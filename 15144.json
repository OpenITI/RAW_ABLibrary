[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد دوم\r\n\r\n[ تقريظ 
  ]\r\nباسمه تعالى\r\nمجموعه استفتائات حاضر بخشى انبوه استفتائات واصله به دفتر حضرت آيت الله العظمى بهجت مد ظله العالى است كه از ميان استفتائاتى كه توسط معظم له پاسخ داده شده انتخاب و تبويب گرديده است . بنا بر اين پاسخهاى ارايه شده در اين مجموعه مطابق با نظر شريف حضرت آيت الله العظمى بهجت مد ظله العالى مىباشد\r\nبخش استفتاء دفتر حضرت آيت الله بهجت مد ظله العالى .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاستفتائات\r\nاز محضر حضرت آيت الله العظمى بهجت\r\nمدظله العالى\r\nجلد دوم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبهجت ، محمد تقى ، 1294 -\r\nاستفتائات از محضر آية الله العظمى بهجت مدظله العالى . - قم : دفتر حضرت آية الله بهجت ، 1386 -\r\n4 ج .\r\n( ج 2 ) - 568 ص .\r\nISBN : 978 - 964 - 96942 - 3 - 8\r\nفهرست نويسى بر اساس اطلاعات فيپا .\r\n1 . فتواهاى شيعه - قرن 14 . 2 . فقه جعفرى - رساله عمليه . الف . دفتر آية الله العظمى بهجت . ب . عنوان :\r\n5 الف 9 ب / 9 / 183 BP\r\n3422 / 297\r\n1386\r\nاستفتائات\r\nاز محضر حضرت آيت الله العظمى بهجت - مدظله العالى -\r\n( جلد دوم )\r\nناشر : دفتر معظم له\r\nنوبت چاپ : اول / تابستان 1386\r\nشمارگان : 5000 نسخه\r\nچاپ : نينوا / حروفزن : جبارى\r\nشابك : 8 - 3 - 96942 - 964 - 978\r\nكليهء حقوق براى ناشر محفوظ است\r\nمركز پخش\r\nانتشارات شفق\r\nقم - خيابان شهدا ، كوى 22\r\nتلفن : 7741028 - نمابر : 7744836\r\nقيمت دوره 4 جلدى : ده هزار تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاحكام نماز\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمات نماز\r\n\r\n1 . وقت نماز\r\n\r\nخواندن نماز قبل از اذان يا شك در آن\r\n1460 . سال‌ها بود اذان صبح ، طبق كتاب « أحسن التّقويم » مرحوم آية اللَّه اديب - رحمة اللَّه عليه - پخش مىشد و ما طبق آن عمل مىكرديم و بعداً اعلام كردند كه طبق نظر افراد خبره ، اذان صبح حدود ده دقيقه زودتر از موقع پخش مىشده است و ساعات جديدى تعيين كردند و البتّه اين جانب هميشه پس از اذان قدرى احتياط مىكردم ولى دقيقاً نمىدانم نمازم داخل وقت بوده يا قبل از آن ، تكليفم چيست ؟\r\nج . نمازهايى كه يقين داريد تمام آن قبل از وقت خوانده شده قضا دارد ، در غير اين صورت قضا ندارد .\r\n\r\nمراد از يقين\r\n1461 . اين كه گفته مىشود : « بايد براى نماز ، يقين به دخول وقت داشت » مراد يقين شخصى است يا عرفى ؟\r\nج . منظور يقين شخصى ، اعمّ از اطمينان است ولى به وسوسه اعتنا نشود .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nاعلام شدن وقت اذان از رسانه‌ها\r\n1462 . وقت اذان كه توسّط رسانه‌ها اعلام مىشود ؛ آيا حجّت شرعى براى نماز و افطار و . . . مىباشد ؟\r\nج . ميزان احراز دخول وقت است .\r\n\r\nشب‌هاى مهتابى كه ماه كامل است\r\n1463 . مسأله طلوع فجر در ليالى مقمره‌اى « 1 » كه آقايان اختلاف نظر دارند ، نظر حضرتعالى چيست ؟\r\nج . در نزد اين جانب با شب‌هاى ديگر تفاوتى ندارد و ميزان احراز طلوع فجر است .\r\n\r\nبيدار ماندن با احتمال خواب براى نماز صبح\r\n1464 . اگر كسى بترسد كه در صورت بيدار ماندن تا آخر شب ، براى نماز صبح بيدار نشود ؛ آيا جايز است بيدار بماند ؟ و اگر بيدار ماندن براى انجام كار واجب باشد ؛ چه حكمى دارد ؟ [ منظور از واجب ، واجب عرفى است 
  ] .\r\nج . بيدار ماندن جايز است ، ولى بايد طورى باشد كه با اهميّت شأن نماز منافات نداشته باشد و موجب از دست رفتن وقت نماز نشود .\r\n\r\nوقت نماز ظهر در روز جمعه\r\n1465 . اگر موفّق به شركت در نماز جمعه نشويم ؛ وقت نماز ظهر چه موقع است ؟\r\nج . در وقت نماز جمعه ، خواندن نماز ظهر اشكال ندارد .\r\n\r\nدرك نكردن شب در هواپيما\r\n1466 . در بعضى از سفرهاى خارجى كه با هواپيما است اشخاص ، 24 ساعت طى\r\n\r\n\r\n","description":"","footnote":"\r\n( 1 ) . شب‌هايى است كه ماه كامل مىباشد .\r\n","page_name":" 8 ","page_number":8},
  {"content":"\r\n\r\nمسافت مىكنند و همه‌ى اين زمان روز است و شبى را درك نمىكنند . بلكه گاهى از اوّل صبح شروع مىكنند و بعد از 24 ساعت وقتى به مقصد مىرسند ، در مقصد ، ظهر شرعى نشده ؛ اوقات نماز آن‌ها در اين 24 ساعت چگونه بايد باشد ؟\r\nج . در هر زمان كه يكى از اوقات فعليّت پيدا كرد ، وظيفه خود را در همان زمان انجام مىدهد و در جايى كه اوقات نماز هر چند به مقايسه به نزديك‌ترين مكان‌ها معلوم نيست ، بايد جايى كه مبدأ و آغاز سير او بوده براى وقت صبح و ظهر و مغرب حساب كند ، بنابر احتياط وجوبى ، گرچه محتمل است عدم تكليف .\r\n\r\nخواندن نماز صبح در مكانى و رسيدن به جايى كه طلوع فجر نشده\r\n1467 . اگر انسان نماز صبح را در جايى خواند و با هواپيما به محلّى مسافرت كرد كه هنوز در آنجا فجر طلوع نكرده ؛ آيا پس از طلوع فجر بايد نمازش را اعاده كند ؟\r\nج . احتياطاً خوانده شود .\r\n\r\nبيدار نمودن افراد براى نماز\r\n1468 . بيدار كردن اشخاص مانند اولاد و ميهمان براى نماز واجب چگونه است ؟\r\nج . سيره بر بيدار كردن است ؛ مگر در صورتى كه براى فردى كه خوابيده ضرر داشته باشد .\r\n\r\nمتذكّر نمودن مريض به وقت نماز\r\n1469 . در صورتى كه مريضى متوجه اوقات نماز و اداى آن نباشد ؛ آيا بر اطرافيانش واجب است به او يادآورى نمايند ؟\r\nج . در فرض سؤال اگر آگاه كردن او به وقت ، مُضرّ به حالش نباشد ، جايز است خصوصاً با اجازه‌ى او از اوّل .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nخواندن نماز در پنج وقت\r\n1470 . آيا خواندن نمازهاى يوميّه در پنج وقت رجحان دارد ؟\r\nج . پس از به جا آوردن نافله ، افضل تعجيل است .\r\n\r\nوقت نماز نافله مغرب\r\n1471 . آيا مىشود نافله‌ى مغرب يا نماز غفيله را بعد از نماز عشا و قبل از ذهاب حمره ، به نيّت ادا خواند ؟\r\nج . به جهت رعايت احتمال بودن وقت بين دو عمل ( نماز مغرب و نماز عشا ) ، بدون نيّت ادا يا قضا بخواند .\r\n\r\nوقت نماز اوّل ماه\r\n1472 . وقت نماز اوّل ماه چه زمانى است ؟\r\nج . وقت نماز اوّل ماه از اوّل طلوع فجر است كه اوّل روز شرعى مىباشد .\r\n\r\nيقين به پخش اذان زودتر از وقت شرعى\r\n1473 . اگر فردى يقين كند كه اذان پخش شده توسط رسانه پيش از وقت شرعى است ؛ چه حكمى دارد ؟\r\nج . بايد به يقين خود عمل كند .\r\n\r\nپخش كردن اذان بعد از وقت شرعى\r\n1474 . با توجه به اين كه در بعضى منطقه‌ها اذان صبح را چند دقيقه ديرتر از وقت شرعى پخش مىكنند ، آيا در ماه رمضان خوردن يا آشاميدن تا گفتن اذان اشكال شرعى دارد ؟\r\nج . بله ، تا وقت شرعى بيشتر نمىتواند بخورد يا بياشامد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nخواندن نماز بعد از وقت\r\n1475 . اگر بعد از نماز ، نمازگزار بفهمد نماز را قبل از وقت خوانده ؛ آيا بايد نماز را دوباره بخواند ؟\r\nج . اگر متوجه شود كه تمام نماز را پيش از وقت خوانده ، بايد نمازش را دوباره بخواند ؛ ولى اگر در بين نماز بفهمد كه وقت داخل شده ، يا بعد از نماز متوجه شود كه در بين نماز وقت داخل شده ، نماز او صحيح است .\r\n\r\nخواندن مقدارى از نماز بعد از وقت\r\n1476 . در نزديك غروب ، شروع به خواندن نماز عصر كردم دو ركعت از نماز عصر بعد از غروب خوانده شد ؛ آيا بايد آن را قضا كنم ؟\r\nج . خير لازم نيست .\r\n\r\nندانستن وقت نماز\r\n1477 . اگر روز ورود به كشور خارجى هوا ابرى باشد [ تشخيص طلوع و غروب خورشيد مشكل باشد 
  ] و اوقات شرعى را نداند يا منابع خبرى در اين زمينه قابل اطمينان نباشد ، چه موقع بايد نمازهاى يوميّه را به جاى آورد ؟ در روزهاى آفتابى چه طور ؟\r\nج . در صورتى كه احتمال مىدهند دسترسى به چيزى پيدا كنند كه به واسطه آن علم يا ظن به وقت پيدا مىكنند ، احتياط در تأخير نماز است . ولى اگر به خاطر تأخير ، خود به خود علم و يا ظن به وقت پيدا مىشود ، احتمال دارد همين قدر كه گمان به وقت پيدا كردند ، بتوانند نماز بخوانند ولى اگر عسر و حرج نباشد احتياط در تأخير نماز است .\r\n\r\nاشتباه در تشخيص وقت\r\n1478 . اگر نمازگزار در تشخيص وقت نماز اشتباه كند و پس از وقت نماز ، نماز را با ادا\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبخواند ؛ و يا تيمم كند و نماز بخواند و بعد از آن وقت حقيقى نماز را بيابد و نداند چند نماز پس از وقت و با تيمم خوانده است ؛ تكليفش چيست ؟\r\nج . نمازهايى را كه اشتباهاً به نيّت ادا خوانده يا با خوف وقت با تيمم خوانده و بعد از وقت فهميده ، قضا ندارد .\r\n\r\nوقت نماز در قطبين و امثال آن\r\n1479 . وقت نماز در قطبين و يا در كره ماه [ براى فضاپيما 
  ] چه موقع مىباشد ؟\r\nاگر در شهرى طول روز طولانىتر از شب باشد [ براى مثال : 17 ساعت يا 23 ساعت 
  ] چه طور ؟\r\nج . آن مكان‌هايى كه شب و روز دارند ، حكم آن معلوم است و آن جاهايى كه شب و روز ندارند ، مىتوانند نزديك‌ترين مكان‌ها به آنجا كه شب و روز دارند ملاك قرار داده و بر طبق آن نماز بخوانند .\r\n\r\nوقت قضاى نمازهاى يوميّه\r\n1480 . نمازهاى يوميّه چه موقع قضا مىشوند ؟\r\nج . وقتى كه ديگر كمتر از يك ركعت وقت دارد .\r\n\r\nوقت نماز ظهر و عصر و شروع نماز مغرب\r\n1481 . وقت نماز ظهر و عصر تا غروب آفتاب است يا تا ابتداى اذان مغرب ؟ آيا مىشود بعد از غروب آفتاب نماز مغرب خواند ؟\r\nج . وقت آن تا مغرب است يعنى تا وقتى كه آفتاب از زمينى كه مسطح است ، غروب كند .\r\n\r\nزمان قضا شدن نماز صبح\r\n1482 . چه زمانى نماز صبح قضا مىشود ؟\r\nج . هنگام طلوع آفتاب .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nوقت فضيلت نماز\r\n1483 . وقت فضيلت نمازهاى يوميّه چه موقع مىباشد ؟\r\nج . در اين باره به مسأله‌ى 633 رساله و قبل و بعد آن مراجعه شود .\r\n\r\nتعيين نصف شب شرعى\r\n1484 . راه دقيق تعيين نصف شب شرعى كدام است ؟\r\nج . مقصود از نصف شب ، نصف ما بين غروب آفتاب و طلوع فجر ( اذان صبح ) است نه طلوع آفتاب .\r\n\r\nخواندن نماز ظهر و عصر نزديك غروب\r\n1485 . اگر نمازگزار نزديك غروب مشغول نماز ظهر شود و در نماز ظهر بين ركعت 3 و 4 شك كرده و احتياج به نماز احتياط دارد ؛ و اگر نماز احتياط را بخواند نماز عصرش قضا مىشود ؛ تكليف چيست ؟\r\nج . بايد نماز عصر را كه يك ركعت از آن را وقت دارد بخواند و نماز ظهر را بعداً قضا كند .\r\n1486 . اگر كسى به خيال اين كه فقط به اندازه خواندن نماز عصر از روز باقى است شروع به نماز عصر بكند و بعد از آن هنوز خورشيد غروب نكرده باشد ؛ چه كند ؟\r\nج . احتياطاً نماز ظهر را به قصد ما فى الذمه بخواند .\r\n1487 . اگر كسى به خيال اين كه فقط به اندازه خواندن نماز عصر وقت باقى است نماز عصر را بخواند و بعد از آن نماز ظهر را نيز تمام كند و خورشيد هنوز غروب نكرده باشد ؛ آيا نماز عصر را بايد دوباره بخواند يا نه ؟\r\nج . ظاهراً اعاده‌ى نماز لازم نيست .\r\n\r\nخواندن مستحبات نماز و خارج شدن مقدارى از نماز خارج از وقت\r\n1488 . اگر نمازگزار احتمال دهد كه با آرام خواندن و به جا آوردن مستحبات نماز\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمقدارى از نماز در خارج از وقت خوانده مىشود ؛ وظيفه‌اش چيست ؟\r\nج . اگر خوف از دست رفتن وقت دارد ، نبايد مستحبّات را به جا آورد .\r\n\r\nخواندن نماز همراه با اذان\r\n1489 . آيا مىتوان از اوّل گفتن اذان شروع به نماز خواندن كرد ؟\r\nج . اگر اذان فرد عادل و عارف و آگاه به وقت باشد ، بله مىتوان .\r\n\r\nخوابيدن در وقت نماز\r\n1490 . اگر در وقت نماز بخوابم و بعد از بيدار شدن نماز را بخوانم ؛ چه وجهى دارد ؟ اگر در همان وقت احتمال بدهم كه بعد از وقت نماز بيدار مىشوم و نمازم قضا مىشود ؛ چه حكمى دارد ؟\r\nج . اگر از جهت استخفاف و كوچك شمردن نماز باشد ، اشكال دارد .\r\n\r\nوقت نافله صبح\r\n1491 . وقت نافله صبح چه موقع است ؟ آيا نماز نافله قضا دارد ؟ و چه موقع مىتوان آن را به جا آورد ؟\r\nج . نافله صبح را بعد از تمام شدن نماز شب تا طلوع سرخى از طرف مشرق مىشود خواند و بعد از آن ، اوّل نماز صبح و بعد از آن نافله صبح را بخوانند . و هر نافله‌اى كه وقت مخصوص دارد ، بعد از آن وقت مستحب است آن را قضا كرد .\r\n( مسأله 1129 رساله ) .\r\n\r\nخواندن نافله ظهر بعد از گفتن اذان\r\n1492 . آيا مىتوان نافله ظهر را چند دقيقه‌اى بعد از اذان ظهر [ قبل از نماز 
  ] خواند ؟\r\nج . بله ، مىتوان . ( مسأله 641 رساله ) .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nخواندن نوافل ظهر و عصر بعد از نماز جماعت\r\n1493 . در نماز جماعت ظهر و عصر وقت كافى براى خواندن نوافل ظهر و عصر نيست ، اگر كسى بخواهد آن‌ها را به جا آورد ؛ چه وقت و با چه نيتى به جا آورد ؟\r\nج . نافله ظهر را پيش از اذان ظهر و بعد از آن كه سايه به اندازه شاخص شد به اميد اين كه الآن خواندن آن خوب باشد مىتوان خواند ولى بنابر احتياط اگر قبل از ظهر مىخوانند نيّت ادا ننمايند و چنان چه كسى بخواهد نافله ظهر يا نافله عصر را بعد از وقت آن‌ها بخواند بهتر است بنابر اظهر نافله ظهر را بعد از نماز ظهر و نافله عصر را بعد از نماز عصر بخواند و بايد نيّت ادا و قضا نكند . ( جهت اطلاع بيشتر به مسأله 641 و 642 رساله مراجعه شود .\r\n\r\nپذيرايى از ميهمان در اوّل وقت نماز\r\n1494 . خواندن نماز اوّل وقت افضل است يا پذيرايى از ميهمانى كه تازه رسيده و آمادگى براى نماز را ندارد ؟\r\nج . در شرايط معمولى نماز اوّل وقت افضل است و اگر مىتواند جمع بين هر دو كند .\r\n\r\nاختلاف بين طلوعين\r\n1495 . اگر در شهرى زمان بين فجر تا طلوع خورشيد در زمستان يك ساعت و نيم و در تابستان دو ساعت باشد ؛ اوقات شرعى در ماه مبارك رمضان و غير آن چگونه تعيين مىگردد ؟\r\nج . در هر فصلى بايد وقت حقيقى در آن فصل را معين كنند .\r\n\r\nطلوع و غروب آفتاب\r\n1496 . ملاك طلوع و غروب آفتاب چيست ؟ آيا طلوع و غروب از پشت كوه است يا چيز ديگرى ؟\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nج . مغرب وقتى است كه آفتاب از زمينى كه مسطح است غروب كند . و منطقه‌اى كه پستى و بلندى دارد ، مغرب آن موقعى است كه اگر زمين مسطح بود آفتاب غروب مىكرد ؛ ولى احتياط مستحب اين است كه سرخى طرف مشرق كه بعد از غروب آفتاب پيدا مىشود از بين برود .\r\n\r\nناتمام ماندن نماز شب و دخول به اذان صبح\r\n1497 . پس از خواندن چهار ركعت نماز شب اگر موقع اذان بشود ؛ آيا مىتوان بقيه را به جا آورد ؟ با چه نيتى ؟\r\nج . بله ، بقيه را مىتوان به قصد ادا به جا آورد .\r\n\r\nزمان قضاى نافله شب\r\n1498 . تا چه وقت مىتوان قضاى نافله شب را به جاى آورد ؟\r\nج . قضاى نماز ، وقت معيّن ندارد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n2 . قبله\r\n\r\nانحراف اندك از قبله\r\n1499 . اگر نمازگزار مقدار كمى از قبله منحرف باشد ، براى نماز اشكال دارد ؟\r\nج . عمداً نبايد منحرف باشد ، مگر به اندازه‌ى پهناى يك انگشت كه بخشوده است .\r\n\r\nانحراف از قبله به صورت سهوى\r\n1500 . كسى بعد از اتمام نمازش مىفهمد كه مقدارى از قبله منحرف بوده ، در اين صورت نماز او چه حكمى دارد ؟\r\nج . اگر انحراف او بيشتر از طرف راست و طرف چپ قبله بوده است ، در صورتى كه داخل وقت نماز متوجه شود ، بايد دوباره بخواند و اگر وقت گذشته است ، در وجوب قضا تأمل است .\r\n\r\nپى بردن به نادرست بودن جهت قبله در بين نماز\r\n1501 . اگر در بين نماز متوجه شويم كه جهت قبله را نادرست ايستاده‌ايم ، چه كار بايد بكنيم ؟\r\nج . اگر انحراف در بين طرف راست و چپ او بوده و قبله در پشت قرار نگرفته باشد ، به طرف قبله متوجه مىشود و بقيه نمازش را مىخواند و صحيح است ؛\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nولى اگر پشت به قبله بوده و يا كاملًا به طرف راست يا چپ بوده ، نماز را قطع مىكند و دوباره رو به قبله نماز مىخواند .\r\n\r\nتكليف نمازهايى كه در غير جهت قبله خوانده شده است\r\n1502 . فردى سال‌هاى متمادى در خانه‌اش به سمتى كه فكر مىكرده جهت درست قبله است نماز مىخوانده اكنون فهميده است كه اشتباه مىكرده ؛ تكليف نمازهايى كه قبلًا خوانده چيست ؟\r\nج . اگر انحراف در بين طرف راست و چپ قبله بوده و پشت به قبله نماز نخوانده بوده است ، نمازهايى كه وقت آن‌ها گذشته ، صحيح است و اگر پشت به قبله خوانده بوده ، بنابر احوط نمازهايش را قضا نمايد .\r\n\r\nحد اكثر ميزان انحراف از قبله\r\n1503 . به نظر جنابعالى ، تا چند درجه انحراف از قبله جايز است و نماز ما اشكال پيدا نمىكند ؟\r\nج . عمداً انحراف جايز نيست و بايد صدق عرفىِ توجه به قبله محفوظ باشد ؛ مگر به اندازه‌ى پهناى يك انگشت كه بخشوده است .\r\n\r\nعدم توانايى از رو كردن به سمت قبله\r\n1504 . بيمارى به گونه‌اى روى تخت بسترى شده كه امكان رو كردن به سمت قبله را ندارد . آيا مىتواند نمازش را در همان حال - يعنى در خلاف جهت قبله - بخواند ؟\r\nج . اگر با كمك ديگران هم نتواند ، همانطور نماز بخواند .\r\n\r\nخلاف جهت قبله نماز خواندن مريض\r\n1505 . مريضى كه در روى تخت بسترى بوده ، مىترسيده كه اگر به سمت قبله رو كند ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبرايش خطر داشته باشد به همين جهت نمازهايش را به همان حال خوانده است ، بعداً مىفهمد كه ترس او بىمورد بوده ، در اين صورت نمازهايى كه خوانده چه حكمى دارد ؟\r\nج . اگر خوف او عقلايى بوده و هيچ راه اطمينان‌بخشى نداشته ، نماز او محكوم به صحت است و احوط اعاده است .\r\n1506 . مريضى كه مىتواند تخت خود را به سمت قبله برگرداند ولى اين كار براى او مشقت دارد ، آيا لازم است اين كار را انجام دهد يا خير ؟\r\nج . اگر مشقّتِ قابل تحمّل باشد بايد به سمت قبله نماز بخواند .\r\n1507 . شخصى در اثر بيمارى ، توانايى نشستن و سر پا ايستادن را ندارد ، يعنى همواره به رو مىخوابد ، وظيفه او در نماز از حيث رو به قبله بودن چيست ؟\r\nج . اگر مىتواند بايد به پهلوى راست بخوابد و اگر نمىتواند بنابر احوط به پهلوى چپ بخوابد ؛ و اگر آن هم ممكن نيست به پشت بخوابد به طورى كه كف پاهاى او رو به قبله باشد و اگر آن هم ممكن نيست به هر صورتى كه ممكن است نماز بخواند ، ولى تا حد امكان طورى باشد كه نزديك‌تر به نماز كسى كه به طورى عادى نماز مىخواند باشد و گرنه بايد نزديك‌تر به نماز كسى كه ايستاده نماز نمىخواند ، با رعايت مراتبى كه ذكر شد ، باشد .\r\n\r\nنماز خواندن شخص معيوب بر خلاف جهت قبله\r\n1508 . سر شخصى بر اثر بيمارى به طور كامل معكوس شده و صورتش به پشت برگشته است . وظيفه او هنگام نماز در مورد رو به قبله بودن چيست ؟\r\nج . اگر با عدم عسر و سختى ، تمكّن دارد كه صورت و بدنش را با هم رو به قبله كند ، احتياطاً با رعايت قبله نماز بخواند و در غير اين صورت بدن بايد رو به قبله باشد و آن مقدّم بر صورت است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nاستفاده از قبله‌نما براى تشخيص جهت قبله\r\n1509 . آيا استفاده از قبله‌نما براى تشخيص جهت قبله كافى است يا خير ؟\r\nج . اگر ظن‌ّآور باشد كافى است .\r\n\r\nقبله فردى كه از همه طرف فاصله يكسانى با كعبه دارد\r\n1510 . با توجه به كروى بودن زمين اگر فردى از لحاظ جغرافيايى جايى باشد كه از همه طرف فاصلهء او با كعبه يكسان است ، به كدام جهت نماز بخواند ؟\r\nج . به هر طرفى كه نماز بخواند ، صحيح است .\r\n\r\nتعيين قبله در روى كرات ديگر آسمانى\r\n1511 . با فرض امكان سفر به كرات ديگر از قبيل ماه و . . . حكم قبله در آن مكان‌ها چيست ؟\r\nج . بايد به طرف كره‌ى زمين نماز بخواند .\r\n\r\nنماز خواندن در جهت محور عمود بر كعبه\r\n1512 . اگر راستاى خانه‌ى كعبه را عمود بر سطح زمين امتداد دهيم از آن سمت ديگر كره‌ى زمين خارج مىشود . با توجه به اين كه فضاى بالا و پايين كعبه در حكم خود كعبه است ، افرادى كه در آن سوى كره‌ى زمين زندگى مىكنند به سمت امتداد كعبه - كه به آن‌ها نزديك‌تر است - نماز بخوانند يا به سمتى كه آن‌ها را از روى سطح كره‌ى زمين به كعبه وصل مىكند ؟\r\nج . به طريق دومى عمل كنند .\r\n\r\nوجود اختلاف در تعيين جهت قبله به وسيله محراب مساجد و قبله‌نماهاى امروزى\r\n1513 . اگر در يافتن جهت قبله از طريق محراب مساجد و قبور مسلمين ، با تعيين قبله از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nطريق قبله‌نما ، از نظر محاسبه رياضى اختلاف وجود داشته باشد ؛ تكليف چيست ؟\r\nج . هر كدام اطمينان‌آور باشد بر طبق آن عمل كند ، در غير اين صورت هر كدام كه سبب ظنّ قوىتر شود بايد ملاك عمل قرار گيرد .\r\n\r\nقبله بر روى سطح حركت‌كننده\r\n1514 . شخصى كه با كشتى يا قطار يا هواپيما مسافرت مىنمايد ، رو به سمت قبله مشغول نماز خواندن مىشود . در حين اداى نماز ، ناگهان كشتى تغيير مسير مىدهد و آن فرد در خلاف جهت قبله قرار مىگيرد . در اين وضعيت ، تكليف او چيست ؟\r\nج . بايد سريعاً به جهت قبله برگردد .\r\n\r\nعدم لزوم يقين به صحت جهت قبله\r\n1515 . آيا در صحت جهت قبله ، يقين لازم است يا گمان هم كفايت مىكند ؟\r\nج . بنابر اظهر مىتواند به گمان خود عمل نمايد ولى اگر مشكل نباشد ، احتياط در تحصيل علم و يا گمان قوىتر است .\r\n\r\nنماز خواندن در جهتى كه صاحب‌خانه به ميهمان نشان مىدهد\r\n1516 . آيا مىتوان به گفته صاحب‌خانه در مورد جهت قبله اعتماد كرد يا اين كه خودمان بايد بررسى و تحقيق كنيم ؟\r\nج . بنابر اظهر مىتواند به گمانى كه از گفته او به دست آورده عمل كند ولى اگر بتواند از راه ديگرى گمان قوىتر پيدا كند ، بنابر احتياط گمان قوىتر را تحصيل مىنمايد .\r\n1517 . اگر براى فرد ميهمان از گفته‌ى صاحب خانه در مورد جهت قبله ، يقين حاصل نشود ؛ آيا مىتواند در آن جهتى كه صاحب خانه گفته نماز بخواند يا نه ؟\r\nج . در صورت گمان به قبله از گفتار او همان كفايت مىكند اما اگر بتواند از راه ديگرى علم يا گمان قوىتر پيدا كند ، بنابر احتياط گمان قوىتر را تحصيل نمايد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nاختلاف نظر دو امام جماعت در مورد قبله‌ى يك مسجد\r\n1518 . در مسجدى يك امام جماعت براى اقامه نماز ظهر و يك امام جماعت ديگر براى اقامه نماز مغرب مىآيد . امام جماعت اوّل طبق جهت محراب رو به قبله مىايستد ، ولى دومى با استدلال به علم قبله‌شناسى عقيده دارد كه قبله حدود 20 درجه به سمت راست انحراف دارد . در اين صورت تكليف مأمومين در اقتدا به اين دو امام جماعت چيست ؟\r\nج . مأمومين به علم يا اطمينان خود عمل مىكنند و اگر با اعتقاد امام مخالف بودند ، بنابر احوط نبايد اقتدا كنند .\r\n\r\nاختلاف نظر مأموم با مأمومين ديگر در مورد جهت قبله\r\n1519 . آيا فردى كه اعتقاد دارد جهت صفوف نماز جماعت به سمت قبله نيست ، مىتواند به جماعت اقتدا كند ؟\r\nج . على الاحوط نمىتواند اقتدا كند .\r\n\r\nانحراف عمدى از جهت قبله به ميزان اندك\r\n1520 . فردى جهت دقيق قبله را مىداند ، ولى عمداً به مقدار اندكى از جهت قبله برمىگردد ، در اين حال نماز او چه حكمى دارد ؟\r\nج . انحراف عمدى به اندازه‌ى پهناى يك انگشت جايز است نه بيشتر .\r\n\r\nگفتن جهت صحيح قبله به كسى كه دچار اشتباه است\r\n1521 . اگر بدانيم شخصى در غير جهت قبله نماز مىخواند ، آيا لازم است به او بگوييم ؟\r\nج . خير ، لازم نيست .\r\n\r\nعدم توانايى در تشخيص جهت قبله\r\n1522 . اگر در جايى باشيم كه هيچ ابزار و وسيله‌اى براى تشخيص جهت قبله نداشته\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nباشيم ، تكليف ما در هنگام نماز خواندن چيست ؟\r\nج . چنانچه وقت نماز وسعت دارد ، بايد از روى احتياط چهار نماز به چهار طرف بخواند ، اگر چه بعيد نيست فقط يك نماز به يكى از چهار طرف كه بخواند كافى باشد و سه نماز ديگر مستحب و از روى احتياط باشد و اگر به اندازه چهار نماز وقت ندارد ، بايد به اندازه‌اى كه وقت دارد بخواند و در مواردى كه نماز متعدد مىخواند بايد نمازها را طورى بخواند كه يقين كند يكى از آن‌ها رو به قبله بوده است يا اگر از قبله كج بوده ، به طرف دست راست و دست چپ نرسيده است .\r\n\r\nعدم تشخيص جهت قبله به علّت تنگى وقت\r\n1523 . اگر وقت تنگ باشد و قادر به تشخيص جهت قبله نباشيم ، چه كار بايد بكنيم ؟\r\nج . به پاسخ سؤال قبلى و نيز مسأله 656 رساله رجوع شود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n3 . لباس نمازگزار\r\n\r\nپوشش زنان در نماز\r\n\r\nمعناى حجاب در اسلام و ميزان آن در مردان و زنان\r\n1524 . حجاب از نظر اسلام چيست و چه نوع پوششى براى زن و مرد حجاب محسوب مىشود ؟\r\nج . حجاب ، پوشاندن محل‌هايى از بدن زن يا مرد است كه در مسأله 1937 رساله ذكر گرديده و هر چه بدن را بپوشاند حجاب است ؛ ولى حجاب كامل براى زن چادر است .\r\n\r\nعدم توجه زن به پيدا بودن مو هنگام نماز\r\n1525 . اگر زن در بين نماز ، مويش بيرون آيد و عمداً توجهى به آن ننمايد ، آيا نمازش باطل است ؟\r\nج . بله ، باطل است .\r\n\r\nآشكار شدن مو در نماز\r\n1526 . اگر مقدارى از بدن يا موى زن هنگام نماز آشكار شود و قبل از تمام شدن نماز يا بعد از آن متوجّه گردد ، حكم نمازش چيست ؟\r\nج . اگر بعد از نماز بفهمد نمازش صحيح است و اگر بين نماز بفهمد ، بايد فوراً آن\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nرا بپوشاند و نماز او صحيح است ؛ ولى احتياط مستحب در فرض اخير اين است كه نماز را تمام كند و دوباره بخواند .\r\n\r\nعدم لزوم پوشاندن چهره‌ى آرايش شده زنان در نماز\r\n1527 . با وجود استثنا بودن صورت زنان ، اگر زنان با كارهايى از قبيل زير ابرو برداشتن و زايل كردن موهاى ريز صورت ، زينت بكنند ، پوشاندن صورت در نماز واجب مىشود ؟\r\nج . خير .\r\n\r\nپوشاندن چانه توسط زن\r\n1528 . آيا لازم است در هنگام نماز ، زن چانه‌اش را بپوشاند ؟\r\nج . آن مقدارى كه جزو صورت است ، لازم نيست .\r\n\r\nباز بودن ساق زن با وجود نبودن نامحرم هنگام نماز خواندن\r\n1529 . آيا در صورت نبودن نامحرم ، باز بودن ساق پا در نماز اشكال دارد ؟\r\nج . جايز نيست .\r\n\r\nپوشاندن پشت پا براى زنان\r\n1530 . پوشانيدن پشت پاشنه‌ى پاها در خانم‌ها براى خانم‌ها ، هنگام نماز خواندن واجب است ؟\r\nج . اظهر اين است كه قدمين تا مچ پا مستثنى است و مقدارى از آن ، براى اطمينان از پوشانده شدن مقدار واجب ، بايد پوشانده شود ، اگر چه احوط پوشاندن پشت پاشنه است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nپوشاندن كف پاى زن در نماز\r\n1531 . در موقع نماز ، لازم است كف پاى زن پوشيده باشد يا خير ؟\r\nج . احتياط مستحب پوشاندن كف پا است .\r\n\r\nمتوجه شدن زن به عدم پوشش برخى اندام‌هايش پس از نماز\r\n1532 . اگر زن بعد از نماز متوجه شود برخى اندام‌هايش پوشش نداشته است ، نمازش چه حكمى دارد ؟\r\nج . نمازش صحيح است .\r\n\r\nزنى كه قادر به پوشاندن ، اندام‌ها در حين نماز نيست\r\n1533 . اگر زن در بين نماز متوجه شود قسمتى از اندام‌هايش كه بايد پوشيده مىشده است ، عريان مانده و قادر به پوشاندن آن‌ها نباشد ، نمازش چه حكمى دارد ؟\r\nج . بايد نمازش را قطع كند و با حفظ ساتر و پوشش از اوّل نماز بخواند .\r\n\r\nنماز خواندن زن در لباس عروسى و لباس زينت\r\n1534 . آيا زن مىتواند در لباس عروسى و لباس زينت نماز بخواند ؟\r\nج . بله مىتواند به شرط اينكه رنگ و شبح را ساتر باشد .\r\n\r\nنماز بانوانى كه لباس مردانه مىپوشند\r\n1535 . آيا پوشيدن لباس‌هاى مردانه و نماز خواندن با آن‌ها براى بانوان اشكال دارد ؟\r\nج . اگر داخل در لباس شهرت باشد ، پوشيدن آن حرام است آيا نماز را هم باطل مىكند ؟ ! و در غير اين صورت ، مورد احتياط است ؛ اگر چه پوشيدن آن مُضرّ به صحّت نماز نيست و در رابطه با معناى لباس شهرت به مسأله‌ى 711 رجوع شود .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nحكم پوشاندن موهاى مصنوعى زنان\r\n1536 . آيا پوشاندن موهاى مصنوعى براى زن در نماز و از نامحرمان واجب است ؟\r\nج . در نماز واجب نيست و پوشاندن آن‌ها از نامحرم به عنوان اوّلى اگر مصداق زينت نباشد ، واجب نيست .\r\n\r\nكيفيّت پوشش زن در نماز\r\n1537 . آيا پوشش زن در نماز بايد طورى باشد كه از هيچ طرف بدن او ديده نشود ؟ و آيا پوشاندن زينت و زيورهاى صورت و دست در نماز در حالى كه نامحرمى نيست ، لازم است ؟\r\nج . فرق ميان زن و مرد ، در ميزان عورت است كه در زن تمام بدن او به غير از موارد استثنا لازم است پوشانده شود و در مرد فقط موارد ذكر شده در مسأله 661 است ؛ پس در كيفيّت ستر و پوشش مرد و زن با همديگر تفاوتى ندارند و پوشاندن زينت و زيور در نماز واجب نيست .\r\n\r\nنماز با چادر بدن‌نما\r\n1538 . آيا نماز خواندن با چادرهاى بدن‌نما صحيح است ؟\r\nج . اگر پوشش صدق نكند ، صحيح نيست .\r\n\r\nنماز با جوراب‌هاى زنانه\r\n1539 . آيا جوراب‌هاى زنانه كه مورد استفاده بانوان مىباشد ، كفايت از پوشش آن‌ها جهت اداى نمازشان مىكند ؟\r\nج . اگر پوست پا و رنگ و شبح پيدا نباشد ، اشكال ندارد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nنماز با چادرى كه زير آن لباس بىآستين و جوراب باشد\r\n1540 . اگر خانمى در منزل با چادر كلفت و بلند نماز بخواند ؛ ولى زير چادر لباس بىآستين پوشيده و بىجوراب باشد ، نماز او چه حكمى دارد ؟\r\nج . با مراعات آن چه در مسأله‌ى 662 رساله آمده ، مانعى ندارد .\r\n\r\nنماز با غير چادر\r\n1541 . اگر خانمى با لباس محفوظ - مثل مانتوى گشاد و شلوار و روسرى - نماز بخواند و يا با بلوز و شلوار و روسرى - بدون چادر - نماز بخواند ، آيا نمازش صحيح است ؟\r\nج . با مراعات آن چه در مسأله‌ى 662 رساله آمده است ، مانعى ندارد .\r\n\r\nتذكّر به پيدا بودن مو در نماز\r\n1542 . اگر در حال نماز موى سر خانمى ظاهر شده و متوجّه نباشد ، آيا لازم است به او بگويند ؟\r\nج . لازم نيست به او بگويند .\r\n\r\nآشكار بودن زيورآلات زن در نماز\r\n1543 . اگر زيور آلات زن هنگام نماز ، روى لباس باشد ، اشكال دارد ؟\r\nج . خير ، اشكال ندارد .\r\n\r\nلزوم پوشش زن هنگام نماز در جايى كه نامحرم نيست\r\n1544 . اگر در جايى نامحرم نباشد ، بازهم براى زن پوشاندن غير وجه و كفّين لازم است ؟\r\nج . براى نماز واجب است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nپاك بودن لباس و بدن نمازگزار\r\n\r\nنماز با دندان مصنوعى نجس\r\n1545 . اگر دندان‌هاى مصنوعى به واسطه‌ى خون دهان يا به سبب ديگر نجس شده باشد ، آيا شستن آن براى نماز لازم است ؟\r\nج . لازم نيست .\r\n\r\nآمدن خون از دندان در حال نماز\r\n1546 . اگر در حال نماز ، از دندان نمازگزار خون بيايد ، نمازش چه حكمى دارد ؟\r\nج . اگر ظاهر دهان پاك باشد ، نمازش صحيح است .\r\n\r\nخون‌دماغ شدن بين نماز\r\n1547 . اگر كسى بين نماز خون‌دماغ شد ، حكم نمازش چيست ؟\r\nج . اگر كمتر از درهم است مستثنى است و نماز او اشكال ندارد و اگر بيش از آن است و بدون به هم خوردن نماز مىتواند بين نماز محل نجاست را آب بكشد و تطهير كند و يا اگر لباسش نجس شده ، مىتواند آن را درآورد ، همين كار را انجام دهد و نماز را تمام كند و در غير اين صورت بايد نماز را بشكند و با بدن و لباس پاك نماز بخواند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nخشك كردن خون آمپول با پنبه\r\n1548 . بعد از آمپول زدن كمى خون مىآيد . شخصى آن خون را با پنبه خشك كرده ولى فراموش كرده آنجا را تطهير كند ، آيا نمازش صحيح است ؟\r\nج . اگر كمتر از درهم بوده و آغشته به الكل هم نبوده است ، نمازش صحيح است .\r\n\r\nشكاك بودن نسبت به غذاى نجس\r\n1549 . اگر كسى غذاى نجس خورده و بعدا بدون نيّت طهارت ، در حمام ، آب روى لب‌هاى او جارى شده باشد ، آيا غسل و وضوى او صحيح است ؟\r\nج . بله ، صحيح است .\r\n\r\nنجس شدن دهان پس از پر كردن دندان\r\n1550 . بعد از پر كردن دندان ، دهانم نجس شده است ، آيا براى نماز بايد دهانم را آب بكشم ؟ يا با همان وضع مىتوان نماز خواند ؟\r\nج . خير لازم نيست .\r\n\r\nمشكوك النجاسة\r\n1551 . اگر شك كنيم پا نجس شده و فراموش كنيم ، نمازهايى كه خوانده‌ايم چه حكمى دارد ؟\r\nج . صحيح است .\r\n\r\nبيمار مبتلا به خون‌ريزى زير پوستى\r\n1552 . بيمارى ، مبتلا به خونريزى زير پوستى مىباشد . گاهى به علل گوناگون خون از روى پوست جريان پيدا مىكند ؛ تكليف نماز او در حال خونريزى چيست ؟\r\nج . اگر ممكن است خود را تطهير مىكند و نماز مىخواند و گرنه خون و نجاست بدن و لباس را كم مىكند و همان‌طور نماز مىخواند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nتكليف مجروحينى كه همواره از زخمشان خون مىآيد\r\n1553 . زخم‌هاى بدن مجروحين به گونه‌اى است كه شبانه‌روز خون مىآيد ، اين افراد براى نماز چه بايد بكنند ؟\r\nج . تا ممكن است بايد آن خون و محل آلوده شدن به آن را كم كنند و همان‌طور نماز بخوانند .\r\n\r\nنماز خواندن با خون هموروييد ( بواسير ) داخلى يا خارجى\r\n1554 . آيا با خون هموروييد ( بواسير ) داخلى يا خارجى مىتوان نماز خواند ؟\r\nج . اگر از بواسيرى كه دانه‌هاى آن بيرون نباشد ، خونى به لباس يا بدن برسد ، بنابر اظهر نمىتواند با آن نماز بخواند ؛ مگر اينكه مضطر و مجبور باشد با همين لباس يا بدن نماز بخواند يا براى شخص او آب كشيدن يا تعويض آن‌ها مشكل و سخت باشد . اما خون بواسيرى كه دانه‌هاى آن بيرون است و يا اينكه دانه‌هاى آن در داخل است ، ولى مثل بواسيرى كه در بيرون است ، بدن يا لباسش را نجس مىكند ، بدون اشكال نماز خواندن با آن جايز است .\r\n\r\nجوش‌ها و تاول‌هايى كه باعث ايجاد لكه خون در لباس مىشوند\r\n1555 . برخى تاول‌ها و جوش‌هاى بدن ، باعث ايجاد لكه‌هاى خون در لباس مىشوند .\r\nنماز خواندن با اين قبيل لباس‌ها چه حكمى دارد ؟\r\nج . اگر به گونه‌اى است كه آب كشيدن بدن يا لباس يا عوض كردن آن براى بيشتر مردم سخت است ، تا وقتى كه زخم يا جراحت يا دمل خوب نشده است ، مىتواند با آن خون نماز بخواند ، و اگر طورى است كه براى مردم آب كشيدن آن سخت نيست ، ولى براى شخص او سخت و مشكل است ، صحت نماز با اين لباس يا بدن نيز خالى از وجه نيست ؛ و همچنين است آبى كه با خون بيرون آمده يا دوايى كه روى زخم گذاشته‌اند نجس شده و در بدن يا لباس او باشد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nچند لكه خون كه مجموعاً از درهم بيشتر است\r\n1556 . اگر در روى بدن يا لباس چندين لكّه‌ى خون باشد كه هر كدام از مقدار يك درهم كمتر ، ولى مجموعاً از مقدار درهم بيشتر است ، آيا نماز خواندن با آن‌ها اشكال دارد ؟\r\nج . بله ، اشكال دارد و بايد آن‌ها را تطهير كرد . ( مسأله 720 رساله )\r\n\r\nنماز خواندن با لباس آغشته به خون شهيد\r\n1557 . آيا با لباسى كه به خون شهيد آغشته شده است ، نماز خواندن جايز است ؟\r\nج . خير ، مگر كمتر از درهم باشد .\r\n\r\nخون داخل بينى كه بيرون نمىآيد\r\n1558 . خون داخل بينى كه بيرون نمىآيد ، ولى با آيينه ديده مىشود ، آيا براى نماز اشكال دارد ؟\r\nج . خير .\r\n\r\nخونى بودن داخل دهان\r\n1559 . آيا اگر داخل دهان خونى باشد ، مىتوان با آن نماز خواند ؟\r\nج . بله ، مىتوان .\r\n\r\nكسى كه محل غائط ، خود را با پارچه تميز مىكند\r\n1560 . اگر كسى به علّتى بعد از بول خود را بشويد و با پارچه‌اى محل غايط خود را تميز كند ، آيا مىتواند نماز بخواند ؟\r\nج . بله ، مىتواند .\r\n\r\nشخصى كه هر شب محتلم مىشود\r\n1561 . شخصى به علت بيمارى ، هر شب محتلم مىگردد و قادر نيست هر روز غسل كند\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو لباس خود را تطهير نمايد ، آيا مىتواند با تيمم و لباس نجس نماز بخواند ؟\r\nج . تا ممكن است بايد غسل كند و با لباس پاك نماز بخواند .\r\n\r\nتعويض لباس بعد از جنابت از حرام براى نماز\r\n1562 . كسى كه بعد از جنابت از حرام لباس ديگرى بپوشد ، نماز با آن چه حكمى دارد ؟\r\nج . اشكال ندارد .\r\n\r\nرسيدن عرق جنب از حرام به بدن ديگرى\r\n1563 . آيا اگر عرق جنب از حرام در اثر ملاقات به بدن فرد ديگرى برسد ، آن فرد ديگر مىتواند با آن نماز بخواند ؟\r\nج . بعد از خشك شدن مىتواند نماز بخواند .\r\n\r\nكسى كه ادرار يا مدفوع او غير ارادى است\r\n1564 . كسى كه ادرار و مدفوع او غير ارادى است ، با توجه به اين كه هر لحظه امكان خروج ادرار يا مدفوع از او هست و اطراف عورتين و لباس او اكثراً نجس است ، چگونه نماز بخواند ؟\r\nج . به مسائل 312 به بعد در رساله به خصوص مسأله 318 رجوع شود .\r\n\r\nافرادى كه محل خروج مدفوع را با عمل جراحى بسته‌اند .\r\n1565 . بيمارانى عمل جراحى روده‌ى بزرگ انجام داده و محل خروج مدفوع را بسته‌اند و مدفوع توسط كيسه‌اى جمع‌آورى مىشود . تكليف اين افراد در موقع نماز چيست ؟\r\nج . خود را تطهير كنند و نماز بخوانند و اگر جايى از ظاهر بدن نجس نمىشود ، به همان حال نماز بخوانند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nعدم دسترسى به آب جهت تطهير بدن و لباس\r\n1566 . ما تعدادى از كارگران معدن هستيم كه از صبح تا غروب آفتاب در معدن مشغول به كاريم . دستشويىهايى كه آنجا قرار دارند فاقد آب هستند . بنابراين بدن و لباسمان پاك نيست . بفرماييد تكليف ما نسبت به اداى نماز ، چگونه است ؟\r\nج . تا ممكن است بايد آبى براى تطهير پيدا كنيد و اگر ممكن نيست ، سعى كنيد لباستان نجس نشود ، به اين كه با پارچه‌اى مخارج بول را خشك كنيد و با همان حال نماز بخوانيد .\r\n\r\nحكم لباس نمازگزار\r\n1567 . ترشحاتى كه از كف وضوخانه به لباس مىرسد ، چه حكمى دارد ؟\r\nج . پاك است .\r\n\r\nآبى كه هنگام شستن محل بول و غايط به لباس ترشح مىكند\r\n1568 . گاهى اوقات انسان احتمال مىدهد هنگام شستن محل بول و غايط ، آب به لباسش ترشح نموده است ، آيا نماز خواندن با آن لباس درست است ؟\r\nج . اشكال ندارد .\r\n\r\nالكلى كه موقع تزريق استفاده مىشود\r\n1569 . براى تزريق آمپول ، به موضع ، كمى الكل مىزنند ، آيا موقع نماز بايد اين الكل را بشوييم ؟\r\nج . احتياطاً بايد تطهير شود .\r\n\r\nاستفاده كردن از عطرهاى حاوى الكل\r\n1570 . اگر نمازگزار از عطرهاى حاوى الكل استفاده كرده باشد ، مىتواند نماز بخواند ؟\r\nج . احتياط در اجتناب است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nبيرون آوردن لباس نجس هنگام قرائت امام\r\n1571 . اگر كسى در نماز جماعت ( موقعى كه امام حمد و سوره مىخواند ) متوجه شود لباسش نجس است و لباس نجس را در حال نماز بيرون بياورد ، آن مقدار از نماز كه با لباس نجس خوانده شده چه حكمى دارد ؟\r\nج . بر طبق مسأله‌ى 675 رساله عمل كند .\r\n\r\nنماز در جامه‌ى نجس ، به خيال اين كه طاهر است\r\n1572 . اگر كسى به خيال اين كه جامه‌ى پاك پوشيده است نماز بخواند و بعد متوجه شود كه لباسش نجس بوده است ، آيا نمازش صحيح است ؟\r\nج . اگر جاهل بوده است ، اعاده ندارد . به خلاف نسيان و فراموشى نجاست لباس كه بايد در وقت اعاده كند و در خارج از وقت نماز را قضا نمايد ( مسأله 673 و 674 رساله )\r\n\r\nرنگ نجاست\r\n1573 . اگر روى لباس لكه‌ى كم‌رنگى از خون حيض باشد كه با چند بار شسته شدن از بين نرود ، نماز خواندن با آن لباس چه حكمى دارد ؟\r\nج . اگر صرف رنگ باشد ، مانعى ندارد .\r\n\r\nنجس بودن دست و پاى مصنوعى\r\n1574 . آيا نجس بودن دست يا پاى مصنوعى خللى به نماز وارد مىكند ؟\r\nج . خللى وارد نمىكند .\r\n\r\nدر آغوش گرفتن بچه‌اى كه بدن او نجس است در حال نماز\r\n1575 . اگر مادرى بچه‌ى خود را كه بدن او نجس است در حال نماز در آغوش بگيرد ، آيا\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nنمازش اشكال دارد ؟\r\nج . اگر عين نجس در بدن بچه باشد ، احوط اجتناب از آن است و اگر عين نجس در او نباشد ، بنابر اقوى اشكال ندارد .\r\n\r\nجوراب و كمربند نجس\r\n1576 . در رساله هست كه اگر چيزهايى مثل جوراب و كمربند و . . . نجس شود عيب ندارد . آيا مراد نجس شدن به هر نوع نجاستى است يا فقط خون زخم مىباشد ؟\r\nج . بين نجاسات فرقى در اين جهت نيست .\r\n\r\nحمل كردن دستمال نجس در هنگام نماز\r\n1577 . اگر شخصى دستمال كوچكى كه پوشاننده‌ى عورت نباشد و آغشته به خون‌هاى سه‌گانه‌ى زنانه است همراه داشته باشد ، آيا نماز خواندن با آن جايز است ؟ و اگر آغشته نباشد و فقط به آن خون‌ها نجس شده باشد ، چه حكمى دارد ؟\r\nج . معفوّ است اگر متنجّس باشد ، به خلاف صورتى كه عين نجس به همراه نمازگزار باشد ، كه مورد احتياط است .\r\n\r\nاگر تعويض لباس نجس موجب ضرر باشد\r\n1578 . كسى كه لباسش نجس شده و عوض كردن آن ممكن است موجب خونريزى يا ضررى بشود ، آيا جايز است با همان لباس نمازش را بخواند ؟\r\nج . اگر تبديل آن ضررى يا حرجى است ، اشكال ندارد .\r\n\r\nنجس بودن ملحفه يا وسايل پزشكى\r\n1579 . بيمارانى كه ملحفه و لباس و وسايل پزشكى همراهشان نجس است و يا احتمال نجاست در آن‌ها داده مىشود و تعويض آن‌ها نيز برايشان غير ممكن است ، نماز\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخواندن در آن‌ها چه حكمى دارد ؟\r\nج . در فرض سؤال كه ممكن نيست يا حرج شخصى دارد ، در آن مقدارى كه ممكن نيست يا حرج دارد ، نماز صحيح است ، و بقيّه را از تن بيرون آورد ، و اين در خصوص لباس است نه زيرانداز يا وسايل كه اشكال ندارد .\r\n\r\nتذكّر به نجاست لباس نمازگزار\r\n1580 . اگر همسر انسان ندانسته با لباس نجس نماز بخواند ، آيا لازم است به او گفته شود ؟\r\nج . لازم نيست .\r\n\r\nلباس نجسى كه بعد از شستن هنوز نجس مانده است\r\n1581 . كسى لباسش را كه نجس بوده شست و يقين به پاك بودن آن كرد ، بعد از نماز خواندن با آن فهميد كه پاك نشده ، آيا نمازش صحيح است ؟\r\nج . بله ، صحيح است .\r\n\r\nعدم وقت كافى جهت تطهير بدن و لباس نجس\r\n1582 . اگر بدن و لباس نجس باشد و اگر اقدام به تطهير كنيم نماز قضا مىشود ، وظيفه چيست ؟\r\nج . با همان بدن نماز بخواند ، ولى اگر ساتر عورت دارد لباس را بيرون آورد و اگر ساتر عورت ندارد با همان لباس و يا به صورت عريان نماز بخواند و احتياطاً پس از آن باز نمازش را بخواند .\r\n\r\nمشكوك بودن نجاست لباس\r\n1583 . اگر نجس بودن لباس مشكوك باشد ، نماز در آن چه حكمى دارد ؟\r\nج . اشكال ندارد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nحد اكثر ميزان نجاست بخشيده شده در بدن يا لباس نمازگزار\r\n1584 . تا چه ميزان نجاست در بدن يا لباس ، هنگام نماز اشكال ندارد ؟\r\nج . خون به مقدار كمتر از يك بند انگشت ( سر انگشت ) استثنا شده است ، البته به شرطى كه خون نجس العين - مثل سگ و خوك - يا دماء الثلاثة - مثل حيض - نباشد و مواردى ديگر نيز استثنا شده است . ( مسائل 712 و بعد آن در رساله )\r\n\r\nشخصى كه نمىداند كدام يك از دو لباسش نجس است\r\n1585 . شخصى مىداند يكى از دو لباسى كه در اختيار دارد نجس است ولى نمىداند كدام يك نجس و كدام يك پاك مىباشد ، آيا راه حلى وجود دارد كه او مطمئن شود نمازى كه خوانده صحيح است ؟\r\nج . چنان چه وقت دارد بايد با هر دو لباس نماز بخواند ، ولى اگر وقت تنگ است ، با هر كدام نماز بخواند كافى است .\r\n\r\nاندازه‌ى دستمال نجسى كه مىتواند همراه نمازگزار باشد\r\n1586 . آيا ميزانى براى بزرگى دستمال نجسى كه مىتواند همراه نمازگزار باشد ، تعيين شده است يا نه ؟\r\nج . به مقدار كمتر از پوشاننده عورت باشد .\r\n\r\nعدم وقت كافى جهت غسل و تطهير لباس\r\n1587 . شخصى نزديك صبح جنب شده و زمانى كه از خواب بيدار مىشود مىبيند وقت غسل و تطهير كردن ندارد ، لذا بدل از غسل تيمم مىكند ، آيا مىتواند با همان لباس نماز به جاى آورد ؟\r\nج . اگر ساتر و پوشاننده عورت پاك دارد ، آن لباس نجس را بايد بيرون آورد و در غير اين صورت با همان لباس نماز بخواند و آن نماز را بعداً دوباره احتياطاً بخواند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nغصبى نبودن لباس\r\n\r\nهمراه بودن اشياى غصبى\r\n1588 . اگر چيز غصبى مانند دستمال و مانند آن همراه نمازگزار باشد ، آيا موجب بطلان نماز او مىشود ؟\r\nج . اگر با قصد قربت بتواند نماز بخواند ، بنابر اظهر نمازش صحيح است ، اگر چه با علم به غصبيّت احتياط در اعاده است .\r\n\r\nنماز خواندن با لباس غصبى از روى فراموشى يا جهل به مسائل\r\n1589 . اگر كسى از روى فراموشى يا جهل به مسأله با لباس غصبى نماز بخواند ، نمازهايش چه حكمى دارد ؟\r\nج . در صورت فراموشى ، نمازش صحيح است ولى در صورت جهل به مسأله ؛ اگر جهل او به جهل به حكم وضعى برگردد ، احتياط لازم است و گرنه نماز صحيح است .\r\n\r\nهديه لباس از طرف افرادى كه وجوهات پرداخت نمىكنند\r\n1590 . اگر از طرف اشخاصى كه اهل پرداخت وجوه شرعيه نيستند ، لباسى برايمان هديه آورده باشند ، مىتوان با آن لباس نماز خواند ؟\r\nج . تا علم به تعلق خمس به عين آن لباس نباشد ، مىتوان با آن نماز خواند و در آن تصرف نمود .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nفراموش كردن برگرداندن لباس به صاحبش\r\n1591 . كسى در زمان حيات خود لباسى را به فقيرى كه لباس پاك نداشته ، داد تا نماز بخواند . او لباس را نبخشيده بود ، اما آن شخص فراموش كرد لباس را برگرداند و مدتى با آن نماز خواند . اكنون كه جهت برگرداندن لباس مراجعه مىكند متوجه مىشود آن فرد ، فوت نموده است . تكليف نمازهايى كه او با آن لباس خوانده چيست ؟\r\nج . نمازهاى او در حال نسيان و فراموشى صحيح بوده است .\r\n\r\nشخصى كه شك دارد لباسش غصبى است ؟\r\n1592 . اگر شخصى نداند لباسش غصبى است يا به غصبى بودن لباس شك داشته باشد ، براى نماز چگونه عمل كند ؟\r\nج . نماز با آن لباس صحيح است .\r\n\r\nنماز خواندن در لباس خريدارى شده از سارق\r\n1593 . آيا خواندن نماز با لباسى كه از دزد خريدارى شده است ، اشكال دارد ؟\r\nج . اگر بداند آن لباس دزدى است ، نماز اشكال دارد .\r\n\r\nنماز با انگشترى كه با پول غصبى خريدارى شده\r\n1594 . آيا نماز با انگشترى كه با پول غصبى خريدارى شده ، صحيح است ؟\r\nج . اگر با قصد قربت بتواند نماز بخواند بنابر اظهر صحيح است ، اگر چه احتياط در اعاده است . بله ، اگر معامله به ذمّه باشد و با اين پول طلب خود را پرداخت كرده باشد ، انگشترى غصبى نيست .\r\n\r\nلباسى كه خمس و زكات دارد\r\n1595 . آيا مىتوان با لباس فرد ديگرى كه خمس و زكات آن را نداده است ، نماز خواند ؟\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو اگر بعد از نماز بفهميم ، آيا بايد نماز را قضا كنيم ؟\r\nج . اگر نمىدانسته‌ايد ، نماز صحيح است .\r\n\r\nلباس‌هاى كسى كه خمس مالش را نمىدهد\r\n1596 . كسى كه خمس نمىدهد و سال خمسى براى خود معين نكرده است ، آيا با لباسى كه مىخرد نمازش صحيح است ؟\r\nج . به مسأله‌ى 691 رساله رجوع شود . بله ، اگر بر ذمّه بخرد ، نمازش صحيح است .\r\n\r\nاستفاده‌ى زوجه‌ى ناشزه ( نافرمان ) از لباسى كه شوهر به او داده\r\n1597 . زنى كه ناشزه ( نافرمان ) شده ، در صورتى كه در خانه شوهر يا لباسى كه شوهر در اختيار او گذاشته ، نماز بخواند ؛ آيا نمازش صحيح است ؟\r\nج . تا يقين به عدم رضايت شوهر ندارد ، اشكال ندارد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nلباس نمازگزار از اجزاى مردار يا حيوان حرام گوشت نباشد\r\n\r\nموى خرگوش همراه با لباس نمازگزار\r\n1598 . اگر موى خرگوش همراه لباس نمازگزار باشد ، آيا نماز اشكال دارد ؟ تكليف نمازهايى كه خوانده شده چيست ؟\r\nج . نمازهايى كه با همراهى آن مو بوده باطل است .\r\n\r\nبودن موى گربه همراه با لباس نمازگزار\r\n1599 . اگر موى گربه همراه با لباس نمازگزار باشد ، تكليف نمازهاى قبلى و فعلى نمازگزار چيست ؟\r\nج . نمازهايى كه همراه با آن مو بوده باطل است .\r\n\r\nبه همراه داشتن كيف يا كمربند از پوست مار\r\n1600 . اگر كيف يا كمربندى كه از پوست مار تهيه شده همراه نمازگزار باشد ، نماز او چه حكمى دارد ؟\r\nج . نماز باطل است .\r\n\r\nبودن تكه‌اى از چرم گاو ذبح غير شرعى شده همراه نمازگزار\r\n1601 . اگر لباس يا كمربند ، تكه كوچكى از چرم گاو غير ذبح شرعى شده را داشته باشد ،\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمىتوان با آن نماز خواند يا خير ؟\r\nج . خير نمىتوان .\r\n\r\nلباس‌هاى چرمى كه از خارج مىآورند\r\n1602 . آيا با لباس‌هايى كه از خارج مىآورند و قسمت‌هايى از آن‌ها چرم است ، مىتوان نماز خواند ؟ توضيح اين كه هيچ اطلاعى از نوع چرم و حرام گوشت يا حلال گوشت بودن حيوان نداريم .\r\nج . نماز خواندن با آن چرم باطل است .\r\n\r\nنماز با كلاه‌گيس موى انسان\r\n1603 . آيا نماز خواندن با كلاه‌گيسى كه از موى انسان ساخته مىشود ، صحيح است ؟\r\nج . بله ، صحيح است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nترك طلا براى مردان\r\n\r\nمنظور از طلا چيست\r\n1604 . اين كه گفته‌اند لباس نمازگزار مرد از طلا نباشد ، آيا منظور طلاى زرد است و يا طلاى سرخ و سفيد را هم شامل مىشود ؟ و آيا رنگ طلا شرط است يا ذات طلا ملاك مىباشد ؟\r\nج . ذات طلا شرط است كه نباشد هر چند با مخلوط كردن با چيز ديگر رنگش تغيير كرده ، ولى مستهلك نشده و طلا بر آن صدق مىكند و طلا غير از پلاتين است .\r\n\r\nمردى كه با طلا نماز خوانده\r\n1605 . مرد جاهل مقصّرى با لباس زرباف نماز خوانده است ، نماز او چه حكمى دارد ؟\r\nج . بايد نمازش را قضا كند .\r\n\r\nهمراه داشتن زيور آلات طلا به قصد امتحان كردن يا نگهدارى موقت\r\n1606 . اگر زيورآلات طلا مانند گردن‌بند و ساعت و . . . همراه مرد نمازگزار باشد ، به گونه‌اى كه او فقط قصد امتحان كردن يا نگهدارى موقّت آن‌ها را داشته باشد ، چه حكمى دارد ؟\r\nج . اگر صدق پوشيدن مىكند ، نماز با آن باطل است ، ( به مسأله‌ى 702 رساله رجوع شود ) .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nهمراه داشتن سكه طلا در نماز\r\n1607 . همراه داشتن سكه طلا در نماز چه حكمى دارد ؟\r\nج . اشكالى ندارد .\r\n\r\nنماز خواندن ورزشكاران با مدال طلا\r\n1608 . مدال‌هاى طلايى كه ورزشكاران مىگيرند و به گردن مىاندازند ، چه حكمى دارد ؟ آيا با آن حال مىتوانند نماز بخوانند ؟\r\nج . به گردن آويختن آن حرام و نماز با آن باطل است . ( مسأله‌ى شماره‌ى 702 رساله ) .\r\n\r\nدندان طلاى مردان\r\n1609 . آيا استفاده از دندان طلا براى مرد صحيح است . آيا با آن دندان مىتواند نماز بخواند ؟\r\nج . اشكال ندارد . ( مسأله‌ى 702 رساله ) .\r\n\r\nاستفاده از روكش طلا براى اصلاح و ترميم دندان\r\n1610 . اگر استفاده از روكش طلا براى دندان ، جهت ترميم و اصلاح دندان باشد ، نماز خواندن با آن اشكال دارد ؟\r\nج . خير اشكال ندارد .\r\n\r\nعينك با دسته‌ى طلا\r\n1611 . عينكى كه دسته‌ى آن طلا و يا مخلوط به طلا است ، استفاده‌ى آن براى مرد و نماز خواندن با آن چه صورتى دارد ؟\r\nج . استفاده‌ى مرد از آن حرام است ، و بطلان نماز با آن خالى از وجه نيست .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nفرق پلاتين و طلاى سفيد\r\n1612 . آيا پلاتين همان طلاى سفيد است ؟ حكم نماز مرد در حالى كه آن دو را به همراه دارد چيست ؟\r\nج . پلاتين غير از ماده‌ى طلا است ؛ لذا براى مرد حلال است و نماز با آن هم اشكال ندارد ولى طلاى سفيد حرام و نماز با آن هم باطل است .\r\n\r\nطلاى سفيد\r\n1613 . آيا استفاده كردن مرد از طلاى سفيد ، نه پلاتين ، شرعاً اشكال دارد يا نه ؟\r\nج . طلاى سفيد اگر همان طلا است و از جهت مخلوط شدن رنگش سفيد شده ، همان حكم طلا را دارد كه بر مرد حرام است .\r\n\r\nآميخته كردن مقدار اندكى طلا با پلاتين\r\n1614 . براى اين كه پلاتين قابليت تبديل شدن به انگشترى را داشته باشد ، مقدارى طلا با آن آميخته مىكنند به طورى كه طلا در پلاتين مستهلك مىشود . آيا استفاده مرد از اين انگشترى و نماز خواندن با آن جايز است ؟\r\nج . اگر صدق پوشيدن و به دست كردن طلا نكند ، اشكال ندارد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nمتفرقات لباس نمازگزار\r\n\r\nپوشيدن كفش طبى در نماز با رعايت شرايط سجده\r\n1615 . آيا پوشيدن كفش طبى در حال نماز - در صورتى كه هنگام سجده مواضع سجده بر روى زمين قرار گيرد و شرايط ديگر هم رعايت شود - اشكال دارد ؟\r\nج . اگر سر شست پا روى زمين قرار گيرد ، اشكال ندارد .\r\n\r\nلباس‌هايى كه روى آن لفظ جلاله‌ى « اللَّه » نوشته شده\r\n1616 . آيا پوشيدن لباس‌هايى كه بر روى آن‌ها اسم جلاله « اللَّه » نوشته شده است ، جايز است ؟\r\nج . اگر به نحو هتك نباشد و احكام آن مراعات شود ، مانعى ندارد .\r\n\r\nلباسى كه تمثال حضرت على - عليه السّلام - را دارد\r\n1617 . پوشيدن لباسى كه روى آن تمثال حضرت على - عليه السّلام - نقش بسته ، براى نماز چه حكمى دارد ؟\r\nج . كراهت دارد و ثواب نماز را كم مىكند .\r\n\r\nلباس با عكس حيوانات و انسان\r\n1618 . پوشيدن لباس‌هايى كه بر روى آن‌ها تصاوير حيوان و انسان و منظره و يا\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنوشته‌هاى خارجى و فارسى باشد ، براى نماز چه حكمى دارد ؟\r\nج . لباسى كه نقش صورت حيوان يا انسان دارد ، در نماز مكروه است ؛ اگر چه پوشيدن آن در صورتى كه خلاف شأن و زىّ پوشنده باشد ، حرام است .\r\n\r\nعبا و چادر سياه در نماز\r\n1619 . آيا كراهت لباس سياه براى نماز شامل عباى سياه و چادر مشكى زنان هم مىشود ؟\r\nج . خير ، شامل نمىشود .\r\n\r\nرنگ‌هاى ديگرى غير از سياه و سفيد براى عمامه\r\n1620 . آيا رنگ عمامه مىتواند غير از سياه يا سفيد هم باشد ؟\r\nج . ممكن است .\r\n\r\nاختصاص عمامه سياه به سادات\r\n1621 . آيا عمامه سياه مخصوص سادات مىباشد يا غير سادات هم مىتوانند از آن استفاده كنند ؟\r\nج . بر حسب متعارف مخصوص سادات است .\r\n\r\nپوشيدن لباس سياه براى شهادت ائمه\r\n- عليهم السّلام -\r\n1622 . آيا پوشيدن لباس سياه در ايام سوگوارى ائمه اطهار - عليهم السّلام - كراهت دارد ؟\r\nج . چون رجحان دارد ، كراهت ندارد .\r\n\r\nلباس شهرت در نماز\r\n1623 . لباس شهرت چيست و استفاده از آن در نماز چه حكمى دارد ؟\r\nج . لباس شهرت لباسى است كه از جهت جنس يا رنگ يا نحوه‌ى برش و\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدوخت و مانند آن خلاف شأن و زىّ پوشنده‌ى لباس باشد ولى نماز با آن صحيح است .\r\n\r\nاستفاده و نماز خواندن با كراوات\r\n1624 . استفاده از كراوات و نماز خواندن با آن چه حكمى دارد ؟\r\nج . لباس مزبور خلاف زىّ پوشش متشرعه است و احوط اجتناب است .\r\n\r\nنماز با كفش و دستكش\r\n1625 . نماز خواندن با كفش و دستكش ، اگر چه پاك باشند چه حكمى دارد ؟\r\nج . نماز خواندن با كفش به صحّت سجده‌ى نماز مُضرّ است ، ولى با دستكش اشكال ندارد .\r\n\r\nبرهنه خواندن نماز اگر وقت تنگ باشد\r\n1626 . اگر شخص ( چه مرد ، چه زن ) در حمام باشد و وقت به قدرى تنگ است كه اگر بخواهد بيرون بيايد و ساتر و لباس تهيه كند ، وقت مىگذرد ، آيا با آن حال مىتواند نماز بخواند ؟\r\nج . در اين صورت اگر نامحرم او را نمىبيند ايستاده نماز بخواند و جلوى خود را با دست بپوشاند و اگر در ركوع و سجود عورت او بيشتر نمايان مىشود ، مىتواند ركوع و سجود را در حال قيام با اشاره انجام دهد و براى سجود سر را قدرى پايين‌تر آورد . ( جهت اطلاع بيشتر در اين رابطه به مسأله‌ى 669 رساله رجوع شود ) .\r\n\r\nنماز خواندن با بلند بودن ناخن\r\n1627 . بلند كردن ناخن چه لطمه‌اى به نماز مىزند ؟\r\nج . ضررى نمىزند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nكاپشن و جوراب\r\n1628 . آيا كاپشن و جوراب جزو لباس نمازگزار محسوب مىشود ؟\r\nج . بله ، هر چند جوراب از لباس‌هايى است كه احكام خاصه‌اى دارد ؛ ( جهت اطلاع بيشتر به مسأله‌ى 712 به بعد رجوع شود ) .\r\n\r\nتأثير بلند شدن موهاى زير شكم و اطراف عورتين در نماز\r\n1629 . آيا بلند شدن موهاى زير شكم و اطراف عورتين موجب بطلان نماز مىشود ؟\r\nج . خير .\r\n\r\nنماز با روسرى هديه شده از حرم امام رضا\r\n- عليه السّلام -\r\n1630 . شخصى از حرم امام رضا - عليه السّلام - يك روسرى آورده و به من بخشيده است ، آيا نماز خواندن با آن صحيح است ؟\r\nج . اگر به نحو حلال و با اجازه آورده ، اشكال ندارد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n4 . مكان نمازگزار\r\n\r\nنماز در خانه‌اى كه بدون مجوز شهردارى ساخته شده است .\r\n1631 . خانه‌اى كه بدون جواز شهردارى ساخته شده ، آيا نماز خواندن در آن صحيح است ؟\r\nج . صحيح است .\r\n\r\nحكم نماز ، روزه و اصل اقامت افرادى كه در قطب شمال يا جنوب زندگى مىكنند\r\n1632 . وظيفه شرعى افرادى كه در قطب شمال يا جنوب زندگى مىكنند چيست ؟ حكم نماز ، روزه و اصل اقامت در آنجا را بيان نماييد .\r\nج . بر فرض امكان زندگى در آنجا ، بنابر قاعده ، تكليف به نماز شبانه روزى و روزه ندارند . لذا چون تفويت مصالح لزوميه مىشود ، در حال اختيار نمىتوان در آنجا اقامت كرد . ولى اگر ناچار به اقامه باشد ، بنابر احتياط يا بايد بر طبق نزديك‌ترين مكان به آنجا كه شب و روز عادى دارند ، عمل كند يا اوقات نماز و ماه‌ها را با وسايلى مثل ساعت حساب كند ، ولى اين دومى عسر و حرج دارد .\r\n\r\nنماز در مدرسه‌اى كه ملك آن موقوفه است\r\n1633 . بنده مسئول مدرسه‌اى هستم كه ملك آن موقوفه مىباشد ، و آموزش و پرورش از\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسازمان اوقاف اجاره نموده است ، لطفاً بفرماييد وضو گرفتن و نماز خواندن من در مدرسه چه صورتى دارد ؟\r\nج . اگر نماز خواندن با جهت وقف منافات نداشته باشد ، اشكال ندارد .\r\n\r\nنماز خواندن در ملك ، قبل از تقسيم وارثين\r\n1634 . در منزل موروثى كه متعلق به چند وارث است ، نماز خواندن بعضى از ورثه در آن بدون رضايت ساير ورثه چه حكمى دارد ؟\r\nج . تا وقتى كه بين ورثه تقسيم نشده باشد ، بايد به نحوى رضايت آن‌ها احراز شود ؛ اگر چه بنابر اظهر عدم علم به كراهت مالك يا اماره‌ى موجب ظنّ به آن در جواز كافى است .\r\n\r\nنماز روى موكت مغصوب\r\n1635 . اگر روى موكت غصبى قالى انداخته باشند نماز روى آن چگونه است ؟\r\nج . حكم نماز روى شىء غصب شده را دارد كه حكم آن در مسأله‌ى 729 رساله آمده است .\r\n\r\nگذاشتن رحل و نيامدن تا زمان نماز\r\n1636 . شخصى در مسجد جهت نماز جماعت رحل گذاشته و تا برپايى نماز جماعت مراجعت نكرده است . آيا حقّ او از آن مكان ساقط است و ديگرى مىتواند جاى او را بگيرد ؟\r\nج . بعد از برپايى نماز جماعت حقّ او ساقط مىشود .\r\n\r\nنماز بر روزنامه‌هاى مشتمل بر اسامى مقدّسه\r\n1637 . با توجّه به اين كه امروزه در بيشتر روزنامه‌هاى كشور اسامى خدا و پيامبر\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n- صلّى اللَّه عليه و آله و سلّم - و ائمّه - عليهم السّلام - و آياتى از قرآن وجود دارد ؛ آيا مىتوان از روزنامه به عنوان زيرانداز جهت نماز خواندن استفاده كرد ؟\r\nج . مادامىكه اطمينان ندارد اسامى متبرّكه در آن وجود دارد ، اشكال ندارد ؛ اگر چه در صورت عدم اطمينان هم احراز عدم وجود اسامى متبرّكه در آن خوب است .\r\n\r\nنماز در جايى كه صداى موسيقى مىآيد\r\n1638 . نماز خواندن در جايى كه صداى موسيقى مىآيد ، چه حكمى دارد ؟\r\nج . گوش دادن به موسيقى مطرب ، اگر چه حرام است و بايد از آن اجتناب شود ، ولى به صحّت نماز ضرر نمىرساند .\r\n\r\nتصوير در مقابل نمازگزار\r\n1639 . تصويرهايى كه رؤيت آن‌ها انسان را متذكّر حقّ و ياد و نام خداوند متعال مىنمايد - مثل تصويرهاى منسوب به سيّد الشّهداء - عليه السّلام - و رسول خدا - صلّى اللَّه عليه و آله و سلّم - و حضرت امير - عليه السّلام - و . . . - اگر مقابل قبله باشد و در نماز موجب تقويت تذكّر باشد ، حكمش براى نماز و غير نماز چيست ؟\r\nج . تصوير را به صورتى قرار دهند كه مقابل نمازگزار نباشد و در غير اين صورت كراهت دارد ، مگر در وقت نماز چيزى روى آن بيندازند كه آن را بپوشاند .\r\n\r\nنماز خواندن جلوى قبر معصوم\r\n- عليه السّلام -\r\n1640 . آيا خواندن نماز جلوى قبر معصوم - عليه السّلام - جايز است ؟\r\nج . اگر بىاحترامى باشد ، جايز نيست و در صورتى كه بىادبى نسبت به آن‌ها نباشد بنابر اظهر مكروه است ، ولى احتياط مستحب آن است كه به طور كلى از\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاين كار مخصوصاً از جلوتر ايستادن اجتناب شود . ( جهت اطلاع بيشتر به مسأله 738 و 739 رساله رجوع شود . )\r\n\r\nزمين مصادره شده از زرتشتيان\r\n1641 . زمين‌هايى كه مال زرتشتيان بوده و مصادره شده است و صاحبان آن‌ها راضى نيستند ، حكم تصرّف ، سكونت و نمازهايى كه در آنجا خوانده شده است ، چيست ؟\r\nج . چنان چه قابل حمل به صحت نباشد ، تصرّف و سكونت در آن‌ها جايز نيست ، ولى نمازهايى كه با جهل در آنجا خوانده شده ، محكوم به صحّت است .\r\n\r\nنماز خواندن در مكان غصبى به سبب تنگى وقت\r\n1642 . اگر شخصى به واسطه‌ى تنگى وقت نتواند مكان مباحى را پيدا كند ، در محل غصبى مىتواند نماز بخواند يا خير ؟\r\nج . اگر اميد تمكن و بر طرف شدن عذر را تا آخر وقت ندارد ، نماز در آن صحيح است . ( به مسأله 732 رساله رجوع شود . )\r\n\r\nحكم زمينى كه در سال‌هاى بسيار گذشته غصب شده است\r\n1643 . در سال‌هاى بسيار گذشته ، زمينى از شخصى غصب شده است و اكنون هيچ نشانى از بازماندگان آن فرد در دست نمىباشد ، حكم سكونت و نماز خواندن در اين مكان چيست ؟ و آيا گذشت زمان حكم زمين غصبى را عوض مىكند ؟\r\nج . گذشت زمان حكم را عوض نمىكند و بايد به قيمت آن با اجازه حاكم شرع ، ردّ مظالم بدهد .\r\n\r\nنماز در جايى كه پنكه يا چراغ آن غصبى است\r\n1644 . اگر نمازگزار در جايى ايستاده باشد كه باد پنكه‌ى غصبى به او مىرسد يا زير نور\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nچراغى است كه روغن يا برق آن غصبى است ، نماز او چه صورتى دارد ؟\r\nج . نمازش صحيح است .\r\n\r\nنماز خواندن در خانه‌هاى سازمانى كه در جاى غصبى بنا شده‌اند\r\n1645 . سابقاً دولت در جاهايى خانه سازمانى براى كارمندان خود احداث كرده كه صاحبان آن زمين‌ها راضى نبوده‌اند . نماز كسانى كه در اين خانه‌ها ساكن شده‌اند چه حكمى دارد ؟ اگر از موضوع آگاه نبوده‌اند چه طور ؟\r\nج . حكم نماز در مغصوب را دارد و جاهل به موضوع ، نمازش صحيح است .\r\n\r\nنماز در خانه‌اى كه بعضى از قسمت‌هاى آن غصبى است\r\n1646 . نماز خواندن در خانه‌اى كه بعضى از قسمت‌هاى آن مانند تيرآهن‌ها يا پنجره‌هايش غصبى است ، چه صورتى دارد ؟\r\nج . نماز صحيح است .\r\n\r\nخانه‌اى كه با پول حرام يا مخلوط به حرام خريدارى شده است\r\n1647 . شخصى خانه‌اى به مبلغ دوازده ميليون تومان خريدارى كرده كه ده ميليون آن حلال و دو ميليون آن حرام يا مخلوط به حرام بوده است ، نماز خواندن در آن خانه چه صورتى دارد ؟\r\nج . چون معاملات به ذمّه واقع مىشود ، لذا ملكيت خانه و تصرّفات در آن حلال است .\r\n\r\nنماز خواندن در مكانى كه با پول مجهول المالك ساخته شده است\r\n1648 . اگر بدانيم مكانى توسط شخصى با پول مجهول المالك ساخته شده ، مىتوانيم در آنجا نماز بخوانيم ؟\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nج . چون معاملات مربوط به آن به ذمه واقع شده است ، لذا ملكيت و تصرفات در آن منزل حلال است .\r\n\r\nنماز در خانه و مسجدى كه از گنج خمس نداده ساخته شده است\r\n1649 . شخصى ، گنجى پيدا مىكند . اما بدون اين كه خمس آن را بدهد از آن ، براى ساختن خانه و مسجد استفاده مىكند ، حكم سكونت در آن خانه و نماز خواندن در مسجد و خانه‌اى كه احداث نموده چيست ؟\r\nج . چون مصالح خانه و مسجد را به ذمه خريده و ساخته است ، نماز خواندن و تصرّفات در آن‌ها حلال و جايز است .\r\n\r\nنماز خواندن در منزل كسى كه از راه حرام ، كسب مال كرده است\r\n1650 . نماز خواندن در منزل شخصى كه از راه حرام و نامشروع پول به دست آورده و با همان پول منزل و فرش تهيه كرده است ، چه حكمى دارد ؟\r\nج . چون خريدهاى او به ذمه بوده است ، تصرف و نماز خواندن در آن خانه حلال و جايز است .\r\n\r\nحكم نماز در منزلى كه در بين نماز ، مالكيت آن به ديگران مىرسد\r\n1651 . شخصى در منزل فردى با اجازه او مشغول نماز خواندن مىشود . در همين هنگام صاحب خانه فوت مىكند يا اين كه خانه را مىفروشد ، تكليف شخصى نمازگزار چيست ؟\r\nج . نمازش را تمام مىكند ، مگر اطمينان به كراهت مالك داشته باشد كه در اين صورت در وسعت وقت نماز را قطع مىكند و در ضيق وقت در حال خروج مىخواند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nحكم نماز در مكان مجهول المالك\r\n1652 . در دانشگاه‌ها ، مكان‌هايى به عنوان نمازخانه در نظر گرفته شده است ، اگر مالك واقعى اين مكان‌ها مشخص نباشد ، يعنى مجهول المالك باشند ، حكم نماز خواندن آن‌ها چيست ؟\r\nج . بايد از مالك آن فحص كنند و با عدم دسترسى ، از باب ردّ مظالم با اجازه‌ى حاكم شرع ، تصرّفات را حلال كنند .\r\n\r\nحد اقل فاصله بين زن و مرد\r\n1653 . حد اقل فاصله بين زن و مرد هنگام نماز چه مقدار بايد باشد ؟\r\nج . اگر بين آن حدود 5 متر فاصله باشد ، كراهت كم يا برداشته مىشود .\r\n\r\nاگر زنى جلوى مرد نمازگزار شروع به خواندن نماز كند\r\n1654 . اگر مردى مشغول نماز خواندن باشد و زنى بيايد و جلوتر از مرد شروع به نماز خواندن بكند ، حكم نماز مرد و نماز زن چيست ؟\r\nج . نماز زن مكروه است .\r\n\r\nاگر مرد پشت سر زن نمازگزار ، شروع به خواندن نماز كند\r\n1655 . اگر زنى مشغول نماز خواندن باشد و مردى بيايد عقب‌تر از آن زن شروع به نماز خواندن بكند حكم نماز مرد و نماز زن چيست ؟\r\nج . نماز مرد مكروه است .\r\n\r\nعقب‌تر بودن مرد از زن در صورت تنگى جا و تنگى وقت\r\n1656 . اگر زن در جلوترين قسمت اطاق مشغول نماز خواندن باشد ، به طورى كه جلوتر از او نتوان رفت ، آيا مرد مىتواند پشت سر او نماز بخواند ؟ اگر وقت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتنگ باشد چه طور ؟\r\nج . بله ، مىتواند چون اصل مسأله از باب كراهت است و در تنگى وقت بايد نماز بخواند .\r\n\r\nلزوم وجود پرده و ديوار بين زنان و مردان\r\n1657 . آيا وجود پرده و ديوار بين زنان و مردان در حال نماز خواندن و موعظه كردن لزومى دارد ؟\r\nج . اگر نامحرم باشند ، رجحان شرعى دارد .\r\n\r\nحايل بودن يك شيشه‌ى نازك بين مرد و زن نامحرم\r\n1658 . اگر در يك اطاق بين مرد و زن نامحرم ، فقط شيشه‌ى نازكى حايل باشد ، نماز صحيح است ؟\r\nج . بله ، صحيح است .\r\n\r\nمكان منقوش به تصاوير انسان يا حيوان\r\n1659 . آيا نماز خواندن در مكانى كه در آن تصوير انسان يا حيوانى وجود دارد ، صحيح است ؟\r\nج . صحيح است ، ولى مكروه است .\r\n\r\nمكانى كه مجسمه‌ى حيوانات و يا انسان در آن قرار داده شده است\r\n1660 . نماز خواندن در مكانى كه مجسمه‌ى حيوانات و يا انسان وجود دارد ، چه حكمى دارد ؟\r\nج . مكروه است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nخانه‌اى كه با پول برنده شده از قرعه‌كشى خريدارى شده است\r\n1661 . شخصى با مبلغ دويست تومان ، كارت قرعه‌كشى ارمغان بهزيستى مىخرد و مبلغ كلانى برنده مىشود . سپس با اين پول خانه‌اى مىخرد ، آيا نماز خواندن در اين خانه صحيح است ؟\r\nج . با فرض اين كه معامله بر حسب متعارف به ذمّه صورت گرفته است ، صحيح است ، قطع نظر از حكم شرعى مبلغ مذكور .\r\n\r\nخانه‌اى كه بانك در مقابل وام معوّقه فروخته است\r\n1662 . يك نفر از بانك وام گرفته و در مقابل ، خانه‌ى خود را ، گرو گذاشته است . پس از چند سال به دليل عدم پرداخت وام ، بانك خانه‌ى آن فرد را در مقابل طلبى كه دارد مىفروشد ؛ حال ، نماز خواندن و غسل كردن در آن مكان براى صاحب جديد چه حكمى دارد ؟\r\nج . در صورتى كه بر طبق مسأله‌ى 1832 و 1833 رساله بوده ، تصرفات در آن خانه جايز و صحيح است .\r\n\r\nاقامه‌ى نماز جماعت در سالن ورزشى مشترك كه تعدادى از شركاء راضى نيستند\r\n1663 . يك مجتمع مسكونى مشتمل بر چند واحد آپارتمان است كه داراى يك سالن ورزشى مشترك مىباشد . اقامه نماز جماعت در آن سالن در صورتى كه تعدادى از صاحبين واحدها راضى نباشند ، صحيح است يا خير ؟\r\nج . خير ، صحيح نيست .\r\n\r\nنماز در محل گناه\r\n1664 . آيا نماز خواندن در مكانى كه محل گناه و فسق است جايز است ؟\r\nج . نماز اشكال ندارد ، اگر چه نمازگزار هم مشغول آن حرام باشد مثل شنيدن صداى موسيقى .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nنماز خواندن بر روى فرش ابريشم و زربافت\r\n1665 . نماز خواندن مرد بر روى فرشى كه از ابريشم بافته شده و يا رشته‌هاى طلا در آن به كار رفته است ، چه حكمى دارد ؟\r\nج . اشكال ندارد .\r\n\r\nنماز خواندن روى فرشى كه قسمتى از آن با پول حرام رفو شده است\r\n1666 . قسمتى از يك فرش با پول حرام رفو شده است ، خواندن نماز در همه جاى فرش اشكال دارد يا منحصر به همان قسمت رفو شده است ؟\r\nج . نماز خواندن اشكال ندارد .\r\n\r\nنماز خواندن بر روى موكت‌هايى كه نقوش زنان و مردان بر آن حك شده است\r\n1667 . خواندن نماز بر روى موكت‌ها و زيراندازهايى كه نقوش مردان و زنان بر روى آن حك شده است ، چه حكمى دارد ؟\r\nج . كراهت دارد .\r\n\r\nسجاده‌هايى كه عكس مسجد الحرام و مسجد النبى دارند\r\n1668 . آيا نماز خواندن بر روى سجاده‌هايى كه عكس مسجد الحرام و مسجد النبى در آن‌ها نقش شده است ، صحيح است ؟\r\nج . بله ، صحيح است .\r\n\r\nسجاده‌ها و قاليچه‌هايى كه حاوى آيات و اسماى مقدسه هستند\r\n1669 . نماز خواندن بر سجاده‌ها يا قاليچه‌هايى كه در آن آيات قرآن و اسماى مقدسه بافته شده است ، چه صورتى دارد ؟\r\nج . صحيح است ولى آيات و اسماء را زير پا قرار ندهند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nنماز خواندن در منزل شراب‌خوار\r\n1670 . نماز خواندن در منزل شراب خوار چه حكمى دارد ؟\r\nج . جايز و صحيح است .\r\n\r\nنماز خواندن در ساختمان مصادره شده\r\n1671 . محل كار بنده در زمان انقلاب ، ساختمان نيمه تمامى بوده كه صاحب اصلى آن به خارج از ايران فرار كرد . بعد از انقلاب بنياد مستضعفان آن را مصادره كرده و به شركت ما فروخته است . نمازهاى گذشته‌ى ما و نمازهايى كه بخواهيم در محل مزبور ، بخوانيم چه حكمى دارد ؟\r\nج . چنان چه قابل حمل به صحت نباشد ، حكم مكان مغصوب را دارد ، پس بايد با رضايت مالك باشد و آن چه در حال جهل خوانده شده ، اعاده‌اش لازم نيست .\r\n\r\nنماز خواندن در جايى كه بر روى زمين مجهول المالك احداث شده\r\n1672 . در روستاى ما زمينى است كه مجهول المالك بوده و دولت جمهورى اسلامى در آن يك باب مدرسه و يك مخابرات احداث كرده است . نماز خواندن و ماندن در آن مكان‌ها چه حكمى دارد ؟\r\nج . با عدم دسترسى به صاحبان آن زمين ، بايد به حاكم شرع جامع شرايط رجوع شود .\r\n\r\nساختن مسجد و نماز خواندن در زمينى كه از بهائيان مصادره شده است\r\n1673 . زمينى تحت تصرّف افراد بهايى مذهب بوده و بعداً به وسيله‌ى سازمان زمين‌شهرى مصادره شده است ، آيا مسجد ساختن و نماز خواندن در آن صحيح است يا خير ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nج . اگر سابقه‌ى ملكيّت شرعى آن قبل از تصرف بهايىها مبهم باشد ، اشكال دارد .\r\n\r\nنماز در خانه‌اى كه از خان‌ها گرفته شده است\r\n1674 . خانه‌اى در يك زمين زراعى قرار دارد و اين زمين ، مربوط به اصلاحات ارضى رژيم سابق است كه از خان‌ها گرفته شده است ، حكم ساكن شدن در اين خانه و نماز خواندن در آن چيست ؟\r\nج . حكم مغصوب را دارد .\r\n\r\nنماز در ساختمانى كه در قبرستان عمومى واقع است\r\n1675 . در يك قبرستان كه وقف بودن زمين آن معلوم نيست ، مدرسه‌اى ساخته شده است . اينك آموزگاران مىخواهند در آنجا نماز ظهر و عصر بخوانند . در اين صورت نماز آن‌ها چه حكمى دارد ؟\r\nج . نماز خواندن در آنجا منعى ندارد .\r\n\r\nساختن مسجد در زمينى كه وقف قبرستان شده است\r\n1676 . آيا در قبرستانى كه زمين آن وقف قبرستان شده ، مىتوان مسجد ساخت ؟ و اگر مسجدى ساخته شود ، آيا نماز خواندن در آن صحيح است ؟\r\nج . نمىتوان در آنجا مسجد ساخت ، ولى مجرّد نماز خواندن تا زمانى كه مزاحمت با جهت وقف نداشته باشد ، اشكال ندارد .\r\n\r\nخريدن يا اجاره كردن كليسا و تبديل كردن آن به مسجد\r\n1677 . آيا مسلمان‌ها مىتوانند كليسايى را از مسيحيان بخرند يا اجاره كنند و آن را به مسجد تبديل كنند ؟\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nج . در صورت اجاره صحيحه تنها مىتوانند مصلّى كنند و مسجد كردن در صورت خريد به نحو صحيح شرعى مانعى ندارد .\r\n\r\nنماز خواندن در زمين‌هاى مصادره شده از پيروان ساير اديان\r\n1678 . زمين‌هايى از مسيحيان و زرتشتيان بوده كه مصادره شده است ، در حالى كه صاحبان آن‌ها راضى نبوده‌اند . حكم تصرف ، سكونت و نماز خواندن در آن‌ها چيست ؟\r\nج . چنان چه قابل حمل بر صحت نباشد ، حكم غصب را دارد .\r\n\r\nنماز خواندن در ملك اجاره‌اى پس از اتمام وقت اجاره\r\n1679 . ساختمانى قبل از انقلاب با مبالغ آن زمان به آموزش و پرورش اجاره داده شده است . اكنون صاحب ملك ، راضى به تمديد قرارداد نيست و اصرار دارد كه ساختمان خود را پس بگيرد از طرف ديگر آموزش و پرورش توانايى منتقل شدن به جاى ديگر و يا افزايش مبلغ اجاره بها به طورى كه مالك راضى شود را ندارد ؛ لذا حاضر به تحويل محل و افزايش اجاره نمىباشد . اخيراً صاحب ملك آمده و گفته من راضى نيستم در ملك من نماز بخوانيد . با توجه به اين كه طرف قرارداد آموزش و پرورش است ، ما كارمندان ، آيا جهت كار ادارى مجاز به استفاده از آن مكان مىباشيم يا خير ؟\r\nنماز خواندن ما در آنجا چه صورتى دارد ؟\r\nج . اگر مدت اجاره تمام شده است ، تصرّفات در آن ، تصرّف عدوانى و غصب است .\r\n\r\nنماز خواندن در خانه‌ى اجاره‌اى كه موجر آدم رباخوار است\r\n1680 . بنده خانه‌اى را اجاره كردم به شرطى كه مبلغى به عنوان قرض‌الحسنه به صاحب‌خانه بپردازم . پس از سكونت ، متوجه شدم كه صاحب‌خانه ، آدم نزول‌خوار و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nربادهنده‌اى است و به احتمال زياد پولى كه از من گرفته جهت ربا به كار مىگيرد ، حال تكليف من نسبت به سكونت در آن منزل و نماز خواندن در آن چيست ؟\r\nج . براى شما اشكالى ندارد .\r\n\r\nنماز خواندن در خانه اجاره‌اى كه صاحب‌خانه مبلغى به عنوان قرض‌الحسنه گرفته\r\n1681 . براى اجاره‌ى خانه ، موجر مبلغى وجه نقد به عنوان قرض‌الحسنه و مبلغى هم ماهيانه به عنوان اجاره بها از مستأجر دريافت مىكند ، آيا سكونت در آن خانه و نماز خواندن در آن صحيح است ؟\r\nج . اشكالى ندارد .\r\n\r\nنماز خواندن صاحب‌خانه در خانه‌اى كه اجاره داده\r\n1682 . آيا صاحب‌خانه مىتواند بدون اجازه‌ى مستأجر در خانه‌اى كه اجاره داده ، نماز بخواند ؟\r\nج . خير ، نمىتواند ؛ يعنى در احراز رضايت يا همان عدم احراز كراهت مستأجر ، مثل ديگران است .\r\n\r\nنماز خواندن در مدرسه‌ى موقوفه‌اى كه آموزش و پرورش آن را اجاره كرده است\r\n1683 . مدرسه‌اى است كه ملك آن موقوفه است و وزارت‌خانه آموزش و پرورش آن را از سازمان اوقاف اجاره كرده است . وضو گرفتن و نماز خواندن معلمان و مديران آن مدرسه چه حكمى دارد ؟\r\nج . اگر تمام شرايط وقف و موقوفه رعايت شده باشد ، اشكال ندارد .\r\n\r\nمصداق مكان نمازگزار كه بايد پاك باشد\r\n1684 . منظور از اين كه « مكان نمازگزار بايد پاك باشد » ، فقط محل ايستادن و سجده‌گاه را شامل مىشود يا آن قسمتى كه بين محل ايستادن و سجده‌گاه او مىباشد ؛ يعنى آن\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nقسمتى كه در هنگام سجده زير او قرار مىگيرد را نيز شامل مىشود ؟\r\nج . جايى كه انسان پيشانى را بر آن مىگذارد اگر نجس باشد ، در صورتى كه خشك هم باشد ، نماز باطل است و بقيه مكان نمازگزار ، اعم از محل ايستادن يا غير آن اگر نجس بود نبايد به طورى تر باشد كه رطوبت آن به بدن يا لباس او برسد ، مگر اين كه طورى تر باشد كه اگر نجاست به بدن يا لباس سرايت كرد نماز را باطل نكند .\r\n\r\nنماز خواندن در جايى كه فراموش كرده‌ايم نجس بوده\r\n1685 . كسى مىدانسته كه جايى نجس بوده ولى فراموش كرده و در آنجا نماز خوانده است . بعد از نماز نجاست آن مكان را به ياد مىآورد ، حكم نمازى كه خوانده چيست ؟\r\nج . صحيح است .\r\n\r\nنجس بودن صندلى يا عصاى جانبازان\r\n1686 . آيا نجس بودن صندلى چرخدار يا عصايى كه به دست برادران جانباز است ، براى نماز مانعى دارد ؟\r\nج . تا وقتى كه بدن يا لباس را نجس نكند ، مانع نيست .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nاحكام مسجد\r\n\r\nفروش مصالح اضافى مسجد\r\n1687 . آيا فروش مصالح اضافه آمده از بنّايى مسجد ، براى پرداخت قرض همان مسجد جايز است ؟\r\nج . جايز است .\r\n\r\nاحداث مسجد در زمينى بدون دسترسى به مالك آن\r\n1688 . زمينى براى شخصى بوده كه از كشور فرار كرده و رفته است ، سپس آن زمين را مسجد كرده‌اند . وظيفه شرعى درباره اين مسجد چيست ؟\r\nج . از او بايد تحقيق و جستجو كنند كه تا ممكن است از او اذن بگيرند و اگر به او دسترسى حاصل نشد و اجازه از او ممكن نشد ، حاكم شرع آن زمين را به جماعتى اجاره دهد كه آنجا را مصلّى كنند كه اجاره به نفع مالك است و هر وقت پيدا شد ، پول اجاره را به او بدهند .\r\n\r\nزيلويى كه اكنون براى مسجد مورد استفاده نيست\r\n1689 . اهالى روستايى ، تعدادى زيلو را در حدود بيست و چهار سال پيش جهت فرش مسجد جامع اين روستا وقف كرده‌اند . اخيراً مسجد مذكور با قالى فرش شده است و زيلوها بدون استفاده مانده است و اهالى و هيأت امناى مسجد ، بر اين عقيده‌اند كه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nزيلوها را جهت مراسم مذهبى در حسينيه ، مهديّه و امثال آن ، از مسجد خارج نمايند .\r\nحكم شرعى را بيان فرماييد .\r\nج . بفروشند و پولش را صرف مسجد نمايند .\r\n\r\nوقف بخشى از مال موقوفه‌ى خاصه براى مسجد\r\n1690 . شخصى سهم خود از حمّامى را كه ثلث ابقايى اولاد پسر است ، بر مسجدى وقف نموده است . آيا اين وقف صحيح است ؟\r\nج . فقط مىتواند حقّ خود را به مسجد اختصاص دهد و بعد از وفات او حقّ بطون ديگر به حال خود باقى است و به هر حال وقف آن صحيح نيست .\r\n\r\nصرف درآمد مسجد مخروبه در مسجد جديد\r\n1691 . قطعه زمينى به مساحت تقريبى پانزده هزار متر مربع ( زمين كشاورزى ) توسط اهالى منطقه‌اى در سال 1342 وقف مسجد امام حسن - عليه السّلام - گرديده است ، پس از مدتى مسجد فوق تخريب و از طرفى به علت كمى مساحت زيربناى عرصه مسجد و نامناسب بودن جاى مسجد به علت وجود چاه ، اقدام به ساختن مسجد ديگرى در فاصله كمتر از 200 مترى به نام همان مسجد ( امام حسن - عليه السّلام - ) در همان روستا شده و مورد استفاده مؤمنين آن روستا مىباشد . آيا جايز است از محل درآمد قطعه تخريب شده مسجد امام حسن - عليه السّلام - قديمى ، خرج مسجد امام حسن - عليه السّلام - جديد و نوساز گردد ؟\r\nج . اگر موضوع مصرف اوّلى منتفى شده است ، بايد درآمد مذكور صرف در امور خير شود كه اين مسجد هم از جمله امور برّ و نيك است و در غير اين صورت در همان مسجد اوّلى ، در صورت ساختمانش مصرف گردد .\r\n\r\nتغيير در بناى مسجد\r\n1692 . مسجدى است كه به شكل دو طبقه ساخته شده يعنى طبقه بالاى آن به صورت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبالكن و طبقه پايين معمولى مىباشد . اين بالكن به صورت مخروبه درآمده است و هيچ استفاده‌اى از آن نمىشود و موجب تاريكى مسجد نيز مىباشد . آيا اجازه مىدهيد اين بالكن را از وسط مسجد برداريم ؟\r\nج . مناسب است طبقه بالا از وجوه بريّه و خيريّه ، با مراجعه به اهلش تعمير شود و تخريب جايز نيست .\r\n\r\nايجاد مغازه در مسجد\r\n1693 . مسجدى در كنار خيابان واقع شده و درآمد اوقافى هم ندارد و مردم محل براى هزينه‌هاى آن دچار مضيقه شده‌اند . با توجه به اينكه حياط مسجد فضاى كافى براى احداث چند باب مغازه را دارد و از نظر فضا هم مشكلى ايجاد نمىشود و صيغه وقف هم بر مسجد جارى نشده است ، آيا ساخت مغازه‌ها را اجازه مىدهيد تا درآمد آن صرف هزينه‌هاى مسجد گردد ؟\r\nج . جايز نيست .\r\n1694 . براى تعمير مسجد ، ايوان قديمى آن را كه 5 / 1 متر از سطح زمين ارتفاع داشت خراب كرديم . آيا اجازه مىدهيد هنگام ساختن ، در زير ايوان جديد در همان ابعاد قديمى ، مغازه‌اى بسازيم كه درآمد آن صرف مسجد شود ؟\r\nج . اگر ايوان جزو مسجد است ، نمىشود مغازه‌اى ساخت .\r\n\r\nشرط واقف مسجد مبنى بر اقامه جماعت توسط سيّد\r\n1695 . شخصى مسجدى را وقف كرده و در وقف‌نامه قيد كرده كه امام جماعت مسجد مذكور سيّد باشد . در اين صورت امامت غير سيّد چه حكمى دارد و تكليف مأمومين در رابطه با او چيست ؟\r\nج . اين شرط صحيح است و در صورت امكان بايد سيّد امامت كند و اگر تحصيل امام جماعت سيّد ممكن نشد ، مسجد بودن محفوظ است و در اين صورت غير\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nسيّد عادل مىتواند امامت كند و اگر امام عادل غير سيّد در آنجا جماعت بخواند ، عمل او حمل بر صحّت مىشود كه به ناچار در صورت عدم امكان تحصيل سيّد امامت كرده است ، و اللَّه العالم .\r\n\r\nايجاد حسينيه در زمين مسجد\r\n1696 . مسجدى 100 متر مربع مساحت دارد كه در شمال اين مسجد قطعه زمينى حدود 200 متر طبق مدارك موجود ، به عنوان باغچه مسجد وجود دارد كه جزو ساختمان مسجد نيست ، آيا مىتوان در اين قطعه زمين حسينيّه‌اى احداث نمود ؟\r\nج . اگر زمين متعلّق به مسجد است ، نمىتوانند آن را به حسينيّه تبديل كنند و بايد طبق وقف از آن استفاده نمايند .\r\nبله ، اگر وقف بر جهت خاصّه‌اى ممكنه نيست ، مىتوانند از آن به عنوان سالنى كه توسعه مسجد باشد ، ولى خصوصيّات مسجد بودن را نداشته باشد ، بسازند كه به حسب ظاهر مانعى ندارد ، و اللَّه العالم .\r\n\r\nوقف زمين براى مسجد توسط بهايى\r\n1697 . زمينى به مساحت 800 متر مربع براى احداث مسجد از طرف دو نفر بهايى به اهالى محله ما اهدا شد و صيغه وقف مسجد جارى و در اداره اوقاف ثبت گرديد .\r\nولى به علت نداشتن هزينه راكد مانده است ، لكن افراد نامبرده فعلًا راضى به تكميل ساختمان مسجد نيستند . نظر مباركتان در رابطه با عدم رضايت آن‌ها چيست ؟\r\nج . نامبردگان حقّى ندارند و وقف مزبور اشكالى ندارد ، و اللَّه العالم .\r\n\r\nتبديل انبار مسجد به كتابخانه\r\n1698 . اطاقى وقف مسجد بوده كه سال‌ها انبار مسجد بوده است و الآن مىخواهند آنجا را كتابخانه كنند . آيا اجازه مىفرماييد ؟\r\nج . اگر وقف براى مصالح بوده است ، بايد خودش يا اجاره‌اش در مسجد صرف\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nشود ، هر چند كتابخانه شود و چه بسا هر نوع استفاده كه اجاره‌اش زيادتر باشد ، بايد آن را اختيار كنند .\r\n\r\nقرار گرفتن مقبره پس از توسعه در داخل مسجد\r\n1699 . مسجدى را تخريب كرده و توسعه داده‌اند و مقبره دو ميّت كه پيش از آن خارج مسجد بوده ، داخل مسجد شده است . آيا اشكال دارد ؟\r\nج . اگر اين مقبره ملك كسى نبوده يا اگر ملك بوده ، مالك راضى به اين كار شده ، اشكال ندارد و در هر حال ، آن قسمت مسجد نيست .\r\n\r\nاحداث مسجد در زمين وقف براى حسينيه\r\n1700 . مسجدى را در زمينى با سهم امام - عليه السّلام - و وجوهات ديگرى بنا كرده‌اند و سپس مطلع شده‌اند كه آن زمين سابقاً وقف حسينيه بوده است ، تكليف شرعى چه مىباشد ؟\r\nج . بايد آن را به همان حسينيه برگردانند و وجوهاتى را كه در آن مصرف كرده‌اند ، آنچه از آن‌ها كه جواز مصرف در حسينيه هم دارد ، مانعى ندارد و اگر موردى از آن‌ها باشد كه فقط براى صرف در مسجد جواز داشته است ، آن مقدار را ضامن‌اند .\r\n\r\nاستفاده از آب‌انبار براى مسجد\r\n1701 . آب‌انبارى وقفى در كنار مسجدى قرار دارد كه ديگر از آن استفاده نمىشود . آيا مىتوان در توسعه‌ى مسجد از آن استفاده كرد ؟\r\nج . اگر به هيچ وجه مورد استفاده نيست ، بايد صرف در وجوه برّ و امور خير شود كه تبديل به مسجد هم از وجوه برّ است و در هر صورت مكان مذكور مصلّى است نه مسجد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nتبديل آب‌انبار غير قابل استفاده به مسجد\r\n1702 . آب‌انبارى وقفى بوده و اكنون هيچ مورد استفاده نيست . آيا مىتوان آن را به مسجد تبديل كرد ؟\r\nج . آرى ، زيرا آن هم از وجوه و موارد برّ و خير است و وقفى كه منفعت از آن ممكن نيست ، بايد صرف در موارد برّ شود .\r\n\r\nمسجدى كه ديوار و سقف آن غصبى است\r\n1703 . يكى از نهادها سنگ‌ها و مصالحى را از صاحبان آن‌ها مصادره كرده و با آن‌ها مسجد ساخته است و مالك راضى نيست . اگر آن مصالح در ديوار يا سقف مسجد مصرف شده باشد ، نماز خواندن روى زمين آن چه حكمى دارد ؟\r\nج . نماز در آن بلامانع است ، زيرا فقط ساختمان آن غصبى است كه بايد پول آن را به مالك بدهند و بعد آن را وقف كنند .\r\n\r\nتبديل زمين وقف براى قبرستان به مسجد\r\n1704 . آيا زمين موقوفه براى قبرستان يا غير آن را مىتوان مسجد كرد ؟\r\nج . خير ، زيرا مسجد ملازمه‌ى با بقاى ابدى در آنجا دارد و اين امر با وقف براى غير ، منافات دارد ، ولى مصلّى قرار دادن آن زمين ، به صورتى كه ممنوع از دفن نباشد ، جايز است .\r\n\r\nتبديل حمام غير قابل استفاده به مسجد\r\n1705 . آيا جايز است با كمك‌هاى مالى كه از مردم و زكات و غيره گرفته شده ، حمام عمومى نيمه تمامى را كه اصلًا مورد استفاده قرار نگرفته است ، تخريب و صرف در نيازهاى مسجد كنند ؟\r\nج . اگر امكان دارد ، احتياطاً از بخشندگان و دهندگان آن وجوه اجازه بگيرند ، و گرنه با رضايت اهالى آن محل جايز است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nاحداث مسجد در زمين ميّتى كه ورثه‌اش معلوم نيست\r\n1706 . مالك زمينى مرده و ورثه‌ى او هم مورد شناخت و در دسترس نيستند و مردم ، آن زمين را مسجد كرده‌اند . آيا اين كار صحيح بوده است ؟ تكليف چيست ؟\r\nج . بايد حاكم شرع اجازه دهد ثمن و قيمت زمين را صدقه دهند ، هر چند به اينكه اهل خير آن را بخرند و پول آن را صدقه دهند تا نماز در آنجا جايز باشد و احتياط در اين است كه پس از صدقه قيمت ، صيغهء وقف را مجدداً بخوانند .\r\n\r\nفروش فرش مسجد براى تبديل آن به بهتر\r\n1707 . فروختن فرش مسجد و تبديل آن به فرش بهتر چه حكمى دارد ؟\r\nج . در صورتى كه با عدم تعويض از بين مىرود ، جايز است .\r\n\r\nقرض دادن مصالح اضافى مسجدى براى مصرف در مسجد ديگر\r\n1708 . مصالح اضافى مسجدى را براى مسجد ديگرى قرض مىدهند تا در ضروريات آن مسجد مصرف گردد ، آيا جايز است ؟\r\nج . جايز است ، نه براى مصرف در تجمّلات آن .\r\n\r\nعدم جواز احداث زيرزمين در مسجد براى غسّال‌خانه و . . .\r\n1709 . زمينى براى مسجد وقف و ساخته شده است اكنون كه مىخواهند مسجد را از نو تعمير كنند ، آيا جايز است كه يك زيرزمين براى غسل دادن اموات ، وضوخانه ، انبار و آشپزخانه - كه مورد نياز است - ساخته شود ؟\r\nج . در فرض مرقوم جايز نيست .\r\n\r\nساخت مسجد در كنار مسجد قديمى\r\n1710 . مسجدى قديمى ، قابل استفاده و داراى سابقه 400 ساله در روستايى وجود دارد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nولى گروهى قصد دارند مسجد ديگرى ، آن هم در زمين موقوفه بسازند . آيا نماز خواندن در مسجد جديد جايز است ؟\r\nج . در زمين موقوفه مسجد نمىشود و اگر متولى موقوفه مصلحت ببيند مصلّى مىشود و مسجد قبلى به مسجد بودن خود باقى است .\r\n\r\nايجاد پايگاه مقاومت و مركز فرهنگى در مسجد\r\n1711 . مسجدى داراى حجره‌هايى است كه براى مدرسه وقف شده است . چندين سال پيش به عنوان حوزه علميه از آنجا استفاده مىشد . چند سال است كه حوزه علميه به جاى ديگرى منتقل شده است ، مسجد و حجره‌ها روبه خرابى هستند و مسجد به كلّى تعطيل شده است . اكنون عده‌اى از جوانان متديّن و فرهنگى مىخواهند در آن مسجد فعّاليّت‌هاى فرهنگى كنند . چند ماه است شروع به كار كرده‌اند و در حدّ توان خودشان قدم‌هايى برداشته‌اند . اكنون ضرورت ايجاب مىكند كه در آن مسجد پايگاه مقاومتى تشكيل دهند و يكى از حجره‌ها را به اين امر مهم اختصاص دهند تا بتوانند از اين طريق جوانانى را جذب مسجد و فعاليت‌هاى دينى كنند . آيا استفاده كردن از اين حجره به عنوان مركز پايگاه مقاومت و مركز فرهنگى در دو حالت زير ، از نظر شرعى چه حكمى دارد ؟\r\n1 ) استفاده كردن از آن بدون اجاره .\r\n2 ) استفاده كردن از آن به طريق اجاره و صرف اجرت آن در امور مسجد .\r\nج . تا ممكن است بر حسب وقف عمل شود .\r\n\r\nچند طبقه كردن موقوفه براى مسجد\r\n1712 . اگر مسجدى را در سه طبقه تأسيس و هر طبقه را جهت امرى اختصاص دهند - مثلًا زيرزمين را تأسيسات مسجد ، طبقه همكف را به زنان و طبقه بالا را به مردان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاختصاص دهند - ، به نظر حضرتعالى چه حكمى دارد ؟\r\nج . اگر زمين آن وقف مسجد است و تماميت وقف محقق شده است ، نمىتوانند چنين كنند و تمام طبقات به حكم مسجد است و در غير اين صورت ، وقف هر طبقه و هر قسمت براى امرى مانعى ندارد و يا اين كه اصلًا وقف شرعى نباشد و به عنوان نمازخانه باشد .\r\n\r\nضميمه نمودن قبرستان به مسجد\r\n1713 . در روستايى براى بزرگ نمودن مسجد از جهت طول و عرض ، بايد از زمينى كه براى قبرستان جلوى مسجد است استفاده شود . در اين زمين افرادى كمتر از سى يا چهل سال است كه دفن شده‌اند ، تكليف چيست ؟ ضمناً اين زمين حدود صد سال پيش توسط شخصى وقف شده است ، اما عنوان آن را كسى نمىداند .\r\nج . اگر به گونه‌اى استفاده كنند كه نبش قبر نشود ، حكم مسجد را ندارد ولى مصلّى ( نمازخانه ) مىشود .\r\n\r\nدو نام از طرف واقف زمين و سازنده براى يك مسجد\r\n1714 . واقفى زمينى را براى مسجد وقف كرده است ، به اين شرط كه به فلان نام باشد ، سازنده مسجد مىخواهد آن را به نام ديگرى بسازد . تكليف چيست ؟\r\nج . آن مسجد را به نام هر دو بسازند ، زيرا قيودى كه در ابتداى وقف بوده بايد مراعات شود .\r\n\r\nزمين اهدايى شهردارى جهت مسجد\r\n1715 . شهردارى قطعه زمينى را براى احداث مسجدى به اهالى محل اهدا نموده ، مشروط بر اينكه در مدت قرارداد مردم نسبت به شروع احداث مسجد اقدام نمايند .\r\nكلنگ مسجد توسط امام جمعه زده شد ، ولى به علّت رسيدن زمستان ، به همان\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nصورت باقى مانده است . آيا با اين عمل زمين مذكور مسجد محسوب مىشود و آيا شهردارى مىتواند لغو قرارداد نمايد ؟\r\nج . تا وقتى كه نماز نخوانده‌اند ، مسجد محسوب نمىشود .\r\n\r\nخراب شدن منزل موقوفه امام جماعت مسجد\r\n1716 . خانه‌اى وقف امام جماعت مسجد بوده و به مرور زمان خراب شده است و آن را براى توسعه مسجد ، داخل مسجد كرده‌اند ، حكم شرعى در اين خصوص چيست ؟\r\nج . تا ممكن است بايد به حالت اوليه‌اش برگردانند و در صورت تعذّر ، اگر از موارد جواز فروش وقف باشد ، آن را بفروشند و مشترى اگر خواست آن را وقف مسجد كند .\r\n\r\nعقب‌نشينى مسجد\r\n1717 . مسجدى را تعمير و توسعه داده‌ايم ، ولى طبق طرح هادى ، از طرف شرق و شمال مسجد ملزم به عقب‌نشينى شديم . با عنايت به اينكه هر دو طرف عقب‌نشينى شده ، راه عمومى بوده و نياز مبرم به تعريض و توسعه جهت عبور و مرور مردم و ماشين‌ها دارد ، خواهشمند است نظرتان را در رابطه با اين عقب‌نشينى بفرماييد .\r\nج . نمىتوانند عقب‌نشينى بكنند و تا ممكن است تعميرى نكنند تا مستمسكى براى عقب‌نشينى نشود و اگر خراب كرده‌ايد ، مقدار عقب‌نشينى را ديوار بكشيد و محصور كنيد تا عقب‌نشينى مستند به شما نباشد ، و اللَّه العالم .\r\n\r\nضميمه كردن خانه‌ى بهايى و كوچه به مسجد\r\n1718 . براى توسعه مسجد جامع ، خانه‌هاى اطراف آن را خريدارى و به مسجد ملحق كرديم كه يكى از آن‌ها خانه يك بهايى بود و بين مسجد قديم و يكى از خانه‌ها كوچه‌اى به عرض 5 / 1 متر واقع شده بود كه با رضايت اهالى ، آن كوچه هم به مسجد\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nملحق شد . با توجه به اين كه كوچه‌هاى اطراف مسجد را گسترش داده‌ايم ، به طورى كه مشكلى براى رفت و آمد مردم وجود ندارد ، ولى بعد از ساخت ، عدّه‌اى به دو جهت در مسجد شبهه دارند .\r\n1 ) چون بخشى از اين مسجد قبلًا خانه بهايى بوده است .\r\n2 ) كوچه عمومى به آن ملحق شده است ؛ لطفاً حكم شرعى را در اين باره\r\nبيان فرماييد .\r\nج . ساختمان فوق مسجد است به استثناى كوچه‌اى كه ملحق به مسجد شده كه آن مقدار بدون اين كه از محل عبور بودن خارج شود مىتواند مصلّى باشد و نماز در آن قسمت جايز است و آنچه از بهايى الاصل به مسجد ملحق شده مسجد است . بله ، اگر او اوّل مسلمان بوده و بعد بهايى شده است رضايت ورثه‌ى مسلمان او جلب شود .\r\n\r\nبىاستفاده ماندن مسجد جامع و عدم خروج آن از جامعيّت\r\n1719 . مسجد قديمى روستا سابقاً مسجد جامع بوده ولى بعداً ديگر نماز جماعت و مراسم مذهبى در مساجد جديد برگزار مىشود ، و آن مسجد رو به تخريب است ؛ آيا همچنان مسجد جامع باقى است .\r\nج . مسجد جامع از جامعيّت خارج نمىشود .\r\n\r\nقرار دادن راه عبور در مسجد\r\n1720 . در يك طرف مسجد راهى است كه دو طرف آن باز و محلّ عبور و مرور است .\r\nعده‌اى مىخواهند طرف ديگر اين راه را با خود اين راه براى توسعه ، داخل مسجد كنند ، آيا جايز است ؟\r\nج . چون اين راه عبور است و تمام عابرين در آن حق دارند ، جايز نيست آن را مسجد كنند و اگر خواستند آن را مصلى ( نمازخانه ) كنند ، بنابر احوط بايد راهى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبراى عبور - حتى در موقع نماز - بگذارند ؛ مانند اينكه در طبقه‌ى بالاى آن مصلى بسازند و زير آن ، مسير عبور و مرور مردم باشد .\r\n\r\nجاهايى كه جزو مسجد است\r\n1721 . غير از اصل مسجد ، چه قسمت‌هايى از مسجد جزو مسجد است ؟\r\nج . پشت‌بام و سرداب و محراب بنابر اظهر جزو مسجد است ، مگر اين كه علم به خروج آن‌ها از مسجد حاصل شود .\r\n\r\nساختن دستشويى در زمين مسجد\r\n1722 . شخصى كه از دنيا رفته است ، در زمان حيات خود زمينى را به طور مطلق و بدون قيد براى مسجد هديه كرده است . آيا در اين زمين مىشود دستشويى ساخت ؟\r\nج . اگر زمين را داده كه مسجد بسازند و قيدى نياورده است ، مىتوانند به همان صورت كه متعارف ساختمان مسجد است عمل كنند و اگر متعارف است كه در محلّى از آن دستشويى درست كنند ، مىتوانند درست كنند ، مگر در صورتى كه معلوم باشد منظور دهنده‌ى زمين فقط مسجد بوده است و همچنين اگر متعارف نيست در محلى از آن دستشويى بسازند ، نمىتوانند دستشويى درست كنند ، و اللَّه العالم .\r\n\r\nمصادره‌ى زمين و اختصاص آن به مسجد\r\n1723 . هيأت هفت نفره‌ى واگذارى اراضى ، زمين اين جانب را بدون اطلاع و رضايت من به ديگرى واگذار كرده و در عوض آن ، زمين ديگرى را از آنان دريافت داشته و به ساخت مسجد اختصاص داده است . آيا نماز خواندن در آن مسجد صحيح است ؟\r\nج . با احراز رضايت مالك ، نماز صحيح است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nاجاره‌ى زمين وقفى و ساختن مسجد\r\n1724 . آيا جايز است زمين وقفى را اجاره كنند و مسجد بسازند ؟\r\nج . مسجد نمىشود و در مواردى كه اجاره دادن جايز است ، مُصلّى ( نمازخانه ) مىشود نه مسجد .\r\n\r\nزمين‌هاى موقوفه حضرت رضا - عليه السّلام - و حضرت معصومه\r\n- عليها السّلام -\r\n1725 . مقدار زيادى از زمين‌هاى مشهد ، قم و . . . موقوفه امام رضا - عليه السّلام - و حضرت معصومه - عليها السّلام - است ، ساخت مسجد در چنين زمين‌هايى چه حكمى دارد ؟\r\nج . ساخت مسجد در زمين موقوفه جايز و صحيح نيست و مصلّى مانعى ندارد .\r\n\r\nقرار دادن آبدارخانه و كفش‌كن جزو مسجد\r\n1726 . مسجدى كه به علّت كثرت جمعيّت ، نياز به توسعه دارد و در كنار آن زمينِ دست‌نخورده است ؛ آيا مىتوان آبدارخانه و كفش‌كن مسجد را در آن زمين ساخت ؟\r\nو بر فرض جواز آيا احكام مسجد را دارد ؟\r\nج . با فرض عدم وقف آن زمين بر جهت خاصّه و صلاحديد متولّى مانعى ندارد و احوط اين است كه براى جزو مسجد شدن آن‌ها صيغهء وقف مسجد بخوانند .\r\n\r\nنمازخانه و مسجد در ادارات و پارك‌ها\r\n1727 . در ادارات و يا بعضى از مكان‌ها مثل پارك ، مكانى را به عنوان نمازخانه قرار مىدهند و بعد از مدّتى كسانى كه به آنجا رفت و آمد مىكنند به آن ، مسجد مىگويند ، با وجود اين كه ممكن است بعدها آن مكان به چيز ديگرى تبديل شود . آيا آن مكان حكم مسجد را دارد و احكام مسجد درباره‌ى آن جارى مىشود ؟\r\nج . اگر به عنوان مسجديّت وقف نشده باشد ، مسجد نيست .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nضميمه‌ى اطاق‌هاى مسجد به حياط\r\n1728 . اطاق‌هايى در حياط مسجد بدون استفاده مانده و در حال تخريب است . تبديل آن‌ها به حياط مسجد چه حكمى دارد ؟\r\nج . اگر ممكن است اطاق‌هاى مذكور را تجديد بنا نمايند تا در جهت خاصّى كه در وقف تعيين شده به كار رود و تبديل به حياط ننمايند و اگر ممكن نيست ، با مراعات آنچه كه مناسب‌تر است و صلاحيّت بيشتر دارد ، مانع ندارد .\r\n\r\nتبديل ايوان مسجد به وضوخانه\r\n1729 . هنگام تعمير مسجدى قديمى دو ايوان كه قبلًا در ديوار مسجد واقع بوده و در آن‌ها نماز خوانده نمىشده را تبديل به دو وضوخانه مورد نياز كرده‌اند كه ساخته شده و فقط جهت وضو گرفتن از آن استفاده مىشود و محلّ ديگرى براى وضوخانه نيست . آيا اين كار صحيح بوده است ؟\r\nج . اگر جزو مسجد بوده و مسجد به حساب مىآمده است ، بايد برگردانده شود .\r\n\r\nانتقال آبدارخانه و تصرّف در مسجد\r\n1730 . آيا انتقال آبدارخانه‌ى مسجد به جاى ديگر ، در صورتى كه مستلزم آن باشد كه يك متر از صحن مسجد به جاى آبدارخانه جايگزين گردد ، جايز است ؟\r\nج . انتقال آبدارخانه كه مستلزم تغيير وقف در غير جهت وقف است ، مجاز نيست .\r\n\r\nتخريب مسجد براى خيابان\r\n1731 . آيا تخريب قسمتى از مسجد يا تمام آن ، جهت تعريض خيابان جايز است ؟\r\nج . جايز نيست .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nعقب‌نشينى مسجد\r\n1732 . آيا عقب‌نشينى ، هنگام تجديد بناى مسجد ، طبق قوانين شهردارى به نحوى كه چند متر از مسجد داخل خيابان واقع شود جايز است ؟\r\nج . جايز نيست .\r\n\r\nتبديل مسجد به پايگاه بسيج\r\n1733 . دو باب حجره براى ضروريات و دفتر مسجد ساخته‌اند ، آيا تبديل آن به پايگاه بسيج و مانند آن ، جايز است ؟\r\nج . جايز نيست .\r\n\r\nصندوق قرض‌الحسنه در محوطه‌ى مسجد\r\n1734 . در محوطه‌ى مسجد ، دو باب دكان جهت انجام كارهاى صندوق قرض‌الحسنه عام المنفعه با موافقت هيأت امناى مسجد احداث شده است و بابت آن سالانه مبلغى به مسجد اجاره پرداخت مىشود . آيا ادامه‌ى كار اين صندوق در مكان فعلى جايز است ؟\r\nج . اگر محوطه‌ى مسجد وقف حياط مسجد يا مثل آن است ، تغيير آن به دكان جايز نيست و بايد به حال اوّل برگردد و چنان‌چه از اراضى مسجد است كه بايد عوايد آن صرف مسجد شود ، ساختن دكّان در آن و اجاره‌ى آن و صرف عوايد در مسجد با نظر متولّى شرعى و با نبودن شخص خاص به عنوان متولّى ، با نظر حاكم شرع ، اشكال ندارد .\r\n\r\nتخريب مغازه‌ى مسجد\r\n1735 . درب ورودى مسجدى بين دو مغازه‌ى متعلّق به مسجد قرار گرفته است ، به طورى كه از طرف خيابان ، ظاهر مسجد را به شكل تجارت خانه درآورده است ،\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبرداشتن آن دو مغازه چه حكمى دارد ؟\r\nج . از مغازه‌ى متعلّق به مسجد ، بايد استفاده‌ى مغازه شود و نبايد از بين ببرند .\r\n\r\nخارج كردن خاك از مسجد\r\n1736 . اگر كسى اندكى از خاك مسجدى را از آنجا خارج كرده باشد و آن خاك مفقود شده باشد ، وظيفه‌ى او چيست ؟\r\nج . اگر مقدار كمى است كه به نظر عقلا موجب ضمان نيست ، در فرض سؤال وظيفه‌اى ندارد .\r\n\r\nتبديل فرش‌هاى مسجد\r\n1737 . فرش‌هاى مسجدى فرسوده شده و در صورت عدم تعويض از بين مىرود . آيا جايز است آن‌ها را فروخته و به أحسن تبديل كنيم ؟\r\nج . جايز است .\r\n\r\nانتقال وسايل مسجدى به مسجد ديگر\r\n1738 . مسجدى است قديمى كه داراى فرش و اثاثيه‌ى فراوان است و در نزديكى آن مسجد جديدى ساخته شده كه جمعيّت زيادى به آنجا مىروند و وسايل مسجد قديم در معرض تلف و احياناً سرقت است . آيا مىتوان آن وسايل را به مسجد جديد نقل داد ؟\r\nج . اگر در مسجد قديم قابل استفاده نباشد ، انتقال عين آن وسايل يا بدل آن‌ها ، اشكال ندارد .\r\n\r\nتبديل ظروف وقفى مسجد\r\n1739 . آيا مىتوان ظروف وقفى مسجد را - كه قديمى شده و مورد استفاده نيست -\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nفروخت و به ظروف بهترى تبديل كرد ؟\r\nج . جايز است .\r\n\r\nفروش وسايل اضافه براى هزينه‌ى مسجد\r\n1740 . چيزهايى كه به عنوان نذر و يا كمك به مسجد داده مىشود - مانند پنكه و چراغ و . . . - ، چنان‌چه زايد بر احتياج باشد ، آيا متولّى مىتواند وسايل اضافه را بفروشد و به ساير هزينه‌هاى لازم مسجد برساند ؟\r\nج . جايز است .\r\n\r\nگذاشتن بار در مسجد\r\n1741 . شخصى بار خود را در حياط مسجد مىگذارد و حاضر است اجرت هم بدهد . آيا جايز است ؟\r\nج . اجرت ندارد . ولى اشغال مسجد به طورى كه مزاحمت براى نمازگزاران يا موجب هتك مسجد باشد ، جايز نيست .\r\n\r\nپختن غذا در پشت‌بام مسجد\r\n1742 . آيا پختن غذا در ايّام سوگوارى ، در پشت بام مسجد جايز است ؟\r\nج . اگر به جايى ضرر نزند و موجب نجس شدن مسجد هم نشود و مزاحم نمازگزاران نشود ، مانع ندارد .\r\n\r\nآذين بستن مسجد\r\n1743 . آيا آذين بستن داخل مسجد براى جشن ائمّه‌اى اطهار جايز است ؟\r\nج . در صورت عدم مزاحمت با نمازگزاران ، اشكال ندارد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nكف زدن در مسجد\r\n1744 . آيا در مراسمى كه در اعياد و ولادت ائمّه - عليهم السّلام - در مسجد برگزار مىشود ، كف زدن جايز است ؟\r\nج . اگر به حدّ لهو برسد و هتك مكان يا معصوم باشد ، جايز نيست .\r\n\r\nعروسى در مسجد\r\n1745 . آيا در مسجد مىتوان مجلس عروسى گرفت ؟\r\nج . بايد در مسجد از كارهايى كه با احترام مسجد منافات دارد و يا مزاحم نمازگزاران است و يا در غير جهت وقف است ، اجتناب شود .\r\n\r\nاستفاده از برق و امكانات مسجد زودتر از وقت\r\n1746 . گاهى مأمومين نماز جماعت جهت اقامه‌ى نماز زودتر از وقت شرعى در مسجد حاضر مىشوند و در اين بين از امكانات مسجد مثل برق و . . . استفاده مىكنند . حكم آن‌ها چيست ؟\r\nج . در حدّ متعارف اشكال ندارد .\r\n\r\nبرداشتن حايل بين زنان و مردان\r\n1747 . در مساجد غالباً حايلى مثل پرده بين زنان و مردان وجود دارد . با توجّه به اين كه در مسجد الحرام چنين حايلى وجود ندارد ، آيا مىشود در مساجد ديگر هم اين حايل را برداشت ؟\r\nج . نماز خواندن بدون حايل در صورت تقدّم يا تساوى زن با مرد بنابر اظهر ، مكروه است ، ولى براى امور غير از نماز چون غالباً موجب ارتباط و اختلاط بين آن‌ها مىشود ، از اين كار احتراز شود ، احتياطاً .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nدوران بين تطهير مسجد و غسل جنابت\r\n1748 . شخصى محتلم است و نمىتواند داخل مسجد توقّف نمايد و از طرفى تطهير مسجد واجب است و شخص ديگرى هم نيست كه آن را تطهير كند ، وظيفه‌اش چيست ؟\r\nج . وجوب تطهير مسجد فوريّت عرفيّه دارد ، لذا پس از غسل كردن مسجد را تطهير كند و اگر امكان دارد ، در حال عبور تطهير كند .\r\n\r\nورود اهل كتاب به مسجد\r\n1749 . ورود اهل كتاب به مساجد براى شركت در مجالس ترحيم آشنايان ، جايز است يا بايد از ورود آن‌ها جلوگيرى شود ؟\r\nج . نبايد وارد مساجد مسلمين شوند .\r\n\r\nبرگزارى مراسم غير مسلمان در مسجد\r\n1750 . آيا برگزارى مراسم درگذشت افراد غير مسلمان در مسجد شرعاً جايز است ؟\r\nج . جايز نيست .\r\n\r\nمسجدى كه حقوق كارگران آن پرداخت نشده\r\n1751 . مسجدى جهت توسعه و بازسازى ، بابت پرداخت مصالح ، مزد كارگر و بنّا مديون است و طلب‌كاران از اين بابت ناراضى هستند ؛ با توجه به درآمد مسجد از طريق چندين مغازه‌ى موقوفه و مراسم مذهبى و خوددارى متولّى از پرداخت بدهى مسجد ، اقامه‌ى نماز جماعت و انجام مراسم مذهبى در مسجد فوق چه حكمى خواهد داشت ؟\r\nج . بدهى مسجد ربطى به نماز در آن ندارد و جماعت و نماز در آن صحيح است ، و لازم است كسانى كه متصدّى هستند نسبت به بدهى مسجد رسيدگى و اقدام داشته باشند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nغيبت در مسجد\r\n1752 . اگر كسانى در مسجد غيبت مىكنند به طورى كه انسان در هر موضع بنشيند با غيبت مواجه مىشود و امر به معروف هم تأثير ندارد آيا رفتن به مسجد جايز مىباشد ؟\r\nج . به غيبت گوش ندهيد و مىتوانيد به مسجد برويد .\r\n\r\nساختن مسجد با بودجه‌هاى دولتى\r\n1753 . در يكى از مناطق مسكونى ، مسجدى با هزينه سازمان آب و برق بنا گرديده است و تمامى بودجه شامل : بنّا ، سيستم‌هاى صوتى ، امكانات اوليه ، فرش ، موكت ، يخچال ، اجاق گاز و . . . و همچنين مراسم مولودى و سوگوارى ائمه - عليهم السّلام - و مراسم مربوط به ماه مبارك رمضان از هزينه آن سازمان تأمين مىگردد . حكم شرعى اين گونه هزينه‌ها را از بودجه سازمانى اعلام فرماييد تا مشكل مسلمين نمازگزار در اين مسجد و مساجد مشابه حل شود .\r\nج . اگر از محل درآمد حلال و با اذن من له الاذن ( صاحب اجازه ) بوده است ، اشكال ندارد .\r\n\r\nكراهت نگهدارى نقّاشى و تصوير و عكس در مسجد\r\n1754 . حكم نقّاشى ، تصوير و عكس در مسجد را بيان نماييد .\r\nج . نقاشى و تصوير در مسجد مكروه است و عكس هم گرچه صورت‌سازى و مجسّمه‌سازى نيست ، بلكه نگاه‌داشتن صورت در جايى است ، ولى تصوير بر « عكس » هم صدق مىكند ، پس ملحق نمودن آن به نقش و تصوير در كراهت ، مبنى بر احتياط است .\r\n\r\nبرداشتن پرده\r\n1755 . از قديم در مساجد حايلى - مثل پرده - بين زنان و مردان بوده است . اكنون عدّه‌اى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمىگويند پرده و ديوار بين زنان و مردان در حال نماز خواندن و موعظه كردن لزوم ندارد . نظر مبارك را در اين باره مرقوم فرماييد .\r\nج . آنچه كه به پوشش زنان از مردان نزديك‌تر باشد ، بافضيلت‌تر بوده و موافق احتياط است .\r\n\r\nتصرّف در حريم مسجد\r\n1756 . زمينى در كنار مسجد بوده كه آن را براى مسجد وقف كرده‌اند ، متولّى مسجد صلاح ديده آن زمين را جهت رفت و آمد به وضوخانه ، به كوچه تبديل كند . همسايه مسجد از امين مسجد تقاضا مىكند از خانه‌اش درى به اين كوچه باز كند . آيا امين مىتواند اجازه دهد ؟ اگر همسايه درى باز كرده باشد ، چه حكمى دارد ؟\r\nج . امين مذكور حقّ اين اجازه را ندارد و همسايه هم بايد اين درب را مسدود كند .\r\n\r\nالحاق و توسعه مسجد\r\n1757 . مسجد جامع داراى يك شبستان قديمى است كه فرسوده و غير قابل استفاده است و به تشخيص معماران بايد تخريب شود و مسجدى هم در كنار مسجد جامع است كه مىخواهيم آن را به اين مسجد ملحق كنيم . و زمين‌هاى زيادى نيز اطراف مسجد توسط افراد خيّر خريدارى شده تا براى توسعه مسجد از آن استفاده گردد .\r\nحال سه مسأله مطرح است :\r\n1 ) نياز به وضوخانه ( محل وضو نه توالت ) داريم كه مهندسين ، ساخت آن را در زيرزمين مناسب مىدانند . آيا مىتوان آن را در مسجد قديمى احداث نمود ؟\r\n2 ) آيا مىتوان براى توسعه مسجد ، شبستان قديمى و مسجد مخروبه را - كه بنايى ندارد - جزو صحن قرار داد ؟ با توجه به اين كه قصد داريم روى صحن هم سقفى بنا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nكنيم ، تا در زمستان هم براى نمازگزاران قابل استفاده باشد .\r\n3 ) آيا مىتوان وضوخانه را در زمين‌هاى خريدارى شده احداث كرد . مخصوصاً آن كه هنوز به مسجديّت در نيامده است ؟\r\nج . وضوخانه را بايد در آن قسمتى كه سابقاً مسجد نبوده ساخت و نيازمندىهاى ذكر شده پيش از صيغهء وقفيّت جايز است و مسجد هم نبايد حياط مسجد شود .\r\n\r\nمسجد در زمين وقفى\r\n1758 . زمين مسجدى وقف بر امامزاده‌اى است كه در جنب آن قرار دارد ، آيا مسجد بايد اجاره بپردازد ؟\r\nج . در زمين وقفى نمىشود مسجد بنا كرد و اگر به صورت مصلّى باشد ، مانعى ندارد .\r\n\r\nدفن واقف در مسجد\r\n1759 . شخصى زمينى را كه در كنار مسجد محل بود ، وقف آن مسجد نمود به شرط آن كه او را بعد از فوت در همان مسجد كه از زمين واقف ساخته شده دفن نمايند .\r\nعدّه‌اى از اهالى اين شرط را پذيرفته‌اند و مسجد محلّ با اين زمين يكى شده است و ساختمان‌سازى به پايان رسيده است . واقف مىگويد محلّ دفن او را در مسجد مشخص نمايند و عدم رضايت خود را در صورت عدم تعيين اعلام نموده است . آيا مىتوان او را در آنجا دفن نمود ؟\r\nج . در صورت عدم مزاحمت مقبره با نمازگزاران و عدم آلوده شدن باطن مسجد ( چنان‌چه مثلًا جسد را در صندوق يا مقبره‌ى سيمانى دفن نمايند ) ، مانعى ندارد در مسجد دفن شود .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nاشياى مختلفى كه به مسجد داده مىشود\r\n1760 . اشيايى كه به مسجد داده مىشود ، ممكن است گاهى با عنوان وقف و گاهى با عنوان تمليك باشد ، آيا احكام شرعى هر كدام از اين دو مورد مختلف است ؟ لطفاً فرق آن‌ها را مرقوم فرماييد .\r\nج . هر چه وقف باشد ، بايد در جهت وقف مصرف شود و آنچه غير از وقف است ، در غير آن ، در امور مربوط به مسجد مصرف مىشود ، مگر جهت خاصى را قيد كرده باشد .\r\n\r\nاستفاده‌ى شخصى از فرش مسجد و حسينيّه\r\n1761 . آيا فرش مسجد يا حسينيّه را كه وقف خاص است ، مىتوان در مجالس شخصى ، يا خارج از آن‌ها استفاده كرد ؟\r\nج . خير ، نمىتوان .\r\n\r\nتزيين فراوان مسجد\r\n1762 . آيا تزيين بيش از حدّ مساجد ، جايز است ؟\r\nج . تزيين آن‌ها به طلا احتياطاً جايز نيست و همچنين تزيين آن با تصوير و نقش ، به خصوص با تصاوير جانداران .\r\n\r\nتعمير مسجد مخروبه\r\n1763 . در روستاى مجاور ما كه مردم آن مهاجرت كرده‌اند ، مسجدى وجود دارد كه مخروبه شده است ، آيا تعمير و بازسازى آن لازم است ؟\r\nج . ساختن مسجد و تعمير مسجدى كه نزديك به خرابى مىباشد ، مستحب است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nنجاست فرش مسجد\r\n1764 . اگر رويه‌ى كفش نجس شود ، آن را واكس بزنيم و پاى تر روى كفش گذاشته و وارد مسجد شويم ، آيا فرش مسجد نجس مىشود ؟\r\nج . احتياطاً آن فرش را تطهير كنيد .\r\n\r\nورود حائض و جُنُب به حياط مسجد\r\n1765 . آيا كسانى كه عذر شرعى دارند ، مىتوانند وارد حياط مسجد و يا حرم امامان و امام‌زادگان شوند ؟\r\nج . ورود به حرم امامان جايز نيست ، بنابر احوط ، ورود به حياط مسجد اشكال ندارد .\r\n\r\nصرف پول مسجد در امور شخصى\r\n1766 . مقدارى از پول هيأت و مسجد نزد من است ، آيا مىتوانم فعلًا اين‌ها را خودم مصرف نمايم و هر وقت هيأت احتياج پيدا كرد بپردازم ؟\r\nج . خير ، نمىتوانيد .\r\n\r\nانتقال كتب وقفى مسجد\r\n1767 . آيا كتاب‌هايى كه وقف مسجد شده و مورد استفاده نيست را مىتوان به كتابخانه ديگرى منتقل نمود ؟\r\nج . مثل ساير موقوفات ، متعلّق به مسجد است .\r\n\r\nضرر رساندن سهوى به مسجد\r\n1768 . هرگاه انسان سهواً ضررى به مسجد برساند ، آيا ضامن است ؟ ( مثلًا ناخواسته پا روى مهر مسجد گذاشته و آن را شكسته است )\r\nج . بله ، ضامن است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nمسجد به جاى حمام مخروبه\r\n1769 . مسجدى در زمينى بنا شده كه قبلًا حمام مخروبه بوده است ، آيا نماز در آن صحيح است يا خير ؟\r\nج . نياز به اجازه حاكم شرع دارد .\r\n\r\nسخن دنيايى در مسجد\r\n1770 . صحبت كردن در مسجد راجع به امور دنيوى ، چه حكمى دارد ؟\r\nج . كراهت دارد .\r\n\r\nبرگزارى امتحانات در مساجد\r\n1771 . در برخى مناطق به دليل كمبود سالن ، امتحانات دانش‌آموزان در مساجد برگزار مىشود ، با توجه به اين كه اكثريت خواهران شركت‌كننده بالغ بوده و قطعاً عده‌اى از آنان در عادت ماهانه به سر مىبرند و از طرفى مجبور به شركت در همان جلسه امتحان هستند و عدم شركت آن‌ها موجب از بين رفتن زحمات يك‌ساله آن‌ها خواهد شد ، لطفاً بفرماييد آيا مشخص كردن مسجد براى برگزارى امتحانات خواهران جايز است ؟ و در صورت برگزارى امتحان در مسجد ، خواهرانى كه در حال عادت ماهانه‌اند ، مىتوانند شركت كنند ؟\r\nج . اصل آن برگزارى جايز است و شركت خواهران در حالت مذكور ، حرام است .\r\n\r\nاجناس اضافه آمده در مسجد\r\n1772 . برخى از اجناس هم چون چاى ، قند يا . . . . كه در مجالس مسجد اضافه مىآيد و در طولانى مدّت فاسد مىشود ، آيا مىتوان آن‌ها را فروخت و خرج مسجد نمود ، يا مىتوان مقدارى از آن را به صورت قرض مصرف نمود و در صورت نياز به همان\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمقدار پس داد ؟\r\nج . آن چه متعلّق به مسجد است ، بايد تحت نظر متولّى شرعى مسجد انجام گيرد و هر چه مالك معيّن دارد ، بايد به او مراجعه شود .\r\n\r\nجا گرفتن در مساجد\r\n1773 . در برخى مساجد به علت شلوغى بايد زودتر جا گرفت ، اگر كسى براى خود قبل از نماز جايى بگيرد و جهت وضو يا كار ديگر برود و فرد ديگرى جاى او را بگيرد ، نماز خواندن فرد دوم چه حكمى دارد ؟ آيا فقط حرام مرتكب شده يا نماز او هم باطل است ؟ و در صورت جلب رضايت فرد اوّل پس از نماز ، نماز او چه حكمى خواهد داشت ؟\r\nج . اگر رحلى در آنجا گذاشته است ، اولويت به آنجا پيدا كرده و ديگرى كه جاى او را بگيرد ، كار حرام مرتكب شده است ، گرچه نمازش باطل نيست .\r\n1774 . آيا كسى مىتواند هنگام نماز ظهر و عصر ، براى نماز مغرب و عشا براى خود جايى را در مسجد مشخص كند ؟ و كسى كه جايى را مشخص مىكند تا چه وقتى نسبت به آنجا حق دارد ؟ آيا پس از شروع نماز جماعت نيز حق او باقى است ؟\r\nج . مىتواند اين طور جا بگيرد ، ولى پس از شروع و انعقاد جماعت حق او زايل مىشود و فرد ديگرى مىتواند در آنجا نماز بخواند .\r\n1775 . در برخى مساجد بزرگ‌ترها و پيرمردها و پيرزن‌ها در صف اوّل يا جاهاى خاصّ مسجد معمولًا جايى اختصاصى براى خود داشته و اين امرى پذيرفته شده تلقى مىگردد و گاهى اگر جوانى در آنجا بنشيند ، او را جابه‌جا مىنمايند ، آيا نماز اين دسته از افراد اشكالى ندارد ؟\r\nج . اگر جاى كسى را نگيرند ، اشكال ندارد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nمشروعيّت مجالس ترحيم در مسجد\r\n1776 . آيا برگزارى مجالس ترحيم در مساجد مشروع است ؟ و آيا اگر اين مجالس مزاحمتى براى تعقيبات و عبادت نمازگزاران داشته باشد ، چه حكمى دارد ؟\r\nج . مشروع است ، در صورتى كه مزاحمت با نمازگزاران نداشته باشد .\r\n\r\nپول گرفتن هيأت امنا جهت مجالس ترحيم\r\n1777 . آيا هيأت امنا مىتوانند در ازاى برگزارى مجالس ترحيم در مسجد ، مبلغى از صاحبان عزا دريافت و خرج آب و برق مسجد نمايند ؟\r\nج . اگر با اجازه متولى باشد ، مانعى ندارد .\r\n\r\nعدم آرامش همسايگان مسجد\r\n1778 . اگر همسايگان مسجد از سر و صدا و پارك وسايل نقليه و رفت و آمد نمازگزاران مسجد ناراحت باشند ، تكليف آنان چيست ؟\r\nج . اذيت و آزار مؤمنين همسايه ، حرام است .\r\n\r\nتعريف مسجد جامع\r\n1779 . تعريف مسجد جامع چيست ؟\r\nج . مسجدى است كه در اوقات نماز معمولًا غالب اهالى شهر به آنجا مىآيند ، هر چند كه از آن محل هم نباشند .\r\n\r\nانتقال لوله فاضلاب مسجد از زير مسجد\r\n1780 . آيا انتقال آب فاضلاب مسجد به وسيله لوله پوليكا از زير مسجد ، در صورت ضرورت جايز است ؟\r\nج . اشكال ندارد ، با فرض عدم صدق تنجيس باطن مسجد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nبلندگوهاى مسجد\r\n1781 . استفاده از بلندگوهاى مساجد كه صدا در خارج از مسجد پخش مىكنند ، تا چه وقت جايز است ؟ آيا پخش مراسم سخنرانى و عزادارى جايز است ؟\r\nج . اگر سبب اذيت همسايگان شود ، جايز نيست .\r\n\r\nنحوه ايستادن زن و مرد در مسجد\r\n1782 . گفته شده اگر زن و مرد بدون حايل و پرده در كنار هم بايستند و نماز بخوانند ، كراهت دارد مگر با رعايت فاصله ده زراع كه حدود پنج متر مىشود ؛ در صورتى كه نماز جماعت باشد ، آيا رعايت اتصال صفوف در جماعت با اين فاصله جايز است ؟\r\nج . خير ، بايد به نحو مذكور در مسأله‌ى 1155 رساله باشد و در اين جهت فرقى بين زن و مرد نيست .\r\n\r\nشعر خواندن در مسجد\r\n1783 . با توجه به كراهت خواندن شعر در مساجد ، لطفاً حكم اشعارى كه در مدح يا مرثيه اهل بيت و يا موعظه و مناجات با خداوند است را بفرماييد ؟\r\nج . خواندن اشعار با موضوعات ذكر شده اشكال ندارد .\r\n\r\nورود اطفال به مسجد\r\n1784 . بدون شك ، آشنايى اطفال با مكان‌ها و مجامع مذهبى از كودكى امرى پسنديده است ، آيا اين مطلب با توجه به حكم استحبابى كه براى جلوگيرى از ورود اطفال غير مميّز به مسجد مىشود چگونه قابل جمع است ؛ و در صورتى كه جلوگيرى و ممانعت از ورود آن‌ها موجب تنفّر و انزجار آنان از چنين مكان‌هاى مباركى مىشود ، آيا بازهم جلوگيرى مستحب است ؟ و آيا ورود حسنين - عليهما السّلام - به مسجد و عدم\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nممانعت پيامبر - صلّى اللَّه عليه و آله و سلّم - از ورود آنان مىتواند دليل بر مطلوبيت ورود اطفال و كودكان به مسجد باشد ؟\r\nج . اگر از اطفال غير مميّز مواظبت شود - كه مراعات آداب مسجد را بكنند - ورود آن‌ها مانعى ندارد .\r\n\r\nفضا و زير زمين مسجد\r\n1785 . در گوشه مدرسه‌اى ، مسجدى قديمى قرار داشته كه فعلًا در آنجا چند طبقه ساختمان ساخته شده است و طبقه هم‌كف به عنوان مسجد استفاده مىشود ، آيا طبقه بالا و زيرين - كه در محل مسجد ساخته شده است - نيز حكم مسجد را دارد ؟\r\nج . بلى ، يعنى اگر در ابتداى وقف و ساخت مسجد آن طبقات را خارج از مسجد قرار ندادند ، حكم مسجد را دارند .\r\n\r\nپشت ديوار مسجد\r\n1786 . آيا پشت ديوار مسجد به طرف بيرون نيز حكم مسجد را دارد و نجس كردن و تصرّف در آن حرام است ؟\r\nج . احتياط واجب آن است كه طرف بيرون ديوار مسجد را هم نجس نكنند و اگر نجس شود ، نجاستش را بر طرف نمايند ؛ مگر آن كه واقف آن را جزو مسجد قرار نداده باشد .\r\n\r\nمسجدى كه در طرح خيابان قرار گرفته است\r\n1787 . مسجدى كه در اثر تعريض خيابان در وسط خيابان قرار گرفته است و فعلًا تبديل به محل رفت و آمد شده ، آيا هنوز احكام مسجد در آن جارى است و نجس كردن يا توقف جنب و حايض در آن قسمت از زمين حرام است ؟\r\nج . بله ، تمام احكام مسجد در مورد آن جارى است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nقرار دادن عَلَم در مسجد\r\n1788 . عَلَم‌هاى عزادارى داراى مجسمه‌هايى از حيوانات است ، آيا قرار دادن عَلَم در مسجد اشكال دارد ؟\r\nج . اشكال ندارد .\r\n\r\nپول آب و برق و گاز مسجد\r\n1789 . طبق مقررات ، اماكن عمومى - مانند مسجد - نيز بايد پول مربوط به آب و برق را بپردازند و چون مساجدى كه موقوفه ندارند ، معمولًا با مشكل پرداخت قبض آب و برق و گاز مواجه هستند ، حكم كسانى كه از آب و برق و گاز مسجد ، جهت نماز و عبادت استفاده مىكنند چيست ؟ و آيا هر يك از آن‌ها بايد به ميزان مصرف خود به مسجد كمك كنند ؟\r\nج . اگر فردى نباشد كه تبرّعاً چنين هزينه‌هايى را پرداخت كند ، استفاده كنندگان از اين مكان بايد بدهند .\r\n\r\nمصرف سهم امام در ساخت مسجد\r\n1790 . آيا مىتوان سهم امام را در ساخت مسجد و حسينيّه هزينه كرد ؟\r\nج . بايد با اجازه‌ى مرجع تقليد باشد .\r\n\r\nاستفاده از امكانات مسجد\r\n1791 . آيا استفاده‌ى همسايگان مسجد از آب و برق مسجد و يا استفاده نمازگزاران از برق مسجد جهت ضبط ، شارژ موبايل ، شارژ دوربين فيلم‌بردارى و عكاسى و يا نمايش فيلم جهت امور فرهنگى جايز است ؟\r\nج . هر چه بر خلاف جهت مقصوده‌ى در متعلّقات وقف است ، جايز نيست .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nاستفاده از مهر مسجد در حياط مسجد و كوچه\r\n1792 . در برخى از مساجد به علت ازدحام جمعيت ، صف‌هاى جماعت در حياط و حتى كوچه مسجد كشيده مىشود ، آيا استفاده از مهرهاى داخل مسجد در حياط و كوچه ، براى خواندن نماز اشكال دارد ؟\r\nج . ظاهراً اشكال ندارد .\r\n\r\nنماز جماعت در مسجد پنج طبقه\r\n1793 . مسجدى كوچك به علت ازدحام جمعيت تبديل به پنج طبقه شده كه هر يك از طبقات اتصال خود را از طبقه زيرين مىگيرند ، آيا نماز جماعت در طبقات فوقانى كه ارتفاع فوق‌العاده زيادى با سطح مسجد دارد ، جايز است ؟\r\nج . بله ، جايز است .\r\n\r\nتبديل مساجد قديمى به آثار ميراث فرهنگى\r\n1794 . در بسيارى از شهرها سازمان ميراث فرهنگى مساجد قديمى و تاريخى آن شهر را به عنوان آثار ميراث فرهنگى معرفى و برخى از محراب‌ها و يا قسمت‌هاى تاريخى آن را محصور و در معرض نمايش قرار داده است ، با توجه به اين مطلب ؛\r\n1 ) آيا عمل سازمان مزبور جهت حفظ آثار تاريخى مساجد كه منجر به محصور كردن برخى از قسمت‌هاى مسجد مىشود ، جايز است ؟\r\nج . راه حفظ كردن اين بناها ، منحصر در محصور كردن نيست .\r\n2 ) آيا سازمان مزبور اجازه دارد كه براى ديدن جهانگردان و ديدار كنندگان وجهى دريافت نمايد ؟\r\nج . با صلاحديد متولّى شرعى ، در محدوده‌اى كه مزاحمت با جهت وقف ندارد ، مانعى نيست .\r\n3 ) در بين ديدار كنندگان از چنين مساجدى جهانگردان خارجى ، كفار و اهل كتاب\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nوجود دارند ، آيا اجازه ورود به آنان در مسجد به جهت آشنا شدن با فرهنگ ايرانى و اسلامى جايز است ؟\r\nج . جايز نيست .\r\n4 ) در برخى از اين مساجد حجره‌هايى جهت تحصيل طلاب علوم دينى قرار داشته كه به دنبال تصرّف سازمان ميراث فرهنگى فعلًا به صورت متروكه درآمده است ، آيا عمل مزبور جايز است ؟\r\nج . ممانعت از استفاده‌ى از موقوفه در جهت وقف جايز نيست .\r\n\r\nاستفاده از آشپزخانه مسجد براى مصارف بيرون از مسجد\r\n1795 . مسجدى كه داراى آشپزخانه وسيع و مجهز است - كه قابليت استفاده فراوانى دارد - آيا پخت و پخش غذا در آن ، جهت مراسم عزادارى حسينيّه و يا مجالس خانگى چه حكمى دارد ؟ و آيا پختن غذا و دريافت اجرت و اجاره و هزينه كردن درآمد آن ، جهت مصارف مسجد ، جايز است ؟\r\nج . با اجازه‌ى متولّى مسجد جايز است .\r\n\r\nحدود اختيارات هيأت امنا ، واقف ، متولّى و امام جماعت\r\n1796 . لطفاً حدود اختيارات هيأت امنا ، واقف ، متولّى و امام جماعت مسجد را مشخص فرماييد تا از تداخل امور و اختلاف در مسائل جلوگيرى شود .\r\nج . تصرّفات مشروعه در مسجد بايد فقط تحت نظر متولّى شرعى مسجد باشد .\r\n\r\nساخت گنبد و مناره\r\n1797 . ساخت گنبد و مناره جهت مسجد ، آيا مطلوب است يا جزو امور زايد و تزييناتى به شمار مىرود ؟\r\nج . مستحب است مسجد داراى سقف نباشد ، بلكه مكروه است تظليل (\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nسايه‌بان ) به غير عريش كه از بوريا ساخته مىشود و اقرب زوال كراهت به سبب ضرورت و مرجّحات ديگر است . و مستحب است مناره در ديوار مسجد باشد و مكروه است بالاتر بودن مناره از سطح بالاى مسجد و اقرب ارتفاع كراهت است به سبب ضرورت و حاجت ، اگر مقرون به مفسده نباشد .\r\n\r\nخوردن غذاى سيردار و ورود به مسجد\r\n1798 . اگر كسى غذايى كه در آن سير وجود دارد بخورد ، آيا ورود او به مسجد اشكال دارد ؟ اگر دهان او بو ندهد چه طور ؟\r\nج . اگر دهان وى بو بدهد ، كراهت دارد .\r\n\r\nزنگ موبايل در مسجد\r\n1799 . اخيراً با رواج موبايل بسيار اتفاق مىافتد كه نمازگزاران بدون خاموش نمودن دستگاه تلفن همراه ، مشغول نماز شده و در بين نماز دستگاه شروع به زنگ زدن كرده كه معمولًا مشتمل بر موزيك است ، لطفاً حكم شرعى اين مسأله و گوش دادن ديگران به موزيك موبايل را در هنگام نماز بفرماييد ؟\r\nج . اگر صوتى باشد غير لهوى - كه از استعمال آلات معدّه حاصل نشده باشد - اشكال ندارد و بر هر تقدير ، موجب بطلان نماز نيست .\r\n\r\nعبارت‌هاى روى زيلوها\r\n1800 . بر روى برخى از زيلوها اسم مساجد يا عنوان حسينيّه نقش شده ، مانند : وقف حسينيّه حضرت أبو الفضل ، يا وقف مسجد فاطميّه ، و . . . . نماز خواندن بر روى چنين نوشته‌هايى چه حكمى دارد ؟ آيا محو آن‌ها تصرّف غير جايز در اموال حسينيه و مسجد نيست ؟\r\nج . با فرض عدم هتك ، نماز خواندن روى آن‌ها اشكال ندارد و محو آن‌ها بايد با اجازه‌ى متولّى باشد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nتصحيح عبارت اشتباه در كتب وقفى\r\n1801 . گاه عبارت دعا يا آيه‌اى در كتب وقفى مسجد يا كتابخانه ، اشتباه تايپ شده است ، آيا تصحيح چنين عبارت‌هايى تصرّف غير جايز در وقف محسوب نمىشود ؟\r\nج . با اجازه‌ى متولّى جايز است .\r\n\r\nنماز خواندن در مساجد وهابىها\r\n1802 . در بسيارى از شهرها و روستاهاى مرزى ، وهابىها اقدام به ساخت مساجد جهت اهل سنت نموده‌اند ، با توجه به اين كه معمولًا شيعيان از داشتن مسجد در مناطق مرزى محروم هستند ، نماز خواندن در مساجد آنان و شركت در مجالسى كه آنجا برپا مىشود ، چه حكمى دارد ؟\r\nج . اگر سبب رونق و ترويج مذهب باطل آن‌ها نباشد ، جايز است .\r\n\r\nكنيسه و كليسا\r\n1803 . آيا كنيسه و كليسا - كه براى عبادت اهل كتاب اختصاص داده شده است - شرعاً حكم مسجد را دارد ؟\r\nج . خير ، شرعاً حكم مسجد ندارد ؛ لكن تعرّض به معابد يهوديان و مسيحيان كه در ذمّه اسلام هستند و آن معابد هم در دست خود آن‌ها است ، جايز نيست ، و آن اماكن مثل مساجد محترم است و جايز نيست خراب كردن آن‌ها ، مگر با شرايطى كه در مساجد هم جارى است .\r\n\r\nساخت مسجد و حسينيه بيش از حدّ نياز\r\n1804 . آيا ساخت مسجد و حسينيه بيش از حدّ نياز در يك شهر ، روستا يا محله اسراف محسوب مىشود ؟\r\nج . موارد آن مختلف است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nانجام امور فرهنگى در مسجد\r\n1805 . بسيارى از امور راجح فرهنگى و آموزشى - از قبيل تشكيل كلاس‌هاى آموزشى ، هنرى و تفريحى تابستانى جهت جوانان و نوجوانان ، نمايش فيلم ، اجراى مسابقه ، تئاتر و . . . - در گذشته رايج نبوده و لذا قطعاً در وقف‌نامه‌ها لحاظ نگرديده است ، حال با توجّه به ضرورت اجراى چنين برنامه‌هاى فرهنگى و عدم امكان اجراى آن در مكانى غير از مسجد ، آيا حضرتعالى انجام چنين فعاليت‌ها و برنامه‌هايى را در مساجد جايز مىدانيد ؟\r\nج . بايد از كارهايى كه با احترام مسجد منافات دارد و يا مزاحم نمازگزاران است ، كلًا اجتناب شود .\r\n\r\nبازى و ورزش و فيلم در مسجد\r\n1806 . بازى كردن و يا ورزش كردن در مساجد - مثل نرمش ، تنيس و يا ورزش‌هاى رزمى و يا نمايش فيلم به صورت زنده و يا ويديويى - چه حكمى دارد ؟\r\nج . غرض اصلى از مسجد عبادت و اقامه‌ى نماز است و استفاده‌ى از وقف ، در غير جهت وقف جايز نيست و بايد در مسجد ، از كارهايى كه با احترام آن منافات دارد و يا مزاحم نمازگزاران است ، اجتناب شود .\r\n\r\nاستفاده شخصى از اموال مسجد\r\n1807 . استفاده شخصى از اموال مسجد ، توسط مسئولين مسجد ، چه حكمى دارد ؟ اگر وجهى در قبال آن پرداخته شود يا صدقه داده شود ؟\r\nج . جايز نيست .\r\n\r\nقرض دادن پول متعلّق به مسجد\r\n1808 . قرض دادن پولى كه متعلّق به مسجد است ، چه حكمى دارد ؟\r\nج . جايز نيست .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n5 و 6 . اذان و اقامه\r\n\r\nگفتن اقامه بدون اذان\r\n1809 . آيا گفتن اقامه مشروط به گفتن اذان است يا مىتوان آن را بدون اذان گفت ؟\r\nج . مشروط نيست .\r\n\r\n« أشهد أنّ عليّاً ولىّ اللَّه » در اذان\r\n1810 . آيا جمله‌ى « أشهد أنّ عليّاً ولىّ اللَّه » جزو اذان و اقامه است و آيا ذكر صلوات و تحيّات بر انبيا - عليهم السّلام - در اذان صحيح است ؟\r\nج . بعيد نيست مستحب بودن اقرار به ولايت امير المؤمنين على بن ابى طالب - عليه السّلام - در اذان ، در صورتى كه به نيّت مطلوب بودن گفته شود و كامل‌ترين عبارتى كه اينجا گفته مىشود آن است كه اقرار به خليفه‌ى دين بودن يا وصى بودن امير المؤمنين - عليه السّلام - و ائمه طاهرين - عليهم السّلام - در آن باشد و ذكر صلوات ، مانعى ندارد . ( مسأله 758 رساله )\r\n\r\nبلند بودن صداى اذان\r\n1811 . بلند بودن صداى اذان در صورتى كه موجب آزار همسايگان شود چگونه است ؟\r\nج . اگر اذيّت شدن بىجهت و غير عقلانى است ، مانعى ندارد و در غير اين صورت صداى آن را كم كنند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nصحبت كردن بين اذان و اقامه\r\n1812 . آيا حرف زدن با ديگران بين اجزاى اذان و اقامه جايز است ؟ اگر جايز است تا چه اندازه به صحت اذان و اقامه ضرر نمىرساند ؟ و اگر جايز نيست آيا بايد از سر بگيرد يا مىتواند به آن چه گفته شده اكتفا كند ؟\r\nج . حرف زدن با ديگران در بين اجزاى اذان و اقامه جايز است ، اگر چه مكروه است و اگر در حال اقامه باشد اعاده‌ى آن ، مستحب است و اگر خيلى طول دهد كه صورت اذان و اقامه به هم بخورد ، از سر بگيرد .\r\n\r\nقرآن خواندن يا دعا در بين اذان و اقامه\r\n1813 . فاصله انداختن در بين بخش‌هاى اذان به وسيله‌ى قرآن يا دعا تا چه حدّ جايز است ؟\r\nج . اگر خيلى طولانى نباشد ، جايز است .\r\n\r\nكفايت اذان و اقامه براى كسى كه نماز را قطع مىكند\r\n1814 . كسى براى نماز خود اذان و اقامه گفته است ، در اوّل نماز برايش شك بين يك و دو پيش مىآيد و بعد از تفكّر ، نماز را قطع مىكند . آيا مىتواند به اذان و اقامه‌ى گفته شده اكتفا كند يا فاصله ايجاد شده ، به صحت اذان ضرر مىرساند ؟\r\nج . همان اذان و اقامه كافى است .\r\n\r\nاذان و اقامه غير امام در جماعت\r\n1815 . آيا اذان و اقامه شخص ديگرى غير از امام ، در نماز جماعت كافى است ؟\r\nج . اگر امام جماعت اذان و اقامه‌ى شخص ديگرى را بشنود براى نماز كافى است ، اگر چه بهتر آن است كه خودش بگويد و ثواب آن چند برابر است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nاضافه كردن شهادت به عصمت و مقام حضرت زهرا يا امامان\r\n- عليهم السّلام -\r\n1816 . آيا مىتوان شهادت به عصمت و مقام حضرت زهرا - عليها السّلام - يا امامان ديگر - عليهم السّلام - را در اذان اضافه كرد ؟\r\nج . آن را در ضمن صلوات يا دعاى صحيح مندرج كرده و بگويد .\r\n\r\nشهادت ثالثه\r\n1817 . گفتن شهادت ثالثه ( علىٌّ ولىّ اللَّه ) در اذان و اقامه و تشهّد به اميد ثواب چه طور است ؟\r\nج . در اذان و اقامه مانعى ندارد و در تشهّد احتياط اين است كه مقصود خود را در صلوات دوّمى بياورد : مانند « اللّهم صلّ على محمّد و آله الاوصياء الائمة الاثنى عشر . . . » .\r\n\r\nاذان ديگرى غير از اذان نماز و اعلام وقت\r\n1818 . آيا به غير از اذان اعلام وقت و اذان و اقامه‌ى نماز ، اذان ديگرى نيز هست يا خير ؟\r\nج . مستحب است اذان در گوش راست مولود ( نوزاد ) و اقامه در گوش چپ او و نيز مستحب است اذان گفتن در گوش سيّئ الخُلق و فرد بد اخلاق ، اگر چه بداخلاقى او براى ترك خوردن گوشت تا چهل روز باشد و بهتر ، اذان گفتن در گوش راست او است ، و حكايت اذان هم مستحب است .\r\n\r\nگفتن اذان و اقامه در نماز احتياط\r\n1819 . در نماز احتياط كه اذان و اقامه ندارد ، اگر كسى عمداً يا اشتباهى آن‌ها را بگويد ، نماز او چه حكمى دارد ؟\r\nج . سهواً اشكال ندارد ، به خلاف عمد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nاستقبال در اذان و اقامه\r\n1820 . معنى « استقبال در اذان و اقامه » چيست ؟ آيا « استقبال » در اذان و اقامه شرط است يا خير ؟\r\nج . استقبال يعنى رو به قبله بودن ، و در اذان و اقامه مستحب است .\r\n\r\nاشتباه مؤذن در گفتن اذان پيش از دخول وقت\r\n1821 . اگر مؤذّنى ، به اشتباه ، قبل از وقت اذان بگويد و سپس به اشتباهش پى ببرد ، آيا لازم است به مردم اطلاع دهد يا خير ؟\r\nج . در صورت امكان تذكّر بدهد .\r\n\r\nاذان راديو و تلويزيون\r\n1822 . آيا اذانى كه از راديو و تلويزيون جمهورى اسلامى پخش مىشود ، براى اطمينان يافتن از حصول وقت نماز كفايت مىكند يا خير ؟\r\nج . حصول اطمينان مربوط به خود مكلّف است .\r\n\r\nحرف زدن بعد از اذان و قبل از اقامه\r\n1823 . بعد از اتمام اذان و قبل از اقامه ، آيا مىتوان با ديگران صحبت كرد ؟\r\nج . بله ، مىتوان مگر در نماز صبح كه مكروه است .\r\n\r\nاذان كودك نابالغ در نماز جماعت\r\n1824 . كودكى كه هنوز به سن تكليف نرسيده است ، آيا مىتواند اذان نماز جماعت بگويد يا خير ؟\r\nج . طفل اگر مميّز باشد ، اكتفا به اذان او براى جماعت مىشود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nگفتن اذان توسط عدّه‌ى زيادى به طور هم زمان\r\n1825 . اگر در نماز جماعتى هم زمان با مؤذّن بقيه افراد حاضر در مسجد شروع به اذان گفتن بكنند ، به گونه‌اى كه به نظر برسد همگى به طور دسته جمعى مشغول اذان گفتن هستند ، آيا اين امر اشكالى به اذان نماز وارد مىكند يا خير ؟\r\nج . خير .\r\n\r\nاذان امام جماعت ، اگر هيچ اذانى را نشنيده باشد\r\n1826 . اگر امام جماعت ، اذان اعلام وقت و اذان نماز جماعت را به دليل دير رسيدن به مسجد نشنود ، آيا بايد خود اذان بگويد يا لازم نيست ؟\r\nج . اگر امام نشنيده و لو مأمومين شنيده باشند ، براى امام جماعت كافى نيست .\r\n\r\nكفايت اذان و اقامه امام جماعت از اذان و اقامه مأمومين\r\n1827 . آيا اذان و اقامه‌اى كه توسط امام جماعت گفته مىشود ، از اذان و اقامه مأمومين كفايت مىكند ؟\r\nج . بله ، كفايت مىكند ، هر چند نشنيده باشند .\r\n\r\nكفايت اذان و اقامه نماز جماعت براى نماز فرادا\r\n1828 . اگر در مسجدى ، توسط امام جماعت اذان و اقامه گفته شود و فرد ديگرى بخواهد نماز را فرادا بخواند ، مىتواند به اذان و اقامه امام اكتفا كند ، يا خود نيز بگويد ؟\r\nج . اكتفا مىكند . ( به مسأله‌ى 762 رساله رجوع شود . )\r\n\r\nسخن گفتن در بين اقامه\r\n1829 . آيا سخن گفتن بين اقامه اشكال دارد ؟\r\nج . كراهت دارد و در اين صورت اعاده‌ى آن مستحب است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nاذان راديو و تلويزيون به صورت زنده و يا غير آن\r\n1830 . اگر نمازگزار صداى اذانى كه از راديو و تلويزيون به صورت زنده و مستقيم پخش مىگردد بشنود ، مىتواند به آن اكتفا كرده و فقط اقامه بگويد ؟ اگر به صورت غير زنده پخش شود ، چه طور ؟\r\nج . با فرض اين كه مثل پخش بلندگو است ، اكتفاى به آن مانعى ندارد ؛ ولى اگر اين گونه نباشد ، بىاثر است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nافعال نماز\r\n\r\n1 . نيّت\r\n\r\nخوش‌حال شدن از ديدن ديگران\r\n1831 . اگر هنگام نماز خواندن شخصى ، ديگران متوجّه او شوند و اين مسأله باعث خوش‌حالى نمازگزار گردد ، با اين كه قصد ريا نداشته ولى از اين كه ديگران نماز او را مىبينند خوش‌حال شده است ؛ آيا نماز خوانده شده صحيح است ؟\r\nج . نمازش صحيح است .\r\n\r\nعدول كردن از نيّت نماز\r\n1832 . عدول كردن از نيّت در بين نماز چگونه است ؟\r\nج . عدول نيّت از نافله به فريضه ( نماز واجب ) و بالعكس جايز نيست و در عدول از فريضه به نافله ، بعضى موارد استثنا شده است ، چنان چه در مسائل نماز جماعت خواهد آمد ( مسأله 785 رساله ) .\r\n\r\nحكم ترديد در ادامه‌ى نماز\r\n1833 . اگر كسى در اثناى نماز ترديد پيدا كرد در اين كه ادامه دهد يا قطع كند ؛ چه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nحكمى دارد ؟\r\nج . احوط اتمام آن نماز و اعاده آن مىباشد . .\r\n\r\nشك در ظهر يا عصر و مغرب يا عشا بودن نماز\r\n1834 . اگر كسى در حال نماز شكّ كند نمازى كه مىخواند نماز ظهر است يا عصر ، و يا مغرب است يا عشا ؛ تكليفش چيست ؟\r\nج . اگر يقين دارد كه ظهر را نخوانده يا شكّ در خواندن آن دارد ، در وقت مختصّ به ظهر يا مشترك ، قصد ظهر مىنمايد و تمام مىكند ؛ و در وقت مختصّ به عصر در صورتى كه قصد امر فعلى داشته ، بدون تقييد به عنوان بلكه مجرّد تطبيق بر مقصود ، قصد عصر مىنمايد و تمام مىكند ؛ و اگر يقين به فعل ظهر سابقاً داشته ، پس با قصد امر فعلى و خطاى در تطبيق ، با قصد عصر تمام مىنمايد ، چه در وقت مشترك باشد يا مختصّ به عصر و گرنه صحّتش با عدول احتمالى قابل منع است .\r\n\r\nشك در مغرب يا عشا بودن در حين تسبيحات\r\n1835 . اگر كسى در حين خواندن تسبيحات نماز ، شكّ كند كه نماز مغرب است يا عشا و اين كه ركعت آخر است يا ركعت سوّم ؛ به چه نيّتى و چگونه نماز را تمام كند ؟\r\nج . اگر يقين دارد كه مغرب را نخوانده يا شكّ در خواندن آن دارد و در وقت مختصّ به مغرب يا مشترك است ، نمازش باطل است ، چون شكّ در ركعات هم دارد و بقيّه‌اى فروع از جواب قبلى روشن است .\r\n\r\nتعليق نيّت نماز يا روزه\r\n1836 . اگر نيّت نماز يا روزه را بر فرض انجام نشدن امرى كه وقوع آن ممكن است ، معلّق كند و آن امر واقع نشود ، آيا حكم قصد جزمى را دارد ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nج . حكم قصد احتمالى و قصد رجايى را دارد و قصدِ نماز بر تقدير حصول يا عدم حصول امرى ، غير از قصد قطع بر آن تقدير است .\r\n\r\nتعيين نوع نافله\r\n1837 . در نمازهاى نافله آيا معيّن نمودن نماز در نيّت لازم است ؟ و اگر كسى نماز شب مىخواند بايد مشخص كند كه نماز شفع يا نماز وتر مىخواند ؟ و آيا تعيين دو ركعت اوّل يا دوم از نماز شب هم بايد در نيّت صورت پذيرد ؟\r\nج . همان تعيين ارتكازى كه در قلب دارد كافى است .\r\n\r\nعدول از نافله به نافله\r\n1838 . آيا عدول از نافله به نافله صحيح است ؟\r\nج . جايز نيست ، مگر اين كه از اوّل قصد دومى را داشته و از باب خطا در تطبيق قصد اولى را كرده باشد .\r\n\r\nعدول از نيّت نماز واجب به مستحب\r\n1839 . آيا عدول از نماز واجب به مستحب جايز است ؟ و اگر اختصاص به موارد محدودى دارد ، لطفاً بيان فرماييد .\r\nج . اوّل در خصوص نمازهاى سه و چهار ركعتى كه فرد نمازگزار به ركوع ركعت سوم نرسيده و نماز جماعت برپا گرديده و اطمينان ندارد كه اگر نماز را تمام كند به جماعت برسد كه در اين صورت مستحب است به نيّت نماز مستحبى نماز را دو ركعتى تمام كند و خود را به جماعت برساند و همچنين نقل نماز ظهر روز جمعه به نافله براى كسى كه سوره‌ى جمعه را فراموش كرده و سوره‌اى را كه عدول از آن به سبب فراغ يا بلوغ نصف جايز نيست خوانده است .\r\n\r\nشك در طلوع آفتاب\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n1840 . در صورت شكّ در اين كه آفتاب طلوع كرده يا نه ؛ وضو و نماز به چه نيّتى صحيح است ؟\r\nج . به نيّت تطهّر و وظيفه‌ى فعليّه صحيح است ، و اگر خوف فوت وقت داشته باشد ، تيمّم مىنمايد .\r\n\r\nشك در نيّت نماز\r\n1841 . حكم شك كردن در اين كه نيّت را درست گفته باشم يا نه ؛ چيست ؟\r\nج . اعتنا نكنيد و اصلًا گفتن نيّت به زبان لازم نيست .\r\n\r\nشك در تعيين نماز\r\n1842 . اگر در مصلى كه نماز معينى مثل نماز جمعه را در آنجا مىخوانند ، شك كنم كه در هنگام نيت ، همان نماز معيّن را قصد كردم يا نه ؛ چه كار بايد بكنم ؟\r\nج . به شك اعتنا نكنيد .\r\n\r\nبرگرداندن نيّت از نماز واجب به واجب\r\n1843 . اگر نمازگزار در نماز مغرب نيّت نماز ظهر كند و در ركعت سوم بفهمد كه نماز ظهر كرده است ؛ آيا مىتواند نيّت را به نماز مغرب برگرداند ؟\r\nج . بله ، مىتواند ؛ بلكه كافى است ؛ داعى او براى نماز مغرب ، و اشتباه در اخطار و تلفّظ مانعى ندارد ؛ به خلاف آن كه نماز ظهر قضا داشته و آن را در وقت نماز مغرب - كه عدول صحيح نيست - نيّت كرده .\r\n\r\nفراموش كردن نيت\r\n1844 . زنى هستم كه به خاطر مشغله زياد و ضعف اعصاب ، در بعضى مواقع نيّت را فراموش مىكنم و در بين نماز يادم مىآيد ؛ حكم نمازم چيست ؟\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nج . نمازتان صحيح است و همان نيّت ارتكازى كافى است .\r\n1845 . فردى فراموش‌كار هستم ، اگر بين نماز فراموش كنم كه در حال خواندن چه نمازى هستم ( واجب يا مستحب ، ادا يا قضا ) و پس از لحظه‌اى يادم بيايد ؛ آيا اين فراموشى نماز را باطل مىكند ؟\r\nج . خير .\r\n\r\nنيّت ما فى الذّمة\r\n1846 . نمازگزارى كه عمداً در وقت نماز ، نيّت ما فى الذّمة مىكند ؛ آيا نمازش صحيح است ؟\r\nج . بله ، صحيح است ، چون منطبق بر همان نماز مىشود .\r\n\r\nنيّت نماز زيارت امامزادگان\r\n1847 . نماز زيارت امامزادگان ، به چه نيّت خوانده مىشود ؟\r\nج . هر جا نماز زيارت وارد شده ، به نيّت نماز زيارت خوانده مىشود و اگر نماز زيارت وارد نشده باشد ، به نيّت رجا و هديه كردن ثواب آن نماز به صاحب آن قبر خوانده مىشود .\r\n\r\nنيّت نماز قضا براى خود يا ديگران\r\n1848 . آيا مىتوانم نماز قضا را با اين نيّت بخوانم كه اگر نماز قضا داشته باشم براى خودم و اگر نداشتم براى پدرم و اگر او نداشته باشد ، براى مادرم و . . . ؟ آيا مىتوانم با چنين نيتى به امام جماعت اقتدا كنم ؟\r\nج . اگر براى ديگران امامت مىكند بايد نماز قضاى يقينى را به جماعت بخواند ، و اگر اقتدا مىكند نيّت قضاى احتمالى كافى است .\r\n\r\nترتيب در نمازهايى كه به نيّت ديگران خوانده مىشود\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n1849 . كسى كه به نيّت ديگرى نماز مىخواند ، آيا ترتيب نمازها در آن لازم است ؟\r\nج . اگر ترتيب قضا شدن آن نمازها معلوم است ، قضاى آن‌ها نيز بايد به ترتيب خوانده شود و اگر ترتيب نمازها را نمىداند ، اگر رعايت ترتيب مستلزم تكرار عمل باشد ، رعايت ترتيب لازم نيست . ( جهت اطلاع بيشتر به مسأله 1257 مراجعه شود ) .\r\n\r\nمعلوم نبودن تمام شدن وقت نماز\r\n1850 . در صورتى كه معلوم نباشد وقت نماز به پايان رسيده يا خير ، نماز را با چه نيتى بايد خواند ؟\r\nج . به نيّت ما فى الذّمة و امر فعلى كه بر عهدهء انسان است .\r\n\r\nتفاوت نيّت امام و مأموم در نماز جماعت\r\n1851 . اگر مأموم در نماز جماعت ، نماز قضاى يقينى و امام جماعت نماز احتياطى بخواند ؛ آيا نماز مأموم صحيح است ؟\r\nج . اشكال دارد .\r\n\r\nبه زبان آوردن كلمات نيت\r\n1852 . آيا به زبان آوردن كلمات نيّت لازم است ؟ گفتن كلمه « ادا » يا « قضا » در نيّت چه حكمى دارد ؟\r\nج . به زبان آوردن لازم نيست .\r\n\r\nانجام ندادن مستحبات\r\n1853 . نگهبانى هستم كه به خاطر كمبود وقت ، مستحبات را انجام نمىدهم ، اگر در بعضى مواقع به خاطر تربيت كودك يا گم نكردن تعداد ركعات و سجده‌ها مستحبات\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nرا به جاى آورم ؛ آيا نمازم ( واجب يا مستحب ) دچار اشكال مىشود ؟\r\nج . خير ، اشكال ندارد .\r\n\r\nخواندن نماز مستحبى بدون تقيّد به آن\r\n1854 . اگر كسى در فضايى واقع شود كه بقيه نمازگزاران مشغول نماز غفيله يا نافله مىشوند و او هم به تبعيّت از آنان مشغول خواندن نماز مستحبى شود - بدون اين كه در زمان‌هاى ديگر تقيّد به اين عمل داشته باشد - آيا نيّت او دچار اشكال مىشود ؟\r\nج . خير .\r\n\r\nاذان و اقامه در ميان جمع\r\n1855 . كسى كه مقيّد به اذان و اقامه در نمازهاى يوميّه نيست ، اگر در جمعى قرار گرفته و اذان و اقامه بگويد ، آيا اذان و اقامه او باطل است ؟ در صورت بطلان اذان و اقامه نماز او نيز باطل مىشود يا نه ؟\r\nج . اگر به قصد قربت بگويد ، صحيح است و در صورت بطلان هم نماز او باطل نمىشود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n2 . تكبيرة الاحرام\r\n\r\nبالا بردن دست هنگام تكبيرة الاحرام\r\n1856 . در رساله‌ها آمده است در موقع تكبيرة الاحرام ، بايد بدن آرام باشد ، با توجّه به اين كه موقع گفتن تكبيرة الاحرام مستحب است دست‌ها را تا مقابل گوش‌ها بالا ببريم ، آيا حركت دست‌ها موجب به هم خوردن حالت آرام بودن بدن نمىشود ؟\r\nج . اگر به نحو متعارف دست‌ها را بالا ببرد ، ضرر نمىرساند .\r\n1857 . آيا اگر قبل از تكبيرة الاحرام ، دست‌ها را بالا ببريم و بعد تكبير بگوييم ، سپس دست‌ها را بيندازيم ، كفايت مىكند ؟\r\nج . براى درك استحباب ، بايد بالا بردن دست‌ها با تكبير گفتن ، مقارنت عرفيّه داشته باشد .\r\n1858 . هنگام گفتن تكبيرة الاحرام مستحب است دست‌ها را تا مقابل گوش‌ها بالا ببريم ، آيا اگر انسان دست‌هايش را كمتر از اين و يا بيشتر از اين مقدار بالا ببرد ، موجب بطلان نماز مىشود ؟\r\nج . خير ، موجب بطلان نمىشود .\r\n\r\nشكّ در صحت تكبيرة الاحرام\r\n1859 . موقعى كه انسان در صحت تكبيرة الاحرام شك دارد و دوباره مىخواهد تكبير\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبگويد ، آيا جايز است ؟\r\nج . جايز نيست .\r\n1860 . موقعى كه انسان در صحت تكبيرة الاحرام شك دارد ، وظيفه او چيست ؟\r\nج . نبايد به شك خود اعتنا كند .\r\n\r\nحركت در حال گفتن تكبيرة الاحرام\r\n1861 . اگر در هنگام گفتن تكبيرة الاحرام به انسان تنه بزنند و بر اثر آن تكان بخورد ، وظيفه‌ى او چيست ؟\r\nج . اگر از حالت طمأنينه خارج شود ، بايد دوباره بگويد .\r\n\r\nتكرار تكبيرة الاحرام\r\n1862 . اگر كسى براى شروع نماز دو بار تكبيرة الاحرام بگويد ، آيا نمازش صحيح است يا باطل ؟\r\nج . عمداً باشد باطل است .\r\n\r\nشك در تكبيرة الاحرام يا تكبير پيش از ركوع و يا بعد از ركوع\r\n1863 . هرگاه انسان تكبيرى گفت و شك كرد كه تكبيرة الاحرام يا تكبير پيش از ركوع يا تكبير بعد از ركوع بوده ، وظيفه‌اش چيست ؟\r\nج . بنا را بر اوّلى مىگذارد .\r\n\r\nحركت كردن بر اثر سرگيجه و بيمارى\r\n1864 . اگر انسان هنگام تكبيرة الاحرام بر اثر سرگيجه و يا بيمارى بىاختيار حركت كند ، آيا تكرار تكبير لازم است ؟\r\nج . اگر مضرّ به طمأنينه بوده ، بايد تكبير را تكرار كند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nحركات اندك و بسيار كم\r\n1865 . اگر هنگام تكبيرة الاحرام بدن حركت اندك و بسيار كمى داشته باشد ، آيا مبطل نماز است ؟\r\nج . خير .\r\n\r\nبلند و آهسته گفتن تكبيرة الاحرام\r\n1866 . آيا انسان در بلند و آهسته گفتن تكبيرة الاحرام اختيار دارد يا خير ؟ در نماز جماعت به چه صورتى است ؟\r\nج . بله ، اختيار دارد و جهر ( بلند گفتن ) براى امام جماعت مستحبّ است .\r\n\r\nمستحب بودن هفت تكبير در نماز آيات\r\n1867 . آيا پيش از نمازهايى مانند نماز آيات ، گفتن هفت تكبير مستحب است يا خير ؟\r\nج . بله ، مستحب است .\r\n\r\nناتوانى از تلفّظ صحيح و عربى اللَّه اكبر\r\n1868 . اگر كسى نتواند به عربى تكبيرة الاحرام بگويد ( مانند تازه مسلمان‌ها و بىسوادها ) ، حكمش چيست ؟\r\nج . در وسعت وقت بايد ياد بگيرند و با عدم امكان تعلّم در وقت ترجمه‌ى آن را بگويد .\r\n\r\nگفتن تكبير به غير از زبان عربى\r\n1869 . آيا مىتوان تكبيرة الاحرام را به زبان‌هاى ديگر ترجمه كرد و به زبانى غير از عربى گفت ؟\r\nج . خير ، صحيح نيست .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nتكبيرة الاحرام افراد كر و لال\r\n1870 . افرادى كه نمىتوانند تكبيرة الاحرام بگويند ، ( مانند كر و لال‌ها ) تكليفشان چيست ؟\r\nج . بايد به هر صورتى كه مىتوانند بگويند و اگر هيچ نمىتوانند بگويند ، براى تكبير بنابر احوط با انگشت اشاره كند و اگر مىتواند ، زبانش را هم حركت دهد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\n3 . قيام\r\n\r\nتقارن قيام و تكبيرة الاحرام\r\n1871 . تكبيرة الاحرام بايد مقارن با قيام باشد ، يا اگر قيام بعد از تكبيرة الاحرام صورت بگيرد صحيح است ؟\r\nج . تكبيرة الاحرام بايد مقارن با قيام باشد .\r\n\r\nحكم ترك قيام غير ركن\r\n1872 . ترك قيام غير ركن ، عمداً يا سهواً چه حكمى دارد ؟\r\nج . ترك آن اگر از روى فراموشى باشد ، نمازش صحيح است .\r\n\r\nزياد كردن قيام ركنى و غير ركنى\r\n1873 . آيا زياد كردن قيام غير ركن و ركن مورد اشكال است يا خير ؟\r\nج . زياد كردن قيام ركنى ( اگر قابل تحقق باشد ) ، اشكال دارد . چه سهوى باشد چه عمدى ؛ و زياد كردن قيام غير ركنى ( اگر قابل تحقق باشد ) در صورتى كه سهوى باشد ، اشكالى ندارد .\r\n\r\nقيام متصل به ركوع\r\n1874 . قيام متصل به ركوع چيست و حدّ آن چه قدر است ؟\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nج . قيام در موقع گفتن تكبيرة الاحرام بنابر ظاهر و قيام پيش از ركوع ، كه آن را قيام متصل به ركوع مىگويند ، ركن است .\r\n\r\nلزوم انجام قيام متصل به ركوع\r\n1875 . آيا انجام ندادن قيام متصل به ركوع ، موجب اشكال در نماز مىشود يا خير ؟\r\nج . در اين صورت نماز باطل است . ( جهت اطلاع بيشتر به مسأله 787 مراجعه شود ) .\r\n\r\nتفاوت قيام بعد از ركوع و متصل به ركوع\r\n1876 . آيا قيام متصل بعد از ركوع ، همان قيام متصل به ركوع است يا خير ؟\r\nج . خير و قيام بعد از ركوع ركن نيست ( به مسأله 850 رساله رجوع شود ) .\r\n\r\nنحوه‌ى قيام متصل به ركوع در حال حركت\r\n1877 . قيام متصل به ركوع ، در نماز در حال حركت چگونه است ؟\r\nج . همين كه قبل از ركوع قيام داشته باشد ، از حيث تحقّق ركن كافى است ، و از حيث شروط قيام ، در فرض سؤال مورد احتياط است . ( در اين رابطه به مسأله 788 و 789 رساله رجوع شود . )\r\n\r\nمقدار قيام بعد از ركوع\r\n1878 . قيام بعد از ركوع چه مقدار بايد باشد ؟\r\nج . به مقدارى كه صدق قيام كند .\r\n\r\nمقدار قيام قبل از ركوع\r\n1879 . قيام قبل از ركوع چه مقدار بايد باشد ؟\r\nج . به اندازه‌اى كه صدق قيام كند ، كافى است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nحكم ايستادن كسى كه پاى مصنوعى دارد\r\n1880 . اين جانب فعلًا از پاى مصنوعى استفاده مىكنم كه مىتوان با آن ايستاده نماز خواند . گاهى به علّت خستگى پا يا احتمال زخم شدن آن ، پاى مصنوعى را درآورده و نشسته نماز مىخوانم . آيا واجب است همواره با پاى مصنوعى به طور ايستاده نماز بخوانم يا خير ؟\r\nج . تا مادامىكه موجب ضرر و يا عسر و حرج نباشد ، ايستاده نماز بخوانيد و با تمكّن از قيام هر چند با پاى مصنوعى ، نوبت به نشسته نمىرسد .\r\n\r\nقيام بر يك پا\r\n1881 . آيا قيام بر يك پا در حالى كه پاى ديگر حالت استراحت دارد ، صحيح است يا نه ؟\r\nج . احتياط واجب آن است كه موقع ايستادن ، هر دو پا روى زمين باشد ، ولى لازم نيست سنگينى بدن روى هر دو پا باشد و اگر روى يك پا هم باشد ، اشكال ندارد و اگر ايستادن صدق كرد و از روى فراموشى روى يك پا قرار گرفت ، نمازش باطل نيست ؛ گرچه محل احتياط است .\r\n\r\nبرابر بودن پاها در حال قيام\r\n1882 . آيا برابر بودن پاها زمانى كه به شيئى تكيه داده شده لازم است يا نه ؟\r\nج . در حال اختيار نبايد به جايى تكيه كند .\r\n\r\nباز كردن پاها بيش از حدّ معمول\r\n1883 . اگر پاها را بيش از مقدار معمول در نماز باز كنيم آيا مبطل نماز است يا نه ؟\r\nج . كسى كه مىتواند درست بايستد لازم است پاها را طورى گشاد نگذارد كه به حال ايستادن معمولى نباشد ؛ ولى اگر بگويند ايستاده است و يا از روى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nفراموشى ، پاها را بيش از حدّ متعارف باز كرد ، نمازش باطل نمىشود ، اگر چه محل احتياط است .\r\n\r\nتكيه دادن در حال قيام از روى سهل‌انگارى\r\n1884 . تكيه دادن به شىء در حال قيام از روى سهل‌انگارى چه حكمى دارد ؟\r\nج . عمداً جايز نيست ، با توضيح مذكور در مسأله 788 و 789 رساله در مورد عمد و سهو .\r\n\r\nحركت دادن سر در حال نماز\r\n1885 . آيا حركت دادن سر در حال قرائت و ساير ذكرهاى نماز اشكال دارد ؟\r\nج . در صورت حركت دادن ، طمأنينه صادق است ؛ مگر اينكه فعل كثير صدق كند . بلكه اگر براى خضوع در نماز باشد ، كثيرش هم مانعى ندارد .\r\n\r\nخواندن نمازهاى مستحب در حال حركت\r\n1886 . آيا مىتوان نماز شب يا ساير نمازهاى مستحبّى را در حال حركت خواند ؟\r\nج . نمازهاى مستحبّى را در حال حركت و سوارى مىشود خواند و حركت ، لازم غالبى آن است و استقبال قبله در آن‌ها لازم نيست و در حال استقرار لازم است . ( مسأله 652 رساله ) .\r\n\r\nنماز با عدم حضور قلب\r\n1887 . اگر در نماز فكرمان جاى ديگر باشد و در حال اختيار يكى از اعضاى بدن - مثل سر و . . . - تكان بخورد وظيفه چيست ؟\r\nج . تا وقتى كه از قبله منحرف نشده يا صورت نماز محو نشده باشد ، اشكال ندارد و با زوال طمأنينه ، ذكر را اعاده نمايد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nعقب و جلو رفتن نمازگزار در صورت هل داده شدن\r\n1888 . اگر كسى عمداً شخص نمازگزار را با فشار به جلو يا پهلو حركت دهد ، در صورتى كه نمازگزار روى از قبله نگرداند ، نمازش صحيح است يا خير ؟ اگر بيفتد يا خم شود چه طور ؟\r\nج . اگر موجب محو شدن صورت نماز نشود ، نمازش صحيح است و اگر در آن حالت ذكر گفته ، بايد ذكر را اعاده كند .\r\n\r\nكسى كه قادر نيست همه‌ى نماز را ايستاده بخواند\r\n1889 . كسى كه نمىتواند تمام نماز را ايستاده بخواند ، آيا مىتواند همه‌ى آن را نشسته بخواند ؟\r\nج . هر مقدارى كه مىتواند ايستاده بخواند ، بايد ايستاده بخواند .\r\n\r\nمعناى عسر و حرج كه موجب نشسته خواندن نماز مىشود\r\n1890 . عسر و حرج در قيام - كه موجب نشسته خواندن نماز مىشود - چه تعريفى دارد ؟\r\nج . عسر و حرج شخصى در حدّ عرفيّت آن ميزان است .\r\n\r\nقيام متّصل به ركوع براى شخص نشسته\r\n1891 . براى شخص مريض كه نشسته نماز مىخواند ، قيام متّصل به ركوع چه وضعى دارد ؟\r\nج . بايد از حال نشسته به ركوع رود نه از خميدگى .\r\n\r\nقيام مبتلايان به سلس بول\r\n1892 . بيمار و معلول اگر بخواهد نماز را با قيام يا جلوس بخواند ، مبتلا به سلس بول مىشود . در حال خوابيده ، اين عارضه بر طرف مىشود . اين بيمار چه وظيفه‌اى دارد ؟\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nج . اگر خوابيده نماز بخواند و بتواند تا آخر با طهارت نماز بخواند ؛ بايد خوابيده بخواند ، زيرا طهارت مقدّم بر قيام است .\r\n\r\nكسى كه قادر به نشسته خواندن همراه با تكيه‌گاه است\r\n1893 . كسى كه مىتواند نشسته ، همراه با تكيه‌گاه نماز بخواند مىتواند خوابيده هم نماز بخواند ؟\r\nج . خير ، نمىتواند .\r\n\r\nنحوه‌ى قيام متصل به ركوع براى كسى كه خوابيده نماز مىخواند\r\n1894 . قيام متصل به ركوع براى كسى كه نماز را خوابيده مىخواند چگونه است ؟\r\nج . همان خوابيدن او بدل از قيام است .\r\n\r\nپهلويى كه روى آن مىتوان نماز خواند\r\n1895 . در صورت خواندن نماز به پهلوها كدام پهلو را بايد مقدم كرد ؟\r\nج . پهلوى راست را بايد مقدم نمود .\r\n\r\nنشسته خواندن نمازهاى قضا\r\n1896 . آيا جايز است نمازهاى قضا را نشسته بخوانيم ؟\r\nج . در حال اختيار جايز نيست .\r\n\r\nگفتن ذكر بحول اللَّه قبل از بلند شدن\r\n1897 . اگر نمازگزار - به جهت جهل به وظيفه - ، ذكر بحول اللَّه را قبل از بلند شدن مىگفته است ، نمازهاى خوانده شده چه حكمى دارد ؟\r\nج . اگر به نيّت ذكر مطلق بوده ، نمازش صحيح است و اشكال ندارد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nگفتن « ذكر يا حى و يا قيوم » به جاى « بحول اللَّه و قوته »\r\n1898 . شخصى هنگام بلند شدن از سجده به جاى « بحول اللَّه و قوته » ، « يا حىّ يا قيّوم » مىگويد ؛ آيا نمازش اشكال دارد ؟\r\nج . خير ، اگر به قصد مطلق ذكر بگويد ، اشكال ندارد .\r\n\r\nگفتن ذكر بحول اللَّه در نماز نشسته\r\n1899 . كسى كه نماز را به صورت نشسته مىخواند ، گفتن ذكر « بحول اللَّه و قوته و اقوم و اقعد » چه حكمى دارد ؟\r\nج . به قصد مطلق ذكر يا وظيفه ، اشكال ندارد .\r\n\r\nقطع ذكر بحول اللَّه\r\n1900 . آيا نمازگزار مىتواند وقتى به حالت قيام رسيد و ذكر بحول اللَّه هنوز تمام نشده ، آن را قطع كند ؟\r\nج . آن ذكر را تمام كند ؛ بلكه بعيد نيست اگر تمام ذكر را بعد از ايستادن بگويد ، عمل به مستحبّ كرده باشد .\r\n\r\nگفتن ذكر بحول اللَّه در حال حركت\r\n1901 . آيا نمازگزار مىتواند قسمتى از ذكر بحول اللَّه را در حال بلند شدن بگويد و بيشترش را در حال ايستادن بگويد ؟\r\nج . مانعى ندارد .\r\n\r\nگفتن ذكر بحول اللَّه در غير حال حركت\r\n1902 . با علم به اين كه ذكر « بحول اللَّه » را بايد در حال حركت گفت ، اگر عمداً در غير حالت حركت بگويد ؛ آيا نماز او باطل است ؟\r\nج . اگر آن را بعد از ايستادن بگويد ، تحقّق مستحبّ بعيد نيست .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n4 . قرائت\r\n\r\nمنظور از قرائت و ذكر نماز\r\n1903 . منظور از اين كه بايد قرائت و ذكر نماز صحيح خوانده شود ، چيست ؟\r\nج . به مسائل 823 تا 827 رساله رجوع شود .\r\n\r\nمراد از ذكر در نماز\r\n1904 . مراد از ذكر در نماز چيست ؟\r\nج . ذكر در كنار قرآن و دعا و كلام آدمى است .\r\n\r\nمعناى قصد مطلق ذكر\r\n1905 . اين كه گفته مىشود ، عبارتى به قصد مطلق ذكر اشكال ندارد يعنى چه ؟\r\nج . يعنى به قصد ورود در آن محل معيّن نباشد .\r\n\r\nملاك در جهر و اخفات\r\n1906 . ملاك ، در جهر ( بلند خواندن ) و اخفات ( آهسته خواندن ) چيست ؟\r\nج . ملاك ظهور جوهر صوت و عدم ظهور آن است .\r\n\r\nلزوم شنيدن صداى خود در نماز\r\n1907 . آيا شنيدن صداى خود در هنگام قرائت حمد و سوره ، ضرورى است ؟\r\nج . در صورتى كه مانعى از شنيدن صدا نباشد ، بله لازم است .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nوضوح قرائت در حال اخفات\r\n1908 . آيا وضوح قرائت در حال اخفات لازم است ؟ يا در صورتى كه الفاظ از مخرج ادا شوند ؛ اما سرعت اداى آن‌ها بسيار زياد باشد كه وضوحى نداشته باشد كافى است ؟\r\nج . بايد صدق عرفى قرائت حفظ شود .\r\n\r\nبا فرياد خواندن نماز\r\n1909 . تا چه اندازه بالا بردن صدا در نماز جايز است ؟ اگر به صورت فرياد كشيدن درآيد چه طور ؟\r\nج . اگر كسى در خواندن حمد و سوره بيشتر از معمول صدايش را بلند كند ، مثل آن كه آن‌ها را با فرياد بخواند ، بنابر احتياط نمازش باطل است .\r\n\r\nمتوجه آهسته خواندن شدن در نماز جهريّه\r\n1910 . اگر در قسمتى از قرائت حمد و سوره‌ى نماز جهريّه ، متوجه شويم كه داريم آهسته نماز مىخوانيم ، چه وظيفه‌اى داريم ؟\r\nج . از آنجا به بعد را بايد بلند بخوانيد ( مسأله‌ى 819 رساله ) .\r\n\r\nمتوجه جهر خواندن شدن در نماز اخفاتيه\r\n1911 . اگر در قسمتى از قرائت حمد و سوره‌ى نماز اخفاتيه ، متوجه شويم كه داريم حمد و سوره را بلند مىخوانيم ، چه وظيفه‌اى داريم ؟\r\nج . از آنجا به بعد بايد آهسته بخوانيد ( مسأله‌ى 819 رساله ) .\r\n\r\nآهسته و بلند خواندن نمازهاى قضا\r\n1912 . آيا در خواندن قضاى نمازهاى ظهر و عصر ، مىتوان حمد و سوره را بلند خواند ؟ يا در قضاى نمازهاى جهريه حمد و سوره را مىتوان آهسته خواند ؟\r\nج . نمازهايى كه واجب است قرائت در آن‌ها بلند خوانده شود ، هنگام قضا هم\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبايد بلند خوانده شود و همچنين نمازهايى كه واجب است آهسته بخواند ، هنگام قضا نيز واجب است آهسته بخواند .\r\n\r\nقرائت مردى كه نماز قضاى زنى را مىخواند\r\n1913 . اگر مردى نماز استيجارى زن مرحومه‌اى را بخواهد بخواند ، تكليفش از نظر جهر و اخفات قرائت حمد و سوره چيست ؟\r\nج . بايد مرد ، تكليف خودش را رعايت كند ( مسأله‌ى 1256 رساله ) .\r\n\r\nقرائت زنى كه نماز قضاى مردى را مىخواند\r\n1914 . اگر زنى قصد اقامه‌ى نماز قضاى مرد مرحومى را داشته باشد ، تكليفش از نظر بلندى يا آهسته بودن قرائت حمد و سوره چيست ؟\r\nج . زن ، به تكليف خودش عمل كند ( مسأله‌ى 1256 رساله ) .\r\n\r\nتكليف قرائت ساير نمازها در جهر اخفات\r\n1915 . در نمازهاى ديگر غير از نمازهاى يوميّه ، مانند آيات و عيدين و . . . تكليف نمازگزاران در بلندى يا آهسته بودن قرائت حمد و سوره چيست ؟\r\nج . مستحب است در آن نمازها بلند بخوانند .\r\n\r\nنحوه‌ى قرائت نمازهاى نافله\r\n1916 . آيا قرائت نافله‌ى نمازهاى جهرى و اخفاتى بايد مطابق هر نماز باشد يا ضرورتى ندارد ؟\r\nج . ضرورتى ندارد .\r\n\r\nجهر در نمازهاى جهريّه\r\n1917 . آيا جهر در نمازهاى جهريّه فقط در قرائت واجب است يا در همه‌ى اجزاى نماز\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nواجب است ؟ در مورد اخفات در نمازهاى اخفاتيه چه طور ؟\r\nج . فقط در قرائت واجب است .\r\n\r\nكسى كه با اخفات نمىتواند صحيح بخواند\r\n1918 . شخصى در نمازهاى اخفاتيّه اگر يك كلمه را آهسته بخواند صحيح ادا نمىكند و اگر كمى به جهر بخواند صحيح ادا مىشود ، آيا جايز است اين كار را انجام دهد ؟ اگر در نمازهاى جهريه براى تلفّظ صحيح آهسته بخواند چه طور ؟\r\nج . در نمازهاى اخفاتيه ، تمام كلمات بايد اخفات باشد و در جهريه تمام كلمات بايد جهر باشد ، و به شك و وسوسه اعتنا نكند .\r\n\r\nجواز قرائت بلند حمد و سوره توسط زنان در نمازهاى جهريه\r\n1919 . آيا زنان مىتواند حمد و سوره‌ى نمازهاى صبح و مغرب و عشا را بلند بخوانند ؟\r\nج . مىتوانند ، ولى اگر نامحرم صدايشان را مىشنود ، در صورتى كه شنيدن صداى زن حرام باشد ، مثلًا ترس فتنه و لذّت بردن در بين باشد ، بنابر اظهر بايد آهسته بخوانند .\r\n\r\nبلند بلندخوانى نماز براى زن جهت جلوگيرى از حواس‌پرتى\r\n1920 . آيا براى جلوگيرى از حواس‌پرتى ، زن مىتواند نماز را با صداى بلند بخواند ؟\r\nج . فقط نمازهاى صبح و نماز مغرب و عشا را در صورتى كه نامحرم صداى او را نمىشنود - با تفصيلى كه در مسأله قبل ذكر گرديد - ، مىتواند بلند بخواند .\r\n\r\nجواز بلند بلندخوانى قرائت در نماز ظهر جمعه\r\n1921 . آيا بلند خواندن قرائت در ظهر روز جمعه جايز است ؟\r\nج . بله ، مستحب است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nبلند خواندن قرائت نماز ظهر روز جمعه براى زن\r\n1922 . آيا بلند خواندن قرائت حمد و سوره‌ى نماز ظهر روز جمعه براى زن نيز جايز است ؟\r\nج . بله .\r\n\r\nقرائت قرآن و نماز با صداى خوب\r\n1923 . قرائت قرآن و نماز با صداى خوب به گونه‌اى كه تحسين شنوندگان را برانگيزد ، چه حكمى دارد ؟\r\nج . خوب و مطلوب است .\r\n\r\nغلط خواندن حمد و سوره در اثر جهل به مسأله\r\n1924 . اين جانب چندين سال نماز خوانده‌ام و اكنون متوجه شده‌ام كه در اثر جهل به مسأله ، قرائت حمد و سوره‌ى نمازم صحيح نبوده است ، آيا بايد نمازها را قضا كنم ؟\r\nج . بله ، احتياطاً بايد قضا كنيد .\r\n\r\nرعايت لهجه‌ى عربى در نماز\r\n1925 . در نقاط مختلف ، افراد با لهجه‌هاى مختلفى صحبت مىكنند و هر چه قدر هم سعى كنند ، نمىتوانند لهجه خود را عوض كنند و با لهجه‌ى عربى تلفظ نمايند . آيا لهجه داشتن نمازگزار در قرائت نماز ، مشكل‌ساز است ؟\r\nج . همان مقدار كه صحيح بخوانند كافى است و تلفظ به لهجه‌ى عربى لازم نيست .\r\n\r\nعدم توانايى بر تلفّظ صحيح نماز\r\n1926 . اگر كسى قادر به تلفظ صحيح و اداى بعضى حروف نماز نباشد ، چه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nتكليفى دارد ؟\r\nج . اگر به هيچ وجه نتواند صحيح آن را ياد بگيرد ، هرطور كه مىتواند بخواند و احتياط مستحب در آن است كه نماز را به جماعت به جا آورد .\r\n\r\nوسواس در قرائت\r\n1927 . كسى كه در صحّت ذكرهاى نماز ، وسواس دارد يا زياد شكّ مىكند و تكرار مىكند ، آيا نمازش باطل مىشود ؟\r\nج . تا اخلال به نظم واجب و موالات نشود ، اشكال ندارد ؛ ولى وسواس جايز نيست .\r\n\r\nكسى كه نمىدانسته قرائت صحيح چيست\r\n1928 . اگر كسى در مورد قرائت صحيحِ نماز اطلاعى نداشته و تا كنون نماز را از نظر قرائت غلط مىخوانده و هم‌اكنون نيز غلط مىخواند ، وظيفه‌اش چه مىباشد ؟\r\nج . بايد قرائتش را درست كند و هر نمازى كه تا حال با قرائت غلط خوانده ، بايد قضا نمايد ، بنابر احوط .\r\n\r\nتذكّر به كسى كه نماز را غلط مىخواند\r\n1929 . آيا لازم است به شخصى كه نماز را غلط مىخواند تذكّر دهيم ؟\r\nج . اگر به جهت ندانستن مسأله باشد ، لازم است على الاحوط .\r\n\r\nغلط خواندن ذكرهاى مستحبّى\r\n1930 . آيا غلط خواندن يا از مخرج ادا نكردن عمدى ذكرهاى مستحبّى نماز ، موجب باطل شدن نماز مىشود ؟\r\nج . بنابر احتياط واجب بايد درست بخواند .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nكسى كه نمىتواند قرائت را بدون دندان درست بخواند\r\n1931 . كسى كه دندانش شكسته يا كشيده شده و نمىتواند قرائت را درست بخواند ، آيا لازم است دندان مصنوعى بگذارد تا بتواند نماز را صحيح بخواند يا نه ؟\r\nج . اگر عسر و حرج ندارد ، بايد بگذارد .\r\n\r\nكسى كه نمىتواند قرائت و اذكار را حفظ كند\r\n1932 . در صورتى كه مريضى نتواند قرائت و ذكرهاى نماز را به حافظه بسپارد و همچنين قادر نباشد از روى نوشته بخواند ، آيا بر اطرافيان واجب است قرائت و ذكرهاى نماز را بلند بخوانند تا وى تكرار كند ؟\r\nج . واجب نيست و مىتوانند اجرت بگيرند .\r\n\r\nمريضى كه به خاطر عمل جرّاحى حنجره ، نبايد سخن بگويد\r\n1933 . شخص مريضى كه حنجره‌اش را عمل جرّاحى كرده‌اند و تا مدّتى اصلًا نبايد سخن بگويد ، چگونه نماز بخواند ؟\r\nج . نمازش حكم نماز اخرس را دارد كه با اشاره و حركت دادن زبان است و پس از خوب شدن ، نمازهايى را كه به اين صورت خوانده ، قضا ندارد .\r\n\r\nكسى كه لوزه عمل كرده و نمىتواند حرف بزند\r\n1934 . شخصى لوزه‌اش را عمل كرده است و دكتر به او مىگويد نبايد صحبت كند ، در اين صورت ذكرهاى نماز را چگونه بيان كند ؟ آيا مىتواند در دلش بگويد و به لفظ نياورد و يا مىتواند نمازها را در وقت نخواند و پس از بهبودى قضا نمايد ؟\r\nج . حكم او مثل أخرس است و اگر به وظيفه عمل كند ، قضا ندارد و نمىتواند نماز را در وقت نخواند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nخواندن از روى قرآن كريم در نماز\r\n1935 . آيا خواندن از روى كتاب قرآن كريم در نمازهاى واجب اشكال دارد ؟\r\nج . قرائت از روى نوشته در حال اختيار بنابر اظهر جايز است ؛ اگر چه در فريضه ، اولى ترك آن است .\r\n\r\nتكرار بعضى كلمات\r\n1936 . تكرار بعضى كلمات حمد و سوره و ذكرهاى نماز جايز است يا نه ؟\r\nج . اگر به حدّ وسوسه نرسد ، جايز است .\r\n\r\nقرائت مجدّد آن چه بدون حضور قلب بوده\r\n1937 . در قرائت نماز آيا مقدارى كه انسان بدون حضور قلب خوانده ، مىتواند دوباره بخواند ؟\r\nج . مىتواند .\r\n\r\nنحوه‌ى نماز افراد لال\r\n1938 . نحوه‌ى نماز خواندن شخص لال و گنگ چگونه است ؟\r\nج . بنابر احتياط واجب بايد قرائت نماز را از قلب و ذهن خود بگذراند و به اندازه واجب زبان را حركت دهد و اگر ممكن است با انگشت هم به مقدار واجب اشاره كند .\r\n\r\nسريع خواندنى كه موجب عدم تلفّظ صحيح مىشود\r\n1939 . اگر انسان نماز خود را سريع بخواند ، به گونه‌اى كه نتواند كلمه‌اى را درست تلفّظ كند ، نمازش چه حكمى دارد ؟\r\nج . باطل است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nسرفه كردن كه تكرار حروف را سبب مىشود\r\n1940 . شخصى در بين نماز براى صاف كردن گلو ، عمداً چند بار سرفه مىكند و اين كار او سبب مىشود كه يك حرف دوباره تكرار شود ، آيا نماز او اشكال پيدا مىكند ؟ آيا اين كار او تكليفى برايش ايجاد مىكند ؟\r\nج . خير اشكال ندارد و سرفه ، توليد حرف نمىكند .\r\n\r\nپيرانى كه قادر به تصحيح نمازشان نيستند\r\n1941 . حكم نماز پيرزن‌ها و پيرمردهايى كه در نمازشان غلطهاى زيادى است و قادر به تصحيح آن‌ها نيستند ، چيست ؟\r\nج . بايد هر طورى كه مىتوانند بخوانند و احتياط مستحب آن است كه نماز را به جماعت به جا آورند .\r\n\r\nخواندن قرائت نماز به زبان‌هاى ديگر\r\n1942 . آيا خواندن ترجمه قرائت نماز به زبان‌هاى ديگر - غير از عربى - صحيح است ؟\r\nج . خير صحيح نيست .\r\n\r\nخواندن نماز به زبانى ديگر براى تازه مسلمان در تنگى وقت\r\n1943 . اگر شخصى در تنگى وقت مسلمان شده باشد و فرصت كافى براى يادگرفتن الفاظ عربى نماز نداشته باشد ، آيا مىتواند ترجمه‌ى نماز را به زبان ديگر بخواند ؟\r\nج . خير ، بنابر احتياط مستحب نمازش را به جماعت بخواند يا كسى بخواند و او هم همراه او بخواند يا اگر ممكن است از روى نوشته‌اى بخواند . و اگر كسى از قرآن هيچ نمىداند ، به مقدارى كه واجب است در نماز از قرآن بخواند ، تسبيح ، تهليل و تكبير بگويد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nنحوه‌ى تدارك كلمه‌ى غلط\r\n1944 . اگر كسى مثلًا از اوّل سوره « قل هو اللَّه » شروع كند و بدون وقف تا آخر بخواند و در اين بين كلمه‌اى را اشتباه كند ، آيا همان كلمه‌ى غلط و بعد آن را بگويد كافى است يا بايد از اوّل شروع كند ؟ به عبارت ديگر آيا مسأله ، مبتنى بر جواز يا عدم جواز وقف به حركت و وصل به سكون است ؟\r\nج . شروع از اوّل لازم نيست .\r\n\r\nتكرار مجدد كلمه‌ى غلط گفته شده يا تكرار از اوّل آيه\r\n1945 . اگر كلمه‌اى در نماز غلط گفته شود ، يا در هنگام گفتن آن بدن حركت كند ، آيا تكرار همان كلمه كافى است يا بايد از اوّل كلمه آيه يا از اوّل جمله خوانده شود ؟\r\nج . تكرار همان كلمه كافى است .\r\n\r\nتكرار مجدد كلمه‌اى كه صحت آن مورد شك است\r\n1946 . اگر كسى در صحت كلمه‌اى از نماز شك كند و آن را دو مرتبه بگويد ، آيا موجب سجده‌ى سهو مىشود ؟\r\nج . خير .\r\n\r\nخواندن آيه يا سوره‌اى غير از آنچه كه وارد شده است\r\n1947 . در نمازهايى كه در آن سوره يا آيه خاصى وارد شده است ، اگر انسان آن آيه يا سوره را حفظ نباشد ، مىتواند آيه يا سوره‌ى ديگرى بخواند ؟\r\nج . خير ، از نوشته بخواند ؛ مگر بداند كه آن سوره يا آيه شرط كمال آن نماز است ؛ نه شرط اصل مشروعيّت و صحّت آن ، كه در اين صورت مىتواند ترك كند يا رجاءً تبديل كند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nحركت دادن اعضاى بدن هنگام قرائت و ذكر\r\n1948 . آيا حركت دادن سر يا ديگر اعضاى بدن هنگام قرائت و ساير ذكرهاى نماز اشكال دارد ؟\r\nج . تا حدّى كه به طمأنينه نماز خلل وارد نكند ، اشكال ندارد .\r\n\r\nگفتن نيّت به زبان\r\n1949 . آيا لازم است نيّت را بر زبان جارى كرد ؟\r\nج . خير ، لازم نيست .\r\n\r\nاضافه كردن كلمه « اللعين » در عبارت استعاذه\r\n1950 . آيا اضافه كردن كلمه‌ى « اللعين » در جمله « اعوذ باللَّه من الشيطان الرجيم » در ابتداى قرائت نماز ، اشكال دارد ؟\r\nج . به قصد مطلق دعا اشكال ندارد .\r\n\r\nتعيين سوره قبل از « بسم اللَّه » گفتن\r\n1951 . در قرائت سوره ، آيا بايد ابتدا سوره را تعيين كنيم و سپس « بسم اللَّه » بگوييم ؟\r\nج . در موارد تعيّن مثل عزم مستقر بر جريان طبق عادت - كه به منزله‌ى قصد خاصّ است يا غير آن از موارد تعيّن - خير ، تعيين سوره لازم نيست و در غير آن‌ها قصد خصوصيّت لازم است ، هر چند خصوصيت حاصل به آن چه بعداً مىخواند و لو اكنون نمىداند .\r\n\r\nتعيين سوره بعد از گفتن بسم اللَّه الرّحمن الرّحيم\r\n1952 . اگر انسان اوّل « بسم اللَّه الرّحمن الرّحيم » را بگويد و بعد از آن قصد كند كه چه سوره‌اى بخواند صحيح است ؟ اگر چند سال در تعيين سوره قصد نكرده باشد ،\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nوظيفه چيست ؟\r\nج . بايد قصد سوره‌ى خاصّ كند يا قصد كند كه بعد از « بسم اللَّه » ، هر سوره‌اى را كه مىخواند ، اين « بسم اللَّه » او باشد كه قصد اجمالى است و همچنين عزم مستقر بر جريان طبق عادت مستقره به منزله‌ى قصد خاص است .\r\n\r\nگفتن بسم اللَّه به قصد سوره‌ى ديگر\r\n1953 . اگر شخص يقين كند بسم اللَّه را به قصد سوره‌اى كه شروع كرده نگفته ، وظيفه چيست ؟ آيا ادامه دهد يا بايد برگردد و از اوّل شروع كند ؟\r\nج . بايد برگردد .\r\n\r\nشك در تعيين سوره\r\n1954 . فردى در حالت قرائت سوره‌ى نماز واجب وقتى شروع به خواندن اوّلين آيه‌ى سوره كرده ، شك مىكند كه آيا « بسم اللَّه » را به قصد همين سوره گفته يا نه ! آيا برگردد و دوباره بسم اللَّه بگويد يا به شكّ خود اعتنا نكند ؟\r\nج . اعتنا نكند .\r\n\r\nقصد انشا و حكايت در خواندن حمد و سوره\r\n1955 . حمد و سوره‌اى كه در نماز خوانده مىشود ، آيا به قصد انشا بايد خوانده شود يا به قصد حكايت ؟\r\nج . بايد به قصد قرائت و قرآنيّت باشد .\r\n\r\nقصد انشا كردن در جملات امرى\r\n1956 . اگر كسى در گفتن جملات امرى مانند « اهدنا » و « ربنا آتنا » ، « ربنا اغفر لى و لوالدىّ » و امثال آن قصد انشا كند ، به نماز آسيب مىرساند ؟\r\nج . اگر قصد قرائت هم داشته باشد ، كافى است .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nخواندن قرائت نادرى از سوره‌ى حمد\r\n1957 . آيا قرائت « صراط الذين انعمت عليهم » به صورت « صراط من انعمت عليهم » و نيز قرائت « و لا الضالين » به صورت « و غير الضالين » جزو قرائات مشهورى است كه در قرائت نماز جايز مىباشد ؟\r\nج . خير ، بنابر احوط ملازمت به يكى از قرائات سبعه شود .\r\n\r\nقرائت ملك يوم الدين\r\n1958 . آيا قرائت « ملك يوم الدين » در نماز صحيح است ؟\r\nج . ظاهراً جايز است .\r\n\r\nذكر بعد از حمد\r\n1959 . ذكر مستحبى بعد از سوره حمد ، « الحمد للَّه » است يا « الحمد للَّه رب العالمين » ؟\r\nج . دومى است .\r\n\r\nگفتن آمين پس از حمد به قصد ذكر\r\n1960 . آيا گفتن « آمين » بعد از سوره‌ى حمد به قصد مطلق ذكر ، اشكال دارد ؟\r\nج . حرام است و على الاحوط باطل‌كننده نماز است .\r\n\r\nگفتن « صدق اللَّه » بعد از حمد يا سوره\r\n1961 . آيا بعد از حمد يا سوره مىتوان « صدق اللَّه العلى العظيم » گفت ؟\r\nج . مانعى ندارد .\r\n\r\nخواندن آياتى از قرآن پس از تمام شدن حمد و سوره‌ى واجب\r\n1962 . آيا بعد از تمام شدن سوره حمد و سوره‌ى واجب ، مىتوان آيات ديگرى از قرآن يا سوره‌ى ديگرى خواند ؟\r\nج . كراهت دارد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nكسى كه بعد از نماز ظهر متوجه مىشود حمد و سوره را بلند خوانده\r\n1963 . اگر كسى بعد از نماز ظهر ملتفت شود كه حمد و سوره را بلند خوانده است ، آيا بايد دوباره نمازش را اعاده كند ؟\r\nج . خير ، اعاده لازم نيست .\r\n\r\nقرائت سوره‌هاى طولانى در نماز\r\n1964 . آيا قرائت سوره‌هاى طولانى مانند سوره بقره در نمازهاى واجب ، سبب خروج از حالت نماز نمىشود ؟\r\nج . اشكال ندارد ؛ مگر اين كه موجب فوت وقت نماز شود .\r\n\r\nقرائت سوره حمد به جاى توحيد\r\n1965 . آيا در نمازهاى واجب ، مىتوان بعد از حمد به جاى سوره ، بار ديگر سوره‌ى حمد را تكرار نمود ؟\r\nج . نمىتوان تكرار كرد .\r\n\r\nحكم نماز كسى كه قرائت را اشتباه خوانده است\r\n1966 . مدّت‌ها در « لم يكن له كفواً أحد » لام را مشدّد نخوانده‌ام ، حكم نمازهايم چگونه است ؟\r\nج . احتياطاً آن نمازها را دوباره بخوانيد .\r\n\r\nگفتن « كذلك اللَّه ربّى »\r\n1967 . شخصى در نمازهاى خود ، بعد از هر سوره‌اى كه مىخوانده است ، « كذلك اللَّه ربّى » مىگفته ، وظيفه چيست ؟\r\nج . نمازها محكوم به صحّت است ، ولى عمداً اين كار را نكند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nگفتن « كذلك اللَّه ربّى » توسّط مأموم\r\n1968 . آيا مأموم مىتواند بعد از قرائت سوره‌ى توحيد توسّط امام « كذلك اللَّه ربّى » بگويد ؟\r\nج . ورود آن مربوط به كسى است كه سوره‌ى توحيد را در نماز مىخواند .\r\n\r\nتعداد دفعات گفتن « كذلك اللَّه ربى » بعد از سوره‌ى اخلاص\r\n1969 . بعد از سوره‌ى اخلاص ، چند بار مستحب است « كذلك اللَّه ربى » گفته شود ؟\r\nج . يك يا دو يا سه بار .\r\n\r\nدو سوره‌اى كه در نماز ، يك سوره محسوب نمىشوند\r\n1970 . دو سوره‌اى كه در هنگام قرائت نماز بايد با هم خوانده شود چيست ؟\r\nج . بنابر اظهر اگر سوره‌ى « ضحى » را مىخواند بايد سوره‌ى « أ لم نشرح » را هم به دنبال آن بخواند و اگر سوره‌ى فيل را خواند سوره‌ى قريش را هم بخواند .\r\n\r\nگفتن يك « بسم اللَّه » براى دو سوره‌ى « فيل » و « قريش » در نماز\r\n1971 . در مورد دو سوره‌ى « فيل » و « قريش » كه در نماز يك سوره محسوب مىشوند ؛ آيا گفتن يك « بسم اللَّه الرحمن الرحيم » كافى است ؟\r\nج . خير ، كافى نيست .\r\n\r\nاولويت بين دو سوره‌ى « فيل » و « قريش » در قرائت\r\n1972 . دو سوره‌ى « فيل » و « قريش » كه در نماز يك سوره محسوب مىشوند ، اولويت قرائت با كدام يك از آن‌ها است ؟\r\nج . بايد هر دو را با هم به ترتيب بخواند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nنمازهايى كه دو سوره‌ى « فيل » و « قريش » در آن‌ها جدا خوانده شده است\r\n1973 . كسى نمىدانست دو سوره « فيل » و « قريش » در نماز ، يك سوره حساب مىشوند .\r\nتكليف نمازهايى كه در آن‌ها اين دو سوره جدا خوانده شده‌اند ، چيست ؟\r\nج . احتياطاً بايد آن نمازها را دوباره بخواند .\r\n\r\nخواندن سهوى تسبيحات اربعه به جاى حمد و سوره\r\n1974 . اگر كسى در ركعت دوم ، به جاى حمد و سوره ، اشتباهاً تسبيحات اربعه بگويد و در هنگام رفتن به ركوع متوجه شود ، چه تكليفى دارد ؟\r\nج . اگر تا به حدّ ركوع نرسيده فهميد ، بايد برگردد و حمد و سوره را بخواند و بعد از نماز هم احتياطاً سجده سهو به جا آورد و اگر به حدّ ركوع رسيده ، سجده‌ى سهو كافى است .\r\n\r\nقرائت نماز مطابق قرائت‌هاى موجود\r\n1975 . آيا مطابق همه‌ى قرائت‌هاى موجود مىتوان قرائت نماز را انجام داد ؟\r\nج . بايد مطابق قرائت قرّاء هفت‌گانه مشهور باشد ، بنابر احوط .\r\n\r\nخواندن بيش از يك سوره در نمازهاى مستحبى\r\n1976 . آيا مىشود در نمازهاى مستحبى بيش از يك سوره خواند ؟\r\nج . بله ، مىشود .\r\n\r\nحمد و سوره مأمومى كه به ركعت سوم جماعت رسيده\r\n1977 . كسى كه به ركعت سوم يا چهارم جماعت مىرسد ، آيا حمد و سوره نمازهاى جهريّه را بلند بخواند يا آهسته ؟\r\nج . بايد آهسته بخواند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nبلند خواندن بقيه ذكرهاى نماز ظهر و عصر به غير از حمد و سوره\r\n1978 . آيا به غير از حمد و سوره‌ى نماز ظهر و عصر بقيّه‌اى ذكرهاى نماز را مىتوان بلند خواند ؟\r\nج . بله ، مىتوان .\r\n\r\nآهسته خواندن بقيه ذكرهاى نماز جهريّه\r\n1979 . آيا در نماز صبح و مغرب و عشا ، به غير از حمد و سوره ، بقيّه‌اى ذكرهاى نماز را مىتوان آهسته خواند ؟\r\nج . بله ، مىتوان .\r\n\r\nآهسته خواندن حمد و سوره‌ى نمازهاى جهريه به خاطر شرم و حيا\r\n1980 . آيا كسى مىتواند به خاطر شرم و حيا و يا ترس از ريا ، حمد و سوره‌ى نمازهاى صبح و مغرب و عشا را آهسته بخواند ؟\r\nج . خير ، نمىتواند .\r\n\r\nبلند خواندن حمد و سوره نماز ظهر و عصر براى تعليم\r\n1981 . آيا كسى مىتواند حمد و سوره نماز ظهر و عصر را به قصد تعليم ، بلند بخواند ؟\r\nج . خير ، نمىتواند .\r\n\r\nبلند خواندن برخى از ذكرها جهت اعلام به ديگران\r\n1982 . اگر كسى برخى از ذكرهاى نماز غفيله يا دهه‌ى ذى الحجه را براى اعلام به ديگران بلند بخواند ، نماز او چه حكمى دارد ؟\r\nج . مانعى ندارد ( به مسأله‌ى 930 رساله رجوع شود ) .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nفراموش كردن حمد و سوره\r\n1983 . اگر كسى حمد و سوره را فراموش كند و در ركوع به ياد آورد ، چه بايد بكند ؟\r\nج . بعد از نماز احتياطاً سجده‌ى سهو به جا آورد .\r\n\r\nغلط خواندن قنوت و ذكرهاى مستحبى\r\n1984 . آيا غلط خواندن قنوت و يا ذكرهاى مستحبى نماز ، مبطل نماز است ؟\r\nج . على الاحوط در حال عمد مبطل است .\r\n\r\nحكم عدم رعايت تجويد در نماز\r\n1985 . عدم رعايت تجويد در نماز چه حكمى دارد ؟\r\nج . اشكال ندارد ، مگر تا حدّى كه در صحت قرائت لازم است .\r\n\r\nمقدار ضرورى رعايت تجويد در نماز\r\n1986 . رعايت چه مقدار از نكات تجويدى براى قرائت نماز واجب است ؟\r\nج . به مسائل 823 تا 827 رساله رجوع شود .\r\n\r\nعدم تلفّظ حرف از مخرج با صدق حرف مخصوص\r\n1987 . اگر كسى لفظ ضاء را از مخرج ظاء تلفظ مىكرده است اما در عرف عرب حرف ضاد بر آن صدق مىكرده ، آيا نمازش اشكال دارد ؟\r\nج . با صدق آن حرف در عرف عرب صحيح است .\r\n\r\nاختلاف اهل فن در تلفّظ صحيح\r\n1988 . اگر بعضى از اهل لغت يك نوع تلفّظ را صحيح بدانند و بعضى ديگر آن را غلط بدانند ، آيا مىشود آن را در نماز قرائت كرد ؟\r\nج . اگر مراد اداى مخارج حروف است ، لازم است رعايت آن به نحوى كه در\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nعربيّت ، صدق حرف مخصوص نمايد و تشخيص آن با عرف لغت صحيح است ، و از حيث قرائت كافى است با يكى از قرائات سبعه ( هفت‌گانه ) موافق باشد .\r\n\r\nقراءات سبعه\r\n1989 . آيا جايز است يك ركعت يا دو ركعت نماز ، به دو قرائت از قرائات سبعه خوانده شود ؟\r\nج . تخيير بين قرائات سبعه در نماز استمرارى است ، لذا اگر در يك يا دو ركعت به دو قرائت بخواند ، جايز است .\r\n\r\nتلفّظ حركات كسره و ضمّه با لهجه فارسى\r\n1990 . اگر حركات كسره و ضمه را كه عرب به صورت « او » و « ايى » كوتاه تلفظ مىكند ، به صورت فارسى تلفظ كنيم اشكال دارد ؟\r\nج . خير اشكال ندارد .\r\n\r\nتلفّظ حرف صاد\r\n1991 . اگر كسى حرف « صاد » را طورى بگويد كه مثلًا از حرف « سين » يا « ثاء » تمايز داده شود ، هر چند به طور كامل طبق قرائت عربى نباشد ، آيا قرائت او در نماز صحيح است يا خير ؟\r\nج . اگر صدق عربيّت آن حرف باشد ، صحيح است .\r\n\r\nجواز قرائت « صراط » به « س » يا « ص »\r\n1992 . آيا لفظ « صراط » در قرائت سوره مباركه حمد را مىتوان به « س » يا « ص » تلفّظ نمود ؟\r\nج . هر دو صورت آن جايز است ، چون طاء و صاد در يك كلمه جمع شده است .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nتلفظ « ضاد »\r\n1993 . در علم تجويد براى تلفظ « ضاد » ، چند قول ذكر شده است . به كدام قول عمل شود ؟\r\nج . بايد طورى تلفظ كند كه در زبان عربى بگويند « ضاد » را تلفّظ كرده است .\r\n\r\nمشكل بودن تلفّظ صحيح نماز\r\n1994 . در صورت مشكل بودن تلفّظ صحيح « ضاد » ، وظيفه چيست ؟\r\nج . اگر به هيچ وجه نمىتواند صحيح آن را ياد بگيرد ، بايد هرطور كه مىتواند بخواند ، و احتياط مستحب آن است كه نماز را به جماعت به جا آورد .\r\n\r\nرعايت قلقله در حرف دال\r\n1995 . آيا حتماً بايد قلقله را در حرف « دال » در آخر آيات سوره‌ى توحيد رعايت نمود ؟\r\nج . خير ، لازم نيست .\r\n\r\nتكرار يك حرف از كلمه\r\n1996 . اگر در قرائت - براى احتياط - حرف اوّل يا وسط يا آخر كلمه - مثل دال احد - را تكرار كنيم صحيح است ؟\r\nج . تمام كلمه را تكرار كنيد .\r\n\r\nمدّ عارضى\r\n1997 . آيا رعايت مدّ عارضى هم واجب است ؟ ( مثل كلمه‌ى « الرّحيم » در حال وقف ) ؟\r\nج . واجب نيست .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nميزان مدّ « و لا الضّالين »\r\n1998 . ميزان كشش در كلمه‌ى « و لا الضّالين » چه قدر است ؟\r\nج . به حدّ عرفى كافى است .\r\n\r\nانجام ندادن مدّ « و لا الضّالين »\r\n1999 . اگر كسى در نماز سهواً و از روى فراموشى مدّ واجب در « و لا الضّالين » را انجام ندهد ، نمازش چه حكمى دارد ؟ و اگر حكم را نمىدانسته يا مىدانسته و متوجّه نبوده چه بايد كرد ؟\r\nج . اگر قبل از رفتن به ركوع ملتفت شده ، بايد تدارك كند و بعد از آن سوره را بخواند ؛ و اگر بعد از ركوع فهميده ، نمازش صحيح است و احتياطاً بعد از سلام سجده‌ى سهو به جا آورد ، مگر در صورت جهل به حكم كه چون نوعاً جاهلِ مقصّرند ، نماز را اعاده كنند .\r\n\r\nعدم وجوب ادغام در « يرملون »\r\n2000 . مدت پانزده سال است كه در « يرملون » ادغام نمىكنم ، آيا بايد تمام نمازهايم را در اين مدت اعاده يا قضا نمايم ؟\r\nج . در « يرملون » ادغام واجب نيست ، پس قضا و اعاده لزوم ندارد ، اگر چه احتياط خوب است .\r\n\r\nرعايت موارد وقف در سوره‌هاى نماز\r\n2001 . آيا بايد در سوره‌هايى كه در نماز مىخوانيم موارد وقف را رعايت كنيم ؟\r\nج . خير ، لازم نيست .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nميزان مجاز براى توقف بر روى يك كلمه\r\n2002 . تا چه اندازه توقف بر روى يك كلمه ، به صحت نماز اشكال وارد مىكند ؟\r\nج . تا حدّى كه به موالات آن جمله اخلال نرساند ، اشكال ندارد .\r\n\r\nتبديل « ة » به « ها » در هنگام وقف\r\n2003 . در اذان شنيده مىشود كه مؤذّن « حى على الصلاة » را « حى على الصلاة » ( با هاء ) مىخواند آيا اين كار درست است ؟\r\nج . در حال وقف بايد با هاء بگويد .\r\n\r\nمحل وقف در سوره قدر\r\n2004 . در اين قسمت از سوره‌ى مباركه قدر : « باذن ربّهم من كل امر سلامٌ » وقف بر روى « أمرٌ » صحيح‌تر است يا بر روى « سلامٌ » ؟\r\nج . وقف بر امر صورت پذيرد .\r\n\r\nتلفظ « كفواً » با همزه و بدون واو\r\n2005 . آيا تلفظ « كفواً احد » با همزه و بدون واو صحيح است ؟\r\nج . بله ، صحيح است .\r\n\r\nتلفظ كلمه‌ى « يوم » با ضمّه\r\n2006 . كسى كه كلمه‌ى « يوم » را با ضمّه تلفظ كرده ، با وجود اين كه مىتوانسته صحيح آن را تلفظ كند ؛ اما جاهل به مسأله بوده است ، آيا نمازهاى او صحيح است يا بايد دوباره اعاده كند ؟\r\nج . نمازهاى او اشكال داشته است .\r\n\r\nمنظور از « وقف به حركت » و « وصل به سكون »\r\n2007 . منظور از « وقف به حركت » يا « وصل به سكون » چيست ؟\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nج . معناى وقف به حركت آن است كه زير يا زِبَر يا پيش آخر كلمه‌اى را بگويد و بين آن كلمه و كلمه بعدش فاصله دهد و معناى وصل به سكون آن است كه زير يا زبر يا پيش كلمه‌اى را نگويد و آن كلمه را به كلمه بعد بچسباند ( جهت اطلاع بيشتر به مسأله‌ى 826 رساله رجوع شود ) .\r\n\r\n« وصل به سكون » يا « وقف به حركت » در نماز\r\n2008 . اگر در نماز « وصل به سكون » يا « وقف به حركت » عمداً يا سهواً اتفاق بيفتد ، نماز چه حكمى پيدا مىكند ؟\r\nج . وصل به سكون در نماز - بنابر اظهر - جايز است و وقف غير عمدى بر حركت ، وضعاً صحيح است و نماز اعاده ندارد و احوط ، آن است كه بدون عذر ، وقف به حركت ننمايد .\r\n\r\nوصل به سكون و وقف به حركت در تمام نماز\r\n2009 . احكامى كه درباره‌ى وصل به سكون و وقف به حركت در رساله آمده ، آيا فقط در قرائت نماز است يا در تشهّد و سلام و اذكار و ادعيه هم هست ؟\r\nج . فرقى نمىكند .\r\n\r\nملاك در وقف\r\n2010 . آيا منظور از وقف ، مكث كردن و نفس تازه كرده است يا مكث كردن تنها كفايت كند ؟\r\nج . مناط دوّمى است .\r\n\r\nرعايت تجويد براى ذكر ركوع و سجده\r\n2011 . آيا رعايت تجويد در ذكر ركوع و سجده واجب است ؟\r\nج . تا حدّ صحت كلمه لازم است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nرعايت تجويد در ذكرهاى مستحبى\r\n2012 . اگر كسى بخواهد ذكرى مستحب را در نماز بگويد ، آيا بايد نكات تجويدى در آن ذكر را رعايت كند ؟\r\nج . بنابر احتياط واجب ، در حال عمد تا حدّ صحت كلمه لازم است رعايت كند .\r\n\r\nخواندن تسبيحات اربعه با « بسم اللَّه »\r\n2013 . شخصى از روى عدم آگاهى ، حدود 4 سال تسبيحات اربعه را با « بسم اللَّه الرحمن الرحيم » خوانده است ، حكم نمازهاى او چگونه است ؟\r\nج . چون به قصد مطلق ذكر كه جايز است بوده ، نمازهاى او اشكال نداشته است .\r\n\r\nتعداد دفعات لازم گفتن تسبيحات اربعه\r\n2014 . به نظر حضرتعالى ، چند بار لازم است تسبيحات اربعه گفته شود ؟\r\nج . بنابر اقوى اگر يك مرتبه هم تسبيحات اربعه گفته شود كافى است ؛ ولى سه مرتبه تسبيحات اربعه گفتن فضيلت بيشترى دارد و موافق احتياط است .\r\n\r\nشك در تعداد تسبيحات اربعه گفته شده\r\n2015 . اگر كسى در تعداد تسبيحات اربعه‌ى گفته شده شك كند ، تكليفش چيست ؟\r\nج . اگر شك در محل باشد و در دو و سه بار شك كند ، يك بار ديگر بخواند .\r\n\r\nسهوى گفتن تسبيحات اربعه بيش از سه مرتبه\r\n2016 . اگر تسبيحات اربعه سهواً بيشتر از 3 مرتبه گفته شود ، تكليف چيست ؟\r\nج . اشكال ندارد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nعمدى گفتن تسبيحات اربعه بيش از 3 مرتبه\r\n2017 . اگر تسبيحات اربعه عمداً بيش از 3 مرتبه گفته شود ، به نماز اشكال وارد مىشود ؟\r\nج . خير .\r\n\r\nبلند خواندن تسبيحات اربعه\r\n2018 . آيا امكان دارد تسبيحات اربعه را در نماز مغرب و عشا ، بلند خواند ؟\r\nج . خير .\r\n\r\nگفتن « انّ اللَّه » به جاى « الا اللَّه » در تسبيحات اربعه\r\n2019 . بنده به خاطر عدم آگاهى و يادگيرى غلط ، در تسبيحات اربعه به جاى « الا » به صورت ، « . . . و لا الا انّ اللَّه و اللَّه اكبر » تلفّظ مىكردم ، تكليف اين جانب نسبت به نمازهاى گذشته‌ام چيست ؟\r\nج . آن نمازها باطل بوده است ، بنابر احوط .\r\n\r\nخواندن حمد و سوره در ركعت سوم\r\n2020 . اگر كسى در ركعت سوم نماز مشغول حمد و سوره شده و در وسط يا انتهاى سوره متوجه شود ، چه بايد بكند ؟\r\nج . اگر عادت او خواندن تسبيحات اربعه در ركعت سوم بوده ، بايد حمد را رها كند و از ابتدا تسبيحات اربعه را بخواند و بعد از نماز ، احتياطاً سجده‌ى سهو هم به جا آورد . ( جهت اطلاع بيشتر به مسأله 835 و 836 مراجعه شود ) .\r\n\r\nجواز قرائت حمد و سوره به جاى تسبيحات اربعه\r\n2021 . آيا خواندن حمد و سوره به جاى تسبيحات اربعه در ركعت سوم و چهارم جايز است ؟\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nج . اشكال ندارد حمد را به جاى تسبيحات مىخواند و سوره را به قصد اين كه قرائت قرآن در نماز جايز است .\r\n\r\nكسى كه مىخواهد به جاى تسبيحات اربعه ، حمد بخواند\r\n2022 . اگر كسى قصد داشته باشد در نماز مغرب يا عشا به جاى تسبيحات اربعه سوره‌ى حمد را بخواند ، تكليفش در بلند خواندن يا آهسته خواندن سوره حمد چيست ؟\r\nج . بر مرد و زن واجب است در ركعت سوم و چهارم نماز ، حمد را آهسته بخواند و بنابر احتياط واجب « بسم اللَّه » آن را هم آهسته بخواند .\r\n\r\nعدم قرائت حرف « واو » در تسبيحات اربعه\r\n2023 . نمازگزارى در تسبيحات اربعه ، « و اللَّه اكبر » را بدون « واو » مىگفته است ، آيا نمازش صحيح بوده است ؟\r\nج . احوط اين است كه نماز را اعاده كند ، زيرا يك مرتبه خواندن تسبيحات بنابر احتياط واجب است .\r\n\r\nحد اقل ذكر ضرورى ركوع و سجود\r\n2024 . حد اقل مقدار ضرورى ذكر ركوع و سجود چه مقدار است ؟\r\nج . بايد به مقدارى باشد كه مصداق مطلق ذكر باشد .\r\n\r\nبه كار بردن ذكر ركوع و سجده به جاى هم\r\n2025 . اگر كسى عمداً يا سهواً ذكر ركوع و سجده را به جاى يكديگر به كار برد ، اشكال دارد ؟\r\nج . سهواً اشكال ندارد و همچنين عمداً اگر به قصد مطلق ذكر باشد ، اشكال ندارد ؛ ولى عمداً به قصد ذكر خاصّ جا به جا نگويد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nگفتن يك « سبحان اللَّه » در ركوع و سجده‌ها\r\n2026 . اگر كسى عمداً در ركوع و سجده‌ها يك « سبحان اللَّه » بگويد ، آيا نمازش صحيح است ؟\r\nج . بله .\r\n\r\nگفتن اذكار بلند شدن از ركوع و سجده براى كسى كه نشسته نماز مىخواند\r\n2027 . گفتن ذكر « سمع اللَّه لمن حمده » و « بحول اللَّه و قوته أقوم و أقعد » ، براى كسى كه نشسته نماز مىخواند چه صورتى دارد ؟\r\nج . چنان چه بعد از ركوع و سجودش به قصد رجا بگويد ، مانعى ندارد به خصوص ذكر « سمع اللَّه لمن حمده » .\r\n\r\nغلط خواندن دعا و ذكر در ركوع و سجود\r\n2028 . اگر در ركوع و سجود پس از ذكر واجب ، دعا و ذكرى به غلط خوانده شود ، به نماز صدمه مىزند ؟\r\nج . اگر سهواً نباشد ، اشكال دارد .\r\n\r\nبه فارسى دعا كردن در ركوع و سجود\r\n2029 . آيا در ركوع يا سجود پس از ذكر واجب ، مىتوان به فارسى دعا كرد ؟\r\nج . دعا يا ذكر خداوند متعال به هر لغتى كه مخصوص نمازگزار باشد ، در بين نماز ، اگر چه به عربى نباشد ، مانعى ندارد ؛ ولى خلاف احتياط است ، ولى بنابر احتياط واجب ذكرهاى مستحبى ركوع ، سجود و تشهد را به غير عربى نخواند .\r\n\r\nگفتن ذكر ديگر به جاى ذكر برخاستن از ركوع\r\n2030 . آيا گفتن « ربّنا فلك الحمد » به جاى « سمع اللَّه لمن حمده » صورت شرعى دارد ؟\r\nج . به قصد مطلق ذكر اشكال ندارد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\n5 . ركوع\r\n\r\nگفتن اعظيم به جاى عظيم\r\n2031 . اگر كسى در ركوع نماز به جاى « عظيم » ، « اعظيم » بگويد ، چه حكمى دارد ؟ و نمازهايى را كه به اين صورت خوانده ، چه حكمى دارد ؟\r\nج . اگر سهواً بوده مانعى ندارد و اگر به علت جهل بوده ، صحيح نيست و بايد نمازهايى كه به اين صورت خوانده شده ، به تدريج قضا كند .\r\n\r\nعوض كردن ذكر ركوع يا سجود\r\n2032 . اگر شخصى در حال ركوع و يا سجود به جاى « سبحان ربى الاعلى و بحمده » و يا « سبحان ربى العظيم و بحمده » بگويد « سبحان ربّنا الاعلى » و يا « سبحان ربنا العظيم » ، آيا صحيح است ؟\r\nج . اگر به قصد ورود نگويد ، صحيح است .\r\n\r\nقصد ركوع پس از خم شدن و قيام متّصل به ركوع\r\n2033 . در مسأله‌ى 841 توضيح المسائل است كه اگر قصد ركوع بعد از خم شدن به وجود آمد ، بنا بر اظهر كافى است ، با توجّه به اين كه : قيام متصل به ركوع ، ركن است ، چگونه اين نماز صحيح است ؟\r\nج . منظور از قيام متّصل به ركوع آن است كه از حال قيام به ركوع برود و در فرض\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمسأله ، اين حالت حاصل است و انحنا ، مقدّمه ركوع است و قصد مقدميّت لازم نيست .\r\n\r\nشك در ركوع يا سجود از كسى كه با اشاره نماز مىخواند\r\n2034 . بيمارى كه ركوع و سجود را با اشاره انجام مىدهد در صورتى كه شك كند در حال ركوع است يا سجده ، تكليف چيست ؟\r\nج . بنا بگذارد كه در حال ركوع است .\r\n\r\nفراموشى ركوع و تذكّر در سجده‌ى اوّل\r\n2035 . اگر در سجده‌ى اوّل يادش بيايد كه ركوع را فراموش كرده ، وظيفه چيست ؟\r\nج . بنابر احتياط واجب برگردد و ركوع را به جا آورد و بعد از نماز سجده‌ى سهو به جا آورد و نماز را هم اعاده كند .\r\n\r\nاضافه كردن ركوع\r\n2036 . اگر در يك ركعت از نماز ، سهواً ، دو ركوع به جا آوريم ، چه حكمى دارد ؟\r\nج . نماز باطل مىشود .\r\n\r\nمستحبات ركوع\r\n2037 . چه چيزهايى در ركوع ، مستحب است ؟\r\nج . به مسأله‌ى 852 و 853 رساله رجوع شود .\r\n\r\nسر از ركوع برداشتن قبل از تمام شدن ذكر ركوع ( سهواً )\r\n2038 . اگر نمازگزار قبل از تمام شدنِ ذكر ركوع ، سهواً ، سر از ركوع بر دارد ، نمازش چه حكمى دارد ؟\r\nج . اشكال ندارد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nسر از ركوع برداشتن قبل از تمام شدنِ ذكر ركوع ( عمداً )\r\n2039 . اگر نمازگزار قبل از تمام شدن ذكر ركوع ، عمداً ، سر از ركوع بردارد ، نمازش چه حكمى دارد ؟\r\nج . نمازش باطل مىشود .\r\n\r\nگفتن ذكر ركوع ، قبل از آن كه به مقدار ركوع خم شود\r\n2040 . اگر قبل از آن كه به مقدار ركوع خم شود و بدن آرام گيرد ، سهواً ذكر ركوع را بگويد ، نمازش چه حكمى دارد ؟\r\nج . بعد از آرامش بدن ذكر را دوباره بگويد .\r\n2041 . اگر قبل از آن كه به مقدار ركوع خم شود و بدن آرام گيرد ، عمداً ذكر ركوع را بگويد ، نمازش چه حكمى دارد ؟\r\nج . اگر به آن اكتفا كند يا به قصد خصوصيت باشد ، نمازش باطل مىشود .\r\n\r\nحركت بدن در حال ركوع بر اثر عبور و مرور مردم\r\n2042 . اگر در هنگام ركوع بر اثر عبور و مرور ، شخص نمازگزار ، حركت كند و از جايش تكان بخورد ، نمازش چه حكمى دارد ؟\r\nج . اگر بدن از حال آرام بودن خارج شده است ، بايد بعد از آرام گرفتن بدن دوباره ذكر را بگويد ؛ ولى اگر كمى حركت كند كه از حال آرام بودن خارج نشود ، اشكال ندارد .\r\n\r\nحركت بدن در حال ركوع ، به خاطر ناهموارى مكان\r\n2043 . اگر كسى به هنگام ذكر ركوع ، سهواً ، به خاطر ناهموارىِ مكانى كه در آن مكان ايستاده ، پايش را جا به جا كند ، چه حكمى دارد ؟\r\nج . بايد ذكر ركوع را دوباره بگويد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nذكر ركوع\r\n2044 . آيا در ركوع ، هر ذكرى كه بگويد كافى است ؟ يا اين كه حتماً بايد ذكر خاصّى بگويد ؟\r\nج . كافى بودن هر ذكرى كه خواست بگويد در ركوع خالى از وجه نيست . ولى احتياط مستحب آن است كه سه مرتبه « سبحان اللَّه » يا يك مرتبه « سبحان ربى العظيم و بحمده » بگويد .\r\n\r\nشك در ذكر ركوع\r\n2045 . كسى كه بعد از ركوع نمىداند كه ذكر ركوع را گفته است يا نه ؟ چه بايد بكند ؟\r\nج . به شكش اعتنا نكند .\r\n\r\nشك در صحيح ادا نكردن ذكر ركوع\r\n2046 . كسى كه در صحيح ادا كردن الفاظ اذكار ركوع ، بعد از ركوع يا در هنگام ركوع ، شك كند ، چه بايد بكند ؟\r\nج . به شك خود اعتنا نكند .\r\n\r\nشخص بيمارى كه نمىتواند به مقدار ذكر ركوع ، در ركوع باقى بماند\r\n2047 . اگر شخصى بر اثر بيمارى ، نتواند به مقدار ذكر ، در ركوع بماند ، چه بايد بكند ؟\r\nج . در صورتى كه بتواند پيش از آن كه از حدّ ركوع بيرون رود ذكر را بگويد ، بايد ذكر را در آن حال تمام كند .\r\n\r\nگفتن اذكارى بعد از گفتنِ ذكر ركوع\r\n2048 . اگر در ركوع ، بعد از گفتن ذكر ركوع ، اذكار ديگرى را بگوييم ، چه حكمى دارد ؟\r\nج . اشكال ندارد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nمقدار تكرار ذكر ركوع\r\n2049 . اگر در ركوع ، ذكر « سبحان ربى العظيم و بحمده » را دو بار يا چهار بار بگويد ، چه حكمى دارد ؟ آيا حتماً اين ذكر را بايد يك مرتبه يا به مقدار معيّنى بگويد ؟\r\nج . اشكال ندارد ، ولى مستحب است به عدد فرد بگويد .\r\n\r\nمعناى انجام دادن ركوع و سجده با اشاره\r\n2050 . به جا آوردن ركوع و سجده با اشاره يعنى چه ؟\r\nج . يعنى با سر اشاره نمايد ( مسأله‌ى 848 رساله ) .\r\n\r\nانجام دادن ركوع با اشاره\r\n2051 . در چه موردى مىتواند ركوع را با اشاره به جاى آورد ؟\r\nج . در صورتى كه هرگز - حتى با تكيه - نتواند براى ركوع خم شود ( به مسأله‌ى 848 و 849 رساله رجوع شود ) .\r\n\r\nشك در انجام ركوع قبل از رفتن به سجده\r\n2052 . كسى كه قبل از رفتن به سجده شك كند كه آيا ركوع را به جا آورده است يا نه ؟\r\nچه بايد بكند ؟\r\nج . بايد ركوع را به جا آورد .\r\n\r\nشخصى كه در حال قيام نمىداند ركوع را به جا آورده يا نه\r\n2053 . كسى كه در حال قيام بعد خواندن حمد و سوره يا در ركعت سوم و چهارم ، بعد از تسبيحات اربعه ، شك كند كه آيا ركوع را به جا آورد يا نه ، چه بايد بكند ؟\r\nج . بايد ركوع را به جا آورد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفراموشى ركوع و تذكّر آن بعد از نماز\r\n2054 . كسى كه ركوع را فراموش كند و بعد از نماز متوجه شود ، چه بايد بكند ؟\r\nج . بايد نماز را دوباره بخواند .\r\n\r\nفراموشى ركوع و تذكّر آن بعد از انجام دو سجده\r\n2055 . كسى كه ركوع را فراموش كند و بعد از انجام دو سجده ، متوجه شود ، چه بايد بكند ؟\r\nج . بايد نماز را دوباره بخواند .\r\n\r\nركوع كسى كه قامت و قد خميده‌اى دارد\r\n2056 . كسى كه خلقت اوليه‌اش خميده بوده يا در اثر كهولت سن و يا بيمارى ، قدّ خميده‌اى دارد ، براى انجام ركوع چه بايد بكند ؟\r\nج . تا امكان راست ايستادن ، هر چند با تكيه دادن به چيزى و لو فى الجمله را دارد ، قيام قبل از ركوع را بايد به جا آورد و در غير اين صورت به مقدارى بيشتر منحنى و خم مىشود به طورى كه از حدّ ركوع خارج نشود و اگر اين هم ممكن نشد ، به همان حالت نيّت ركوع مىكند و با سر اشاره مىكند .\r\n\r\nكسى كه نمىتواند به اندازه‌ى ركوع خم شود\r\n2057 . اگر كسى بر اثر بيمارى و يا در اثر كهولت سن ، نتواند به اندازه‌ى ركوع خم شود ، چه بايد بكند ؟\r\nج . بايد به چيزى تكيه دهد و ركوع كند ، و اگر موقعى هم كه تكيه داده نتواند به طور معمول ركوع كند ، بايد به هر اندازه مىتواند خم شود و اگر به هيچ صورتى نتواند خم شود ، بايد با سر اشاره نمايد . ( جهت اطلاع بيشتر به مسأله 848 رساله رجوع شود ) .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nركوع شخص جالس\r\n2058 . كسى كه نشسته نماز مىخواند ، براى ركوع بايد به چه اندازه‌اى خم شود ؟\r\nج . به اندازه‌اى كه مسمّاى ركوع حاصل شود ، منحنى مىشود و تحقق آن بنابر احوط به اين است كه صورت او به نزديكى محل سجودش برسد .\r\n\r\nمقدار خم شدن در ركوع\r\n2059 . در ركوع به چه اندازه‌اى بايد خم شويم ؟\r\nج . بايد به اندازه‌اى خم شد كه بتوان دست را به زانو گذاشت .\r\n\r\nمقدار خم شدن در ركوع براى كسى كه دست او بلندتر از ديگران است\r\n2060 . كسى كه دست او بلندتر از ديگران است ، كه اگر مقدارى خم شود ، به زانو مىرسد ، به چه مقدار بايد خم شود ؟\r\nج . بايد به اندازه معمول خم شود .\r\n\r\nمقدار خم شدن در ركوع نماز وتيره\r\n2061 . در نماز وتيره و يا نماز احتياطِ نشسته ، چه مقدار لازم است خم شويم ؟\r\nج . مثل ركوع فرد نشسته كه قبلًا ذكر شد .\r\n\r\nركوع نماز مستحبى در حال حركت\r\n2062 . كسى كه مشغول خواندن نماز مستحبى در حال حركت است ، جهت ركوع چه مقدار لازم است كه سر خود را خم نمايد ؟\r\nج . به حدى كه ايماء و اشاره‌ى با سر صدق كند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nقرار دادن دست‌ها بر سر زانو در حال ركوع\r\n2063 . آيا لازم است در ركوع ، دست‌ها بر سر زانوها گذاشته شود ؟\r\nج . خير ، لازم نيست ( مسأله‌ى 839 رساله ) .\r\n\r\nدفع حيوانِ مزاحم در حال ركوع\r\n2064 . اگر در حال ركوع ، دست را از زانو برداريم و حيوان مزاحمى مثل پشه يا مگس را از خود دور كنيم ، چه حكمى دارد ؟\r\nج . اشكال ندارد .\r\n\r\nكسى كه لوزه‌اش را عمل كرده و نمىتواند خم شود\r\n2065 . اگر كسى كه لوزه‌اش را عمل كرده است و در صورت خم و راست شدن ، احتمال خونريزى و يا ضرر بدهد وظيفه چيست ؟\r\nج . اگر عاجز از ركوع و سجود است به جهت خوف ضرر ، اگر چه جلوسى باشد و فقط متمكّن از قيام است ، اكتفا به قيام و ايماء كه متمكن از غير اين‌ها نيست مىنمايد ؛ و اگر متمكن از قيام نيست هر چند با تكيه بر چيزى ، نشسته نماز مىخواند و براى ركوع و سجود ، ايما و اشاره مىكند و در صورت عدم تمكّن از جلوس ، نوبت به صلاة استلقاءً ( نماز به پشت خوابيده ) و با ايماء مىرسد و گرنه ، اضطجاع ( خوابيدن به پهلو ) با ايماء وظيفه‌ى اوست .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\n6 . سجده\r\n\r\nچيزهايى كه مىشود بر آن‌ها سجده كرد\r\n2066 . لطفاً بفرماييد بر چه چيزهايى مىتوان سجده كرد ( به ترتيب اولويت )\r\nج . بر زمين و گياه و كاغذ توليدشده از گياه مىتوان سجده كرد و افضل از همه تربت امام حسين - عليه السّلام - است ( مسأله‌ى 886 الى 892 رساله )\r\n\r\nكج گذاشتن پيشانى روى مهر و خون‌آلود شدن آن\r\n2067 . گاهى در پيشانى جوش‌هايى پديدار مىشود كه هنگام سجده درد مىگيرد . آيا مىتوان براى سجده ، پيشانى را روى مهر كج گذاشت و اگر بعد از سر برداشتن از سجده ، مهر آلوده به خونِ جوش‌ها شود ، نماز چه حكمى دارد ؟\r\nج . كج گذاشتن در فرض مزبور ، مانعى ندارد و احتياط در تقديم طرف راست بر طرف چپ است ، و بايد دقّت شود كه مهر آلوده نشود و اگر آلوده شد ، بايد در سجده‌ى بعدى به جاى پاكِ آن سجده كند .\r\n\r\nقرار گرفتن موى سر يا چادر بين مهر و پيشانى\r\n2068 . اگر در موقع گزاردن پيشانى روى مهر قسمتى از موى سر يا چادر ، پيشانى را فراگيرد و مانع چسبيدن پيشانى روى مهر گردد ، چه بايد كرد ؟\r\nج . اگر به اندازه‌ى قدر واجب از سجده روى مهر باشد ، مانعى ندارد و اگر نباشد بدون آن كه سر را بلند كند ، آن مو يا چادر را از روى پيشانى بكشد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nسجده بر مهر امين\r\n2069 . آيا سجده بر مهر امين ( كه جهت تعيين تعداد ركعات است ) صحيح است ؟\r\nج . سجده صحيح است و اگر موجب اطمينان شخصى شود ، رفع شكّ مىكند .\r\n\r\nمهر چركين\r\n2070 . اگر در مهرى كه قدرى چرك دارد ، شك شود كه آيا اين چرك به اندازه‌اى هست كه مانع به حساب آيد يا نه ، آيا مىتوان با اين مهر نماز خواند ؟\r\nج . مىتواند ، گرچه احتياط خوب است .\r\n\r\nسجده بر قسمت برجسته مهر\r\n2071 . مهرهايى كه عكس گنبد و بارگاه روى آن‌ها منقوش است و برآمدگى دارد ؛ آيا سجده كردن بر آن‌ها جايز است ؟\r\nج . اگر پيشانى به قدر واجب سجده به خاك مىرسد ، اشكالى نيست .\r\n\r\nمهر برجسته\r\n2072 . يكى از دو طرف مهرهاى نماز ناصاف است و مقدارى برجستگى دارد ، آيا سجده روى سطح ناصاف آن صحيح است ؟\r\nج . اگر تماس پيشانى با مهر به قدر واجب مىشود ، صحيح است .\r\n\r\nعكس روى مهر\r\n2073 . روى بعضى از سجّاده‌ها و مهرهاى نماز ، عكس بارگاه ائمّه - عليهم السّلام - كشيده شده است ؛ آيا نماز خواندن با آن‌ها جايز است ؟\r\nج . جايز است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nسجده بر اسكناس\r\n2074 . آيا سجده بر اسكناس صحيح است ؟\r\nج . احتياط در ترك آن است .\r\n\r\nسجده بر مهر حكاكى شده با كلمه اللَّه\r\n2075 . سجده كردن بر مهرى كه روى آن كلمه‌ى اللَّه حكّ شده است ؛ چه حكمى دارد ؟\r\nج . اگر جهت هتك نداشته باشد ، اشكال ندارد .\r\n\r\nسجده بر لباس و دست\r\n2076 . اگر در بين نماز آن چه كه نمازگزار بر آن سجده مىكند ، مفقود شود و به خيال اين كه در وسعت وقت هم مىتواند بر لباس يا دستش سجده كند ، بر آن‌ها سجده نمايد ، صحيح است ؟\r\nج . در صورت جهل به حكم ، معذور نيست .\r\n\r\nمفقود شدن مهر در وسط نماز\r\n2077 . اگر در حال نماز خواندن بچه‌اى مهر را بردارد چه بايد كرد ؟\r\nج . اگر چيز ديگرى كه سجده بر آن صحيح است نداشته باشد ، چنانچه وقت وسعت دارد ، بايد نماز را بشكند و اگر وقت تنگ است ، بايد به لباسش اگر از پنبه يا كتان است سجده كند و اگر از چيز ديگر است ، بر همان چيز و اگر آن هم ممكن نيست ، بر پشت دست ، و اگر آن هم نمىشود ، به چيز معدنى مانند انگشتر عقيق سجده نمايد .\r\n\r\nسجده در مسجد الحرام و مسجد النّبى - صلّى اللَّه عليه و آله و سلّم\r\n2078 . در مسجد الحرام و مسجد النبى - صلّى اللَّه عليه و آله و سلّم - و ساير مساجد مكّه و مدينه بعضى از قسمت‌ها مفروش است و بعضى غير مفروش و با سنگ ساخته شده است .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nآيا لازم است براى انجام نماز جماعت به قسمتى بروند كه بر سنگ سجده كنند و يا مىتوانند بر فرش سجده نمايند ؟\r\nج . بايد بر سنگ و يا حصير و امثال آن از چيزهايى كه سجده بر آن صحيح است ، سجده كنند .\r\n\r\nسجده بر مهر و حصير در مساجد مكّه‌ى معظّمه و مدينه‌ى منوّره\r\n2079 . سجده كردن بر مهر يا حصير و بادبزن در مساجد مكه و مدينه در صورتى كه سبب توهين به شيعه بشود ؛ چه حكمى دارد ؟\r\nج . مىتوانند به قسمت‌هايى كه با سنگ مفروش شده نماز بخوانند و يا براى اقامه نماز به جايى بروند كه موجب وهن نباشد .\r\n\r\nاستفاده نكردن از مهر\r\n2080 . بعضى از روحانيون كاروان‌ها به حجّاج گفته‌اند كه اصلًا در طول سفر حجّ از مهر استفاده نكنند ؛ حتّى در هتل‌ها كه همه شيعه هستند ؛ آيا اين كار صحيح است ؟\r\nج . صحيح نيست .\r\n\r\nتربت كربلا از غير اطراف قبر مطهّر\r\n2081 . تربت‌هايى كه از كربلا مىآورند ، اگر از اطراف قبر مطهّر نباشد ؛ آيا احترام آن واجب است ؟\r\nج . احترام آن رعايت مىشود ، ولى احكام تربت را ندارد .\r\n\r\nنماز با مهر مسجد در غير مسجد\r\n2082 . خواندن نماز با مهرهاى مسجد دانشگاه در مكان‌هاى ديگر صحيح است ؟\r\nج . اگر اختصاص به آنجا دارد ، جايز نيست .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nسجده بر پوست تخم كدو\r\n2083 . آيا سجده بر پوست تخم كدو ، هندوانه ، آفتابگردان ، بادام و گردو ، بعد از جدا شدن مغز جايز است ؟ بر هسته خرما چه طور ؟\r\nج . جايز است .\r\n\r\nمهرهايى كه روى آن چيز نوشته‌اند\r\n2084 . سجده بر مهر يا چوبى كه با جوهر يا مركب روى آن نوشته‌اند چه حكمى دارد ؟\r\nج . اگر آن جوهر يا مركب ، مانع از سجده به مقدار واجب نباشد ، اشكال ندارد .\r\n\r\nسجده بر دستمال كاغذى\r\n2085 . آيا سجده بر دستمال كاغذى و كاغذى كه روى آن خطكشى شده ؛ جايز است ؟\r\nج . اگر اشياى مذكور از چيزى كه سجده بر آن صحيح است ساخته شده ، مىشود بر آن سجده كرد و جواز سجده بر كاغذى كه احتمال دارد از چيزهايى درست شده باشد كه سجده بر آن جايز نيست ، مورد تأمل است ؛ لذا احتياطاً سجده ننمايد .\r\n\r\nسجده بر لباس يا گليم يا پشت دست\r\n2086 . اگر در حالت ناچارى كه لباس نمازگزار از پنبه يا كتان باشد و يا سجاده يا زيراندازش از پنبه باشد ، آيا در اين صورت مىتواند بر پشت دست سجده كند ؟\r\nج . در اين صورت بايد به لباس يا زيرانداز كه از كتان يا پنبه است سجده كند و گرنه ، اگر از چيز ديگر است ، بر همان چيز سجده كند ، و اگر آن هم نيست در مرحله بعد بايد بر پشت دست سجده نمايد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nاگر پيشانى دو بار به مهر بخورد\r\n2087 . اگر نمازگزارى كمى تند به سجده رود و پيشانى بعد از برخورد با مهر كمى بلند شود و دوباره روى مهر جاى بگيرد ؛ آيا دو سجده حساب مىشود ؟\r\nج . اگر نتواند سر را نگه دارد و بىاختيار دو بار به جاى سجده برسد ، روى هم يك سجده حساب مىشود و اگر ذكر نگفته باشد ، بايد بگويد . ( جهت اطلاع بيشتر به مسأله‌ى 882 رساله مراجعه شود . )\r\n\r\nلزوم نشستن بين دو سجده\r\n2088 . آيا نشستن بين دو سجده لازم است يا سر برداشتن از مهر و دوباره گذاشتن كفايت مىكند ؟ و آيا اگر كسى سر از مهر بردارد و در همان حال كه دستانش روى زمين است اندكى توقف كرده و دوباره به سجده رود اشكال دارد ؟ و آيا فرقى بين نماز مستحبى و واجب در اين مسأله وجود دارد ؟\r\nج . نشستن بين دو سجده مطلقاً واجب است .\r\n\r\nقرار دادن دو مهر بر روى همديگر\r\n2089 . اگر فردى دو مهر بر هم بگذارد و بر آن‌ها سجده كند ، آيا اشكال دارد ؟\r\nج . خير .\r\n\r\nوجود چيزى آزار دهنده بر روى مهر\r\n2090 . اگر در هنگام سجده بر روى مهر چيزى باشد كه باعث آزار جدّى پيشانى نمازگزار شود ، آيا مىتوان قبل از اتمام ذكر سجده پيشانى را از مهر برداشت ؟\r\nج . به كمترين مقدار ذكر اكتفا كند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nمقدار نشستن بين دو سجده\r\n2091 . آيا مقدار نشستن بين دو سجده بايد به مقدار گفتن « استغفر اللَّه ربى و اتوب اليه » باشد ؟\r\nج . خير لازم نيست .\r\n\r\nناتوانى در نشستن بين دو سجده\r\n2092 . فردى كه نمىتواند بين دو سجده بنشيند و به صورت نيم‌خيز تكبير مىگويد ، آيا با اين وضعيت نمازش اشكال دارد ؟\r\nج . اگر به هيچ نحوه قادر بر نشستن نيست ، همان كفايت مىكند .\r\n\r\nخون آمدن جوش‌هاى صورت حين وضو و سجده\r\n2093 . هنگام وضو و سجده از جوش‌هاى صورتم خون مىآيد ، آيا باعث ابطال وضو و سجده مىشود ؟\r\nج . در وضو اگر تطهير ممكن نيست ، بايد وضوى جبيره‌اى كند و در سجده به مسأله‌ى 878 و 879 رساله رجوع شود .\r\n\r\nعدم قدرت بر سجده كردن به علت شكستگى زانو\r\n2094 . كسى كه در اثر شكستگى زانو نمىتواند به سجده برود ، نماز را چگونه انجام دهد ؟\r\nج . بايد به اندازه‌اى كه اوّلين مرتبه سجود ، صدق مىكند خم شود و مهر يا چيز ديگرى را كه سجده بر آن صحيح است تا روى چيز بلندى گذاشته و طورى پيشانى را بر آن بگذارد كه بگويند سجده كرده است ، ولى بايد بنابر احتياط ، كف دست‌ها و زانوها و انگشتان پا را به طور معمول به زمين بگذارد ، و كسى كه هيچ نمىتواند خم شود ، براى سجده بايد سر را به قصد سجده خم كند و براى برخاستن از سجده سر را بلند كند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nفراموشى سجده و تشهد و ركوع\r\n2095 . اگر نمازگزار در ركعت اوّل يك سجده و در ركعت دوم تشهد و در ركعت سوم ركوع را فراموش كند ؛ وظيفه‌اش چيست ؟\r\nج . نمازش باطل است .\r\n\r\nفراموش كردن سجده\r\n2096 . شخصى كه در حال قيام متذكر مىشود كه يك سجده‌ى ركعت پيش را فراموش كرده ، و بر نمىگردد كه به جاى آورد ، ولى بعد از نماز فوراً سجده را قضا و سجده سهو به جاى مىآورد ، آيا نمازش صحيح است ؟\r\nج . نمازش باطل است .\r\n\r\nشك در سجده\r\n2097 . كسى كه شك كند يك سجده به جاى آورده يا دو تا ، تكليفش چيست ؟\r\nج . اگر در محل است ، يك سجده‌ى ديگر به جا آورد .\r\n\r\nشك در بلندى محل سجود از محل ايستادن\r\n2098 . اگر نمازگزار در سجده ، در بلندى محل سجده از محل ايستادن شك كند و رفع شك در بين نماز ممكن نباشد ، تكليفش چيست ؟\r\nج . اين شك اعتبار ندارد ؛ ولى براى سجده‌هاى بعدى بايد احراز شرط كند .\r\n\r\nشك در اين كه در ركوع است يا سجود\r\n2099 . بيمارى كه ركوع و سجود را با اشاره به جا مىآورد ، در صورتى كه شك كند در سجده است يا ركوع ، تكليفش چيست ؟\r\nج . بنا مىگذارد كه در ركوع است .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nفراموشى سجده\r\n2100 . اگر نمازگزار در ركعت اوّل يك سجده ، و در ركعت دوم ركوع را فراموش مىكند و در بين السّجدتين ركعت دوم متوجه شود ؛ تكليفش چيست ؟\r\nج . اين سجده را سجده‌ى دوم ركعت اوّل حساب مىكند ، پس مىايستد و ركعت دوم را به جا مىآورد و براى زيادىها سجده سهو به جا مىآورد .\r\n\r\nشك در سجده\r\n2101 . اگر نمازگزار در اثناى تشهد شك كند كه سجده دوم را به جاى آورده يا نه ، چه بايد بكند ؟\r\nج . به شكش اعتنا نمىكند .\r\n\r\nسربازهايى كه در وقت نماز صبح پُست مىدهند\r\n2102 . سربازانى كه قبل از اذان صبح تا بعد از طلوع آفتاب در پست نگهبانى هستند ، در صورتى كه نتوانند به طور عادى نماز بخوانند ( به خاطر حساسيّت نگهبانى ) ركوع و سجود را چگونه به جاى آورند ؟ و آيا بايد در هنگام سجده از چيزى كه سجده بر آن صحيح است استفاده كنند يا لازم نيست ؟\r\nج . هرطور باشد وقتى را براى نماز مختار قرار دهد و مسلمان در هر كارى كه باشد ، بايد براى نمازش وقتى را قرار دهد .\r\n\r\nگذاشتن مهر بر پيشانى به علت درد گردن\r\n2103 . فردى كه به علت درد گردن نمىتواند سر بر مهر بگذارد ، آيا مىتواند مهر را بر پيشانى بگذارد ؟\r\nج . بايد مهر را روى چيز بلندى گذاشته و طورى پيشانى را بر آن بگذارد كه بگويند سجده كرده است ؛ ولى بنابر احتياط كف دست‌ها و زانوها و انگشتان پا\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nرا به طور معمول به زمين بگذارد و كسى كه هيچ نمىتواند خم شود ، براى سجده بايد سر را به قصد سجده خم كند و براى بر خواستن از سجده سر را بلند نمايد .\r\n\r\nخواندن نماز با كفش\r\n2104 . كسى كه سجده را روى صندلى به جاى مىآورد ؛ آيا مىتواند با كفش نماز بخواند ؟\r\nج . چون بايد بنابر احوط تا بتواند سرانگشت بزرگ را بر زمين بگذارد ؛ لذا نمىتواند با كفش نماز بخواند ، بلى اگر مطلقاً از خم شدن معذور است و ايماء مىكند ( با سر به سجده اشاره مىكند ) ، قرار دادن ساير اعضاى سجده لازم نيست ، هر چند در اينجا نيز احوط است . ( جهت اطلاع بيشتر به مسأله‌ى 880 و 881 رساله رجوع شود . )\r\n\r\nسجده بر روى صندلى\r\n2105 . فردى كه مبتلا به زانو درد است و هنگام تشهد تشديد مىيابد ، آيا مىتواند براى به جا آوردن آن‌ها از صندلى استفاده كند ؟ و آيا مىتواند مهر را روى صندلى ديگر بگذارد ؟ ( فقط براى سجده و تشهد و سلام )\r\nج . چون ضرورت است ، مانعى ندارد .\r\n\r\nاداى سجده به صورت چهار زانو\r\n2106 . فردى مريضم كه به علت درد سر زانوها ، اگر بخواهم هفت عضوى كه موقع سجده واجب است بر زمين بگذارم ، پس از سجده قادر به نشستن نيستم ؛ آيا مىتوان چهار زانو بدون اين كه سر انگشتان پا را بر زمين بگذارم سجده كنم ؟\r\nج . تنها همان عضو از اعضاى سجده كه عذر دارد ، مىتواند بر زمين نگذارد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nحركت انگشت به طور عمدى در سجده\r\n2107 . اگر بعضى از انگشت‌هاى پاى فرد نمازگزار در هنگام سجود همراه انگشت شصت به زمين برسند ، آيا نماز اشكال دارد ؟ و اگر در حال ذكر سجده ، انگشت شصت پا را عمداً حركت دهد ؛ آيا نمازش دچار اشكال مىشود ؟\r\nج . مورد اوّل اشكال ندارد و مورد دوم هم اگر حركت كمى باشد ، اشكال ندارد .\r\n\r\nقرار نگرفتن كف دست به طور كامل بر روى زمين\r\n2108 . قرار گرفتن دست در سجده بر روى دو فرش كه مقدارى فاصله بين آن‌ها باشد چه حكمى دارد ؟\r\nج . با صدق استيعاب عرفى ( كه عرف بگويد تمام كف دست روى زمين قرار گرفته است ) ، اشكال ندارد .\r\n\r\nاعضايى كه در سجده بايد بر روى زمين قرار گيرند\r\n2109 . در سجده كدام قسمت بدن بايد مماس با زمين باشد ، آيا درآوردن انگشترى و جوراب لازم است ؟\r\nج . پيشانى و كف دو دست و سر دو زانو و سر دو انگشت پا بايد روى زمين باشد ، و در آوردن انگشترى و جوراب لازم نيست .\r\n\r\nوجوب نشستن در نماز نافله\r\n2110 . آيا نشستن بين دو سجده در نماز نافله مانند فريضه ، واجب است ؟\r\nج . واجب است ؛ به معناى اين كه عدم تعمّد در ترك آن شرط صحّت است .\r\n\r\nبرداشتن پا يا دست بعد از ذكر واجب\r\n2111 . اگر نمازگزار يا كسى در سجده پس از اداى ذكر واجب ، دست يا پا را از زمين\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nعمداً يا سهواً بردارد ، ولى هنوز سجده را تمام نكرده و مىخواهد ذكر مستحبى بگويد ، آيا سجده دچار اشكال مىشود ؟\r\nج . اگر در حال ذكر واجب نباشد ، ضررى به سجده نمىرساند و اشكال ندارد .\r\n\r\nقرار ندادن تمام دست روى زمين و جاى لرزان\r\n2112 . اگر در اثر جهل به حكم ، كف دست‌ها را در حال سجده مطابق معمول نگذاشته و يا بر جاى لرزانى كه آرام نبوده ( آرامش نداشته ) سجده كرده است ، نمازهاى سابقش چه حكمى دارد ؟\r\nج . اگر سجده به قطع يا به احتياط صحيح نبوده ، بايد نمازهايش را به همان گونه قضا يا اعاده كند .\r\n\r\nحركت انگشت در حال سجده\r\n2113 . وقتى كه انسان در حال گفتن ذكر سجده است ، بايد دو كف دستش روى زمين باشد ، سؤال اين است كه اگر در حال گفتن ذكر سجده دو كف دست روى زمين بود ، امّا يكى از انگشتان دست بىاختيار روى زمين حركت كند ؛ آيا بايد ذكر را دوباره تكرار كند ؟\r\nج . اگر عرفاً كف دست روى زمين قرار داشته ، صحيح است و در غير اين صورت ذكر واجب اعاده شود .\r\n\r\nدعا به زبان فارسى در سجده\r\n2114 . فردى بىسوادم كه فقط الفاظ نماز را به عربى مىدانم ، آيا بعد از اداى ذكر سجده به عربى مىتوانم به فارسى دعا كنم ، در بقيه مستحبات چه طور ؟ و براى بقيه افراد چه طور ؟\r\nج . دعا يا ذكر خداوند متعال به هر لغتى كه مخصوص نمازگزار باشد ، در بين نماز\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاگر چه به عربى نباشد ، مانعى ندارد ؛ ولى خلاف احتياط است . خلاصه اين كه :\r\nبنابر اظهر جايز است ، اگر چه احوط مواظبت بر عربيّت است . ( جهت اطلاع بيشتر به مسأله‌ى 932 رساله رجوع شود . )\r\n\r\nخواندن دعا در سجده آخر\r\n2115 . آيا در سجده آخر نماز مىتوان هر دعايى را خواند ؟\r\nج . بله .\r\n\r\nذكر سجده\r\n2116 . در سجده چه ذكرى مىتوان گفت و چه قدر بايد باشد ؟ اگر در سجده افزون بر ذكر واجب ، دعا و ذكر غلط خوانده شود ؛ آيا مبطل نماز است ؟\r\nج . كفايت هر ذكرى كه در سجده بگويد خالى از وجه نيست ، ولى احتياط مستحب آن است كه سه مرتبه سبحان اللَّه يا يك مرتبه « سبحان ربى الاعلى و بحمده » بگويد و ذكرهاى مستحبى را هم بنابر احوط بايد صحيح بخواند .\r\n\r\nسجده طولانى\r\n2117 . آيا داشتن سجده‌هاى طولانى براى حضور قلب بيشتر در نماز اشكالى دارد ؟\r\nج . خير .\r\n\r\nاكتفا به يك ذكر سبحان اللَّه در تنگى وقت\r\n2118 . در موارد تنگى وقت ، آيا مىشود در ذكر ركوع و سجده به يك مرتبه سبحان اللَّه اكتفا كرد ؟\r\nج . بله .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nصلوات فرستادن به جاى ذكر سجده\r\n2119 . اگر فردى به جاى ذكر سجده بر اثر بىسوادى و يا تعليم غلط صلوات بفرستد ؛ آيا نماز او صحيح است ؟ در صورت صحيح نبودن ، آيا لازم است نمازهاى گذشته را قضا كند ؟\r\nج . نمازهايش صحيح است .\r\n\r\nخواندن دعاى طولانى ميان دو سجده\r\n2120 . خواندن دعاى طولانى در بين السّجدتين كه در عرف ، صورت نماز را به هم بزند چه وجهى دارد ؟\r\nج . اگر صورت نماز را به هم بزند ، مبطل است .\r\n\r\nگذاشتن تسبيح جلوى مهر\r\n2121 . آيا گذاشتن تسبيح ، جلوى سجاده و مهر جنبه‌ى شرعى دارد ؟\r\nج . براى حيلولة ( ايجاد فاصله و مانع ) است به نحو مذكور در محل خود - مثل عروه و غير آن - . ( رجوع شود به عروة الوثقى ، بحث مكان‌هاى مكروه ، مسأله‌ى 3 ) .\r\n\r\nنگاه به پشت سر در سجود\r\n2122 . در سجود نگاه كردن به پشت سر چه حكمى دارد ؟\r\nج . در صورت منافات با استقبال ، اگر عمداً باشد نماز باطل مىشود و اگر منظور اين است كه در همان حالى كه سر بر مهر دارد نگاه به عقب كند اشكال ندارد .\r\n2123 . كسى كه يكى از انگشتان دستش كج مىباشد و مثل بقيّه‌اى انگشتانش به راحتى روى زمين قرار نمىگيرد ؛ وظيفه‌اش چيست ؟\r\nج . همانطور قرار دهد ، با سعى در صدق استيعاب عرفى ، بنابر احوط .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nچگونگى قرار دادن كف دست غير عادى در سجده\r\n2124 . افرادى كه كف دستشان عادى نيست ؛ چگونه بايد كف دست را به زمين بگذارند ؟ آيا لازم است جاى متناسب با كف درست كند ؟\r\nج . به هرطور ممكن كف دست را به زمين گذارد كافى است ، با سعى در صدق استيعاب عرفى ، بنابر احوط .\r\n\r\nباندپيچى انگشت شصت پا\r\n2125 . شخصى كه انگشت شصت پايش باندپيچى شده ، آيا مىتواند انگشت باندپيچى را بر زمين بگذارد يا ساير انگشتان را بر زمين بگذارد ؟\r\nج . اگر كم است مانعى ندارد و اگر بيش از متعارف است ، جمع كند بين آن و ساير انگشتان و تمام آن‌ها را روى زمين بگذارد .\r\n\r\nزخم بودن پيشانى\r\n2126 . اگر پيشانى زخم باشد به طورى كه وقتى به مهر برسد خون جارى مىشود و هر چه صبر كند خونريزى بند نشود ؛ تكليف اين فرد براى نماز خواندن چيست ؟\r\nج . لازم است با جاى سالم پيشانى سجده كند و اگر ممكن نيست و يا زخم ، تمام پيشانى را گرفته است ، بايد به يكى از دو طرف پيشانى سجده كند و احتياط آن است كه طرف راست را بر طرف چپ مقدم بنمايد و اگر ممكن نيست به چانه سجده نمايد .\r\n\r\nجوش‌هاى روى پيشانى\r\n2127 . اگر در پيشانى جوش‌هايى باشد كه هنگام سجده درد مىگيرند ؛ آيا مىتوان با يك طرف پيشانى سجده كرد ؟ اگر بعد از سجده اوّل مهر آلوده به خون جوش‌ها شود ، نماز چه حكمى دارد ؟\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nج . مثل جواب سؤال قبلى و اگر خون‌آلود شد ، اگر مقدار ديگر آن پاك باشد بر آنجا سجده كند ، ( به مسأله‌ى 877 رساله و مسائل بعد از آن مراجعه شود . )\r\n\r\nپوشيده بودن پيشانى\r\n2128 . فردى كه پيشانيش به علت زخم به طور كامل بسته يا باندپيچى شده است ؛ وظيفه‌اش چيست ؟\r\nج . اگر طرف چپ و راست پيشانى باز است بايد به يكى از دو طرف پيشانى سجده نمايد و احتياط در اين است كه اگر طرف راست ممكن است آن را بر طرف چپ مقدم نمايد و اگر اين هم ممكن نيست با چانه سجده نمايد .\r\n\r\nكسى كه انگشت پايش كج است\r\n2129 . كسى كه يكى از انگشتان شصت پايش كج است و مثل بقيّه‌اى انگشت‌ها به راحتى روى زمين قرار نمىگيرد ، وظيفه چيست ؟\r\nج . اگر مىتواند و حرج نيست ، بايد سر آن دو انگشت را به زمين بگذارد و اگر نمىتواند يا حرجى است به ميسور آن اكتفا كند .\r\n\r\nتعداد سجده براى آيات سجده‌دار\r\n2130 . كسى كه سجده بر او واجب است ( مثل سجده آيات سجده‌دار ) چند سجده بايد به جا آورد ، آيا گفتن تشهد و سلام نياز است ؟\r\nج . فقط يك سجده واجب است و تشهد و سلام ندارد .\r\n\r\nشنيدن آيه سجده‌دار از راديو و تلويزيون\r\n2131 . اگر آيه سجده‌دار را از راديو يا تلويزيون بشنويم ؛ آيا سجده لازم است ؟\r\nج . اگر به منزله‌ى ضبط صوت است لازم نيست ؛ اما اگر به طور مستقيم و به\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمنزله‌ى بلندگوى بىسيم است ، واجب است . ( به مسأله‌ى 901 رساله رجوع شود . )\r\n\r\nسجده نكردن بعد از شنيدن آيه سجده‌دار\r\n2132 . اگر كسى آيه‌ى سجده‌دار بشنود ، ولى نتواند سجده را به جاى آورد ، آيا گناه كرده است ؟\r\nج . به هرطور ممكن ، هر چند با اشاره هم ممكن باشد ، بايد سجده كند و با ترك آن از روى فراموشى يا عمداً ساقط نمىشود و بايد بعداً به جا آورد .\r\n\r\nشنيدن آيه سجده‌دار در هنگام نماز\r\n2133 . اگر در حال خواندن نماز آيه سجده را بشنويم چه كار كنيم ؟\r\nج . بنابر احوط بايد بعد از نماز سجده‌ى آن را به جا آورد و نماز صحيح است .\r\n\r\nخواندن آيه سجده‌دار توسط بچه نابالغ\r\n2134 . اگر يكى از آيه‌هاى سجده‌دار توسط بچه نابالغ ، خوانده شود آيا بر شنوندگان سجده واجب است ؟\r\nج . اگر بچه مميّز باشد بله ، سجده واجب است . ( مسأله‌ى 902 رساله )\r\n\r\nشنيدن آيه‌ى سجده‌دار در نماز\r\n2135 . آيا نمازگزار در نماز مىتواند اختياراً آيه‌ى سجده‌دار را بشنود ؟\r\nج . محلّ اشكال است و اگر اتّفاقاً شنيد ، پس از ايماء براى آن ، سجده را بنابر احوط وضعاً بعد از نماز انجام دهد و اگر فوريّت عرفى آن فوت نشود ، تكليفاً هم اشكال ندارد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nزمان سجده واجب در آيات سجده‌دار\r\n2136 . زمان سجده واجب در آيات سجده‌دار چه هنگام است ؟\r\nج . وقتى تمام آيه را بخواند ، پس واجب نيست اگر بعضى از آيه را - هر چند لفظ سجده در آن باشد بخواند - هرچند سجده كردن در اين صورت نيز احوط است .\r\n\r\nلزوم سجده بر حائض و جنب با شنيدن آيه‌ى سجده\r\n2137 . اگر زن حائض آيه‌ى سجده را بشنود ؛ آيا لازم است سجده كند ؟ شخص جنب چه طور ؟\r\nج . لازم است سجده كنند .\r\n\r\nسجده براى غير خدا\r\n2138 . سجده براى غير خدا چه حكمى دارد ؟\r\nج . جايز نيست .\r\n\r\nسجده در مقابل قبور ائمّه‌اى و امام‌زادگان\r\n- عليهم السّلام -\r\n2139 . آيا سجده در مقابل قبور امامان و امام‌زادگان جايز است ؟\r\nج . اگر براى خدا سجده كند مانع ندارد ، هر چند مقابل قبور باشد و اگر براى غير خدا سجده كند ، جايز نيست .\r\n2140 . در صورتى كه سجده در مقابل قبور ائمّه موجب توهين مذهب گردد يا عدّه‌اى تصوّر كنند كه سجده براى امام - عليه السّلام - يا امام‌زادگان انجام گرفته ، جايز است ؟\r\nج . اگر عنوان ثانوى مثل وهن مذهب پيدا كرده است ، عنوان را مراعات نمايند .\r\n\r\nبوسيدن زمين حرم و عتبه\r\n2141 . بوسيدن زمين ، در مقابل حرم و عتبهء مقدسه چه حكمى دارد ؟\r\nج . مجرّد بوسيدن زمين و عتبه‌بوسى ، سجده نيست و مانع ندارد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\n7 . تشهّد\r\n\r\nتشهّد\r\n2142 . آيا در تشهد نماز ، جايز است بعد از شهادت اوّل ، به اميد ثواب و به قصد ذكر ، اين عبارت « الهاً واحداً أحداً فرداً صمداً حيّاً قيّوماً دائماً أبداً لم يتّخذ صاحبةً و لا ولداً » گفته شود ؟\r\nج . جايز است .\r\n\r\nخواندن صلوات در تشهد توسط پيامبر اكرم - صلّى اللَّه عليه و آله و سلّم\r\n2143 . آيا خود پيامبر اكرم - صلّى اللَّه عليه و آله و سلّم - صلوات در تشهد را همراه با « آل محمد » مىخوانده‌اند ؟\r\nج . بله .\r\n\r\nتشهدى كه أبو بصير از امام صادق - عليه السّلام - نقل كرده\r\n2144 . در بحار الأنوار ، باب مناقب النبى و العترة ، در حالات امام ششم ، أبو بصير از حضرت صادق - عليه السّلام - نقل كرده كه در تشهد بگويند « اشهد انّ ربّى نعم الرّبّ و انَّ محمداً نعم الرسول و انَّ علياً و اولاده نعم الائمة » ، خواندن اين تشهد در نماز چه صورت دارد ؟\r\nج . ذكر تشهد بنابر احتياط عبارت است از : « اشهد ان لا إله الا اللَّه وحده لا شريك له و اشهد ان محمداً عبده و رسولُهُ ، اللهم صل على محمد و آل محمد . »\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nاكتفا به شهادتين و صلوات در تشهد\r\n2145 . آيا جايز است كسى كه عجله دارد يا وقت نماز تنگ است ، در تشهد فقط شهادتين را بگويد و صلوات بفرستد ؟\r\nج . احتياطاً بايد به همان نحو كه در رساله ذكر شده بخواند .\r\n\r\nگفتن شهادت ثالثه در نماز\r\n2146 . آيا گفتن شهادت سوم يعنى : « اشهد أنّ عليّا ولىّ اللَّه » در تشهّد نماز صحيح است ؟\r\nج . اگر در ضمن صلوات بگويند ، مانند اين كه به اين نحو گفته شود : « اللّهمّ صلّ على محمّد و آل محمّد سيّما على امير المؤمنين خليفة رسول اللَّه بلا فصل و على اولاده اوصيائه الطّاهرين » مانعى ندارد ، بلكه گاهى بگويند و گاهى ترك نمايند تا جزئيّت نماز از آن انتزاع و فهميده نشود .\r\n\r\nگفتن « و عجّل فرجهم » بعد از صلوات نماز\r\n2147 . گفتن « و عجّل فرجهم » بعد از صلوات تشهد نماز چه حكمى دارد ؟ در صورتى كه اشكال داشته باشد ؛ حكم نمازهايى كه به اين صورت خوانده شده چيست ؟\r\nج . اشكال ندارد و قصد ورود نكنيد .\r\n\r\nافزودن جملاتى پس از شهادت اوّل و دوم و صلوات در تشهد\r\n2148 . آيا افزودن جملات : « إلهاً واحداً . . . » پس از ذكر شهادت اوّل در تشهّد و جمله‌ى « أرسله بالهُدى و دين الحقّ . . . » پس از ذكر شهادت دوّم و « بارك على محمّدٍ و آل محمّد و تفضّل على محمّدٍ و آل محمّد . . . » پس از ذكر صلوات ، مشروعيّت دارد ؟\r\nج . به قصد مطلق ذكر و رجا مانعى ندارد و بهتر است در تشهّد اوّل تبعيّت از آنچه ائمه - عليهم السّلام - فرموده‌اند شود و در بعضى از روايات در تشهّد اين جملات ذكر شده است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\n« تورّك » در حال تشهّد\r\n2149 . نشستن به حالت « تورّك » در هنگام تشهد يعنى چه و صورت صحيح آن چگونه است ؟\r\nج . يعنى در حال تشهد بر ران چپ نشسته و روى پاى راست بر كف پاى چپ گذاشته شود .\r\n\r\nفاصله داشتن پا از زمين در حال خواندن تشهد\r\n2150 . اگر در جايى كه براى خواندن تشهد نشسته‌ايم ، به علت ناهموار بودن زمين و . . .\r\nقسمتى از پايمان از زمين جدا باشد ؛ اشكال دارد ؟\r\nج . اشكال ندارد .\r\n\r\nفراموش كردن تشهد ركعت دوم و فهميدن آن در قيام ركعت سوم\r\n2151 . اگر شخصى در ركعت دوم نماز تشهد را فراموش كند و در حالت قيام ركعت سوم يادش بيايد ، وظيفه‌اش چيست ؟\r\nج . بايد بنشيند و تشهد را بخواند و بقيه نماز را مطابق معمول خوانده و پس از تمام كردن نماز ، دو سجده سهو براى ايستادن بىجا و دو سجده سهو براى قرائت يا تسبيحات زيادى در صورتى كه خوانده باشد ، به جا آورد .\r\n\r\nبه ياد آوردن تشهد فراموش شده بعد از ركوع ركعت سوم\r\n2152 . اگر شخصى تشهد ركعت دوم را فراموش كند و در حالت ركوع ركعت سوم و يا بعد از آن ركوع ، يادش بيايد ، وظيفه‌اش چيست ؟\r\nج . قضاى تشهد را بعد از نماز بايد به جا آورد و پس از آن احتياطاً سجده سهو نيز بخواند . ( مسأله‌ى 908 رساله ) .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nچرت زدن در تشهّد و سلام\r\n2153 . نمازگزار در ركعت آخر و در حالت نشسته ، براى لحظاتى چرتش مىبرد . بعد از اين كه حواسش جمع شد ، يادش نمىآيد كه قبل از چرت ، تشهد و سلام را گفته است يا نه . در چنين موقعيّتى وظيفه‌ى او چيست ؟\r\nج . اگر چرت در حدّ ابطال وضو بوده و يا طولانى بوده ، احتياطاً نماز را اعاده كند و در غير اين صورت تشهّد و سلام را بگويد و نماز او صحيح است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\n8 . سلام\r\n\r\nتكرار « السّلام علينا »\r\n2154 . اگر شك كنيم كه « السلام علينا . . . » را صحيح گفته‌ايم يا نه ؛ تكرار آن جايز است ؟\r\nج . تكرار آن مانعى ندارد و شك در صحّت ، مورد اعتنا نيست .\r\n\r\nتكرار سلام\r\n2155 . در صورت اطمينان به صحّت اداى سلام نماز ، آيا تكرار عمدى آن ، نماز را باطل مىكند ؟\r\nج . اگر سلام اخير است تكرارِ بعد از فراغ از عمل است و سلام دوّم هم نسبت به سلام اوّل از اشكال دور تر است .\r\n\r\nفراموشى سلام\r\n2156 . شخصى سلام نماز را فراموش كرده و بدون اين كه صورت نماز را به هم بزند ، بلافاصله داخل نماز ديگرى شد ، در اين صورت وظيفه‌اش چيست ؟\r\nج . بعد از نماز دوّم ، سلام فراموش شده را بگويد و احتياطاً نماز را اعاده نمايد .\r\n\r\nبه گوش رسيدن صداى موسيقى در حال نماز\r\n2157 . اگر در حال نماز صداى موسيقى بلند باشد ، نمازگزار چه وظيفه‌اى دارد ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nج . بنابر عدم حرمت سماع ، اگر استماع نكند اشكال ندارد ، هر چند با استماع هم نماز باطل نيست و نهى از منكر در حال نماز هم با اشاره ممكن است .\r\n\r\nوظيفه زنى كه در حال نماز مردى به وى سلام كند\r\n2158 . اگر زنى در حال نماز باشد و مردى به وى سلام كند ، چه تكليفى دارد ؟\r\nج . بايد جواب بدهد .\r\n\r\nگفتن « بركاة » به جاى « بركاته »\r\n2159 . شخصى مدّت‌ها در آخر سلام ( السلام عليكم و رحمة اللَّه و بركاته ) به جاى « بركاتُهُ » ، « بركاةُ » مىگفته است . حكم نمازهايى كه به اين نحو خوانده است ، چيست ؟\r\nج . اگر در آخر سلام آخر بوده ، اشكال ندارد .\r\n\r\nاضافه كردن « السلام عليك يا ابا عبد الله » در سلام نماز\r\n2160 . آيا در سلام نماز مىتوان « السلام عليك يا ابا عبد الله » و مانند آن را اضافه كرد ؟\r\nج . نمىتوان ، مگر بعد از تمام شدن نماز باشد .\r\n\r\nگفتن سلام بعد از قضاى تشهد فراموش شده\r\n2161 . آيا بعد از قضاى تشهد فراموش شده ، لازم است سلام نماز را هم بگوييم ؟\r\nج . خير ، لازم نيست .\r\n\r\nسلام جهت خارج شدن از نماز\r\n2162 . در سلام نماز ، كدام يك از سلام‌ها را به نيّت خارج شدن از نماز بگوييم ؟\r\nج . يكى از دو سلام آخرى را مىتوان به نيّت خارج شدن از نماز گفت .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nمبطلات نماز\r\n\r\nخوراندن دارو به بيمار ، در حال نماز\r\n2163 . چنان‌چه ضرورت ايجاب نمايد در حال نماز به بيمار دارو خورانده شود ، آيا اعاده‌ى نماز لازم است ؟\r\nج . اگر فعل كثير ( عمل زياد ) نباشد ، مانعى ندارد .\r\n\r\nانجام دادن فعل حرام در نماز\r\n2164 . آيا انجام دادن فعل حرام در حال نماز ، در صورتى كه خود آن فعل ربطى به نماز نداشته باشد ، مثل شنيدن موسيقى ، مبطل نماز مىباشد ؟\r\nج . مبطل نيست .\r\n\r\nقطع نماز براى نشنيدن غيبت\r\n2165 . شخصى مشغول نماز است و ديگران مشغول غيبت مؤمن مىباشند ؛ تكليف شخص نمازگزار چيست ؟ آيا براى ردّ آن ، قطع نماز جايز است ؟\r\nج . بنابر عدم حرمت سماع ( به گوش خوردن ) ، اگر استماع نكند و نشنود ، اشكال ندارد ؛ هر چند اگر كرد ، نمازش باطل نيست و نهى از منكر هم در حال نماز ، با اشاره ممكن است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nقطع نماز براى نشنيدن غناى مطرب\r\n2166 . شخصى مشغول نماز است و ديگران مشغول شنيدن غناى مطرب‌اند و خود شخص نمىتواند از شنيدن خوددارى كند ، آيا قطع نماز جايز است ؟\r\nج . اختياراً گوش ندهد و در حال نماز با اشاره ، نهى از منكر كند .\r\n\r\nشك در خروج باد معده هنگام نماز\r\n2167 . اگر در موقع نماز در خروج باد معده شك كنيم ، آيا وضو باقى و نماز صحيح است ؟\r\nج . بله ، صحيح است .\r\n\r\nخارج شدن بول\r\n2168 . اگر در آخرين كلمه‌ى نماز قطره‌اى بول از انسان خارج شود ، آيا نماز او باطل مىشود ؟\r\nج . اگر در گفتن سلام آخر باشد ، باطل نمىشود .\r\n\r\nحركت كردن بول\r\n2169 . اگر بول از محل خود حركت كند ؛ ولى از مجراى خود بيرون نيايد ، آيا سبب باطل شدن نماز مىشود ؟\r\nج . خير .\r\n\r\nحدث اصغر\r\n2170 . حدث اصغر چيست و انواع آن كدام است ؟\r\nج . هنگام خارج شدن بول ، غايط ، باد معده و روده كه از مخرج غايط خارج مىشود و خوابى كه به واسطه آن چشم نبيند و گوش نشنود و نيز چيزهايى هم\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nچون ديوانگى ، مستى و بيهوشى و در برخى از موارد استحاضه ، حدث اصغر به انسان عارض مىشود . ( جهت اطلاع بيشتر به مسأله 327 رساله رجوع شود . )\r\n\r\nحدث اكبر\r\n2171 . حدث اكبر چيست و انواع آن چيست ؟\r\nج . عواملى كه موجب واجب شدن غسل بر انسان مىشود ، حدث اكبر هستند ، مثل جنابت ، حيض ، مس ميّت و . . .\r\n\r\nخارج شدن بول سهواً\r\n2172 . اگر سهواً قطره‌اى بول از انسان خارج شود ، آيا نماز باطل مىشود ؟\r\nج . بله ، باطل مىشود .\r\n\r\nمسلوس\r\n2173 . مسلوس كيست ؟\r\nج . كسى است كه به علت بيمارى ، بول او قطره‌قطره مىريزد .\r\n\r\nنماز مسلوس\r\n2174 . آيا كسى كه بيمار است و قطره‌قطره بول از او خارج مىشود ( مسلوس ) ، با خارج شدن بول نمازش باطل مىشود ؟\r\nج . در اين رابطه به مسأله 312 تا 320 رساله رجوع شود .\r\n\r\nشك در خارج شدن بول حين نماز\r\n2175 . شخصى به علت بيمارى در بين نماز شك مىكند ، بلكه احتمال قوى مىدهد كه ادرار از او به صورت قطره‌قطره خارج شده ، ولى خودش در آن هنگام متوجه نبوده ،\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nحكم نماز و وضوى او چيست ؟\r\nج . با شك و احتمال در خارج شدن بول ، تكليفى ندارد .\r\n\r\nكسى كه گاهى مسلوس است و گاه سالم\r\n2176 . اگر كسى گاهى به بيمارى دچار مىشود كه بول از او قطره‌قطره خارج مىشود و گاهى سالم است ، با خارج شدن بول ، در همه‌ى ايام نمازش باطل مىشود ؟\r\nج . اگر در وقت ، به مقدار نماز مهلت دارد ، بايد نمازش را وقتى بخواند كه سالم است و گرنه با عمل به وظيفه فعليّه ، نمازش صحيح است . ( به مسأله‌ى 312 به بعد مراجعه شود ) .\r\n\r\nكسى كه متوجه خروج ادرار نشود\r\n2177 . اگر انسان متوجه خروج ادرار نشود ، آيا بازهم نمازش باطل مىشود ؟\r\nج . اگر بعد از نماز يقين به خروج پيدا كند ، بايد دوباره نمازش را بخواند .\r\n\r\nكسى كه فاقد قدرت كنترل باد معده است\r\n2178 . كسى كه نمىتواند باد معده‌اش را كنترل كند و در وسط نماز وضويش باطل مىشود ، تكليفش چيست ؟\r\nج . بايد به وظيفه كسانى كه نمىتوانند از بيرون آمدن بول و غايط خوددارى كنند ، عمل كند .\r\n\r\nتكفير ( قرار دادن يك دست بر ديگرى )\r\n2179 . اگر كسى عمداً دست خود را بر روى دست ديگر قرار دهد ، آيا نماز او باطل است ؟\r\nج . اگر قصدش اين باشد كه اين كار جزو نماز است يا انجام آن لازم است ،\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنمازش باطل است و در غير اين صورت اگر عمداً اين كار را بكند ، از روى احتياط نمازش را بايد دوباره بخواند .\r\n\r\nكسى كه سهواً دست‌ها را بر هم قرار دهد\r\n2180 . اگر كسى سهواً دست خود را بر روى دست ديگر خود قرار دهد ، آيا نماز او باطل است ؟\r\nج . بنابر اظهر ، اشكال ندارد .\r\n\r\nكسى كه براى حفظ جان دست‌ها را بر هم مىنهد\r\n2181 . اگر كسى براى حفظ جان خود هنگام نماز دست‌هاى خود را بر روى هم بگذارد ، نمازش باطل مىشود ؟\r\nج . خير ، اشكال ندارد ، ( به مسأله‌ى 928 رساله مراجعه شود ) .\r\n\r\nكسى كه براى مخفى نگه داشتن عقايد دست‌ها را روى هم نهد\r\n2182 . اگر كسى براى مخفى نگه داشتن عقايد خود دست‌ها را روى هم بگذارد ، آيا نمازش باطل مىشود ؟\r\nج . اگر براى تقيّه‌ى لازمه باشد ، اشكال ندارد .\r\n\r\nدست روى هم گذاشتن بدون قصد\r\n2183 . اگر كسى بدون قصد اين كه موافق غير شيعه عمل كند ، دست‌ها را برهم بگذارد ، آيا نمازش باطل مىشود ؟\r\nج . اگر براى ادب دست‌ها را روى هم بگذارد ، بنابر احوط بايد نماز را دوباره بخواند .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nاگر صورت به طرف راست يا چپ به طور كامل برگردد\r\n2184 . اگر كسى صورت خود را كاملًا به طرف چپ يا راست برگرداند ، آيا نمازش باطل مىشود ؟ چنان‌چه سهواً اين كار را بكند چه صورتى دارد ؟\r\nج . اگر گردش فقط به صورت باشد و عمداً بوده و به پشت سر نرسد ، كراهت دارد ( به بعد از مسأله‌ى 928 رساله : بند پنجم مراجعه شود ) .\r\n\r\nكسى كه به طور كامل به چپ يا راست برنگردد\r\n2185 . اگر كسى به طور كامل به چپ يا راست برنگردد ، آيا نمازش باطل مىشود ؟\r\nج . اگر با تمام بدن باشد و عمداً باشد ، نمازش باطل مىشود .\r\n\r\nكسى كه بنابر اضطرار سر برگرداند\r\n2186 . اگر كسى بنابر اضطرار سر از قبله برگرداند ، آيا نمازش باطل مىشود ؟\r\nج . لحوق آن به آن چه تنها در حالت سهو موجب بطلان است ، خالى از وجه نيست ؛ هر چند جريان حكم صورت عمد در آن ، احوط است .\r\n\r\nكسى كه سهواً سر را به راست يا چپ برگردانده و وقت نماز گذشته\r\n2187 . اگر شخصى سهواً به طرف راست يا چپ برگردد ، در حالى كه ركن را انجام داده ، اگر وقت نماز تمام شده باشد آيا قضاى نماز بر او واجب است ؟\r\nج . اگر گردش با تمام بدن و سهواً بوده و خارج از حدّ يمين و يسار ( راست و چپ ) نبوده ، باطل نيست و اعاده و قضا ندارد . ( به بعد از مسأله‌ى 928 رساله :\r\nمورد پنجم مراجعه شود ) .\r\n\r\nصحبت كردن عمدى\r\n2188 . كلمات چند حرفى باعث باطل شدن نماز مىشوند ؟\r\nج . اگر عمداً كلمه‌اى گفته شود كه دو حرف يا بيشتر باشد ، ولى بىمعنا باشد و يا\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاين كه يك حرف يا بيشتر بوده ولى معنا داشته باشد ، موجب باطل شدن نماز مىگردد و گفتن عمدى آخ و آه و . . . كه دو حرف است ، نماز را باطل مىكند .\r\n\r\nكلام دو حرفى بدون معنا\r\n2189 . آيا كلام دو حرفى بدون معنا نيز باعث بطلان نماز مىشود ؟\r\nج . بله ، اگر عمداً باشد موجب باطل شدن نماز مىگردد .\r\n\r\nقرائت قرآن و دعا در حال نماز\r\n2190 . آيا خواندن آيات قرآن و ذكر و دعاهاى مأثور و غير مأثور در حال نماز ، باعث بطلان نماز مىشود ؟\r\nج . خواندن قرآن يا دعا در نماز اشكال ندارد ، مگر چهار آيه‌اى كه سجده واجب دارند و يا دعا به گونه‌اى باشد كه به نظم واجب در قرائت و يا ذكر صدمه بزند و يا نفرين بر مؤمن باشد كه در اين صورت‌ها نماز باطل مىشود .\r\n\r\nحرف زدن سهوى\r\n2191 . اگر شخصى در نماز سهواً حرف بزند ، نمازش باطل مىشود ؟\r\nج . خير .\r\n\r\nحرف زدن در نماز مستحبى\r\n2192 . آيا حرف زدن در نماز مستحبى اشكال دارد ؟\r\nج . بله ، اگر عمدى باشد مبطل نماز است .\r\n\r\nمطابقت جواب سلام با سلام\r\n2193 . آيا جواب سلام در معرفه و نكره و مفرد و جمع بودن ، بايد مثل خود سلام باشد ؟\r\nج . بله ، بايد مثل سلام جواب گفته باشد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nاگر جواب « سلام عليكم » را با « السلام عليكم » بدهد\r\n2194 . اگر شخصى بگويد « سلامٌ عليكم » و شخصى كه در حال نماز است بگويد « السلام عليكم » نمازش باطل مىشود ؟\r\nج . بله ، باطل مىشود .\r\n\r\nسلام به يك جمع\r\n2195 . اگر شخصى به يك جمع سلام كند كه يك فرد از آن جمع در حال نماز خواندن است ، آيا جواب سلام بر آن فرد نماز خوان واجب است ؟\r\nج . اگر شك كند كه سلام‌كننده قصد سلام كردن به او را هم داشته است يا نه ، نبايد جواب بدهد و نيز اگر بداند كه او را هم قصد كرده و ديگرى جواب او را بدهد ؛ اما اگر بداند كه او را هم قصد كرده يا اين كه بفهمد فقط او را قصد كرده و ديگرى جواب ندهد ، بايد جواب او را بگويد . ولى اگر بچه مميّزى هم جواب سلام را داد ، بنابر اظهر از نمازگزار و ديگران ساقط مىشود .\r\n2196 . اگر شخصى به يك جمع سلام كند كه همه‌ى آن‌ها در حال نماز خواندن مىباشند آيا جواب سلام بر همه واجب است ؟\r\nج . بله ، ولى اگر يكى جواب داد ، ديگران نبايد جواب بدهند .\r\n\r\nسلام يك شخص به دو شخص\r\n2197 . اگر يك فردى به دو نفر سلام كند ، ولى مشخص نكند كه كدام مراد است و آن دو فرد هم ندانند كه مراد كدامشان است ، آيا بر آن‌ها جواب سلام واجب است ؟\r\nج . خير ، بر هيچ كدام واجب نيست و در حال نماز جايز نيست .\r\n\r\nجواب سلام فرد نمازگزار به دو فرد كه پىدرپى سلام مىكنند\r\n2198 . اگر دو نفر پشت سر هم و پىدرپى وارد مسجد شوند و با فاصلهء بسيار كم به\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nفردى كه در حال نماز خواندن است سلام كنند ، آيا بر فردى كه نماز مىخواند دو جواب سلام واجب است ؟\r\nج . بله ، دو جواب سلام واجب است .\r\n\r\nبرگرداندن جواب سلام در نماز\r\n2199 . اگر كسى به نمازگزارى سلام كند و او جوابش را ندهد ، نمازش اشكال دارد ؟\r\nج . معصيت كرده است ؛ ولى نمازش صحيح است .\r\n\r\nجواب سلام شخصى كه به طور غلط سلام مىدهد\r\n2200 . اگر در حال نماز باشيم و شخصى به طور غلط به ما سلام بدهد ، مثلًا « عليكم » را با « الف » نه با « عين » تلفظ كند ، واجب است جواب او را بدهيم يا خير ؟\r\nج . اگر سلام او سلام حساب نشود ، جواب او واجب نيست ؛ مگر اين كه احتمال بدهد فرد سلام‌كننده نمىتواند به صورت صحيح سلام دهد ، كه در اين صورت جواب سلام واجب است .\r\n\r\nجواب سلام‌هايى كه موجب باطل شدن نماز مىشود\r\n2201 . اگر در حال نماز باشيم ، جواب چه نوع از سلام‌ها را اگر بدهيم ، نمازمان باطل مىشود ؟\r\nج . اگر ديگرى جواب سلام را داده يا غير مسلمان سلام كند و ما جواب دهيم ، موجب باطل شدن نماز مىشود .\r\n\r\nجواب دادن به سلام بچه غير مكلّف\r\n2202 . آيا جواب سلام بچه غير مكلّف هم در حال نماز واجب است ؟\r\nج . بله ، اگر بچه‌ى مميّز باشد جواب سلام او واجب است . ( مسأله‌ى 938 ) .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nسرفه كردن عمدى\r\n2203 . اگر كسى عمداً سرفه كند و اين سرفه كردن باعث شود صدايى كه دو حرف يا بالاتر است ايجاد شود ، آيا نمازش باطل است ؟\r\nج . اگر كلمات دو حرفى باشد ، در صورت عمدى بودن ، نماز را باطل مىكند .\r\n\r\nخواندن قرآن به نيّت غير قرآن\r\n2204 . اگر نمازگزار يك عبارت از آيات قرآن را به نيّت غير قرآن بخواند ، نمازش باطل مىشود ؟\r\nج . اگر تحت عنوان ذكر و دعاى داخل نباشد ، نماز باطل مىشود .\r\n\r\nخواندن آيه‌ى سجده‌دار در نماز\r\n2205 . آيا خواندن آيه‌ى سجده‌دار باعث باطل شدن نماز مىشود ؟\r\nج . بله ، موجب باطل شدن نماز مىگردد .\r\n\r\nخواندن آيات و دعا به گونه‌اى كه اخلال به نماز وارد كند\r\n2206 . آيا خواندن آيات قرآن ، دعا و ذكر اگر باعث اخلال به نماز شود ، نماز را باطل مىكند ؟\r\nج . اگر به نظم واجب در قرائت و يا ذكر صدمه بزند ، نماز باطل مىشود .\r\n\r\nنفرين هنگام نماز\r\n2207 . آيا دعا عليه مؤمن ( نفرين ) هنگام نماز باعث باطل شدن نماز مىشود ؟\r\nج . بله ، نماز باطل مىشود .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nدعا براى مخاطب\r\n2208 . آيا دعا براى مخاطب در هنگام نماز ( به او بگويى غفر اللَّه لك ) باعث باطل شدن نماز مىشود ؟\r\nج . احتياطاً باطل مىشود .\r\n2209 . اگر فردى كه در حال نماز است به مخاطب خود بگويد « يا هذا غفر اللَّه لك » آيا نمازش باطل است ؟\r\nج . بله ، باطل است .\r\n\r\nگفتن « غفر اللَّه لك » در نماز\r\n2210 . اگر فردى هنگام نماز عطسه كند و شخصى به او بگويد : « يرحمكم اللَّه » و فرد نمازگزار بگويد : « غفر اللَّه لك » - به قصد تحيت - آيا نمازش باطل مىشود ؟ اگر بدون قصد تحيّت بگويد چه طور ؟ آيا باز نمازش باطل مىشود ؟\r\nج . اگر به قصد تحيّت بگويد نمازش باطل مىشود ؛ و اگر بدون قصد تحيّت بگويد باز احتياطاً نمازش باطل مىشود .\r\n\r\nحكم خنديدن در نماز\r\n2211 . آيا اگر كسى سهواً به خاطر شنيدن سخن خنده‌دارى بىاختيار قهقهه بزند و با صداى بلند بخندد ، نمازش باطل مىشود ؟\r\nج . اگر به حدّ قهقهه رسيده باشد ، نمازش باطل مىشود .\r\n\r\nتبسّم در نماز\r\n2212 . آيا تبسّم نماز را باطل مىكند ؟\r\nج . خير ، باطل نمىكند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nكسى كه شك كند قهقهه‌اش عمدى بوده يا سهوى\r\n2213 . اگر شخصى شك كند كه قهقهه‌اش عمدى بوده و با اختيار بوده يا سهوى و بدون اختيار ، آيا نمازش باطل مىشود ؟\r\nج . ظاهراً باطل نمىشود .\r\n\r\nكسى كه رنگش به خاطر جلوگيرى از خنديدن قرمز شود\r\n2214 . آيا اگر كسى هنگام نماز به فكر يك مسأله‌ى خنده‌دار بيفتد ؛ ولى خود را كاملًا كنترل كند و صداى خنده از او به گوش نرسد ؛ ولى رنگش به خاطر اين كه خود را نگه داشته قرمز شود ، آيا نمازش باطل مىشود ؟\r\nج . نمازش صحيح است .\r\n\r\nخنده‌اى كه نه قهقهه است و نه تبسّم\r\n2215 . آيا خنده‌اى كه قهقهه نباشد و تبسّم هم نباشد ، نماز را باطل مىكند ؟\r\nج . در صورتى كه مقدمه خنديدن به اختيار و توجه او بوده است ، بنابر اظهر نمازش باطل است و گرنه باطل بودن نماز مطابق احتياط است كه نماز را تمام كرده و بعد از روى احتياط دو مرتبه اعاده نمايد .\r\n\r\nگريه در حال نماز\r\n2216 . آيا گريه‌ى با صدا ، براى امر دنيوى ، عمداً در حال نماز ، نماز را باطل مىكند ؟ اگر سهوى باشد ، چه طور ؟ اگر آن امر رجحان شرعى داشته باشد ، چه حكمى دارد ؟\r\nج . گريه با صدا براى كار دنيا موجب باطل شدن نماز مىشود ولى اگر براى كار دنيا بىصدا گريه كند اشكال ندارد . و اگر از ترس خدا يا براى آخرت گريه كند ، آهسته باشد يا بلند ، اشكال ندارد ، بلكه از بهترين اعمال است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nگريه‌ى بدون صدا براى امر دنيايى\r\n2217 . آيا گريه‌ى بدون صدا در صورتى كه براى امر دنيايى باشد نماز را باطل مىكند ؟\r\nج . اشكال ندارد .\r\n\r\nگريه‌ى با صدا به صورت قهرى\r\n2218 . اگر كسى قهراً گريه‌ى با صدا بر او غالب شود ، آيا نمازش باطل مىشود ؟\r\nج . اگر مقدمه‌ى آن به اختيار و توجه او بوده نمازش باطل مىشود و گرنه احوط تمام كردن نماز و سپس اعاده است .\r\n\r\nگريه بر امام حسين - عليه السّلام - در نماز\r\n2219 . اگر نمازگزار در حال نماز به ياد مصايب سيّد الشّهداء - عليه السّلام - بيفتد و يا اگر شخصى ذكر مصيبت بخواند و انسان در حال نماز بر آن بزرگوار گريه كند ، آيا نماز او صحيح است ؟\r\nج . بنابر اظهر جايز است .\r\n\r\nگريه براى حضرت سيد الشهداء\r\n- عليه السّلام -\r\n2220 . چرا گريه براى حضرت سيد الشهداء - عليه السّلام - نماز را باطل نمىكند ؟\r\nج . چون محبت خدا و حُبّ اولياى او ، موجب حزن و گريه‌ى بر مصايب اولياى خداى متعال مىشود .\r\n\r\nگريه براى مصيبت اولياى خدا\r\n2221 . آيا گريه براى مصيبت اولياى خدا ، به غير از حضرت سيد الشهداء - عليه السّلام - باعث باطل شدن نماز مىشود ؟\r\nج . اگر به داعى ثواب آخرتى باشد ، مبطل نيست .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nكسى كه عمداً آمين بگويد\r\n2222 . اگر كسى بعد از اتمام سوره‌ى فاتحه ، عمداً - در حال تقيّه - آمين بگويد ، نمازش باطل مىشود ؟\r\nج . در حال تقيّه باطل نمىشود .\r\n\r\nكسى كه قبل از تمام شدن سوره‌ى فاتحه آمين بگويد\r\n2223 . اگر شخصى قبل از تمام شدن سوره فاتحه آمين بگويد ، آيا نمازش باطل است ؟\r\nج . احتياطاً باطل مىشود .\r\n\r\nفرو دادن غذاى لاى دندان\r\n2224 . اگر پس از غذا مشغول نماز شويم و غذاهاى باقى مانده لاى دندان را در وقت نماز فرو دهيم ، آيا موجب اخلال در نماز مىشود ؟\r\nج . نماز باطل نمىشود .\r\n\r\nغذا خوردن در نماز به مقدار كم و عمدى\r\n2225 . اگر كسى عمداً مقدار كمى غذا بخورد ، به گونه‌اى كه صورت نماز از بين نرود ، آيا نمازش باطل مىشود ؟\r\nج . بايد نمازش را تمام كرده و دوباره اعاده نمايد .\r\n\r\nفرو دادن آب كشك ، نبات و . . .\r\n2226 . اگر در هنگام نماز كشك ، نبات ، آدامس و . . . در دهن بوده باشد و فقط آب آن‌ها فرو داده شود ، نماز باطل مىگردد ؟\r\nج . بنابر اظهر نماز اشكال پيدا نمىكند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nعملى كه يك بار آن صورت نماز را از بين نمىبرد\r\n2227 . آيا عملى كه يك بار آن محوكننده صورت نماز نمىباشد ؛ ولى تكرار آن صورت نماز را خراب مىكند ، در صورتى كه يك بار انجام شود باطل‌كننده نماز است ؟\r\nج . خير ، مبطل نيست .\r\n\r\nمعيار محو شدن صورت نماز\r\n2228 . معيار محو شدن صورت نماز چيست ؟\r\nج . ملاك ، كارهايى است كه نزد افراد متشرعه ، صورت نماز را به هم بزند .\r\n\r\nحركت دادن انگشتان هنگام نماز\r\n2229 . آيا زيادى حركت دادن انگشتان هنگام نماز ، نماز را باطل مىكند ؟\r\nج . خير ، باطل نمىكند .\r\n\r\nاشاره كردن به چيزى هنگام نماز\r\n2230 . اگر هنگام نماز با دست به چيزى اشاره كنيم ، نماز باطل مىشود ؟\r\nج . اشكال ندارد .\r\n\r\nكشتن مار و عقرب هنگام نماز\r\n2231 . آيا كشتن حيوانات موذى مثل مگس ، مار ، عقرب و . . . هنگام نماز ، نماز را باطل مىكند ؟\r\nج . اشكال ندارد .\r\n\r\nنگه داشتن بچه هنگام نماز\r\n2232 . آيا نگه داشتن بچه و شير دادن او هنگام نماز ، نماز را باطل مىكند ؟\r\nج . اشكال ندارد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nشمارش تسبيحات با دست يا تسبيح ، هنگام نماز\r\n2233 . آيا شمارش تسبيحات اربعه با دست يا تسبيح ، هنگام نماز ، نماز را باطل مىكند ؟\r\nج . خير ، باطل نمىكند .\r\n\r\nتكيه بر عصا هنگام نماز\r\n2234 . آيا اگر پيرمردى هنگام نماز بر عصايش تكيه كند ، نمازش باطل مىشود ؟\r\nج . اگر بدون تكيه بر عصا نتواند بايستد ، اشكال ندارد .\r\n\r\nقرآن خواندن با صداى بلند براى علامت دادن ، حين نماز\r\n2235 . اگر شخصى براى علامت دادن هنگام نماز ، قرآن را با صداى آشكار بخواند ، آيا نمازش باطل مىشود ؟\r\nج . اگر كلمه‌اى را به قصد ذكر بگويد ، مثلًا به قصد ذكر بگويد « اللَّه اكبر » و در موقع گفتن آن ، صدا را بلند كند كه چيزى را به ديگرى بفهماند ، اشكال ندارد ؛ ولى اگر به قصد اين كه چيزى را به كسى بفهماند كلمه‌اى را ، مناسب مقصودش بگويد ؛ اگر چه قصد ذكر هم داشته باشد ، نماز باطل مىشود .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nمستحبات ، تعقيبات و مسائل متفرقه نماز\r\n\r\nمحلّ قنوت در نماز\r\n2236 . محلّ قنوت در نماز كجا است ؟\r\nج . محل قنوت پيش از ركوع ركعت دوم است .\r\n\r\nجبران و اعاده قنوت فراموش شده\r\n2237 . در صورتى كه قنوت را فراموش كند ، آيا قابل جبران و اعاده است يا نه ؟\r\nج . اگر پس از آن كه به اندازه ركوع خم شود يادش بيايد ، مستحب است بعد از ركوع قضا كند ، و اگر در سجده يادش بيايد ، مستحب است بعد از سلام ، قضا نمايد و احتمال دارد هر جاى نماز كه يادش آمد بتواند قنوت را به جا آورد .\r\n\r\nجبران قنوتى كه عمداً خوانده نشده\r\n2238 . در صورتى كه عمداً قنوت را در محل خودش - كه ركعت دوم است - به جا نياورده ، آيا مىتواند بعداً به جا آورد ؟\r\nج . در صورتى كه عمداً قنوت نخواند ، قضا ندارد .\r\n\r\nبه ياد آمدن فراموشى قنوت حين سجده\r\n2239 . اگر حين سجده يادمان آمد كه قنوت نخوانده‌ايم ، چه حكمى دارد ؟\r\nج . مستحب است بعد از سلام نماز ، قضا نمايد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nبه ياد آوردن فراموشى قنوت بعد از سجدتين يا بعد از نماز\r\n2240 . اگر بعد از سجده‌ى دوم يادش آمد كه قنوت به جا نياورده يا بعد از نماز يادش آمد كه قنوت به جا نياورده ، چه حكمى دارد ؟\r\nج . احتمال دارد هر جاى نماز كه يادش آمد ، بتواند قنوت را به جا آورد .\r\n\r\nبه ياد آوردن قنوت در ركعت سوم\r\n2241 . اگر در ركعت سوم يادمان آمد كه قنوت را در ركعت دوم نخوانده‌ايم ، نماز چه حكمى دارد ؟\r\nج . چنان چه ذكر شد ، احتمال دارد هر جاى نماز كه يادتان آمد بتوانيد قنوت را به جا آوريد .\r\n\r\nخواندن قنوت در ركعت اوّل\r\n2242 . اگر سهواً قنوت را در ركعت اوّل به جاى ركعت دوم بخوانيم ، چه حكمى دارد ؟\r\nج . احتياطاً سجده‌ى سهو به جا آوريد و اين قنوت كفايت از قنوت در ركعت دوم نمىكند .\r\n\r\nقنوت در جماعت اهل سنّت\r\n2243 . گاهى در نماز جماعت اهل سُنّت پس از ركوع ، قنوت مىخوانند . تكليف شيعيانى كه در نماز جماعت آن‌ها شركت كرده‌اند چيست ؟\r\nج . اگر به قصد ذكر مطلق بگويند ، اشكال ندارد .\r\n\r\nخواندن قنوت به زبان غير عربى\r\n2244 . آيا مىتوان قنوت را به غير از زبان عربى خواند ؟\r\nج . اظهر جواز قنوت به زبان غير عربى است ، ولى به هر لغتى كه مىخواند ، بايد صحيح بخواند تا وظيفه قنوتى را انجام داده باشد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nذكرى كه خواندن آن در قنوت نماز مستحب است\r\n2245 . چه ذكرى در قنوت مستحب است خوانده شود ؟\r\nج . هر ذكرى در قنوت بگويد ، اگر چه يك « سبحان اللَّه » باشد ، كافى است و بهتر است بگويد : « لا إله الا اللَّه الحليم الكريم ، لا إله الا اللَّه العلى العظيم ، سبحان اللَّه ربّ السموات السبع و ربّ الأرضين السبع و ما فيهنّ و ما بينهنّ و ربّ العرش العظيم و الحمد للَّه رب العالمين . »\r\n\r\nخواندن ذكر ديگرى غير از دعا در قنوت\r\n2246 . آيا غير از دعا مىتوانيم در قنوت ذكر ديگرى را بخوانيم ؟\r\nج . خواندن هر ذكرى در قنوت ، اگر چه يك « سبحان اللَّه » باشد ، كافى است .\r\n\r\nخواندن آيه سجده‌دار در قنوت\r\n2247 . اگر در قنوت سهواً آيه‌ى سجده‌دار خوانديم ، چه حكمى دارد ؟\r\nج . بعد از نماز سجده‌ى آن را به جا آوريد .\r\n\r\nارتفاع مطلوب بالا بردن دست‌ها در قنوت\r\n2248 . بالا بردن دست‌ها در قنوت تا چه ارتفاعى مطلوب است ؟ و اگر در قنوت دست‌ها بالاتر از صورت قرار گيرد ، اشكال دارد ؟\r\nج . اشكال ندارد ، ولى خوب است دست‌ها را تا مقابل صورت بلند كند .\r\n\r\nغلط خواندن ذكر قنوت\r\n2249 . اگر ذكر و يا دعاى قنوت را غلط بخوانيم ، آيا نماز باطل مىشود يا نه ؟\r\nج . اگر عمداً باشد ، احتياط در اعاده‌ى نماز است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nخواندن شعر فارسى در قنوت\r\n2250 . آيا مىتوانيم در قنوت شعرى كه به صورت فارسى مىباشد بخوانيم ؟\r\nج . اگر جهت دعا يا ذكر دارد ، مىشود خواند .\r\n\r\nطولانى كردن بيش از حدّ قنوت\r\n2251 . طولانى كردن بيش از حدّ قنوت چه حكمى دارد ؟\r\nج . طول دادن قنوت مطلقاً مستحب است و حدّى ندارد .\r\n\r\nبرگرداندن نگين انگشتر در هنگام قنوت\r\n2252 . حكم برگرداندن نگين انگشتر به طرف كف دست در قنوت چيست ؟ آيا مستحبّ است يا بدعت محسوب مىشود ؟\r\nج . اصل عمل وارد شده است و در حال قنوت ، بدون قصد ورود مانعى ندارد .\r\n\r\nدخالت اختلافات در قنوت نماز\r\n2253 . اگر در قنوت نمازهاى يوميّه هنگام گفتن دُعاى « اللهمّ اغفر للمؤمنين » غير از دشمنان خود را قصد كند ، اشكال دارد ؟\r\nج . مؤمن نبايد با مؤمن ديگر از جهت ايمانش مخالف باشد .\r\n\r\nقنوت نماز وتر و ذكر اسم افراد\r\n2254 . در قنوت نماز وتر هنگامى كه مىخواهيم براى فرد خاصّى دعا كنيم ، آيا به خاطر جهل به اسم مىتوانيم او را به صورت ضمير ياد كنيم ؟ يا به نحو ديگرى توصيه مىفرماييد ؟\r\nج . به صورت ضمير اشكال ندارد و يا به نحو « اللّهم اغفر للمنظورين من المؤمنين و المؤمنات » .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n2255 . در قنوت نماز وتر ، آيا كسانى كه به زبان عربى مسلّط نيستند ، مىتواند چنين بگويند : « اللهم اغفر لباباً ، اللهم اغفر لمحمّد آقا و . . . » ؟\r\nج . مادامىكه ذكر اسم باشد و غلط به حساب نيايد ، اشكال ندارد .\r\n\r\nفراموشى قنوت نماز غفيله\r\n2256 . قنوت نماز غفيله را فراموش كردم و در حال ركوع و يا بعد از سجده يادم آمد ، وظيفه‌ام چيست ؟ آيا بايد نماز را اعاده كنم ؟\r\nج . اعاده مانعى ندارد ، هر چند لازم نيست و تدارك آن رجاءً پس از آن مانعى ندارد .\r\n\r\nتسبيح حضرت زهرا\r\n- عليها السّلام -\r\n2257 . در تعقيبات نماز ، به تسبيح حضرت فاطمه زهراء - عليها السّلام - خيلى سفارش شده است ؛ آيا دليلى هست كه بايد قبل از ديگر تعقيبات خوانده شود ؟\r\nج . از روايت « قبل أن تُثنِّىَ رجليك » فورى بودن استفاده شده است .\r\n\r\nتداخل دو نماز مستحبّى\r\n2258 . آيا دو نماز مستحبّى ( مانند نماز نافله مغرب با نماز غفيله يا نماز جعفر طيّار با نماز شب ) را مىتوان به نحو تداخل به جا آورد ؟\r\nج . اظهر جواز تداخل است در نماز غفيله و نافله‌ى مغرب ( جامع المسائل ، ص 249 ) و نيز هر مورد كه تداخل وارد شده باشد ، همچنين است مثل نماز جعفر - عليه السّلام - و نوافل ليل و نهار ، و در غير آن ، تداخل ، موافق اصل نيست و به قصد رجا مانعى ندارد ؛ در حالى كه قصد اصلى را بر يكى قرار مىدهد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nدست دادن بعد از نماز\r\n2259 . آيا دست دادن مؤمنين بعد از هر نماز سند روايى دارد و مستحبّ است ؟\r\nج . در خصوص بعد از نماز ، روايتى به نظر نرسيده است .\r\n2260 . آيا دست دادن پس از نماز و فاصله افتادن بين نماز و تعقيبات ، موجب از بين رفتن فضيلت تعقيبات مىشود ؟ و اگر انسان به ديگران دست ندهد و شبهه بىاحترامى به آنان به وجود آيد ، دست دان مقدم است يا ذكر تعقيبات نماز ؟\r\nج . دست دادن در خصوص بعد از نماز وارد نشده است ، ولى اين مقدار فاصله بين نماز و تعقيبات مانعى ندارد .\r\n\r\nچگونگى نماز خواندن مستحبى\r\n2261 . كيفيت خواندن نمازهاى مستحبى را بيان فرماييد ؟\r\nج . نمازهاى مستحبى زياد است و آن‌ها را نافله گويند . در بين نمازهاى مستحبى به خواندن نافله‌هاى شبانه روز بيشتر سفارش شده كه جهت اطلاع از آن‌ها به مسأله‌ى 638 رساله رجوع شود .\r\n\r\nكيفيت نماز شب\r\n2262 . لطفاً كيفيت خواندن نماز شب را توضيح دهيد ؟\r\nج . از يازده ركعت نافله‌ى شب ، هشت ركعت آن بايد به نيّت نافله شب و دو ركعت آن به نيّت نماز « شفع » و يك ركعت آن به نيّت نماز « وتر » خوانده شود و دستور كامل نافله شب در كتاب‌هاى دعا گفته شده است .\r\n\r\nروش آسان‌تر براى خواندن نماز شب\r\n2263 . آيا براى خواندن نماز شب ، روش آسان‌ترى وجود دارد ؟\r\nج . به اين كه اقتصار بر واجبات آن كند .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nهديه ثواب واجبات به ديگران\r\n2264 . آيا ثواب اعمال واجبى مثل نماز و روزه را مىتوان براى ديگران هديه كرد ؟\r\nج . ظاهراً فى الجمله مىتوان هديه كرد .\r\n\r\nحكم سلام به ائمه بعد از نماز\r\n2265 . سلام به امامان كه بعد از پايان نماز مىخوانند ، چگونه است ؟\r\nج . بنابر عمومات از روايات عملى است كه انجام آن مطلوب است .\r\n\r\nاشتباه در تسبيحات حضرت زهرا\r\n- عليها السّلام -\r\n2266 . اگر كسى در تعداد تسبيحات حضرت زهرا اشتباه كرده و مثلًا الحمد للَّه را بيشتر از 33 مرتبه بگويد ، چه بايد بكند ؟\r\nج . اشكال ندارد .\r\n\r\nوظيفه فرزند در قبال نماز نخواندن والدين\r\n2267 . وظيفه فرزند در قبال نماز نخواندن پدر در زمان حيات و پس از مرگ چيست ؟\r\nج . در زمان حيات دست از ارشاد و نصيحت او برندارد و پس از مرگ هم اگر پسر بزرگ او باشد ، احتياطاً قضاى نمازهاى پدر بر او واجب است .\r\n\r\nحكم نماز در صورت قهر بيش از سه روز\r\n2268 . آيا قهر بيش از سه روز موجب بطلان نماز مىشود و اگر اين قهر موجب آرامش در زندگى شود چه طور ؟\r\nج . موجب بطلان نماز او نمىشود .\r\n\r\nنافله‌خوانى به جاى نماز قضا\r\n2269 . آيا مىشود به جاى نماز قضا نافله بخوانيم ؟ و اگر كسى نماز قضا بر عهده داشته\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nباشد ، مىتواند نافله بخواند ؟\r\nج . مىتواند نافله بخواند ؛ ولى جاى نماز قضا را نمىگيرد .\r\n\r\nطريق تحصيل حضور قلب در نماز\r\n2270 . لطفاً راه به دست آوردن توجه و حضور قلب در نماز را بيان فرماييد ؟\r\nج . آن چه مهم است اين است كه مراقبت كند كه با اختيار و قدرت حالت حضور قلب را از دست ندهد .\r\n\r\nقضاى نمازهايى كه حضور قلب در آن‌ها نيست\r\n2271 . در انجام واجبات حضور قلب ندارم ، آيا اين‌ها مورد قبول خداوند است ؛ چنان‌چه بهبودى يابم ، بايد آن‌ها را قضا نمايم ؟\r\nج . قضاى آن‌ها واجب نيست .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nاحكام شك و سهو در نماز\r\n\r\nشك در نماز در اثر ضعف حافظه\r\n2272 . شكّ در نماز در اثر ضعف حافظه ؛ آيا حكم شك‌هاى ذكر شده در رساله را دارد [ منظور شك‌هاى مبطل است 
  ] يا نبايد به آن اعتنا كند ؟\r\nج . فرقى در احكام شكّ بين مورد ضعف حافظه و قوّت آن نيست و اگر كثيرالشكّ باشد ، اعتنا نكند .\r\n\r\nعدم اعتنا به شك در سجده هنگام تشهّد\r\n2273 . اگر انسان در اثناى تشهّد شك كند كه سجده‌ى دوّم را به جا آورده يا نه ، فرموده‌ايد نبايد اعتنا كند ؛ آيا شكّ در اثناى ذكر مستحبّى تشهّد هم همين حكم را دارد ؟\r\nج . بله ، همين حكم را دارد .\r\n\r\nشك در عدد « ايّاك نعبد و ايّاك نستعين » در نماز امام زمان\r\n- عليه السّلام -\r\n2274 . شكّ در عدد « ايّاك نعبد و ايّاك نستعين » در نماز حضرت بقيّة اللَّه - عجّل الله تعالى فرجه الشّريف - و يا شكّ در تسبيحات نماز حضرت جعفر و امثال آن ، چه حكمى دارد ؟\r\nخصوصاً در صورت نذر و اجاره ؟\r\nج . تا وقتى كه فارغ از محلّ نشده است ، بنابر اقلّ بگذارد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nشكّ در يك يا دو ركعت در حال قيام\r\n2275 . نمازگزار در حال قيام ، در يك يا دو ركعت شك مىكند . وظيفه‌اش چيست ؟\r\nج . بايد صبر نمايد و تأمّل كند ، و اگر احتمال مىدهد كه با عقب انداختن تأمّل ، مطلب از ذهنش نمىرود ، مىتواند به قرائت به قصد قربت ادامه دهد و بعد تأمّل كند .\r\n\r\nعدم اعتنا به شك در نافله چهار ركعتى [ دو نماز دو ركعتى\r\n
  ] 2276 . اگر در نماز نافله‌اى كه دو تا دو ركعتى پشت سر هم هستند ، شك كند كه در ركعت دوّم از دو ركعت اوّل است يا در ركعت اوّل از دو ركعت دوّم است ؛ چه وظيفه‌اى دارد ؟\r\nج . به شكّش اعتنا نمىكند و مىتواند بنا بگذارد كه در ركعت سوم است و بنا بر اقلّ ، افضل است .\r\n\r\nشك در به جا آوردن سجده دوّم در حال برگشت مجدّد به اوّل تشهد\r\n2277 . اگر در حال خواندن تشهّد ، به جهتى ( نسيان ذكر يا شك در محلّ ) به اوّل تشهّد برگردد و در اداى سجده دوم شك كند ؛ چه تكليفى دارد ؟\r\nج . بايد آن سجده را هم به جا آورد ، زيرا به محلّ برگشته و شك كرده است .\r\n\r\nادامه دادن نماز در حال شك به اميد اين كه با تفكّر به يقين برسد\r\n2278 . اگر نمازگزار در نماز ، شكى برايش پيش آيد و در حال شك ، نماز را به اميد اين كه با فكر كردن به يقين مىرسد ادامه دهد و بعد از ادامه دادن به يك طرف شك يقين پيدا كند ؛ آيا لحظاتى كه با شك و ترديد نماز خوانده به اصل نماز لطمه‌اى نمىزند ؟\r\nج . خير ، اشكال ندارد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nشك در وضو بعد از نماز\r\n2279 . تكليف كسى كه بعد از نماز شك مىكند كه هنگام نماز وضو داشته يا نه چيست ؟\r\nج . نمازى كه خوانده صحيح است .\r\n\r\nراه حلّ مناسب براى جلوگيرى از حواس‌پرتى در نماز\r\n2280 . كسانى كه در نماز حواس‌پرتى دارند ، وظيفه‌شان چيست ؟ آيا راه حل مناسبى براى جلوگيرى از حواس‌پرتى وجود دارد ؟\r\nج . اختياراً بايد حواس خود را جمع كند و قبل از خواندن نماز معوّذتين را بخواند .\r\n\r\nشك زياد در نيّت نماز و غسل\r\n2281 . در نماز زياد شك مىكنم ، همچنين در غسل و هنگام غسل شك مىكنم كه آيا نيت را درست گفته‌ام يا نه ، چه كنم ؟\r\nج . به اين شك‌ها نبايد اعتنا كنيد .\r\n\r\nانجام منافى هنگام از سرگيرى نماز\r\n2282 . كسى كه در نماز شك باطل‌كننده برايش پيش آمده و مىخواهد نماز را از سر بگيرد ؛ آيا نياز به انجام منافى براى شكستن نماز است ؟\r\nج . خير ، نيازى به آن ندارد .\r\n\r\nشك در صحّت نماز و از سر گرفتن نماز بدون شكستن آن\r\n2283 . شخصى كه در نماز شك به صحيح بودن نماز مىكند ؛ آيا مىتواند بدون شكستن نماز ، آن را رها كرده و نماز را از سر بگيرد ؟\r\nج . نمىتواند و بايد به وظيفه شك عمل كند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nشك در مقدّمات و جزئيات نماز\r\n2284 . اگر شك در خارج شدن باد از شكم ، درست بودن وضو و شك در درست گفتن تكبيرة الاحرام پيش بيايد ؛ تكليف چيست ؟\r\nج . به اين شك‌ها نبايد اعتنا كند .\r\n\r\nشك در نيّت نماز\r\n2285 . اگر نمازگزار در نيّت خود شك كند كه نيّت را درست گفته يا نه ؛ چه كار بايد بكند ؟\r\nج . به شكّش اعتنا نكند .\r\n\r\nشك در اين كه نماز ظهر است يا عصر\r\n2286 . اگر نمازگزار شك كند كه ركعت آخر نماز ظهر است يا اوّل عصر ؛ تكليفش چيست ؟ آيا وسعت يا تنگى وقت ، در حكم ، تأثير دارد ؟\r\nج . بنا مىگذارد كه در نماز ظهر است ؛ يعنى به قصد ظهر نماز را تمام كند اگر نماز ظهر را نخوانده باشد و اين در صورتى است كه در وقت مختصّ به ظهر يا مشترك باشد ؛ اما در وقت مختصّ به عصر ، در صورتى كه قصد امر فعلى داشته ، بدون تقييد به عنوان ، بلكه مجرّد تطبيق در مقصود ، قصد نماز عصر مىنمايد و اتمام مىكند .\r\n\r\nشك در يك يا دو ركعت در حال قيام\r\n2287 . اگر نمازگزار در حال قيام شك كند كه يك ركعت خوانده است يا دو ركعت ؛ وظيفه‌اش چيست ؟\r\nج . نمازش باطل است .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nشك در انجام ركوع\r\n2288 . اگر نمازگزار در هنگام گفتن « سمع اللَّه » شك كند كه ركوع را انجام داده يا نه ؛ تكليفش چيست ؟ همچنين اگر در حال قنوت شك كند كه حمد و سوره را خوانده يا نه ؛ چه كار بايد بكند ؟\r\nج . بايد به شكش اعتنا نكند .\r\n\r\nشك در تعداد سجده\r\n2289 . اگر كسى در تعداد سجده‌هاى به جا آورده شك كند ؛ تكليفش چيست ؟\r\nج . اگر بعد از محل است اعتنا نكند مثل اين كه در حال تشهّد يا قيام باشد ، به خلاف اين كه در حال جلوس و يا حال نهوض براى قيام باشد كه مشكوك را به جا مىآورد .\r\n\r\nشك در اداى سجده هنگام تشهد\r\n2290 . اگر نمازگزار در هنگام خواندن تشهد شك كند كه سجده دوم را به جا آورده يا نه ، چه كار بايد بكند ؟\r\nج . به شك خود اعتنا نكند .\r\n\r\nشك در تماس مهر با پيشانى\r\n2291 . اگر نمازگزار بعد از سجده اوّل يا دوم شك كند كه موهاى سر يا چيز ديگرى مانع از رسيدن پيشانى به مهر بوده يا نه ؛ وظيفه‌اش چيست ؟\r\nج . به شك خود اعتنا نكند .\r\n\r\nشك در ركعات 3 و 4 حين قيام\r\n2292 . اگر نمازگزار در حين قيام در ركعت 3 و 4 شك كند ، و بعد از شك يادش بيايد كه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nدر ركعت قبل يك سجده را فراموش كرده ؛ حكمش چيست ؟\r\nج . اظهر بطلان نماز است به جهت عدم احراز ركعتين تامّتين ( دو ركعت تمام ) .\r\n( مسأله‌ى 986 رساله . )\r\n\r\nظن به ركعت چهارم بعد از شك بين 3 و 4\r\n2293 . كسى كه در ركعت سوم و چهارم شك مىكند و بعد از فكر كردن ، ظن به چهار برايش حاصل مىشود ، اگر احتمال دهد كه سه ركعت خوانده و يك ركعت احتياط با نيّت رجاى تبعيّت از امر واقعى بخواند ؛ آيا نماز احتياط خوانده شده بىاثر است يا حرام ؟\r\nج . بدون تبيّن و روشن شدن خطا ، بىاثر است .\r\n\r\nشك در تعداد تسبيحات\r\n2294 . اگر هنگام خواندن تسبيحات اربعه شك كنم كه دو بار تكرار كرده‌ام يا سه بار ، وظيفه‌ام چيست ؟ در اذكارى كه از محل آن‌ها نگذشته و شك در صحت آن‌ها دارم ، آيا نياز به اعاده ذكر هست ؟\r\nج . در مورد اوّل اگر قاصد سه مرتبه است يك بار ديگر بگويد و در مورد دوم ، نيازى به اعاده‌ى ذكر ندارد .\r\n\r\nشك بعد از سلام\r\n2295 . اگر بعد از سلام نماز سه ركعتى شك كنم در صورتى كه يك طرف شك صحيح نباشد ، [ مثلًا در نماز مغرب شك بين 2 و 4 
  ] ؛ آيا نبايد به آن اعتنا كرد ؟\r\nج . در اين صورت نماز باطل است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nكثير الشكّ\r\n\r\nتعريف كثير الشكّ\r\n2296 . كسى كه در سه چيز مختلف در سه نماز پشت سر هم شك مىكند ؛ آيا كثير الشكّ است ؟\r\nج . تحقق كثرت عرفيّه بنابر اظهر به اين است كه در سه فرد مثل هم و پشت سر هم سه شك همانند همديگر بنمايد ، مثلًا در سه نماز ظهر در ركوع ركعت اوّل هر سهء آن‌ها شك كند .\r\n\r\nمراد از كثير الشكّ بودن\r\n2297 . آيا مراد از كثير الشكّ بودن ، فقط نماز فرادا ( واجب ) است يا بقيه نمازها مثل نماز مستحبى ، جماعت و . . . . را نيز شامل مىشود ؟\r\nج . اظهر رعايت خصوصيات شك كثير در انتفاى حكم شك است مثل ركوع ركعت اوّلى از فريضهء صبح .\r\n\r\nكثير الشكّ شدن\r\n2298 . آيا كثير الشكّ ، در شك سوم نبايد به شك خود اعتنا كند يا در شك چهارم ؟\r\nج . صدق عرفى ملاك است كه بنابر اظهر با شك سوّم محقّق مىشود .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nشك در نماز فرادا\r\n2299 . كسى كه در نماز جماعت شكى برايش پيش نمىآيد ولى در فرادا شك مىكند ، اگر معمولًا نماز ظهر و عصر و مغرب و عشا را به جماعت بخواند ؛ براى محاسبه كثير الشّك شدن بايد چه كار كند ؟\r\nج . بايد سه شك متماثل در سه نماز صبح برايش پيش بيايد و اگر احياناً در نمازهاى غير صبح شك كرد ، حكم كثير الشّك ندارد .\r\n\r\nشك در كثير الشّك شدن يا وسواسى شدن\r\n2300 . شخصى كه نمىداند كثير الشكّ است يا وسواسى ، گفته شده كه در هر دو صورت وظيفه‌اش اين است كه اعتنا نكند . آيا در هر حالتى عدم اعتنا ، مختل‌كننده نماز نيست و هيچ تفاوتى وجود ندارد ؟\r\nج . تفاوتى ندارد .\r\n\r\nعمل به ظن ( گمان )\r\n2301 . كسى كه در تمام اعمال خود كثير الشّك شده ؛ آيا مىتواند به ظن عمل كند ؟\r\nج . بله مىتواند .\r\n\r\nوظيفه كسى كه در همه اعمال خود شك كند\r\n2302 . وظيفه‌ى كسى كه در همه اعمال عبادى و غير عبادى خود شك‌هاى مختلفى مىكند ؛ چيست ؟\r\nج . اگر واجد شروط كثير الشّك است ، به شك‌هاى خود اعتنا نكند .\r\n\r\nمتوجه شدن كثيرالشكّ\r\n2303 . كثيرالشكّ اگر در حالى كه شكّ دارد نيّت نماز ظهر كرده يا عصر ، مقدارى از نماز\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nرا خواند و پس از آن متوجه شد ؛ چه وظيفه‌اى دارد ؟\r\nج . اگر به نيّت ما فى الذّمة و يا وظيفه‌ى فعليّه بوده ، مانعى ندارد .\r\n\r\nشك در ركعت 1 و 2 براى كثير الشّك در نماز چهار ركعتى\r\n2304 . آيا شك بين 1 و 2 براى كثير الشّك ، موجب بطلان نماز مىشود ؟\r\nج . خير ، بنا را بر دو مىگذارد .\r\n\r\nعمل نكردن به مسائل كثير الشّك\r\n2305 . شخصى در نمازهاى خود شك مىكند و با اين كه مىتواند مسائل شك را ياد بگيرد ؛ اما اين كار را نمىكند ؛ و نماز را بر هم مىزند و از سر مىگيرد ؛ آيا نمازهاى او صحيح است ؟\r\nج . باطل كردن نماز حرام است و بايد به وظايف شك عمل كند ( مسأله‌ى 984 رساله ) ؛ هر چند نمازى كه بعد از ابطال مىخواند ، صحيح است .\r\n\r\nكثيرالشكى كه هنگام شك ، نماز خود را اعاده مىكند\r\n2306 . كسى كه كثير الشّك است و در هر بار شك كردن نماز را مىشكند و نماز را دوباره مىخواند و اين حالت براى او عادت شده ؛ آيا مىتواند آيه يا كلمه‌اى را كه شك دارد به قصد قربت مطلق دوباره بخواند تا به تكرار نماز گرفتار نشود ؟\r\nج . مىتواند .\r\n\r\nشك زياد در تسبيحات\r\n2307 . كسى كه هميشه در تسبيحات اربعه شكّ مىكند كه دو بار گفته است يا سه بار ، چه كند ؟\r\nج . اعتنا نكند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nخارج شدن از كثير الشّك\r\n2308 . در خارج شدن از كثير الشّك در نماز فرموده‌اند : « اگر در سه نماز شك نكند ، از حالت كثيرالشكى خارج شده » ؛ آيا نمازها بايد يوميّه باشد ؟\r\nج . بايد در خصوصيات مثل همان سه شكى باشد كه كثرت را آورده است .\r\n\r\nكثير الشّك در نمازهاى دو ركعتى و سه ركعتى\r\n2309 . آيا كثير الشّك در نمازهاى دو ركعتى و سه ركعتى ، نبايد به شك خود اعتنا كند ؟\r\nدر شك بين 1 و 2 در نمازهاى چهار ركعتى چه طور ؟\r\nج . فرقى نمىكند .\r\n\r\nعمل نكردن به وظيفه كثير الشّك\r\n2310 . فردى هستم كثير الشّك ، كه اگر به وظيفه كثير الشّك عمل كنم شيطان مرا وسوسه كرده و احتمال را بر كمتر داده و از اين كه عمل را كمتر انجام داده‌ام ناراحتم ، و اگر به وظيفه كثير الشّك عمل نكنم باز وسوسه مىشوم كه چرا به احكام عمل نمىكنى ؟ آيا مىتوانم شك را عادى حساب كنم و بنابر احكام شك عمل كنم ؟\r\nج . اگر كثير الشّك شديد به اين كه در سه عمل متماثل متوالى شك مشابه كرديد نمىتوانيد بنابر اظهر حكم كثير الشّك را اجرا نكنيد ؛ مگر در امور مطلوبه‌ى مطلقه مثل اذكار و قرائت قرآن .\r\n\r\nحواس‌پرتى مأموم\r\n2311 . اگر مأموم آن چنان دچار حواس‌پرتى باشد كه مثلًا در حال « سمع اللَّه » نمىداند كه همراه جماعت ركوع كرده يا نه ؛ چگونه بايد عمل كند ؟\r\nج . به جماعت ادامه دهد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nسجده‌ى سهو\r\n\r\nقنوت اشتباهى\r\n2312 . اگر در ركعت اوّل اشتباهاً قنوت به جا آورده شود ، آيا سجده‌ى سهو لازم مىشود ؟\r\nج . احتياطاً لازم مىشود .\r\n\r\nچگونگى خواندن سجده سهو\r\n2313 . لطفاً چگونگى خواندن و اجزاى سجده سهو را ذكر كنيد ؟\r\nج . بعد از سلام نماز فوراً نيّت سجده سهو كند و پيشانى را بر چيزى كه سجده بر آن صحيح است بگذارد و بنابر احتياط واجب بگويد : « بسم اللَّه و باللَّه و صلّى اللَّه على محمد و آل محمد » يا « بسم اللَّه و باللَّه ، اللهم صل على محمد و آل محمد » ، ولى بهتر است بگويد « بسم اللَّه و باللَّه السلام عليك أيها النبى و رحمة اللَّه و بركاته » ، بعد بايد بنشيند و دوباره به سجده رود و يكى از ذكرهايى كه گفته شد را بگويد و بنابر اظهر وقتى سر از سجده برداشت ، تشهد بخواند و سپس سلام دهد .\r\n\r\nتكبير قبل از سجده‌ى سهو\r\n2314 . قبل از رفتن به سجده‌ى سهو تكبير لازم است يا نه ؟ و آن تكبير آيا تكبيرة الاحرام است يا تكبيرِ رفتن به سجده ، ( مثل تكبير مستحبى قبل از رفتن به سجده ) ؟\r\nج . تكبير براى سجده سهو واجب نيست و در استحبابش براى غير امامِ\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nجماعتى كه قصد اعلام به ديگران را دارد ، محل تأمّل است ؛ مگر آن كه به اميد مطلوبيّت از طريق فتواى شيخ و بعض متأخّرين بگويد و احكام تكبيرة الاحرام را ندارد .\r\n\r\nتكرار ذكر سجده‌ى سهو\r\n2315 . آيا مىشود ذكر سجده‌ى سهو را تكرار كرد ، يعنى يكى از سه ذكر وارد شده در رساله را تكرار نمود ؟\r\nج . جايز است .\r\n\r\nتبديل ذكر سجده‌ى سهو\r\n2316 . آيا مىشود يكى از سه ذكر وارد شده در رساله را در سجده‌ى اوّل سجده‌ى سهو و يكى ديگر را در سجده‌ى دوّم آن خواند ؟\r\nج . جايز است .\r\n\r\nخواندن دعا در سجده‌ى سهو\r\n2317 . آيا مىتوان در ادامه‌ى ذكر سجده‌ى سهو دعا بخوانيم ، چه طولانى باشد چه كوتاه ؟\r\nج . اذكار و دعاهاى ديگر را هم مىشود خواند .\r\n\r\nلزوم انجام سجده سهو در صورت قيام كامل يا نيمه تمام\r\n2318 . در صورتى كه نمازگزار سهواً قيام كامل يا قيام نيمه تمام نمود ، چه وظيفه‌اى دارد ؟ در صورتى كه اين عمل عمدى باشد ؛ چه وجهى دارد ؟\r\nج . در مورد اوّل احتياطاً سجده‌ى سهو به جا آورد و در صورت عمد ، اگر به قصد جزئيت نباشد و فعل كثير هم نباشد ، اشكال ندارد .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nپيش آمدن چند مورد سجده‌ى سهو در يك نماز\r\n2319 . اگر در يك نماز بيش از يك مورد سجده سهو پيش آمد ؛ آيا خواندن يك سجده سهو كفايت مىكند ؟\r\nج . خير ، تداخل نمىكند .\r\n\r\nسجده سهو در نماز مستحبى\r\n2320 . آيا نمازهاى مستحبى سجده سهو دارند ؟\r\nج . خير .\r\n\r\nفراموش كردن سجده سهو\r\n2321 . اگر انسان سجده سهو را فراموش كند و بعد از مدتى متوجه شود ، چه كار كند ؟ آيا مىتواند بدون شرايط نماز آن را به جا آورد ؟\r\nج . على الاحوط بايد با تمام شرايط نماز آن را به جا آورد .\r\n\r\nخواندن سوره قبل از حمد\r\n2322 . اگر سهواً سوره را قبل از حمد بخوانيم ، آيا سجده سهو واجب مىشود ؟\r\nج . احتياطاً بعد از حمد باز سوره بخواند و سجده‌ى سهو هم به جا آورد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nنماز احتياط\r\n\r\nرو برگرداندن قبل از نماز احتياط\r\n2323 . شخصى در اثر جهل به مسأله پس از سلام نماز و قبل از نماز احتياط صورت را برمىگردانده و پشت به قبله مىكرده ؛ آيا نمازهاى او صحيح است ؟ و اگر شك دارد كه با اين مقدار صورت برگرداندن ، پشت به قبله شده يا نه ؛ چه صورتى دارد ؟\r\nج . در صورت اوّل اصل نماز را اعاده مىكند و با شكّ در منافى و به جاى آوردن نماز احتياط ، نماز صحيح است .\r\n\r\nخواندن نماز احتياط با گمان به ركعت\r\n2324 . در جايى كه بعد از شكّ ، گمان به ركعت پيدا كند - مثلًا بعد از شكّ سه و چهار ، گمان پيدا كرد كه چهار ركعت خوانده است - ، آيا مىتواند براى امتثال امر واقعى ، نماز احتياط بخواند ؟\r\nج . اگر قبل از شروع در نماز احتياط گمان پيدا كرده است ، نماز احتياط بر او واجب نيست .\r\n\r\nورود كسى كه بايد نماز احتياط بخواند به نماز ديگر\r\n2325 . كسى كه در نماز چهار ركعتى شكّ بين سه و چهار و يا شكّ ديگرى كند ، و پيش از خواندن نماز احتياط وارد نماز ديگر شود ؛ تكليفش چيست ؟\r\nج . اگر نماز دوم مترتّب بر نماز اوّلى نباشد - مثل نماز عصر و قضاى نماز صبح -\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاظهر صحّت نماز دوّم است و احوط به جا آوردن نماز احتياط بعد از نماز دوّم و اعاده‌ى نماز اوّلى بعد از آن است ، اما در صورتى كه نماز دوّم مترتّب بر نماز اوّلى باشد - مثل ظهر و عصر - اگر عمداً اين كار را كرده ، نماز دوّم باطل است ؛ و اگر سهواً بوده پس خالى از وجه نيست كه از نماز دوّم به نماز احتياط عدول كند ، و احتياط در اعاده‌ى اصل نماز با اين عدول است .\r\n\r\nحدث در نماز احتياط\r\n2326 . شخصى بين نماز احتياط حدثى از او سر زده است ؛ آيا اعاده‌ى ركعت احتياط به تنهايى كافى است يا بايد نماز را هم اعاده كند ؟\r\nج . بايد اصل نماز را اعاده كند .\r\n\r\nگمان بعد از شك\r\n2327 . اگر نمازگزار بعد از شكى كه براى آن ، نماز احتياط لازم است ، گمان پيدا كند و طبق گمان عمل كند ؛ آيا نماز احتياط بخواند يا نه ؟\r\nج . خير ، نخواند .\r\n\r\nتنگى وقت براى نماز عصر و نماز احتياط ظهر\r\n2328 . اگر شخصى در نماز ظهر شكى كند كه نماز احتياط دارد ، و وقت نماز عصر آن قدر تنگ است كه ممكن نباشد حد اقل يك ركعت عصر را پيش از غروب بخواند ؛ در اين صورت كدام يك را بايد مقدّم دارد ؟\r\nج . بايد نماز عصر را بخواند و نماز ظهر را بعداً قضا كند .\r\n\r\nنماز احتياط براى فردى كه خوابيده نماز مىخواند\r\n2329 . شخصى كه نماز چهار ركعتى را خوابيده مىخواند ، اگر بين سه و چهار شكّ كند ،\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nيك ركعت نماز احتياط بخواند يا دو ركعت نشسته يا به نيّت بستگى دارد ؟\r\nج . دو ركعت نشسته وظيفه‌ى او است .\r\n\r\nخواندن نماز احتياط اضافى\r\n2330 . بنابر علتى ( مثلًا شك در نماز چهار ركعتى در ركعت سه و چهار ) نماز احتياط بر نمازگزار واجب شده است ، پس از خواندن نماز احتياط فهميد كه نمازش صحيح بوده ؛ آيا نماز احتياط اضافى باعث باطل شدن نماز مىشود ؟\r\nج . خير .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nنماز قضا\r\n\r\nقضاى نماز شخص بيهوش\r\n2331 . شخص مريضى كه سكته كرده و مدّتى بسترى بوده و هيچ‌گونه قدرتى بر حركت نداشته و به علاوه حواسّش هم به جا نبوده ، آيا نماز از او ساقط است يا نه ؟\r\nج . اگر در تمام وقت نماز بيهوش بوده ، آن نمازها قضا ندارد .\r\n\r\nاشتباه در وضو\r\n2332 . به جهت ندانستن مسأله ، وضو را اشتباه مىگرفتم . آيا نمازهايى كه با آن وضوها خوانده‌ام بايد قضا نمايم ؟\r\nج . بايد قضا كنيد .\r\n\r\nاشتباه در وضوى نيابتى\r\n2333 . كسى كه وظيفه‌اش وضو به كمك نايب بوده امّا چگونگى وضوى نيابتى را نمىدانسته و وضوى نيابتى را اشتباه انجام داده ، آيا نمازهايى را كه خوانده است صحيح است يا بايد قضا نمايد ؟\r\nج . اگر وضو باطل بوده است ، بايد قضا كند .\r\n\r\nنماز با تيمّم و با شرم از غسل\r\n2334 . هنگامى كه تازه مكلّف شده بودم گاهى جنب مىشدم . ولى چون از خانواده شرم\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nداشتم براى غسل به حمّام نمىرفتم و با تيمّم نماز مىخواندم . اكنون نمازهايى كه با آن حالت خوانده شده است ، بايد قضا شود يا خير ؟\r\nج . اگر آن قدر غسل را به تأخير انداخته تا اين كه وقت تنگ شده و ديگر براى غسل وقت نداشته و در اين وقت تيمّم كرده است ، نمازهايش قضا ندارد ، اگر چه معصيت كرده است ؛ و در غير اين صورت بايد قضا شود .\r\n\r\nنماز در لباسى كه خمس آن داده نشده\r\n2335 . حكم نماز و عبادات انجام شده در لباس‌هايى كه از پول خمس نداده تهيه شده‌اند چيست ؟ آيا بايد قضا شود ؟\r\nج . اگر خمس به خود لباس تعلّق گرفته ، حكم نماز در لباس غصبى را دارد ، كه در رساله مذكور است ، و همچنين اگر آن را به نحو متعارف كه معامله‌ى به ذمّه « 1 » است نخريده باشد بلكه با خود پولى كه خمسش را نداده خريده باشد نيز لباس غصبى محسوب مىشود .\r\n\r\nعدم قضاى نمازهاى افرادى كه شيعه شده‌اند\r\n2336 . شخصى از طايفه اهل حق ، كه اهل نماز و ساير دستورات شرعى نيستند ، شيعه شده است ، آيا بايد نمازهايش را قضا كند ؟\r\nج . اگر از اوّل جزو اين فرقه بوده ، قضا ندارد .\r\n\r\nشك در داشتن نماز قضا\r\n2337 . اين جانب نمىدانم نماز قضا دارم يا نه ، و اصلًا به ياد نمىآورم . تكليف چيست ؟\r\nج . تكليفى نداريد .\r\n\r\n\r\n","description":"","footnote":"\r\n( 1 ) . معاملات متعارف كه كالا در قبال شخص يك پول خاص يا متاع خاص نباشد ، « معامله‌ى به ذمّه » مىگويند .\r\n","page_name":" 225 ","page_number":225},
  {"content":"\r\n\r\n\r\nكسى كه در نماز نياز به كمك دارد\r\n2338 . اگر شخصى در خواندن نماز احتياج به كمك داشته باشد و شخص كمك‌دهنده به موقع نتواند كمك كند ، آيا مىتواند نماز را بعداً به صورت قضا بخواند ؟\r\nج . بايد به هر طورى كه مىتواند به وظيفه‌ى خود عمل نمايد و نماز را بخواند ، و با عمل به وظيفه بعداً قضا ندارد .\r\n\r\nنماز به نيّت ادا با فرض قضا بودن آن\r\n2339 . كسى كه نمازى را به نيّت ادا خوانده و بعد متوجّه شده كه نمازش خارج از وقت بوده است ، يعنى بايد به نيّت قضا مىخوانده ، آيا بايد دوباره بخواند ؟\r\nج . تكرار ندارد .\r\n\r\nنماز و روزه‌ى كسى كه سنّش را با سال شمسى حساب كرده\r\n2340 . شخصى كه سنّش را با سال شمسى حساب كرده ، روزه و نمازهايى را كه انجام نداده ، چه حكمى دارد ؟ آيا گناهى هم مرتكب شده ؟\r\nج . بايد آن نمازها و روزه‌ها را قضا نمايد و اگر در يادگيرى كوتاهى كرده ، روزه‌ها كفّاره هم دارد .\r\n\r\nمريض مسافرى كه يك ماه نماز نخوانده\r\n2341 . شخصى در بيمارستانى كه تا محلّ خودش بيش از ده فرسخ فاصله دارد ، بيش از يك ماه بسترى بوده و نمازهاى يوميّه‌ى خود را نخوانده است ، اكنون نمازها را چگونه قضا كند ؟\r\nج . اگر قصد ده روز در آنجا نداشته ، تا سى روز نمازهايش را شكسته و بعد از سى روز ، تمام ، قضا نمايد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nحكم قضاى مسافرِ بيهوش\r\n2342 . شخصى كه بيهوش بوده ، او را براى مداوا به بيمارستانى واقع در 200 كيلومترى محل بيهوشى بردند و او بعد از به هوش آمدن ، نمازهاى يوميّه را نخواند ، وظيفه‌ى او در قضا چگونه است ؟\r\nج . اگر در حالت بيهوشى او را برده‌اند - كه قصد سفر نداشته - بايد نمازهايش را در صورت وجوب قضا ، به صورت تمام قضا كند .\r\n\r\nنماز خواندن غلط\r\n2343 . بعضى از قسمت‌هاى نماز را غلط تلفّظ كرده‌ام و نيز اشتباهاتى هم در افعال نماز داشته‌ام . آيا بايد نمازهايم را قضا كنم ؟ و آيا بين كوتاهى كردن يا نكردن فرق هست ؟\r\nج . اگر ركن نماز كم يا زياد شده ، مطلقاً قضا دارد و در غير اين صورت ، بين تقصير و قصور فرق هست ؛ ولى چون نوعاً تقصير هست ، كم‌كم قضا نماييد .\r\n\r\nعدم رعايت ترتيب در قضا\r\n2344 . اگر مطابق مسأله‌ى 1119 عمل نكرده باشيم ، يعنى در نمازهاى قضا مراعات ترتيب را نكرده باشيم ، اكنون كه مطّلع شده‌ايم بايد به ترتيب مىخوانديم ، وظيفه ما چيست ؟\r\nج . در نمازهايى كه در هنگام ادا بر يكديگر مترتّب هستند - مثل ظهر و عصر و مغرب و عشا - اگر بدون ترتيب خوانده ، بايد دوباره بخواند و در نمازهايى كه فقط ترتُّب خارجى دارند نه شرطى ، هر مقدار از آن كه با نمازهاى بعدى ترتيبش حفظ مىشود ، اعاده ندارد ، و آن چه كه محفوظ نمىشود ، آن‌ها را دوباره بخواند .\r\n\r\nكسى كه نماز قضاى زيادى دارد\r\n2345 . كسى كه نماز قضا زياد دارد و مقدارى از آن‌ها ظهر و عصر و مغرب و عشا و اكثر\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nآن‌ها نماز صبح بوده ، آن‌ها را چگونه قضا كند ؟ با توجّه به اين كه مقدار آن‌ها را هم نمىداند .\r\nج . هر مقدار از نمازهايى كه يقين دارد قضا شده ، بايد قضا كند و اگر تعداد نماز صبح بيشتر بوده ، بايد آن‌ها را بيشتر و به همان مقدار قضا كند و با جهل به نحوه‌ى قضا شدن آن نمازها ، ترتيب واجب نيست . ( تفصيل آن در مسأله‌ى 1119 و 1121 رساله آمده است . )\r\n\r\nفراموش كردن قضاى يكى از نمازها\r\n2346 . كسى نمازهاى قضايش را به ترتيب خوانده و بعد متوجه شده كه مثلًا يك نماز صبح را فراموش كرده . آيا بايد فقط همان نماز را قضا كند يا پس از آن نماز ، همه‌ى نمازها را نيز قضا نمايد ؟\r\nج . همان نماز را كه قضا كند كافى است ؛ گرچه احتياط مستحب در اين است كه نمازهاى پس از آن صبح را تا صبح بعدى دوباره قضا كند تا ترتيب حفظ شده باشد .\r\n\r\nقضاى نماز با وضو و غسل جبيره‌اى\r\n2347 . كسى كه با وضو يا غسل جبيره‌اى نماز مىخواند ، آيا مىتواند قضاى نمازهاى حال سلامتى را به جا آورد ؟\r\nج . احتياط واجب براى كسانى كه عذر دارند تأخير قضا است تا زمان رفع عذر ؛ مگر با علم به باقى ماندن عذر تا آخر عمر يا نااميدى از بر طرف شدن عذر يا ترس از آمدن مرگ .\r\n\r\nتقدّم نماز شب بر نماز قضا\r\n2348 . اذا كان المكلّف متعلّقاً بذمّته عدد من الصّلوات القضائيه و استيقظ فى وقت السّحر ، فما\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nهو المحبوب شرعاً ، ان يشتغل بالصلوات القضائية أو ان يصلّى صلاة اللّيل ؟\r\nج . الأفضل الجمع و لو بأن يصلّى صلاة اللّيل فعلًا و يصلّى القضاء بعداً . « 1 »\r\n\r\nاختصاص وقت به نماز قضا\r\n2349 . چه قدر از اوقات روزانه‌ام را به نماز قضا اختصاص بدهم و به آن مقيّد باشم ؟ با توجّه به اين كه بيش از چند سال نماز قضا دارم ؟\r\nج . بايد طورى آن‌ها را قضا نماييد كه در انجام آن‌ها كوتاهى نشود .\r\n\r\nنماز قضا به جاى نماز مستحبى\r\n2350 . كسانى در شب‌هاى قدر ، به جاى نمازهاى مستحبى ، نماز قضا مىخوانند ، آيا اين نمازها به جاى نماز مستحبى قرار مىگيرد ؟\r\nج . به جاى آن نمازها قرار نمىگيرد ، ولى ثواب نماز خواندن در آن ليالى متبرّكه را دارد .\r\n\r\nقضاى نماز و روزه‌هاى كافرى كه مسلمان شده\r\n2351 . آيا كسى كه كافر بوده و اكنون مسلمان شده ، آيا بايد نماز و روزه‌ى دوران كفرش را قضا كند ؟\r\nج . خير ، قضا ندارد .\r\n\r\nاذان و اقامه در نماز قضا\r\n2352 . آيا نماز قضا اذان و اقامه دارد ؟\r\nج . بله ، استحباب دارد .\r\n\r\n\r\n","description":"","footnote":"\r\n( 1 ) . اگر مكلف نماز قضا داشته باشد و در سحر بيدار شود ، بهتر است نماز شب بخواند يا نماز قضا ؟\r\nج . بهتر است كه هم نماز قضا بخواند و هم نماز شب . و لو اين كه در آن وقت نماز شب بخواند و بعداً نماز قضا .\r\n","page_name":" 229 ","page_number":229},
  {"content":"\r\n\r\n\r\nقضاى نماز نذرى\r\n2353 . كسى كه با نذر نماز شب را بر خود واجب كرده است و شب خواب مانده ، آيا بايد نمازش را قضا نمايد ؟\r\nج . بله .\r\n\r\nقضاى كسى كه قرائتش غلط بوده\r\n2354 . كسى اكنون فهميده است كه قرائت نمازش غلط بوده است . چه مقدار از نمازهايش را بايد قضا نمايد ؟\r\nج . با فرض تقصير ، به مقدار يقينىاش بايد قضا كند .\r\n\r\nقضاى نماز كسى كه نمىتواند ايستاده بخواند\r\n2355 . آيا من كه هم اينك نمىتوانم ايستاده نماز بخوانم ، مىتوانم نمازهايم را نشسته قضا نمايم ؟\r\nج . اگر نااميد از قدرت در آينده هستيد ، مىتوانيد نشسته بخوانيد .\r\n\r\nكسى كه تعداد نمازهاى شكسته و كامل را نمىداند\r\n2356 . كسى كه نمىداند چه مقدار از نمازهاى قضاى پدر و مادرش شكسته و چه مقدار كامل بوده ، وظيفه‌اش چيست ؟\r\nج . به مقدار يقينى شكسته مىخواند و بقيه را كامل مىخواند .\r\n\r\nتكرار نماز به دليل عدم حضور قلب\r\n2357 . آيا انسان مىتواند به دليل عدم حضور قلب ، نمازش را دوباره بخواند ؟\r\nج . بله ، مىتواند رجاءً .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nنماز و روزه جاهل به جنابت\r\n2358 . كيفيت خواندن نماز قضا و روزه قضا براى جاهل به جنابت چگونه است ؟\r\nج . هر مقدارى كه مىداند با حالت جنابت به جا آورده بايد قضا كند ولى روزه‌ها اگر جهل به حكم نبوده است ، قضا ندارد .\r\n\r\nجهالت به نماز و روزه\r\n2359 . اگر كسى از روى جهالت چند سالى نماز نخواند و روزه نگرفته باشد ، تكليف چيست ؟\r\nج . بايد آن‌ها را قضا كند و كفاره‌ى روزه‌ها را هم ، اگر جاهل مقصّر بوده ، بدهد .\r\n\r\nنماز قضاى زياد داشتن\r\n2360 . تعداد نمازهايى كه نخوانده‌ام زياد است و نمىدانم چه قدر است ، آيا غير از قضا براى جبران آن‌ها مىتوان كار ديگرى كرد ؟\r\nج . خير .\r\n\r\nفراوان بودن نماز و روزه قضا\r\n2361 . اگر نماز و روزه قضا آن قدر باشد كه نتوان جبران كرد ، چه بايد بكنيم ؟\r\nج . تا مقدار مقدور را بايد قضا كند و بقيه را وصيت كند .\r\n\r\nاجير كردن براى نمازهاى قضا شده\r\n2362 . مقدارى نماز و روزه‌ى قضا دارم ، آيا مىتوانم در اين مورد كسى را اجير نمايم ؟\r\nج . خير .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nوقت خواندن نمازهاى قضا شده\r\n2363 . وقت خواندن نمازهاى قضا شده چه وقت مىباشد ؟\r\nج . وقت خاصى ندارد .\r\n\r\nنماز و روزه كودكى\r\n2364 . آيا نماز و روزه‌هايى كه قبل از بلوغ خوانده شده به جاى ازدست‌رفته‌هاى بعد حساب مىشود ؟\r\nج . خير ، نمىشود .\r\n\r\nنماز خواندن فرد سنى طبق مذهب شيعه\r\n2365 . يكى از برادران اهل سنت ، مدتى نمازش را طبق مذهب شيعه مىخوانده است ، اكنون كه شيعه شده بايد آن‌ها را قضا نمايد ؟\r\nج . اگر با قصد قربت بوده قضا ندارد .\r\n\r\nباطل بودن يكى از نمازهاى قضا\r\n2366 . كسى نماز قضا را به جا آورد . بعد فهميد يكى از آن‌ها باطل بوده است ، آيا بايد تمام نمازهاى بعد از آن را دوباره قضا نمايد ؟\r\nج . ظاهراً همان يكى را قضا كند كافى است و احتياط اين است كه به مقدار يك شبانه روز را دوباره بخواند .\r\n\r\nرعايت نكردن ترتيب در نماز قضا\r\n2367 . كسى كه ترتيب را در نمازهاى قضا رعايت نكرده ، وظيفه‌اش چيست ؟\r\nج . در مرتب ، در اداى با علم به ترتيب بايد دوباره قضا كند و همچنين احوط است در مرتّب در فوات .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nنيّت نماز قضا\r\n2368 . نيّت نماز قضا چگونه بايد باشد ؟\r\nج . نيّت همان نماز را با قصد قربت مىكند .\r\n\r\nوصيت به انجام نماز قضا\r\n2369 . آيا كسى كه نماز قضا دارد ، واجب است وصيت كند تا آن را به جا آورند ؟\r\nج . هر مقدار را كه به جا نياورد ، بايد وصيت كند .\r\n\r\nقضاى نماز به جماعت\r\n2370 . آيا مىتوان نماز قضا را به جماعت خواند ؟\r\nج . بله ، مىتوان .\r\n\r\nجواز خواندن نماز مستحبى براى كسى كه نماز قضا دارد\r\n2371 . آيا كسى كه نماز قضا دارد مىتواند نماز مستحبى بخواند ؟\r\nج . بله ، مىتواند .\r\n\r\nعدم وجوب خواندن نماز قضا قبل از نماز ادا\r\n2372 . آيا واجب است قبل از نمازهاى ادا ، نمازهاى قضايمان را بخوانيم ؟\r\nج . لازم نيست نماز قضا را جلو بيندازد ، گرچه مطابق احتياط است .\r\n\r\nوظيفه‌ى كسى كه نمىداند چه نمازى از او قضا شده\r\n2373 . من مىدانم نماز قضا دارم . اما نمىدانم نماز صبح است يا ظهر يا عصر . وظيفه‌ى من چيست ؟\r\nج . يك نماز صبح بخوانيد و يك نماز چهار ركعتى به قصد ما فى الذّمة .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nقضاى نمازهاى مستحبى\r\n2374 . آيا نمازهاى مستحبى قضا دارند ؟\r\nج . نمازهاى مستحبى كه وقت خاص دارند در صورت ترك ، قضاى آن‌ها مستحب است ؛ ولى اگر در اثر بيمارى قضا شده باشد ، استحباب قضا تأكيد نشده است و اگر قضاى نمازهاى مستحبى را نخواند ، مستحب است براى هر نماز فوت شده يك مدّ طعام صدقه بدهد .\r\n\r\nفوريّت در نماز قضا\r\n2375 . آيا واجب است ، فوراً نماز قضايمان را بخوانيم ؟\r\nج . بايد در خواندن آن كوتاهى نكند ، ولى واجب نيست فوراً آن را به جا آورد .\r\n\r\nنماز قضاى كسى كه اختلال حواس دارد\r\n2376 . آيا كسى كه اختلال حواس پيدا كرده ، به طورى كه خوب و بد را تشخيص نمىدهد ، و نماز نخوانده ، بايد نمازهايش را قضا كند ؟\r\nج . تا زنده است ديگران وظيفه‌اى ندارند و اگر طورى باشد كه قضا كردن بر خود او واجب است ، پس از وفات هم بايد برايش قضا كنند و گرنه واجب نيست ، مثل جنون .\r\n\r\nپشت سر هم نخواندن نماز قضا\r\n2377 . آيا مىتوان بر فرض ، يك سال فقط نماز قضاى صبح خواند ، سال بعد قضاى نماز ظهر و . . . تا پنج سال ؟\r\nج . اگر ترتيب خاصى را نمىداند به ترتيب شبانه روزى بايد بخواند ؛ مگر طورى جاهل باشد كه اصل ترتيب ساقط شود .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nترتيب نماز قضا\r\n2378 . كسى كه نماز را بدون ترتيب خوانده ، ( مثلًا يك روز صبح خوانده ، يك روز نماز عصر خوانده و . . . ) براى قضاى اين نمازها چگونه بايد عمل كند ؟\r\nج . اگر ترتيب نمازهاى قضا شده معلوم باشد ، بايد به ترتيب خوانده شود .\r\n( جهت اطلاع بيشتر به مسأله‌ى 1119 رساله مراجعه شود . )\r\n\r\nقضاى نمازى كه با تيمم بايد مىخواند\r\n2379 . كسى كه عذر داشته و بايد با تيمم نماز مىخوانده ، اما الآن عذرش بر طرف شده ، آيا بايد قضاى نمازهايش را با تيمم به جا آورد يا با وضو ؟\r\nج . با وضو بايد قضا كند .\r\n\r\nقضاى نماز مسافر\r\n2380 . كسى كه نمازش در سفر قضا شده ، چگونه بايد نمازش را قضا كند ؟\r\nج . بايد شكسته قضا كند .\r\n\r\nقضاى كسى كه نمازهاى شكسته را كامل خوانده\r\n2381 . بنده نمازهايم را ، كه در سفر بايد شكسته مىخواندم ، به صورت تمام خواندم ، آيا بايد آن‌ها را قضا نمايم ؟ در صورت قضا ، چگونه قضا نمايم ؟\r\nج . به مسأله‌ى 1103 و مسائل بعد آن در رساله مراجعه شود .\r\n\r\nقضاى نماز كسى كه اختيار دارد به شكسته يا كامل خواندن نماز\r\n2382 . كسى كه نمازش در جاهايى كه هم مىتوان شكسته خواند و هم كامل ، قضا شده ، بايد نمازش را كامل قضا نمايد يا شكسته ؟\r\nج . احتياطاً بايد شكسته قضا كند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nقضاى نماز و روزه‌ى سنّى\r\n2383 . شخصى سنى مذهب شيعه شده است ، آيا قضاى نماز و روزه بر او واجب است ؟\r\nج . اگر نمازش را نخوانده و روزه‌اش را نگرفته ، بايد قضاى آن‌ها را انجام دهد ؛ ولى اگر نمازهايش را قبلًا مطابق مذهب خودش يا مطابق مذهب شيعه با قربت خوانده است ، بنابر اظهر قضا بر او واجب نيست .\r\n\r\nمقدّم كردن نماز خود يا پدر\r\n2384 . كسى كه خودش نماز و روزه‌ى قضا دارد و نماز و روزه‌ى پدرش هم به گردن اوست ، اوّل نماز خودش را قضا نمايد يا نماز پدر را ؟\r\nج . فرق نمىكند .\r\n\r\nقضاى نماز كسى كه استمنا كرده\r\n2385 . فردى كه نمىدانسته با استمنا ، غسل جنابت بر او واجب مىشود ، حكم او در مورد نماز و روزه چگونه است ؟\r\nج . نماز و روزه‌هايى را كه بدون غسل خوانده ، بايد قضا كند و اگر جاهل مقصّر بوده ، كفاره‌ى روز را نيز بايد ادا نمايد .\r\n\r\nاقتدا به كسى كه نمازش را احتياطاً قضا مىكند\r\n2386 . آيا مأموم مىتواند به كسى كه احتياطاً نمازش را قضا مىكند ، اقتدا نمايد ؟\r\nج . اشكال دارد .\r\n\r\nكسى كه خواب مانده\r\n2387 . كسى كه براى نماز صبح خواب مانده ، آيا گناه انجام داده است ؟\r\nج . اگر تقصيرى نكرده ، گناه نكرده است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nنماز استيجارى\r\n\r\nواگذار نمودن قضاى نماز توسّط اجير\r\n2388 . آيا كسى كه براى نماز و روزه ميّت اجير مىشود ، مىتواند آن را خودش انجام ندهد و به ديگرى واگذار كند ؟ و در فرض جواز ، آيا مىتواند به قيمت كمتر از آنچه خودش گرفته ، به ديگرى بدهد ؟\r\nج . اگر در اجاره شرط نشده باشد كه خودش انجام دهد ، مىشود ؛ ولى بايد به قيمت كمتر از اجرت قرار داده شده نباشد ؛ مگر اين كه خودش بعض عمل را به جا آورده باشد .\r\n\r\nحكم اجيرى كه فوت كند\r\n2389 . پدر اين جانب مقدارى نماز و روزه استيجارى گرفته و قبل از انجام آن‌ها فوت شده است . آيا بر من ، كه پسر بزرگ‌تر هستم واجب است آن‌ها را به جا آورم ؟\r\nج . واجب نيست ، ولى بر وصى يا وارث است كه بر طبق مسأله‌ى 1262 رساله عمل نمايند .\r\n\r\nوظيفه اجير در تقليد\r\n2390 . آيا بر اجير لازم است سؤال كند كه اجيركننده مقلّد چه كسى بوده است ؟\r\nج . اجير بايد به وظيفه‌ى خودش عمل كند و سؤال لازم نيست .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n2391 . فردى نماز استيجارى را طبق فتواى مرجع تقليدى كه ترتيب را لازم نمىداند ، بدون رعايت ترتيب خوانده است . پس از فوت آن مرجع ، تعدادى نماز عشا باقى مانده است . آيا فقط همان مقدار باقىمانده از عشا را تنها بخواند كافى است ؟\r\nج . كفايت مىكند .\r\n\r\nشخص اجيرى كه عذر پيدا كرده\r\n2392 . شخصى در حال سلامت اجير شده تا نماز قضا به جا بياورد . اما پس از مدتى معذور گرديد ، به طورى كه بايد با تيمم نماز بخواند . وظيفه‌ى او چيست ؟\r\nج . بايد صبر كند و بعد از زوال عذر با وضو بخواند بنابر احوط ، اگر چه اصل استيجار صاحب جبيره و كسى كه تكليف او تيمم است ، بعيد نيست .\r\n\r\nاجيرى كه نمازها را به جا نياورده\r\n2393 . شخصى اجير شده تا در مدت معيّنى نماز قضا بخواند . اما اين كار را انجام نداده است ، اكنون وظيفه‌ى او چيست ؟\r\nج . ديگر بدون اذن اجاره‌كننده نمىتواند بخواند و اگر خواند ، استحقاق اجرت ندارد .\r\n\r\nشرط خواندن نماز در مسجد\r\n2394 . اگر كسى شرط كند كه نماز استيجاريش در مسجد خوانده شود ، آيا واجب است به آن عمل شود ؟\r\nج . بله ، واجب است .\r\n\r\nگرفتن پول براى نماز استيجارى\r\n2395 . آيا مىتوان در برابر نماز استيجارى پول دريافت كرد ؟\r\nج . بله ، مىتوان .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nشرط عدالت در اجير\r\n2396 . آيا شرط است كه اجير عادل باشد ؟\r\nج . خير ، شرط نيست .\r\n\r\nشرايط اجير\r\n2397 . كسى كه مىخواهد براى نماز اجير شود ، بايد چه شرايطى داشته باشد ؟\r\nج . اجير بايد يا مجتهد باشد يا مسائل نماز را از روى تقليد صحيح ، بداند .\r\n\r\nنيّت نماز استيجارى\r\n2398 . كسى كه نماز استيجارى مىخواند ، بايد چه نيتى كند ؟\r\nج . بايد هنگام نماز ، در نيّت خود ميّت را معيّن نمايد ؛ ولى لازم نيست اسم او را بداند ، پس اگر نيّت كند كه از طرف كسى نماز مىخوانم كه براى او اجير شده‌ام ، كافى است .\r\n\r\nنماز استيجارى در سفر\r\n2399 . آيا جايز است در سفر ، نماز يا روزه‌ى استيجارى بگيريم ؟\r\nج . نماز جايز است و روزه جايز نيست .\r\n\r\nقضاى نماز آيات\r\n2400 . كسى كه اجير شده تا نماز قضا به جا آورد ، بايد چند نماز آيات براى ميّت بخواند ؟\r\nج . اگر ذكرى از نماز آيات نشده ، لازم نيست نماز آيات بخواند .\r\n\r\nقضاى نماز زن توسط زن\r\n2401 . آيا قضاى نماز زن را حتماً زن بايد به جا آورد ؟\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nج . خير ، مرد نيز مىتواند به جا آورد و در بلند خواندن و آهسته خواندن نماز ، هر يك بايد به وظيفه خود عمل كنند .\r\n\r\nقضاى نمازهاى زن توسط مرد\r\n2402 . آيا مردى كه براى قضاى نمازهاى زن اجير شده ، بايد نمازها را بلند بخواند يا آهسته ؟\r\nج . نمازهاى جهريه را بايد بلند بخواند ( به مسأله‌ى 1256 رساله رجوع شود . )\r\n\r\nاجير گرفتن كسى كه نمىتواند نماز بخواند\r\n2403 . كسى كه نمىتواند نماز بخواند ، آيا مىتواند براى خواندن نمازهايش اجير بگيرد ؟\r\nج . خير ، خودش - به هرطور ممكن - بايد نماز خودش را بخواند .\r\n\r\nانجام مستحبات توسط اجير\r\n2404 . آيا كسى كه اجير شده ، بايد همه‌ى مستحبات را به جا آورد ؟\r\nج . اگر با اجير شرط نكنند كه نماز را با چه مقدار مستحبات به جا آورد ، مىتواند بدون مستحبات ، نماز را بخواند .\r\n\r\nانجام نماز استيجارى توسط كسى كه نماز قضا دارد\r\n2405 . آيا كسى كه نماز قضا دارد ، مىتواند نماز استيجارى قبول كند ؟\r\nج . بله ، مىتواند .\r\n\r\nتعيين وقت براى نماز استيجارى\r\n2406 . اگر براى نماز استيجارى وقت تعيين كنند ، آيا مىتواند در غير آن وقت نماز را به جا آورد ؟\r\nج . خير ، نمىتواند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nنماز قضاى پدر و مادر\r\n\r\nنماز قضاى مادر\r\n2407 . آيا نماز قضاى مادر بر پسر بزرگ واجب است ؟\r\nج . بنابر احتياط ، واجب است .\r\n\r\nپسر بزرگ‌تر\r\n2408 . منظور از پسر بزرگ‌تر ، كيست ؟\r\nج . پسرى است كه هنگام فوت پدر بزرگ‌تر ، از ديگر پسرها باشد .\r\n\r\nاختلاف مرجع ميّت و زنده در نماز قضاى مادر\r\n2409 . در صورتى كه انسان ، مقلّد مجتهدى باشد كه قضاى نمازهاى فوت‌شده‌ى مادر را واجب مىداند و در زمان تقليد از آن مجتهد ، مادر از دنيا برود و قضاى نماز و روزه‌ى او را پسر انجام ندهد و بعداً به علّت فوت آن مجتهد ، رجوع به مجتهد حىّ كند و آن مجتهد زنده قضاى نماز مادر را واجب نداند ، وظيفه‌ى فرد مكلّف چيست ؟\r\nج . تقليد با عمل كردن به فتوى محقّق مىشود .\r\n\r\nزياد بودن قضاى نماز پدر\r\n2410 . پسر بزرگ‌ترى كه پدرش بيش از 30 سال نماز و روزه‌ى فوت شده دارد ، چگونه\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nقضاى آن‌ها را به جا آورد ، در حالى كه خودش توانايى انجام آن را نداشته و از نظر مالى هم توانايى براى اجير گرفتن ندارد ؟\r\nج . تا هر مقدار را كه توانايى دارد ، بدون سختى و مشقت به جا آورد و همچنين به قدر توانايى اجير بگيرد .\r\n\r\nنماز قضاى پدربزرگ و مادربزرگ\r\n2411 . آيا قضاى نماز و روزه پدربزرگ و مادربزرگ ، در صورتى كه پسر آن‌ها ، آن قضاها را انجام نداده باشد بر نوه واجب است ؟\r\nج . واجب نيست .\r\n\r\nعدم وجوب قضاى نماز والدين بر دختر\r\n2412 . آيا خواندن نماز قضاى پدر ، اگر پسر بزرگ نداشته باشد بر دختر واجب است ؟\r\nج . واجب نيست .\r\n\r\nميزان صدق پسر بزرگ\r\n2413 . اگر فرزند اوّل در سنين كودكى فوت كند ، آيا فرزند دوّم كه اكنون ارشد و بزرگ‌تر است ، بعد از مرگ پدر و مادر واجب است قضاى نماز آن‌ها را به جا آورد ؟\r\nج . هر پسرى كه هنگام مرگ پدر و مادر ، فرزند ارشد است ، بر او واجب است نماز را قضا نمايد .\r\n2414 . فرزند اوّل ميّت دختر است و فرزند دوّم پسر است . آيا بر اين پسر ، ولد اكبر صدق مىكند ؟\r\nج . صدق مىكند .\r\n\r\nداشتن دو پسر از دو زن و صدق ولد اكبر\r\n2415 . اگر پدرى دو پسر بزرگ از دو زن داشته باشد ، بر كدام يك خواندن نماز\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nقضا واجب است ؟\r\nج . اگر آن دو پسر در سنّ مساوى باشند ، نمازهاى قضا شده پدر تقسيم مىشود و هر كدام از آن دو پسر به صورت مساوى آن را قضا مىكنند و مقدار باقى مانده كه قابل تقسيم نباشد به صورت وجوب كفايى بر آن دو واجب است .\r\n\r\nقضاى نماز والدين توسّط پسر نابالغ\r\n2416 . پسرى كه به تكليف نرسيده ، مىتواند نماز قضاى پدر و مادر را بخواند ؟\r\nج . بر او واجب نيست ؛ ولى اگر قدرت تشخيص خوب و بد را داشته باشد ، بنابر شرعيّت عبادات او ، اگر بخواند ، صحيح است و نمازهايى را كه خوانده به عنوان نماز پدر و مادر حساب مىشود .\r\n\r\nعمل نكردن ورثه به وصيّت و وظيفه‌ى پسر بزرگ\r\n2417 . متوفى وصيّت نموده كه ثلث اموال او را صرف نماز و روزه كنند و براى او پنج سال نماز و روزه بگيرند . اگر ورثه يا وصىّ عمل به وصيت نكردند ، وظيفه‌ى پسر بزرگ چيست ؟ و بر فرض عمل به وصيّت ، اگر احتمالًا نماز و روزه قضاى او بيش از پنج سال بود ، وظيفه چيست ؟\r\nج . آن چه را كه اضافه بر پنج سال ، پسر بزرگ يقين به قضا شدن آن دارد ، بايد قضا نمايد . همچنين اگر ورثه يا وصىّ در عمل به وصيّت معصيت كنند .\r\n\r\nوجوب قضاى نمازهاى فرد فلج\r\n2418 . شخصى مدّت چند سال فلج بوده و اكثراً در حال استراحت به سر مىبرده است ، و افرادى كه به عيادت او مىرفتند و سلام مىكردند ، صورت و لب خود را حركت مىداده است و قادر به سخن گفتن نبوده و در اين مدّت بيشتر اوقات نماز نخوانده\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nاست . آيا قضاى نمازهاى او بر پسر بزرگ‌تر واجب است ، با اين كه قادر بر سخن گفتن نبوده است ؟\r\nج . بله ، قضاى آن نمازها بر پسر بزرگ واجب است . حتّى آن نمازهايى را كه در اين مدّت خوانده ، ولى بر طبق وظيفه‌اش در آن حال رفتار نكرده است نيز بايد قضا نمايد .\r\n\r\nوجوب قضاى نماز كسى كه عمداً نماز نمىخوانده\r\n2419 . شخصى كه عمداً و از روى گناه نماز نمىخوانده ، آيا قضاى آن‌ها توسّط پسر بزرگ‌تر ، براى ميّت هم فايده‌اى دارد ؟\r\nج . در هر صورت پسر بزرگ‌تر بايد ترك احتياط نكند و به وظيفه عمل كند و اميد است براى ميّت هم مفيد باشد و از رحمت خداوند بهره ببرد .\r\n\r\nوجوب نماز قضا بر پسرى كه نتواند جلوى ادرار يا مدفوع خود را بگيرد\r\n2420 . اگر ادرار بيمارى كه پسر بزرگ خانواده مىباشد ، قطره‌قطره بيرون آيد و از بيرون آمدن مدفوع نمىتواند جلوگيرى نمايد ، آيا با وجود اين بيمارى ، قضاى نماز و روزه پدر بر عهده او مىباشد ؟\r\nج . آنچه بر عهده او است اعمّ است از اين كه خودش انجام دهد و يا اجير بگيرد و در صورتى كه خودش انجام مىدهد با نمازهاى خود او فرقى ندارد .\r\n\r\nنمازهاى فوت شده پدر سنّى\r\n2421 . پدر از اهل سنّت است و پسر بزرگ او شيعه شده است ، آيا نمازهاى فوت شده پدر بر اين فرزند واجب است ؟ اگر سنّى فوت شده فرزند پسر بزرگ نداشته باشد ، آيا قضاى نمازهايش جزو ديون وى محاسبه مىگردد ؟\r\nج . بنابر احتياط ، واجب است كه پسر براى نمازها اجير بگيرد كه اگر در ذمّه‌اش\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nهم نباشد ، از اموات ديگرش محسوب شود و اگر پسر بزرگ نداشت ، قضا جزو بدهىهاى ميّت يا وصيت او است .\r\n\r\nعمل نكردن پسر بزرگ به وظيفه\r\n2422 . اگر يقين دارند كه پسر بزرگ‌تر ، قضاى نماز و روزه‌هاى ميّت را به جا نمىآورد ، چه كنند ؟\r\nج . بنابر احتياط واجب ، با رضايت ورثه ، از ارث ميّت ، براى نمازها اجير بگيرند .\r\n\r\nبيمار بودن پسر بزرگ\r\n2423 . نماز پدر و مادر بر پسر بزرگ‌تر واجب است ، امّا او نمىتواند ايستاده نماز بخواند ، در اين باره چه وظيفه‌اى دارد ؟\r\nج . بايد بنا به وظيفه‌اش - نماز نشسته - آن‌ها را به جا آورد ، گرچه احتياط مستحب اين است كه در صورت توانايى ، ديگرى را براى نمازهاى پدر و مادر اجير كند .\r\n\r\nقضاى نماز كسى كه بعد از ظهر مرده\r\n2424 . اگر شخصى دو ساعت بعد از ظهر بميرد ، آيا نماز ظهر و عصرش را بايد قضا نمود ؟\r\nج . بله ، بايد قضا نمود .\r\n\r\nقضاى نمازى كه غلط خوانده شده\r\n2425 . اگر پدر و مادر نمازشان را غلط خوانده‌اند ، آيا بايد پسر بزرگ‌تر آن‌ها را قضا نمايد ؟\r\nج . بله ، بايد قضا كند ، البته در قضاى نمازهاى مادر بنابر احتياط است .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nاجير گرفتن براى نماز و روزه قضاى ميّت\r\n2426 . كسى فقط يك خانه از او مانده كه فرزندش در آن زندگى مىكند . آيا واجب است آن را بفروشيم و براى نماز و روزه‌اش اجير بگيريم ؟\r\nج . اگر پسر بزرگ ندارد و كسى هم نيست كه آن‌ها را به جا آورد ، واجب است از همان خانه و محل فروش آن بدهند .\r\n\r\nقضاى نماز كسى كه نمىتوانسته ايستاده بخواند\r\n2427 . كسى كه نمىتوانسته نمازش را ايستاده بخواند ، آيا كسانى كه نمازش را قضا مىكنند ، مىتوانند آن‌ها را نشسته بخوانند ؟\r\nج . نمىتوانند ، بلكه احتياط اين است كه كسى كه وظيفه‌اش نشسته خواندن است را نيز اجير نكنند .\r\n\r\nاز دست دادن پدر در سن خردسالى\r\n2428 . با توجه به اين كه در سن دو سالگى پدرم فوت كرد ، آيا قضاى نماز و روزه او بر من واجب است ؟\r\nج . وقتى بالغ شديد ، بر شما واجب است .\r\n\r\nوصيّت به عدم قضا\r\n2429 . پدرم با اين كه نمازهاى زيادى از او فوت شده ، اما وصيت كرده برايش هيچ نماز قضايى به جا نياوريم ، وظيفه‌ى ما چيست ؟\r\nج . وصيت او اعتبار ندارد و احتياط ، وظيفه‌ى شما است .\r\n\r\nقضاى نماز ميّت توسط دو نفر به طور هم‌زمان\r\n2430 . آيا دو نفر مىتوانند به صورت هم زمان نماز يا روزه‌هاى قضاى ميّتى را\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبه جا آورند ؟\r\nج . در مورد نماز به مسأله‌ى 1260 رساله مراجعه شود و در مورد روزه مانعى ندارد .\r\n\r\nقضاى نماز كسى كه پسر بزرگش به جا نمىآورد\r\n2431 . اگر پدرى فوت كند و پسر بزرگ‌تر نماز و روزه‌اش را قضا نكند ، آيا چيزى به عهدهء پسر كوچك‌تر مىباشد ؟\r\nج . خير ، مگر وقتى كه نوبت به استيجار از تركه ميّت برسد كه او هم به سهم خود وظيفه دارد .\r\n\r\nجنون پسر بزرگ‌تر هنگام فوت پدر\r\n2432 . اگر پسر بزرگ‌تر هنگام فوت پدر ، ديوانه باشد ، قضاى نماز پدر و مادر به عهدهء چه كسى است ؟\r\nج . هر وقت عاقل شد ، بايد به جا آورد .\r\n\r\nوصيت به نماز قضا به بيشتر از عمر ميّت\r\n2433 . شخصى وصيت كرده ثلث مالش را صرف نماز و روزه‌ى قضا نمايند . با ثلث مالش مىتوان 80 سال برايش نماز و روزه گرفت . در حالى كه اين شخص 50 سال بيشتر عمر نكرده است . وظيفه‌ى ما را بيان فرماييد ؟\r\nج . اگر 80 سال را خود او تعيين كرده ، بايد به وصيت او عمل شود ، چون شايد نماز و روزه‌هاى ديگران بر گردن او بوده است و اگر وصيّت متعارف بوده و مقصود او صرف نماز و روزه از ثلث بوده ، زيادى از آن ، مال ورثه و اگر وصيّت به كلّ ثلث بوده زيادى در خيرات مصرف مىشود .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nنماز آيات\r\n\r\nاسباب واجب شدن نماز آيات\r\n2434 . چه چيزهايى باعث مىشود كه نماز آيات واجب شود ؟\r\nج . 1 و 2 ) گرفتن خورشيد و ماه ، اگر چه مقدار كمى از آن‌ها گرفته شود و كسى هم از آن نترسد ؛ 3 ) زلزله ، اگر چه كسى هم نترسد ؛ 4 ) رعد و برق ، بادهاى سياه و سرخ و صيحهء ترسناك و مانند اين‌ها كه از آيات آسمانى و زمينى بوده و موجب ترس بيشتر مردم مىشود ، بنابر اظهر .\r\n\r\nفوريّت نماز آيات براى وقوع زلزله\r\n2435 . آيا نماز آيات براى وقوع زلزله فوريّت دارد ؟ در صورتى كه پاسخ مثبت باشد ، اگر به تأخير بيندازند حكم آن چيست ؟\r\nج . فوريّت دارد و هر وقت بخواند ادا است و اگر از روى نافرمانى به تأخير بيندازد ، بازهم اداى آن واجب فورى است .\r\n\r\nاطلاع از وقوع زلزله توسط ديگران\r\n2436 . اگر زلزله‌اى واقع شود ، اما انسان وقوع آن را احساس نكند ، خواه بيدار باشد يا در خواب ، سپس از منبع موثّق و معتبرى مانند سازمان زلزله نگارى كسب اطلاع\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nكند كه در محل سكونت او زلزله‌اى رخ داده است ، آيا در اين صورت بايد نماز آيات بخواند ؟\r\nج . اگر سبب حصول علم يا اطمينان شود ، نماز آيات واجب مىشود .\r\n\r\nاطلاع پيدا كردن از وقوع زلزله چند روز قبل\r\n2437 . اگر زلزله‌اى چندين روز قبل اتفاق افتاده باشد و بنده امروز مطلع شده باشم ، آيا بازهم نماز آيات بر من واجب است ؟\r\nج . اگر علم يا اطمينان به وقوع زلزله پيدا كرده‌ايد ، نماز آيات بر شما واجب است ، هر چند مدتى از آن گذشته باشد .\r\n\r\nكسى كه هنگام وقوع زلزله بيهوش بوده است\r\n2438 . اگر كسى هنگام وقوع زلزله بيهوش باشد ، آيا خواندن نماز آيات بر او واجب است ؟\r\nج . ظاهراً واجب نيست .\r\n\r\nپس‌لرزه‌ها\r\n2439 . آيا پس‌لرزه‌هاى زيادى كه بعد از زلزلهء اصلى رخ مىدهند ، سبب واجب شدن نماز آيات مىشوند ؟\r\nج . اگر محسوس باشند ، سبب وجوب مىشوند .\r\n\r\nوجوب نماز آيات در مناطقى كه در جوار مناطق زلزله‌زده هستند\r\n2440 . اگر در منطقه‌اى زلزله رخ دهد آيا نماز آيات بر افراد منطقه ديگر كه زلزله در منطقه آن‌ها رخ نداده است هم واجب است ؟\r\nج . چيزهايى كه نماز آيات براى آن‌ها واجب است ، در هر جايى اتفاق بيفتد ،\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nفقط مردم همان جا بايد نماز آيات بخوانند ، بر مردم جاهاى ديگر واجب نيست ، اگر چه از توابع يكديگر و به يك اسم معروف باشند .\r\n\r\nبيدار ماندن براى خواندن نماز آيات\r\n2441 . كسى كه به حسب قراين و اخبار منجّمين يقين دارد كه مثلًا امشب تمام قرص ماه مىگيرد ، آيا واجب است بيدار بماند تا نماز آيات از او قضا نشود يا مىتواند بخوابد ؟\r\nج . اگر احتمال مىدهد كه بيدار مىشود ، مىتواند بخوابد .\r\n\r\nزمان خواندن نماز آيات در خسوف و كسوف\r\n2442 . آيا بايد در همان لحظه خسوف و كسوف نماز آيات را خواند و يا مىشود كمى تأخير انداخت ؟\r\nج . از وقتى كه خورشيد يا ماه شروع به گرفتن مىكند ، انسان بايد نماز آيات را بخواند و بايد به تأخير نيندازد كه شروع به باز شدن بكند .\r\n\r\nكسوف و خسوف ناقص\r\n2443 . آيا كسوف و خسوف ناقص موجب واجب شدن نماز آيات مىشود ؟\r\nج . بله ، موجب واجب شدن نماز آيات مىشود .\r\n\r\nابرها و دود فراوانى كه مانع ديدن كسوف و خسوف مىشود\r\n2444 . اگر به علت ابرهاى فراوان و دودهاى غليظ ، كسوف و خسوف مشاهده نشود ، آيا نماز آيات واجب مىشود ؟\r\nج . بله ، اگر ثابت شود ، واجب مىشود .\r\n\r\nوجوب نماز آيات بر مردم مناطقى كه شاهد كسوف يا خسوف نيستند\r\n2445 . اگر در كشورى كسوف و خسوف رخ دهد ، آيا بر مردم كشورهاى ديگر - كه\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكسوف و خسوف را نمىبينند - نماز آيات واجب مىشود ؟\r\nج . بر مردم جاهاى ديگر واجب نيست .\r\n\r\nبادهاى واجب كننده‌ى نماز آيات\r\n2446 . چه بادهايى باعث واجب شدن نماز آيات مىشود ؟\r\nج . بادهاى سياه و سرخ كه موجب ترس بيشتر مردم شود ( مسأله‌ى 1213 )\r\n\r\nبادهايى كه بيشتر مردم نمىترسند\r\n2447 . آيا بادهاى ترساننده ، مثل بادهاى سياه و سرخ و زرد - كه بيشتر مردم نترسند - باعث واجب شدن نماز آيات مىشود ؟\r\nج . خير .\r\n\r\nرعد و برق\r\n2448 . آيا رعد و برق مىتواند باعث واجب شدن نماز آيات شود ؟\r\nج . اگر موجب ترس بيشتر مردم شود ، بنابر اظهر واجب مىشود .\r\n\r\nباران شديد\r\n2449 . آيا باران شديدى كه موجب خوف و ترس بيشتر مردم مىشود ، نماز آيات دارد يا نه ؟\r\nج . اگر مصداق آيات آسمانى ترسناك براى بيشتر مردم باشد ، نماز آيات واجب مىشود .\r\n\r\nانفجار شديدى كه باعث ترس مردم مىشود\r\n2450 . اگر انفجار مهيبى در يك شهر اتفاق بيفتد ، به گونه‌اى كه اكثر مردم بترسند ، آيا نماز\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nآيات بر مردم آن شهر واجب مىشود يا خير ؟\r\nج . اگر به سبب گذاشتن موادّ منفجره باشد ، نماز آيات واجب نمىشود .\r\n\r\nوقوع چندين حادثه در يك لحظه\r\n2451 . اگر در يك لحظه چندين حادثه كه هر كدام به تنهايى موجب واجب شدن نماز آيات مىشود ، رخ دهد آيا تك تك آن‌ها نياز به نماز آيات دارد يا يك نماز براى همه‌ى آن‌ها كافى است ؟\r\nج . براى هر يك ، نماز آيات واجب مىشود .\r\n\r\nنحوه‌ى خواندن نماز آيات\r\n2452 . نماز آيات چگونه خوانده مىشود ؟\r\nج . نماز آيات دو ركعت است و در هر ركعت پنج ركوع دارد و انسان بعد از نيت ، بايد تكبير گفته و يك حمد و يك سوره تمام بخواند و به ركوع رود و سر از ركوع بردارد ، دوباره يك حمد و يك سوره بخواند باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوم را هم مثل ركعت اوّل به جا آورد و تشهد بخواند و سلام دهد . ( جهت توضيح بيشتر در اين رابطه به مسأله‌ى 1226 رساله و بعد از آن رجوع شود .\r\n\r\nصورت بهتر اقامه‌ى نماز آيات\r\n2453 . بين صورت‌هاى مختلفى كه براى نماز آيات هست ، كدام يك رجحان و برترى دارد ؟\r\nج . صورت‌هاى مختلف نماز آيات و مستحبات آن در مسأله‌هاى 1225 تا 1230 رساله ذكر شده ، مراجعه شود .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nگفتن اذان و اقامه براى نماز آيات\r\n2454 . آيا براى نماز آيات مىتوان اذان و اقامه گفت ؟\r\nج . خير ، نمىتوان .\r\n\r\nكم يا زياد شدن ركوع نماز آيات\r\n2455 . آيا كم و زياد كردن ركوع نماز آيات باعث بطلان آن مىشود ؟\r\nج . هر يك از ركوع‌هاى نماز آيات ركن است كه اگر عمداً يا اشتباهاً كم يا زياد شود ، نماز باطل است .\r\n\r\nشك در تعداد ركوع نماز آيات\r\n2456 . اگر كسى در تعداد ركوع نماز آيات شك كند ، چه بايد بكند ؟\r\nج . اگر شك كند كه در ركوع آخر ركعت اوّل است يا در ركوع اوّل ركعت دوم و فكرش به جايى نرسد ، نماز باطل است ، ولى اگر مثلًا شك كند كه چهار ركوع انجام داده يا پنج ركوع ، چنان چه هنوز به سجده نرفته ، بايد ركوعى را كه شك دارد به جا آورده يا نه ، به جا آورد و اگر به سجده رفته ، به شك خود اعتنا نكند .\r\n\r\nزمان قضا شدن نماز آيات\r\n2457 . از چه زمانى نماز آيات قضا مىشود ؟ آيا زمان قضا شدن براى اسباب وجوب مختلف ، متفاوت است ؟\r\nج . اگر خواندن نماز آيات را به قدرى به تأخير بيندازد كه خورشيد يا ماه شروع به باز شدن كند ، بنابر احتياط واجب بايد نيّت ادا و قضا نكند ولى اگر بعد از باز شدن تمام آن ، نماز بخواند ، بايد نيّت قضا نمايد ، و موقعى كه زلزله و رعد و برق و مانند اين‌ها اتفاق مىافتد ، انسان بايد فورا نماز آيات را بخواند و اگر نخواند ، معصيت كرده و تا آخر عمر بر او واجب است و هر وقت بخواند ادا است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nشخصى كه وقت نماز يوميّه و نماز آيات او كم است\r\n2458 . اگر شخصى ، براى خواندن نماز يوميّه ، وقتش تنگ باشد و از طرفى در همان لحظه نماز آيات بر او واجب شده باشد ، اولويت با كدام يك از نمازها است ؟\r\nج . بايد اوّل نماز يوميّه را بخواند .\r\n\r\nبلند يا آهسته خواندن نماز آيات\r\n2459 . نماز آيات را بايد بلند خواند يا آهسته ؟ و آيا در اين جهت فرقى بين فرادا و جماعت وجود دارد ؟\r\nج . مستحب است قرائت آن را مطلقاً بلند بخواند .\r\n\r\nخواندن حمد پس از اتمام هر سوره در نماز آيات\r\n2460 . آيا در خواندن نماز آيات ، پس از تمام شدن هر سوره ، بايد حمد را دوباره خواند ؟\r\nج . بله .\r\n\r\nقيام متّصل به ركوع در ركوع‌هاى نماز آيات\r\n2461 . آيا مسأله قيام متصل به ركوع ، در تمام ركوع‌هاى نماز آيات مطرح است يا فقط در مورد ركوع آخر صدق مىكند ؟\r\nج . در تمام ركوع‌ها لازم است .\r\n\r\nوقوع اسباب وجوب نماز آيات در حال حيض يا نفاس زن\r\n2462 . اگر در حال حيض يا نفاس زن يكى از اسباب وجوب نماز آيات اتفاق بيفتد ، او در اين حالت چه وظيفه‌اى دارد ؟\r\nج . بايد نماز آيات را در غير كسوف و خسوف قضا كند ؛ ولى در اين دو قضا ندارد .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nثواب نماز آيات به جماعت\r\n2463 . آيا ثواب خواندن نماز آيات به جماعت همانند ثواب نماز جماعت يوميّه مىباشد ؟\r\nج . بله .\r\n\r\nنحوه‌ى اقتدا به ركعت دوم نماز جماعت\r\n2464 . اگر شخصى به ركعت دوم نماز آياتى كه به جماعت خوانده مىشود برسد ، مىتواند اقتدا كند يا خير ؟ در صورت مثبت بودن جواب ، آيا بايد ركعت بعدىاش را فرادى بخواند ؟\r\nج . بله ، مىتواند اقتدا كند و ركعت دوم را فرادا بخواند .\r\n\r\nنحوه اقتدا به امام جماعت نماز آيات در وسط ركوع‌ها\r\n2465 . اگر شخصى به اوّل نماز آياتى كه به جماعت خوانده مىشود ، نرسد ؛ آيا مىتواند در هنگام ركوع امام در يكى از ركوع‌ها اقتدا كند ؟\r\nج . احوط اين است كه در ركوع اوّل از ركعت اوّل يا ركعت دوم يا قبل از آن ركوع اقتدا كند .\r\n\r\nتكرار نماز آيات توسط امام با مأمومين ديگر\r\n2466 . آيا امام جماعت مىتواند نماز آيات را براى بار دوم براى مأمومين ديگر اقامه كند ؟\r\nج . ظاهراً مىتواند .\r\n\r\nشخصى كه تا كنون نماز آيات نخوانده است\r\n2467 . اگر شخصى تاكنون نماز آيات نخوانده ، چگونه مىتواند آن‌ها را جبران نمايد ؟\r\nج . هر چه يقين دارد كه بر او واجب بوده را بايد قضا كند و به جا آورد .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nنماز جمعه\r\n\r\nحكم نماز جمعه در زمان غيبت\r\n2468 . آيا در زمان غيبت امام معصوم - عليه السّلام - نماز جمعه واجب است يا مستحب ؟\r\nج . واجب تخييرى است .\r\n\r\nجمع وجوب تخييرى نماز جمعه با يك روايت\r\n2469 . وجوب تخييرى نماز جمعه ، چگونه با روايت ( هر كسى سه بار در نماز جمعه شركت نكند ، منافق است ) قابل تطبيق است ؟\r\nج . ظاهراً آن روايت در مورد وجوب تعيينى آن است .\r\n\r\nنرفتن به نماز جمعه\r\n2470 . آيا اگر سه بار پياپى به نماز جمعه نرويم ، قساوت قلب پيدا مىكنيم ؟\r\nج . خير ، ميزان مراعات وظيفه است .\r\n\r\nفاصلهء بين دو نماز جمعه\r\n2471 . فاصله مكانى بين دو نماز جمعه چه قدر بايد باشد ؟\r\nج . فاصله بين دو نماز جمعه كه هر دو واجد شرايط صحت باشند از يك فرسخ بايد كمتر نباشد ، و اگر كمتر بود ، هر كدام ديرتر شروع كرده باشند ( يعنى در تكبيرة الاحرام متأخر باشند ) نماز آن‌ها باطل است .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n2472 . آيا فاصله بين دو نماز جمعه از راهى كه مردم رفت و آمد دارند اندازه‌گيرى مىشود يا به صورت خط مستقيم فرضى اندازه‌گيرى مىشود ؟\r\nج . ملاك راهى است كه مردم عبور مىكنند .\r\n\r\nبرپايى دو نماز جمعه و جماعت در فاصله كمتر از يك فرسخ\r\n2473 . ميان دو گروه از شيعيان اختلاف شده و منجر به برپايى دو نماز جماعت و دو نماز جمعه در فاصله كمتر از يك فرسخ شده است ، حكم مسأله چيست ؟\r\nج . نماز جماعت آن‌ها صحيح است ، ولى نماز جمعه هر كدام كه زودتر شروع كرده‌اند صحيح ، و نماز جمعه‌ى دومى باطل است . و اگر هر دو با هم شروع كرده باشند ، نماز هر دو باطل است .\r\n\r\nشركت شخص مسلوس در نماز جمعه\r\n2474 . شخصى كه قدرت نگهدارى بول ندارد ، آيا مىتواند در نماز جمعه شركت كند و خطبه‌ها را گوش كند و با عمل به وظيفه شخص مسلوس ، نماز جمعه و عصر را بخوانند ؟\r\nج . بله مىتواند ، با مراعات آن چه در رساله ذكر شده است .\r\n\r\nشرايط امام جمعه و مسافر بودن امام جمعه\r\n2475 . آيا شرايط امام جمعه ، همان شرايط امام جماعت است ؟\r\nج . امام جمعه بايد از كمال عقل برخوردار بوده و مرد و عادل و بالغ و حلال زاده و شيعه دوازده امامى باشد و لازم نيست نماز جمعه در اصل بر او واجب تعيينى باشد ، پس مسافر مىتواند امام جمعه شود . ( به مسأله 19 از نماز جمعه‌ى رساله رجوع شود ) .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nراه شناخت عدالت امام جمعه\r\n2476 . راه تشخيص عدالت امام جمعه چيست ؟ و اگر افراد معتمد او را عادل نمىدانند ، تكليف چيست ؟\r\nج . عدالت عبارت است از حسن ظاهر ، يعنى دورى جستن از گناهان كبيره ، به گونه‌اى كه ظاهر احوال شخص به طور ظنّى دلالت كند كه او بناى بر ترك گناه دارد نه آن كه اتفاقاً چند روزى گناه را ترك كرده باشد و مأموم بايد اين حسن ظاهر را احراز كند .\r\n\r\nتعيين امام جمعه توسط فقيه در زمان غيبت\r\n2477 . آيا در زمان غيبت ، امام جمعه را بايد فقيه تعيين كند ؟\r\nج . خير .\r\n\r\nشكّ در عدالت امام جمعه\r\n2478 . اگر مأموم به عدالت امام جمعه شكّ داشته باشد ، آيا مىتواند به او اقتدا كند ؟\r\nج . نمىتواند اقتدا كند .\r\n\r\nاقتدا به امام جمعه‌اى كه ايجاد شبهه مىكند\r\n2479 . ائمه جمعه اگر شبهاتى به ارزش‌ها وارد كنند ، اقتداى نماز به آن‌ها چه حكمى دارد ؟\r\nج . امام جمعه بايد عادل باشد .\r\n\r\nقصد قربت در خطبه‌هاى نماز جمعه\r\n2480 . آيا واجب است خطبه‌هاى نماز جمعه با قصد قربت ، ايراد شوند ؟\r\nج . بله ، ظاهراً واجب است .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nواجبات خطبه‌هاى نماز جمعه\r\n2481 . واجبات خطبه‌هاى نماز جمعه چيست ؟\r\nج . بايد هر يك از دو خطبه مشتمل بر حمد الهى باشد ، و نيز بنابر اظهر مشتمل بر صلوات بر پيامبر - صلّى اللَّه عليه و آله و سلّم - و آل او - عليهم السّلام - باشد ، و نيز بايد در مجموع دو خطبه ، موعظه و قرائت قرآن كريم را ترك نكند ، بلكه بنابر احتياط واجب هر يك از دو خطبه بايد مشتمل بر موعظه ( پند و نصيحت ) و قرائت قرآن باشد ؛ بلكه احوط رعايت ترتيب مذكور و نيز قرائت سوره كامل در هر يك از دو خطبه است و نيز احوط ، لزوم اشتمال خطبه دوم بر صلوات بر معصومين - عليهم السّلام - به نحو تفصيل است .\r\n\r\nايستاده خواندن خطبه‌هاى نماز جمعه\r\n2482 . آيا واجب است خطبه‌هاى نماز جمعه را ايستاده خواند ؟\r\nج . واجب است خطيب در حال خواندن خطبه ايستاده باشد .\r\n\r\nترك نشستن رو به قبله در نماز جمعه\r\n2483 . آيا هنگام گوش دادن به خطبه‌هاى نماز جمعه ، رو به قبله نشستن واجب است ؟ و اگر رو به قبله نباشيم نمازمان باطل است ؟ 0\r\nج . نشستن رو به قبله مستحب است و شرط صحّت نماز جمعه نيست و نماز را باطل نمىكند .\r\n\r\nطهارت هنگام خطبه‌ها\r\n2484 . آيا واجب است هنگام گوش دادن به خطبه‌ها با وضو باشيم ؟\r\nج . بهتر است خطيب و مأمومين در هنگام خطبه‌ها با طهارت باشند ، اگر چه بنابر اظهر صحت خطبه‌ها ، مشروط به طهارت ( وضو ، غسل و تيمم ) نيست .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nگوش دادن به خطبه‌ها\r\n2485 . آيا گوش دادن به خطبه‌هاى نماز جمعه واجب است ؟ و در صورت عدم گوش دادن يا تأخير عمدى براى شركت در خطبه‌ها ، نماز جمعه دچار اشكال مىشود ؟\r\nج . در صورتى كه مأموم در شرايطى است كه اگر خطبه‌ها را گوش بدهد مىشنود ، واجب است گوش بدهد و نيز حرف زدنى كه او را از اين گوش دادن واجب بازدارد ، حرام است ، اگر چه باعث بطلان خطبه و نماز جمعه نسبت به او نيست و احتياط مستحب آن است كه اگر مأموم به خطبه‌ها نرسيده ولى يك ركعت از نماز جمعه را درك كرد ، نماز جمعه او صحيح است .\r\n\r\nذكر گفتن و نماز خواندن هنگام خطبه‌ها\r\n2486 . آيا جايز است هنگام خطبه‌ها ذكر گفته شود و يا نماز مستحبى خوانده شود ؟\r\nج . ذكرى كه مانع از گوش دادنِ خطبه‌ها نباشد اشكال ندارد ، و نماز خواندن هم وضعاً به صحّت نماز جمعه صدمه نمىزند .\r\n\r\nخواندن نماز هنگام خطبه‌ها\r\n2487 . آيا هنگام ايراد خطبه‌هاى نماز جمعه مىتوان نماز ظهر و عصر را به صورت فرادا خواند ؟\r\nج . مانعى ندارد .\r\n\r\nكسى كه به خطبه‌هاى نماز جمعه نرسيده\r\n2488 . كسى كه به خطبه‌هاى نماز جمعه نرسيده ، آيا نماز جمعه‌اش به جاى نماز ظهر حساب مىشود ؟\r\nج . بله .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nمقدار زمان طول كشيدن نماز جمعه و خطبه‌ها پس از ظهر شرعى\r\n2489 . 1 ) مجموع نماز جمعه و خطبه‌ها تا چه مقدار پس از ظهر شرعى مىتواند طول بكشد ؟\r\nج . مجموع نماز جمعه و خطبه‌ها ، بايد خيلى پس از زوال و ظهر شرعى طول نكشد .\r\n2 ) فردى كه معتكف است ، آيا مىتواند به نماز جمعه‌اى كه بيش از اين زمان طول مىكشد برود ؟\r\nج . شخص معتكف در نماز جمعه‌اى كه بيش از اين مقدار طول بكشد ، بنابر احتياط واجب ، نمىتواند برود .\r\n\r\nشروع خطبه قبل از اذان\r\n2490 . در شهرهايى كه خطبه‌ها را قبل از اذان شروع مىكنند ، و بعد از اذان واجبات خطبه‌ها را تكرار نمىكنند ، مأمومين مىتوانند بعد از خواندن نماز ظهر ، نماز عصر را به نماز عصر امام جمعه اقتدا كنند ؟\r\nج . در صورت ذكر شده ، احتياط واجب اين است كه اقتدا نكنند .\r\n\r\nفرادا خواندن نماز جمعه\r\n2491 . آيا مىتوان نماز جمعه را فرادا خواند ؟\r\nج . واجب است نماز جمعه را به جماعت بخوانند ، و نيز جماعت شرط صحّت آن است .\r\n\r\nكمترين تعداد شركت كنندگان در نماز جمعه\r\n2492 . حد اقل چند نفر بايد در نماز جمعه شركت كنند ، تا بتوان نماز جمعه خواند ؟\r\nج . بايد جمعيت آن‌ها از پنج نفر مرد كمتر نباشد كه يكى از آن‌ها خود امام مىباشد ، بنابراين غير از امام اگر چهار نفر مرد هم - كه نماز جمعه براى آن‌ها\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nوجوب تخييرى دارد ( اگر چه وجوب تعيينى نداشته باشد ) - براى نماز جمعه حاضر شوند ، انعقاد آن جايز و مشروع مىشود . ( مسأله‌ى 6 از نماز جمعه رساله . )\r\n\r\nكيفيت نماز جمعه\r\n2493 . چگونه بايد نماز جمعه خوانده شود ؟\r\nج . در نماز جمعه سوره معيّنى معتبر نيست ، ولى مستحب است در ركعت اوّل پس از حمد ، سوره جمعه و در ركعت دوم بعد از حمد ، سوره منافقون خوانده شود . و نيز مستحب است كه حمد و سوره آن بلند خوانده شود و در نماز جمعه دو قنوت مستحب است : يكى در ركعت اوّل قبل از ركوع كه پس از خواندن قنوت به ركوع مىرود ، و ديگرى در ركعت دوم بعد از ركوع كه پس از پايان قنوت به سجده مىرود .\r\n\r\nاستحباب گفتن اذان و اقامه نماز جمعه بعد از اذان\r\n2494 . اگر خطيب جمعه خطبه‌ها را قبل از زوال شروع كند و پس از زوال به پايان برد ، آيا گفتن اذان و اقامه ، پس از خطبه‌ها براى نماز جمعه استحباب دارد يا خير ؟\r\nج . بله ، استحباب دارد .\r\n\r\nقرائت نماز جمعه\r\n2495 . قرائت نماز جمعه بايد آهسته باشد يا بلند ؟\r\nج . مستحب است كه حمد و سوره در نماز جمعه بلند خوانده شود .\r\n\r\nقنوت نماز جمعه\r\n2496 . خواندن قنوت در نماز جمعه واجب است يا مستحب ؟\r\nج . به تفصيلى كه گذشت ، دو قنوت در نماز جمعه مستحب است .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nخواندن يك قنوت در نماز جمعه\r\n2497 . آيا مىشود فقط يك قنوت در نماز جمعه خواند ؟\r\nج . بله ، مىشود .\r\n\r\nاشتباه مأموم\r\n2498 . اگر در نماز جمعه مأموم اشتباهاً در ركعت دوم ، بعد از قنوت به ركوع رود ، اما فوراً برخيزد ، آيا نمازش صحيح است يا خير ؟\r\nج . اگر پس از رسيدن به حدّ ركوع يادش بيايد ، بايد به سجده رود و نيز اگر در حال رسيدن به حدّ ركوع ملتفت شود و در آن حال هيچ مكث ركوعى نكند ، به سجده مىرود و نمازش صحيح است ؛ اما اگر شك كرد ، نمازش باطل است .\r\n\r\nشك در نماز جمعه\r\n2499 . آيا احكام شك در نماز جمعه ، مثل احكام شك در ساير نمازها است ؟\r\nج . بله .\r\n\r\nنيّت فرادا بين نماز جمعه\r\n2500 . آيا مأموم در نماز جمعه مىتواند در بين نماز ، نيّت فرادا كند ؟\r\nج . اگر بين نماز جمعه نيّت فرادا كند و نمازش را تمام نمايد ، نماز جمعه‌اش بنابر احتياط واجب صحيح نيست .\r\n\r\nاقتدا در ركعت دوم نماز جمعه\r\n2501 . كسى كه به ركعت دوم نماز جمعه مىرسد ، آيا مىتواند به امام جمعه اقتدا كند ؟\r\nج . اگر چه تنها به ركوع امام برسد ، نماز جمعه او صحيح است و ركعت دوم را خودش فرادا مىخواند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\nنماز جمعه و كفايت كردن از نماز ظهر\r\n2502 . آيا نماز جمعه كفايت از ظهر مىكند ؟ اگر كفايت نمىكند ، اقتدا به امام جمعه كه نماز ظهر را احتياطاً نخوانده چگونه است ؟\r\nج . بله ، كفايت از ظهر مىكند .\r\n\r\nنيّت نماز ظهر بعد از نماز جمعه\r\n2503 . كسى كه مىخواهد بعد از نماز جمعه ، نماز ظهرش را هم بخواند ، بايد استحباب كند يا احتياط ؟\r\nج . نيّت احتياط مستحبى كند .\r\n\r\nخواندن نماز ظهر به جماعت پس از نماز جمعه\r\n2504 . آيا امام و مأمومين مىتوانند پس از نماز جمعه ، نماز ظهر را به جماعت بخوانند ؟\r\nج . بله ، همه نيّت احتياطى كنند .\r\n\r\nاقتداى نماز ظهر به نماز جمعه\r\n2505 . آيا مىتوان نماز ظهر را به نماز جمعه اقتدا كرد ؟\r\nج . مىتواند اقتدا كند ، اگر نماز جمعه با تمام شرايطش و به طور صحيح برگزار شود ، گرچه خلاف احتياط است ، و بهتر است اين كار را انجام ندهند .\r\n\r\nقضاى نماز جمعه\r\n2506 . آيا كسى كه نماز جمعه را در وقتش نخوانده ، مىتواند آن را قضا نمايد ؟\r\nج . خير و بايد نماز ظهر را بخواند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nاقتدا به نماز عصر امام جمعه\r\n2507 . آيا بعد از نماز جمعه مىتوان به نماز عصر امام جمعه اقتدا كرد ؟\r\nج . بله ، مىتوان .\r\n\r\nاقامه‌ى نماز جماعت هم زمان با نماز جمعه\r\n2508 . آيا وقتى كه نماز جمعه برپا است مىتواند در مساجد ديگر نماز جماعت را اقامه كند ؟\r\nج . بله ، مانعى ندارد و هنگام آن ، وقت فضيلت است .\r\n\r\nبلند خواندن قرائت نماز ظهر جمعه\r\n2509 . آيا قرائت نماز ظهر جمعه براى كسى كه نماز جمعه نخوانده است ، بايد بلند باشد يا آهسته ؟\r\nج . مستحب است بلند بخواند .\r\n\r\nنماز جمعه براى مسافر\r\n2510 . آيا كسى كه مسافر است مىتواند در نماز جمعه شركت كند ؟\r\nج . بله ، مىتواند .\r\n\r\nشركت زنان در نماز جمعه\r\n2511 . آيا زنان مىتوانند در نماز جمعه شركت نمايند ؟\r\nج . مىتوانند ، ولى بهتر است در خانه شان نماز ظهر بخوانند .\r\n\r\nرفتن زن به نماز جمعه بدون اجازه‌ى شوهر\r\n2512 . آيا زن مىتواند بدون اجازه‌ى شوهرش در نماز جمعه شركت كند ؟\r\nج . خير ، نمىتواند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nنماز عيد فطر و قربان\r\n\r\nواجب بودن نماز عيدين\r\n2513 . آيا خواندن نماز عيدين واجب مىباشد ؟\r\nج . در زمان غيبت مستحب است .\r\n\r\nواجب كردن نماز عيد با نذر\r\n2514 . آيا شخصى مىتواند با نذر ، نماز عيد را بر خود واجب كند ؟\r\nج . بله ، با نذر واجب مىشود .\r\n\r\nوقت برپايى نماز عيد\r\n2515 . وقت اقامه‌ى نماز عيد از كى شروع مىشود و در چه زمانى وقت آن به پايان مىرسد ؟\r\nج . از اوّل آفتاب روز عيد است تا ظهر .\r\n\r\nثابت شدن عيد فطر در بعد از ظهر و زمان نماز عيد\r\n2516 . اگر رسيدن عيد فطر بعد از ظهر ثابت شود ، آيا همان بعد از ظهر مىتوان نماز عيد را برگزار نمود يا اين كه فردا صبح برگزار شود ؟\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nج . بعيد نيست كه نماز عيد فطر به جماعت در فرداى آن روز ، بعد از طلوع آفتاب و قبل از ظهر ، به اميد مطلوبيّت ، بدون قصد قضا مستحب باشد .\r\n\r\nقضا شدن نماز عيد\r\n2517 . آيا نماز عيد قضا دارد ؟\r\nج . خير ، قضا ندارد .\r\n\r\nگفتن اذان و اقامه براى عيدين\r\n2518 . آيا براى نماز عيدين مىتوان اذان و اقامه گفت ؟\r\nج . خير ، اذان و اقامه ندارد .\r\n\r\nجواز اعاده نماز عيد فطر به جماعت دوم\r\n2519 . آيا اعاده نماز عيد فطر به جماعت دومى جايز است ؟\r\nج . اعاده‌ى نماز عيد فطر به جماعت دوم اماماً يا مأموماً ، در حكم ، مثل نمازهاى ديگر است .\r\n\r\nاقتدا به نماز عيد در وسط قنوت‌ها\r\n2520 . اگر در نماز عيدين به قنوت اوّل امام نرسيم ، چگونه مىتوانيم اقتدا كنيم ؟\r\nج . احوط ترك اقتدا است در آن ركعت ، مگر بدانيد كه مىتوانيد بقيه‌اى تكبيرات را با قنوت‌ها به جا آوريد و به ركوع امام ملحق شويد .\r\n\r\nرسيدن به ركعت دوم نماز عيد\r\n2521 . اگر به ركعت دوم نماز عيد برسيم ، چه كارى مىتوانيم انجام دهيم ؟\r\nج . ركعت اوّل را با امام مىخوانيد و ركعت دوم را به صورت فرادا خودتان مىخوانيد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nخواندن ذكرهاى ديگر در قنوت نماز عيد\r\n2522 . آيا در قنوت‌هاى نماز عيد مىتوان ذكرهاى ديگرى به غير از آنچه كه وارد شده است خواند ؟\r\nج . بله ، مىتوان .\r\n\r\nكم و زياد كردن قنوت‌هاى نماز عيد\r\n2523 . آيا كم و زياد كردن قنوت‌هاى نماز عيد ، باعث بطلان آن مىشود ؟\r\nج . عمداً نبايد كم و زياد شود .\r\n\r\nگفتن اقامه توسط امام در نماز عيد فطر\r\n2524 . اگر امام جماعت براى نماز عيد فطر ، اقامه بگويد ، نماز او و ساير نمازگزاران چه حكمى دارد ؟\r\nج . نبايد اقامه بگويد ، ولى نمازش صحيح است .\r\n\r\nتفاوت نماز عيد فطر و نماز عيد قربان\r\n2525 . آيا نماز عيد قربان ، از حيث زمان و نحوه‌ى انجام ، دقيقاً مانند نماز عيد فطر است ؟\r\nج . بله .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nاحكام نماز جماعت\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n\r\nفضيلت نماز جماعت\r\n\r\nثواب نماز جماعت و پاك شدن عقوبت گناهان\r\n2526 . آيا ثواب نماز جماعت باعث پاك شدن عقوبت گناهان مىشود ؟\r\nج . در آن چه مربوط به حق النّاس و يا هر چه انسان مأمور به تدارك است ، نيست و در غير آن بىاثر نيست .\r\n\r\nحكم نماز خواندن با جماعت با سرعت\r\n2527 . آيا نماز به صورت جماعت با سرعت و بدون مستحبات بهتر است يا به صورت فرادا با مستحبات ؟\r\nج . در صورت خواندن با جماعت بهتر است .\r\n\r\nفضيلت نماز جماعت يا ادامه عزادارى\r\n2528 . آيا نماز جماعت اوّل وقت مهم‌تر است يا ادامه عزادارى امام حسين - عليه السّلام - ؟\r\nج . جمع آن دو ممكن است .\r\n\r\nجمع بين دو فضيلت نماز جماعت و نماز اوّل وقت\r\n2529 . اگر نماز جماعت پس از زمان فضيلت اوّل وقت برپا شود ، چگونه مىتوان بين دو فضيلت نماز جماعت و نماز اوّل وقت جمع نمود ؟ ترجيح با كدام است ؟\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nج . در اوّل وقت ، نماز فرادا بخواند و بعد به جماعت آن را اعاده كند و اگر نخواست دو نماز بخواند ، احتياط در اين امر مستحبّى ، در تقديم نماز اوّل وقت است .\r\n\r\nجواز عدول به نافله در نماز استيجارى براى درك جماعت\r\n2530 . آيا در نماز استيجارى مىتوان براى رسيدن به جماعت ، به نافله عدول كرد ؟\r\nج . جايز است .\r\n\r\nعقوبت ترك جماعت\r\n2531 . چون نماز جماعت واجب نيست و با توجّه به اين كه جماعت در دسترس است ، اگر در نماز جماعت شركت نكنيم ، در محضر خداوند متعال مؤاخذه مىشويم ؟\r\nج . استحباب شركت در جماعت ، مؤكّد است ؛ به طورى كه بين مستحبّات كم‌نظير يا بىنظير است و ترك آن به عنوان اوّلى مؤاخذه ندارد .\r\n\r\nانتخاب بين نماز فرادا با حضور قلب يا جماعت بدون حضور قلب\r\n2532 . اگر كسى احساس كند كه در نماز فرادا داراى حضور قلب بيشترى است و در نماز جماعت به عللى كسل مىشود ، كدام را انتخاب كند ؟\r\nج . دومى را انتخاب كند .\r\n\r\nصحّت حديثى كه ترك كنندگان نماز جماعت را يهودى معرفى مىكند\r\n2533 . گويا از حضرت رسول اكرم - صلّى اللَّه عليه و آله و سلّم - روايت شده كه فرموده‌اند : كسانى كه به جماعت حاضر نمىشوند و فُرادا نماز مىخوانند ، يهودى هستند با آنان معاشرت نكنيد . آيا اين حديث صحيح است يا نه ؟\r\nج . بايد شرايط خارجى صدور روايت ملاحظه شود .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nاشتغال به كارهاى ادارى و عدم حضور در نماز جماعت\r\n2534 . در بعضى اماكن ادارى ، هنگام برپايى نماز جماعت كه در وقت ادارى است ، تعدادى از افراد به خاطر شرايط كارى در نماز جماعت شركت نمىكنند - با آن كه انجام دادن آن كارها بعد از وقت ادارى يا در روز بعد ممكن است - آيا عمل آن‌ها سبك شمردن نماز محسوب مىشود ؟\r\nج . موارد آن مختلف است .\r\n\r\nبهترين محل براى نماز جماعت\r\n2535 . بهترين مكان‌ها جهت نماز جماعت چه مكان‌هايى است ؟\r\nج . به ترتيب : 1 ) مسجد الحرام ؛ 2 ) مسجد النّبى ؛ 3 ) مسجد كوفه ؛ 4 ) مسجد سهله ؛ 5 ) مسجد خيف ؛ 6 ) مسجد غدير ؛ 7 ) مسجد بيت المقدس ؛ 8 ) مسجد براثا ؛ 9 ) مسجد قبا ؛ 10 ) مسجد جامع هر شهر ؛ 11 ) مسجد قبيله ؛ 12 ) مسجد بازار و نيز مشاهد مشرفه انبيا و اوصياى آنان و ائمه - عليهم السّلام - .\r\n\r\nتداخل بين نماز جماعت و جلسه‌ى قرآن\r\n2536 . اگر بين نماز جماعت و جلسه‌ى قرآن تداخل پيش بيايد ، كدام يك مقدّم است ؟\r\nج . نماز جماعت مقدّم است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nشرايط امام جماعت\r\n\r\nشرايط و چگونگى عدالت امام جماعت و نحوه احراز آن\r\n2537 . شرايط امام جماعت چيست و منظور از عدالت امام جماعت چيست ؟\r\nج . امام جماعت بايد شيعه دوازده امامى ، عاقل ، عادل و حلال زاده باشد و نماز را به طور صحيح بخواند و بنابر احتياط بالغ بوده و اگر مأموم او مرد است ، امام نيز بايد مرد باشد و عدالت معتبر در امام جماعت عبارت است از حسن ظاهر يعنى دورى جستن از گناهان كبيره ، به طورى كه ظاهر احوال شخص به طور ظنّى دلالت كند كه او بناى بر ترك گناه دارد ، نه آن كه اتفاقاً چند روزى گناه را ترك كرده باشد و مأموم بايد اين حسن ظاهر را احراز كند ، و اصرار بر گناهان صغيره ، به منزله گناه كبيره است .\r\n\r\nاعمال منافى مروّت\r\n2538 . آيا اعمالى كه با مروّت منافات دارد ، مضرّ به عدالت امام است ؟\r\nج . خير مضرّ نيست ؛ مگر به حدّى كه منافى با كاشفيّت ظنّيه بر بناى بر ترك گناه باشد .\r\n\r\nپخش موسيقى در مسجد\r\n2539 . امام جماعتى كه از مسجدش صداى نوار موسيقى مطرب و غير مطرب پخش\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمىشود و او اهمّيتى نمىدهد و يا احياناً در آن مجلس شركت مىكند ، آيا از عدالت ساقط مىشود ؟\r\nج . با عدم محمل صحّت ، عدالت او مشكل دارد .\r\n\r\nخصوصياتى كه باعث رجحان در امام جماعت مىشود\r\n2540 . چه خصوصياتى باعث مىشود كه شخصى براى امام جماعت بودن بر افراد شبيه خود رجحان داشته باشد ؟\r\nج . صاحب مسجد و امامى كه براى امامت آن مسجد معيّن شده ، و صاحب منزل يا مستأجر آن در صورت واجد شرايط بودن از ديگران در امامت براى جماعت مقدم هستند و مستحب است كسى را كه فقيه‌تر يا قرائتش از ديگران بهتر يا بزرگ‌تر يا هاشمى است ، امام جماعت قرار دهند .\r\n\r\nمراد از گناهان كبيره\r\n2541 . منظور از گناهان كبيره كه امام جماعت بايد تارك آن‌ها باشد چيست ؟\r\nج . هر گناهى است كه در قرآن بر آن وعده به آتش يا عذاب داده شده باشد يا در عبارتى كبيره بودن آن تصريح شده باشد يا از گناهى كه كبيره بودن آن ثابت است ، اعظم يا مساوى شمرده شده باشد .\r\n\r\nمنظور از اصرار بر گناهان صغيره\r\n2542 . منظور از اصرار بر گناه صغيره كه به عدالت ضرر مىرساند ، چيست ؟\r\nج . هر گناه غير از گناه كبيره ( كه تعريف آن گذشته ) صغيره است و انجام دادن آن براى بار دوّم ( بدون اين كه پس از بار اوّل توبه واقع شود ) اصرار است .\r\n\r\nمطالبه پول در قبال نماز جماعت\r\n2543 . در صورتى كه امام جمعه و يا امام جماعت نسبت به دنيا حريص باشد و در قبال\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nخواندن نماز جماعت و جمعه و يا سخنرانى از مردم پول مطالبه نمايد ، آيا مىشود در نماز به او اقتدا كرد ؟\r\nج . آن چه مرقوم شد مضرّ به عدالت نيست ؛ مگر در اين راه مرتكب كبيره شود يا بر صغيره اصرار ورزد .\r\n\r\nمعاشرت با افراد فاسق\r\n2544 . آيا جايز است به كسى كه با حضورش در بين افرادى كه فاسق هستند باعث تقويت آن‌ها است اقتدا كرد ؟ ناگفته نماند كه حضورش نه به خاطر هدايت و ارشاد باشد ، بلكه قصد به هم نزدن دوستى و يا جبران خوبىهاى آن‌ها در حقّش باشد ؟\r\nج . موارد مختلف است و با امكان حمل فعل مسلم بر صحيح ، حمل بر فساد نبايد كرد .\r\n\r\nدروغ گفتن يا نوشتن\r\n2545 . اگر كسى آشكارا دروغ بگويد و يا بنويسد و يا باعث دروغ ديگران باشد و براى شخص و اشخاص موارد فوق واضح باشد ، آيا اقتداى به او جايز است يا خير ؟\r\nج . عادل ، دروغ حرام نمىگويد ، مگر ضرورت لازم‌المراعات باشد كه رهايى از حرام يا انجام واجب متوقف بر آن باشد و در هر صورت با امكان ، بايد حمل بر صحّت شود كه شايد دروغ مصلحت‌آميز بوده است .\r\n\r\nريش‌تراش بودن امام جماعت از روى جهل به مسأله\r\n2546 . حكم نماز جماعتى كه به امامت جماعت فرد ريش‌تراش - از روى جهل به مسأله - برگزار شده است ، چيست ؟\r\nج . جماعت باطل است و احتياطاً بايد آن نماز را قضا كنند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nتوبه از گناه كبيره\r\n2547 . شخصى مرتكب گناهى كه مستوجب حدّ شرعى است شده است ؛ ولى چون فقط خودش مىداند و توبه كرده و حكم به عدالت او هم مىشود ، آيا مىتواند امام جماعت بشود ؟ كراهت چه طور ؟\r\nج . مانعى ندارد و امام جماعت شدن فردى كه حدّ شرعى بر او جارى شده است ، مكروه است نه آن چه در سؤال ذكر گرديده است .\r\n\r\nامامت جماعت دانشجو\r\n2548 . آيا دانشجوى دانشگاه مختلط كه مقيّد به آداب و اصول اسلامى است ، مىتواند در نمازخانه دانشكده امام جماعت بشود ؟\r\nج . شرايط امام جماعت در رساله مذكور است .\r\n\r\nشخصى كه نمىدانسته عمل امام جماعت او را از عدالت خارج مىكند\r\n2549 . شخصى مىدانسته كه عدالت از شرايط امام جماعت است . او عملى را از امام جماعت مىديده كه در حقيقت ساقط كننده‌ى عدالت بوده ، ولى او نمىدانسته و به آن امام اقتدا مىكرده است ، بعداً مىفهمد عمل مذكور امام را از عدالت خارج مىكند . تكليف نمازهايى كه به اين صورت به جماعت خوانده است ، چيست ؟\r\nج . اگر ندانستن او به جهل به مسأله بر مىگردد ، احتياطاً اعاده كند .\r\n\r\nامام جماعتى كه از طرف سازمان تبليغات يا امور مساجد فرستاده مىشود\r\n2550 . آيا پشت سر امام جماعتى كه از طرف سازمان تبليغات اسلامى يا سازمان امور مساجد فرستاده مىشوند ، مىتوان نماز خواند ؟\r\nج . اگر عادل و واجد شرايط باشد ، جايز است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nامامت كسى كه خود را واجد شرايط نمىداند\r\n2551 . آيا كسى كه خود را واجد شرايط امامت جماعت نمىداند ، ولى ديگران به او اين اعتماد را دارند و او نيز مىداند كه اگر نپذيرد ، نماز جماعت منعقد نخواهد شد ، مىتواند به عنوان امام جلو بايستد و ديگران به او اقتدا كنند ؟\r\nج . لازم نيست امام جماعت ، خودش را عادل بداند .\r\n\r\nپرداخت وجه به امام جماعت در اداره‌ها\r\n2552 . آيا پرداخت وجه به امام جماعت كه در نمازخانه‌ى ادارات ، نماز مىخواند از طرف اداره صحيح است ؟\r\nج . اگر اخذ اجرت صدق ننمايد ، مانعى ندارد و گرنه جايز نيست ، بنابر احوط .\r\n\r\nاجرتى كه ادارات به ائمه‌ى جماعات مىدهند\r\n2553 . اجرتى كه بعضى از ادارات دولتى به بعضى از روحانيونى كه در آنجا اقامه‌ى نماز مىكنند و يا مسأله مىگويند ، مىدهند چه حكمى دارد ؟ اگر اين فرد روحانى قصد گرفتن اجرت داشته باشد ، آيا نمازهايى كه به جماعت خوانده شده صحيح است ؟\r\nج . اگر براى كارهاى غير واجب باشد و يا به عنوان اجرت بر كار واجب نباشد ، اشكال ندارد ولى در هر حال عمل ، صحيح واقع مىشود ، هر چند عبادى باشد .\r\n\r\nسهم امام و پول‌هايى كه امام جماعت بابت امر خاصّى دريافت كرده است\r\n2554 . امام جماعتى از مردم و مأمومين ، مقدارى پول و قدرى سهم مبارك امام - عليه السّلام - جهت ساختن مسجد گرفته ؛ ولى در اين مورد اقدامى نكرده است . به همين دليل صاحبان پول ، پول خود را طلب مىكنند ؛ امّا او مىگويد شما حق مطالبه نداريد ، چون من وكيل شرع هستم و خودم مىدانم چه كنم . آيا اين مسأله به عدالت او ضرر مىرساند يا نه و آيا مىتوان پشت سر اين فرد نماز خواند ؟\r\nج . تا جايى كه حمل بر صحت ممكن باشد ، مضرّ به عدالت نيست .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nكسب اجازه از مجتهد جهت امامت جماعت\r\n2555 . آيا براى امام جماعت شدن نياز به كسب اجازه از مجتهد است ، يا همان توجّه و اعتماد مردم كافى است ؟\r\nج . همان كه مردم او را عادل بدانند ، كافى است .\r\n\r\nدفتر ازدواج داشتن امام جماعت\r\n2556 . آيا صاحب دفتر ازدواج بودن ، به عدالت امام جماعت خدشه وارد مىكند ؟\r\nج . اگر شرايط ذكر شده جهت امامت جماعت را دارا باشد ، مسأله مذكور منافاتى با امامت او نخواهد داشت .\r\n\r\nامام جماعتى كه قاضى است ، ولى به درجه‌ى اجتهاد نرسيده\r\n2557 . آيا نماز خواندن پشت سر امام جماعتى كه شغل قضاوت دارد ، ولى مجتهد نيست ، صحيح است ؟\r\nج . شرايط امام جماعت در رساله ذكر شده است كه در صورت احراز آن ، اقتداى به او جايز است .\r\n\r\nمشاهده‌ى غيبت از امام جماعت\r\n2558 . اگر امام جماعت را چندين مرتبه در حال غيبت كردن ببينم ، آيا از عدالت خارج مىشود ؟\r\nج . اگر امكان حمل بر صحّت ندارد ، از عدالت خارج مىشود .\r\n\r\nامام جماعتى كه امر به معروف و نهى از منكر نمىكند\r\n2559 . آيا اقتدا به امام جماعتى كه قادر بر امر به معروف و نهى از منكر است ، ولى اين كار را نمىكند ، جايز است ؟\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nج . اگر با وجود تمام شرايط وجوب ، آن را ترك مىكند از عدالت ساقط مىشود و علم به اين مطلب لازم است .\r\n\r\nعدالت امام جماعتى كه قوانين رانندگى را رعايت نمىكند\r\n2560 . امام جماعتى كه با اتومبيل رفت و آمد مىكند و بعضى از قوانين راهنمايى و رانندگى را رعايت نمىكند ، عادل مىباشد يا خير ؟\r\nج . اگر عناوين ثانوى ديگر كه ضرر به عدالت مىزند ، در ميان نباشد ، مضرّ به عدالت نيست .\r\n\r\nشركت در مجلس موسيقى\r\n2561 . اگر امام جماعتى در مجلسى شركت مىكند كه در آن مجلس صداى موسيقى مطرب و غير مطرب پخش مىشود و او اهميتى نمىدهد ؛ از عدالت ساقط مىشود ؟\r\nج . اگر امكان حمل به صحّت ندارد ، بله ساقط مىشود .\r\n\r\nدروغ گفتن امام به صورت شوخى\r\n2562 . اگر امام جماعتى به صورت شوخى گاهى دروغ بگويد ، آيا از عدالت خارج شده است ؟\r\nج . خير ، خارج نمىشود .\r\n\r\nامام جماعت شدن شخصى كه كافر بوده و بعداً مسلمان مىشود\r\n2563 . پدر و مادر شخصى كافر بوده و خودش نيز تا سال‌ها كافر بوده و سپس توبه كرده و مسلمان مىشود . آيا چنين شخصى مىتواند عادل و در نتيجه امام جماعت بشود ؟\r\nج . بله ، امكان دارد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nاعتقاد به تحريف دعاهاى مفاتيح الجنان\r\n2564 . اگر امام جماعتى عقيده داشته باشد كه برخى از دعاهاى مفاتيح الجنان تحريف شده است ، عادل مىباشد يا خير ؟\r\nج . مضرّ به عدالت نيست .\r\n\r\nامامت شخص وسواسى\r\n2565 . اگر شخصى وسواسى باشد - مثلًا كلمه‌اى را چند بار تكرار مىكند - ، مىتواند امام جماعت باشد ؟\r\nج . تا به حدّ بطلان نمازش نباشد ، اقتداى به او جايز است .\r\n\r\nامامت شخص بىگناهى كه بنابر حكم دادگاه بر او حدّ جارى شده است\r\n2566 . شخصى در دادگاه محكوم شده و حدّ شرعى بر او جارى شده است در حالى كه خود او مىداند بىگناه بوده . آيا اين فرد مىتواند امامت جماعت افرادى كه او را مىشناسند يا نمىشناسند را ، بر عهده بگيرد ؟\r\nج . بله ، مانعى ندارد .\r\n\r\nامامت شخص مخالف انقلاب\r\n2567 . اشخاصى كه مخالف انقلاب يا نظام جمهورى اسلامى و يا مخالف ولايت فقيه هستند ، آيا اقتدا به آن‌ها جايز است يا خير ؟\r\nج . اگر عادل باشند ، اقتدا به آن‌ها مانعى ندارد .\r\n\r\nاقتدا به استادى كه سر كلاس حاضر نمىشود\r\n2568 . اگر استاد دانشگاه سر كلاس‌هاى خود حاضر نشود ، آيا مىشود به او اقتدا كرد ؟\r\nج . اگر آن تدريس بر او واجب شرعى باشد و بدون عذر آن را ترك مىكند ، عدم حضور او مُخلّ به عدالت مىشود .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nاقتداى ظاهرى به امامِ فاقد شرايط\r\n2569 . آيا اقتدا به صورت ظاهرى و صورى به امام جماعتى كه فاقد شرايط مىباشد ، جايز است ؟\r\nج . صحيح نيست و اگر فقط صورتاً اقتدا كند ، كار حرامى نكرده است ، مگر آن كه سبب انتزاع ترويج باطل شود .\r\n\r\nاقتدا به امام جماعت فاسق و اعاده نمازهاى خوانده شده\r\n2570 . آيا اقتدا به امام جماعت فاسق جايز است ؟ آيا نمازهايى كه خوانده شده بايستى اعاده شود ؟\r\nج . اقتدا به امام جماعت فاسق جايز نيست و اگر بعد از نماز بفهمد كه امام جماعت عادل نبوده ، نمازش صحيح است . ( جهت اطلاع بيشتر به مسأله‌ى 1142 و 1170 و 1171 رساله رجوع شود . )\r\n\r\nانتشار بىعدالتى يك امام جماعتى در بين مردم\r\n2571 . اگر عده‌اى امام جمعه يا جماعت را عادل ندانند ، مىتوانند بىعدالتى او را در بين مردم منتشر كنند ؟\r\nج . خير ، نمىتوانند ؛ مگر اين كه آن شخص سبب اضلال و گمراهى ديگران شود و ضمناً ترويج از او هم جايز نيست .\r\n\r\nامام جماعت عادلى كه نمىدانيم اكنون عادل است يا نه\r\n2572 . قبلًا به عدالت شخصى اطمينان داشتم و به او اقتدا مىكردم . بنابر ضرورت كارى مجبور شدم چند سال در شهر ديگرى اقامت كنم . اكنون كه به شهر خود برگشته‌ام ، نمىدانم اين فرد به عدالت باقى است يا نه . آيا شناخت قبلى من نسبت به عدالت اين\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nشخص كفايت مىكند يا اين كه دوباره بايد عدالت او را احراز نمايم ؟\r\nج . شناخت قبلى كافى است .\r\n\r\nاقتدا به امام جماعت غير عادل و دوباره خواندن نماز\r\n2573 . شخصى با اين كه در عدالت امام جماعت شك دارد يا اصلًا او را عادل نمىداند ، براى نماز به او اقتدا مىكند ، و دوباره همان نماز را فرادا مىخواند . آيا اين عمل او اشكال دارد ؟\r\nج . نماز جماعت خواندن او اشكال دارد .\r\n\r\nپىبردن به اين كه امام جماعت حاضر ، امام جماعت هميشگى نيست\r\n2574 . شخصى طبق روال هميشگى در نماز جماعت حاضر مىشود . در اثنا يا بعد از تمام شدن نماز ، متوجه مىشود كه امام جماعت ، آن امام جماعت هميشگى نيست و امام جماعت كنونى موقتاً به جاى او آمده است و نسبت به عدالت امام جماعت جديد اطمينان ندارد . حكم نمازى كه خوانده است ، چيست ؟\r\nج . نماز او به جماعت باطل است هر چند آن امام جماعت ديگر هم نزد او عادل باشد و اگر به صورت وجوب يا استحباب و يا احتياط ، مأموم قرائت نماز خود را خوانده باشد ، نماز او به طور فرادا صحيح است ، ولى اگر طورى بوده كه اگر قبل از نماز مىفهميد كه دومى است ، به او هم مثل اولى اقتدا مىكرده ، نمازش به جماعت نيز صحيح است .\r\n\r\nشكّ در عدالت\r\n2575 . در صورتى كه انسان به عدالت امام جماعت شكّ داشته باشد ، آيا مىتواند به او اقتدا كند ؟\r\nج . مأموم بايد عدالت امام را احراز كند به طُرُقى كه توضيح آن در رساله آمده است . ( به مسأله‌ى 1171 رساله مراجعه شود ) .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nاقتدا به امام جماعتى كه نمىشناسيم\r\n2576 . براى اقامه نماز وارد مسجدى مىشويم و مىبينيم كه نماز جماعت برپا شده است . با توجه به اين كه امام جماعت را نمىشناسيم ، مىتوانيم به او اقتدا كنيم يا خير ؟\r\nج . خير ، نمىتوانيد .\r\n\r\nكسى كه خود را عادل نمىداند\r\n2577 . اگر كسى خود را عادل نداند و ديگرى با دانستن شرايط امام جماعت به او اقتدا كند ، آيا وظيفه ندارد كه بگويد من عادل نيستم ؟\r\nج . خود را تفسيق كردن ، جايز نيست .\r\n2578 . كسى كه خودش را عادل نمىداند در صورتى كه مأمومين وى را عادل بدانند ، آيا مىتواند براى جماعت امامت كند يا خير ؟\r\nج . اشكال ندارد ولى سعى كند كه ملكه‌ى عدالت در او پيدا شود .\r\n\r\nوظيفه ديگران در برابر امام جماعت غير عادل\r\n2579 . اگر انسان در جمع محدودى در مدّت معينى حضور داشته باشد و امام جماعت آن جمع عادل نباشد يا قرائت او اشكال داشته باشد و نماز فرادا خواندن نوعى تفسيق و اهانت به او محسوب مىشود ، در چنين شرايطى تكليف چيست ؟\r\nج . اگر تفسيق به حساب مىآيد ، مىتواند در صف بايستد ؛ ولى وظيفه منفرد را مراعات كند و در هر حال نماز خودش را بخواند ، در اين صورت باطل نيست .\r\n\r\nعلم به عدالت امام به خاطر اقتداى تعدادى از مؤمنين ظاهر الصّلاح\r\n2580 . آيا از اين كه عده‌اى از مؤمنين ظاهر الصّلاح به كسى اقتدا كرده‌اند ، مىتوان به عدالت امام علم پيدا كرد ؟\r\nج . امكان دارد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nتشخيص عدم عدالت امام از روى عدم اقتداى تعدادى از افراد ظاهر الصلاح به او\r\n2581 . ما امام جماعتى را عادل مىدانستيم و به او اقتدا مىكرديم ، تا اين كه عده‌ى زيادى از افراد ظاهر الصّلاح آشكارا به امام اقتدا نكرده‌اند ، آيا اين موضوع نشان‌دهنده‌ى عدم عدالت امام نيست ؟\r\nج . خير ، دليل نمىشود .\r\n\r\nامامت معمّم يا غير معمّم\r\n2582 . آيا كسى كه معمّم است بر غير معمّم از حيث امامت جماعت برترى دارد ؟\r\nج . بله ، فى الجمله نسبت به ديگران مقدّم است .\r\n\r\nاقامه‌ى جماعت توسط غير روحانى\r\n2583 . اقامه‌ى جماعت توسط غير روحانى شناخته شده در صورتى كه يك فرد روحانى ناشناسى حاضر باشد ، چگونه است ؟\r\nج . بايد عدالت امام جماعت احراز شود .\r\n\r\nاولويّت بين امام جماعت سيّد و غير سيّد\r\n2584 . اگر در نزديكى منزل ما در دو جا نماز جماعت برقرار شود كه امام جماعت يكى از آن‌ها سيّد ، و ديگرى غير سيّد است . اقامه نماز با كدام يك اولويّت دارد ؟\r\nج . اگر ديگرى ( غير سيد ) فقيه‌تر نيست ، سيّد اولويّت دارد .\r\n\r\nترجيح اقتدا بين فرد روحانى و غير روحانى راتب\r\n2585 . امام راتب مسجدى غير روحانى است . اگر فردى روحانى به طور اتفاقى به آن مسجد برود و بخواهد امام جماعت بشود ، آيا بايد از امام راتب غير روحانى اجازه بگيرد ؟ و اگر هر دو قصد اقامه جماعت داشته باشند ، اقتدا به كدام يك ارجح است ؟\r\nج . امام راتب مقدّم است .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nامام جماعت غير روحانى\r\n2586 . در مسجدى كه در نزديكى ما است ، به دليل نبودن فرد روحانى ، يك نفر غير معمّم اقامه‌ى جماعت مىكند ، در مسجد دور تر يك فرد روحانى و معمّم امام جماعت است . اولويت براى شركت در نماز جماعت ، با كدام مسجد است ؟\r\nج . اگر آن فرد معمم عالم هم باشد ، اولويّت دارد .\r\n\r\nمراد از صحت قرائت\r\n2587 . منظور از صحت قرائت امام جماعت ، صحت قرائت حمد و سوره است يا صحت تمام قسمت‌هاى نماز ؟\r\nج . صحت قرائت حمد و سوره امام شرط است .\r\n\r\nمنظور از صحيح بودن قرائت امام جماعت\r\n2588 . منظور از صحيح بودن قرائت امام جماعت چيست ؟ آيا بايد حروف را از مخارج آن طبق اصول تجويد بخواند ؟\r\nج . امورى كه رعايت آن در قرائت نماز لازم و ضرورى است ، در مسأله‌هاى 823 تا 827 رساله ذكر شده است .\r\n\r\nاقتدا به كسى كه مسائل قرائت را رعايت نمىكند\r\n2589 . در مسائلى از نماز كه شما فتواى خاصّى داريد - مثلًا رعايت مدّ را در قرائت نماز واجب دانسته‌ايد - ، آيا مىتوانيم به كسى كه اين موارد را رعايت نمىكند اقتدا كنيم ؟\r\nج . نمىتوانيد ، بنابر احتياط .\r\n\r\nاگر مأموم قرائت امام را صحيح نداند\r\n2590 . اگر قرائت امام جماعت از نظر مأموم صحيح نباشد ، مىتواند به او اقتدا كند ؟\r\nج . خير ، نمىتواند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nقرائت حمد و سوره با لحن زيبا\r\n2591 . آيا امام جماعت مىتواند قرائت حمد و سوره و اذكار را با لحن زيبا انجام دهد ؟\r\n( در حالى كه خودش عادت به اين كار در حال فرادا را ندارد . )\r\nج . اگر به قصد ريا نباشد ، اشكال ندارد .\r\n\r\nشكّ در صحّت قرائت نماز امام\r\n2592 . شخصى در صحّت قرائت امام شكّ دارد . آيا مىتواند اقتدا كند يا نه ؟ و اگر مىتواند اقتدا كند ، به چه نحوى امكان‌پذير است ؟\r\nج . اگر شكّ در حكم باشد نمىتواند اقتدا كند ؛ و اگر شكّ در موضوع باشد مىتواند اقتدا كند و اگر در اثنا فهميد كه به صورت اشتباهى غلط خوانده ، خود مأموم آن قرائت را مىخواند ، گرچه احتياط در اين است كه قصد فرادا نمايد .\r\n\r\nاطمينان به عدم صحت قرائت امام\r\n2593 . اگر مطمئن باشيم كه قرائت امام صحيح نيست ، مىتوانيم به او اقتدا كنيم ؟\r\nج . خير ، نمىتوانيد .\r\n\r\nاقتدا به كسى كه قادر به بلند خواندن نماز نيست\r\n2594 . شخصى به علت بيمارى كه دارد نمىتواند نمازهاى صبح و مغرب و عشا را با صداى بلند ( جهر ) بخواند ، آيا اقتدا به او در آن نمازها صحيح است ؟\r\nج . احوط ترك اقتدا است .\r\n\r\nاقتدا به امام جماعتى كه بعضى حركات و حروف را اشتباه مىخواند\r\n2595 . آيا اقتدا به امام جماعتى كه بعضى از حركات و حروف ادعيه يا آيات قرآن را\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاشتباه مىخواند ، صحيح است ؟\r\nج . اگر به حدّ غلط خواندن باشد و در محلّ تحمّل باشد ( در حمد و سوره دو ركعت اوّل نماز ) ، اقتداى به او صحيح نيست .\r\n\r\nامامت كسى كه بين اجزاى نماز فاصله زيادى مىاندازد\r\n2596 . اگر شخصى كه عادت دارد بين اجزاى نماز فاصلهء زيادى بيندازد يا در حين قرائت ، زياد مكث كند ؛ مىتواند امام جماعت باشد ؟\r\nج . اگر مخلّ به موالات لازم در نماز نباشد ، اشكال ندارد .\r\n\r\nامامت فردى كه براى وضو ، نايب مىگيرد\r\n2597 . اگر فردى براى گرفتن وضو ، نايب بگيرد ، صلاحيّت امام جماعت شدن را دارا است يا خير ؟\r\nج . خالى از اشكال نيست .\r\n\r\nاقتدا به فردى كه به كمك عصا يا ديوار ، مىايستد\r\n2598 . اگر فردى به كمك عصا يا ديوار قادر به ايستادن باشد ، آيا اقتدا به او جايز است ؟\r\nج . اگر مأموم در حال ايستاده به تكيه كردن نياز ندارد ، اقتداى او به كسى كه به تكيه كردن نياز دارد ، محل اشكال و احتياط است .\r\n\r\nامامت كسى كه كمرش خميده است\r\n2599 . شخصى كه كمرش مقدارى خميدگى دارد ، به نظر حضرتعالى مىتواند امام جماعت شود يا خير ؟\r\nج . اگر به حدّى است كه انتصابى كه شرط در قيام است از او فوت نمىشود ، اشكال ندارد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nامام جماعت فرد نابينا\r\n2600 . آيا شخص نابينا مىتواند امام جماعت باشد ؟ به خصوص كه از اين جهت ، در كيفيت تطهير بدن و لباسش شبهه وجود داشته باشد ؟\r\nج . ظاهراً اشكال ندارد .\r\n\r\nشخصى كه برص ( پيسى ) دارد\r\n2601 . اگر شخصى ( پيسى ) داشته باشد ، ولى به قدرى كم است كه مردم نمىدانند و زير لباس پنهان مىماند . آيا چنين شخصى نبايد امامت كند ؟ اگر امامت كند ، نماز مأمومين اشكال پيدا مىكند ؟\r\nج . مكروه است ؛ ولى اشكال ندارد .\r\n\r\nاقتدا به كسى كه روى صندلى چرخ‌دار نماز مىخواند\r\n2602 . آيا به شخصى كه روى صندلى چرخدار نماز مىخواند مىتوان اقتدا كرد ؟\r\nج . كسى كه ايستاده نماز مىخواند ، بنابر اظهر نمىتواند به كسى كه نشسته نماز مىخواند اقتدا كند .\r\n\r\nامامت كسى كه يك دست او قطع شده است\r\n2603 . آيا كسى كه يك دست او قطع شده است ، مىتواند امام جماعت بشود ؟\r\nج . اشكال دارد .\r\n\r\nكسى كه يك يا چند موضع از مواضع هفت‌گانه‌اش را باندپيچى كرده\r\n2604 . اگر كسى يكى يا چند موضع از مواضع هفت‌گانه‌اش ، كه به هنگام سجده بايد بر زمين قرار بگيرد ، باندپيچى شده يا گچ گرفته باشد ، مىتواند امام جماعت باشد ؟\r\nج . در مورد گچ گرفتگى و يا وجود باند در پيشانى خلاف احتياط است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nامامت كسى كه براى سجده مهر را بالاتر مىآورد\r\n2605 . آيا كسى كه براى سجده ، مهر را روى ميز مىگذارد و سجده مىكند ، مىتواند امام جماعت شود ؟\r\nج . اشكال دارد .\r\n\r\nامام جماعت شخصى كه موضع سجده‌اش قطع شده است\r\n2606 . شخصى كه بعضى از مواضع سجده‌اش مانند انگشت بزرگ پا قطع شده باشد ، آيا مىتواند امام جماعت بشود يا نه ؟\r\nج . اشكال دارد .\r\n\r\nمجروح و معلولى كه ركوع و سجود را با اشاره انجام مىدهد\r\n2607 . آيا مجروح يا معلولى كه ركوع و سجود را با اشاره انجام مىدهد ، مىتواند امام جماعت بشود ؟\r\nج . اشكال دارد .\r\n\r\nاقتدا به كسى كه نمىتواند تمام كف دست را روى زمين بگذارد\r\n2608 . آيا مجروح يا معلولى كه نمىتواند تمام كف دست را روى زمين بگذارد ، جايز است امام جماعت شود ؟\r\nج . خلاف احتياط است ، بنابراين اشكال دارد .\r\n\r\nاقتداى قارى قرآن به ديگرى\r\n2609 . اقتداى فردى كه قارى قرآن است و قرآن را با لحن زيبا و با رعايت اصول و قواعد تجويدى قرائت مىكند به كسى كه به صورت معمولى قرائت مىنمايد چه حكمى دارد ؟\r\nج . جايز است .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nاشتباه در افعال و اذكار امام\r\n2610 . اگر بدانيم كه امام جماعت مثلًا « اللَّه الصّمد » را درست تلفظ نمىكند و يا در انجام تشهد نماز اشكال دارد ، آيا مىتوان تا آن مقدار از نماز نيّت جماعت كرد و از آنجا به بعد نيّت فرادا نمود ؛ يا آن مقدار از نماز مثل « اللَّه الصمد » را خود انسان قرائت كند و بقيه نماز را به جماعت تمام نمايد ؟\r\nج . از اوّل نمىتوان به او اقتدا كرد ، بنابر احوط .\r\n\r\nاقتدا به كسى كه بر جهر قادر نيست\r\n2611 . كسى كه به طور دائم يا موقّت ، قادر به خواندن قرائت نماز به طور جهر نيست ، آيا اقتداى به او در نمازهاى جهريّه - يعنى صبح و مغرب و عشا - صحيح است ؟\r\nج . بنابر احوط ، جايز نيست .\r\n\r\nاقتدا به كسى كه نماز با غسل غير جنابت را جايز مىداند\r\n2612 . امام جماعت از روى اجتهاد يا تقليد با غسل‌هاى غير جنابت نماز خواندن را جايز مىداند . آيا مقلّدين حضرتعالى مىتوانند اقتدا كنند يا نه ؟ و اگر مأموم شك كرد كه آيا امام بعد از غسل جمعه مثلًا وضو هم گرفته است يا نه ، مىتواند به او اقتدا كند ؟\r\nج . احتياط در ترك اقتدا است .\r\n\r\nاقتدا به كسى كه نماز با غسل مستحبى را جايز مىداند\r\n2613 . اگر امام جماعتى ، نماز با غسل مستحبى را جايز بداند و مأموم از روى تقليد يا اجتهاد آن را جايز نداند ، مأموم مىتواند به امام اقتدا كند يا خير ؟\r\nج . بنابر احتياط واجب جايز نيست .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nاقتدا به كسى كه دست يا پا ندارد\r\n2614 . در جنگ تحميلى بعضى از روحانيون از ناحيه‌ى يك دست يا يك پا و يا . . . قطع عضو شده‌اند و در ايّام محرم و صفر و رمضان جهت اقامه‌ى جماعت و تبليغ به شهرها و روستاها مىروند و نظر مراجع فعلى در اين باره مختلف است ، نظرتان را مرقوم فرماييد ؟\r\nج . بنابر احتياط واجب به شخص معذورى كه نماز عذرى مىخواند نمىشود اقتدا كرد ؛ مگر به فردى كه به علت عذرى تيمم نموده است و كسى كه با مأموم ، نقص مساوى داشته باشد . پس در فرض سؤال على الاحوط نمىتواند اقتدا كند .\r\n\r\nسجده فردى كه به علّت سوختگى انگشت‌هايش جمع شده است\r\n2615 . شخصى هستم به علت سوختگى انگشتانم جمع شده است ، به طورى كه كف دستم هنگام سجده كاملًا بر روى زمين قرار نمىگيرد و فقط مقدارى از كف دست و سر انگشتان روى زمين قرار مىگيرد . آيا بنده مىتوانم اقامه نماز جماعت نمايم ؟ آيا مىشود پارچه‌اى در دست گرفته كه خلأ پر شود و اقامه نماز جماعت نمود ؟\r\nج . بلى ، اگر نتوانيد تمام كف دست را روى زمين بگذاريد ، متعيّن است كه با پارچه ، خاك يا هر چيز ديگر كف دست را پر كنيد تا همه جاى دست عرفاً روى زمين مستقر باشد و با امكان اين مطلب ، فرقى بين نماز جماعت و فرادا نيست .\r\n\r\nشخص داراى نيمه كف\r\n2616 . آيا شخصى كه يك دستش داراى پنج انگشت است ؛ ولى كف دست او به اندازه‌ى نصف كف دست افراد عادى است ، مىتواند امامت كند ؟\r\nج . اگر فقط اشكال در كوچكى كف دست باشد ، اظهر صحّت جماعت است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nكسى كه نقص عضو دارد ، ولى مقلّد ديگرى است\r\n2617 . روحانيونى كه نقص عضو دارند ، اگر مقلّد مرجعى باشند كه امامت جماعت را براى آن‌ها بلااشكال مىداند ، ولى در مأمومين آن‌ها كسانى باشد كه احتمالًا يا علماً مقلّد مرجعى باشند كه اقتدا را مجاز نمىداند ، آيا بر امام جماعت فوق لازم است كه در هر مكانى كه نماز به امامت او اقامه مىشود قبل از نماز ، مأمومين را از حكم مسأله‌ى مرجع آن‌ها آگاه سازد ؟\r\nج . اگر مأمومين از جهت اين كه حكم مسأله را نمىدانند به او اقتدا مىكنند ، بنابر احتياط بايد آن‌ها را ارشاد كند و اگر اقتدا از اين جهت است كه موضوع را نمىدانند ، لازم نيست به آن‌ها اطّلاع دهد .\r\n\r\nصحّت امامت زن براى زنان\r\n2618 . آيا زن مىتواند براى زنان امام جماعت شود ؟\r\nج . با وجود شرايط ، مانعى ندارد .\r\n\r\nامامت شخص خنثى\r\n2619 . آيا كسى كه خنثى است مىتواند لباس روحانيت بپوشد و امام جماعت شود ؟\r\nج . اگر خنثايى باشد كه بيشتر علايم مرد را داشته باشد كه ملحق به مردان باشد ، جايز است .\r\n\r\nاقتداى زن پاك به زن مستحاضه\r\n2620 . آيا زنى كه مستحاضه نيست ، مىتواند به زنى كه مستحاضه است اقتدا كند ؟\r\nج . بنابر احتياط ، نمىتواند به او اقتدا كند .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nامام راتب\r\n2621 . منظور از امام راتب چيست ؟ آيا با وجود امام راتب ، اقامه‌ى فرد ديگرى صحيح است ؟\r\nج . امام راتب يعنى امامى كه براى امامت آن مسجد معيّن شده مقدّم است ؛ ولى امامت ديگرى هم صحيح است .\r\n\r\nجلوگيرى از اقامه نماز امام غير راتب\r\n2622 . آيا كسى مىتواند از اقامه‌ى نماز جماعت توسط شخصى غير از امام راتب ، در مسجد جلوگيرى كند ؟\r\nج . خير ، نمىتواند .\r\n\r\nممانعت بانيان مسجد از امامت امام راتب\r\n2623 . اگر كسانى در ساختن مسجد سهم داشته باشند ، آيا مىتوانند مانع از اقامه نماز توسط امام راتب شوند و بگويند ما به امامت اين فرد راضى نيستيم ؟\r\nج . خير ، نمىتوانند .\r\n\r\nاقتدا به نماينده‌ى امام جماعت پيشين\r\n2624 . اگر امام جماعتى ، به دليل مسافرت ، غايب باشد و شخصى را به جاى خود معرفى نمايد ، آيا اقتداى به او صحيح است ؟ همچنين اگر كسى را معرفى نكند و شخصى بدون اجازه به جاى او بايستد ؟\r\nج . بايد آن امام را مأمومين عادل بدانند .\r\n\r\nامام جماعت اهل تسنن\r\n2625 . آيا اقتدا به امام جماعت سنّى مذهب جايز است ؟\r\nج . خير ، باطل است .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nاقتدا به اهل تسنن در ايام حج\r\n2626 . آيا اقتدا كردن به اهل تسنّن به ويژه در ايام حج كه نماز مغرب را پيش از وقت مىخوانند يا اين كه مهر نمىگذارند و فاصله را رعايت نمىكنند ، جايز است ؟\r\nج . مأموم واجب است به وظيفه فرادا عمل كند ؛ و اگر لازم است تقيّه كند ، حمد و سوره و لااقل حمد را به صورت آهسته بخواند ، در غير اين صورت نماز را اعاده نمايد .\r\n\r\nاعاده نمازهايى كه با تقيّه خوانده شده\r\n2627 . اگر كسى به خاطر تقيّه به امام جماعت سنّى يا غير عادل اقتدا كند ، بايد نمازش را اعاده كند ؟\r\nج . اگر حمد و سوره نمازهايش را و يا لااقل حمد آن‌ها را - هر چند آهسته - نخوانده است بايد نمازش را اعاده نمايد .\r\n\r\nاقتدا به امام جماعت شيعه‌ى فاسق يا سنّى عادل\r\n2628 . اگر دو امام جماعت باشند : يكى شيعه و فاسق و ديگرى سنّى و عادل . اقتدا به كدام يك از آن دو ارجح است ؟\r\nج . اقتداى به هر كدام باشد ، باطل است .\r\n\r\nمقدارى كه در صف جماعت اهل سنت ، جايز است مانند آنان نماز بخوانيم\r\n2629 . در هنگام اقتداى به اهل سنّت ، تا چه مقدار جايز است مانند آن‌ها نماز بخوانيم ؟\r\nج . در صورت تقيّه ، بايد لااقل حمد را مأموم - هر چند آهسته - بخواند .\r\n\r\nاقتداى ندانسته مأموم به نماز مستحبّى\r\n2630 . فردى در حال خواندن نماز مستحبّى است ، ديگرى به گمان اين كه وى نماز\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nواجب مىخواند به او اقتدا مىكند ، وظيفه او چيست ؟\r\nج . احتياط در وجوب اعلام امام جماعت است كه اقتداكننده بفهمد و اگر به وظيفه‌ى منفرد عمل نكرده ، آن نماز را هر چند به مثل سجده‌ى سهو جبران كند و يا اگر مثلًا ركنى را اضافه كرده است ، اعاده كند .\r\n\r\nمأموم و امام بودن يك نفر در يك نماز\r\n2631 . شخصى دو ركعت اوّل نماز خود را به جماعت خوانده كه نماز اوّل تمام مىشود ، بنابراين دو ركعت ديگر را فرادا مىخواند . آيا شخص سوم مىتواند به فرد مزبور اقتدا كند ؟\r\nج . مانع ندارد .\r\n\r\nاقتدا به خيال ركعت آخر و معلوم شدن ركعت دوّم\r\n2632 . اگر كسى در ركعت دوّم در حين تشهّد امام جماعت به تصوّر اين كه ركعت چهارم مىباشد براى درك فضيلت جماعت اقتدا كند و بعداً بفهمد ركعت آخر نبوده است ، وظيفه‌اش چيست ؟\r\nج . مىتواند به جماعت ادامه دهد و همراه امام برخيزد و ركعت اوّل خود حساب نمايد .\r\n\r\nاقتداى نماز قضا به جمعه\r\n2633 . آيا نماز قضاى يوميّه را مىتوان به نماز جمعه اقتدا كرد ؟\r\nج . اگر جمعه با شرايط آن اقامه شود ، مىشود اقتدا كرد .\r\n\r\nامامت كسى كه در داشتن نماز قضا شك دارد\r\n2634 . شخصى كه شكّ دارد آيا نماز واجب يوميّه‌اى از او قضا شده يا نه ، فرموده‌اند كه\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nقضاى آن نماز مستحبّ است . آيا مىتواند با همين نماز امامت كند و ديگران به او اقتدا نمايند ؟\r\nج . اقتدا به نماز مذكور اشكال دارد .\r\n\r\nامام جماعتى كه نماز قضاى ميّتى را به نذر تبرّعاً مىخواند\r\n2635 . آيا اقتدا به امام جماعتى كه نماز قضاى حتمى ميّتى را به نذر ، تبرّعاً مىخواند جايز است ؟\r\nج . جايز است ، حتى براى مأمومى كه نماز فريضه‌اش را مىخواند .\r\n\r\nاقتدا به امامى كه نماز قضاى ميّتى را به استيجار يا تبرّع مىخواند\r\n2636 . آيا اقتدا به امام جماعتى كه نماز قضاى حتمى ميّتى را به استيجار يا تبرّع مىخواند ، جايز است ؟\r\nج . جايز است در استيجار و هر موردى كه بر او واجب باشد و در تبرّع محض تأمّل است .\r\n\r\nخواندن نمازهاى قضا به جماعت\r\n2637 . شخصى نمازهاى گذشته‌ى خود را غلط خوانده و يا اصلًا نخوانده است ، آيا چنين شخصى مىتواند قضاى نمازهايش را به جماعت بخواند ؟ آيا مىتواند بين مأمومين فاصله و اتّصال قرار گيرد ؟\r\nج . مانعى ندارد .\r\n\r\nاقتدا به نماز ظهر و عصر نماز جمعه\r\n2638 . آيا مىتوان نماز ظهر را به نماز عصر امام جمعه در روز جمعه اقتدا كرد ؟\r\nج . مانعى ندارد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nاقتداى نماز عصر به نماز جمعه\r\n2639 . آيا نماز عصر را مىتوان به نماز جمعه اقتدا كرد ؟\r\nج . بله ، مىتوان .\r\n\r\nخواندن نماز احتياط همراه با جماعت\r\n2640 . آيا مىتوان نماز احتياط را به جماعت اقتدا كرد ؟\r\nج . بله ، مىتوان .\r\n\r\nنحوه‌ى اقتدا كردن در ركعت سوم و چهارم\r\n2641 . اگر مأموم در ركعت سوم يا چهارم به نماز جماعت برسد ، نحوه‌ى اقتدا كردن او چگونه است ؟\r\nج . مأموم مىتواند صبر كند تا امام به ركوع رفته و سپس اقتدا كرده و به همراه امام به ركوع رود ؛ اما اگر در حالى كه امام ايستاده است اقتدا كند ، بنابر احوط بايد حمد و سوره را بخواند و اگر براى سوره وقت ندارد ، بايد حمد را تمام كند و در ركوع ، خود را به امام برساند و اگر طورى است كه اگر حمد را تمام كند به ركوع نخواهد رسيد ، احتياط در اين است كه قصد فرادا كند و حمد را تمام كرده و بقيه نماز را خودش بخواند و در ركعت دوم نيز مأموم در صورتى كه اگر حمد را تمام كند به ركوع امام نمىرسد ، نمىتواند حمد را رها كرده و همراه امام به ركوع رود ؛ بلكه حمد را تمام نمايد و در سجده ، خود را به امام برساند ؛ گرچه احوط در اين صورت قصد فرادا است .\r\n\r\nاقتدا در ركعت سوم با اين گمان كه ركعت اوّل است\r\n2642 . شخصى به ركعت سوم نماز جماعت مىرسد ولى گمان مىكند كه ركعت اوّل است ، لذا چيزى نمىخواند تكليف اين فرد چيست ؟\r\nج . اگر پيش از ركوع بفهمد بايد حمد و سوره را بخواند و اگر وقت ندارد ، فقط\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nحمد را بخواند و خود را به امام برساند ؛ اما اگر پس از ركوع متوجه شود كه امام در ركعت سوم يا چهارم بوده ، نمازش صحيح است .\r\n\r\nاقتدا در حال رفتن امام به ركوع\r\n2643 . اگر مأموم در حال رفتن امام به ركوع ، اقتدا كند ؛ آيا نماز جماعت او صحيح است ؟\r\nج . بله ، صحيح است .\r\n\r\nاقتدا در حال ركوع ولى نرسيدن به ركوع امام\r\n2644 . اگر كسى به خيال اين كه به ركوع امام مىرسد ، اقتدا كند ولى به ركوع نرسد ، وظيفه‌اش چيست ؟\r\nج . اگر به مقدار ركوع خم شده است ، نمازش به طور فرادا صحيح مىباشد و بايد آن را تمام نمايد ؛ اما اگر پيش از آن كه به مقدار ركوع خم شود ، امام سر از ركوع بردارد ، مىتواند نيّت فرادا كند يا مىتواند صبر كند تا در ركعت بعد به امام ملحق شود و در صورت ملحق شدن ، تكبير ديگر لازم نيست .\r\n\r\nاقتدا در زمانى كه امام قنوت فراموش شده را پس از ركوع مىخواند\r\n2645 . امام جماعتى قنوت را فراموش مىكند و بعد از ركوع ، قنوت را مىخواند . آيا در اين حال مىتوان به او اقتدا كرد ؟\r\nج . بله مىتوان ، ولى ركعت اوّل مأموم حساب نمىشود .\r\n\r\nخواندن تشهد همراه با جماعت در حالى كه او در ركعت اوّل است\r\n2646 . اگر كسى در ركعت دوم نماز اقتدا كند ، آيا خواندن تشهد همراه با جماعت مستحب است يا واجب ؟\r\nج . مستحب است تشهد را با امام بخواند و احتياط مستحب آن است كه موقع\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nخواندن تشهد ، به حال تجافى بنشيند ، يعنى انگشتان دست و سينه پا را به زمين بگذارد و زانوها را بلند كند و بايد بعد از تشهد با امام برخيزد و حمد و سوره را بخواند .\r\n\r\nاقتدا در تشهد آخر نماز و ليكن با نيّت فرادا\r\n2647 . شخصى در تشهد آخر نماز جماعت براى درك ثواب ، نيّت كرده و مىنشيند ولى در هنگام نيّت ، نيّت فرادا كرده نه جماعت ؛ آيا نماز او درست است يا نه ؟\r\nج . نماز او درست است با رعايت نكاتى كه در مسأله‌ى 1151 رساله ذكر شده است .\r\n\r\nنحوه‌ى نشستن كسى كه براى درك ثواب جماعت در تشهد آخر كرده است\r\n2648 . كسى كه براى درك ثواب جماعت در تشهد آخر ، تكبيرة الاحرام مىگويد و مىنشيند ، اين نشستن او به حالت تجافى باشد يا نشستن معمولى ؟\r\nج . بنابر احتياط مستحب در اين حال به صورت تجافى بنشيند .\r\n\r\nاقتداى دو نفر به همديگر در صورتى كه قبلًا نمازشان را فرادا خوانده بودند\r\n2649 . اگر دو نفر هر دو نماز واجب يوميّه را فرادا خوانده باشند ، دوباره مىتوانند همان نماز را با اقتدا به يكديگر به صورت جماعت بخوانند ؟\r\nج . بله ، مىتوانند .\r\n\r\nاقتدا كردن امام ، بقيّه نمازش را به مأموم\r\n2650 . فردى به شخص ديگرى كه ركعت آخر نماز او است اقتدا مىكند . آيا آن فردى كه امام است پس از اتمام نمازش مىتواند نماز ديگرش را به اين فردى كه به او اقتدا كرده و هنوز مشغول نماز است ، اقتدا نمايد ؟\r\nج . مانعى ندارد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nامامت شخصى كه قبلًا مأموم بوده و اين نماز را به جماعت خوانده\r\n2651 . آيا مأموم مىتواند پس از تمام شدن نماز جماعتش ، امامت جماعت همان نماز را بر عهده بگيرد ؟\r\nج . جواز جماعت محل تأمل است ؛ ولى در صورتى كه جماعت دوم داراى مزايايى باشد كه در شرع رجحان داشته باشد و كسى بخواهد به اميد مطلوب بودن دو مرتبه نمازش را به جماعت بخواند ، بنابر اظهر جايز است .\r\n\r\nدوباره خواندن نمازى كه يقين به صحت آن داريم\r\n2652 . اگر كسى نمازش را در حالى كه امام يا مأموم است بخواند و يقين به صحت اين نماز داشته باشد ، آيا جايز است دوباره آن را به عنوان امام يا مأموم بخواند ؟ اگر جايز باشد آيا اين عمل ، مستحبى است يا نه ؟\r\nج . جواز جماعت محل تأمل است ؛ مگر در صورتى كه جماعت دوم داراى مزايايى باشد . ( به تفصيلى كه در مسأله قبلى ذكر گرديد . )\r\n\r\nاختلاف اجتهادى يا تقليدى امام و مأموم\r\n2653 . آيا اقتدا به امام جماعتى كه بلند خواندن قرائت را در نماز ظهر روز جمعه مستحب مىداند ( از روى اجتهاد يا تقليد ) و بلند مىخواند ، براى مأمومى كه آهسته خواندن در قرائت ظهر جمعه را واجب مىداند ، جايز است ؟\r\nج . احتياط واجب ترك اقتدا است .\r\n\r\nاختلاف در تقليد يا اجتهاد امام با مأموم\r\n2654 . اگر در مسأله‌اى مأموم و امام از روى اجتهاد يا تقليد اختلاف داشته باشند ، اقتدا صحيح است ؟\r\nج . در مواردى كه نماز امام در مقام عمل به نظر مأموم باطل نباشد ، مانع ندارد و در غير اين صورت خلاف احتياط وجوبى است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nاختلاف امام و مأموم در وجوب سوره\r\n2655 . اگر امام و مأموم در وجوب سوره اختلاف داشته باشند ، به طورى كه امام ، واجب نمىداند ولى مأموم واجب مىداند ، آيا اقتدا صحيح است ؟\r\nج . اگر امام سوره را نخواند ، اقتدا جايز نيست ، بنابر احتياط .\r\n\r\nاختلاف رأى در شكسته يا كامل بودن نماز ، بين امام و مأموم\r\n2656 . امام جماعتى به خاطر شغلى كه دارد هر روز از شهرى به شهرى رفت و آمد مىكند و به دليل اين كه خود را كثيرالسّفر مىداند ، نمازش را كامل مىخواند . اگر مرجع تقليد كسانى ، كثير السّفر بودن يا شغل كسى در سفر بودن را براى كامل بودن نماز قبول نداشته باشد ، آيا آن افراد مىتوانند به آن امام جماعت ، اقتدا نمايند ؟\r\nج . بنابر احوط نمىتوانند .\r\n\r\nاقتداى دوباره نماز مغرب\r\n2657 . در صورتى كه يك ركعت نماز مغرب را به جماعت خوانديم ، آيا مىشود دوباره نماز مغرب را به عشاى امام اقتدا كنيم ؟\r\nج . مانعى ندارد .\r\n\r\nدو جماعت در يك نماز\r\n2658 . اگر دو نفر در ركعت دوم به جماعت ملحق شوند ، پس از تمام شدن نماز جماعت ، يكى از اين دو نفر مىتواند دو ركعت باقى مانده نماز را به ديگرى اقتدا و نيت جماعت دو نفرى بنمايد ؟\r\nج . انتقال نيّت جماعت توسط مأموم ، بعد از انتهاى نماز امام ، به امام ديگر و يا فرادى ، جايز است .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nنظم و اتّصال صف‌هاى نماز جماعت\r\n\r\nاتّصال مجدّد صف جماعت\r\n2659 . اگر اتّصال انسان به واسطه فرادا شدن نماز يك يا چند نفر به هم بخورد ، آيا نمازگزار مىتواند با يك يا چند قدم جلو و چپ و راست رفتن ، بدون حالت ذكر مجدداً اتّصال را برقرار نمايد ؟\r\nج . نمىتواند ، البته با فاصله‌اى به مقدار يك نفر ، نماز فرادا نمىشود .\r\n\r\nكيفيت اتّصال مأمومين در نماز جماعت\r\n2660 . كيفيت اتّصال مأمومين را در نماز جماعت توضيح دهيد ؟\r\nج . بايد بين جاى سجده‌ى مأموم و جاى ايستادن امام به قدر يك انسان كه به سجده رفته است فاصله نباشد ، بنابراين اگر بين آن دو اين مقدار فاصله بود ، بنابر اظهر نماز جماعت اشكال دارد و همچنين اگر بين انسان و مأمومى كه جلوى او ايستاده و به وسيله او به امام متصل است ، به همين مقدار فاصله باشد ، نمازش اشكال دارد ، و اگر مأموم به واسطه كسى كه طرف راست يا چپ او اقتدا كرده به امام متصل باشد و از جلو به امام متصل نباشد بايد فاصله او با آن‌ها كمتر از مقدارى كه ذكر گرديد باشد . ( جهت اطلاع بيشتر به مسأله‌ى 1155 و 1156 رساله رجوع شود . )\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nحد اكثر فاصله بين امام و مأموم\r\n2661 . تا چه اندازه فاصله ميان امام و مأموم اشكال ندارد ؟\r\nج . بيشتر از سر تا نوك انگشتان پاى يك نفر كه در سجده است فاصله نباشد .\r\n\r\nواسطه شدن افراد نابالغ\r\n2662 . در مدرسه‌ى ما نماز جماعت برپا مىشود و اين جانب به عللى نمىتوانم در صف اوّل بايستم و از طرفى مجبور هستم در صف‌هاى عقب بايستم و به وضو داشتن نفرات جلوى خودم - كه اكثراً دانش‌آموز هستند - ، مشكوك هستم . آيا مىتوانم نماز خود را به جماعت بخوانم ؟\r\nج . اگر نفرات مذكور بالغ هستند ، مىتوانيد اقتدا كنيد و اگر بالغ نيستند ولى مميّزند ، در صورتى مىتوانيد وارد جماعت شويد كه اطمينان به صحّت نماز آن‌ها داشته باشيد .\r\n\r\nبودن ديوار يا شيشه در بالكن مسجد\r\n2663 . اگر در بالكن مسجدى به جاى نرده ، جلوى آن ديوار يا شيشه‌ى مشجّر كشيده شود به طورى كه فقط در حالت قيام ، امام ديده شود ، اقتداى در آنجا صحيح است ؟\r\nج . اگر براى خواهران است و اتّصال عرفى محفوظ است اشكال ندارد ، ولى براى برادران اگر نمىتوانند در همه‌ى احوال مشاهده كنند ، جايز نيست .\r\n\r\nپايين‌تر بودن بعضى از مأمومين نسبت به هم\r\n2664 . اگر مكان مأموم از مكان امام پايين‌تر نباشد ولى از مكان مأمومى كه واسطه‌ى او است پايين‌تر باشد ، جماعت صحيح است ؟\r\nج . صحيح است .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nواسطه شدن كسى كه نماز او اشكال دارد\r\n2665 . در نماز جماعت اگر اتّصال مأموم فقط از جانب يك نفر باشد و علم داشته باشيم كه نماز آن شخص داراى اشكالاتى است ، نماز مأموم مذكور صحيح است يا خير ؟ و در فرض مسأله اگر علم نداشتيم ولى احتمال و ظنّ قوى به عدم صحّت نماز آن شخص بدهيم ، حكم چيست ؟\r\nج . با علم به باطل بودن نماز واسطه ، اقتدا صحيح نيست و با عدم علم ، نماز او محكوم به صحّت است و در اين صورت اقتدا مانعى ندارد .\r\n2666 . در نماز جماعت اگر اتصال از طرف يك نفر باشد و او قبل از امام تكبير بگويد ، آيا اتصال نماز جماعت به هم مىخورد ؟ اگر بنابر نظر مرجع تقليد واسطه نماز او صحيح باشد چه طور ؟\r\nج . بله ، اتصال به هم مىخورد .\r\n\r\nنمازهاى جماعتى كه اتصال نداشته‌اند\r\n2667 . در مسجدى كه ديوارى بين زن‌ها و مردها حايل بوده ، مدّت‌ها نماز جماعت اقامه شده است . پس از مدتى معلوم شده فاصله آن حايل به قدرى بوده كه مضرّ به اتّصال بوده است ، آيا نمازهايى كه اين گونه اقامه شده است ، صحيح مىباشد ؟\r\nج . ظاهراً چون جهل به موضوع بوده ، نمازها محكوم به صحّت است .\r\n\r\nواسطه شدن مأموم بيمار\r\n2668 . آيا مأمومى كه بيمار است و روى تخت يا ويلچر نماز مىخواند ، موجب قطع اتّصال صف‌ها مىشود ؟\r\nج . موجب قطع اتّصال نيست .\r\n\r\nكسى كه جلوتر تكبيرة الاحرام گفته است\r\n2669 . در نماز جماعت ، فرموده‌ايد : بنابر احتياط واجب تكبيرة الاحرام مأموم بايد بعد از\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nتكبيرة الاحرام واسطه باشد ؛ شخصى كه مدّت‌ها اين حكم را مراعات نكرده ، وظيفه‌اش در قبال نمازهاى جماعتى كه قبلًا خوانده چيست ؟\r\nج . چنان‌چه به وظيفه‌ى اخلال منفرد نكرده باشد ، نمازهايش صحيح است و در غير اين صورت چون احتياط است ، مىتواند با رجوع به فَالأعلم ( مجتهد اعمل بعدى ) اعمال سابق را تصحيح كند و احتياط هم در عدم تقدّم است نه در مقارنت كه در صورت هم زمانى و مقارنت ، اشكال ندارد ، پس با شك در تقدّم بعد از فراغ از نماز ، نماز محكوم به صحّت است .\r\n\r\nفاصله شدن كسى كه نماز او احتياطى است\r\n2670 . مأمومى كه نماز احتياطى خود را به امام اقتدا مىكند ، آيا مىتواند تنها راه اتصال بين مأمومين قرار گيرد ؟\r\nج . اشكال ندارد .\r\n\r\nشكسته بودن نماز بعضى از مأمومين\r\n2671 . اتّصال صفوف در نماز چهار ركعتى به علت شكسته بودن نماز صفى كه از مسافرين هستند از بين مىرود و بعد با خواندن نماز ديگرى توسط آن‌ها برقرار مىشود براى كسانى كه در صف‌هاى بعدىاند و نمازشان تمام بوده است ، آيا آخر نماز ، حكم جماعت دارد يا خير ؟\r\nج . بعد از تمام شدن نماز مسافرين ، اگر فاصلهء بين جاى سجده‌ى مأمومين صف بعدى و جاى ايستادن امام يا صف واسطه‌ى اتّصال به قدر يك انسان به سجده رفته باشد و يا در زمانى كه مسافرين مىخواهند اقتدا كنند استقرار آن‌ها مانع از مشاهده باشد ، جماعت اشكال دارد و احتياط آن است كه فرادا تمام كنند .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nتكبير گفتن صف‌هاى عقب\r\n2672 . در نماز جماعت اگر صف‌هاى جلويى تكبيرة الاحرام نگفته باشند ، آيا صف‌هاى عقبى مىتوانند بگويند ؟\r\nج . خلاف احتياط است .\r\n2673 . آيا در نماز جماعت در صورت عدم نيّت صف اوّل جايز است كه صف دوّم كند و آيا در صورت عدم نيّت صف دوّم جايز است صف سوّم و . . . نيّت كند ؟\r\nج . نيّت كردن متأخّر اشكال ندارد ؛ ولى جلوتر از كسى كه واسطه‌ى اتّصال او به امام است تكبيرة الاحرام نگويد ، بنابر احوط .\r\n\r\nواسطه قرار دادن منحرفين در قبله\r\n2674 . اگر ما به سمت قبله ايستاده باشيم و بعضى از مأمومين ديگر مقدارى از قبله منحرف باشند ، در صورت علم به اين مسأله ، آيا مىشود اقتدا كرد ؟\r\nج . اگر نماز آن مأمومين باطل نباشد مثل اين كه انحراف آن‌ها از قبله سهواً باشد و يا فاصله شما با غير آن‌ها زياد نباشد ، اشكال ندارد و در غير اين صورت اگر بعد از التفات و توجه به انحراف آن‌ها ، قصد فرادا كنيد نماز صحيح است .\r\n\r\nمأموم جاهل به حكم اتصال\r\n2675 . اگر در نماز جماعت ، مأموم ، جاهل به حكم اتصال باشد ، آن نمازهايى كه با عدم رعايت اتصال خوانده ، چه حكمى دارد ؟\r\nج . اگر در آن نمازها به وظيفه‌ى منفرد عمل نكرده ، بايد آن نمازها را دوباره بخواند .\r\n\r\nنماز خواندن در جايى كه شخصى ديگر در آن مكان جا گرفته است\r\n2676 . شخصى براى نماز در مسجد جا گرفته و براى وضو گرفتن مىرود . شخص ديگر\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nسجّاده او را كنار زده و در جاى او نماز مىخواند . آيا نماز او صحيح است ؟\r\nج . نماز او صحيح است ، اگر با قصد قربت باشد ، هر چند معصيت كرده است .\r\n\r\nحد اكثر و حد اقل فاصلهء بين امام جماعت و مأمومين كه همگى زن هستند\r\n2677 . حد اكثر و حد اقل فاصله بين امام جماعت و مأموم‌هايى كه همگى زن هستند ، چه قدر مىباشند ؟\r\nج . همان فاصلهء بين مردها بايد رعايت شود .\r\n\r\nتقدّم مرد بر زن در نماز جماعت\r\n2678 . آيا در تقدّم مرد بر زن در نماز جماعت و فرادا فرقى هست يا خير ؟ و اگر صف‌هاى مأمومين زن جلوى مردها قرار بگيرد ، جماعت صحيح است يا خير ؟\r\nج . در اين مسأله بين جماعت و فرادا فرقى نيست و قرار گرفتن صف زن‌ها جلوى مردها ، مكروه مىباشد .\r\n\r\nكسانى كه در صف اوّل نماز با لباس نجس قرار گرفته‌اند\r\n2679 . اگر در صف اوّل نماز ، سه يا چهار نفر كه لباسشان نجس است ، ايستاده باشند ، اتصال بقيّه‌اى صف را به هم مىزنند ؟\r\nج . اگر با جهل به نجاست نماز مىخوانند ، نمازشان صحيح است و اتّصال بقيه را به هم نمىزنند .\r\n\r\nوجود دو بچّه‌ى مميّز در صف اوّل جماعت\r\n2680 . اگر در صف نماز جماعت دو بچّه‌ى مميّز قرار گرفته باشند ، آيا اتّصال به هم مىخورد ؟\r\nج . اگر نمازشان صحيح باشد ، مانعى ندارد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nقرار گرفتن كسى كه قادر به جلوگيرى از خروج ادرار و . . . نيست ، در صف اوّل\r\n2681 . كسى كه نمىتواند از بيرون آمدن ادرار يا باد شكم جلوگيرى كند ، آيا مىتواند در صف اوّل يا در محل اتصال صف‌ها قرار بگيرد ؟\r\nج . غالباً به يك نفر واسطه ؛ اتصال به هم نمىخورد و اگر نمازش را طبق وظيفه خود صحيح مىخواند ، مانعى ندارد ؛ مثل زن مستحاضه .\r\n\r\nاتصال از طريق اهل سنّت\r\n2682 . در غير موارد تقيّه اگر اتصال بعضى از مأمومين توسط اهل سنّت باشد ، آيا جماعت صحيح است ؟\r\nج . خير .\r\n\r\nبودن زن و مرد محرم در يك صف نماز جماعت\r\n2683 . آيا مرد و زن محرم مىتوانند در يك صف از نماز جماعت كنار همديگر باشند ؟\r\nج . مانعى ندارد .\r\n\r\nعدم وجود حايل بين صف‌هاى زنان و مردانى كه كنار يكديگر ايستاده‌اند\r\n2684 . آيا زنان مىتوانند بدون وجود حايل و پرده ، كنار مردان در صف نماز جماعت بايستند ؟ در پشت سر مردان چه طور ؟\r\nج . در صورت اوّل كراهت دارد و در صورت دوم بدون اشكال است .\r\n\r\nوجود ديوار بين صف‌هاى مردان و زنان\r\n2685 . آيا وجود ديوار بين صف‌هاى مردان و زنان ، صفوف نماز جماعت را قطع مىكند ؟\r\nج . خير ، قطع نمىكند .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nنبودن پرده بين صف‌هاى مردان و زنان\r\n2686 . اگر ما بين صف‌هاى مردان و زنان پرده نباشد ، آيا جماعت آن‌ها اشكال پيدا مىكند ؟\r\nج . خير .\r\n\r\nوجود نرده‌هاى آهنى در بالكن مساجد\r\n2687 . آيا نرده‌هاى آهنى كه در بالكن مساجد است ، حايل بين صفوف نماز جماعت محسوب مىشود يا خير ؟\r\nج . اگر مانع از ديدن نباشد ، اشكال ندارد .\r\n\r\nنحوه‌ى اتصال زنانى كه در طبقه‌ى فوقانى نماز مىخوانند\r\n2688 . اتصال صف‌هاى زنان كه در طبقه‌ى فوقانى مسجد نماز مىخوانند ، چگونه با صف‌هاى طبقه‌ى پايين برقرار مىشود ؟\r\nج . به همان صورت كه اگر پايين بودند ، در همان مكان اتصال داشتند .\r\n\r\nنماز جماعت در مساجد چند طبقه\r\n2689 . آيا در مسجدى كه چند طبقه است و از طبقات بالا مىتوان طبقه‌هاى پايين‌تر را ديد ، مىتوان نماز جماعت برقرار نمود ؟\r\nج . بله ، مىتوان .\r\n\r\nايستادن در صف اوّل نماز جماعت با شكسته بودن نماز\r\n2690 . اگر نماز شكسته باشد ، مىتوانيم در صف اوّل جماعت بايستيم يا نه ؟\r\nج . اگر سبب قطع اتصال سايرين نباشد - مثل اين كه يك نفر باشد - اشكال ندارد و در هر صورت نمازش صحيح است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nملاك اتصال صف اوّل\r\n2691 . آيا در صحت اتصال صف اوّل ديدن امام در تمام حالات شرط است ؟ و اگر صف بسيار طولانى باشد و يا صف اوّل در بالكن باشد كه امام را نبيند ، آيا اتصال آن‌ها اشكال دارد ؟\r\nج . اگر به واسطه طولانى بودن صف اوّل ، كسانى كه دو طرف صف ايستاده‌اند امام را نبينند ، مىتوانند اقتدا كنند .\r\n\r\nعدم توجه به شكسته شدن نماز صف‌هاى جلو\r\n2692 . اگر انسان در مكانى كه نمازگزار مسافر زياد است نماز بخواند ، و در ركعت دوم پس از تشهد چشمان خود را ببندد و متوجه شكسته شدن نماز صف‌هاى جلو و به هم خوردن اتصال نشود ، ادامه نماز او به جماعت صحيح است يا در صورت به هم خوردن صفوف هر چند او مطلع نشده باشد ، نماز فرادا مىشود ؟\r\nج . نماز او فرادا مىشود .\r\n\r\nمساوى بودن محل ايستادن امام و مأموم\r\n2693 . آيا امام و مأموم مىتوانند در كنار هم به صورت مساوى بايستند ؟\r\nج . اظهر جواز مساوات با امام ، در محل ايستادن است ، اگر چه احوط و افضل تقدم اندك امام است ، و صدق تأخّر ، مربوط به عرف است .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nتبعيّت از امام جماعت\r\n\r\nلزوم متابعت در افعال و اذكار\r\n2694 . آيا متابعت از امام جماعت در افعال و اذكار نماز ، لازم است ؟\r\nج . در غير تكبيرة الاحرام از اقوال ، متابعت لازم نيست . ( جهت اطلاع بيشتر به مسأله‌ى 1185 تا مسأله‌ى 1188 رساله رجوع شود . )\r\n\r\nعدم متابعت در جماعت\r\n2695 . اگر كسى از امام جماعت متابعت نكند ، فقط مرتكب حرام شده يا نماز جماعت او نيز باطل است ؟\r\nج . وجوب متابعت ، شرعى تعبّدى است ، نه شرطى پس با تقدم يا تأخر فاحش عمداً يا از روى عذر ، اقتدا باطل نمىشود ، بنابر اقوى .\r\n\r\nتقدم تكبيرة الاحرام بر امام\r\n2696 . اگر مأموم متوجه شود كه زودتر از امام تكبيرة الاحرام گفته است ، چه بايد بكند ؟\r\nج . نماز او فرادا مىشود و در صورتى كه بخواهد به جماعت ملحق شود ، با عدول نيّت مىتواند نماز خود را به نافله تبديل كرده و پس از اتمام آن ، به جماعت اقتدا كند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nجهل به لزوم تبعيّت\r\n2697 . مأموم اگر جاهل به لزوم تبعيت از امام جماعت در اعمال نماز - مثل ركوع و سجود - باشد ، آيا حكم عدم تبعيّت عمدى را دارد ؟\r\nج . جاهل مقصّر در حكم عامد است .\r\n\r\nركوع سهوى قبل از امام\r\n2698 . اگر امام مشغول قرائت حمد و سوره باشد و مأموم سهواً به ركوع و پس از آن به سجده برود و بعد متوجّه شود كه امام در حال ركوع است ، حكم نمازش چيست ؟\r\nج . اگر در عرف متشرّعه به واسطه‌ى فراوانى مخالفت با امام جماعت اقتدا باقى نباشد ، محلّ احتياط است و در غير اين صورت برمىگردد و با امام ركوع مىكند .\r\n\r\nشخصى كه عمداً از امام تبعيّت نمىكرده\r\n2699 . آيا شخصى كه عمداً از امام تبعيت نكرده است ، بايد نمازهايش را اعاده يا قضا كند ؟\r\nج . موارد آن مختلف است . ( به مسائل 1188 تا 1190 رساله رجوع شود . )\r\n\r\nگفتن تكبيرة الاحرام هم زمان با امام\r\n2700 . اگر كسى اشتباهاً هم زمان با امام تكبيرة الاحرام بگويد ، چه وظيفه‌اى دارد ؟\r\nج . اشكال ندارد .\r\n\r\nزمان گفتن تكبيرة الاحرام\r\n2701 . آيا بعد از تكبيرة الاحرام امام ، در هر كجاى صفوف باشيم ، مىتوانيم تكبير بگوييم يا اين كه بايد منتظر باشيم كسانى كه جلوتر از ما هستند ، تكبير بگويند ؟\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nج . بنابر احتياط صف‌هاى بعدى پس از تكبيرة الاحرام صف‌هاى جلويى ، تكبيرة الاحرام بگويند .\r\n\r\nهماهنگ بودن صداى مأمومين با امام جماعت\r\n2702 . اگر مأمومين ذكرهاى قنوت يا ركوع و سجده را هماهنگ با امام جماعت بخوانند ، به صورتى كه صداى جمع‌خوانى از جماعت شنيده شود ، آيا اين كار اشكال دارد ؟\r\nج . مكروه است مأموم ذكرهاى نماز را به گونه‌اى بگويد كه امام بشنود .\r\n\r\nموارد سقوط قرائت از مأموم\r\n2703 . در چه صورت قرائت مأموم ساقط است و در چه صورت مىتواند قرائت كند ؟\r\nج . اگر مأموم در ركعت اوّل و دوم نماز صبح و مغرب و عشا صداى حمد و سوره امام را بشنود ، اگر چه كلمات را تشخيص ندهد ، بايد بنابر احتياط حمد و سوره را نخواند و اگر صداى امام را نشنود مستحب است حمد و سوره را بخواند ولى بايد آهسته بخواند و چنان چه سهواً بلند بخواند اشكال ندارد . و چنان چه مأموم بعضى از كلمات حمد و سوره امام را بشنود بايد بنابر احتياط همان قدر از حمد و سوره را نخواند . و حمد و سوره خواندن مأموم در ركعت اوّل و دوم نماز ظهر و عصر كراهت دارد و مستحب است به جاى آن ذكر بگويد .\r\n\r\nجلو افتادن سهوى از امام در ركوع\r\n2704 . اگر مأموم بعد از رفتن به ركوع متوجّه شود كه امام در حال قيام است ، وظيفه‌اش چيست ؟\r\nج . چنان چه طورى باشد كه اگر سر بردارد به مقدارى از قرائت امام مىرسد ، بايد سر بردارد و با امام به ركوع رود و نمازش صحيح است ؛ اما اگر طورى باشد كه اگر برگردد به چيزى از قرائت امام نمىرسد ، بايد سر بردارد و با امام نماز را\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nتمام كند و نمازش صحيح است و اگر سر برندارد تا امام برسد ، بازهم نمازش صحيح است .\r\n\r\nرفتن به ركوع قبل از امام و عدم مراجعت به دليل جهل به مسأله\r\n2705 . شخصى در نماز جماعت به جاى قنوت به ركوع مىرود و از روى عمد يا جهل به مسأله به عنوان متابعت به قنوت بر نمىگردد . اگر در همان حال منتظر بماند تا امام به ركوع برسد و سپس تا آخر نماز را با امام ادامه دهد ؛ نماز او به جماعت صحيح است يا خير ؟\r\nج . نمازش صحيح است .\r\n\r\nزياد كردن ركن به علت تبعيّت و پى بردن به باطل بودن نماز امام\r\n2706 . در نماز جماعت ، مأموم به علت تبعيّت ، ركنى - مثلًا ركوع - را زياد كرده است پس از نماز متوجّه مىشود كه نماز امام باطل بوده است ، آيا نماز مأموم صحيح است يا بايد اعاده كند ؟\r\nج . نمازش صحيح است .\r\n\r\nشك در رسيدن به ركوع امام ، پس از ركوع\r\n2707 . اگر كسى پس از سر برداشتن از ركوع شك كند كه به ركوع امام جماعت رسيده است يا نه ، وظيفه‌اش چيست ؟\r\nج . شكّ او اعتبار ندارد .\r\n\r\nنرسيدن به ركوع امام در اثر طولانى بودن قنوت\r\n2708 . اگر شخصى در ركعت دوم نماز جماعت ، قنوتش را آن قدر طولانى كند كه به ركوع امام نرسد ، آيا رسيدن به سجده ، كفايت مىكند يا خير ؟\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nج . اگر مأموم ، زياد از امام عقب بماند ، نمازش بنابر اقوى صحيح است ، ولى معصيت كرده است و اگر اين مخالفت در نماز زياد واقع شود ، مخصوصاً اگر در چند ركن انجام بگيرد ممكن است از نماز جماعت خارج شود ، ولى اصل نماز صحيح است .\r\n\r\nاگر مأموم زودتر از امام سر از ركوع يا سجده بردارد\r\n2709 . اگر مأموم سهواً زودتر از امام سر از ركوع يا سجود بردارد در حالت‌هاى زير چه وظايفى دارد ؟\r\n1 ) به ركوع يا سجده بر مىگردد و اين در حالى است كه امام سر برداشته است ، يعنى به امام نمىرسد .\r\nج . در ركوع بنابر اظهر نمازش باطل است و اين اتفاق اگر در يك سجده واقع شود ، نمازش صحيح است ، ولى اگر در دو سجده اتفاق بيفتد ، نمازش باطل است .\r\n2 ) مىداند كه اگر برگردد به امام نخواهد رسيد\r\nج . نبايد به ركوع يا سجده برگردد .\r\n\r\nنرسيدن به ركوع امام به خاطر خواندن حمد در ركعت سوم\r\n2710 . اگر كسى در ركعت سوم امام ، اقتدا كند ، و مشغول خواندن حمد شود و در اين حال ، امام به ركوع برود و فرد مأموم به علت خواندن حمد ، نتواند خود را به ركوع امام برساند ، چه وظيفه‌اى دارد ؟ ( منظور اين كه در حال خواندن حمد ، امام سر از ركوع بردارد )\r\nج . احتياط در اين است كه قصد فرادا كند و حمد را تمام كرده و بقيه نماز را هم خودش بخواند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nمقدار انتظار در حالت تجافى\r\n2711 . اگر ركعت آخر امام باشد ، و ما هنوز ركعت‌هاى ديگرى داشته باشيم ، آيا بايد تا آخر تشهد يا سلام در حالت تجافى منتظر بمانيم يا اين كه بلافاصله پس از دو سجده مىتوانيم بلند شويم و ادامه نمازمان را بخوانيم ؟\r\nج . اگر قصد فرادا كنيد مىتوانيد بلند شده و نمازتان را ادامه دهيد و در غير اين صورت احوط آن است كه در وقت تشهّد و تسليم امام به صورت تجافى بنشينيد .\r\n\r\nبلند يا آهسته خواندن حمد و سوره توسط مأموم در ركعت سوم نماز مغرب و عشا\r\n2712 . مأمومى كه در ركعت سوم نماز مغرب و عشا به امام اقتدا مىكند و تكليفش خواندن حمد و سوره است ، آيا بايد بلند بخواند يا آهسته ؟\r\nج . بايد آهسته بخواند .\r\n\r\nتكليف مأموم در خواندن حمد و سوره در حالى كه نمىداند ركعت چندم است\r\n2713 . اگر مأموم در ركوع يكى از ركعت‌ها اقتدا كند و همراه امام جماعت بعد از دو سجده بلند شود و نداند كه اكنون ركعت دوم يا چهارم امام است ، تكليف او از حيث خواندن حمد و سوره چيست ؟\r\nج . بايد حمد و سوره را به قصد قربت بخواند و اگر بعداً بفهمد كه امام در ركعت اوّل يا دوم بوده ، نمازش صحيح است .\r\n\r\nپى بردن به نخواندن تسبيحات اربعه در ركوع ركعت سوم\r\n2714 . مأمومى در ركوع ركعت سوم به ياد مىآورد كه در حال قيام هيچ ذكر و تسبيحات اربعه‌اى را نگفته است . وظيفه‌ى اين شخص چيست ؟ آيا با همين وضع مىتواند به\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nنمازش ادامه دهد ؟\r\nج . ادامه دهد و بعد از نماز احتياطاً سجده‌ى سهو به جا آورد .\r\n\r\nگفتن سلام پيش از امام جماعت\r\n2715 . آيا نمازگزار عمداً مىتواند قبل از امام جماعت ، سلام نماز را بگويد ؟\r\nج . بنابر اقوى نمازش صحيح است ؛ ولى احتياط در اين است كه اگر عذرى ندارد و مىخواهد قبل از امام سلام دهد ، قصد انفراد كند . ( مسأله‌ى 1186 رساله )\r\n\r\nانجام دادن اعمال نماز زودتر از امام\r\n2716 . آيا مأموم مىتواند زودتر از امام سر از سجده بردارد يا سلام دهد ؟\r\nج . اگر مأموم عمداً پيش از امام عمداً هم سلام دهد ، بنابر اقوى نمازش صحيح است ؛ ولى احتياط در اين است كه اگر عذرى ندارد و مىخواهد قبل از امام سلام دهد ، قصد انفراد كند و مأموم بايد غير از آن چه در نماز خوانده مىشود مانند ركوع و سجود را با امام يا كمى بعد از امام به جا آورد و نبايد پيش از امام انجام دهد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nنيت فرادا در جماعت\r\n\r\nنيّت فرادا در اثناى نماز\r\n2717 . آيا در بين نماز جماعت مىتوان نيّت فرادا نمود ؟ اين كار چگونه انجام مىگيرد و در كجاى نماز مىتوان اين عمل را انجام داد ؟\r\nج . انسان در بين نماز جماعتى كه خواندن آن به جماعت واجب نيست ، بنابر اظهر مىتواند نيّت فرادا كند ، اگر چه از اوّل قصد فرادا داشته باشد ، و فرادا در هر جاى نماز جماعت كه باشد اشكال ندارد ولى ممكن است از جهت اخلال به نظم جماعت و اشتباه انداختن مأمومين ممنوع باشد . ( جهت اطلاع بيشتر به مسأله‌ى 1143 رساله رجوع شود . )\r\n\r\nنيّت فرادا براى درك فضيلت نماز\r\n2718 . شخصى در تشهّد آخر نماز امام جماعت تكبيرة الاحرام مىگويد و براى درك فضيلت مىنشيند ، لكن نيّت فرادا نموده نه جماعت - يعنى بر خلاف وظيفه عمل نموده است - ، آيا نماز او درست است يا اعاده دارد ؟\r\nج . چون نيّت اقتدا داشته و منظور او فرادا بودن تمام ركعات نماز خودش بوده ، نماز او درست است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nاهانت‌آميز بودن نماز فرادا\r\n2719 . در مسجدى اقامه‌ى نماز جماعت مىشود ؛ شخصى براى اهانت به امام جماعت و يا اين كه شايد چنين قصدى نداشته باشد ، فرادا نماز مىخواند ؛ امّا افراد حاضر در مسجد چنين برداشتى مىكنند ، نماز چنين شخصى چه حكمى دارد ؟\r\nج . اگر اهانت باشد ، بدون عذر شرعى حرام است ؛ گرچه در هر صورت نماز اگر با قصد قربت باشد ، صحيح است .\r\n\r\nقصد فرادا و خواندن حمد و سوره از اوّل\r\n2720 . مأمومى كه در بين حمد و يا سوره قصد فرادا كرده و نمىداند امام تا كجاى حمد يا سوره را خوانده ، اگر برگردد و از اوّل حمد بخواند جايز است ؟\r\nج . مانع ندارد و قصد احتياط داشته باشد .\r\n\r\nنيّت فرادا داشتن ولى انجام دادن حركات و سكنات با جماعت\r\n2721 . اگر در صف نماز جماعت شخصى قصد فرادا داشته باشد ولى در قيام و ركوع و قعود با جماعت هم آهنگ باشد ، اشكال دارد يا نه ؟\r\nج . اشكال ندارد ولى احكام شرعى جماعت را نبايد اجرا كند ؛ مثل تكرار تبعى در تقدّم سهوى و يا رجوع در شك .\r\n\r\nجايى كه مأموم بايد نيّت فرادا بكند ولى اين كار را نمىكند\r\n2722 . اگر در جايى از نماز مأموم بفهمد كه نماز امام باطل است ، اگر نيّت فرادا نكند ، نماز خودش هم باطل مىشود يا نه ؟\r\nج . اگر به قصد وظيفه بقيه نماز را خودش بخواند صحيح است ، به خلاف اين كه به جاى نيّت نكردن فرادا نيّت كند عدم فرادا بودن را .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nمأمومى كه بين حمد و سوره قصد فرادا مىكند\r\n2723 . اگر مأمومى بين حمد و سوره قصد فرادا كند ، آيا حمد و سوره‌اش را بايد از اوّل بخواند يا از آن جايى كه نيّت فرادا مىكند ، يا لازم نيست بخواند ؟\r\nج . از همان جا كه قصد فرادا كرده است بخواند ، ( مسأله‌ى 1144 رساله ) .\r\n\r\nمأمومى كه قصد فرادا مىكند و نمىداند امام در كجاى قرائت حمد و سوره است\r\n2724 . اگر مأمومى در بين حمد و سوره قصد فرادا بكند و نداند كه امام در كجاى قرائت حمد و سوره است ، چه تكليفى دارد ؟\r\nج . اگر قدر متيقّن ندارد ، از اوّل حمد به قصد احتياط بخواند .\r\n\r\nآخرين جايى از نماز جماعت كه عدول به فرادا امكان‌پذير است\r\n2725 . تا كجاى نماز جماعت مىتوان به فرادا عدول كرد كه پس از آن ديگر عدول امكان‌پذير نيست ؟\r\nج . حدّ و مرزى ندارد ، ( مسأله‌ى 1143 رساله ) .\r\n\r\nجايى كه فرادا خواندن باعث توهين به جماعت مىشود\r\n2726 . بنده امام جماعتى را عادل نمىدانم بنابراين به او اقتدا نمىكنم . از طرفى اگر بخواهم فرادا بخوانم ، گمان اهانت و بىاحترامى مىرود . از سوى ديگر مىخواهم نمازم را اوّل وقت و در مسجد بخوانم ، خواهشمندم بفرماييد تكليف بنده چيست و چگونه بايد عمل كنم ؟\r\nج . اگر بىاحترامى به گونه‌اى است كه به حدّ حرمت نمىرسد ، امر شما با فرض انحصار مسجد ، مردّد بين راجح و مرجوح است كه مختار هستيد و به اختلاف شرايط و خصوصيات انتخاب مىكنيد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nاحكام و مسائل ويژه امام جماعت\r\n\r\nنيّت جماعت براى امام\r\n2727 . آيا نيّت جماعت براى امام لازم است يا خير ؟\r\nج . در تحقق جماعت فقط كافى است كه مأموم نيّت اقتدا داشته باشد و امامت براى امام معتبر نيست و بدون نيّت او ، جماعت از طرفين منعقد مىشود و احكام آن از قبيل متابعت و شك جارى است ، اما در استحقاق ثواب جماعت براى امام ، بدون نيّت تأمّل است و نيز در اين صورت احوط براى امام اين است كه احكام جماعت را بر اين نماز جارى نكند .\r\n\r\nرعايت حال ضعيف‌ترين مأمومين\r\n2728 . منظور از اين كه امام جماعت ، رعايت حال اضعف مأمومين را بكند ، چيست ؟\r\nج . يعنى او را به عسر نيندازد .\r\n2729 . اگر رعايت حال ضعيف‌ترين افراد خواندن نماز به صورت آهسته و با تأنى باشد ، بر امام جماعت لازم است نماز را آهسته بخواند ؟\r\nج . خير ، لازم نيست ، گرچه خوب است .\r\n\r\nبالاتر بودن جايگاه امام\r\n2730 . اگر جايگاه امام بالاتر از حدّ تعيين شده باشد ، آيا نماز امام و مأمومين باطل\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمىشود يا فقط نماز مأمومين باطل مىگردد ؟\r\nج . جماعت باطل است ؛ ولى نماز امام به صورت فرادا صحيح است و همچنين مأمومين اگر مراعات وظيفه‌ى منفرد را بنمايند ، نمازشان به صورت فرادا صحيح مىباشد .\r\n\r\nاستفاده‌ى امام از بلندگو\r\n2731 . اگر امام جماعت براى رساندن صداى خود به مأمومين از بلندگو استفاده كند ، نماز اشكال پيدا مىكند ؟\r\nج . خير .\r\n\r\nتعداد دفعات تكرار نماز يوميّه و نماز عيد توسط امام\r\n2732 . امام جماعت تا چند نوبت مىتواند نماز يوميّه و نماز عيد را به جماعت بخواند ؟\r\nج . فرقى بين جماعت دوم و سوّم و هكذا نيست و اظهر استحباب است با انعقاد جماعت با مأمومين ديگرى غير از نماز جماعت قبلى .\r\n\r\nاقامه يك نماز توسط امام جماعت در دو محل\r\n2733 . آيا امام جماعت مىتواند يك نماز را در دو محل به جماعت به جاى آورد ؟\r\nج . بله ، مىتواند .\r\n\r\nاقتدا در يك نماز به يك امام در دو محل\r\n2734 . آيا شخصى كه ملازم امام جماعتى است كه در دو محل نماز مىخواند ، مىتواند در هر دو محل به اين امام ، اقتدا كند ؟\r\nج . بله ، مىتواند .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nبلندى مكان امام نسبت به مأموم\r\n2735 . محل امام نسبت به مأموم تا چه ارتفاعى جايز است كه بلند باشد ؟\r\nج . اگر مكان امام مقدار خيلى كم ، مثلًا كمتر از يك وجب بلندتر باشد ، اشكال ندارد و نيز اگر زمين سراشيب باشد و امام در طرفى كه بلندتر است بايستد ، در صورتى كه سراشيبى آن زياد نباشد و طورى باشد كه به آن زمين مسطّح بگويند ، مانعى ندارد .\r\n\r\nامام جماعتى كه بدل از غسل و وضو ، تيمم كرده باشد\r\n2736 . اگر امام جماعت ، به دليل عذر شرعى ، بدل از غسل يا وضو ، تيمّم كرده باشد ، اقتداى به او صحيح است ؟\r\nج . بله ، صحيح است .\r\n\r\nاشكال در تكبيرة الاحرام امام\r\n2737 . اگر امام جماعت بعد از گفتن تكبيرة الاحرام متوجه شود كه تكبير را درست نگفته ، آيا بايد به مأمومين اطلاع دهد كه تكبير نگويند ؟ در اين صورت آن كسانى كه تكبير گفته‌اند چه كار كنند ؟\r\nج . بلى ، اطلاع مىدهد و آن‌ها كه تكبير گفته‌اند فرادا مىشوند كه مىتوانند براى ملحق شدن به جماعت به نافله عدول كنند .\r\n\r\nامام جماعتى كه سهواً بعد از تكبيرة الاحرام به ركوع مىرود\r\n2738 . اگر امام جماعت سهواً بعد از تكبيرة الاحرام به ركوع رود ، وظيفه‌ى مأموم چيست ؟ اگر امام در ركوع به مسأله پى ببرد ، او چه تكليفى دارد ؟ آيا با انجام دادن تكليفش ، نماز جماعت به قوّت خود باقى است ؟\r\nج . مأموم اگر فهميد بايد حمد را بخواند و جماعت صحيح است و امام بعد از نماز سجده‌ى سهو به جا مىآورد ؛ احتياطاً .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nفراموش كردن مقدارى از سوره توسط امام\r\n2739 . اگر امام جماعت مقدارى از سوره را فراموش كند و به ركوع برود ، وظيفه‌ى مأمومينى كه متوجه مىشوند ، چيست ؟\r\nج . مأمومين نسبت به او وظيفه‌اى ندارند و همان مقدار باقى مانده از سوره را خود تدارك مىكنند .\r\n\r\nخواندن سوره‌ى خاصى در نماز جماعت با نظر مأمومين\r\n2740 . آيا امام جماعت مىتواند به خاطر نظر مأمومين سوره‌ى خاصى را بخواند ؟\r\nج . مانعى ندارد .\r\n\r\nامام جماعتى كه ركوع را فراموش كرده\r\n2741 . اگر در نماز جماعتى امام بدون ركوع از قيام به سجده برود ، وظيفه‌ى امام و مأمومين چيست ؟\r\nج . مأمومين بايد ركوع را به جا آورند و نماز را فرادا بخوانند و امام اگر در سجده‌ى دوم فهميد ، نمازش باطل است و اگر در سجده‌ى اوّل فهميد ، بايد احتياطاً نماز را با ركوع به جا آورد و باز نمازش را اعاده كند .\r\n\r\nفراموشى يك سجده توسط امام و ادامه دادن نماز توسط مأمومين به همراه امام\r\n2742 . اگر در نماز جماعت ، امام يك سجده را فراموش كند ، در حالى كه مأمومين با خبر بوده‌اند ولى به خاطر جهل به مسأله ، همراه با امام ، نماز خود را ادامه داده‌اند ، تكليف نماز امام و نماز مأمومين چيست ؟\r\nج . نماز مأمومين باطل است ؛ ولى امام بعد از نماز ، قضاى سجده را با سجده‌ى سهو به جا مىآورد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nسه ركعتى خواندن نماز چهار ركعتى توسط امام به طور سهوى و تبعيّت مأمومين\r\n2743 . اگر امام جماعت ، در نماز چهار ركعتى اشتباه كند و در ركعت سوم تشهد و سلام دهد و مأمومين نيز از او تبعيت كنند ؛ وظيفه‌ى امام و مأمومين چيست ؟\r\nج . اگر مأمومين فهميده بودند كه ركعت سوم است و تشهد و سلام داده‌اند ، نمازشان باطل است ، در غير اين صورت امام و مأموم پس از نماز و پيش از آن كه عملى كه باطل كننده‌ى نماز است انجام دهند بايد فوراً مقدارى كه فراموش كرده‌اند را به جا آورند .\r\n\r\nانجام سه سجده توسط امام\r\n2744 . اگر امام جماعت پشت سر هم سه سجده انجام دهد ، آيا نماز او اشكال پيدا مىكند ؟ وظيفه‌ى مأمومين در اين حال چيست ؟\r\nج . مأمومين نبايد آن سجده‌ى سوم را به جا آورند و امام بعد از نماز احتياطاً سجده‌ى سهو را به جا مىآورد .\r\n\r\nباطل شدن نماز امام جماعت در حين نماز\r\n2745 . اگر در بين نماز ، امام جماعت بفهمد كه نمازش باطل است ، چه وظيفه‌اى دارد ؟\r\nاگر به مردم اطلاع ندهد و نمازش را صورتاً ادامه دهد ، آيا نماز مردم صحيح است ؟\r\nج . امام كار حرام كرده و بايد نماز را ادامه نمىداده ؛ ولى مأمومين كه نمىدانستند ، نمازشان صحيح است .\r\n\r\nوقوع حدث از امام جماعت در بين نماز\r\n2746 . اگر از امام جماعت در بين نماز ، حدثى سر بزند ، چه حكمى دارد ؟\r\nج . بايد دست از نماز بردارد و ادامه ندهد .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nاگر امام جماعت قادر به ادامه نماز نباشد\r\n2747 . اگر در حين نماز ، براى امام جماعت حالتى پيش بيايد كه قادر به ادامه‌ى نماز نباشد ، تكليف مأمومين چيست ؟\r\nج . امام يا مأمومين مىتوانند ديگرى را امام قرار دهند ، خواه آن فرد از اعضاى جماعت باشد و يا كسى باشد كه ابتداءً مىخواهد نماز بخواند . ( مسأله‌ى 1203 رساله ) .\r\n\r\nامام جماعتى كه نمازش شكسته بوده ، ولى سهواً كامل خوانده\r\n2748 . نماز امام جماعت شكسته بوده ؛ ولى به علت فراموشى ، نماز را كامل خوانده است ، بعد از سلام نماز متوجه مسأله مىشود ، حال تكليف مأمومينى كه نمازشان كامل بوده و نيز تكليف خود امام چيست ؟\r\nج . نماز مأمومين صحيح بوده و امام اگر در وقت نماز يادش بيايد ، بايد شكسته به جا آورد ولى اگر بعد از وقت يادش بيايد ، قضاى آن نماز بر او واجب نيست .\r\n\r\nامام جماعتى كه نمازش شكسته بوده و تعمّداً كامل مىخواند\r\n2749 . اگر امام جماعت براى خواندن ركعت سوم از حالت تشهّد بلند شد و در قيام متوجه شد كه نمازش شكسته بوده ، ولى به خواندن نماز ادامه داد تا اين كه چهار ركعت را كامل خواند ، حكم نماز او و نماز مأمومين چيست ؟ اگر عده‌اى از مأمومين مىدانستند كه نماز امام شكسته بود و عده‌اى نمىدانستند ، تكليفشان فرق مىكند ؟\r\nج . امام و مأمومين كه مىدانستند و قصد انفراد نكردند نمازشان باطل است ، ولى آن‌هايى كه نمىدانستند ، نمازشان صحيح است .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nتعدّد امامت يك نفر\r\n2750 . در برخى از مناطق به علت كمبود روحانى و تقاضاهاى مكرر جهت امامت ، جماعت يك امام جماعت جهت خواندن يك وعده نماز به چند محل متفاوت دعوت مىشود ، اصل خواندن چنين نماز و نيّت نمازهاى دوم و بعد چگونه بايد باشد ؟\r\nج . خواندن اين نمازها اشكال ندارد و امام جماعت ، نيّت جماعت مجدّد مىكند .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nمسائل متفرقه نماز جماعت\r\n\r\nتشكيل نماز جماعت با دو نفر\r\n2751 . آيا مىتوان با دو نفر ( مثلًا زن و شوهر يا خواهر و برادر ) نماز جماعت اقامه كرد ؟\r\nج . بله ، مىتوان .\r\n\r\nحركت دست و پا هنگام قرائت امام جماعت\r\n2752 . در هنگام قرائت ، آيا حركت دست و پا مانعى دارد ؟\r\nج . اگر به مقدار كمى باشد ، مانعى ندارد .\r\n\r\nموارد بطلان نماز جماعت و بطلان اصل نماز\r\n2753 . لطفاً مواردى كه موجب بطلان اصل نماز مىشود و نيز مواردى كه فقط موجب بطلان نماز جماعت مىگردد اما نماز به صورت فرادا صحيح است را توضيح دهيد ؟\r\nج . در موردى كه نماز جماعت باطل است ، اگر مأموم به وظيفه‌ى نماز فرادا عمل كند ، نمازش به صورت فرادا صحيح است .\r\n\r\nشركت بانوان در نمازهاى جماعت يوميّه\r\n2754 . آيا شركت بانوان در نمازهاى جماعت يوميّه و نماز جمعه كراهت دارد ؟\r\nج . در مورد زنان اساساً آنچه به ستر نزديك‌تر باشد ، افضل است و غير آن ثوابش كمتر است .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nتكليف زنى كه نمىتواند حمد و سوره را صحيح بخواند و . . .\r\n2755 . با توجه به اين كه حضور در نماز جماعت براى كسى كه نمىتواند حمد و سوره را صحيح بخواند ، واجب است ؛ تكليف زن در اين خصوص ، با در نظر گرفتن اين كه شوهر ، اجازه‌ى حضور در جماعت را ندهد چيست ؟ اگر بدون اجازه‌ى شوهر در نماز جماعت شركت كند ، تكليف نمازى كه خوانده شده چيست ؟\r\nج . كسى كه قرائت نمازش غلط است واجب است صحيح آن را ياد بگيرد و اگر به هيچ وجه نمىتواند صحيح آن را ياد بگيرد ، بايد هرطور كه مىتواند بخواند و به جماعت خواندن نماز ، واجب نيست ؛ بلكه مستحب است .\r\n\r\nذكر در حال قرائت امام\r\n2756 . در صورتى كه قرائت امام را بشنويم ، آيا واجب است گوش كنيم و يا مىشود در همين حال نيز ذكر گفت ؟\r\nج . در صورت شنيدن قرائت در نمازهاى جهريّه ، هم گوش دادن مستحبّ است و هم دعا و تسبيح آهسته كه هر كدام فضيلت دارد .\r\n\r\n« كذلك اللَّه ربّى » بعد از سوره‌ى توحيد امام جماعت\r\n2757 . آيا مأموم مىتواند پس از اين كه امام از قرائت سوره‌ى توحيد فارغ مىشود « كذلك اللَّه ربّى » بگويد ؟\r\nج . به قصد ذكر مطلق مانعى ندارد .\r\n\r\nاستحباب گفتن « الحمد للَّه رب العالمين » پس از حمد امام در نماز ظهر و عصر\r\n2758 . آيا در نماز ظهرى كه امام حمد را آهسته مىخواند ، گفتن « الحمد للَّه ربّ العالمين » پس از تمام شدن حمد ، توسط مأموم مستحب است ؟ با توجه به اين كه مأموم زمانى متوجه پايان يافتن حمد مىشود كه امام مشغول خواندن سوره شده است ؟\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nج . اگر همان وقت « الحمد للَّه رب العالمين » را بگويد ، اشكال ندارد ، نه پس از شروع در سوره ، مگر به قصد ذكر مطلق .\r\n\r\nگفتن « الحمد للَّه ربّ العالمين » بعد از حمد توسّط مأموم\r\n2759 . آيا امام جماعت مىتواند بعد از تمام شدن قرائت حمد ، جمله‌ى « الحمد للَّه رب العالمين » را بگويد يا تنها مأموم مىتواند ؟ و اگر امام جماعتى يقين به جواز داشته باشد ، نماز او و مأمومين چگونه است ؟\r\nج . اگر به قصد مطلق ذكر بگويد ، اشكال ندارد .\r\n\r\nزيادى ركوع سهوى در ركعت دوم توسط امام\r\n2760 . امام جماعت در ركعت دوم به صورت سهوى ركوع را زياد كرده است . حكم نماز وى و نيز وظيفه مأمومين چيست ؟\r\nج . نماز امام باطل شده است و مأمومين اگر يكى از خودشان را به جاى امام جماعت قرار دهند ، نماز جماعت آن‌ها صحيح است و اگر چنين نكردند ، نمازشان به نحو فرادا مىشود و صحيح است .\r\n\r\nخواندن نماز و بيان احكام شرعى در وقت ادارى شركت‌ها و ادارات\r\n2761 . خواندن نماز جماعت و گوش فرا دادن به سخنرانى بيان احكام شرعى كه توسط مبلّغين انجام مىگيرد در ساعت ادارى شركت‌ها و ادارات ، چه حكمى دارد ؟ حكم خواندن نماز فرادا در وقت ادارى چيست ؟ اگر كسى بدون اجازه كار فرما نماز بخواند ؛ آيا نماز او اشكال شرعى دارد ؟\r\nج . با اجازه‌ى كارفرما اين امور را انجام دهد .\r\n\r\nگفتن « اعوذ باللَّه من الشيطان الرجيم » در نماز جماعت\r\n2762 . آيا گفتن « اعوذ باللَّه من الشيطان الرّجيم » از آداب نماز است يا از آداب قرائت\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nقرآن ؟ آيا گفتن آن در نماز جماعت از عهدهء مأموم ساقط است يا نه ؟\r\nج . از آداب قرائت قرآن است ، هر چند در نماز هم باشد و در جماعت از عهدهء مأموم ساقط است .\r\n\r\nرفتن به نماز جماعت در مسجد ، بدون رضايت پدر و مادر\r\n2763 . آيا مىتوانم بدون رضايت پدر و مادر ، جهت نماز جماعت به مسجد بروم ؟ آن‌ها مىگويند نبايد به تنهايى به مسجد به روى و خودشان هم حاضر نمىشوند كه براى نماز با من به مسجد بيايند . لطفاً بفرماييد وظيفه‌ى من چيست ؟\r\nج . اگر از رفتن شما به جماعت اذيت شوند ، نبايد برويد .\r\n\r\nبرپايى نماز جماعت بدون اجازه‌ى متولّى شرعى يك مسجد\r\n2764 . مسجدى ، متولّى شرعى دارد كه تمام اختيارات مسجد حتى تعيين امام جماعت ، به عهده او است اگر كسى بدون اجازه‌ى متولى ، نماز جماعت بخواند ، حكم نماز امام و مأموم چگونه است ؟\r\nج . آن جماعت صحيح است .\r\n\r\nنماز خواندن در حسينيه با وجود مساجد گوناگون\r\n2765 . با وجود چندين مسجد ، نماز خواندن در حسينيه چه حكمى دارد ؟\r\nج . اشكال ندارد .\r\n\r\nمرور قلبى معنا و ترجمه آيات در نماز جماعت\r\n2766 . آيا گذراندن معناى آيات از دل در نماز جماعت اشكال دارد ؟\r\nج . خير .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nشركت مكبّرين در ثواب نماز جماعت\r\n2767 . آيا ثواب نماز جماعت به مكبّرين ( كسانى كه به وسيله‌ى تكبير مأمومين را آگاه مىسازند ) داده مىشود ؟\r\nج . ثواب جماعت را نمىبرند ، اگر چه خالى از ثواب هم نيست .\r\n\r\nبلند گفتن تكبيرها توسط يكى از مأمومين ، جهت آگاه كردن ديگران\r\n2768 . اگر در نماز جماعت مكبّر نباشد ، آيا يكى از مأمومين مىتواند به قصد ذكر تكبيرهايش را بلندتر بگويد تا ساير مأمومين دچار اشتباه نشوند ؟\r\nج . اشكال دارد .\r\n\r\nاقامه‌ى نماز در مكانى كه افراد بيشترى براى نماز حاضر مىشوند\r\n2769 . اگر به يك روحانى كه در جايى اقامه جماعت مىكند ، گفته شود كه با تغيير محل نماز ، افراد بيشترى در نماز جماعت شركت مىكنند و او بداند كه در جاى اوّل ، نماز جماعت با رفتن او تعطيل مىشود ، چه وظيفه‌اى دارد ؟\r\nج . اگر در جاى دوم هم جماعت بدون او اقامه مىشود ، در جاى اوّل نماز بخواند .\r\n\r\nاقامه نماز جماعت در حالى كه نماز جماعت پرشكوه‌ترى در همان نزديكى است\r\n2770 . در مكانى نماز جماعت با حضور افراد زيادى برگزار مىشود و صداى اذان و اقامه آن به گوش مىرسد ، آيا در اين صورت اقامه‌ى نماز جماعت ديگر با افراد كمتر در نزديكى آن مكان جايز است يا خير ؟\r\nج . بله ، جايز است .\r\n\r\nميزان تعطيلى ادارات براى برگزارى نماز جماعت ظهر\r\n2771 . از نظر شرعى ، ادارات به هنگام نماز ظهر براى برگزارى نماز جماعت ، چه\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمقدارى مىتوانند كار خود را تعطيل و ارباب رجوع را منتظر بگذارند ؟\r\nج . به مقدار خواندن نماز ظهر و عصر ، با اجازه‌ى مسئول اداره اشكال ندارد .\r\n\r\nانجام اعمال مستحبى كه باعث گرفته شدن وقت ادارى مىشود\r\n2772 . اگر در اداره‌جات ، انجام بعضى كارهاى مستحبى مانند دعا يا سخنرانى در بين دو نماز ، موجب طولانى شدن نماز جماعت و گرفته شدن وقت ادارى شود ، اين كارها جايز است ؟\r\nج . خالى از اشكال نيست .\r\n\r\nتوهّم ريا از حرف ديگران\r\n2773 . براى مدّت‌ها هر شب توفيق حضور در نماز جماعت را داشتم ؛ اما يك شب نتوانستم خودم را به نماز برسانم . به همين جهت فكر مىكردم كه ديگران درباره‌ى من مىگويند : « چرا امشب به نماز نيامد ؟ » آيا اين تفكّرات ، نشانه آن است كه عبادت‌هايم از روى رياكارى بوده است ؟\r\nج . اشكال ندارد ؛ ولى به صورت اختيارى اين فكرها را نكنيد .\r\n\r\nبرپا شدن نماز جماعت دوم ، پس از اتمام نماز امام اصلى\r\n2774 . اگر بعد از پايان گرفتن نماز جماعت امام اصلى ، نماز جماعت دومى برپا شود ؛ صحيح است يا خير ؟\r\nج . بله ، صحيح است .\r\n\r\nفرادا خواندن نماز در جايى كه نماز جماعت برپا است\r\n2775 . در مسجدى كه نماز جماعت برپا شده ، اگر تعدادى از افراد در آخر مسجد و پشت صف‌ها به طور فرادا نماز بخوانند ، نماز اين اشخاص صحيح است يا خير ؟ اگر\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nرويّه اين مسجد چنين باشد كه در قسمت جلوى مسجد نماز جماعت و در آخر مسجد نماز فرادا خوانده شود چه طور ؟\r\nج . اشكال ندارد ، نماز همه صحيح است .\r\n\r\nگفتن شعارهاى انقلابى بعد از نماز جماعت\r\n2776 . آيا گفتن شعارهاى انقلابى بعد از نمازهاى جماعت ، عبادت محسوب مىشود ؟\r\nج . خير .\r\n\r\nبلند شدن بىاختيارى سر از روى مهر در سجده\r\n2777 . اگر در نماز جماعت بدون اختيار پيشانى از مهر بلند شود و دوباره سر را به مهر بگذاريم ، آيا دو سجده محسوب مىشود يا بايد به همراه بقيه سجده ديگرى نماييم ؟\r\nج . چون در جماعت است ، يك سجده محسوب مىشود .\r\n\r\nمنظور از كراهت داشتن يك عمل عبادى\r\n2778 . منظور از كراهت داشتن يك عمل عبادى چيست ؟ آيا منظور اين است كه اگر انجام ندهيم بهتر است يا اين كه ثواب كمترى دارد ؟\r\nج . يعنى آن عبادت ثواب كمترى خواهد داشت .\r\n\r\n","description":"","footnote":"","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\n\r\nاحكام روزه\r\n\r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\n\r\nنيّت روزه\r\n\r\nعدول از روزه‌ى مستحبّى به واجب\r\n2779 . آيا مىتوان از روزه‌ى مستحبّى به روزه‌ى واجب عدول كرد ؟\r\nج . كسى كه روزه‌ى قضا دارد ، از او روزه‌ى مستحبى صحيح نيست ؛ پس اگر قبل از زوال متوجه شد ، مىتواند نيّت روزه‌ى واجب كند . بله ، اگر در آخر شعبان به نيّت استحباب روزه گرفته ، چنان چه در بين روز فهميد كه رمضان است ، بايد به رمضان عدول كند و تجديد نيّت براى آن مىكند ؛ هر چند بعد از زوال باشد ، بنابر احوط .\r\n\r\nنيّت روزه مردّد بين واجب و مستحبّ\r\n2780 . كسى كه نمىداند روزه‌ى قضا دارد يا نه اگر روزه بگيرد ، به نيّت اين كه اگر قضا دارد قضاى واجب و گرنه مستحبّ باشد ، آيا اين گونه نيّت كردن صحيح است ؟\r\nج . بله ، صحيح است .\r\n2781 . آيا مىشود روزه‌اى به نيّت روزه‌ى قضاى احتياطى پدر و مادر گرفت كه اگر بر ذمّه‌ى آن‌ها روزه‌ى قضا است ادا بشود و اگر نيست ، روزه‌ى مستحبّى خود انسان باشد ؟\r\nج . بله ، مىشود .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nنيّت روزه‌ى استيجارى قبل از ظهر\r\n2782 . آيا مىتوان قبل از ظهر ، نيّت روزه استيجارى كرد ؟\r\nج . اگر باطل‌كنندهاى روزه به جا نياورده و يا با جنابت وارد صبح نشده باشد ، مىتواند تا قبل از ظهر نيّت روزه استيجارى نمايد .\r\n\r\nانصراف از روزه و تجديد نيت\r\n2783 . كسى غير ماه رمضان قصد روزه كرده و بعد منصرف شده ، ولى چيزى نخورده است . آيا مىتواند دوباره قبل از ظهر نيّت روزه قضاى ماه رمضان يا استيجارى كند ؟\r\nج . مانعى ندارد .\r\n\r\nنيّت روزه براى جُنُبى كه قبل از ظهر غسل كرده\r\n2784 . شخصى قبل از طلوع فجر يا بعد از آن محتلم شده و قبل از ظهر غسل كرده و چيزى نخورده است ، آيا مىتواند نيّت روزه‌ى قضاى ماه رمضان يا استيجارى كند ؟\r\nج . اگر قبل از فجر محتلم شده است ، نمىتواند و اگر بعد از فجر محتلم شده است ، مىتواند .\r\n\r\nتعارض بين روزه‌ى نذرى و قضا\r\n2785 . كسى كه ، هم روزه‌ى قضا و هم روزه‌ى نذرى دارد ، كدام را بايد اوّل به جا بياورد ؟\r\nج . اگر وقت يكى تنگ است ، اوّل آن را به جا آورد و اگر وقت هر دو وسيع است ، مخيّر است كه هر يك را خواست انجام دهد .\r\n\r\nنذر به جا آوردن قضاى روزه‌ى رمضان در سفر\r\n2786 . آيا انسان مىتواند نذر كند كه روزه‌ى قضاى ماه رمضان خود را در سفر بگيرد ؟\r\nج . صحيح نيست .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nعدول از روزه‌ى مدت‌دار به روزه مدت‌دار ديگر\r\n2787 . عدول از روزه‌ى واجب مدت‌دار - مثل روزه قضا - به روزه‌ى واجب مدت‌دار ديگر - مثل روزه نذرى - جايز است يا نه ؟\r\nج . در قبل از ظهر اشكال ندارد .\r\n\r\nجهل به زمان روزه‌ى قضا\r\n2788 . اگر شخصى نداند كه قضاى ماه رمضان را بايد تا رمضان بعد گرفت و گرنه كفّاره‌ى تأخير دارد ، در اين صورت ( ندانستن حكم ) ، اگر شخصى تا رمضان بعد روزه‌ى قضا را نگرفت ، آيا كفاره‌ى تأخير واجب مىشود ؟\r\nج . علم و جهل در اين مسأله فرقى ندارد .\r\n\r\nباطل كردن سهوى روزه\r\n2789 . اگر در روزه‌ى واجب يا مستحبّ سهواً مُبطلى به جا آورده شود ، روزه چه حكمى دارد و آيا فرقى بين روزه ماه رمضان و غير آن هست يا نه ؟ و آيا فرقى در روزه‌اى كه وقتش وسيع است يا غير آن وجود دارد ؟\r\nج . در غير بقاى بر جنابت ، فرقى در عدم ابطال نيست و در آن مورد به مسأله‌ى 1317 رساله رجوع شود .\r\n\r\nقصد روزه نبودن\r\n2790 . اگر روزه‌دارى قصد كند كه روزه نباشد ولى تا غروب افطار نكند و مبطلى انجام ندهد ، آيا روزه‌اش باطل است و در صورت بطلان آيا كفاره دارد ؟\r\nج . اگر روزه‌ى واجب معين باشد ، روزه‌اش باطل است و عدم وجوب كفّاره ، محلّ تأمّل است . ( مسأله‌ى 1270 رساله ) .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nنيّت روزه يوم الشّك\r\n2791 . تكليف روزه‌دار در مورد نيّت روزه‌ى يوم الشّك چيست ؟\r\nج . روزى را كه انسان شك دارد آخر شعبان است يا اوّل رمضان ، واجب نيست روزه بگيرد ، و اگر بخواهد روزه بگيرد ، نمىتواند نيّت روزه رمضان نمايد ؛ بلكه بايد نيّت روزه قضا و مانند آن بنمايد و چنان چه بعداً معلوم شود رمضان بوده ، از رمضان حساب مىشود و در صورتى كه قصد كند آن چه را كه فعلًا خدا از او خواسته است انجام دهد و بعد معلوم شود رمضان بوده نيز كافى است و چنان چه در چنين روزى به نيّت روزه قضا يا روزه مستحبى و مانند آن روزه بگيرد و در بين روز بفهمد كه رمضان است ، بايد نيّت روزه رمضان كند .\r\n\r\nتبديل نيّت از مستحبى به قضا\r\n2792 . شخصى نيّت روزه مستحبى كرده ؛ ولى قبل از ظهر مىفهمد كه روزه‌ى قضا بر ذمّه‌اش مىباشد ، آيا مىتواند نيّت روزه قضا بكند و اگر نيّت كند ، آيا ثواب روزه‌ى مستحبى را هم مىبرد ؟\r\nج . بله ، مىتواند نيّت روزه قضا كند و ثواب روزه‌ى مستحبى را هم مىبرد .\r\n\r\nزمان نيّت روزه\r\n2793 . شخصى در روزه ماه رمضان تا طلوع آفتاب خوابيده و نيّت روزه آن روز را نكرده ، آيا مىتواند از آن هنگام نيّت روزه كند ؟\r\nج . اگر از شب قبل از خوابيدن نيّت داشته ، همان كافى است .\r\n\r\nترديد در بطلان روزه\r\n2794 . اگر به گمان شخصى در روزه‌اش خلل ايجاد شده و شك دارد كه روزه‌اش باطل شده يا نه و اين ترديد بين بطلان و عدم بطلان چند ساعت طول مىكشد و بعد\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nترديدش بر طرف شده و مىفهمد كه مبطل روزه انجام نداده است ، آيا روزه‌اش صحيح است ، در اين مورد چه فرقى بين روزه‌ى واجب و غير واجب وجود دارد ؟\r\nج . روزه‌اش صحيح است و فرقى بين اقسام آن نيست .\r\n\r\nيوم الشّك\r\n2795 . مىدانيم اگر در يوم الشّك - كه نمىداند آخر شعبان است يا اوّل ماه رمضان - نيّت رمضان كند ، روزه‌ى آن روز باطل است . آيا در مسأله‌ى فوق تفاوتى بين اين كه قبل از ظهر يا بعد از ظهر بفهمند وجود دارد به اين كه اگر ساعت 9 صبح فهميده باشد كه ماه رمضان است و تجديد نيّت كرد ، آيا بازهم روزه‌ى آن روز باطل است و اگر باطل است ، آيا مىتواند افطار كند ؟\r\nج . اگر قصد قربت متمشّى شد - مثل اين كه جاهل به مسأله بوده - اشكال ندارد و در صورت بطلان ، نمىتواند افطار كند .\r\n\r\nروزه در عيد فطر\r\n2796 . اگر كسى از روى بىاطلاعى در روز عيد فطر روزه بگيرد ، چه حكمى دارد ؟\r\nج . اشكالى ندارد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nمبطلات روزه\r\n\r\nخوردن و آشاميدن\r\n\r\nخوردن داروهايى كه جنبه‌ى غذايى ندارند\r\n2797 . آيا خوردن داروهاى خوراكى كه هيچ جنبه‌ى غذايى نداشته باشد و جهت تسكين دردهاى بيمارى به كار مىرود ، باطل‌كننده روزه مىباشد ؟\r\nج . به حسب ظاهر ، مثل خوردن ريگ است و در خوردنىهايى كه موجب بطلان روزه مىشود ، چيزهاى معمول و غير معمول فرقى نمىكند . بله ، ممكن است اگر محتاج به خوردن آن باشد ، مضطرّ به افطار باشد .\r\n\r\nداخل شدن خون‌دماغ در حلق\r\n2798 . اگر روزه‌دار خون‌دماغ شود ، اگر سر را بالا بگيرد و خون‌دماغ داخل حلق شود ، آيا روزه‌اش باطل است ؟\r\nج . مثل ترشّحات بينى است كه اگر به فضاى دهن نرسد و داخل حلق شود و در حال غير روزه هم اين كار معمول باشد ، قطع نظر از عناوين ديگر مبطل روزه نيست .\r\n\r\nچرك و خلط گلو\r\n2799 . آيا چرك و خلط گلو ، روزه را باطل مىكند يا نه ؟\r\nج . اگر به فضاى دهان نرسد ، باطل نمىكند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nجمع شدن اخلاط در دهان در حال نماز\r\n2800 . اگر بين نماز در دهان روزه‌دار اخلاط سر و سينه جمع شود ، به صورتى كه اگر فرو دهد ، روزه‌اش باطل مىشود و اگر بخواهد بريزد ، بايد نماز را قطع كند .\r\nوظيفه‌اش چيست ؟\r\nج . اگر گرفتن آن به دستمال و مانند آن ممكن نباشد ، قطع نماز براى ضرورت و عذر جايز است .\r\n\r\nمسواك زدن\r\n2801 . آيا مسواك كردن با خمير دندان در حال روزه ، اشكال دارد ؟\r\nج . اگر چيزى به حلق نرسد ، اشكال ندارد .\r\n\r\nتنفّس بخار آب در مواقع روزه‌دارى\r\n2802 . تنفّس بخار آب غليظ در حمام براى روزه‌دار چه حكمى دارد ؟\r\nج . اگر مشكوك است كه به حدّ غبار غليظ مبطل رسيده است يا نه ، اشكال ندارد .\r\n\r\nفرو بردن آب دهان مخلوط به خون\r\n2803 . اگر روزه‌دارى به دستور پزشك ، آب دهان مخلوط به خون را فرو ببرد ، روزه‌اش باطل است ؟ در صورت بطلان ، آيا قضاى روزه كافى است يا كفّاره هم دارد ؟\r\nج . اگر خون را عمداً فرو دهد ، روزه‌اش باطل مىشود و فرقى بين ضرورت و عدم آن نيست . بلى ، در مورد ضرورت كفّاره ندارد ؛ ولى دستور پزشك به تنهايى ضرورت‌آور نيست .\r\n\r\nافطار كردن بعد از خوردن سهوى غذا\r\n2804 . اگر انسان در روزه‌ى واجب سهواً چيزى بخورد و به خيال اين كه روزه‌اش باطل\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nشده است افطار كند ، آيا غير از قضا ، كفّاره هم بر او واجب است ؟\r\nج . اگر جاهل قاصر و غير ملتفت به سؤال از اين مسأله بوده ، كفاره ندارد .\r\n\r\nروزه‌دارى كه هميشه از لثه‌اش خون مىآيد\r\n2805 . تكليف روزه‌دارى كه از لثه‌اش هميشه خون مىآيد چيست ؟\r\nج . تا ممكن و ميسور است بايد خون را خارج كند و اگر ممكن نشد و ضرورت بر فرو بردن داشت ؛ چون ضرورت ، مفطر را از ابطال ساقط نمىكند ، او از مصاديق مضطرّ به افطار است .\r\n\r\nفرو بردن خلط سينه بدون اختيار\r\n2806 . روزه‌دارى كه خلط سينه به فضاى دهانش آمده ، آن را نگه مىدارد تا پس از مدّت كوتاهى به بيرون دهان بريزد . امّا ناگهان بدون اختيار آن را فرو مىدهد ، آيا روزه‌اش صحيح است ؟\r\nج . صحيح است .\r\n\r\nافطار با مالى كه خمس آن داده نشده است\r\n2807 . روزه‌دار با مالى كه متعلّق خمس است و خمس آن را نداده است ، در ماه مبارك رمضان افطار مىنمايد ، آيا كفّاره‌ى جمع دارد ؟\r\nج . كفّاره‌ى جمع ندارد ، مگر در بعض موارد كه در هر صورت به حكم خوردن چيز غصبى است ، مثل اين كه در تمام عين متعلّق خمس تصرّف شده باشد و او نيز قصد اداى از مال ديگر را نداشته باشد .\r\n\r\nخوردن سهوى\r\n2808 . اگر در هنگام روزه چيزى سهواً از گلو پايين رود ، آيا روزه باطل است ؟\r\nج . باطل نمىشود .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nمعيار خوردن در بطلان روزه\r\n2809 . معيار در خوردن و آشاميدن چيست ؟ آيا به محض رسيدن به حلق ، روزه را باطل مىكند يا فرو بردن اشيا روزه را باطل مىكند ؟\r\nج . معيار ، داخل شدن در حلق است .\r\n\r\nاستعمال ناس\r\n2810 . مادّه‌اى است به نام ناس كه اعتيادآور است . در هر نوبت مقدار دو گرم يا بيشتر از آن را زير زبان مىگذارند و از اين طريق تأثير كامل آن ظاهر مىشود و بعد از دهان خارج مىكنند . آيا اين عمل در ماه رمضان باعث بطلان روزه مىشود ؟\r\nج . اگر چيزى به حلق نرسد ، از جهت روزه اشكال ندارد .\r\n\r\nفرو دادن پوست‌هاى خشكيده لب\r\n2811 . آيا فرو بردن پوست‌هايى كه گاهى اوقات از لب جدا مىشود و خشك است ، روزه را باطل مىكند ؟\r\nج . بله ، باطل مىكند .\r\n\r\nافطار با اذان افق محل ديگر\r\n2812 . اگر با شنيدن صداى اذان تهران گمان كند كه اذان اصفهان شده و افطار كند ، چه حكمى دارد ؟\r\nج . اگر غروب خورشيد ( غايب شدن قرص خورشيد در زمين مسطح ) به افق اصفهان شده بوده ، اشكالى ندارد .\r\n\r\nگرد و غبار گچ و سيمان\r\n2813 . آيا گرد و غبار اشيايى مانند آرد و گچ و سيمان ، روزه را باطل مىكند ؟\r\nج . اگر عمداً فرد رود ، موجب بطلان روزه مىشود .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\nزمان افطار كردن\r\n2814 . در ماه مبارك رمضان چه وقت مىتوان افطار كرد ؟\r\nج . در وقت مغرب شرعى كه بنابر اظهر همان استتار ( پنهان شدن ) قرص خورشيد در افق مستوى ( زمين مسطح ) است .\r\n\r\nاستمناء چيست ؟\r\n2815 . آيا استمناء يعنى آن كه انسان با خود كارى كند كه منى بيرون بيايد و يا اگر به تصويرى يا فيلمى نگاه كند و يا با تخيّل ، منى از او خارج شود نيز استمناء است و روزه را باطل مىكند ؟\r\nج . فرقى نمىكند .\r\n\r\nافطار كردن قبل از اذان مغرب\r\n2816 . يك روز اشتباهاً اذان مغرب كمى زودتر گفته شد و ما افطار كرديم ، آيا روزه آن روز صحيح است ؟\r\nج . اگر بعد از غروب آفتاب بوده صحيح است ، هر چند قبل از زوال حُمره مشرقيّه بوده است .\r\n\r\nعدم اعتماد به اذان راديو و تلويزيون\r\n2817 . اگر كسى به اذان راديو و تلويزيون اعتماد نداشته باشد و يقين به دخول فجر صادق ننمايد ، آيا مىتواند پس از پخش اذان از راديو و تلويزيون بازهم غذا بخورد ؟\r\nج . خلاف احتياط است .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nاستمناء ، جماع ، باقى ماندن بر جنابت و حيض\r\n\r\nاستمناء بدون خروج منى\r\n2818 . اگر به قصد بيرون آمدن منى ، استمناء كند ولى منى خارج نشود ، آيا روزه‌اش باطل است ؟\r\nج . روزه‌اش باطل است ، ولى كفّاره ندارد .\r\n\r\nجهل به باطل شدن روزه با استمناء\r\n2819 . آيا روزه‌دارى كه استمناء كرده و نمىدانسته استمناء روزه را باطل مىكند ، روزه‌اش باطل است ؟ و در صورت بطلان ، آيا كفّاره هم دارد ؟\r\nج . روزه باطل است و بنابر احتياط واجب ، كفّاره جمع دارد ؛ مگر در صورتى كه جاهل قاصر و غير ملتفت به سؤال باشد كه خصوص قضاى بعد از رفع قصور واجب است .\r\n\r\nملاعبه با همسر بدون انزال\r\n2820 . آيا بازى و شوخى كردن با همسر ، بدون اين كه منى خارج شود ، روزه را باطل مىكند ؟\r\nج . خير ، باطل نمىكند .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nملاعبه‌ى با خود\r\n2821 . شخصى در ماه رمضان با خود بازى مىكند ؛ ولى منى خارج نمىشود و علايم جنب هم در او نيست ، بعد از ساعتى بول مىكند و مايع سفيد رنگى خارج مىشود كه شك دارد منى هست يا نه ، حكم روزه‌ى اين شخص در صورت قصد انزال يا عدم انزال چيست ؟\r\nج . با قصد انزال ، روزه‌اش باطل است .\r\n\r\nملاعبه با همسر همراه با انزال\r\n2822 . حكم روزه‌ى شخصى كه در ماه مبارك رمضان در حال بازى با همسرش جنب شده چيست ؟\r\nج . اگر قصد انزال داشته يا عادت او در اين كار اين بوده كه به انزال منجر مىشده ، روزه وى باطل است .\r\n\r\nانجام ندادن غسل بعد از جنب شدن\r\n2823 . روزه كسى كه جنب شده و بدون غسل و تيمم روزه گرفته ، چگونه است ؟\r\nج . روزه‌اش باطل است .\r\n\r\nجهل به حكم جنابت\r\n2824 . به علت ندانستن حكم جنابت در زمان جوانى و مجرّدى ، نسبت به صحت نمازها و روزه‌هايم شك دارم ، چه كنم ؟\r\nج . با شك ، تكليفى نداريد .\r\n2825 . از ابتداى بلوغ مدت شش سال بر اثر نادانى و بدون عذر شرعى روزه نمىگرفتم ، يك سال را هم بدون اين كه بدانم جنب هستم ، روزه گرفته‌ام ، وظيفه من چيست ؟\r\nج . تمام آن روزه‌ها قضا دارد و آن شش سال اگر جاهل مقصر بوديد ، كفاره هم دارد و كفاره‌ى تأخير هم دارند .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nغسل نكردن به علت كم‌رويى\r\n2826 . شبى به علت كم‌رويى نتوانستم غسل جنابت كنم ، لذا عمداً يك روز ماه رمضان را روزه نگرفتم ، اكنون وظيفه‌ى من چيست ؟\r\nج . مىتوانستيد نزديك طلوع فجر تيمّم كنيد ، ولى چون با جنابت وارد صبح شده و عمداً روزه آن روز را نگرفته‌ايد ، قضا و كفاره بر شما واجب است .\r\n\r\nاستبراء پس از جنابت يا احتلام\r\n2827 . آيا استبراء يا بول - با اين كه مىداند بقاياى منى همراه بول خارج مىشود - روزه را باطل مىكند ؟\r\nج . خير ، باطل نمىكند .\r\n\r\nتأخير انداختن غسل جنابت\r\n2828 . اگر در ماه رمضان كسى بعد از اذان بيدار شود و متوجه گردد كه جنب است و غسل را تا عصر تأخير بيندازد ، روزه‌اش صحيح است ؟\r\nج . بله ، صحيح است .\r\n\r\nغسل جنابت هنگام اذان صبح\r\n2829 . آيا روزه‌دار مىتواند در هنگام اذان صبح ، غسل جنابت كند ؟\r\nج . اگر قبل از اذان تيمم كرده است ، مانعى ندارد .\r\n\r\nخيال جنابت و غسل نكردن براى آن\r\n2830 . شخصى در ماه رمضان قبل از طلوع فجر ، مايعى از خود ديده و خيال كرده كه محتلم شده ، اما عملًا غسل نكرده است ، ولى قبل از ظهر فهيمده كه جنب نبوده و آن مايع منى نبوده و مفطرى هم انجام نداده ، آيا مىتواند آن روز را روزه بگيرد ؟ و در\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nصورت بطلان حكم اين شخص در روزه و كفاره و قضا چيست ؟\r\nج . جايز نيست مفطرى را انجام دهد و اگر اطمينان به جنابت داشته با علم به مسأله ، به طورى كه نيّت از او متمشّى نشده ، فقط قضا دارد .\r\n\r\nاحتلام در طول روز\r\n2831 . شخصى در روز ماه رمضان محتلم شده است ، آيا فوراً بايد غسل كند ، يا مىتواند تا غروب غسل نكند ؟\r\nج . لازم نيست فوراً غسل كند .\r\n\r\nاجبار زن به جماع\r\n2832 . اگر مردى زن خود را مجبور به جماع نمايد ، وظيفه زن به لحاظ قضا و كفاره چيست ؟\r\nج . كفاره روزه خودش و روزه زنش را بايد بدهد ، ولى اگر زن در بين جماع راضى شود ، بنابر احتياط واجب مرد دو كفاره بدهد و زن يك كفاره و در هر صورت زن بايد قضاى روزه آن روز را به جا آورد .\r\n\r\nترشح پس از ملاعبه\r\n2833 . اگر خانمى با همسر خود در ماه مبارك رمضان شوخى و ملاعبه كند ، سپس ترشّحى در خود ببيند ، وظيفه چيست ؟\r\nج . اگر منى انزال نشده و قصد انزال هم نداشته ، اشكال ندارد .\r\n\r\nميزان در تعدّد خواب\r\n2834 . آيا كسى كه دچار خواب‌هاى كوتاه مدّت - مثلًا يك ربع - مىباشد و زود به زود بيدار مىشود ، آيا هر كدام در حكم يك خواب محسوب گرديده و اگر غسل واجب\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nنكرده ، كفّاره روزه هم به گردنش خواهد آمد ؟\r\nج . اگر واقعاً خواب برود ، كم بودن زمان دخالتى ندارد .\r\n\r\nفراموشى تيمّم\r\n2835 . شبى در ماه مبارك رمضان جنب شدم و چون امكان حمام كردن برايم نبوده ، تصميم گرفتم بعد از خوردن سحرى و قبل از اذان صبح تيمّم بدل از غسل نمايم .\r\nولى متأسفانه پس از خوردن سحرى يادم رفت كه تيمّم نمايم و هنگام اذان يادم افتاد و سريعاً تيمّم كردم . آيا روزه‌اى كه گرفتم صحيح بوده است ؟\r\nج . روزه‌ى آن روز باطل است .\r\n\r\nغسل كردن روزه‌دار هنگام اذان\r\n2836 . شخص جُنُبى قبل از اذان بيدار شده و مشغول غسل مىشود و در حين غسل ، اذان مىگويند . آيا روزه‌ى او صحيح است ؟\r\nج . اگر هنوز يقين به طلوع فجر ندارد ، سريعاً غسل را تمام كند و صحيح است .\r\n\r\nتعارض بين خوردن سحرى و غسل\r\n2837 . شخص جنبى ، ده دقيقه به اذان صبح بيدار شده و مدّت باقى مانده تا اذان را نمىتواند صرف خوردن سحرى و غسل كند ، وظيفه‌ى او چيست ؟ با توجّه به اين كه اگر سحرى نخورد ، به ضعف شديد منجرّ مىشود .\r\nج . اگر سحرى نخوردن ، سبب ضعف و مشقّت غير قابل تحمّل عادةً مىشود ، زود سحرى بخورد و به جاى غسل ، تيمّم نمايد .\r\n\r\nجاهل به وجوب غسل\r\n2838 . روزه‌دارى كه به وجوب غسل جنابت يا اصل جنابت جهل دارد ( جاهل مقصّر ) ،\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآيا بايد كفاره روزه‌هايى را كه در حال جنابت گرفته بدهد ؟\r\nج . وجوب آن مبنى بر احتياط است .\r\n\r\nتعدّد غسل در ماه رمضان و باطل بودن يكى از آن‌ها\r\n2839 . كسى در ماه مبارك رمضان چند غسل كرده ، در روزهاى متعدد ، بعد يقين كند يكى از اين غسل‌ها باطل بوده حكم روزه‌هاى اين شخص چه مىباشد ؟\r\nج . به مقدارى كه يقين به بطلان روزه‌ها دارد ، روزه‌ها را قضا كند .\r\n\r\nغسل با خيال وسعت وقت\r\n2840 . فردى در سحرگاه ماه مبارك رمضان گمان مىكند وقت براى غسل وجود دارد و شروع به غسل جنابت مىكند ؛ اما در اثناى غسل ، وقت صبح داخل مىشود . آيا روزه‌اش صحيح است يا قضا و كفاره دارد ؟\r\nج . روزه‌اش صحيح است و قضا و كفّاره ندارد .\r\n\r\nمفطر نبودن احتلام بعد از طلوع فجر\r\n2841 . فردى كه پس از طلوع صبح محتلم مىشود ، آيا روزه‌اش باطل است ؟ چه وظيفه‌اى دارد ؟\r\nج . كسى كه پس از طلوع فجر محتلم شده ، تا قبل از ظهر مىتواند نيّت روزه كند ، زيرا احتلام مفطر نيست .\r\n\r\nآشكار شدن بطلان غسل بعد از اذان\r\n2842 . روزه‌دارى پس از اذان صبح متوجه مىشود كه غسل او باطل بوده است ، آيا روزه‌اش صحيح است يا قضا و كفاره دارد ؟\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nج . در روزه‌ى ماه رمضان روزه‌ى او صحيح است و قضا و كفاره ندارد و در روزه‌ى واجب معين هم همين طور است و در واجب غير معين ، روزه‌اش باطل است .\r\n\r\nغلط بودن تيمّم روزه دار\r\n2843 . فردى روزه دار به علت تنگى وقت ، تيمّم بدل از غسل كرده است ، امّا در وسط روز متوجّه مىشود ، به علت فراموشى - با وجود اين كه تيمّم صحيح را از روى رساله عمليّه بلد بوده - تيمّم را غلط انجام داده است . آيا روزه‌اش صحيح است ؟\r\nج . روزه‌اش صحيح است و قضا ندارد ، زيرا تعمّد ، صادق نيست .\r\n\r\nروزه گرفتن با غسل باطل\r\n2844 . اگر غسل فرد جنب ، به دليل جهل به مسأله ، داراى خللى بوده كه مبطل بوده است و با همان غسل ، روزه گرفته باشد ، آيا كفاره دارد ؟\r\nج . عمل او تعمّد بر صبح كردن با جنابت نيست تا موجب قضا يا كفاره شود و اين غير از جهل به اصل وجوب غسل است كه تعمّد صادق است .\r\n\r\nجنابت اختيارى در شب ماه رمضان\r\n2845 . فردى كه در شب ماه مبارك رمضان به آب دسترسى ندارد ، آيا مىتواند به صورت اختيارى خود را جنب كند ؟\r\nج . جواز جنب نمودن اختيارى او مورد تأمل است . گرچه اگر خود را جنب نمايد ، روزه‌اش با تيمم صحيح است .\r\n\r\nقضاى روزه‌هاى در حال عادت\r\n2846 . خانمى هر سال پيش از ماه مبارك رمضان ، عدد روزهاى عادتش را مىدانسته ، لذا\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nزودتر از ماه مبارك رمضان ، روزه آن روزها را مىگرفته است . حكم روزه‌هايش چگونه است ؟\r\nج . هر وقتى كه روزه مىگرفته ، براى سال قبل كه قضا شده حساب مىشود و فقط روزه‌ى سال آخر بر ذمّه‌اش است .\r\n\r\nگرفتن جلوى عادت با استفاده از قرص\r\n2847 . آيا اگر با قرص جلوى عادت گرفته شود ، براى روزه اشكال دارد ؟\r\nج . خير .\r\n\r\nبه هم خوردن عادت در رمضان\r\n2848 . اگر كسى عادت وقتيه و عدديه داشته و طبق عادت قبلى پاك شده و پس از غسل روزه‌هايش را گرفته است ، ولى پس از يكى دو روز دوباره لكه‌هايى را مشاهده نموده است ، آيا اين لكه‌ها حكم حيض را داشته و روزه‌هاى دو روز قبل را نيز بايد دوباره قضا كند يا حكم استحاضه دارد و مىتواند بقيه روزها را نيز روزه بگيرد ؟\r\nج . اگر آن لكه‌ها در قبل از ده روز كامل باشد ، حكم حيض را دارد و روزه‌هاى آن دو روز را هم بايد دوباره قضا كند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nدروغ بستن به خدا و پيغمبر - صلّى اللَّه عليه و آله و سلّم -\r\n\r\nنسبت دروغ عمدى و كشف صدق آن\r\n2849 . اگر كسى سخن دروغى را عمداً از معصوم - عليه السّلام - نقل كرد ؛ ولى بعداً معلوم شد كه سخنش راست بوده ، آيا روزه‌اش باطل است .\r\nج . روزه‌اش باطل است ؛ ولى كفاره ندارد .\r\n\r\nدروغ گفتن در مورد بزرگان\r\n2850 . آيا دروغ گفتن عمدى در مورد اولياء اللَّه و علما روزه را باطل مىكند ؟\r\nج . خير .\r\n\r\nنقل از كتب غير معتبر\r\n2851 . شخصى سخنانى را در مورد معصومين - عليهم السّلام - از كتابى كه مىداند بعضى از مطالب آن غلط و دروغ است نقل مىكند ؛ ولى نمىداند كدام يك از مطالب اين كتاب دروغ است ، آيا روزه‌اش باطل است ؟\r\nج . خير .\r\n2852 . اگر شخصى مطلبى را به نقل از كتاب يا شخصى در حال روزه بيان كند و بعداً معلوم شود كه اين مطلب دروغ بوده ، روزه‌اش باطل است ؟\r\nج . خير .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nنسبت احاديث ائمه به يكديگر و به پيامبر - صلّى اللَّه عليه و آله و سلّم\r\n2853 . آيا روزه‌دار مىتواند عمداً يا سهواً روايتى را كه منسوب به يكى از اهل بيت است از قول امام ديگر يا از قول پيامبر گرامى اسلام - صلّى اللَّه عليه و آله و سلّم - نقل كند ؟\r\nج . مانعى ندارد .\r\n\r\nخواندن روضه از منابع غير معتبر\r\n2854 . خواندن روضه از منابع غير معتبر و يا بر اساس آنچه نزد عموم مشهور است ، موجب بطلان روزه مىشود ؟ در صورت كشف خلاف چه طور ؟\r\nج . اگر به حسب نقل بخواند يا معلوم باشد كه به نقل خوانده ، روزه باطل نمىشود .\r\n\r\nگفتن سخن دروغ با اعتقاد به صدق آن سخن\r\n2855 . اگر روزه‌دار سخنى را كه عقيده به صحّت آن دارد ، بيان كند و بعد بفهمد كه كذب بوده ، حكم آن چيست ؟\r\nج . روزه او صحيح است .\r\n\r\nبيان سخن مشكوك در روزه\r\n2856 . اگر روزه‌دار سخنى را كه اطمينان قاطع به صحّت آن ندارد و به هر حال احتمال دارد كذب باشد بيان كند ، حكم آن چيست ؟\r\nج . روزه او صحيح است .\r\n\r\nغلط خواندن قرآن در حال روزه\r\n2857 . شخصى كه مىداند قرآن را غلط مىخواند ، آيا جايز است در حال روزه قرآن بخواند ؟ اگر بخواند موجب بطلان روزه مىشود ؟\r\nج . اشكال ندارد .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nفرو بردن سر زير آب\r\n\r\nروزه‌ى غوّاصان\r\n2858 . روزه‌ى غوّاصانى كه از لباس و كلاهك غوّاصى استفاده مىكنند ، صحيح است ؟\r\nج . اگر مانع از رسيدن آب به سر باشد ، روزه صحيح است .\r\n\r\nشستن سر زير شير آب\r\n2859 . شستن سر زير شير آب در حال روزه ، چه حكمى دارد ؟\r\nج . چون در يك‌دفعه تمام سر را آب فرا نمىگيرد ، اشكال ندارد .\r\n\r\nشنا زير آب\r\n2860 . آيا در ماه رمضان مىتوان با گذاشتن كلاه يا عينك شنا مانع رسيدن آب به بخشى از سر شد و زير آب شنا كرد ؟\r\nج . بنابر اظهر روزه را باطل نمىكند .\r\n\r\nزير آب كردن بخشى از سر\r\n2861 . اگر روزه دار ابتدا نصف سر و سپس نصف ديگر سر را زير آب فرو كند ، آيا روزه‌اش باطل مىشود ؟\r\nج . بنابر اظهر روزه‌اش باطل نمىشود .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nسفر و وطن\r\n\r\nافطار كردن مسافر قبل از رسيدن به وطن\r\n2862 . شخصى در سفر بوده و قصد داشت پيش از ظهر به وطن برسد و نيّت روزه كند ، ولى در بين راه سهواً چيزى مىخورد . آيا مىتواند آن روز را روزه بگيرد ؟\r\nج . اگر روزه‌ى واجب معين - مثل روزه‌ى ماه مبارك - است به قصد وظيفه امساك كند ( چيزى نخورد ) و قضاى آن را هم بگيرد ، به خصوص اگر در اصل تناول سهو نبوده ؛ بلكه در قصدش سهو بوده ، ولى با تعمد خورده است .\r\n\r\nشك در رسيدن به وطن\r\n2863 . در صورتى كه مسافر در ماه مبارك رمضان به سوى وطن خود حركت نمايد و هم زمان با اذان ظهر ، نزديك وطن خود برسد ؛ ولى شكّ نمايد كه آيا مقدار مسافت مانده وطن محسوب مىشود يا نه ، تكليف چيست ؟\r\nج . بايد قبل از ظهر به شهر خودش وارد شود ، يعنى به حدّى برسد كه ديگر عرفاً مسافر بر او صدق نكند و با شكّ در اين مطلب بنابر نرسيدن بگذارد و در صورت رسيدن به حدّ ترخّص و نرسيدن به شهر ، احتياط مورد دارد .\r\n\r\nمسافرت شرعى ، پيش از ظهر\r\n2864 . كسى پيش از ظهر به اندازه مسافت شرعى از وطن خارج مىشود و پيش از ظهر\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبه وطن يا محلّ اقامه بر مىگردد ، آيا مىتواند روزه بگيرد ؟\r\nج . اگر روزه واجب معيّن است و در طول اين مدت افطار نكرده ، اگر قبل از ظهر به وطن برگردد يا به محلّ اقامه با قصد جديد براى ده روز ماندن بازگردد بايد روزه بگيرد و اگر غير واجب معيّن است ، روزه گرفتن او جايز است .\r\n\r\nمسافرت بين روزه‌هاى كفاره\r\n2865 . فردى بين سى و يك روز كفاره ، مسافرت يك روزه انجام مىدهد ولى تا پيش از زوال برمىگردد و نيّت روزه مىكند . آيا پىدرپى بودن آن به هم خورده است ؟\r\nج . اشكال ندارد و پىدرپى بودن روزه‌ها به هم نخورده است .\r\n\r\nحكم مسافرت كردن در رمضان\r\n2866 . آيا مىشود در ماه رمضان مسافرت كرد ؟\r\nج . بله ، مىشود .\r\n\r\nگرفتن روزه مستحبى در سفر\r\n2867 . گرفتن روزه مستحبى در سفر ، چه حكمى دارد ؟\r\nج . مسافر نمىتواند در سفر روزه بگيرد ، مگر اين كه روزه گرفتن در سفر را نذر كرده باشد ، كه در اين صورت روزه گرفتن صحيح است و بنابر احتياط واجب روزه مستحبى را در سفر به نيّت رجا بايد گرفت ، مگر در مدينه مشرفه كه بنابر روايت ، مسافر مىتواند براى برآورده شدن حاجت سه روز روزه بگيرد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nروزه‌ى بيماران و ناتوانان\r\n\r\nبيمار بودن در تمام سال\r\n2868 . اگر شخصى به علت بيمارى روزه نگرفته باشد و بيمارى او چند ماه طول بكشد و پس از بهبودى بلافاصله به بيمارى ديگرى مبتلا شود كه تا ماه رمضان بعدى ادامه پيدا كند ، آيا مثل مرض مستمرّ است كه تا سال بعد قضا ندارد يا خير ؟\r\nج . فرقى نمىكند .\r\n\r\nانواع آمپول و سرم\r\n2869 . آيا تزريق آمپول و سرم موجب باطل شدن روزه مىشود ؟ و آيا تفاوتى بين انواع تقويتى و درمانى آن وجود دارد ؟\r\nج . احتياط واجب آن است كه روزه‌دار از استعمال آمپولى كه به جاى غذا به كار مىرود خوددارى كند ، بلكه اجتناب ، خالى از وجه نيست ؛ ولى تزريق آمپولى كه عضو را بىحس مىكند يا به جهت ديگر استعمال مىشود اشكال ندارد و اجتناب از آمپولى كه معلوم نيست از قسم اوّل باشد يا نه ، لازم نيست .\r\n\r\nآمپول‌هاى غير تقويتى\r\n2870 . آيا تزريق آمپول‌هايى كه جهت بىحسّى ، كاهش درد ، كشتار ميكروب‌ها و . . . به كار مىرود ( در صورتى كه به طور كلّى هيچ خاصيّتى در جهت رساندن ويتامين يا\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمواد غذايى به بدن نداشته باشد ) ، مبطل روزه مىباشد ؟\r\nج . آمپول‌هاى غير مغذّى و غير تقويتى و آن چه داخل حلق نشود ، باطل‌كننده نيست .\r\n\r\nتزريق خون\r\n2871 . آيا تزريق خون ، مبطل روزه است ؟\r\nج . تزريق خون در باطل كردن روزه بالاتر از آمپول تقويتى است و اگر فرض شود كه اصلًا جهت تقويتى نداشته باشد - مانند تزريق خون براى دفع مرض - ، بازهم احتياط در باطل كنندگى آن است .\r\n\r\nتزريق آب مقطّر\r\n2872 . در دانشگاه‌ها براى تعليم تزريقات به دانشجويان از آب مقطّر استفاده مىشود .\r\nآيا اين عمل مضرّ به صحّت روزه است و در صورت باطل شدن روزه ، آيا كفّاره هم دارد ؟\r\nج . باطل‌كننده روزه است و كفّاره هم دارد .\r\n\r\nزن حامل و شيرده\r\n2873 . زن‌هاى حامل و زن شيرده كه روزه را افطار مىكنند ، چه وظيفه‌اى درباره اين روزه‌ها دارند ؟\r\nج . علاوه بر فديه ، قضاى آن هم واجب است ؛ هر چند تا رمضان آينده هم اين عذرش طول بكشد .\r\n2874 . كسى كه هنگام حمل نمىتواند روزه بگيرد و حالش به هم مىخورد و پس از وضع حمل تا يك سال بچّه شير مىدهد . آيا قضاى روزه بر او واجب است يا نه ؟ همچنين كفّاره دارد يا نه ؟\r\nج . قضاى روزه بر او واجب است و كفّاره‌ى تأخير هم دارد .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nبردن وسايل غير خوراكى به دهان\r\n2875 . آيا بردن وسايل غير خوراكى در دهان در هنگام روزه - مثل وسايل دندان‌پزشكى هنگام معاينه - ، باعث ابطال روزه مىشود ؟\r\nج . اگر آن را از دهان بيرون آورد و باز داخل كند ، نبايد آب آن را فرو ببرد .\r\n\r\nكشيدن دندان در ماه رمضان\r\n2876 . حكم كشيدن دندان يا جراحى لثه و دندان - كه باعث خونريزى مىشود - در حال روزه چيست ؟\r\nج . بايد خون را فرو نبرد و كشيدن دندان يا جراحى لثه كه موجب خونريزى شود ، در حال روزه مكروه است .\r\n\r\nگاز اكسيژن\r\n2877 . گاز اكسيژن كه براى تنفّس مصنوعى وارد گلو و ريه مىشود ، آيا روزه را باطل مىكند ؟ اگر بيمار در آن حال بىهوش باشد چه طور ؟\r\nج . تا وقتى كه فقط گاز است ، روزه را باطل نمىكند ، از جهت گاز وارد حلق شده ، امّا اگر در حال بىهوشى به سر مىبرد ، در صورتى كه تمام وقت روزه را فرا گرفته باشد ، روزه و قضاى آن واجب نيست و اگر قبل از زوال و قبل از تناول مفطر به هوش آيد ، احوط جمع بين اتمام و قضا است .\r\n\r\nشستشوى معده با دستگاه\r\n2878 . آيا شستشوى معده از طريق سُند معده ، باعث باطل شدن روزه‌ى بيمار مىشود ؟\r\n( شستشوى معده با مايعات از طريق سُند انجام مىگيرد و دوباره ، مايع وارد شده از طريق سند به بيرون كشيده مىشود )\r\nج . باطل‌كننده است .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n\r\nابطال روزه با قرص\r\n2879 . بعضى از پزشكان خوردن قرص در ماه مبارك رمضان را به واسطه‌ى ضرورت‌هاى طبّى توصيه مىكنند ، آيا روزه انسان چه حكمى دارد ؟\r\nج . روزه را باطل مىكند و در مورد ضرورت ، كفّاره ندارد .\r\n\r\nاستفاده از اسپرى\r\n2880 . آيا استفاده از اسپرى ، براى كسانى كه تنگى نفس دارند - با توجّه به اين كه استعمال اسپرى براى آن‌ها ضرورى است - در حال روزه جايز است ؟\r\nج . اگر به صورت گاز رقيق مىباشد ، باطل‌كننده نيست و در غير اين صورت باطل‌كننده است .\r\n\r\nقرص‌هاى جلوگيرى\r\n2881 . زنى براى اين كه روزه‌اش را بگيرد ، قرص جلوگيرى از عادت ماهيانه مصرف كرده است . آيا روزه‌اش صحيح است ؟\r\nج . روزه‌اش صحيح است ، گرچه اگر ضرر مرض‌آور داشته است ، تكليفاً مصرف آن جايز نبوده است .\r\n\r\nاندوسكوپى\r\n2882 . آيا عكس‌بردارى از معده با اندوسكوپى ، روزه را باطل مىكند ؟\r\nج . اندوسكوپى روزه را باطل مىكند ، مانند فرو دادن شن و سنگ كه باطل‌كننده است ، هر چند جنبه‌ى غذا بودن را هم ندارد .\r\n\r\nاستفاده از دارو در شب جهت قدرت روزه\r\n2883 . فردى در صورتى مىتواند روزه بگيرد كه در شب ، از آمپول يا دواى خاصّى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nاستفاده كند . آيا روزه گرفتن بر وى واجب است ؟\r\nج . اگر اين شخص براى به دست آوردن آمپول يا دوا ، به ضرر سنگينى دچار مىشود ، روزه بر او واجب نيست و اگر به حدّ ضرر سنگين نيست ، به دست آوردن دارو بر او واجب است و قدرت بر سبب ( دارو ) ، قدرت بر مسبّب ( روزه ) است .\r\n\r\nاستمرار مرض\r\n2884 . بيمارى در ماه مبارك رمضان روزه نگرفته است و به استمرار مرض تا رمضان بعدى يقين دارد وى در قبال روزه‌هايش چه تكليفى دارد ؟\r\nج . مىتواند پس از رمضان اوّل - رجاءً - كفّاره‌اش را بدهد ، هر چند اگر در بين سال خوب شد ، بايد روزه‌ها را قضا كند .\r\n\r\nاختلاف نظر پزشكان در روزه گرفتن بيمار\r\n2885 . اگر دكترها در مورد روزه گرفتن بيمارى اختلاف نظر داشته باشند ، وظيفه او چيست ؟\r\nج . به علم يا اطمينان رسيدن يا حصول خوف و ترس عقلايى از ضرر روزه ، وظيفه‌ى خود مكلّف است ؛ هر چند سببش نظر دكتر باشد .\r\n\r\nترديد پزشك در توصيه‌ى روزه يا ترك آن\r\n2886 . در برخى بيمارىها ( مثل نارسايى كليه ) با اطمينان ، مىتوان به بيمار توصيه نمود كه روزه نگيرد . امّا در خيلى از موارد ( به علّت شكّى كه در اصل بيمارى و يا چگونگى تأثير روزه بر آن وجود دارد يا به علّت عدم وجود تحقيقات و نتايج لازم در مورد اثرات روزه بر بسيارى بيمارىها و به طور كلّى به علت عدم امكان تعيين نقش روزه بر بيمارى ) ، پزشك واقعاً نمىداند روزه را به بيمار توصيه كند يا خير . در اين صورت\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nوظيفه‌ى پزشك در توصيه يا عدم توصيه به روزه ، چيست ؟\r\nج . به حسب ظاهر پزشك به منزله‌ى نايب از خود مريض است كه اگر خصوصيّات را بداند ، يا بيمناك است يا نيست ، ميزان خوف و ترس ضرر است و احوط اين است كه به خود مريض توصيفات را بگويد ، اگر خودش خوف ضرر داشت ، روزه نگيرد و اگر خوف ضرر نداشت ، روزه بگيرد .\r\n\r\nخونريزى دندان\r\n2887 . روزه‌دارى كه دندان‌هايش خونريزى داشته باشد و مجبور باشد آن‌ها را بشويد و در حين شستن ، خون به گلويش برسد ، روزه‌اش چه حكمى دارد ؟\r\nج . عمداً نبايد خون را در گلويش فرو ببرد .\r\n\r\nدرد معده\r\n2888 . سه روز اوّل ماه را روزه گرفتم ، در بين روز ناراحتى معده پيدا كردم ؛ لذا به تشخيص خود چند روز ، روزه نگرفتم و بعد از مدتى دوباره گرفتم آيا روزه بر من واجب است ؟\r\nج . اگر بيمارى شما به گونه‌اى باشد كه بدانيد يا گمان كنيد روزه گرفتن براى شما ضرر دارد ، نبايد روزه بگيريد و اگر روزه بگيريد ، روزه شما صحيح نيست ، و در صورت خوف ضرر در صورتى كه خوف شما عقلايى باشد ، مىتوانيد روزه‌تان را افطار كنيد .\r\n\r\nترس از روزه گرفتن به واسطه چشم درد\r\n2889 . چشم من ضعيف است و مىترسم روزه برايم ضرر داشته باشد ، تكليف من چيست ؟\r\nج . اگر خوف و ترس شما عقلايى باشد ، مىتوانيد روزه‌تان را افطار كنيد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nاظهار مريضى\r\n2890 . چند سال پيش در ماه رمضان خود را به مريضى زدم و در بيمارستان سرم به من تزريق كردند ، تكليف روزه‌هاى من چيست ؟\r\nج . اگر خلاف واقع بوده است ، حكم افطار عمدى را دارد .\r\n\r\nوظيفه بيماران در قبال روزه\r\n2891 . به دستور پزشك از روزه گرفتن منع شده‌ام و اين باعث شده كه مشكل روحى پيدا كنم ؛ چه كنم ؟ و كفاره هر روزه چه قدر است ؟\r\nج . اگر با حال مرض روزه هم بگيريد باطل است فعلًا روزه نگيريد و پس از سالم شدن بايد قضا كنيد و مقصود اصلى بندگى است كه در اين جهت بايد معرفت تحصيل كرد و كفاره آن روزه‌ها هم ، در صورت عدم قضا تا ماه رمضان آينده ، يك مدّ طعام براى هر روز است .\r\n\r\nگمان به ضرر و كشف خلاف\r\n2892 . اگر بيمارى كه گمان دارد روزه برايش ضرر دارد ، با اين حال روزه بگيرد ، ولى بعد از اتمام روزه متوجه شود كه روزه برايش ضرر نداشته است ، حكم روزه‌ى اين شخص چيست ؟\r\nج . احتياط واجب در قضا است .\r\n\r\nروزه‌ى تازه بالغ‌ها\r\n2893 . آيا دخترهاى 9 ساله امروزى - كه اكثراً توانايى روزه ندارند - بايد روزه بگيرند ؟\r\nج . بر پسر يا دخترى كه تازه بالغ شده‌اند و قدرت بر روزه گرفتن ندارند ، روزه واجب نيست و كفاره هم ندارد ؛ ولى قضا دارد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nبلوغ دختران و روزه گرفتن آن‌ها\r\n2894 . سنّ تكليف دختران از چند سالگى است ، به خصوص در مورد روزه ، مىتوان جثه و توان را در نظر گرفت ؟\r\nج . خير ، همان تمام شدن 9 سال قمرى ملاك است . اما در خصوص دخترانى كه تازه بالغ شده‌اند و قدرت بر روزه گرفتن ندارند ، روزه واجب نيست و كفاره هم ندارد ، ولى بعداً بايد قضاى آن روزه‌ها را به جا آورند .\r\n\r\nنهى پدر از روزه گرفتن\r\n2895 . در كودكى به علت ضعيف بودن ، پدرم اجازه روزه گرفتن نمىداد و نمىدانستم كه بايد قضا شود ، حال نسبت به قضاى آن‌ها چه كار كنم ؟\r\nج . بايد قضاهاى آن را به جا آوريد و براى هر روزه ، يك مد طعام به فقير ، كفاره‌ى تأخير بدهيد .\r\n\r\nروزه‌ى افراد معتاد\r\n2896 . اشخاصى كه معتاد به مواد مخدر - مثل ترياك - هستند ، به طورى كه روزانه چند نوبت ترياك مىكشند ، آيا مىتوانند در ماه رمضان روزه بگيرند و در حدّ ضرورت از ترياك استفاده كنند ؟\r\nج . مثل سيگار كشيدن است كه اگر ترك آن عسر دارد ، مثل فردى است كه ترك خوردن براى او مشقّت دارد و نمىتواند روزه بگيرد . ولى اگر قبل از ماه رمضان مىتواند اعتيادش را ترك كند يا عادتش را به شب تغيير دهد ، احتياطاً بايد اين كار را انجام دهد .\r\n\r\nكسى كه نمىتواند قضاى روزه‌هاى خود را بگيرد\r\n2897 . كسى كه نمىتواند قضاى روزه‌هاى خود را بگيرد ، تكليفش چيست ؟\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nج . بايد صبر كند تا قدرت بر آن پيدا كند و اگر اصلًا قدرت حاصل نشد ، بايد وصيّت كند كه بعد از موتش به جا آورند .\r\n\r\nناتوانى در مواقع روزه\r\n2898 . هنگامى كه روزه مىگيرم ، به شدت سست و ضعيف مىشوم و نمىتوانم كارهايى ، مثل درس خواندن را انجام دهم ، وظيفه‌ى من چيست ؟\r\nج . تا به حد خوف مريضى نرسد ، بايد روزه بگيريد .\r\n\r\nفوت مريض در ماه رمضان يا بعد از آن\r\n2899 . مريضى در ماه مبارك رمضان يا پس از آن ، با اتصال و ادامه‌ى مرض مرده است .\r\nآيا روزه‌هايش قضا و كفّاره دارد ؟\r\nج . اگر در همان سال مرده است ، قضا و كفاره ندارد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nقضا و كفّاره\r\n\r\nجنس كفّاره\r\n2900 . آيا در كفّاره مىتوان به جاى آرد يا نان و گندم ، موادّ خوراكى ديگر يا پول آن را به فقير داد ؟\r\nج . در اقسام طعام فرق نمىكند ؛ ولى دادن پول كافى نيست ، مگر اين كه با اطمينان او را در خريد طعام وكيل كند .\r\n\r\nدادن كفّاره‌ى سيّد به غير سيّد\r\n2901 . آيا غير سيّد مىتواند كفّاره‌ى روزه‌اش را به سيّد بدهد ؟\r\nج . جايز است ، ولى خلاف احتياط است .\r\n\r\nمسافرت بين كفّاره‌ى روزه\r\n2902 . كسى بايد 31 روز روزه‌ى كفّاره بگيرد . پس از شروع به روزه گرفتن - مثلًا پس از 15 روز روزه گرفتن - يك مسافرت برايش پيش مىآيد . در اين صورت 15 روز گرفته شده چه حكمى دارد ؟\r\nج . اگر سفر اضطرارى باشد و يا با غفلت از روزه تا ظهر شرعى اختياراً سفر كند ، سفر او قطع كننده‌ى پىدرپى بودن روزه‌ها نيست و با رفع اضطرار و غفلت ادامه مىدهد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nدادن كفاره يك روز به يك نفر\r\n2903 . فردى حدود 10 سال كفاره بدهكار است ، آيا مىتواند كفاره هر روز از روزه كه بايد به شصت فقير بدهد را به يك فقير بدهد يا بايد بين شصت نفر جدا جدا كفاره را تقسيم نمايد ؟\r\nج . نمىتواند كفاره هر روز را به يك فقير بدهد ؛ بلكه مىتواند كفاره شصت روز خود را نيّت نموده و به شصت فقير بدهد كه هر چند با صورت اوّل در نتيجه تفاوتى نكرده و به همان ميزان كفاره به يك فقير داده است ، لكن فقط در صورت دوم بريء الذمّه مىشود .\r\n\r\nگران شدن قيمت كفاره\r\n2904 . اگر كسى چند سال پيش به قيمت روز ، پول كفّاره‌ى روزه را به واسطه داده باشد و گيرنده ، آن را به مستحقّ نداده تا قيمت گندم افزايش پيدا كرده است . الآن كه مىخواهد آن را بدهد ، آيا افزايش قيمت را بايد روى آن بگذارد يا خير ؟ و آيا اگر در فرض سؤال خود گيرنده مستحقّ بوده ، ولى به عنوانِ تصرّف ، نگرفته است بلكه از طرف دهنده وكيل در خريد نان شده بوده چه طور ؟\r\nج . دادن پول ، بابت كفّاره محسوب نمىشود و وكيل بايد اجناس را تهيّه كند و كفّاره بدهد و يا پول را به فقير بدهد و او را وكيل كند كه آن را تهيه نمايد و در صورت استحقاق ، خود او مىتواند بابت كفّاره از طرف صاحبش براى خود تملّك كند و در فرض سؤال اگر وكيل كوتاهى كرده ، ضامن است .\r\n\r\nعدم درآمد جهت پرداخت كفاره\r\n2905 . شخصى در حال حاضر درآمدى ندارد كه كفاره خود را بپردازد ، وظيفه‌اش چيست ؟\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nج . هر وقت توانايى پيدا كرد ، بايد بپردازد و يا به جاى كفاره‌ى مالى روزه اختيار كند و يا بدل‌هاى آن‌ها كه به استغفار منتهى مىشود .\r\n\r\nپرداخت كفاره به فرزند واجب النّفقه در صورت فقر\r\n2906 . شخصى فرزند واجب النّفقه‌اى دارد و از جهت فقر نمىتواند بر او انفاق كند ، آيا مىتواند كفاره‌اش را به او بدهد ؟\r\nج . از باب كفاره ، به جهت انفاق نمىتواند به او بدهد و البته چون وجوب اداى كفاره فوريّت ندارد و انفاق به فرزند فورى است ، بايد بر او انفاق كند و بعداً كفّاره را بدهد ؛ و اگر خواست كفاره را به او بدهد ، با فقير دست‌گردان كند و به فرزند بدهد .\r\n\r\nپرداخت كفاره به كسى كه شهريه مىگيرد\r\n2907 . آيا طلّابى كه با شهريه يا كمك پدر تأمين مىشوند ، فقير شرعى محسوب مىشوند و مخلّ كفارات مىباشند ؟\r\nج . اگر با شهريه تأمين مىشوند ، پس با حقوق فقرا اداره مىشوند ، هر چند همراه با كمك پدر باشد ، اما اگر فقط با كمك پدر اداره مىشوند ، محل احتياط است كه فقير باشند .\r\n\r\nپرداخت كفّاره‌ى فرزند\r\n2908 . پرداخت كفّاره‌ى روزه‌هاى فرزندى كه بيشتر معاشش را پدر تأمين مىكند بر خود او واجب مىشود يا بر پدر او واجب است ؟\r\nج . كفّاره بر خود فرزند است .\r\n\r\nثواب روزه‌ى ماه رجب و روزه‌ى قضا\r\n2909 . اگر كسى روزه‌ى قضاى خود يا پدر و مادر را در ماه رجب و شعبان گرفت ، آيا\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nثواب رجب و شعبان را هم دارد ؟\r\nج . بلى ، اگر هر دو را نيّت كند .\r\n\r\nاجير شدن كسى كه قضاى رمضان بر او است\r\n2910 . كسى كه روزه‌ى قضاى رمضان به ذمّه‌ى او است ، مىتواند براى روزه‌ى ديگرى اجير شود يا تبرّعاً روزه را به جا آورد ؟\r\nج . استيجار جايز است ، ولى تبرّع در حكم روزه‌ى مستحبّى است ، پس نمىتواند تبرّعاً روزه را به جا آورد .\r\n\r\nروزه استيجارى با روزه كفاره\r\n2911 . اگر كسى روزه‌ى كفّاره بر عهده اوست ، آيا مىتواند روزه‌ى استيجارى بگيرد ؟\r\nج . بله ، مىتواند .\r\n\r\nاجير شدن نابالغ\r\n2912 . آيا بچّه‌ى نابالغ مىتواند براى روزه قضاى ديگرى اجير شود ؟\r\nج . اگر مميّز است و با اذن ولىّ او باشد و به اين كه روزه‌ى صحيح مىگيرد اطمينان باشد ، اشكال ندارد .\r\n\r\nگرفتن قضاى روزه‌ى پدر قبل از بلوغ\r\n2913 . اگر پسر بزرگ ميّت نابالغ باشد ، آيا مىتواند قبل از بلوغ ، روزه‌هاى پدر خود را بگيرد ؟\r\nج . اگر مميّز است و به نحو صحيح مىگيرد ، روزه او برىكننده ذمّه‌ى پدر است ، ولى به منزله‌ى تبرّع است .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nروزه نذرى\r\n2914 . اگر فردى نذر كرد كه اگر مشكل من بر طرف شود ، روز پنج شنبه آينده روزه بگيرم و مشكل او در ساعت ده صبح پنجشنبه‌ى آينده بر طرف شود ، آيا روزه‌ى آن روز بر او واجب است ؟ وظيفه‌ى او در صورتى كه مفطرى را اتيان كرده باشد يا اتيان نكرده باشد چيست ؟ اگر بعد از ظهر مشكل او بر طرف شود چه طور ؟\r\nج . اگر مفطر به جا نياورده است ، روزه‌ى واجب ، روزه‌ى همان روزى است كه معين كرده است و اگر افطار كرده ، قضاى آن را به جا آورد و اگر بعد از ظهر به حاجتش رسيد ، وجوب ندارد .\r\n\r\nزنى كه در ايام عادت افطار كرده و . . .\r\n2915 . زنى در ايام عادت ، طبق معمول روزه‌اش را افطار مىكند ، ولى بعداً متوجه مىشود در آن وقت يائسه بوده است . آيا روزه‌اش صحيح است يا قضا و كفاره دارد ؟\r\nج . بايد آن روزه را قضا نمايد ، ولى كفّاره ندارد .\r\n\r\nافطار عمدى در روزه كفاره\r\n2916 . آيا افطار عمدى پس از زوال ، در روزه كفاره‌اى ، كفاره دارد ؟\r\nج . چه در آن 31 روز متوالى باشد يا در بقيه‌اش كفاره ندارد .\r\n\r\nتقديم روزه قضا يا روزه نذرى\r\n2917 . اگر روزه قضا و روزه نذرى ، وقتشان تنگ شده باشد ، كدام يك را بايد مقدم نمود ؟\r\nج . شايد قولى باشد به ترجيح داشتن تقدّم سبب وجوب براى هر كدام كه باشد ( يعنى هر كدام كه زودتر واجب شده است ، همان مقدم است ) . ولى احتياطاً بايد به قصد امر فعلى روزه بگيرد و پس از رمضان هم به نيّت ديگرى كه هر كدام باشد ، باز روزه بگيرد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nناتوانى از قضاى روزه\r\n2918 . كسى كه نمىتواند روزه‌هاى قضاى خود را بگيرد ، چه وظيفه‌اى دارد ؟\r\nج . اگر قضا بر او واجب شده بوده ، تأخير مىاندازد تا وقتى كه تمكّن پيدا كند ؛ يا وصيت مىكند بعد از فوتش ، كسى را اجير كنند تا روزه‌هاى وى را بگيرد .\r\n\r\nفردى كه قدرت گرفتن 31 روزه پياپى را ندارد\r\n2919 . فردى در كفّاره روزه ، قدرت روزه گرفتن 31 روز پياپى را ندارد . وظيفه وى در اين باره چيست ؟ ضمناً آيا وى مىتواند روزه مستحبى بگيرد يا نذر روزه كند ؟\r\nج . بايد صدقهء به 60 مسكين را اختيار كند و اگر روزه مستحبى بگيرد يا نذر روزه كند و روزه بگيرد ، اشكالى ندارد .\r\n\r\nوقوع يكى از روزه‌هاى كفّاره در حال جنابت\r\n2920 . فردى 26 روز پياپى روزه كفّاره گرفته و در روز بيست و هفتم ، پس از اذان صبح مىفهمد كه در حالت جنابت و احتلام داخل صبح شده است . حكم قضيه چيست ؟\r\nج . احتياط در بطلان روزه‌ى آن روز است . ولى چون به واسطه‌ى عذر بوده ، تتابع و پىدرپى بودن 31 روز به هم نمىخورد .\r\n\r\nروزه‌خوارى در اوايل بلوغ\r\n2921 . فردى در زمان كودكى و اوايل بلوغ ، روزه خورده است ، اكنون كه بزرگ شده ، نمىداند جاهل قاصر بوده تا كفاره واجب نباشد يا مقصّر بوده تا كفاره واجب باشد .\r\nوظيفه چيست ؟\r\nج . با شكّ در موضوع ، كفّاره واجب نمىشود\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nافطار روزه‌ى استيجارى\r\n2922 . آيا افطار كردن بعد از ظهر در روزه استيجارى كفاره دارد ؟\r\nج . حكم قضاى خود را دارد\r\n\r\nروزه نگرفتن عمدى در ماه رمضان\r\n2923 . شخصى روزه ماه رمضان را عمداً نگرفت ، آيا علاوه بر قضاى روزه و يكى از كفّارات ثلاث ، بايد براى هر روزى يك مدّ طعام نيز بدهد ؟\r\nج . غير از قضا و كفّاره‌ى روزه ، ديگر چيزى لازم نيست ، مگر اين كه در آن سال قضايش را نگيرد .\r\n\r\nناتوانى از شصت روز روزه\r\n2924 . آيا در كفّاره جمع نيز مانند كفّاره مخيّره يا مرتّبه ، با عجز از شصت روز روزه ، منتقل به هجده روز روزه مىشود ؟\r\nج . آرى ، بلكه اولويت هم دارد .\r\n\r\nموافق نبودن والدين با قضاى روزه\r\n2925 . به دليل مريضى ، جهالت و عدم توانايى ، روزه‌هايم قضا شده است و اكنون كه بهبودى حاصل شده ، والدينم با گرفتن روزه‌هاى قضا موافق نيستند ، تكليف من چيست ؟\r\nج . بايد روزه‌هاى قضا را بگيريد و هر كدام كه سال بر آن گذشت ، وقت آن وسيع است و فوريت ندارد .\r\n\r\nروزه نگرفتن به تصوّر عيد\r\n2926 . كسى كه در شب آخر ماه رمضان به اميد اين كه فردا عيد مىشود غسل جنابت\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nنكرد و در روز به خيال اين كه روزه‌اش باطل شده افطار كرد ، آيا كفاره بر او واجب است ؟\r\nج . قضا و كفاره‌ى عمدى دارد .\r\n\r\nروزه نگرفتن به مدت طولانى\r\n2927 . مدت 13 سال روزه نگرفته‌ام ، كفاره آن چه قدر است و اگر قدرت پرداخت آن را نداشتم ، تكليف چيست ؟\r\nج . اگر عمداً نگرفتيد ، قضا و كفاره‌ى عمدى و كفاره‌ى تأخير دارد در وقت تمكن ؛ هر چند به تدريج تا آخر عمر بايد بگيرد و با عدم تمكّن ، بدليّت 18 روزه روزه عوض دو ماه روزه و نيز تصدّق ( صدقه ) به مقدار ممكن بدل 60 اطعام ثابت است و پس از اين‌ها بدليّت استغفار است .\r\n\r\nفراموش كردن روزه‌هاى نگرفته\r\n2928 . در ماه رمضان مدتى روزه نگرفته‌ام ، اما تعداد روزه‌ها را فراموش كرده‌ام ، وظيفه‌ام چيست ؟\r\nج . به مقدار يقينى بايد انجام دهيد .\r\n\r\nكفاره تأخير زن\r\n2929 . كفاره تأخير قضاى روزه زن ، بر مرد است يا بر زن ؟ و اگر بر خود زن است و زن درآمدى نداشته باشد ، وظيفه او چيست ؟\r\nج . بر خود زن واجب است كه در وقت تمكن و قدرت بايد بپردازد .\r\n\r\nمجبور كردن افراد براى افطار\r\n2930 . اگر شخصى را به خوردن روزه مجبور نمايند ، آيا كفاره روزه بر او واجب است ؟\r\nج . خير ، كفاره ندارد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nپر كردن دندان در ماه رمضان\r\n2931 . پر كردن دندان در ماه رمضان چگونه است ؟\r\nج . بهتر است در حال روزه نباشد ، چون بايد مواظب باشد چيزى وارد حلق نشود .\r\n\r\nجهل به بطلان روزه\r\n2932 . كسى كه كارى انجام داده كه نمىدانسته روزه را باطل مىكند ، روزه او چه حكمى دارد ؟\r\nج . قضا دارد و اگر جاهل مقصر بوده ، كفاره هم دارد .\r\n\r\nافطار قبل از مسافرت\r\n2933 . شخصى در ماه رمضان ، قبل از ظهر قصد مسافرت داشته ؛ لذا قبل از حركت افطار كرده ( صبحانه خورده ) ، تكليف اين شخص در مورد قضا و كفاره چيست ؟\r\nج . قضا و كفاره دارد .\r\n\r\nنيّت كردن روزه قضا و مستحبى ، با هم\r\n2934 . كسى كه مىخواهد روزه‌ى قضا بگيرد ، آيا مىتواند نيّت روزه‌ى مستحبى نيز بكند ؟\r\nج . بايد فقط روزه‌ى قضا را نيّت كند ، ولى ثواب روزه‌ى مستحبى را هم مىبرد .\r\n\r\nروزه مستحبى براى كسى كه روزه قضا دارد\r\n2935 . كسى كه روزه قضا دارد ، آيا مىتواند روزه‌ى مستحبى بگيرد ؟\r\nج . خير ، نمىتواند .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nسؤالات متفرقه روزه\r\n\r\nدعوت به افطار در روزه‌ى مستحبّى\r\n2936 . در مسأله‌اى فرموده‌ايد : روزه‌دارى كه روزه مستحبّى گرفته است ، مىتواند به درخواست و دعوت مؤمنى ، روزه‌اش را افطار كند ، آيا او ثواب روزه و اجابت دعوت مؤمن ، هر دو را مىبرد ؟\r\nج . بلى .\r\n\r\nاستفاده روزه‌دار از آلات موسيقى با دهان\r\n2937 . استفاده از آلات موسيقى كه با دهان كار مىكنند - مثل ساز - ، در حال روزه چه حكمى دارد ؟\r\nج . در صورتى كه آن وسيله به واسطه آب دهان خيس شود و پس از بيرون آوردن دوباره در دهان قرار گيرد ، خيسى آن نبايد فرو داده شود و گرنه روزه باطل مىشود و به طور كلّى اين كار حرام است .\r\n\r\nماليدن كرم و روغن به پوست\r\n2938 . آيا ماليدن كرم و روغن به پوست و موها ، موجب بطلان روزه مىشود ؟\r\nج . خير .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nغذا پختن براى روزه‌خوار\r\n2939 . درست كردن غذا براى فرد روزه‌خوار ، چه حكمى دارد ؟\r\nج . اگر مُعَنْوَن به عنوان محرّمى نشود ، جايز است .\r\n\r\nاستفاده از لوازم آرايشى\r\n2940 . آيا استفاده از عطر ، شامپو ، كرم و رژ لب در ماه مبارك رمضان مجاز است ؟\r\nج . بله ، جايز است .\r\n\r\nبوى عطر\r\n2941 . آيا بو كردن بعضى از عطرها ، كه بوى آن خيلى غليظ است ، روزه را باطل مىكند ؟\r\nج . اولى ترك آن است .\r\n\r\nنگاه روزه‌دار به نامحرم\r\n2942 . اگر روزه‌دار به نامحرم نگاه كند ، آيا روزه‌اش باطل است ؟\r\nج . خير .\r\n\r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n\r\n\r\nاحكام نماز و روزه مسافر\r\n\r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\n\r\nنيّت نماز مسافر\r\n2943 . نيّت نماز مسافر چگونه است ؟ آيا ذكر قصر يا اتمام ، در نيّت لازم است ؟\r\nج . قصد انجام وظيفه فعليّه كافى است و نيّت لازم نيست به زبان ذكر شود .\r\n\r\nنماز شخص بىهوش\r\n2944 . شخصى را در حال بىهوشى از قم به تهران برده‌اند . وى در تهران به هوش مىآيد . قرار است يك هفته در تهران بماند . با توجّه به اين كه خودش قصد مسافت نكرده است ، تكليف نمازش - در اين يك هفته در تهران - چگونه است ؟\r\nج . چون قصد سفر نداشته ، بايد نمازش را تمام بخواند .\r\n\r\nنماز استيجارى در سفر\r\n2945 . آيا در سفر مىتوان نماز استيجارى خواند ؟ و در صورت جواز ، بايد شكسته بخواند يا تمام ؟\r\nج . بله ، جايز است و به كيفيت استيجار عمل مىكند ، مثل نماز قضا .\r\n\r\nروزه‌ى استيجارى در سفر\r\n2946 . آيا مسافر مىتواند روزه‌ى استيجارى بگيرد ؟\r\nج . خير ، نمىتواند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nنذر روزه‌ى قضا در سفر\r\n2947 . آيا صحيح است شخصى نذر كند كه روزه‌ى قضاى ماه رمضان خود را در سفر بگيرد ؟\r\nج . خير ، صحيح نيست .\r\n\r\nروزه‌ى نذر غير معيّن\r\n2948 . آيا در سفر مىتوان روزه‌ى نذرى گرفت ؟\r\nج . خير ، مگر اين كه روزه‌ى در سفر و حضر يا خصوص سفر را نذر كرده باشد .\r\n\r\nروزه‌ى قضا در سفر\r\n2949 . آيا در سفر مىتوان روزه‌ى قضا به جا آورد ؟\r\nج . خير ، نمىتوان .\r\n\r\nنماز قضا در سفر\r\n2950 . آيا در سفر مىتوان نماز قضا به جا آورد ؟\r\nج . بله ، مىتوان .\r\n\r\nجواز اقامه‌ى نماز جمعه توسّط مسافر\r\n2951 . آيا مسافر مىتواند نماز جمعه را اقامه كند ؟\r\nج . مىتواند .\r\n\r\nقضاى نماز مسافر\r\n2952 . مسافرى به علت عذر ( مثل جنابت يا حيض ، يا نفاس و يا عدم طهارت ) نمازش را نمىخواند تا به وطنش برسد ، وقتى به وطنش يا جايى كه مىخواهد ده روز بماند\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nرسيد ، وقت تحصيل طهارت لباس و بدن را ندارد و نمازش قضا مىشود . آيا بايد نمازش را شكسته بخواند يا تمام ؟\r\nج . چون در آخر وقت كه قضا شده ، نماز تمام بوده است ، بايد آن را به صورت تمام قضا كند .\r\n\r\nروزه‌ى سال قبل از سفر\r\n2953 . كسى كه يك روز از روزه‌ى سال قبل را نگرفته و فقط يك روز به ماه رمضان سال جديد باقى مانده و در همين روز مجبور به مسافرت است ، آيا مىتواند روزه‌ى خود را در اين روز بگيرد ؟\r\nج . نمىتواند ، بلكه بايد مسافرت نرود و روزه‌اش را بگيرد و اگر سفر ضرورى باشد ، بعد از ماه رمضان آن را قضا كند و كفاره‌ى تأخير هم بدهد .\r\n\r\nروزه‌ى معين در سفر\r\n2954 . كسى كه نذر كرده مثلًا دوشنبه را روزه بگيرد و در همان روز برايش سفر ضرورى پيش آمد ، آيا بايد در حين سفر روزه بگيرد ؟ در صورت عدم جواز روزه‌ى نذرى در سفر ، وضعيت نذر او به چه صورت خواهد بود . آيا بايد كفاره‌ى شكستن نذر را به جا آورد يا بايد يك روز ديگر ، روزه‌ى فوت شده را به جا آورد ؟\r\nج . اگر نذر او شامل سفر نبوده و سفر ضرورى باشد ، كفاره‌ى نذر ندارد و فقط آن روزه را قضا كند .\r\n\r\nطىّ مسافت بدون نيّت روزه و برگشت قبل از ظهر به وطن\r\n2955 . آيا مسافر بعد از قصد مسافت و طى مسافت ، كه نيّت روزه نداشته ، چگونه مىشود كه اگر قبل از ظهر به وطن بازگردد ، بايد نيّت روزه نمايد و حال آن كه مىفرماييد : نيّت قطع ، مبطل صوم است ؟\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nج . اگر تا قبل از ظهر مفطرى به جا نياورده ، بايد نيّت روزه كند و اين عدم نيّت صوم است به جهت عدم وجوب و عدم صحّت نه نيّت قطع صوم واجب .\r\n\r\nمسافرت به اندازه‌ى مسافت شرعى به جهت ابطال روزه\r\n2956 . كسى كه در ماه رمضان به شهر هشت فرسخى مسافرت مىكند و منظورش اين است كه در همان شهر روزه‌اش را بخورد . ولى نتوانسته و فرصت پيدا نكرده تا مبطل به عمل آورد و بعد از برگشتن در محل ، نيّت روزه همان روز را نموده است ، آيا روزه‌اش صحيح است ؟\r\nج . اگر قبل از ظهر به محل خودش رسيد ، بايد نيّت روزه كند و روزه‌اش صحيح است .\r\n\r\nنوافل يوميّه در سفر\r\n2957 . آيا مسافر مىتواند نوافل يوميّه را به جا آورد و براى او نيز مستحب مىباشد ؟\r\nج . نافله ظهر و عصر در سفر ، يعنى در جايى كه بايد نماز ظهر و عصر را شكسته خواند ساقط مىشود و اما در نافله عشا مختار ، عدم سقوط آن در سفر است ، ولى احتياط اين است كه به نيّت اين كه شايد مطلوب باشد ، به جا آورد .\r\n\r\nنمازى را كه مسافر در سفر تمام خوانده\r\n2958 . مسافر در سفر نماز را تمام خوانده ، روزه را هم گرفته ، بعداً فهميده كه بايد نماز را شكسته بخواند و روزه را افطار نمايد . آيا نماز و روزه‌ى قبلى وى درست است يا احتياج به اعاده دارد ؟\r\nج . اگر اصلًا جاهل به حكم سفر بوده ، نماز و روزه‌اش صحيح است . ( توضيح بيشتر در مسائل 1104 الى 1108 و 1359 و 1360 رساله مذكور است . )\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nزمان افطار براى مسافر خارج از كشور\r\n2959 . شخصى در ماه مبارك رمضان به خارج از كشور سفر مىكند ، آيا اين مسافر بايد با اذان ايران افطار كند يا به اذان محل ورود ؟ نماز وى چگونه است ؟\r\nج . با اذان آن محل افطار و نماز را بايد به جا آورد .\r\n\r\nحكم مسافرى كه در ماه رمضان بميرد\r\n2960 . كسانى كه چند روز مانده به پايان ماه رمضان از دنيا بروند و در اين مدت مسافر بوده‌اند ، حكم روزه‌شان چگونه است ؟ آيا بايد قضا شود ؟ نماز آن‌ها در صورتى كه به جا نياورده باشند ، بايد تمام قضا شود يا به صورت شكسته ؟\r\nج . بايد روزه و نمازشان به صورت شكسته قضا شود .\r\n\r\nحكم نماز و روزه شخص زندانى\r\n2961 . گاهى فردى دستگير مىشود و به زندانى فرستاده مىشود كه در فاصله 45 كيلومتر شهر قرار دارد و نمىداند حبس او چه مقدار طول مىكشد . حكم نماز و روزه‌ى او چيست ؟\r\nج . اگر بعد از رسيدن به هشت فرسخ ، سى روز در محلى بماند و در تمام سى روز در رفتن و ماندن مردّد باشد ، بعد از گذشتن سى روز ، اگر چه مقدار كمى آنجا بماند ، بايد نماز را تمام بخواند و روزه‌اش را بگيرد .\r\n\r\nنماز مريض\r\n2962 . شخصى را به علت بيمارى قلبى از شهرستان به تهران آورده‌اند و معلوم نيست مداواى او چه قدر طول مىكشد ، حكم نماز و روزه‌ى او چگونه است ؟\r\nج . پس از گذشتن سى روز كه در رفتن و ماندن مردد بود ، بايد نماز را تمام بخواند و روزه‌اش را بگيرد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nخواندن نماز با انگشتر طلا براى مرد مسافر\r\n2963 . مردى در حين سفر ، نماز را با انگشتر طلا خوانده است ، حكم نماز او چگونه است ؟ اگر قرار است قضا نمايد ، آيا به همان صورت شكسته بخواند ؟ با توجه به اين كه حكم حرمت طلا را براى مرد مىدانسته و عمداً با آن نماز خوانده است ؟\r\nج . بايد نمازش را شكسته قضا كند .\r\n\r\nمراجعت از سفر به محل كار\r\n2964 . شخص مسافر هرگاه در مراجعت از سفر به محل كارش وارد شود و بخواهد بعد از پايان كار به وطن برود ، آيا رسيدن به محل كار قاطع سفر است يا خير ؟\r\nج . خير قاطع سفر نيست ؛ مگر اين كه از محل كار به وطن ، مرتب در تردّد كمتر از ده روز باشد .\r\n\r\nحكم عبادات ملوانان\r\n2965 . شغل پرسنل ناوچه ، سفر دريايى است ولى احتمال دارد چند ماهى هم سفر دريايى نداشته باشند . يا به طور معمول در ماه يك هفته بيشتر سفر دريايى نمىروند .\r\nدر اين صورت نماز و روزه‌ى اين‌ها چگونه است ؟\r\nج . حكم مسافر را دارد .\r\n\r\nنماز و روزه در طول خدمت سربازى\r\n2966 . سربازى كه محل خدمت سربازيش با وطن او به قدر مسافت شرعى فاصله دارد و مىداند مدت چهار يا پنج ماه يا بيشتر در محل خدمت خواهد بود ، و هر هفته روزهاى تعطيل به وطن بازمىگردد . بفرماييد آيا از كسانى كه شغل آن‌ها در سفر است محسوب مىشود يا خير ؟\r\nج . بله ، دائم السّفر محسوب مىشود .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\nترتيب در نمازهاى قضا\r\n2967 . اگر شخصى چهار سال نماز باطل خوانده و در اين مدت پنج يا شش بار مسافرت كرده باشد ، قضاى نمازهاى شكسته و تمام را به چه نحو بخواند تا ترتيب حاصل شود ؟\r\nج . طريق احتياط اين است كه در هر محدوده‌ى زمانى كه احتمال سفر مىدهد ، جمع بخواند .\r\n\r\nتعدّد محل كار و سكونت\r\n2968 . شخصى ساكن شميران امّا مغازه و محل كسبش در تهران است ، اين شخص اگر خواست به قم برود ، به تهران كه رسيد نمازش قصر است يا تمام ؟\r\nج . نمازش تمام است .\r\n\r\nكسى كه در اوّل وقت مسافر و در آخر وقت حاضر بوده\r\n2969 . مسافرى هستم كه نماز ظهر و عصر را در راه نخواندم . به شهر خود هم كه رسيدم هنوز وقت باقى بود ، ولى فراموش كردم . شب يادم آمد كه نماز ظهر و عصر را نخوانده‌ام ، حال كه بايد قضا كنم ، آيا شكسته بخوانم يا تمام ؟\r\nج . بايد به نحو تمام قضا كنيد .\r\n\r\nشخصى در اوّل وقت حاضر و در آخر وقت مسافر بوده\r\n2970 . شخصى نماز ظهر و عصر را در اوّل وقت نخوانده و مسامحه كرد و بعد مسافرت نمود و در سفر هم نمازش قضا شد ؛ بعد از مراجعت اگر بخواهد نماز ظهر و عصرش را قضا نمايد ، آيا تمام بخواند يا قصر ؟\r\nج . بايد به نحو قصر قضا كند .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nشخصى كه قصد مسافرت دائم را ندارد\r\n2971 . شخصى كه در طول جنگ چهارساله‌ى افغانستان ، به خاطر اين كه در اين مبارزه سهم داشته باشد ، دائماً در سفر بوده ( گاهى در افغانستان و گاهى در ايران و پاكستان ) ، ولى قصد مسافرت دائم را نداشته ، اما قهراً چنين وضعى به وجود آمده و در آينده امكان دارد اين وضع ادامه يابد ، آيا روزه صحيح و نماز شخص مذكور تمام است اگر تمام است ، در ماه رمضان چنان‌چه مسافرت از ايران به پاكستان نمايد ، چه تكليفى دارد ؟\r\nج . اگر دائماً در سفر است ، به طورى كه ده روز را در محل واحد نمىماند ؛ هر چند از روى ناچارى نماز و روزه‌اش در اين مدت تمام و صحيح است .\r\n\r\nشكسته بودن نمازهايى كه به صورت كامل خوانده شده است\r\n2972 . كسى كه پس از مدتى فهميد نمازهايى را كه كامل خوانده بايد شكسته بخواند ، نمازهاى او صحيح است يا باطل ؟\r\nج . اگر نمىدانسته كه بايد نماز را شكسته بخواند و قصد قربت در نماز داشته ، نمازش صحيح است ؛ اما اگر مىدانسته كه بايد نماز را شكسته بخواند ، لكن بعضى از خصوصيّات آن را نداند ، مثلًا نداند در سفر هشت فرسخى بايد شكسته بخواند ، در صورتى كه وقت باقى است ، بايد بنابر احوط نماز را شكسته بخواند و اگر وقت گذشته ، به طور شكسته قضا نمايد . اما در صورت فراموش كردنِ مسافر بودن خود ، اگر در وقت يادش بيايد بايد شكسته به جا آورد و اگر بعد از وقت يادش بيايد ، قضاى آن نماز بر او واجب نيست .\r\n\r\nمراد از ظهر\r\n2973 . آيا مراد از ظهر - كه اگر مسافر قبل از ظهر حركت كند ، روزه‌اش باطل و اگر بعد از\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nظهر حركت كند ، روزه‌اش صحيح است - ، ظهر حقيقى است ؟\r\nج . بله ، همان ظهر شرعى است .\r\n\r\nحكم افراد ييلاق‌نشين\r\n2974 . افراد ييلاق‌نشين ، در سابق مسافت بين ده ييلاق را با اسب و شتر مىآمدند و در بين راه چندين روز بلكه گاهى يك ماه در يك جا مىماندند و در نتيجه ، روزه‌شان را مىگرفتند ؛ ولى اكنون همين مسافت را در مدت خيلى كم با ماشين طى نموده و چندين ساعته به مقصد خود مىرسند . آيا تكليف آنان در بين راه ، تمام است يا شكسته ؟\r\nج . شكسته است .\r\n\r\nروزه گرفتن در هنگامى كه وظيفه‌اش جمع بين شكسته و تمام است\r\n2975 . در صورتى كه وظيفه‌ى مكلّف در بعضى موارد ، جمع بين نماز شكسته و تمام باشد ، آيا مىتواند روزه بگيرد يا خير ؟ و اگر در ماه رمضان گرفت ، آيا لازم است بعداً آن را قضا كند يا خير ؟\r\nج . روزه‌ى واجب معين مثل ماه رمضان را ، هم بايد بگيرد و هم قضايش را به جا آورد .\r\n\r\nرابطه نماز با روزه‌ى مسافر\r\n2976 . آيا در شكسته و تمام بودن نماز و گرفتن روزه و نگرفتن آن تفاوتى وجود دارد ؟\r\nو يا اين كه در همه‌ى موارد حكم روزه و نماز يكسان است ؟\r\nج . تفاوتى ندارد ؛ مگر در مورد مسافرت قبل از ظهر يا برگشت از سفر در بعد از ظهر و لزوم افطار در مواضع تخيير در نماز .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nعلت شكسته شدن نماز در سفر\r\n2977 . با توجه به اين كه علت شكسته شدن نماز ، به نظر مىرسد كه مسافرت‌هاى سخت و مشكل در گذشته هم چون سفر به وسيله چهارپايان بوده است ، ولى امروزه كه اين مشكل ، با وسايل نقليه‌ى پيشرفته ، مانند : قطار و هواپيما بر طرف شده است ، آيا بازهم لزومى به شكسته بودن نماز مىبينيد ؟\r\nج . بله ، قصر در موارد آن لزومى است .\r\n\r\nاحكام مسافر در مكه و مدينه\r\n2978 . خواهشمندم نظر مبارك خود را در خصوص مسأله نماز مسافر در مكه و مدينه‌ى قديم و جديد مرقوم فرماييد ؟\r\nج . به مسأله‌ى 1102 رساله رجوع شود .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nمسافت شرعى\r\n\r\nمقدار مسافت شرعى\r\n2979 . مقدار مسافت شرعى چند كيلومتر است ؟\r\nج . در حدّ ذراع به سانتىمتر اختلاف است ، اگر ذراع را 47 سانتىمتر حساب كنيم تقريباً 45 كيلومتر مىشود و اگر 46 سانتىمتر حساب كنيم تقريباً 44 كيلومتر مىشود و اگر 45 سانتىمتر حساب كنيم تقريباً 43 كيلومتر و 200 متر مىشود . ولى اين اختلاف ضررى ندارد چون حدّ مسافت معتبره در شرع بايد متيقّن باشد و در غير صورت يقين ، استصحاب عدم دارد . ( يعنى در صورت شك در مسافت شرعى ، حكم عدم تحقّق مسافت شرعى را بايد جارى كرد ) .\r\n\r\nمحاسبه مسافت شرعى\r\n2980 . مسافت شرعى بين دو ناحيه از كجا تا كجا محاسبه مىشود ؟\r\nج . مسأله‌ى 1041 رساله رجوع كنيد .\r\n\r\nكم شدن فاصلهء بين شهرها\r\n2981 . فاصلهء بين شهرها گاهى به جهت توسعه‌ى شهر كمتر مىشود . آيا ميزان فاصله سابق است يا فعلى ؟ و اگر ميزان فاصله فعلى است در صورتى كه سابقاً يقين به مسافرت شرعى بين دو شهر داشتيم و الآن شكّ كنيم ، وظيفه چيست ؟\r\nج . ميزان فاصله فعلى است و در صورت ذكر شده ، وظيفه قصر است .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nشك در تحقّق مسافت شرعى\r\n2982 . مسافرى كه شكّ دارد مسافرت شرعى طى شده است يا نه وظيفه‌اش چيست ؟\r\nج . اگر شكّ در تحقّق مسافت شرعى بين مبدأ و مقصد دارد و با سؤال كردن بدون حرج وظيفه‌اش روشن نشده باشد ، بايد نماز را تمام بخواند .\r\n\r\nانصراف از ادامه‌ى سفر\r\n2983 . در رساله آمده كه اگر بعد از رسيدن به چهار فرسخى ( 5 / 22 كيلومتر ) از ادامه‌ى سفر منصرف شود و قصد مراجعت به وطن كند ، نمازش شكسته است ، آيا اگر موقع مراجعت قصد داشته باشد كه از راه ديگرى كه تا وطن دو فرسخ دارد مراجعت بكند ، وظيفه چيست ؟\r\nج . در اين فرض تمام است .\r\n\r\nراننده‌هاى تاكسى\r\n2984 . راننده‌هاى تاكسى كه نوعاً تا حدّ مسافت شرعى از شهر خارج نمىشوند ، اگر احياناً سفر شغلى به خارج از مسافت داشتند وظيفه چيست ؟\r\nج . وظيفه‌ى او قصر است .\r\n\r\nنحوه‌ى محاسبه‌ى فاصلهء ميان دو مكان\r\n2985 . فاصلهء ميان دو مكان يا دو شهر تا كجاى شهر يا مكان حساب مىشود به اين بيان كه اگر فاصلهء مكانى تا يك شهر كمتر از چهار فرسخ شرعى باشد ، امّا اگر ما وارد آن شهر شديم امكان دارد در نقاطى از شهر مسافت اين دو مكان از چهار فرسخ شرعى بيشتر شود ، وظيفه چيست ؟\r\nج . اگر مقصد شهر باشد ، ابتداى شهر را بايد در نظر گرفت ؛ و اگر مقصد مكان معلومى در شهر باشد ، به طورى كه بقيّه به منزله‌ى جادّه است ، معيار همان مكان است .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nحكم مسافرى كه به دو مكان سفر مىكند\r\n2986 . مسافرى به مقصد سه فرسخى سفر مىكند ، ولى از اوّل قصد دارد كه در اثناى راه به جادّه فرعى كه يك فرسخ است به جهت كارى برود و از همان راه به جاده‌ى اصلى برگردد و سفر خود را ادامه دهد نماز اين مسافر چه حكمى دارد ؟\r\nج . اگر مقدار مسافتى را كه مىرود و بر مىگردد مجموعاً به هشت فرسخ برسد ، نمازش قصر است .\r\n\r\nدانشجويان كه خوابگاه آن‌ها بيش از حدّ شرعى است\r\n2987 . دانشجويانى كه فاصله وطن آن‌ها تا محل تحصيل بيش از 4 فرسخ شرعى و خوابگاه آنان در خارج شهر با فاصله بيشتر از 5 / 22 كيلومتر است و دانشجو دو يا چند هفته يك بار به وطن مراجعت مىكند و حد اقل براى يك ترم چنين برنامه‌اى دارد ، حكم نماز و روزه آن‌ها را در محل تحصيل ، خوابگاه و بين راه بيان فرماييد .\r\nج . اگر مرتّب بين محل تحصيل و خوابگاه در رفت و آمد باشد ، نماز آن‌ها در آن دو محل و بين راه تمام است .\r\n\r\nمعيار در مسافت شرعى\r\n2988 . آيا معيار در مسافت شرعى اين است كه بر روى زمين به اندازه‌ى مسافت از وطن دور شويم يا اين كه مثلًا اگر با بالن ارتفاع بيش از 5 / 22 كيلومتر را بالا برويم و در بالاى شهر قرار داشته باشيم بازهم مسافت شرعيّه صدق مىكند و بايد در آنجا نماز را شكسته بخوانيم ؟\r\nج . ظاهراً فرقى نمىكند و در حدّ ترخص تقدير استوا مىشود .\r\n\r\nتبدّل قصد\r\n2989 . عامل أو طالب يقطع ما دون أربعة فراسخ الى مَقَرَّ عَمَلِه يومِياً ، فلا يبلغ ذَهابه و إيابه\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nثمانية فراسخ و لكن ما هو حكمه اذا أكمل المسافة بأن خرج من منزله قاصداً الذهاب الى مكان آخر بعد الذهاب الى مقرّ عمله و هذا المكان الآخر يبعد عن وطنه المسافة تلفيقية ، فهل يقصّر أم يتمّ فى هذه المسافة الملفقة بين العمل و غيره ؟\r\nج . حيث يَقْصِد المسافةَ الثانية من الاوّل فانّه يقصّر ما لم تكن مَشْغَلًا له و لم تعدّ سيراً مستقلًاّ له حكمه . « 1 »\r\n\r\nاگر مسافت محل هنگام برگشت بيش از مسافت شرعى باشد\r\n2990 . فردى از قم به روستايى كه در دو فرسخى قم است مىرود و قصد دارد بعد از سه روز توقف در آن روستا از راه ديگرى كه تا قم ده فرسخ است برگردد ، آيا در رفتن به آن روستا و سه روزى كه آنجا توقف مىكند نمازش تمام است ؟\r\nج . خير ، نمازش شكسته است .\r\n\r\nاشتباه در تخمين مسافت شرعى\r\n2991 . شخصى بعد از تحقيق ، يقين كرده كه فاصلهء محل كار تا وطن او كمتر از 8 فرسخ مىباشد ؛ لذا نماز خود را تمام خوانده و روزه هم گرفته است و بعد از مدتى متوجه شده كه اشتباه كرده است و مسافت ، بيش از 8 فرسخ بوده است . وظيفه‌ى او نسبت به نمازهايى كه تمام خوانده و روزه‌هايى كه گرفته چيست ؟ در صورت عكس اين قضيه كه يقين داشت بيش از 8 فرسخ فاصله داشته و شكسته خوانده و بعداً\r\n\r\n\r\n","description":"","footnote":"\r\n( 1 ) . كارگر يا دانشجويى هر روز كمتر از 4 فرسخ را تا محل كارش طى مىكند . رفت و برگشت او به 8 فرسخ نمىرسد . اگر بخواهد مسافت شرعيه را كامل كند به اين صورت كه از ابتدا قصد كند بعد از رفتن به محل كارش به مكان ديگرى برود كه از وطنش به اندازه‌ى مسافت دور است و لو اين كه مجموعاً از وطن تا محل كار و از محل كار تا آن محل ديگر با هم به اندازه‌ى مسافت شرعى باشد ، حكمش چيست ؟ آيا بايد شكسته بخواند و يا اين كه در اين مسافت تلفيقى بين محل كارش و محل ديگر ، نمازش را تمام بخواند ؟\r\nج . اگر از اوّل ، مقصد مسافت دوم ( از محل كار به محل ديگر ) را قصد كند ، مشروط بر اين كه مسافت دوم ، سفر كارى او نباشد و يا سفر مستقلّ از سفر شغلى به حساب نيايد ، بايد نمازش را شكسته بخواند .\r\n","page_name":" 398 ","page_number":398},
  {"content":"\r\n\r\nمعلوم شده كه كمتر از 8 فرسخ فاصله داشته وظيفه‌اش چيست ؟\r\nج . در صورت اوّل احتياطاً بايد آن نماز و روزه‌ها را قضا كند و در صورت دوم هم واجب است قضا كند .\r\n\r\nشك در مسافت شرعيه\r\n2992 . شخصى كه شغلش رانندگى داخل شهر است ولى مسافرى را به خارج از شهر مىبرد و نمىداند به اندازه‌ى مسافت شرعيه از شهر دور شده يا نه بايد نمازش را در آن مكان شكسته بخواند يا تمام ؟ روزه‌اش در صورتى كه قبل از ظهر مسافرت كند چه حكمى دارد ؟\r\nج . بايد نمازش را تمام بخواند و روزه‌اش را هم بگيرد .\r\n\r\nمسافرت از محل اقامت ده روز به كمتر از مسافت\r\n2993 . شخصى به قصد تبليغ به شهرى سفر مىكند و در همان شهر ، محل تبليغى فراهم مىشود . سپس با قصد اقامت ، روزه و نمازش را ادا مىكند . ولى بعد از يكى دو روز محل ديگرى به او پيشنهاد مىشود كه تقريباً 18 كيلومتر با محل اقامتش فاصله دارد و بايد هر روز اين مسير را برود و برگردد و حدود 3 ساعت نيز طول مىكشد ، در اين صورت نماز و روزه‌اش چه حكمى دارد ؟\r\nج . چون محل مذكور كمتر از چهار فرسخ با آن شهر فاصله دارد ، تا وقتى كه سفر شرعى جديدى را آغاز نكرده است ، بايد نماز را تمام بخواند . حتى اگر به گونه‌اى خارج شود كه به اقامه او صدمه بزند ، مثل اين كه يك روز آنجا بماند ، تا وقتى كه سفر جديد شرعى نكرده ، نماز او تمام است . ( مسأله‌ى 1095 رساله )\r\n\r\nحكم كسى كه فاصله محل سكونتش با محل خدمت او بيش از مسافت است\r\n2994 . پاسدارى هستم كه محل سكونتم گلپايگان و خدمتم در اصفهان مىباشد و هر\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nهفته از شنبه تا دوشنبه در محل خدمت و بقيه هفته در شهر و وطنم مىباشم . نماز و روزه من چگونه است ؟\r\nج . نماز شما تمام است و روزه‌ها را بايد بگيريد .\r\n\r\nسفر به كمتر از مسافت\r\n2995 . آيا اگر بخواهم روزه‌ام صحيح باشد بايد از محل كار حتماً به وطن اصلى بروم تا بتوانم به شهرها و روستاهايى كه كمتر از مسافت است براى غير شغل سفر كنم يا از محل كار هم مىتوانم به جاهايى كه كمتر از مسافت است مسافرت كنم ؟\r\nج . مىتوانيد به جايى كه كمتر از مسافت شرعى است برويد و به محل كار خود برگرديد . ( بنا به تفصيلى كه در مسأله 1095 رساله ذكر شده است . )\r\n\r\nبلاد كبيره\r\n2996 . مقصود از بلاد كبيره چيست و در احكام با بلاد صغيره چه تفاوت‌هايى دارد ؟\r\nج . بلاد كبيره و صغيره تفاوت ندارند .\r\n\r\nحكم نماز و روزه در بلاد كبيره\r\n2997 . كسانى كه در تهران زندگى مىكنند ؛ مثلًا اگر بخواهند از شمال تهران به جنوبىترين نقطه شهر بروند ، مسافت بيش از 45 كيلومتر را بايد طى كنند . در اين صورت نماز و روزه‌ى آن‌ها چه حكمى پيدا مىكند ؟\r\nج . تمام است .\r\n\r\nمسافت شرعى در ساخت و سازهاى جديد\r\n2998 . اگر بين روستا و شهر مسافت شرعى باشد ولى در كنار جاده و خيابان حدود نيم كيلومتر مغازه و كارگاه ساخته شده باشد كه با لحاظ اين‌ها مسافت كم مىشود ،\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nبفرماييد در اين موارد مسافت را چگونه محاسبه مىكنند و ملاك چيست ؟\r\nج . ميزان ، همان حدّ عرفى روستا و شهر است .\r\n\r\nمنظور از نماز اوّل\r\n2999 . در مسأله‌ى 1035 منظور از نماز اوّل چه مىباشد ؟\r\nج . يعنى نمازى را كه شكسته خوانده است و سپس معلوم شده كه مسافت ، هشت فرسخ بوده است .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nاحكام وطن\r\n\r\nكسى كه دو وطن دارد\r\n3000 . كسى كه داراى دو وطن است و بعضى از بچّه‌هايش در وطن اصلى به دنيا آمده‌اند و بعضى در وطن دوم ، حكم نماز و روزه‌ى هر يك از اين فرزندان در وطن ديگر ، از نظر قصر و اتمام چيست ؟\r\nج . هر كدام از فرزندان وطنشان همان محل تولدشان است كه محلّ زندگىشان هم باشد و كارى به محل تولد فرزند ديگر ندارد .\r\n3001 . اقامت نمودن در شهرى به مدت چهار يا پنج سال به طور متناوب بدون قصد توطن ، آيا حكم وطن دارد يا نه ؟\r\nج . خير ، حكم وطن را ندارد .\r\n\r\nكسى كه دو زن دارد\r\n3002 . شخصى دو زن دارد ، يكى در كاشان و ديگرى در تهران ، كاشان كه وطن او است در هفته پنج روز در آنجا است و دو روز به تهران مىآيد كه منزل مسكونى هم دارد .\r\nآيا مىتواند تهران را به عنوان وطن قرار دهد ، و تحقّق آن به چه نحو خواهد بود ؟\r\nج . براى وطنيّت بايد در تهران مدّتى به صورت متّصل بماند تا صدق عرفى وطن كند .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n\r\nملاك صدق وطن\r\n3003 . فردى در دو شهر سكونت هميشگى دارد و در يك هفته به هر دو شهر مىرود .\r\nبراى صدق وطنيّت چه مقدار بايد بماند ؟\r\nج . بايد در يك جا مقدارى به صورت متصل - بدون تخلّل سفر - بماند تا صدق عرفى وطن بكند .\r\n\r\nمدّتى كه قبل از توطّن لازم است\r\n3004 . فرموده‌ايد كه بعد از قصد توطّن بايد مدّتى بمانند تا عرفاً صدق وطن كند . آيا اين مدّت بايد بدون تخلّل سفر باشد ، ( يعنى در بين مدت اقامت سفر نكنند ) يا اعمّ از اين مطلب است ؟\r\nج . بايد بدون تخلّل سفر باشد ؛ مگر سفرى باشد كه به صدق عرفى تحقّق وطن ، خلل وارد نسازد .\r\n\r\nانتخاب سه وطن براى يك فرد\r\n3005 . آيا يك فرد مىتواند سه وطن انتخاب كند ؟\r\nج . كسى كه بيشتر از دو محل را براى زندگى خود انتخاب كرده است ، همه‌ى آن‌ها وطن او حساب مىشود .\r\n\r\nوطن اصلى\r\n3006 . مقصود از وطن اصلى چيست ؟\r\nج . محلى را كه انسان براى اقامت و زندگى خود اختيار كرده ، وطن او است ، چه در آنجا به دنيا آمده و وطن پدر و مادرش باشد ، يا خودش آنجا را براى زندگى اختيار كرده باشد ، پس وطن انسان بنابر اقوى جايى است كه عرفا آنجا را وطن\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nشخص بدانند و لازم نيست در آنجا ملكى داشته باشد و يا اين كه شش ماه آنجا زندگى كرده باشد ؛ بلكه همين قدر كه عرفاً آنجا وطن او به حساب آيد ، كافى است .\r\n\r\nرابطه قصد توطّن و ملك\r\n3007 . كسى كه محلى را براى اقامت دائم برگزيده و قصد توطّن كرده است ، آيا براى اين كه نمازش تمام و آثار وطن بودن بر آن مكان مترتّب شود ، بايد در آنجا صاحب خانه و ملك باشد ؟\r\nج . خير ، لازم نيست .\r\n\r\nطول مدّت سكونت در محلّى\r\n3008 . فردى - مثلًا عراقى - در شهر مقدّس قم به مدت بيست سال ساكن است و مىخواهد هرگاه موانع بر طرف شد به عراق بازگردد . آيا طىّ مدّت مذكور باعث مىشود كه قم براى او وطن گردد يا هنوز مسافر است ؟\r\nج . طول مدّت ، موجب وطن شدن قم براى او نمىشود ، و از مسافر بودن خارج نمىشود .\r\n\r\nتوطّن بدون قصد\r\n3009 . آيا بدون قصد توطّن ، ممكن است محلّى وطن شخصى شود ؟\r\nج . بدون قصد توطّن نمىشود ، هر چند قصد هميشه ماندن شرط نيست ، بلكه تعيين مدّت كردن مضرّ است و ميزان صدق عرفى وطن است ، يعنى مردم بگويند او اهل فلان جا است .\r\n\r\nاعراض قصدى و عملى از وطن\r\n3010 . اعراض از وطن آيا فقط بايد قصدى باشد يا عملى هم مىشود ؟\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nج . بايد هم قصدى باشد و هم عملى هر دو با هم به تناسب موارد كه صدق عرفى به طور قطعى و جزمى محقق شود .\r\n\r\nكسانى كه چند سال جايى مىمانند\r\n3011 . كسانى كه در جايى ساكن مىشوند ولى نمىدانند تا چند مدّت در آنجا خواهند ماند - مثلًا طلّاب حوزه‌اى علميّه‌ى قم - وظيفه آن‌ها نسبت به نماز و روزه چگونه خواهد بود ؟\r\nج . اگر قصد دارند كه بعد از تحصيل بروند يا احتمالى كه سلب كننده‌ى سكون و آرامش روح باشد - كه در توطّن لازم است - ، مىدهند كه از آن محل بروند ، وطن صدق نمىكند .\r\n3012 . دانشجويان و طلّاب و يا . . . كه حدود چهار سال يا بيشتر در شهرى مىمانند ، آيا آن شهر وطن حساب مىشود ؟\r\nج . وطن محسوب نمىشود .\r\n\r\nوطن محصّلين\r\n3013 . طلبه‌اى كه در شهر ديگرى - غير از وطنش - درس مىخواند و نمىتواند قصد ده روز كند و هر چهارشنبه به وطن خويش بازمىگردد ، آيا نماز او شكسته است يا تمام ؟ روزه‌ى او چه حكمى دارد ؟\r\nج . نماز و روزه‌اش تمام است .\r\n\r\nتوقف طولانى اساتيد و محصّلين\r\n3014 . آيا بدون قصد توطن ، امكان دارد محلى حكم وطن را پيدا كند ؟ مثلًا استاد يا طلبه‌اى ده سال است كه بدون قصد توطن مقيم اهواز شده است و مشغول تحصيل و تدريس است ، آيا قم يا اهواز براى فرد مذكور حكم وطن را دارد ؟\r\nج . خير ، وطن نمىشود ؛ مگر به نحوى كه در پاسخ استفتائات گذشته ذكر شد .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nكدام محل وطن است\r\n3015 . اگر پسر در وطن اوّلى پدر به دنيا بيايد و مدت كمى در همان جا باشد و بعد به جاى ديگر برود و آنجا را محل سكونت قرار دهد ، كدام محل وطن او محسوب مىشود ؟\r\nج . محل دوم وطن او مىشود .\r\n\r\nخواندن نماز شكسته و رسيدن به وطن\r\n3016 . اگر انسانى كه در مسافرت است نمازش را شكسته بخواند ولى بعد به وطن خود برسد ، در حالى كه هنوز وقت نماز نگذشته ، آيا بايد نماز را دوباره به صورت كامل بخواند ؟\r\nج . لازم نيست دوباره كامل بخواند و همان نماز شكسته‌اى كه خوانده كفايت مىكند .\r\n\r\nتبعيّت زن\r\n3017 . آيا زن در وطن تابع شوهر است يا نه ؟\r\nج . ميزان قصد خود زن است ، هر چند به تبعيّت از شوهر حاصل شود .\r\n\r\nوطن دختر عقد كرده\r\n3018 . دخترى به عقد مردى درآمده و قرار است در آينده به وطن مرد برود و در آنجا زندگى كند . اگر اكنون همراه شوهرش به آن شهر مسافرت كند ، آيا نمازش تمام است ؟\r\nج . خير ، اختيار كردن وطن تابع شرايط آن است .\r\n\r\nرفتن اجبارى زن به وطن شوهر و حكم نماز و روزه وى\r\n3019 . زنى كه بعد از عروسى علىرغم ميل خود به محلى كه شوهر تعيين مىكند مىرود ،\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nحكم نماز و روزه او چيست ؟\r\nج . اگر شوهر آن محل را وطن انتخاب كرده كه قهراً زن هم قصد وطنيّت مىكند ، وطن زن هم محسوب مىشود .\r\n\r\nزنى كه در وطن تابع شوهر است\r\n3020 . زنى كه در وطن تابع شوهر شده است ، براى تحقق وطن آيا بايد مقدارى اقامت كند تا وطنيّت محقق شود ؟ يا لازم نيست ؟\r\nج . بله ، بايد به مقدارى كه صدق عرفى وطن كند ، آنجا بماند .\r\n\r\nتابعيّت فرزند از پدر در حكم وطن\r\n3021 . فرزند در مورد وطن آيا تابع پدر است يا مستقل مىباشد ؟\r\nج . ميزان قصد خود او است ، هر چند به تبعيّت از پدر حاصل شود .\r\n3022 . در مورد تبعيت از پدر و مادر در شكسته بودن و اتمام نماز ، اولًا آيا فرزندان تابع پدر و مادر هر دو هستند يا تابع پدر و چنان‌چه وطن مادر غير از وطن پدر باشد ، با توجه به اين كه پدر در وطن مادر مسافر است ، وظيفه‌ى اولاد چيست ؟ و ثانياً تبعيّت تا چه زمانى است ؟ و ثالثاً شهرى كه فرزند در آن متولد شده است ، لكن نه وطن پدر اوست و نه وطن مادر او ، آيا وطن او محسوب مىشود ؟\r\nج . در هر محلى كه فرزند زندگى مىكند همراه پدر و مادر يا يكى از آن‌ها كه وطن آن‌ها است ، وطن فرزند هم مىشود و مجرّد محل تولد وطن او نيست و بعد از بلوغ و استقلال از پدر و مادر هم قصد اعراض از وطن اصلى يا توطّن جاى ديگر با خود فرزند است .\r\n\r\nوطن پدر و مادر\r\n3023 . فردى هستم كه در قم متولد شده‌ام و در اينجا نيز مشغول زندگى و تحصيل\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nهستم . پدر و مادرم متولد شهر آمل هستند و اكنون در شهر قم سكونت دارند و تابستان‌ها به آمل مىروند . بنده نيز قبل از ازدواج تابستان‌ها ، همراه آن‌ها به آمل مىرفتم و اصلًا قصد 10 روز نمىكردم ولى كل تابستان را در آنجا مىماندم و نمازم را تمام مىخواندم ، آيا آنجا وطن من نيز مىباشد و حكم نمازهايى كه تمام خوانده‌ام چگونه است ؟\r\nج . اگر پدر و مادر شما يا خود شما قصد داريد تا آخر ، هر تابستان دو سه ماهى به آنجا برويد و بمانيد ، آمل وطن شما هم مىشود .\r\n\r\nنماز و روزه در محل سكونت والدين\r\n3024 . مدتى همراه خانواده‌ام در شهرهاى مختلف زندگى كرده‌ام و اكنون پدر و مادرم ساكن مشهد هستند و من ساكن تهران مىباشم . نماز و روزه من در اين دو محل چگونه است ؟\r\nج . تا قصد وطنيّت در جايى نكنيد ، آنجا وطن شما نمىشود و ميزان صدق عرفى وطن براى خود شما است نه بستگان شما .\r\n\r\nارتباط با زادگاه پدرى\r\n3025 . وطن اصلى و زادگاهم شهرستان است ، ولى به روستاى پدرم رفت و آمد داريم ، حكم نماز و روزه در آن روستا چگونه است ؟\r\nج . تا وقتى كه وطن شما نشده ، در آن روستا حكم مسافر را داريد .\r\n\r\nعدم اعراض از وطن و حكم فرزندان\r\n3026 . وطن من در شهرى است كه اعراض نكرده‌ام و چند فرزند دارم كه متولّد تهران هستند ، آيا در وطن من ، نماز آن‌ها تمام است ؟\r\nج . خير ، بلكه اگر محلّ وطن شما وطن آن‌ها هم شده باشد ؛ هر چند به تبع شما ،\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nتا از آن اعراض نكنند ، به حكم وطن باقى است و اگر وطن آن‌ها نشده باشد ، در آن حكم مسافر دارند .\r\n\r\nحكم نماز فرزند با مراجعت پدر به وطن\r\n3027 . كارمندى كه چند سالى در شهر ديگرى - غير از وطن - بوده و در آنجا فرزندى براى او متولّد شده و يك سال طفل در آنجا زندگى كرده است ، آيا پس از مراجعت به وطن خود ، آن شهر وطن فرزندش محسوب مىشود ؟\r\nج . بعد از مراجعت ، وطن اصلى فرزند همان وطن اصلى پدر و مادر است و مكان تولّد در فرض سؤال ، وطن محسوب نمىشود .\r\n\r\nاعراض از وطن\r\n3028 . اعراض از وطن با چه شرايطى محقّق مىشود ؟\r\nج . به اين كه ديگر قصد ندارد كه بعداً هم برود و در آنجا بماند و در عمل هم قطع علاقه از آنجا بكند .\r\n\r\nاعراض قهرى\r\n3029 . اعراض قهرى يعنى چه ؟ آيا اعراض قهرى براى زنى كه قصد جدايى و طلاق از همسرش ندارد و همسرش هم تصريح كرده است كه به وطن زوجه‌اش براى سكونت - حتى به صورت موقّت - نمىرود ، حاصل مىشود يا اين كه آنجا وطن او خواهد بود ؟\r\nج . با فرض اين كه قطع اميد كرده است ، اعراض قهرى حاصل مىشود .\r\n\r\nملاك اعراض از وطن\r\n3030 . فردى در حال روزه در ماه مبارك رمضان در شهر خودش قصد اعراض از\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nوطنيّت مىكند . براى جواز افطار روزه ، قصدش بايد چگونه باشد ؟\r\nج . بايد قصدش به گونه‌اى باشد كه عرفاً آن را اعراض بدانند ، زيرا قصد اعراض به قطع تمام علايق از آنجا محقّق مىشود كه اعراض عملى هم مىخواهد و به مجرّد قصد ، اعراض تحقّق نمىيابد .\r\n\r\nانصراف از اعراض از وطن\r\n3031 . شخصى از زادگاهش اعراض مىكند و پس از دو ماه منصرف مىشود ( با توجه به اين كه قصد بازگشت به زادگاه و سكونت در آنجا را نداشته است ) ، آيا اعراض او محقق مىشود يا خير ؟\r\nج . اگر انصراف او از اعراض صورى و ظاهرى است ، اعراض او محقق مىشود .\r\n\r\nاعراض و عدم اعراض از وطن\r\n3032 . فردى در وطن اصلى - كه محلّ تولّدش بوده است - ، تا شانزده سالگى زندگى كرده و سپس به تهران هجرت مىكند و اكنون سى سال است در تهران سكونت دارد .\r\nوى از وطن اصلى اعراض نكرده و هر سال دو يا سه بار به آنجا مىرود و قصد دارد در صورت آماده شدن امكانات ، به صورت هميشگى يا چند ماه در سال به وطن اصلى برگردد . حكم نماز و روزه اين فرد چگونه است ؟\r\nج . تا زمانى كه اعراض محقّق نشود ، آنجا هم به حكم وطنيّت باقى است .\r\n\r\nرابطه اعراض از وطن با ملك\r\n3033 . شخصى از وطن اصلى خود اعراض كرده ، امّا در آنجا املاك دارد ، آيا چنين شخصى با كسى كه ملكى در وطن اعراض‌شده‌اش ندارد ، فرق دارد يا نه ؟ و نيز اعراض از وطن اتخاذى ، با اعراض از وطن اصلى فرق مىكند يا نه ؟\r\nج . اگر جايى وطن او بوده و در آنجا شش ماه به قصد وطن بودن مانده است و\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nملك هم داشته و اكنون اعراض كرده است ، احتياط در جمع بين نماز قصر و تمام است و همچنين گرفتن روزه و قضاى آن خوب است و همين احتياط در جايى كه شش ماه بدون قصد وطن بودن مانده و حكمى داشته است ، جارى است و اگر انسان به جايى برسد كه وطن او بوده و از آنجا صرف نظر كرده ، نبايد نماز را تمام بخواند ؛ مگر اين كه قبلًا شش ماه با داشت ملك در آنجا مانده باشد كه خوب است احتياط جمع خواندن و روزه و قضاى آن كه قبلًا ذكر شد رعايت شود ؛ اگر چه وطن ديگر هم براى خود اختيار نكرده باشد .\r\n\r\nمعناى اعراض زن\r\n3034 . معناى اعراض از وطن براى دخترى كه شوهر كرده چه صورت دارد ، مثلًا دخترى از اصفهان مىباشد و به تهرانى شوهر كرده ؛ وقتى به اصفهان مىآيد ، تكليف نماز و روزه‌ى او چيست ؟ وقتى از او پرسيده مىشود كه از اصفهان اعراض كرده‌ايد مىگويد نمىدانم .\r\nج . در اعراض ، ميزان قصد خود شخص است كه تصميم داشته باشد ديگر براى سكونت به آن محل برنگردد ، هر چند به تبع قصد شوهر ، و در فرض سؤال اگر چنين قصدى ندارد ، اعراض محقّق نشده است .\r\n3035 . آيا دختر به مجرّدى كه به منزل شوهر رفت - مثلًا از قم به تهران رفت - اعراض محسوب مىشود و حال آن كه به قدرى قم مورد علاقهء دختر است كه نيّتش اين است كه اگر يك روزى شوهر طلاقش بدهد و يا بميرد ، دوباره به زادگاهش برگردد .\r\nج . اعراض بنا داشتن بر اين است كه ديگر براى سكونت به آن محلّ برنگردد و بدون اين بنا و تصميم ، اعراض نيست .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nحدّ ترخص\r\n\r\nتعريف حدّ ترخص\r\n3036 . حدّ ترخّص چيست ؟\r\nج . يعنى انسان از وطن خود يا جايى كه قصد كرده ده روز در آنجا بماند ، به قدرى دور شود كه ديوار شهر را نبيند و صداى اذان آن را نشنود ؛ ولى بايد در هوا غبار يا چيز ديگرى نباشد كه از ديدن ديوار و شنيدن اذان جلوگيرى كند و لازم نيست به قدرى دور شود كه مناره‌ها و گنبدها را نبيند ، يا ديوارها هيچ پيدا نباشد ، بلكه همين قدر كه ديوارها كاملًا معلوم نباشد ، كافى است .\r\n\r\nملاك حدّ ترخّص\r\n3037 . مىگويند حدّ ترخص يعنى جايى كه ديوارهاى شهر را نبينند و صداى اذان شهر را نشنوند و در زمان كنونى كه ديوارى وجود ندارد و معمولًا كارخانه‌ها و مغازه‌هايى به طور پراكنده در نزديكى شهر و گاهى متصل به آن وجود دارند كه فاصلهء آن‌ها از هم از چند كيلومتر تجاوز نمىكند ، حدّ ترخص يا ديوار شهر را چگونه بايد حساب كرد ؟\r\nج . ميزان ديوار خانه‌هايى است كه عرفاً جزو شهر حساب مىشود .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nنيّت روزه در حدّ ترخص\r\n3038 . شخصى كه در ماه رمضان مسافر است براى اين كه بتواند روزه بگيرد اگر قبل از ظهر به حدّ ترخص بيايد و نيّت روزه كند و همين كه ظهر شد از همانجا مجدّداً مسافرت كند ، آيا روزه‌اش صحيح است يا نه ؟\r\nج . اگر قبل از وقت زوال در خود شهر باشد ، ظاهراً روزه‌اش صحيح است و در حدّ ترخص احتياطاً جمع بين روزه و قضاى آن كند .\r\n\r\nحدّ ترخص دو منطقه‌ى مسكونى متصل به هم\r\n3039 . دو منطقه‌ى مسكونى ( روستا ) قبلًا جدا بودند ولى الآن به هم متصل شده‌اند و هنوز اسمشان فرقى نكرده است ساكنين اين دو محل حد ترخص را از كجا بايد حساب كنند ؟\r\nج . اگر عرفاً يك محل محسوب مىشوند ، حكم يك محل را دارند .\r\n\r\nروزه‌ى مسافرى كه هنوز به شهر نرسيده ؛ ولى صداى اذان شهر را مىشنود\r\n3040 . مسافرى كه قبل از ظهر در ماه مبارك رمضان به نزديك وطن يا شهرى كه قصد دارد در آنجا ده روز بماند رسيده ، به نحوى كه اذان شهر را مىشنود و ديوارهاى آن را مىبيند ولى هنوز وارد شهر نشده است . آيا روزه‌ى آن روزش صحيح است يا خير ؟\r\nج . اگر قبل از زوال وارد شهر هم بشود روزه‌اش صحيح است و گرنه احتياطاً جمع مىكند بين روزه‌ى آن روز و قضاى آن .\r\n\r\nافطار بعد از حدّ ترخص در صورت انصراف از سفر\r\n3041 . شخصى در ماه مبارك رمضان ، قبل از ظهر براى مسافرت از خانه خارج مىشود و پس از گذشتن از حد ترخّص ، افطار مىكند ولى قبل از رسيدن به حدّ مسافت\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nشرعى ، از مسافرت منصرف و قبل از ظهر به منزل بر مىگردد ، آيا امساك بقيه روز واجب است ؟\r\nج . خير و همچنين هر جا كه به نحو جايز افطار كرده است .\r\n\r\nشك در رسيدن به وطن\r\n3042 . اگر مسافر در ماه مبارك رمضان به سوى وطن خود حركت كند و مصادف با اذان ظهر ، نزديك وطن خود برسد ولى شك كند كه آيا مقدارِ مسافتِ باقى مانده ، وطن محسوب مىشود يا خير ، نماز و روزه‌اش چه حكمى دارد ؟\r\nج . نماز و روزه‌اش تمام نيست .\r\n\r\nروزه‌دارى كه جاهل به حكم افطار در مسافرت است\r\n3043 . اگر روزه‌دار جاهل باشد به اين كه تا به حدّ ترخّص نرسيده نبايد قبل از زوال افطار كند و قبل از حدّ ترخص به اين اعتبار كه مسافر است افطار نمايد ، روزه‌ى اين شخص چه حكمى دارد ؟ آيا قضا بر او واجب است يا حكم ديگرى دارد ؟\r\nج . قضا بر او واجب است و اگر جاهل مقصّر بوده ، على الاحوط كفاره هم دارد .\r\n\r\nجادّه‌اى پيچ‌دار\r\n3044 . اگر مسافر از حدّ ترخّص وطنش خارج شود ولى به علّت پيچ و خم جادّه ، دوباره به كمتر از حدّ ترخّص برسد و بعد از خروج دوباره از حدّ ترخّص اگر باقى راه به تنهايى كمتر از مسافت شرعى باشد ولى با احتساب مقدارى كه قبلًا طىّ كرده به اندازه‌ى مسافت مىشود ، با توجّه به اين كه از اوّل قصد مسافت شرعى داشته است ، آيا نمازش تمام است يا شكسته ؟\r\nج . نمازش شكسته است .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\nاعراض و بازگشت از سفر بعد از حدّ ترخص\r\n3045 . شخصى به قصد مسافرت به هشت فرسخ و يا بيشتر ، حركت مىكند ، از حدّ ترخص كه خارج شد ، نماز را شكسته مىخواند و حدود سه فرسخ كه مىرود از قصد خود منصرف مىگردد و به وطن مراجعت مىكند و هنوز وقت نماز باقى است ، آيا بايد دوباره نمازش را تمام بخواند يا نه ؟\r\nج . خير ، اعاده لازم نيست .\r\n\r\nسفر به قلّه‌هاى مشرف به وطن\r\n3046 . كسى كه قصد سفر به قلّه‌ها و كوه‌هاى بلند و مرتفع را دارد . با توجه به اين كه مسير او گاهى بيش از مسافت شرعى است ، اگر شهر خود را ببيند حكم نماز و روزه‌ى او چيست ؟\r\nج . وقتى به اندازه‌اى دور شود كه اگر آن شهر در زمين هموار بود ، ديوارش از آنجا ديده نمىشد ، بايد نماز خود را شكسته بخواند و نيز اگر پستى و بلندى خانه‌ها بيشتر از معمول باشد ، بايد ملاحظه معمول را بنمايد .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n\r\nقصد اقامت ده روز\r\n\r\nمحلّ كار در جايى غير از محلى كه قصد اقامت نموده است\r\n3047 . شخصى قصد ماندن ده روز در محلّى نموده ، ولى محلّ كار او در فاصلهء كمتر از حدّ ترخّص شرعى است كه بايد هر روز به محلّ كار برود و هر چند روز يك بار شيفت كار او در شب است ، آيا ماندن شب در محلّ كار مضرّ به قصد اقامه مىباشد ؟\r\nج . مُضرّ نيست .\r\n\r\nمسافرت به كمتر از مسافت بعد از قصد ده روز\r\n3048 . مسافرى قصد اقامت ده روزه در مكانى كرده است ، ولى مىداند در بين ده روز ، زمانى را شبانه به مقدار كمتر از مسافت مىرود . آيا اقامت وى محقّق است ؟\r\nج . اگر بيشتر شب را در محلّ اقامت باشد ، اشكال ندارد .\r\n\r\nخواندن چهار ركعتى بعد از قصد و بطلان نماز\r\n3049 . كسى قصد اقامت در سفر كرده و پس از خواندن نماز ظهر از قصدش منصرف مىشود و طبق وظيفه ، نماز عصر را تمام مىخواند و پس از آن علم اجمالى به بطلان يكى از دو نمازش پيدا مىكند ، چه وظيفه‌اى دارد ؟\r\nج . اين علم اجمالى تبديل به علم تفصيلى به باطل شدن نماز عصر و شكّ ابتدايى به بطلان نماز ظهر مىشود . زيرا يا اينكه سبب بطلان در عصر بوده يا در ظهر ، كه با بطلان ظهر مىبايست نماز عصر را شكسته مىخوانده كه تمام\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nخوانده است ؛ پس نماز عصر به هر حال باطل بوده ، ولى در بطلان ظهر فقط شك دارد و يقين به بطلان ندارد . و چون شك پس از فارغ شدن از نماز است ، محكوم به صحّت مىباشد . پس بايد نماز عصر را تماماً اعاده كند و نمازهاى بعدى در اين محل را هم تا نرفته تمام بخواند .\r\n\r\nقصد ده روز در قم و رفتن به مسجد جمكران\r\n3050 . طلبه‌اى كه در شهر مقدّس قم قصد ده روز نموده و در طول اين ده روز از اوّل نيّت رفتن به مسجد مقدّس جمكران را داشته است ، آيا قصد ده روز تحقّق پيدا مىكند يا نه ؟\r\nج . چنان‌چه قسمت عمدهء روز را در محلّ اقامت باشد و شب را در محل اقامت به سر برد ، قصد عشره محقّق مىشود ، هر چند هر روز برود .\r\n\r\nسفر به بيشتر از حدّ مسافت شرعى\r\n3051 . شخصى كه قم وطن او است و به چهار فرسخى قم رفته و در آنجا قصد ده روز مىنمايد ، پس از چند روز جهت سركشى به خانواده‌ى خود به قم آمده و برمىگردد ، آيا اين رفت و آمد مُضرّ به قصد اقامت است و يا اين كه حكم مسافر را ندارد ؟\r\nج . حكم سفر مجدّد را دارد و مضرّ به قصد اقامت است .\r\n\r\nمسافرت كمتر از مسافت\r\n3052 . اگر مسافر ، اوّل ماه رمضان وارد مشهد مقدّس شد و بعد از پنج روز از قصد ده روز اقامت ، به روستايى در سه فرسخى رفت و دو روز در آنجا ماند و بعد به مشهد مقدّس برگشت و سه روز ديگر ماند ، وظيفه‌ى او در آن روستا و بعد از برگشت در مشهد مقدّس تمام بوده يا شكسته ؟\r\nج . تمام است .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nمسافرت به كمتر از مسافت\r\n3053 . بعد از اين كه قصد ده روز كرديم و ده روز گذشت ، آيا مىشود به مقدار كمتر از مسافت شرعى به اطراف محلّ اقامت مسافرت كرد ؟\r\nج . اگر اعراض از محلّ اقامت نكرده ، نمازش تمام است و اگر اعراض كرده و برگشتن به محلّ اقامت فقط براى عبور از آنجا است ، نمازش شكسته است .\r\n\r\nقصد اقامت روحانى در چند روستا\r\n3054 . در مناطق محروم روستايى كشور به علت فقر شديد مالى دعوت از يك روحانى به صورت مستقلّ در يك ماه رمضان و ايّام تبليغى نوعاً ميسور نيست و معمولًا دو يا سه روستا در جوار هم با تفاهم هم ديگر - چون فاصلهء متوسّط آن‌ها كمتر از مسافت شرعى است - يك روحانى دعوت مىكنند . آيا راهى براى قصد اقامت در دو يا چند محلّ وجود دارد ؟\r\nج . اگر در مجموع دو مكان نزديك به هم قصد ماندن ده روز كرد به گونه‌اى كه به راحتى به هر دو مكان رفت و آمد مىتواند بكند ، اين قصد اقامه صحيح است ؛ چون وحدت و يكى بودن اسمىِ محلّ ، لازم نيست و ماندن در يك محل ( اقامه‌ى واحد ) معتبر است .\r\n\r\nانصراف بعد از خواندن چهار ركعتى\r\n3055 . در رساله آمده كه اگر بعد از خواندن يك نماز چهار ركعتى از ماندن منصرف شود يا مردّد شود ، تا وقتى در آنجا هست ، بايد نماز را تمام بخواند ؟ آيا خواندن نماز جمعه كفايت از آن مىكند ؟\r\nج . كفايت نمىكند .\r\n\r\nبيهوش و قصد ده روز\r\n3056 . شخصى را كه به صورت بيهوشى كامل به بيمارستانى در فاصله‌اى بيشتر از\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمسافت شرعى برده‌اند و درمان او ده روز به طول مىانجامد پس از دو روز به هوش آمدن ، وظيفه‌ى او در هشت روز باقى مانده چيست ؟\r\nج . چون قصد سفر نداشته است ، نماز وى تمام است .\r\n\r\nقصد ده روز كسى كه نمازهاى روزهاى اوّل را نخوانده است\r\n3057 . شخصى كه از اوّل قصد ماندن ده روز داشته ولى چند روز اوّل را نماز نخوانده است ، اكنون كه قصد خواندن نماز را دارد وظيفه‌اش قصر است يا تمام ؟\r\nج . اگر از قصد خود برنگشته ، وظيفه‌ى او تمام است .\r\n\r\nقصد ده روز در ايّام عادت\r\n3058 . زن مسافر در مقصد ، با اين كه ايام عادت او است ، آيا مىتواند قصد ده روز كند و يا بايد صبر كند تا پاك شود ؟\r\nج . اگر قصد دارد ده روز بماند ، قصد اقامت محقّق است و پس از پاكى ، نماز را تمام مىخواند .\r\n\r\nنحوه تحقّق قصد اقامت\r\n3059 . شخص مسافرى كه مىخواهد ده روز قصد كند ؛\r\n1 ) آيا بايد قصد داشته باشد كه ده روز تمام از طلوع فجر بماند يا از طلوع آفتاب هم كفايت مىكند ؟\r\n2 ) و آيا قصد ده روز تلفيقى كفايت مىكند ؟ مثلًا اگر ظهر رسيده و قصد كند تا ظهر روز يازدهم بماند ، نمازش را تمام بخواند ؟\r\nج . به مسأله‌ى 1086 رساله رجوع كنيد .\r\n\r\nاعلام ماندن ده روز به دروغ\r\n3060 . مدير كاروان - با توجّه به اين كه مىداند توقّف زايرين در مدينه يا مكّه كمتر از ده\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nروز است - به آن‌ها اعلام مىكند كه ده روز مىمانم و آنان به اعتماد گفته‌ى او نمازشان را تمام مىخوانند و روزه مىگيرند ، ولى قبل از ده روز از آنجا حركت مىكنند ، حكم شرعى نسبت به مدير كه اين مطلب را اعلام مىكند و نماز و روزه‌ى زايران چيست ؟\r\nج . نماز و روزه‌ى زايران صحيح است .\r\n\r\nقصد اقامت به تبع دوستان\r\n3061 . شخصى به اعتقاد اين كه رفقاى او قصد ده روز كرده‌اند ، قصد اقامت كرده و چند نماز تمام خوانده است ؛ بعد معلوم شده كه دوستان وى قصد نكرده‌اند ، آيا نمازهايى كه تمام خوانده صحيح است يا بايد قضا كند ؟ وظيفه‌ى او در مدت باقيمانده چيست ؟\r\nج . نمازهاى او صحيح بوده و تا زمانى كه در آنجا است ، بايد نماز را تمام بخواند .\r\n\r\nقصد اقامت\r\n3062 . شخصى در مشهد مقدس قصد كرده تا روز جمعه هفته‌ى ديگر بماند و گمان كرده كه تا آن روز ده روز است و نمازها را تمام خوانده و روزه‌ها را گرفته است ، پس از آن متوجّه شده كه تا روز جمعه 9 روز است . حكم نماز و روزه‌هاى او چيست ؟\r\nج . بنابر احوط آن‌ها را قضا كند .\r\n\r\nمهاجرت از وطن به شهر ديگر و وطن قرار دادن آن\r\n3063 . اين جانب از اهالى هويزه بودم و بر اثر جنگ ، به شهر بهبهان مهاجرت كردم و با خانواده‌ام تصميم گرفتم كه براى هميشه در آنجا ساكن شوم و خانه هم ساختم ولى اينك بعد از ده سال كه شرايط ديگرى به وجود آمده است به هويزه بازگشته‌ام ، آيا بهبهان وطن دوم ما محسوب مىشود يا خير ؟ تكليف ما نسبت به نماز و روزه در\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nآنجا چگونه است ؟\r\nج . تا از بهبهان اعراض نكرده‌ايد ، آنجا وطن دوم شما محسوب مىشود .\r\n\r\nاحتمال عدم ماندن در محل اقامت\r\n3064 . اگر شخصى احتمال بدهد كه به دليل پيش آمدن كارى نتواند ده روز بماند ، تكليف او چيست ، آيا مىتواند قصد كند و اگر آن كار پيش آمد از قصد خود اعراض كند ؟\r\nج . اگر در حال ترديد است ، نمىتواند قصد كند به خلاف احتمالات غير قابل اعتنا ، كه با وجود آن مىتوان قصد كرد .\r\n\r\nقصد اقامت و خروج از حدّ ترخص\r\n3065 . آيا خارج شدن از حدّ ترخّص ، مضرّ به قصد اقامت است يا خير ؟ مثلًا كسى مىخواهد در قم ، ده روز بماند و مىداند كه روزها براى چندين مرتبه به جمكران مىرود ( امّا خوابگاه و محل اقامتش قم است ) ، آيا قصد اقامتش صحيح است يا خير ؟\r\nج . مىتواند در مجموع دو محل قصد اقامت كند .\r\n\r\nقصد اقامت بدون توجه\r\n3066 . شخصى قصد اقامت پنج روز در محلى داشته ولى هنگام ورود به آن محل به كلّى فراموش كرده و جداً قصد ده روز نموده است ، آيا قصد اقامتش محقق مىشود ؟\r\nج . اگر به نحو غفلت از امر واضح نزد او بوده كه مىتواند با اندك التفات و توجه زايل شود ، قصد اقامت وى محقق نمىگردد ، اما اگر به نحو نسيانى و فراموشى بوده كه احتمال دارد تا پايان ده روز يادآور و متذكّر نشود ، قصد اقامتش محقّق شده است .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\nبلوغ در حين ده روز\r\n3067 . اگر كودكى قبل از بلوغ وارد مشهد شود و بنا دارد جمعاً ده روز بماند و روز پنجم اقامت ، بالغ شود ، آيا بايد در پنج روز باقى مانده نمازش را تمام بخواند يا شكسته ؟\r\nج . تمام مىخواند ؛ همان طورى كه پنج روز قبل هم تمام بود ؛ هر چند بر او واجب نبود .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nمسافرت حرام\r\n\r\nمسافرت براى گرفتن ماليات\r\n3068 . شخصى كه مأمور گرفتن ماليات در كشورى مثل پاكستان است و براى گرفتن آن گاهى به مسافرت مىرود ، آيا سفر او حرام و نماز تمام است ؟\r\nج . در سفر حرام ، نماز تمام است و در سؤال مفروض ، حرام بودن سفر فى الجمله است .\r\n\r\nروزه در سفر معصيت\r\n3069 . آيا در سفر معصيت كه نماز تمام است ، روزه را هم بايد بگيرد ؟ آيا روزه‌ى او صحيح است يا بايد دوباره قضا كند ؟\r\nج . بله ، بايد روزه واجب را بگيرد و روزه‌اش هم صحيح است .\r\n\r\nمسافرت براى شركت در مجلس حرام\r\n3070 . اگر شخصى را به جايى - كه مسافت شرعى است - ، براى عروسى دعوت كنند و او مىداند كه در آنجا موسيقى مطرب پخش مىشود و با فرض حضور ، نمىتواند خوددارى و جلوگيرى از شنيدن داشته باشد ، وظيفه‌ى نماز و روزه‌ى او چگونه است ؟\r\nج . اگر مقصود و هدف از سفر او شنيدن و گوش دادن موسيقى نيست ، ولى در ضمن سفر مبتلا به آن مىشود ، نمازش شكسته و روزه هم نمىگيرد . ( جامع المسائل ص 586 و وسيله م 958 و 960 . )\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n\r\nسوار كردن همسر در ماشين دولتى\r\n3071 . كارمندى براى انجام كار دولتى به مسافت شرعى مىرود و بر خلاف مقررات ، همسر خود را هم سوار مىكند . وظيفه‌ى نماز و روزه‌ى خود و همسر وى چگونه است ؟\r\nج . اگر سوار شدن همسر سبب زيادتى خرج وسيله نشود و هيچ تأثيرى در سفر شغلى كارمند نداشته باشد ، اينجا كشف رضايت مالك مىشود كه بر فرضى كه بفهمند راضى هستند و در نتيجه نماز شكسته است .\r\n\r\nاستفاده از وسيله‌ى دولتى براى كارهاى شخصى\r\n3072 . كارمندى با استفاده از ماشين دولتى براى كارهاى شخصى به مسافت شرعى مىرود ، حكم نماز او چيست ؟\r\nج . اگر بر خلاف مقرّرات است ، حكم ماشين و وسيله‌ى نقليه غصبى را دارد و نمازش تمام است .\r\n\r\nقصد ورود به منزل غصبى\r\n3073 . مسافرت به محلّى كه بيشتر از مسافت شرعى است و در آنجا بنا دارد وارد منزل غصبى بشود ، وظيفه‌ى او در اين سفر چيست ؟\r\nج . اگر مقصود اصلى از سفر غير معصيت باشد و معصيت مقصود فرعى و تبعى است ، نماز شكسته است .\r\n\r\nسفر براى خوش‌گذرانى و صيد ماهى\r\n3074 . در رابطه با اين مسأله كه اگر براى لهو و خوش‌گذرانى به شكار رود نمازش تمام و اگر براى تهيه‌ى معاش باشد نمازش شكسته است آيا اين حكم شامل كسانى كه براى صيد ماهى مىروند نيز هست يا خير ؟\r\nج . بله ، شامل آن‌ها هم مىشود .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nكثيرالسّفر\r\n\r\n[ به چه كسى كثيرالسّفر مىگويند و معيار آن چيست ؟ 
  ]\r\n3075 . به چه كسى كثيرالسّفر مىگويند و معيار آن چيست ؟\r\nج . كثيرالسّفر كسى است كه غالباً در كمتر از ده روز به حدّ مسافت شرعى رفت و آمد كند . به حدّى كه عرفاً مصداق كثير السّفر شود .\r\n\r\nحكم كثيرالسّفر و دائم السّفر\r\n3076 . آيا حكم كثير السّفر و دائم السّفر يكى است ، مثلًا افرادى كه براى تحصيل از شهرى به شهر ديگر مىروند با كسى كه شغل او سفر است در تمام خواندن نماز و گرفتن روزه برابرند ؟\r\nج . بله ، حكمشان يكى است .\r\n\r\nفرق شغله السفر با شغله فى السفر\r\n3077 . اين كه مىگويند « شغل او سفر » است و ديگر اين كه « شغل او در سفر » است ، چه تفاوتى با هم دارند ؟ و به لحاظ فقهى اين تفاوت چه ثمرات عملى دارد ؟\r\nج . چون ميزان كثرت سفر است ، لذا اين دو صورت فرقى در حكم ندارند .\r\n\r\nعدم استقرار وظيفه‌ى شغلى\r\n3078 . بنابراين كه در سفر شغلى در صورتى كه عرفاً به آن سفر شغلى بگويند ، نماز تمام\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nاست ، آيا در مواقعى كه براى پذيرش مسئوليت شغلى به شهرستان ديگرى مسافرت مىكنم و استقرار نهايى مسئوليت شغلى در آن شهرستان مستلزم موافقت نهايى افراد ديگرى است ، وظيفه چيست ؟\r\nج . چنين مسافرتى ، مسافرت شغلى نيست و نماز شكسته است .\r\n\r\nسفر اوّل چيست ؟\r\n3079 . مراد از سفر اوّل ، مسافرت عرفى است يا شرعى ؟\r\nج . منظور مسافرت شرعى يعنى طى كردن هشت فرسخ است و پس از طى اين مسير ، سفر اوّل شرعى تحقق يافته ؛ است هر چند سفر اوّل عرفى هنوز تحقق نيافته است .\r\n\r\nكفايت هشت فرسخ براى صدق سفر اوّل\r\n3080 . فرد كثير السّفر كه پس از اقامت ده روز در جايى در سفر اوّل نمازش شكسته است ، آيا براى صدق سفر اوّل همان هشت فرسخ كافى است ؟\r\nج . كفايت مىكند .\r\n\r\nنماز كثير السّفر در 15 روز تعطيلات\r\n3081 . اگر كثير السّفر در تعطيلات نوروز - كه حدوداً 15 روز است - يا تابستان - كه غالباً از دو ماه بيشتر و محل كار يا تحصيل تعطيل است - براى حقوق يا كارى غير از تحصيل و كار به آنجا مسافرت نمايد ، نماز او چه حكمى دارد ؟\r\nج . در سفر براى غير شغل ، حكم مسافر دارد ، حتّى در سفر به محلّ كار .\r\n\r\nماندن بدون قصد ده روز در محل كار و تحصيل\r\n3082 . اگر كسى بعد از تحقّق كثرت سفر ، بدون قصد ده روز در سربازخانه يا محلّ كار و\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nتحصيل مانده ، در سفر اوّل وظيفه‌ى او چيست ؟\r\nج . در فرض سؤال ، نماز او تمام است .\r\n\r\nقصد مسافرت به جمكران به مدت چهل هفته\r\n3083 . افرادى كه قصد مسافرت براى چهل هفته‌ى پياپى از شهرهاى دور به مسجد مقدّس جمكران را دارند و همچنين افرادى كه ساليان پياپى هر هفته به اين مكان مقدّس تشريف مىآورند ، در مورد نماز و روزه‌هاى واجب چه وظيفه‌اى دارند ؟\r\nج . در فرض سؤال ، نماز آن‌ها تمام و روزه آن‌ها صحيح است ، البته با مراعات مسأله 1066 رساله .\r\n\r\nراننده در سفر طولانى\r\n3084 . راننده‌اى از اهواز به آلمان كالا حمل مىنمايد و رفت و آمد او حدود يك ماه يا بيشتر طول مىكشد . آيا در سفر اوّل نمازش شكسته است يا به علّت طولانى بودن سفر بايد از همان سفر اوّل تمام بخواند ؟\r\nج . بايد بعد از هشت فرسخ اوّل نماز را تمام بخواند .\r\n\r\nمسافرت به غير وطن\r\n3085 . افرادى از محلّ كار ، بعد از ظهر به غير وطن مسافرت مىكنند و فردا صبح به محلّ كار مىروند بدون اين كه به وطن برگشته باشند . تكليف نماز و روزه‌ى آن‌ها چيست ؟\r\nج . اگر براى غير شغل سفر مىكنند ، حكم مسافر را دارند و اگر رفت و آمد آن‌ها همان رفت و آمد شغلى آن‌ها است ، نمازشان تمام است و مىتوانند روزه بگيرند و در هر صورت در برگشت كه براى كار به محلّ مىروند ، حكم سفر شغلى مترتّب است .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n\r\nسفر غير شغلى\r\n3086 . كثيرالسّفر اگر در اين بين سفر غير شغلى بكند ، بعد از رجوع به سفر شغلى در همان سفر شغلى اوّل نمازش كامل مىشود يا از سفر دوّم به بعد ؟\r\nج . در همان سفر شغلىِ اوّل نماز او تمام است ؛ اگر ده روز اقامت با قصد در غير وطن و يا بدون قصد در وطن نكرده باشد .\r\n\r\nمسافرت به مكان‌هاى ديگر\r\n3087 . اگر بعد از برگشت از محلّ كار و يا تحصيل تا سفر بعدى به آنجا ده روز گذشته ، ولى در اين بين مسافرت‌هاى ديگرى به مكان‌هاى ديگر داشته است . آيا در سفر به محلّ كار نماز او شكسته است ، يعنى سفر اوّل او محسوب مىشود ؟\r\nج . اگر ده روز در يك محلّ نمانده ، حكم سفر اوّل را پيدا نمىكند .\r\n\r\nتغيير شغل و مسافرت\r\n3088 . اگر شخصى هر روز از محلّ اقامت خود براى تدريس به بيش از مسافت شرعى مسافرت نمايد ، حال اگر شغل خود را عوض كند و براى كار ديگرى به همان سفر برود ، وظيفه‌اش چيست ؟\r\nج . اگر شغل جديد به گونه‌اى است كه براى آن زياد سفر مىكند و ده روز در يك مكان نمىماند ، سفر براى شغل جديد در حكم سفر قبلى است .\r\n\r\nهمسر فرد كثيرالسّفر\r\n3089 . همسر شخص كثير السّفر كه به همراه او مىرود ، چه حكمى دارد ؟\r\nج . اگر بنا دارد همراه او برود ، به حكم كثيرالسّفر است .\r\n\r\nمسافرت لازمه‌ى شغل\r\n3090 . شغل من لوله‌كشى گاز است كه به فتواى حضرتعالى چون كثيرالسّفرم نمازم تمام\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nاست . ولى چند ماه يك بار براى تهيه‌ى اوراق مربوط يا مهر شركت به تهران سفر مىكنم . وظيفه‌ى نماز و روزه‌ى من در اين سفر چيست ؟\r\nج . اگر مسافرت مذكور ، لازمه‌ى شغلى شما است نماز تمام و روزه صحيح است .\r\n3091 . ماهيگيرانى كه گاهى براى خريد لوازم قايق و تور ماهيگيرى و يا براى تهيه‌ى اوراق مربوط به شغل ، به حدّ مسافت مسافرت مىكنند ، وظيفه‌ى نماز و روزه آن‌ها چيست ؟\r\nج . اگر در شغل خود كثير السّفر نيستند ، نماز را قصر و روزه را افطار كنند و در غير اين صورت لوازم شغلى در حكم خود شغل است .\r\n3092 . اگر افراد كثيرالسّفر - غير از سفرهاى متعارف شغلىشان - گاهى براى كار ادارى در رابطه با شغلشان به جاى ديگر مسافرت كنند ، تكليف آن‌ها چيست ؟\r\nج . اگر براى شغل مىروند ، حكم سفر شغلى را دارند .\r\n\r\nمبلّغينى كه هر روز به حدّ مسافت شرعى سفر مىكنند\r\n3093 . طلبه‌اى براى امر تبليغ در يك ماه به مكانى مىرود كه هر روز به حدّ مسافت شرعى بايد سفر كند ، آيا وى كثير السّفر است ؟\r\nج . كثير السّفر مىشود ، اگر معمولًا تبليغ مىرود .\r\n\r\nمسافرت‌هاى پياپى در حدّ مسافت\r\n3094 . فردى چهارده روز از ماه را در وطن مىماند و در بقيه ماه به مكان ديگرى مىرود كه در آن مكان ، مسافرت‌هاى پياپى در حدّ مسافت دارد ، آيا احكام كثير السّفر شامل حال وى مىشود ؟\r\nج . كثير السّفر است و در غير سفر اوّل به حكم فرد مقيم است .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nوظيفه كثير السّفر در سفر اوّل\r\n3095 . كثير السّفر اگر در سفر اوّلش بيش از حدّ مسافت برود و برگردد ، حكم نمازهاى وى در مسير رفت و برگشت چيست ؟\r\nج . در هشت فرسخ اوّل نماز قصر است و پس از آن تمام است .\r\n\r\nمسافرت هفتگى طلاب ، كارگران ، دانشجويان و . . .\r\n3096 . كسى كه شغلش در سفر مىباشد مانند كارگران كارخانه يا برخى از طلاب كه هر هفته از تهران يا شهرهاى ديگر جهت تحصيل به قم مىآيند و آخر هفته به وطن مراجعت مىكنند ، تكليف نماز و روزه‌ى آن‌ها چيست ؟\r\nج . اگر غالباً ده روز متوالى در جايى نمىمانند كثير السّفر هستند و نمازشان تمام و روزه هم مىگيرند .\r\n\r\nخدمه هواپيما\r\n3097 . فردى در هواپيما كار مىكند و پياپى به مسافرت مىرود و در جايى كه فرود مىآيد ، از آنجا تا حدّ مسافت شرعى براى استراحت به هتل مىرود ، آيا نمازش در آنجا تمام است ؟\r\nج . آن سفرها هم لازمه‌ى شغل است و نماز در آنجا هم تمام است .\r\n\r\nوظيفه مسافرى كه فقط بيست روز كثير السّفر است\r\n3098 . فردى تنها مدت بيست روز كثير السّفر است . نمازش چه حكمى دارد ؟\r\nج . احتياطاً جمع كند ؛ يعنى هم شكسته نماز بخواند و هم تمام .\r\n\r\nكثرت سفر با قصدهاى مختلف\r\n3099 . فردى به صورت هميشگى در كمتر از ده روز به شهرى مسافرت مىكند ، ولى هر\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nهفته‌اى به جهت كار و غرضى غير از كار و غرض قبلى مىرود ، آيا كثير السّفر اطلاق مىشود ؟\r\nج . كثير السّفر است .\r\n\r\nمسافرت راننده‌ى داخل شهر به شهر ديگر\r\n3100 . فردى كه شغلش رانندگى داخل يك شهر و اطراف آن به حدّ مسافت شرعى است و از آن شهر به شهر ديگرى براى رانندگى در اطراف شهر دوّمى به حدّ مسافت مىرود ، آيا در سفر از شهر اوّل به شهر دوم نمازش تمام است ؟\r\nج . بلى ، زيرا اين سفر هم مقدمه‌ى شغل او است . البته در كثرت سفر بايد سفر تا حدّ مسافت باشد نه كمتر از آن .\r\n\r\nرفت و بازگشت\r\n3101 . كثيرالسّفرى كه در سفر اوّلش نماز را شكسته مىخواند . آيا در بازگشت هم همين حكم را دارد ؟\r\nج . در اين فرض در برگشت ، نماز او تمام است .\r\n\r\nآغاز به كار فرد كثيرالسّفر و نماز او\r\n3102 . آيا كثيرالسّفر ( كسى كه زياد سفر مىكند ) ، بلافاصله بعد از شروع به كار بايد نمازش را كامل بخواند يا بعد از مدّتى كه از شروع به كار گذشت و يا بعد از سفر دوّم ؟\r\nج . با صدق عمليّت سفر ( سفر كارى ) ، بعد از سفر اوّل نمازش تمام است .\r\n\r\nترديد در ماندن\r\n3103 . اگر پس از سفر اوّل نداند كه كمتر از ده روز در محل تحصيل مىماند يا نه ، اگر اين\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nترديد در هر مراجعت از وطن به محلّ تحصيل وجود داشته باشد ، نمازش چه حكمى دارد ؟\r\nج . اگر در سفر قصد ده روز ندارد ، نمازش شكسته است ؛ ولى كسى كه براى كار يا تحصيل غالباً مسافرت مىكند و ده روز نمىماند ، نمازش تمام است حتّى اگر بيش از ده روز با ترديد بماند .\r\n\r\nحكم نماز و روزه سربازان وظيفه\r\n3104 . حكم نماز و روزه كسانى كه دوره سربازى خود را مىگذرانند و هر روز به وطن مراجعت مىكنند يا در هفته يك بار روز جمعه به وطن مىآيند چيست ؟\r\nج . حكم كثير السّفر را دارند و نماز و روزه آن‌ها تمام است .\r\n\r\nحكم نماز و روزه دانشجويان كه هر هفته مسافت بيش از حد شرعى را طى مىكنند\r\n3105 . 1 ) حكم نماز و روزه دانشجويانى كه فاصله وطن آن‌ها تا محل تحصيل بيش از 4 فرسخ شرعى است و 3 روز در هفته ، به محل تحصيل مىروند و در همان روز برمىگردند و حد اقل براى يك ترم چنين برنامه‌اى دارند در محل تحصيل و بين راه بيان فرماييد .\r\n2 ) حكم نماز و روزه دانشجويانى را كه فاصله وطن آن‌ها تا محل تحصيل بيش از 4 فرسخ شرعى است و فقط 1 روز در هفته به محل تحصيل مىروند و برمىگردند و حد اقل براى يك ترم چنين برنامه‌اى دارند ، در محل تحصيل و بين راه بيان فرماييد .\r\nج . در هر دو مورد نماز و روزه آن‌ها در محل تحصيل و در بين راه تمام است .\r\n\r\nرفتن هر هفته به باغ\r\n3106 . شخصى در اطراف شهر خود باغى دارد كه جمعه‌ها به آن باغ مىرود . نماز و روزه‌ى او چگونه است ؟\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nج . اگر فاصله‌اش تا شهر به حدّ مسافت شرعى ( 8 فرسخ ) است و هر هفته به آنجا مىرود ، نماز در آنجا تمام است .\r\n\r\nمسافرت هفتگى كاسب جهت تهيّه جنس\r\n3107 . كاسبى كه هفته‌اى يك بار جهت فراهم كردن اجناس ، مسافرت شرعى انجام مىدهد ، وظيفه‌اش چيست ؟\r\nج . اگر قصدش بر اين است كه شغلش به همين نحو باشد ، به حكم كثير السّفر و شغله السفر ( كسى كه شغلش سفر است مثل راننده ) ، مىباشد .\r\n\r\nمسافرت هفتگى معلّمين و دانش‌آموزان يا . . .\r\n3108 . معلّمين يا دانش‌آموزان و . . . كه هفته‌اى يك بار يا هر روز به محلّ كار مىروند و برمىگردند ( و حتّى ظهر شرعى را در بين راه مىباشند ) حكم نماز و روزه‌ى آن‌ها چيست ؟\r\nج . نمازشان تمام است و مىتوانند روزه بگيرند . ( با ملاحظه‌ى مسأله‌ى 1066 رساله )\r\n\r\nكسى كه هر هفته به وطن مىرود\r\n3109 . شخصى كه در ايّام هفته در حدّ مسافت شرعى از وطن دور است ؛ ولى هر جمعه به وطن برمىگردد و اين عمل را تا يك ماه يا دو ماه يا سه ماه ادامه مىدهد ، حكم نماز و روزه‌اش چيست ؟\r\nج . اگر سفرهاى تكرارى و پشت سر هم دارد ، به حكم كثيرالسّفر است . ولى در كمتر از آن ، احتياط در جمع مىنمايد ؛ يعنى نمازش را هم شكسته و هم تمام مىخواند ، و همچنين سفرهاى اتّفاقى موقّتى .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nنماز و روزه‌ى جهانگردان ، سيّاحان و سفرهاى تفريحى\r\n3110 . آيا كسى كه براى شغل و كار ، زياد سفر مىكند ، كثير السّفر است يا هر كسى كه زياد سفر مىكند ، مثل جهانگردان يا براى تفريح و سياحت سفر مىكند نيز كثير السّفر محسوب مىشوند ؟\r\nج . بله ، فرق نمىكنند .\r\n\r\nحكم دانشجويى كه هر دو هفته يا 10 روز يك بار مسافرت كند\r\n3111 . دانشجويانى كه فاصله وطن تا محل تحصيل آن‌ها بيش از چهار فرسخ شرعى است و هر دو هفته يك بار يا بيش از ده روز يك بار به محل درس مىروند و بر مىگردند و حد اقل براى يك ترم چنين برنامه‌اى دارند ، حكم نماز و روزه آن‌ها را در محل تحصيل و بين راه بيان فرماييد .\r\nج . نمازشان در محل تحصيل ، چون قصد ده روز دارند تمام است ؛ ولى بين راه نمازشان شكسته است و همين طور نسبت به روزه‌ىشان كه در صورت قصد ده روز در محل تحصيل بايد روزه بگيرند ؛ ولى در بين راه حكم مسافر را دارد .\r\n( جهت اطلاع بيشتر به مسأله‌ى 1358 رساله رجوع شود . )\r\n\r\nاستادانى كه هر سه روز مسافرت مىكنند\r\n3112 . حكم نماز و روزه استادانى كه سه روز در هفته به محل تدريس رفت و آمد دارند را ؛ در دو صورت زير در محل تدريس و بين راه بيان فرماييد :\r\n1 ) محل تدريس يك شهر است .\r\n2 ) محل تدريس شهرهاى مختلف است .\r\nج . در هر دو صورت نماز و روزه آن‌ها تمام است .\r\n\r\nفردى كه محل تحصيل و تدريس او در دو جاى مختلف است\r\n3113 . كسى كه وطن او كاشان است و براى تحصيل به قم آمده و خانه گرفته است و\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nمحل تحصيل او در 10 كيلومترى قم بوده و براى تدريس هم در هفته دو روز به روستا مىرود و شب به قم بازمىگردد و در آخر هفته هم به كاشان مىرود ، حكم نماز و روزه او چگونه است ؟\r\nج . نماز و روزه‌اش در هر سه محل و بين راه تمام است .\r\n\r\nنماز راننده با 20 روز مسافرت و 20 روز استراحت\r\n3114 . دو نفر راننده ، ماشينى را از شركت خريدارى و شروع به رانندگى و مسافربرى مىكنند ؛ به اين نحو كه 20 روز يكى از آن‌ها با ماشين كار مىكند و شريك ديگر در خانه مىماند و سپس شريك ديگر با ماشين به مدت 20 روز رانندگى مىكند و آن راننده‌ى اوّل 20 روز در خانه مىماند . آيا نماز و روزه‌ى آن دو مثل ساير رانندگان است ؟\r\nج . بلى ، حكم راننده دارند ؛ مثل راننده‌ى فصلى .\r\n\r\nسفر شغلى\r\n3115 . شخصى در طول سال حدود سه ماه تابستان را در مسافت شرعى مسافركشى مىكند ، حكم نمازش چيست ؟\r\nج . نمازش در آن سه ماه تمام است .\r\n\r\nحدّ سفر دوم\r\n3116 . شخصى كه شغلش مسافرت بوده ، بعد از ماندن ده روز در وطن ، جنسى را از شهر خود به اصفهان كه فاصله‌اش بيش از 8 فرسخ است برده و چون جنس در آنجا فروش نرفته ، آن را به شهركرد برده است ، آيا همين كه به شهركرد رفته ، سفر دوم است و نماز را تمام بخواند ؟\r\nج . بله ، بعد از هشت فرسخ اوّل نمازش تمام است .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n3117 . سربازى از شهرستان به يكى از پادگان‌هاى تهران آمده و مأموريتش گشت زدن در اطراف تهران تا شعاع بيش از مسافت شرعى است و مقرّش در تهران است ، حكم نماز و روزه‌ى او چگونه است و سفر اوّل وى چه وقت و كجا پايان مىيابد كه از سفر دوم نماز را تمام و روزه را بگيرد ؟\r\nج . از اوّل اين كار بعد از اين كه 8 فرسخى راه را طى كرد ، بعد از آن ديگر نماز و روزه‌اش تمام است .\r\n\r\nحكم كسى كه نيمى از سال را در وطن و بقيه را در سفر است\r\n3118 . كسى در طول سال پانزده روز سفر مىكند و پانزده روز در وطن مىماند ، نماز و روزه‌ى او چگونه است ؟\r\nج . در آن 15 روز نماز و روزه‌اش تمام است ، البته غير سفر شرعى اوّل يعنى هشت فرسخ آغاز سفر .\r\n\r\nروزه‌ى قضاى كسى كه شغلش سفر است\r\n3119 . اين جانب كارمند و براى شغل ، همه روزه در حد مسافت شرعى در رفت و آمد هستم . تكليف نماز و روزه‌ام چيست و آيا مىتوانم روزه‌ى قضا بگيرم ؟\r\nج . نماز و روزه‌ى شما تمام است و قضاى روزه هم صحيح است .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nاحكام اعتكاف\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\n\r\nاعتكاف در اديان ديگر\r\n3120 . آيا اعتكاف به دين مبين اسلام اختصاص دارد يا در شرايع و اديان ديگر هم وجود داشته است ؟\r\nج . ظاهراً وجود داشته است و آيه‌ى 125 سوره‌ى مباركه‌ى بقره را به آن اشاره گرفته‌اند .\r\n\r\nزمان اعتكاف\r\n3121 . آيا اعتكاف به زمان‌هاى ويژه‌اى اختصاص دارد ؟ و بهترين زمان جهت اعتكاف چيست ؟\r\nج . در هر زمانى كه روزه در آن ايام صحيح است اعتكاف نيز جايز و صحيح است و بهترين اوقات اعتكاف ماه رمضان و برترين اوقات رمضان دهه‌ى آخر آن است .\r\n\r\nاعتكاف بدون قصد عبادت\r\n3122 . آيا توقف در مسجد ، بدون قصد عبادت ، اعتكاف به شمار مىآيد يا قصد عبادت هم لازم است ؟\r\nج . قصد عبادت هم لازم است .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nشرط ضمن نيّت اعتكاف\r\n3123 . شرط ضمن نيّت اعتكاف به چه معنا است و چه شروطى را انسان مىتواند در آن نيت كند ؟\r\nج . به اين معنا است كه از اوّل مىتواند شرط كند كه هر وقت خواست ، چه با عروض مانع يا عدم آن از اعتكاف دست بردارد ، هر چند در روز سوّم هم باشد .\r\n\r\nاعتكاف واجب\r\n3124 . اعتكاف به واسطه نذر ، عهد ، قسم ، يا شرط ضمن عقد يا اجاره چه حكمى دارد ؟\r\nج . واجب مىشود .\r\n\r\nاعتكاف نيابتى\r\n3125 . اعتكاف به نيابت از ميّت يا حى چه حكمى دارد ؟\r\nج . اعتكاف به نيابت از ميّت صحيح است و صحت آن به نيابت از حى محل تأمل است .\r\n\r\nقصد اعتكاف\r\n3126 . آيا در اعتكاف قصد وجوب يا استحباب لازم است ؟\r\nج . لازم نيست .\r\n\r\nزمان نيّت اعتكاف\r\n3127 . زمان نيّت اعتكاف چه وقت است ؟ آيا مىتوان در اوّل شب نيّت كرد ؟\r\nج . زمان نيّت اعتكاف اوّل طلوع فجر روز اوّل است و از اوّل شب هم مىتواند نيت كند ؛ بلكه نيّت از شب موافق احتياط مستحبى است و اگر اعتكافش بيش از سه روز است ، از همان وقت نيّت را شروع مىكند .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n\r\nاشتباه در نيت\r\n3128 . اگر براى اعتكاف وجوبى ، از روى اشتباه نيّت استحبابى كند يا بالعكس ، تكليف چيست ؟\r\nج . اگر به قصد انجام وظيفه فعلى بوده است ، صحيح است .\r\n\r\nاعتكاف مسافر\r\n3129 . آيا مسافر مىتواند معتكف شود ؟\r\nج . اگر بتواند در آن سفر روزه بگيرد ، اعتكاف او صحيح است .\r\n\r\nمصادف شدن اعتكاف با عيد فطر و قربان\r\n3130 . اگر زمانى نيّت اعتكاف كند كه روز عيد يا قربان در بين ايّام اعتكاف واقع شود ، چه حكمى دارد ؟\r\nج . جايز نيست .\r\n\r\nاعتكاف بيشتر از سه روز\r\n3131 . اعتكاف بيشتر از سه روز ، به صورتى كه آن زياده ، بخشى از يك روز يا شب باشد ، چه حكمى دارد ؟\r\nج . در جايى كه اعتكاف سه روز باشد ، صحت تلفيق ، محل تأمّل و اشكال است و اگر بيشتر باشد و از اوّل نيّت آن را داشته است ، تلفيق جايز است .\r\n\r\nاعتكاف روز ششم\r\n3132 . كسى كه پنج روز در اعتكاف بوده است ، آيا اعتكاف روز ششم هم بر او واجب است ؟\r\nج . بلى ، روز ششم واجب است ، على الاقوى .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\nمراد از روز در اعتكاف\r\n3133 . منظور از روز در اعتكاف چيست ؟\r\nج . منظور از طلوع فجر است تا غروب شمس نسبت به روز اوّل و آخر ، و دو شبى كه در وسط قرار مىگيرد داخل است .\r\n\r\nسه روز تلفيقى\r\n3134 . آيا سه روز تلفيقى در تحقق اعتكاف كافى است ؟\r\nج . در آن تأمّل و اشكال است .\r\n\r\nاعتكاف زن و اجازه شوهر\r\n3135 . آيا در اعتكاف ، زن بايد از شوهر خود اجازه بگيرد ؟\r\nج . در صورتى كه اعتكاف او منافى با حق شوهر باشد ، اجازه لازم است و با عدم منافات هم احتياط در اجازه است .\r\n\r\nاجازه فرزند از پدر جهت اعتكاف\r\n3136 . آيا فرزند لازم است كه براى اعتكاف از پدر خود اجازه بگيرد ؟\r\nج . اگر اعتكاف فرزند مستلزم آزار و اذيت آن‌ها باشد ، اجازه‌ى پدر و مادر لازم است .\r\n\r\nمساجدى كه در آن اعتكاف صحيح است\r\n3137 . در چه مساجدى اعتكاف صحيح است ؟\r\nج . اعتكاف در مسجد جامع هر شهرى صحيح است .\r\n\r\nراه احراز مسجد جامع\r\n3138 . از چه راه‌هايى مىتوان مسجد جامع بودن جايى را احراز نمود ؟\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nج . مسجديّت يا جزئيت براى آن به علم يا شيوع مفيد علم يا اطمينان يا به بيّنه يا به حكم حاكم شرع ثابت مىشود و در خبر دادن عدل واحد تأمّل است و مسجد جامع مسجدى است كه اكثر اهالى شهر در آنجا نماز مىخوانند ؛ هر چند از آن محل هم نباشند .\r\n\r\nمسجد جامع متروك\r\n3139 . برخى از مسجدهاى جامع در شهرها ، در قديم مركزيّت و جامعيّت داشته و فعلًا به حالت نيمه متروك درآمده و جامعيّت خود را از دست داده است ؛ هر چند هنوز به آن مسجد جامع اطلاق مىشود و در عوض مسجدهاى بزرگ با مركزيّت بيشترى ساخته شده است ، آيا اعتكاف در اين گونه مساجد جديد التأسيس ، بدون عنوان مسجد جامع صحيح است ؟\r\nج . بايد عنوان مسجد جامع صدق كند .\r\n\r\nتعدّد مسجد جامع\r\n3140 . اگر مسجد جامع در شهر متعدد باشد ، حكم اعتكاف چيست ؟\r\nج . در صورت تعدّد مخيّر است در هر يك از آن مساجد اعتكاف نمايد .\r\n\r\nاعتكاف در مسجد جمكران\r\n3141 . آيا اعتكاف در مسجد مقدس جمكران صحيح است ؟\r\nج . صحيح نيست ، چون مسجد جامع شهر نيست .\r\n\r\nاعتكاف در مسجد دانشگاه\r\n3142 . آيا اعتكاف در مسجد دانشگاه صحيح است ؟\r\nج . صحيح نيست و مسجد جامع شهر به حساب نمىآيد .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\nاعتكاف در محل مشخص شده جهت ديگرى\r\n3143 . اگر فردى گوشه مشخصى از مسجد را جهت اعتكاف خود معين نمايد و فرد ديگرى در آنجا معتكف شود ، آيا اعتكاف فرد دوم بايد با اجازه فرد اوّل باشد ؟ و در صورت عدم رضايت او ، آيا اعتكاف وى باطل است ؟\r\nج . اجازه از فرد اوّل لازم است و در صورتى كه او را از آن مكان رانده و وى از آنجا اعراض كرده و به جاى ديگر رفته ، بنابر اقوى اعتكاف او صحيح است ، همچنين اگر به جاى ديگر نرفته ؛ ولى مكان منحصر در اين جاى غصب شده نيست كه در اين صورت نيز اعتكاف صحيح مىباشد ؛ اما اگر امكان اعتكاف منحصر در مكان غصب شده باشد و آن فرد نيز از آن مكان اعراض ننموده باشد ، اعتكاف باطل است .\r\n\r\nموارد جواز خروج معتكف\r\n3144 . در چه مواردى جايز است معتكف از مسجد خارج شود ؟\r\nج . معتكف مىتواند براى اداى شهادت ، تشييع جنازه ، نماز جماعت ، ضروريات عرفى يا شرعى ، واجب يا مستحب خارج شود ، به شرط اكتفا به قدر ضرورت و عدم فصل طولانى كه به اعتكاف اخلال وارد سازد . و ضابطه آن هر چيزى است كه خروج براى آن عقلًا يا شرعاً يا عادةً لازم بوده و از امور واجب يا راجح باشد ، چه امور دنيايى يا آخرتى ، چه در ترك آن ضرر متوجه او بشود يا نه .\r\n\r\nشركت در نماز جمعه و جماعت\r\n3145 . آيا معتكف مىتواند جهت امامت و يا مأموم شدن در نماز جمعه و جماعت ، از مسجد خارج شود ؟\r\nج . بله ، فى الجمله مىتواند ( جامع المسائل ، ج 2 ، ص 44 ) .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nخارج شدن جهت درس\r\n3146 . آيا اگر تحصيل علم واجب باشد ، فرد معتكف مىتواند جهت شركت در دروس ساعاتى را از مسجد خارج شود ؟\r\nج . اشكال ندارد ، و لكن بايد به حدّى نرسد كه صورت اعتكاف محو شود .\r\n\r\nخروج جزئى از مسجد\r\n3147 . اگر انسان براى ملاقات نزديكان - در حد چند دقيقه - از مسجد خارج شود ، آيا به پيوستگى اعتكاف او خدشه وارد مىشود ؟\r\nج . خير .\r\n\r\nطولانى شدن خروج ضرورى از مسجد\r\n3148 . اگر كسى به جهت ضرورت از مسجد خارج شود و خروج او به علتى طولانى شود ، آيا به اعتكاف او ضرر مىرساند ؟\r\nج . اگر خروج كسى در موارد ضرورت طول بكشد ، به گونه‌اى كه صورت اعتكاف محو شود ، اعتكاف او باطل است .\r\n\r\nخروج از مسجد به علت فراموشى\r\n3149 . اگر كسى از روى فراموشى محل اعتكاف را ترك كند ، اعتكافش چه حكمى دارد ؟\r\nج . باطل نمىشود ، مگر اين كه زمان خروج طولانى شود ، به گونه‌اى كه از صورت اعتكاف خارج شود ، ولى اگر عمداً خارج شود ، هر چند مسأله را نمىدانسته ، اعتكافش باطل مىشود .\r\n\r\nخارج نشدن از مسجد در صورت وجوب خروج\r\n3150 . اگر خروج از مسجد از جهت پرداختن دين و قرض - كه پرداخت آن بر او واجب\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nاست - يا به جهت رفتن به كار ديگر كه اداى آن متوقف بر خروج از مسجد است ، بر او واجب باشد ؛ ولى از مسجد خارج نشود ، آيا مرتكب عمل حرامى شده و آيا اعتكاف او باطل است ؟\r\nج . اگر چه كار حرامى كرده است ، ولى اعتكاف او صحيح است .\r\n\r\nنگاه شهوت‌آلود در اعتكاف\r\n3151 . آيا لمس همراه با ريبه و شهوت در ايام اعتكاف - نسبت به جنس موافق يا مخالف - موجب باطل شدن اعتكاف مىگردد ؟\r\nج . لمس و تقبيل ( بوسيدن ) با شهوت ، بنابر احتياط حرام و مبطل است .\r\n\r\nآيا استعمال عطر و ادكلن در اعتكاف\r\n3152 . آيا استعمال عطر و ادكلن براى فرد معتكف اشكال دارد ؟\r\nج . بوييدن عطر و گل جهت لذت بردن از آن‌ها در اعتكاف حرام است .\r\n\r\nاستعمال عطر جهت نماز\r\n3153 . اگر معتكف جهت استحباب استفاده از عطر ، در نماز خود را معطر كند ( نه براى لذت بردن از بوى آن ) ، آيا مرتكب عمل حرامى شده است ؟\r\nج . ظاهراً اگر بوييدن صادق نباشد ، حرام نيست .\r\n\r\nمباحثه علمى در حال اعتكاف\r\n3154 . اگر مباحثه علمى در حال اعتكاف به جرّ و بحث منجر شود ، آيا موجب باطل شدن اعتكاف است ؟\r\nج . اگر براى غلبه بر خصم و امر باطل باشد جايز نيست و اگر به قصد اظهار حق و ردّ كردن فرد مقابل از خطا باشد ، مانعى ندارد .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nخريدوفروش در حال اعتكاف\r\n3155 . اگر معتكف خريدوفروش نمايد ، آيا معامله و اعتكاف او باطل است ، يا فقط مرتكب فعل حرامى شده است ؟\r\nج . معامله باطل نيست ، ولى حرام است و على الاحوط باطل‌كننده اعتكاف هم هست ؛ به معناى مراعات احتمال صحّت و بطلان هر دو .\r\n\r\nانجام غسل در مسجد\r\n3156 . آيا غسل كردن معتكف در مسجد اشكال دارد ؟ و آيا فرقى بين غسل جنابت و غسل‌هاى مستحبّى ديگر وجود دارد ؟\r\nج . انجام غسل در مسجد مانعى ندارد ، به شرط آن كه مسجد آلوده نشود و فرقى هم بين غسل‌ها نيست ، و در صورت لزوم غسل جنابت ، اگر خروج از مسجد ممكن است ، بيرون مسجد غسل مىكند ، به تفصيلى كه در مقدار زمان و مسجدين و غير آن در جاى خود مذكور است . ( به جامع المسائل ، ج 2 ، ص 41 مراجعه شود ) .\r\n\r\nانصراف از اعتكاف\r\n3157 . آيا معتكف مىتواند از اعتكاف منصرف شود ؟\r\nج . برگشت و انصراف از اعتكاف در واجب معين و همچنين در غير معين ، بعد از تمام شدن دو روز جايز نيست و منظور از دو روز غروب روز دوم است و در صورتى كه هنگام نيّت اعتكاف ، شرط رجوع داشته است ، مىتواند هر وقت خواست - بنا به تفصيلى كه در جواب‌هاى قبلى گذشت - از اعتكاف دست بردارد ؛ هر چند روز سوم هم باشد .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n\r\nاعتكاف در يك ماه\r\n3158 . اگر كسى نذر كند يك ماه را معتكف شود ، آيا شب اوّل هم جزو همان يك ماه است ؟\r\nج . بلى ، شب اوّل ماه ، جزو ماه است . ( براى توضيح بيشتر به جامع المسائل ، ج 2 ، ص 41 ، م 9 رجوع شود ) .\r\n\r\nنقصان ماه از سى روز\r\n3159 . اگر كسى نذر كند يك ماه را اعتكاف نمايد و ماه ناقص باشد ، آيا بايد روز سىام را هم بگيرد يا نه ؟\r\nج . با تمام شدن ماه ، وظيفه تمام مىشود و اعتكاف روز سىام از آخر واجب نيست ، اگر چه احوط است .\r\n\r\nاعتكاف يك ماه جدا جدا\r\n3160 . اگر كسى نذر كند به مقدار يك ماه معتكف شود ، آيا مىتواند اعتكاف‌هاى متفرّق و پراكنده انجام دهد ، يا بايد يك ماه به هم پيوسته باشد ؟\r\nج . اگر نذر يك ماه بين الهلالين كرده است ، پىدرپى بودن واجب است و در غير اين صورت مىتواند متفرق معتكف شود ؛ يعنى سه روز سه روز معتكف شود تا سى روز .\r\n\r\nقضاى اعتكاف نذرى\r\n3161 . اگر نذر كند ايام معينى را معتكف شود و از آن ايام معين تخلف كند ، آيا قضاى آن بر او واجب است يا خير ؟\r\nج . قضا بر او واجب است .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nاعتكاف در دو مسجد\r\n3162 . آيا در اعتكاف ، وحدت مسجد شرط است ؟ اگر دو مسجد به هم متصل باشند چه طور ؟\r\nج . بلى ، وحدت مسجد شرط است ، مگر در صورت اتصال زمين آن دو مسجد به يكديگر كه مىتواند در هر كدام باشد ، هر چند در نيّت يكى را معين كرده بنابر اظهر .\r\n\r\nزيارت بين اعتكاف\r\n3163 . اگر كسى در مسجد اعظم قم و يا مسجدهاى اطراف مضجع مطهر امام رضا - عليه السّلام - معتكف شود ، آيا در كوتاه مدت يا بلند مدت مىتواند كنار قبر حضرت رضا - عليه السّلام - و يا حضرت معصومه - سلام اللَّه عليها - به عبادت و زيارت بپردازد ؟ و زيارت او خروج از مسجد محسوب مىشود ؟\r\nج . مىتواند زيارت كند ، به حدى كه صورت اعتكاف محو نشود .\r\n\r\nبام و زير زمين مسجد\r\n3164 . مكان‌هايى هم چون بام و زير زمين مسجد كه شك داريم جزو مسجد است يا نه ، آيا مىتوان در حين اعتكاف به آنجا رفت ؟\r\nج . در حال اعتكاف نزول به سرداب ( زيرزمين ) مسجد و رفتن به بام مسجد جايز است ، ولى مقدار اضافى اگر جزئيتش مشكوك باشد ، رفتن به آنجا جايز نيست . ( جامع المسائل ج 2 ، ص 40 و ص 49 ، م 18 ) .\r\n\r\nاعتكاف بچه مميّز\r\n3165 . آيا اعتكاف بچه مميّز صحيح است ؟\r\nج . صحيح است .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\nجنابت معتكف\r\n3166 . اگر معتكف در مسجد جنب شود ، چه بايد بكند ؟\r\nج . بايد فوراً غسل را به جا آورد ، بنابراين اگر غسل در داخل و خارج مسجد ممكن است و غسلِ در مسجد محتاج به توقف و مكث در مسجد است ، فوراً خارج شود و در خارج غسل كند و در دو مسجد پيامبر - صلى اللَّه عليه و آله و سلّم - و مسجد الحرام با تيمم خارج شود .\r\n\r\nلمس و بوسيدن با شهوت همسر در اعتكاف\r\n3167 . آيا لمس و بوسيدن همسر با شهوت ، در حال اعتكاف اشكال دارد ؟\r\nج . بنابر احتياط واجب حرام است .\r\n\r\nتفاوت وظيفه معتكف و محرم\r\n3168 . آيا آنچه بر محرم حرام است ، بر معتكف هم حرام است ؟\r\nج . محرمات احرام بر معتكف حرام نيست ، مگر بعضى از محرمات .\r\n\r\nباطل شدن اعتكاف بر اثر باطل شدن روزه\r\n3169 . آيا اگر روزه كسى باطل شود ، اعتكاف او نيز باطل مىگردد ؟\r\nج . بلى ، باطل مىشود .\r\n\r\nمحرمات اعتكاف\r\n3170 . اگر معتكف مرتكب فعل حرامى شود كه روزه را باطل نمىكند ، اعتكاف او چه حكمى دارد ؟\r\nج . محرمات اعتكاف هر چند روزه را باطل نكند ، اعتكاف را باطل مىكند بنابر احتياط ؛ ولى در غير جماع ، ترك احتياط نشود به اين كه تمام كند و قضا كند ؛\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nو باطل كردن محرمات در صورتى است كه از روى عمد باشد نه سهو و غفلت ، و محرّماتى كه جزو محرّمات اعتكاف نيست ، ضرر به صحّت اعتكاف نمىزند .\r\n\r\nجماع در اعتكاف\r\n3171 . آيا باطل كردن اعتكاف به وسيله جماع يا ساير محرّمات ، كفاره دارد ؟ و اگر كفاره دارد ، آيا كفاره‌اش مانند كفاره ماه رمضان است ؟\r\nج . بلى ، جماع كفاره دارد و كفاره‌اش كفاره ماه رمضان است ، اما در ساير محرمات كفاره نيست اگر چه احوط است .\r\n3172 . اگر اعتكاف در ماه رمضان باشد يا هم‌زمان با قضاى روزه ماه رمضان باشد و بنابر فرض با جماع ، اعتكاف و روزه باطل شود ، چه حكمى دارد ؟\r\nج . اگر اعتكاف او در رمضان باشد و جماع كند ، كفاره ابطال روزه ماه رمضان با كفاره‌ى باطل كردن اعتكاف ، جمع و متعدد مىشود و كفاره‌ى باطل كردن روزه قضاى رمضان در صورتى است كه آن عمل بعد از ظهر باشد .\r\n3173 . اگر نذر كند در ماه رمضان معتكف شود ، سپس در ماه رمضان روزه‌اش را با جماع باطل كند ، چه حكمى دارد ؟\r\nج . در فرض سؤال سه كفاره بر او واجب است ، كفاره‌ى باطل كردن روزه ماه رمضان ، كفاره شكستن نذر و كفاره باطل كردن اعتكاف با جماع .\r\n\r\nاعتكاف بيمار\r\n3174 . آيا بيمار و كسى كه روزه برايش ضرر دارد ، مىتواند معتكف شود ؟ و اگر در حال اعتكاف باشد ، ولى روزه بگيرد ثوابى مىبرد ؟\r\nج . نمىتواند معتكف شود و ثواب اعتكاف هم نمىبرد .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nقرص خوردن زن جهت شركت در اعتكاف\r\n3175 . آيا زن مىتواند جهت شركت در اعتكاف ، براى جلوگيرى از عادت ماهيانه قرص مصرف نمايد ؟\r\nج . اگر برايش ضرر نداشته باشد ، اشكال ندارد .\r\n\r\nمرگ معتكف\r\n3176 . اگر معتكف در بين اعتكاف واجب يا مثل آن بميرد ، آيا قضاى آن بر ولىّ او واجب است ؟\r\nج . ظاهر ، وجوب قضاى روزه است ، اگر به غير اعتكاف واجب شده است و همچنين وجوب قضاى روزه و اعتكاف است اگر روزه در حال اعتكاف را نذر كرده بود و تمكّن از قضا داشته و انجام نداده تا مرده است . اما اگر روزه براى اعتكاف واجب شده ، پس وجوب قضاى آن بر ولى محل اشكال است .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nاحكام زكات\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\n\r\nزكات‌دهندگان\r\n\r\nوجوب زكات بر فقير و بدهكار\r\n3177 . اگر شخصى خرج سالش را نتواند فراهم نمايد و به سختى زندگى را بگذارند ، يا قرض دارد و نتواند قرضش را ادا كند و مقدارى زكات هم بر او واجب شده باشد ، بايد زكات بدهد ؟\r\nج . چون غنى بودن شرط زكات مال نيست ، پس على الظاهر زكات بر چنين شخصى واجب است و زكات ديگران به او مىرسد .\r\n\r\nزكات ملكى كه اجاره داده شده\r\n3178 . در مورد ملكى كه به رعيّت اجاره داده مىشود ، زكات زراعت آن به عهدهء مالك است يا رعيّت ؟ آيا رضايت زارع و عدم رضايت او موجب تفاوت در حكم مىشود ؟\r\nج . در اجاره‌ى زمين ، مالك زرع ، زارع است نه مالك زمين ، به خلاف مزارعه كه شريك هستند .\r\n\r\nكشت زمين برادر بدون اجازه‌ى او\r\n3179 . كسى مقدارى زمين زراعى را بدون اجاره يا مزارعه ، رها كرده و به جاى ديگر مىرود . برادر مالك ، آن زمين را با زمين خودش كشت مىكند . اگر مجموع محصول اين دو زمين به حدّ نصاب برسد ، بر برادر زكات واجب است يا خير ؟\r\nج . زكات بر آن برادرى است كه كِشت و كار كرده است .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nزكات زراعت در زمين غصبى\r\n3180 . اگر در زمين غصبى زراعتى صورت بگيرد ، زكات آن بر عهدهء كيست ؟\r\nج . چون زرع و حاصل براى زارع است ، زكات هم بر عهدهء او است .\r\n\r\nزكات زمين‌هاى اختلافى بين ارباب و زارع\r\n3181 . زمين‌هايى است كه بين زارع و ارباب مورد مشاجره است . دادگاه به نفع ارباب حكم داده است ، ولى زارع آن را قبول نمىكند و مدت 6 سال است بدون اين كه اجاره‌اى پرداخت كند ، مشغول كشاورزى است . آيا به اين زمين‌ها زكات تعلق مىگيرد ؟ در صورت تعلق زكات ، پرداخت آن بر عهده چه كسى است ؟\r\nج . زمين كه زكات ندارد و زكات زرع هم بر زارع است .\r\n\r\nعامل فروش يا حامل گندمى كه زكاتش پرداخت نشده\r\n3182 . شخصى به عنوان عامل فروش گندم و يا عامل حمل با كاميون ، از صاحب گندم اجرت فروش يا كرايه‌ى حمل مىگيرد . اگر او بداند كه زكات اين گندم پرداخت نشده ، آيا زكات آن‌ها بر ذمّه‌اش است كه بپردازد يا نه ؟ اجرتى كه در مقابل كارش مىگيرد چگونه است ؟\r\nج . چون در زكات جايز است قيمت آن را از مال ديگرش بدهد ، پس اگر احتمال دهد كه كسى كه به مال او زكات تعلّق گرفته از مال ديگرش مىدهد ، اشكال ندارد و در پولى كه از او گرفته تفحّص هم لازم نيست ؛ و در غير اين صورت - در حكم - به منزله‌ى تصرّف در مال غير است .\r\n\r\nپرداخت زكات در شركت سهامى دامدارى\r\n3183 . در يك شركت سهامى دامدارى ، اگر اعضاى هيأت مديره ، اقدام به پرداخت زكات نكنند ، آيا سهام‌دار خود موظف به پرداخت زكات است ؟ اگر سهام‌دار ، سود خود را به\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nصورت پول نقد دريافت كند ، چه طور ؟\r\nج . هر سهامدارى كه مالك مالِ مورد تعلق زكات است ، اگر سهم او به حدّ نصاب برسد ، بايد زكات خودش را بدهد .\r\n\r\nنحوه‌ى پرداخت زكات در شركت تعاونى\r\n3184 . در يك شركت تعاونى كشاورزى كه از سرمايه‌هاى اعضاى خود ، اقدام به توليد گندم كرده است ، آيا پرداخت زكات بايد يك جا و توسط شركت صورت بگيرد يا اين كه بر عهده هر كدام از اعضا است كه نسبت به سهم خود ، اقدام به پرداخت زكات نمايند ؟\r\nج . اگر اعضا به شركت اجازه دهند ، توسط شركت هم مىتوان زكات آن را پرداخت ؛ ولى در رسيدن به حدّ نصاب ، سهم هر يك جداگانه ملاحظه مىشود نه مجموع .\r\n\r\nهديه كردن يا فروختن گندم و خرما قبل از دانه بستن\r\n3185 . اگر قبل از اين كه گندم يا خرما دانه ببندد ، آن را هديه كنند يا بفروشند ، زكات بر مالك اوّل واجب است يا خير ؟\r\nج . بر مالك اوّل واجب نيست .\r\n\r\nزكات فرد مقروض\r\n3186 . شخصى زكات گندم بدهكار است و از طرفى مقروض مىباشد و قدرت پرداخت بدهى را ندارد . او يك دستگاه تراكتورى دارد كه اگر براى پرداخت بدهىهايش آن را بفروشد ، وام او كه تقريباً مساوى با قيمت تراكتور است ، پرداخت مىشود . ولى پس از فروش تراكتور ، خانواده‌اش در مضيقه زندگى قرار مىگيرند . آيا بايد زكات بدهد ؟\r\nج . ظاهراً بايد زكات بدهد و مىتواند زكات را از ديگران هم قبول كند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nزكات سنّىِ شيعه شده\r\n3187 . جوان سنّى ، به اعتقادات حقّه شيعه گرويده است . آيا اعمال وى قضا دارد ؟\r\nج . اعمالى را كه طبق مذهب خودش يا طبق مذهب شيعه با قصد قربت به جا آورده قضا ندارد ، فقط زكات را اگر بر وجه قربى به مؤمنين داده نشده بوده ، دوباره بايد به اهل ايمان بدهد .\r\n\r\nپرداخت زكات پدر بدون اذن\r\n3188 . شخصى زكات نمىدهد . آيا پسرش مىتواند بدون اين كه پدر متوجّه شود مقدار زكات را جدا كند و به مستحقّين برساند ؟\r\nج . نمىتواند .\r\n\r\nتصرّف ورثه در اموال ميّت كه زكات آن داده نشده است\r\n3189 . فردى كه در اموالش زكات واجب شده است ، وفات مىكند . ورثه‌اش بدون خارج كردن زكات ، در اموالش تصرّف مىكنند و در آن‌ها معامله‌هايى انجام مىدهند . آيا اين كار جايز است ؟ آيا ذمّه آن‌ها به زكات مشغول است ؟\r\nج . آن چه را كه به ذمّه ، خريدوفروش كرده‌اند و از آن اموال ادا كرده‌اند ، ملكيّت و تصرّف در آن‌ها مانعى نيست و اگر زكات بر ذمه ميّت بوده و عين زكوى موجود نيست ، مقدار زكات دين است كه از اصل مال و جميع تركه اخراج مىشود و تصرف در تمام حرام است و موجب ضمان و اگر متعلق زكات موجود است ، مثل ساير موارد تعلق زكات بايد عمل شود .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nاشيايى كه به آن‌ها زكات تعلق مىگيرد\r\n\r\nزكات گوسفند\r\n3190 . شخصى حدود چهارصد و پنجاه رأس گوسفند دارد كه شش ماه از سال علف صحرا مىخورند و شش ماه ديگر همراه با علوفه صحرا ، علوفه دستى نيز به گوسفندان مىدهد ( مانند : يونجه خشك شده و جو ) . آيا به اين گونه گوسفندان زكات تعلّق مىگيرد ؟\r\nج . اگر در تمام سال چرنده بودن بر آن‌ها صدق مىكند ، بايد زكات بدهد .\r\n\r\nانگورهاى غير قابل كشمش شدن\r\n3191 . بعضى از اقسام انگور كه قابل كشمش شدن نمىباشد و اگر خشك شود ارزشى ندارد ، - يعنى قابل استفاده نيست - ، آيا زكات دارد ؟\r\nج . اگر وقتى خشك مىشود ، كشمش بر آن صادق نيست ، زكات ندارد .\r\n\r\nزكات غلّات اربعه به دست آمده از ملك ثلث يا وقفى\r\n3192 . اگر غلّات اربعه كه از ملك ثلث و يا وقفى به دست مىآيد ، به حدّ نصاب برسد ، زكات دارد ؟\r\nج . زكات در ملك شخصى است نه در ملك نوع ، مانند نوع فقرا ، و اللَّه العالم .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n\r\nزكات ثلث اموال ميّت\r\n3193 . شخصى وصيّت كرده ثلث مال او جهت خيرات مصرف شود . ثلث او 200 نخل خرما است . اگر محصول خرما به حد نصاب برسد ، به آن زكات تعلّق مىگيرد ؟ آيا بر وصىّ واجب است زكات آن را بدهد يا بر شخص ديگر ؟\r\nج . ظاهراً واجب نيست ، مگر اين كه يقين كرده باشد حقوق بر او تعلّق گرفته ، ولى وصيت‌كننده نداده است .\r\n\r\nعدم تعلّق زكات به نخل وصيّت شده براى امام حسين\r\n- عليه السّلام -\r\n3194 . شخصى تعدادى نخل خرما براى امام حسين - عليه السّلام - در حسينيه‌اى خاص وقف كرده است تا خرج عزادارى شود . اگر محصول آن‌ها به حدّ نصاب برسد ، آيا به آن‌ها زكات تعلق مىگيرد ؟ و در صورتى كه متعلّق زكات باشند ؛ آيا بر متولّى است كه پرداخت كند ؟\r\nج . متعلّق زكات نمىشود .\r\n\r\nزكات گندم و جوى مخلوط\r\n3195 . در بعضى از محل‌ّها رسم است كه گندم و جو را درهم و مخلوط مىكارند . پس از چيدن اگر از هم جدا شوند ، هيچ‌كدام به نصاب نمىرسد . امّا مخلوط هر دو - كه به آن خلطك مىگويند - به مقدار نصاب است و به همين نحو آن را به مصرف مىرسانند .\r\nآيا زكات آن واجب است يا نه ؟\r\nج . اگر يكى اندك است كه غلبه با صدق ديگرى است ، ملاك محاسبه همان ديگرى است و زكات دارد . ولى اگر آنچه مخلوط شده زياد است و قابل مسامحه نيست ، هر كدام نصاب جدا دارد و در فرض سؤال مجموعاً زكات ندارد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nعدم تعلّق زكات به زراعت حق‌ّالزحمه\r\n3196 . آيا كارگران كشاورزى كه سهمى از زراعت را به عنوان دستمزد مىگيرند ، موظّف به دادن زكات آن‌ها هستند ؟\r\nج . تعلّق نمىگيرد .\r\n\r\nتعلق زكات بر تخم زراعت سال آينده\r\n3197 . اگر تخمى كه براى زراعت سال بعد از محصول امسال بر مىدارند ، به اندازه‌ى نصاب باشد ، به آن‌ها زكات تعلق مىگيرد ؟\r\nج . ظاهراً زكات به آن‌ها تعلق مىگيرد ، مگر اين كه از باب مؤونه ، بدل بذر سابق يا مخارج ديگر بردارد . ( به توضيح مذكور در مسأله‌ى 1495 رساله . )\r\n\r\nكاشتن گندمى كه خمس و زكات به آن تعلق گرفته است\r\n3198 . شخصى گندمى كه به آن خمس و زكات تعلق گرفته ، كاشته است . تكليف او نسبت به خمس و زكات محصولى كه به دست مىآورد ، چيست ؟\r\nج . بايد از حاكم شرع اجازه بگيرد و با او مصالحه كند .\r\n\r\nزكات گندمى كه بابت ما الاجاره پرداخت مىشود\r\n3199 . مالكى مقدارى از زمين مزروعى خود را به صورت اجاره به ديگرى واگذار نموده و مال الاجاره از گندم تعيين شده است . اگر گندم مال الاجاره به تنهايى به حد نصاب برسد ، آيا زكات دارد ؟ اگر همراه با بقيه گندم‌ها به حدّ نصاب برسد ، چه طور ؟\r\nج . در هر صورت زكات ندارد .\r\n\r\nزكات گندم قرضى بازپس گرفته شده\r\n3200 . اگر كشاورزى به شخصى حدود دو تن گندم قرض داده باشد ، پس از\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبازپس‌گيرى ، آيا بايد زكات آن را بدهد ؟\r\nج . بلى اگر در ملك او دانه گندم سفت نشده - كه وقت تعلّق زكات است ، بايد زكات آن را بدهد - و وقت بازپس گرفتن دخالتى ندارد .\r\n\r\nگندم قرضى زكات داده شده\r\n3201 . كشاورزى به كشاورز ديگرى از گندمى كه زكات آن داده شده ، به مقدار بيش از حد نصاب قرض مىدهد ، آيا موقع پس گرفتن مىتواند بگويد گندم زكات داده را به من بده يا نه ؟\r\nج . بله ، مىتواند بگويد ؛ مگر اين كه آن چه را گرفته خرج زراعت كرده باشد و بخواهد از باب اخراج مؤونه ، عوض قرض را بپردازد .\r\n\r\nزكات گندم قرض گرفته شده\r\n3202 . كشاورزى از كشاورز ديگر ، بيشتر از حد نصاب ، گندم قرض مىگيرد . آيا اين كشاورز بايد زكات گندم قرض گرفته را بدهد يا خير ؟ اگر فرد قرض دهنده ، زكات آن‌ها را داده باشد ، چه طور ؟\r\nج . خير ، زكات غلّات بر كسى واجب است كه در وقت تعلّق ملك او بوده است و اگر قرض دهنده و لو از مال ديگر داده ديگر لازم نيست قرض‌گيرنده بدهد و اگر بداند قرض دهنده مطلقاً زكات آن را نمىدهد ، نمىتواند در مقدار زكات تصرّف كند .\r\n\r\nتعلق زكات به جو كه جهت تغذيه‌ى حيوانات به كار مىرود\r\n3203 . آيا جويى كه جهت غذاى دام و طيور كاشته مىشود و براى غذاى انسان مورد استفاده قرار نمىگيرد ، زكات دارد ؟\r\nج . بله ، زكات دارد .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n\r\nتعلق زكات بر محصول مشاع\r\n3204 . در زمين‌هايى كه به صورت مشاعى كشت مىشود ، مجموع محصول از حد نصاب بيشتر است ، ولى محصول هر يك از افراد ، كمتر از حد نصاب مىباشد ، آيا به اين محصول ، زكات تعلق مىگيرد ؟\r\nج . خير ، تعلق نمىگيرد .\r\n\r\nزكات انگورهاى تازه كه كشمش آن به حد نصاب مىرسد\r\n3205 . اگر انگور را قبل از كشمش شدن بفروشند ، در صورتى كه كشمش آن به حدّ نصاب برسد ، آيا زكات بر انگورها واجب است يا خير ؟\r\nج . بله ، زكات آن بر فروشنده واجب است .\r\n\r\nواجب شدن زكات قبل از اجاره دادن نخلستان\r\n3206 . اگر هنگام عقد اجاره‌نامه بين مالك نخلستان و مستأجر ، زكات بر خرماها واجب شده باشد و خرما هنوز چيده نشده باشند ، پرداخت زكات آن بر عهدهء چه كسى است و به چه نحو بايد پرداخت شود ؟\r\nج . زكات آن بر عهدهء موجر است كه از عين آن يا قيمت آن ادا كند .\r\n\r\nبه حد نصاب رسيدن محصول خرما همراه با خرماى هديه داده شده\r\n3207 . محصول خرماى من به حدّ نصاب نرسيده است ، امّا شخصى مقدارى خرما براى من هديه آورده است كه مجموعاً با محصول من به حد نصاب مىرسد ، آيا زكات به آن‌ها تعلّق مىگيرد ؟\r\nج . خير ، تعلق نمىگيرد .\r\n\r\nباغ خرماى اجاره‌اى كه جهت تفريح و ميهمانى استفاده مىشود\r\n3208 . مالكى باغ خرماى خود را اجاره مىدهد و فكر مىكند كه مستأجر قصد استفاده از\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nمحصول خرما را دارد و ليكن مشاهده مىكند كه مستأجر از باغ ، جهت تفريح و برپايى ميهمانى استفاده مىكند . زكات محصول خرما بر عهدهء چه كسى مىباشد ؟\r\nج . بر عهدهء مستأجر است كه محصول در ملك او شروع به زرد شدن يا قرمز شدن نموده است .\r\n\r\nزكات برنج\r\n3209 . در برخى روايات زكات برنج را مطرح كرده‌اند كه حمل بر استحباب شده است .\r\nآيا با وجود اين كه در بعضى مناطق ، برنج به طور وسيعى كشت مىشود ، آيا حكم به وجوب زكات آن نمىشود ؟\r\nج . خير .\r\n\r\nفروختن متعلَّق زكات قبل از زمان وجوب\r\n3210 . اگر متعلّقات نه‌گانه زكات قبل از زمان وجوب زكات بر آن‌ها فروخته شوند ، زكات از آن‌ها ساقط است ؟\r\nج . بله ، از فروشنده ساقط مىشود .\r\n\r\nمواردى كه در صورت پرداخت زكات ، در سال‌هاى بعد هم زكات دارند\r\n3211 . كدام يك از موارد مشمول زكات ، در صورت پرداخت زكات آن ، در سال‌هاى بعد هم ، اگر به حد نصاب برسند ، زكات دارند ؟\r\nج . موارد انعام ثلاثه ( شتر ، گاو ، گوسفند ) و نقدين ( طلا و نقره ) .\r\n\r\nزكات مال التّجارة\r\n3212 . آيا مال التّجارة هم زكات دارد ؟ زكات آن واجب است يا مستحب ؟ مقدار و حد نصاب آن چه قدر است ؟\r\nج . با شرايطى مستحب است كه از جمله اين شرايط ، رسيدن به حد نصاب طلا\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nيا نقره در تمام سال است ، پس اگر مدتى از حد نصاب كمتر شود ، زكات استحبابى ندارد .\r\n\r\nشمول زكات بر قرض\r\n3213 . آيا زكات شامل دين ( قرض ) هم مىشود ؟ در اين صورت زكات آن بر عهدهء وام‌دهنده است يا وام‌گيرنده ؟\r\nج . اگر كسى طلا و نقره يا چيز ديگرى كه زكات آن واجب است قرض كند و يك سال نزد او بماند ، بايد زكات آن را بدهد و بر كسى كه قرض داده ، چيزى واجب نيست .\r\n\r\nزكات ديگرى غير از زكات تسعه و فطره\r\n3214 . آيا به غير از زكات موارد نه‌گانه و زكات فطره ، زكات واجب يا مستحبى ديگرى وجود دارد ؟\r\nج . در چيزهايى كه از زمين مىرويد و با پيمانه يا وزن معامله مىشود و از چيزهايى نيست كه مثل سبزىجات زود فاسد مىشود ، زكات مستحب است و زكات مال التّجارة هم با شرايطى مستحب است .\r\n\r\nتعلّق زكات به طلاى مسكوك\r\n3215 . آيا به سكّه‌هايى از قبيل اشرفى ، پهلوى ، بهار آزادى و . . . زكات تعلّق مىگيرد ؟\r\nج . بلى ، زكات دارد . اگر طلا و مسكوكِ به سكّه رايج باشد .\r\n\r\nعدم شمول زكات بر اسكناس\r\n3216 . آيا زكات كه بر درهم و دينار تعلّق مىگيرد ، شامل اسكناس و سكّه‌هاى ريالى نيز مىشود ؟\r\nج . شامل آن‌ها نمىشود .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nتعلق زكات بر سكّه‌هاى طلاى غير رايج\r\n3217 . آيا بر سكّه‌هاى طلايى كه غير رايج‌اند ، زكات تعلق مىگيرد ؟\r\nج . خير ، تعلّق نمىگيرد ، ( مسأله‌ى 1507 رساله ) .\r\n\r\nرايج بودن سكه بهار آزادى\r\n3218 . آيا سكه بهار آزادى زكات دارد يا غير رايج محسوب مىشود ؟\r\nج . سكّه بهار آزادى زكات دارد و براى رواج آن همين كه در مهريه‌ى زنان و جوايز و مانند اين‌ها كافى است .\r\n\r\nزكات طلاهاى زرگرى\r\n3219 . سرمايه‌ى طلافروشى به صورت شمش يا سكّه مسكوك يا طلاهاى زينتى مانند :\r\nگوشواره ، انگشترى ، سينه‌ريز و غيره مىباشد . اگر مقدارى از سكّه‌ها همچنان بماند و سال بر آن بگذارد ، تكليف او نسبت به پرداخت زكات چيست ؟\r\nج . زكات با ساير شروطش لازم است .\r\n\r\nلزوم سال در سكّه\r\n3220 . جوانى هستم كه به واسطه‌ى بيمارى مادرزادى ، قادر به حركت نمىباشم و در كنار خانواده زندگى مىنمايم . حدود يك سال است پول‌هاى خود را تبديل به سكّه نموده‌ام تا پس از گران شدن ، آن‌ها را فروخته ، درآمدى از آن راه داشته باشم .\r\nاگر به حدّ نصاب برسد ، زكات به آن تعلّق مىگيرد ؟ اين معامله از نظر شرع چه صورتى دارد ؟\r\nج . در آنچه كه سال معتبر است ، در بين سال اگر تبديل شود ، وجوب پرداخت زكات ثابت نيست و اين معامله مانعى ندارد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nزكات طلاى مسكوكى كه چند سال پرداخت نشده است\r\n3221 . طلايى است مسكوك كه مقدار آن بيش از حدّ نصاب مىباشد و چندين سال است زكات آن داده نشده است ، آيا نسبت به تأخير در پرداخت زكات سال‌هاى گذشته ، اشتغال ذمّه است يا فقط معصيت كرده و با پرداخت زكات فعلى ، تدارك مىشود ؟ اگر از چهل دينار يك دينار را بايد بدهد ، در صورتى كه به پول رايج ، به قيمت در آورده و پرداخت نمود و آن يك دينار در ملك او باقى ماند ، آيا بازهم نصاب زكات ، نسبت به چهل دينار باقى است ؟ پس از پرداخت زكات ، اگر در سال‌هاى بعد ، بقيه طلا كه بازهم بيش از حدّ نصاب است باقىمانده ، آيا مجدّداً مشمول حكم زكات مىشود ؟\r\nج . نصاب اوّل طلاى مسكوك كه بيست مثقال شرعى است ، اگر زكات آن - كه نصف مثقال شرعى است - پرداخت نشده تا چند سال فقط يك زكات بر او است . و اگر پرداخت شد و از عين و به قدر نصاب نماند ، چيزى بر آن نيست و اگر از قيمت پرداخت شد ، پس تا مقدار نصاب محفوظ و باقى است ، بايد در سال‌هاى آينده زكات همان قدر نصاب را بدهد و تكرار نمايد . و اما اگر بيش از نصاب داشت ، در هر سال تكرار مىشود تا به مرز نصاب اوّل برسد ؛ هر چند در اين سال‌ها اداى زكات نكند . فقط غلّات اربعه ، اگر زكات آن‌ها داده شد ، ديگر ، در سال‌هاى ديگر اگر چه نصاب ، باقى باشد زكات نيست .\r\n\r\nخمس و زكات سكّه‌ى هديه شده\r\n3222 . اگر هديه ، سكّه طلا باشد به آن خمس تعلّق مىگيرد يا زكات ؟\r\nج . بنابر احتياط واجب به زايد بر مؤونه خمس تعلّق مىگيرد و اگر به حدّ نصاب برسد ، بعد از گذشت 11 ماه هلالى و داخل شدن ماه دوازدهم زكات هم دارد .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n\r\nسكّه‌ى هديه داده شده\r\n3223 . آيا به سكّه‌هاى طلايى كه به عنوان هديه به شخصى داده‌اند ، زكات تعلّق مىگيرد ؟\r\nدر صورت شمول زكات ، آيا مىتوان آن مبلغ را به حساب دولت واريز نمود و زكات را از ماليات دولتى محاسبه نمود ؟\r\nج . زكات تعلّق مىگيرد و نمىتوان محاسبات دولت را داخل در زكات نمود .\r\n\r\nپول‌هاى كاغذى\r\n3224 . آيا بر پول‌هاى كاغذى ، زكات تعلّق مىگيرد ؟\r\nج . زكات ندارد ، ولى خمس در زايد بر مؤونه واجب است .\r\n\r\nتعلق زكات به طلاى سفيد ( پلاتين )\r\n3225 . آيا به طلاى سفيد كه در اصل اسم آن پلاتين است ، زكات تعلق مىگيرد ؟\r\nج . مادّه پلاتين غير از طلا است و به همين جهت زكات ندارد .\r\n\r\nسكه‌هايى كه به صورت دستبند و زيورآلات درآمده\r\n3226 . آيا به سكه‌هاى طلاى قديمى كه به صورت دستبند يا خلخال بوده و سال‌ها استفاده‌ى زينتى از آن‌ها شده ، زكات تعلق مىگيرد ؟\r\nج . اگر معامله با آن سكه‌ها رايج باشد ، زكات دارد ؛ ولى اگر طورى شود كه معامله با آن به عنوان مسكوك رايج نباشد ، زكات ندارد .\r\n\r\nتعلق زكات بر سكه‌هاى طلاى قديمى\r\n3227 . اگر سكه‌هاى طلاى قديمى ، وجه رايج نباشد ، بلكه خودش به مانند يك جنس مورد معامله قرار بگيرد و قيمت آن كم و زياد شود ، متعلق زكات است يا خير ؟\r\nج . خير .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nتعلق زكات بر زيورآلاتى كه شوهر مىخرد\r\n3228 . آيا بر طلا و زيور آلاتى كه شوهر براى همسر خود مىخرد ، زكات تعلق مىگيرد ؟\r\nج . خير .\r\n\r\nپرداخت زكات طلاى مسكوك به پول رايج\r\n3229 . اگر چهل مثقال مسكوك طلا موجود باشد ، يك مثقال زكات آن است ، اگر اين يك مثقال را به پول رايج حساب كند و پرداخت نمايد ، آيا در سال بعد نيز بر اين چهل مثقال طلا ، زكات واجب مىشود ؟\r\nج . بله ، واجب مىشود .\r\n\r\nزمينى كه با كانال مشروب مىشود\r\n3230 . زمينى به وسيله آب درّه‌اى مشروب مىشود كه از چند كيلومتر دور تر به وسيله كانال به آنجا متصل مىشود . آيا در زكات ، مانند مشروب شدن به آب نهر مىباشد ؟\r\nحكم همين مسأله را درباره قنات نيز بيان فرماييد .\r\nج . در جهت زكات ، مانند مشروب شدن به آب نهر است كه در سال اوّلى كه حفر كانال و اين علاج را كرده‌اند ، زكات آن نصف عشر است و در سال‌هاى ديگر عشر است و همين طور است در آبيارى به وسيله قنات .\r\n\r\nزكات طلاى مسكوكى كه چند سال پرداخت نشده است\r\n3231 . سكه‌هاى طلايى بيش از حد نصاب موجود مىباشد كه چندين سال است زكات آن‌ها داده نشده است . با توجه به تأخير پرداخت زكات در سال‌هاى گذشته ، به ازاى هر سال بايد زكات پرداخت نمايد يا اين كه يك بار پرداختن كافى است ؟\r\nج . اگر به يك بار زكات دادن از حدّ نصاب ناقص مىشود ، يك بار واجب است و اگر ناقص نشود ، به ازاى هر سالى كه ناقص نشود زكات واجب است .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\nبذر غلّات\r\n3232 . تخمى كه زكات آن را داده‌اند ، آيا در سال‌هاى بعد مىتوانند همان مقدارى كه در سال پيش زكات آن را پرداخته‌اند ، از محصول بردارند و زكات آن را ندهند يا اين كه بايد در سال‌هاى بعد زكات آن مقدار تخم را بدهند ؟\r\nج . قيمت آن را از محصول كم مىكنند و همچنين ساير مخارج را و سپس ملاحظه مىكنند به حدّ نصاب هست يا خير .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nنحوه محاسبه زكات\r\n\r\nكسر وجه اجاره‌ى ملك\r\n3233 . شخصى ملكى را به مبلغى اجاره نموده است . آيا وجه اجاره را موقع پرداخت زكات كسر نمايد ؟\r\nج . كسر مىشود .\r\n\r\nهزينه‌ى ميراب\r\n3234 . آيا گندم يا جو يا پولى كه به ميراب داده مىشود از مؤونه است و كسر مىشود ؟ و آيا فرقى ما بين گندم و جو با پول - در فرض سؤال - در رابطه با نصاب مىباشد ؟\r\nج . بله ، از مؤونه است و فرق نمىكند .\r\n\r\nكم كردن مخارج خرمن‌كوبى\r\n3235 . گندم را چيده و در خرمن جمع نموده‌ايم ، آيا مىتوان مخارج كارگرانى كه مزد گرفته‌اند ، از گندم كسر نماييم و بعد زكات بدهيم ؟\r\nج . مؤونه لازمه كه مشترك بين مال مالك و فقرا است ، پيش از نصاب ملاحظه و اخراج مىشود .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nبذر جزو مؤونه است\r\n3236 . بذرى كه براى زراعت پاشيده مىشود ، آيا جزو مخارج است ؟\r\nج . به حسب ظاهر جزو مؤونه است .\r\n\r\nكسر مخارج شخم ، بذر ، لباس ، تراكتور و ساير وسايل كشاورزى\r\n3237 . مخارجى را كه براى گندم ، جو و انگور كرده است ، مانند : شخم ، تخم و . . . و لباسى كه به واسطه‌ى زراعت كهنه شده است ، حتى خريد تراكتور و وسايل كشاورزى ديگر ، حتى مخارج مقدماتى آن‌ها را ، آيا مىتوان از حاصل كسر نمود ؟\r\nج . در مورد شخم و تخم و امثال آن از مؤونه‌هاى مورد نياز در هر سال از حاصل اخراج مىشود ، و همچنين مخارجى كه در آن سال به آن‌ها نياز است ، هر چند براى سال‌هاى بعد هم مىماند - مثل بناى ديوار بستان و اجراى نهر - كه از حاصل سال اوّل كم مىشود نه اين كه بر سال‌ها توزيع شود و اما در مورد تراكتور و امثال آن - از چيزهايى كه احتياج زراعت مىتواند با استيجار آن‌ها هم بر طرف شود - پس پول خريد آن‌ها از مؤونه‌ى همان سال نيست ؛ مگر به مقدار اجرت يك سال و همچنين است سال‌هاى بعد .\r\n\r\nكسر مؤونه‌ى خريد چاه و آب چاه\r\n3238 . آيا خريد چاه يا آب چاه از مؤونه زراعت است و كسر مىشود ؟\r\nج . ظاهراً كسر مىشود .\r\n\r\nمعيار قيمت بذر\r\n3239 . معيار قيمت بذرى كه از حاصل ، كم مىشود چه زمانى است ؟\r\nج . ظاهراً قيمت همان وقتى كه آن را كاشته است .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n\r\nزكات زمين مشروب به آب چاه عميق\r\n3240 . زكات محصول زراعتى كه به وسيله چاه عميق موتورى آبيارى شده است ، را چگونه بايد محاسبه نمود ؟\r\nج . همانند آن‌هايى كه با وسايل آبيارى مىكنند .\r\n\r\nعدم فرق نصاب در آب قنات و چاه\r\n3241 . آيا نصاب زمينى كه با آب قنات مشروب مىشود با زمينى كه با آب چاه و موتور مشروب مىشود فرق دارد ؟\r\nج . در نصاب فرق ندارند .\r\n\r\nنحوه احتساب نصاب در زراعت چند شريك\r\n3242 . املاك زن و مادر در دست شوهر و فرزند است و آن‌ها با املاك خودشان مخلوط كرده و زراعت مىكنند ، در حالى كه زن يا مادر ، دخالتى در املاك خود ندارند . آيا غلّه هر كدام بايد به حدّ نصاب برسد يا مجموع زراعت روى هم حساب مىشود ؟\r\nج . بايد آنچه از ابتدا در ملك هر يك هست و به تنهايى به قدر نصاب هست ، زكات آن را پرداخت نمايد ، به خلاف آن كه براى خود بكارد و در پايان به عنوان اجرت بر وجه صحيح به آن‌ها غله بدهد كه در سهم آن‌ها زكات نيست .\r\n\r\nنصاب زمين مشترك\r\n3243 . زمين‌هاى زراعى همسر در دست شوهر است كه آن‌ها را همه‌ساله با زمين‌هاى خود كشت مىكند . آيا غلّهء هر كدام بايد جداگانه به حدّ نصاب برسد يا مجموع زراعت ملاك نصاب است ؟\r\nج . اگر براى همسر كشت مىكند و از ابتدا بخشى از غلّه ملك همسر است ، در صورتى متعلّق زكات است كه جداگانه به حدّ نصاب برسد و اگر براى خود كشت مىكند ، بعد از كسر مخارج ، مجموع زراعت خود را ملاحظه مىكند .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nمقدار زكات و حد نصاب گندم آبى\r\n3244 . مقدار زكات گندم آبى و حدّ نصاب آن را بيان فرماييد ؟\r\nج . نصاب آن حدود « 288 من تبريز » است كه آن را 847 كيلوگرم يا « 194 / 849 كيلوگرم » به حساب دقيق‌تر برآورد كرده‌اند ؛ ولى رعايت « 847 كيلوگرم » موافق احتياط است و مقدار زكات آن - در صورت آبيارى با دست - « بيس يك » است .\r\n\r\nفرق خريدن چاه با خريدن آب چاه در محاسبه‌ى مخارج\r\n3245 . آيا براى آبيارى مزرعه ، خريدن آب چاه با خريدن خود چاه از نظر محاسبه در مخارج و كسر كردن از مال زكوى ، فرق دارند ؟\r\nج . خير ، فرق ندارد .\r\n\r\nحد نصاب محصولى كه آب آن از طريق سدّ و كانال‌هاى دولتى تأمين مىشود\r\n3246 . اگر آب كشاورزى از طريق سدّ و كانال‌هايى تأمين شود كه دولت در قبال آن‌ها وجهى از زارعين مىگيرد ، زكات آن 110 است يا 120 ؟\r\nج . عشر ( 110 ) است ، هر چند پول آب به عنوان مؤونه كم مىشود .\r\n\r\nآبيارى از رودخانه‌اى كه خرج آن با آبيارى توسط موتور برابر است\r\n3247 . جهت آبيارى از آب رودخانه ، مبالغى از كشاورزان به عنوان ميرابى و لايروبى دريافت مىشود كه قيمت اين آب با آبيارى با موتور مساوى مىشود . يعنى براى كشاورز از جهت هزينه فرق نمىكند كه از رودخانه استفاده كند يا از موتور . حال سؤال اين است كه زكات گندم و جو آبيارى شده از اين رودخانه 110 است يا 120 ؟ يا اين كه بايد هزينه‌ى آبيارى با رودخانه را از مخارج حساب كرد و اين زكات را يك دهم حساب نمود ؟\r\nج . زكات آن 110 ( عشر ) است كه مخارج مذكور به عنوان مؤونه كم مىشود .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nمحاسبه‌ى استهلاك تراكتور ، موتور آب و ماشين سوارى از هزينه‌ها\r\n3248 . آيا استهلاك تراكتور ، موتور آب و ماشين سوارى كه در امر زراعت مورد استفاده قرار گرفته‌اند ، جزو مخارج مىباشند و كسر مىگردند يا خير ؟\r\nج . هر چه براى آن استهلاك هزينه كرده يا به سبب آن تفاوت قيمت حاصل شده ، به نحوى كه موجب صدق عرفى مؤونه است ، كسر مىشود .\r\n\r\nكم كردن مخارج تعمير وسايل كشاورزى ( تراكتور )\r\n3249 . كشاورزى تراكتورى دارد كه خراب شده است . مبلغ دويست هزار تومان خرج تعمير آن مىكند ، آيا اين مبلغ را مىتواند از گندم‌ها كسر كند يا خير ؟\r\nج . هر مقدار از آن كه زيادتر از كرايه كردن تراكتور است ، براى سال‌هاى بعد قرار دهد .\r\n\r\nكم كردن مال الاجاره زمينى كه علاوه بر گندم ، ساير محصولات نيز توليد كرده است\r\n3250 . شخصى ملكى را اجاره كرده و در آن علاوه بر گندم ، ساير محصولات را نيز به عمل آورده است . آيا مىتواند تمام مال الاجاره را از زكات گندم كسر كند ؟\r\nج . خرج‌هايى كه تنها براى يكى از آن‌ها كرده ، فقط از همان كسر مىشود ، ولى اگر براى هر دو مخارجى كرده ، بايد به هر دو قسمت نمايد ، مثلًا اگر هر دو به يك اندازه بوده ، مىتواند نصف مخارج را از جنسى كه زكات دارد كم كند .\r\n\r\nكمتر از حد نصاب بودن گندم‌ها پس از كسر هزينه‌ها\r\n3251 . اگر گندم به دست آمده به حد نصاب برسد ؛ ولى پس از كم كردن هزينه‌ها ، كمتر از حد نصاب شود ، بازهم متعلق زكات است يا معاف مىگردد ؟\r\nج . بنابر اظهر ، زكات واجب نيست .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\nتأمين هزينه‌ها از طريق فروش كاه\r\n3252 . اگر از طريق فروش كاه ، هزينه‌هاى توليد گندم تأمين شود ؛ آيا در اين صورت نيز مىتوان هزينه‌ها را از خود گندم كسر نمود ؟\r\nج . با زياد بودن و استقلال كاه ، هزينه‌ها بر آن دو توزيع مىشود .\r\n\r\nتأمين هزينه‌هاى مال زكوى از درآمدهاى جنبى آن\r\n3253 . اگر از محل درآمدهاى جنبى متعلّقات زكات ، هزينه‌ى آن‌ها تأمين شود ، ( مثلًا از طريق فروش كاه ، گندم يا كود و . . . ) آيا بازهم مجازيم هزينه‌ها را از خود عين مال زكوى كم كنيم يا خير ؟\r\nج . با فرض زياد بودن و استقلال در مثل كاه ، هزينه‌ها بر زكوى و غير آن توزيع مىشود .\r\n\r\nكمتر شدن تعداد گوسفندان از حد نصاب ، قبل از محاسبه و پرداخت زكات\r\n3254 . شخصى ، تعدادى گوسفند داشته كه از حد نصاب بالاتر بوده است . اما تعداد دقيق آن‌ها را نمىدانست . قبل از اين كه شروع به محاسبه و پرداخت زكات نمايد ، در اثر بيمارى و حمله‌ى حيوانات وحشى تعداد زيادى از گوسفندان از بين مىروند به نحوى كه گوسفندان باقيمانده از حد نصاب كمتر مىشود . تكليف اين فرد نسبت به پرداخت و محاسبه‌ى زكات چيست ؟\r\nج . اگر يك سال زكاتى يعنى ورود در ماه دوازدهم از نصاب بر آن گذشته و بعد از سال از نصاب كمتر شده ، بايد زكات آن را بدهد .\r\n\r\nعدم پرداخت به موقع زكات طلا و كم شدن مقدار آن\r\n3255 . كسى در سال‌هاى گذشته ، مقدارى بيش از حد نصاب طلاى مسكوك داشته ؛ ولى زكات آن‌ها را پرداخت نكرده است . به مرور با خرج كردن سكّه‌ها اكنون حدود 15\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nمثقال طلاى صيرفى برايش باقى مانده است ، لطفاً بفرماييد وظيفه‌ى او از حيث پرداخت زكات چگونه است ؟\r\nج . به عدد هر سالى كه با دادن زكات از حد نصاب كمتر نمىشود ، بايد زكات بدهد .\r\n\r\nپرداخت كمتر از مقدار يقينى زكات ذمّه‌اى\r\n3256 . كشاورزى تا كنون زكات گندم يا جو را پرداخت نكرده است . لذا بايد مقدار زيادى زكات بدهد . اما پرداخت همه‌ى آن‌ها براى او ممكن نيست ، آيا جايز است كمتر از مقدار يقينى و آن حدّ كه در توان دارد بپردازد ؟\r\nج . هر مقدارى كه لازم الادا بوده ، بر ذمه‌ى او است و ساقط نمىشود و مثل ساير ديون است .\r\n\r\nعدم كفايت ماليات از زكات\r\n3257 . آيا پرداخت ماليات در نظام جمهورى اسلامى از وجوه شرعيه - مانند زكات - كفايت مىكند ؟\r\nج . كفايت نمىكند .\r\n\r\nپرداخت زكات از غير عين مال\r\n3258 . آيا جايز است زكات از عين مال خارجى آن داده نشود ، بلكه جنس ديگرى - مانند فرش و لباس - به جاى عين و بهاى آن پرداخت شود ؟\r\nج . بنابر احتياط واجب ، بايد پول نقد بدهد ؛ مگر آن كه گيرنده رضايت داشته باشد .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\nمصرف زكات\r\n\r\nقرض دادن از زكات\r\n3259 . آيا مىشود براى كار خير از پول زكات به مردم قرض داد ؟\r\nج . قرض دادن جزو مصرف زكات نيست ، اگر در مورد سبيل اللَّه باشد ، جايز است .\r\n\r\nصرف زكات در مدرسه‌سازى\r\n3260 . نظر به اين كه كمبود فضاهاى آموزشى در اكثر نقاط كشور از مشكلات عمدهء دولت و ملّت به حساب مىآيد و با عنايت به اين كه يكى از موارد مصرف زكات « فى سبيل اللَّه » مىباشد ، مستدعى است نظر مبارك را در خصوص تخصيص اين مورد از زكات به امر مقدّس مدرسه‌سازى مرقوم فرماييد ؟\r\nج . مدرسه‌اى كه منفعت عمومى و دينى دارد كه نفع آن به عموم مسلمانان مىرسد و براى اسلام نفع دارد ، جزو فى سبيل اللَّه است كه بنابر احوط شرط است كه منبع مالى ديگرى براى ساختن آن نباشد .\r\n\r\nصرف سهم غارمين در دين خود\r\n3261 . فردى واجب الزكاة مىباشد ، در حالى كه خودش بدهكار است ، آيا مىتواند آن زكات را از جهت سهم غارمين در بدهكارى خودش مصرف كند ؟ آيا فقير مىتواند\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nزكاتش را خودش بردارد ؟\r\nج . نمىتواند زكات را از جهت سهم غارمين در بدهكارى خودش مصرف كند ، همان گونه كه فقير نمىتواند زكاتش را خودش بردارد ، هر چند مىتوانند از ديگران ، با وجود ساير شرايط ، زكات بگيرند .\r\n\r\nصرف زكات در كتابخانه و كتاب\r\n3262 . آيا مىتوان از زكات براى تأسيس كتابخانه ، خريد و نشر كتاب‌هاى مذهبى و اداره‌ى آن بهره گرفت ؟\r\nج . بله ، مىتوان .\r\n\r\nپرداخت زكات به معلّم قرآن\r\n3263 . اگر كسى را جهت تعليم قرآن به اطفال مؤمنين اجير نمايند ، آيا جايز است مال الاجاره را از زكات پرداخت نمايند ، آيا در مورد مزبور نياز به اجازه‌ى حاكم دارد ؟\r\nج . ظاهراً نياز به اجازه ندارد .\r\n\r\nپرداخت زكات به مبلّغ\r\n3264 . اگر مؤمنين در ايّام تبليغى رمضان يا محرّم قدرت مالى براى دعوت مبلّغ نداشته باشند ؛ آيا از پول زكات مىتوانند براى اين امر اقدام كنند ؟\r\nج . ظاهراً مىتوانند .\r\n\r\nميزان مصرف زكات در مورد « فى سبيل اللَّه »\r\n3265 . چه مقدار زكات را مىتوان « فى سبيل اللَّه » مصرف كرد ؟\r\nج . هر مقدارى كه مورد نياز آن باشد ؛ به شرط اين كه بنابر احوط منبع مالى ديگرى براى وصول به آن نباشد .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nفرستادن بچه‌هاى بىبضاعت به مدرسه با زكات\r\n3266 . آيا مىتوان زكات را صرف فرستادن بچّه‌هاى افراد بىبضاعت به مدرسه نمود ؟\r\nج . با ملاحظه‌ى جهت « فى سبيل الخير » بودن مانعى ندارد ، به شرط آن كه منابع مالى ديگرى براى اين امر وجود نداشته باشد .\r\n\r\nترجيح بين فقير يا مسجد نيمه كاره در صرف زكات\r\n3267 . اگر در شهرى هم فقير مستحقّ و هم مسجد نيمه كاره باشد ، در مصرف زكات اولويت با كدام يك مىباشد ؟\r\nج . هر كدام كه در نياز و احتياج اولويت دارند .\r\n\r\nمصرف زكات در تهيه‌ى جهيزيه‌ى دختر فرد ديگر\r\n3268 . كسى فقير نيست ؛ ولى توانايى تهيه‌ى جهيزيه دخترش را ندارد ، آيا زكات را مىتوان به اين فرد داد ؟\r\nج . اگر تهيه جهيزيه او در عناوين ديگر غير از فقر - از مصارف زكات - قرار مىگيرد ، جايز است .\r\n\r\nدادن زكات به كودك فقير نابالغ\r\n3269 . آيا مىتوان زكات را به كودك فقير نابالغ داد يا حتماً بايد به سرپرست او داده شود ؟\r\nج . بايد به سرپرست و ولىّ او داد .\r\n\r\nمصرف زكات در آزاد كردن زندانى چك بىمحل\r\n3270 . اگر كسى به دليل كشيدن چك بىمحل در زندان باشد ، آيا مىتوان زكات را جهت رهايى او به كار برد ؟\r\nج . براى اداى قرض او مىشود داد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n\r\nپرداخت زكات متوفّى به جاى بدهى او\r\n3271 . اگر كسى كه بدهكار است فوت كند و مالى داشته باشد كه زكات بر آن واجب شده است ، آيا مال زكوى را مىتوان از بابت پرداخت بدهى طلب‌كاران ، بابت قرض او پرداخت نمود ؟\r\nج . خير ، نمىتوان .\r\n\r\nاستفاده از زكات براى ساختن انبار عمومى\r\n3272 . آيا اهالى روستا مىتوانند براى ساختن انبار براى نگهدارى كالاهاى سهميّه عموم اهالى از زكات استفاده كنند ؟\r\nج . اگر مورد نياز مسلمين است و محلّى ديگر براى هزينه ساخت آن نيست ، مانعى ندارد .\r\n\r\nمصرف زكات در خريد پارچه كفن براى عموم\r\n3273 . در غسّال خانه روستاى ما گاهى اوقات به علت عدم وجود كفن دچار مشكل مىشويم . لطفاً بفرماييد آيا از پول زكات شخص يا اشخاصى مىتوان چند طاقه پارچه خريد و در غسال‌خانه براى همه‌ى مسلمين قرار داد ؟\r\nج . نسبت به ميّتى كه تركه به قدر كفن ندارد و متبرّعى هم نيست ، مانعى ندارد .\r\n\r\nصرف زكات در اماكن عمومى كه افراد متمكّن نيز از آن استفاده مىكنند\r\n3274 . آيا زكات را مىتوان صرف در اماكن عمومى كرد كه افراد متمكّن نيز از آن استفاده مىكنند ؟\r\nج . اگر منفعت عمومى و دينى دارد ، جايز است .\r\n\r\nتعمير قبرى كه منسوب به امامزاده است از محل زكات\r\n3275 . از گذشته قبرى به عنوان امام‌زاده شهرت يافته ، امّا شجره‌نامه آن دقيقاً معلوم\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nنيست . آيا تعمير آن از زكات جايز است ؟\r\nج . ظاهراً مانعى ندارد ، اگر تعمير ضرورى شده و راه ديگرى جز زكات نيست .\r\n\r\nمصرف زكات در ساخت دستشويى براى اهل تسنن\r\n3276 . در منطقه‌ى بلوچستان در اثر فقر مادّى و فرهنگى ، مردم آن حتى از داشتن سرويس بهداشتى محرومند . در اين صورت ، آيا مىتوان براى آن‌ها از زكات دستشويى ساخت ؟ ( لازم به توضيح است كه اكثر آن‌ها از برادران اهل سنت هستند ) .\r\nج . مبنى بر اندراج تحت يكى از دو سهم است كه توضيح آن در جامع المسائل ، ج 2 ، ص 113 آمده است .\r\n\r\nصرف زكات در خريد كتب علمى\r\n3277 . اگر يك دانش‌آموز دبيرستانى يا دانشجوى دانشگاهى نياز به كتاب‌هاى علمى - مانند فيزيك ، رياضى ، شيمى و . . . - داشته باشد ، آيا پدر مىتواند جهت اين امور براى فرزندش از زكات هزينه كند ؟\r\nج . اگر ايمن از تضرّر ايمانى به بعض لوازم آن‌ها باشد مىتواند ؛ و گرنه نمىتواند .\r\n\r\nخريد ظروف وقفى از محل زكات\r\n3278 . آيا مىتوان زكات را براى خريد ظروف وقفى براى مسجد صرف كرد ؟\r\nج . اگر محلّ ديگرى بنابر احوط براى تهيه آن‌ها نيست و مورد نياز است ، جايز است .\r\n\r\nخريدن كتب دينى براى خود از زكات اموال\r\n3279 . آيا طلبه مىتواند زكاتش را صرف خريد كتب دينى براى خود نمايد ؟\r\nج . خير ، نمىتواند .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n\r\nاستفاده از زكات در برگزارى مسابقات قرآنى بين دانش‌آموزان\r\n3280 . آيا از وجوهات حاصل از زكات مىتوان براى برگزارى مسابقات قرآنى و نشر فرهنگ دينى بين دانش‌آموزان استفاده كرد ؟\r\nج . جايز است .\r\n\r\nمصرف زكات در كمك به سيل‌زدگان و زلزله‌زدگان\r\n3281 . آيا وجوهات شرعى - مانند خمس و زكات - را مىتوان در مواردى مانند كمك به سيل‌زدگان و زلزله‌زدگان مصرف كرد ؟\r\nج . در زكات جايز است ؛ و در خمس از سهم امام - عليه السّلام - مجاز است ، البته پس از استجازه‌ى از مقلَّد ( مرجع تقليد ) در مقدارى كه مىخواهد مصرف كند .\r\n\r\nمصرف زكات در كمك به زلزله‌زدگان و قحطىزدگان ساير كشورها\r\n3282 . آيا مىتوان زكات را براى كمك به زلزله‌زدگان اندونزى يا قحطىزدگان اتيوپى فرستاد ؟\r\nج . اگر مسلمان يا مؤلفه باشند ، جايز است ؛ آنجا كه مصالح اهل ايمان غايت مقصوده است .\r\n\r\nاولويت در بين موارد مصرف زكات\r\n3283 . در بين موارد مصرف زكات ، اولويت به چه ترتيب مىباشد ؟\r\nج . هر چه اهميت بيشترى داشته باشد ، در اولويت قرار مىگيرد كه به حسب موارد مختلف است .\r\n\r\nدادن مواد غذايى به عنوان زكات\r\n3284 . آيا به عنوان زكات مىتوان به فقرا مواد غذايى داد ؟\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nج . اگر به عنوان دفع قيمت است ، احوط محافظت بر نقد است ، مگر گيرنده به كالا راضى باشد .\r\n\r\nذبح گاو و گوسفند متعلق به زكات و تقسيم گوشت آن بين فقرا\r\n3285 . آيا در زكات گاو و گوسفند ، مىتوان حيوان را سر بريد و گوشت آن را بين چند فقير تقسيم نمود ؟\r\nج . اگر قيمت كم نشود و با تراضى با گيرندگان باشد ، مانعى ندارد .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nشرايط مستحقّين زكات\r\n\r\nپرداخت زكات به معتاد\r\n3286 . آيا مىشود زكات را به افراد فقير معتاد به ترياك داد ؟\r\nج . اگر صرف در كشيدن ترياك مىكند ، در ابتداى معتاد شدن نمىتواند به او بدهد ؛ ولى اگر معتاد شده است ، عدم پرداخت مبنى بر حرمت ادامه اعتياد است ، و اگر صرف در ضروريات خود و عيالش مىكند ، پرداخت زكات به او مانعى ندارد و همچنين اگر ندانيم كه آن را چه مىكند .\r\n\r\nميزان فقر\r\n3287 . معيار در فقر افراد چيست ؟ آيا شخصى كه مثلًا حدود پانصد تومان پول ندارد ، ولى از لحاظ خوراكى چندان در مضيقه نيست ، مىتوان به او زكات داد ؟\r\nج . فقير و مستحقّ زكات است .\r\n\r\nكسى كه در صورت فروش ملكش غنى است\r\n3288 . شخصى داراى باغى است كه اگر بفروشند غنى مىشود ؛ ولى به طمع گران‌تر شدن نمىفروشد . آيا مىتوان به او زكات داد ؟\r\nج . اين شخص فقير نيست .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nدادن زكات به داماد يا عروس\r\n3289 . در چه صورتى شخص مىتواند زكات مال را به داماد يا عروس خود بدهد ؟\r\nج . در صورتى كه فقير باشند .\r\n\r\nخرج زكات براى تحصيل فرزند\r\n3290 . در صورت فقر پسر ، پدر مىتواند زكات را براى تحصيل فرزند در دانشگاه يا حوزه به پسر خود پرداخت نمايد ؟\r\nج . در اين جهت با ديگران فرقى ندارد .\r\n\r\nپرداخت زكات به پسر فقير\r\n3291 . پدر اين جانب حدود هفتاد سال سن دارد و شغل او كشاورزى است . بنا به اقرار خودش زكات را خوب حساب نكرده است ، يعنى دقيق زكات تسعه ( نه‌گانه ) را نداده و يقين دارد به عهده او زكات تسعه هست . همچنين ردّ مظالم به عهده او است .\r\nآيا اكنون براى برىء الذّمه شدن مىتواند يك‌جا همه را حساب كند و به پسر فقير خود بدهد و پسر براى خود زن بگيرد ؟ آيا اجازه مىفرماييد پدرم موارد مذكور را خرج عروسى برادر فقيرم كند ؟\r\nج . شايد بتواند ، مگر اين كه احتياط اين است كه به شخص مستحقّ شريف بدهد و او بذل كند به پسرش كه مىخواهد ازدواج كند .\r\n\r\nدادن زكات به ربيبه\r\n3292 . آيا انسان مىتواند مقدارى از زكات را كه مديون است به ربيبهء خود پرداخت نمايد ؟\r\nج . ظاهراً مىتواند .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nدادن زكات به افرادى كه گاهى اوقات نماز مىخوانند\r\n3293 . آيا به يك خانواده‌ى مسلمان شيعه كه بعضى از افراد اين خانواده گاهى نماز مىخوانند و گاهى نمىخوانند ، مىتوان زكات داد ؟\r\nج . اگر به قدر ضروريات آن‌ها بدهد ، اشكال ندارد ، ( مسأله‌ى 1537 رساله ) .\r\n\r\nپرداخت زكات به فقير سنى مذهب\r\n3294 . آيا زكات را مىتوان به فقير سنى مذهب پرداخت نمود ؟\r\nج . خير ، نمىتوان ، ( مسأله‌ى 1534 رساله ) .\r\n\r\nگرفتن زكات از يك فرد سنى مذهب\r\n3295 . آيا فقير شيعه مىتواند از يك نفر سنى ، زكات بگيرد ؟\r\nج . بله ، مىتواند .\r\n\r\nترجيح بين فقراى محل زراعت و محل سكونت\r\n3296 . كشاورزى در شهر سكونت دارد و جهت زراعت به روستايى در 25 كيلومترى آن شهر مىرود . هم در آن روستا و هم در شهر محل سكونت خود ، افراد مستحقّ وجود دارند . او زكات زراعتش را به كدام دسته از فقرا بدهد بهتر است ؟\r\nج . اگر در شهر خودش مستحق پيدا شود ، مىتواند زكات را به روستا ببرد ؛ ولى مخارج بردن به آن محل را بايد خودش بدهد ، و اگر زكات تلف شود ، ضامن است ؛ مگر آن كه به درخواست حاكم شرع برده باشد .\r\n\r\nمحاسبه بدهى بدهكار از زكات\r\n3297 . شخص فقيرى به بنده بدهكار است و توانايى پرداخت بدهى خود را ندارد . آيا مىتوانم بدهى او را از زكات مالم حساب كنم و ديگر از او طلب نكنم ؟\r\nج . بله ، مىتوانيد اين كار را بكنيد .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nدادن زكات به پدر و مادر\r\n3298 . در چه صورت زكات فرزند به پدر و مادرش مىرسد ؟\r\nج . فرزند نمىتواند زكات خود را در محدوده‌ى نفقه واجبه ، به آن‌ها بدهد ، و در غير آن مانعى ندارد .\r\n\r\nعدم جواز پرداخت زكات غير سيد به سيد\r\n3299 . آيا جايز است غير سيّد كفارات و مظالم و صدقات خود را به سيّد بدهد ؟\r\nج . احتياط مستحب است كه به سيّد ندهند ؛ ولى زكات جايز نيست .\r\n\r\nممنوعيت دريافت زكات غير سيّد توسط سيّد\r\n3300 . آيا سيّد مىتواند از غير سيّد زكات بگيرد ؟\r\nج . كسى كه سيّد است ، نمىتواند از غير سيّد زكات بگيرد . ( مسأله‌ى 1542 رساله ) .\r\n\r\nپرداخت زكات در قالب هديه به بستگان\r\n3301 . شخصى كه زكات بايد بپردازد ، اگر فرزند ، داماد يا يكى از بستگانش طلبه باشد ، آيا مىتواند به صورت هديه ، لوازم خانه يا كتاب مورد نياز او را خريده و از زكات خود محاسبه نمايد ؟\r\nج . ظاهراً از غير واجبات ، واجب النّفقه مىتواند اداى زكات كند و لازم نيست بگويد زكات است .\r\n\r\nافرادى كه منكر زكات‌اند\r\n3302 . اگر كسانى باشند كه زكات نمىدهند و وقتى با آن‌ها بحث مىكنيم ، زكات را قبول ندارند ، آيا آن‌ها كافر و نجس‌اند ؟ معاشرت با چنين افرادى چه حكمى دارد ؟\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nج . اگر منكر اصل زكات هستند ، كافر و نجس‌اند . ( با توضيح مذكور در مسأله‌ى 110 رساله . )\r\n\r\nنانى كه از گندم زكات نداده پخت شده است\r\n3303 . آيا نانى كه از گندم زكات نداده ، پخته شده است را مىتوان خورد ؟\r\nج . اگر زكات آن را از مال ديگر بدهند ، مىتوان خورد .\r\n\r\nنماز خواندن در لباسى كه از مال زكوى تهيه شده است\r\n3304 . آيا با مال زكوى مىتوان لباس خريد و در آن لباس نماز خواند ؟\r\nج . اگر با عين پولى كه زكات آن را نداده‌اند لباس بخرد تا زمانى كه از پول ديگرى زكات آن را نداده‌اند ، نماز خواندن در آن لباس حرام و بنابر احتياط باطل است .\r\n\r\nنماز خواندن در خانه‌ى كسى كه زكات پرداخت نمىكند\r\n3305 . اگر كشاورزانى باشند كه درآمد آن‌ها از طريق زراعت است و لكن زكات پرداخت نمىكنند و با اين درآمد خانه و مسكن تهيه كرده‌اند ، نماز خواندن در خانه‌ى آن‌ها چه حكمى دارد ؟\r\nج . نماز خواندن در آن خانه اشكالى ندارد .\r\n\r\nعقد ازدواج كسانى كه زكات پرداخت نمىكنند\r\n3306 . اگر كسانى زكات پرداخت نكنند و با عين مال زكوى ، ازدواج كرده‌اند ، عقد آن‌ها چه حكمى دارد ؟\r\nج . عقد آن‌ها صحيح است .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n\r\nگفتن اين كه مال پرداختى به فقير ، زكات است\r\n3307 . چيزى را كه انسان بابت زكات به فقير مىدهد ، آيا لازم است به او بگويد كه زكات است ؟\r\nج . خير ، لازم نيست .\r\n\r\nپرداخت معادل زكات از فرش‌هاى خانه\r\n3308 . آيا كسى مىتواند معادل زكاتى كه بر او تعلّق گرفته از فرش‌هاى خانه‌اش به مسجد محل بدهد و براى خودش فرش نو تهيه كند ؟\r\nج . ظاهراً مىتواند از باب قيمت بدهد ؛ اگر متولّى شرعى راضى شود . ( به مسأله‌ى 1550 رساله مراجعه شود . )\r\n\r\nدريافت زكات و خرج آن براى عيال سيّده\r\n3309 . اگر شخص غير سيّدى زكات بگيرد ، مىتواند خرج عيالش كه سيّده مىباشد ، نمايد ؟\r\nج . بله ، مىتواند .\r\n\r\nمصرف يا تعويض پول جدا شده بابت زكات\r\n3310 . آيا پولى كه بابت وجوه شرعيه - مانند زكات اموال و فطره - ، جدا و تعيين شده را مىتوان مصرف نمود و يا با پول ديگر تعويض نمود ؟\r\nج . نمىتوان آن را مصرف كرد ؛ ولى تعويض آن اشكال ندارد ، در موردى كه تفاوتى در تعلّق اغراض عقلائيه ندارد و مستحقّين راضى هستند .\r\n\r\nفروش مال زكوى و پرداخت پول آن\r\n3311 . آيا مىتوان مال زكاتى را فروخت و سپس به مقدار زكات از پول آن جدا كرده\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nو پرداخت نمود ؟\r\nج . بله ، مىتوان ، ( مسأله‌ى 1550 رساله ) .\r\n\r\nخريدوفروش مال زكوى\r\n3312 . آيا خريدوفروش مال زكوى جايز است ؟ در اين صورت زكات آن بر عهده فروشنده است يا خريدار ؟\r\nج . جايز نيست ، مگر بعد از جدا كردن مقدار زكات يا اداى آن از مال ديگر و گرنه معامله نسبت به آن مراعى است .\r\n\r\nپرداخت وجه به نيّت زكات يا مظالم\r\n3313 . شخصى علم اجمالى دارد كه زكات يا مظالم بر عهده‌اش است . حال كه مىخواهد وجهى را به مستحقّ بدهد ، به چه نيّت اين كار را انجام دهد ؟\r\nج . به نيّت امر فعلى و ما فى الذّمة .\r\n\r\nدادن زكات پدر به فرد مستحقّى كه مدّ نظر پدر نبوده است\r\n3314 . پدرى زكات مالش را جدا كرده و مىخواهد به فرد خاصى بدهد . آيا پسر بدون اذن او مىتواند زكات را به فرد مستحقّ ديگرى بدهد ؟\r\nج . خير ، نمىتواند اين كار را بكند .\r\n\r\nپرداخت زكات سال‌هاى متمادى در يك جا\r\n3315 . آيا پيرمرد كشاورزى كه تا كنون زكات نداده ، مىتواند زكات همه‌ى سال‌هايش را يك‌جا حساب كند و بپردازد ؟ اگر در حال حاضر قدرت بر اين كار نداشته باشد چه كند ؟\r\nج . بله ، بايد تمام آن‌ها را بدهد ؛ هر چند به تدريج باشد يا اگر ندارد ، آن را وصيت كند .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nنيّت در هنگام پرداخت زكات فطريهء عقب افتاده\r\n3316 . اگر پرداخت زكات فطره چند روز به تعويق بيفتد ، هنگام پرداخت آن نيّت ادا داشته باشيم يا نيّت قضا ؟\r\nج . اگر كنار هم نگذاشته ، احتياط مستحب آن است كه بعداً قضا كند ؛ ولى اظهر اين است كه زكات فطره ديگر بر او واجب نيست ، ولى معصيت كرده است .\r\n\r\nاولويت بين پرداخت زكات يا بدهى متوفّى\r\n3317 . اگر فرد متوفّى بدهكار باشد و مال زكوى نيز داشته باشد ، امّا اموال ديگر او به قدرى نيست كه كفاف بدهى او را بدهد ، پرداخت زكات او در اولويت قرار دارد يا بدهى او ؟\r\nج . چون زكات اوّلًا به عين مال تعلق مىگيرد به همين جهت اولويت لزوميه دارد ، ( مسأله‌ى 1478 رساله ) .\r\n\r\nپرداخت مبلغ زكات پنجاه سال پيش\r\n3318 . شخص متوفّى پنجاه سال پيش وصيت كرده كه مبلغ معينى را بابت زكات بدهند ولى ورثه عمل نكرده‌اند . حال كه مىخواهند عمل كنند ، همان مبلغ را بدهند يا ارزش امروزى آن را حساب كنند ؟\r\nج . احتياطاً بايد در ما به التفاوت آن با حكم شرع مصالحه كنند .\r\n\r\nتصرف ورثه در اموال ميتى كه زكات بر آن‌ها واجب شده است\r\n3319 . آيا ورثه مىتوانند در اموال ميتى كه زكات بر آن‌ها واجب شده ، تصرّف كنند ؟ در صورت تصرّف آيا بر ذمّه آن‌ها است كه جبران كنند ؟\r\nج . قبل از اخراج زكات يا كنار گذاشتن آن نمىتوانند در آن تصرف كنند و اگر كردند ، ضامن هستند .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\nجمع‌آورى خمس و زكات توسط حاكم اسلامى\r\n3320 . آيا حاكم اسلامى مىتواند نسبت به جمع‌آورى خمس و زكات اقدام نمايد و در اين راه خشونت به خرج دهد ؟\r\nج . مىتواند طلب الزامى كند .\r\n\r\nتوانايى حكومت اسلامى در تغيير نصاب زكات\r\n3321 . آيا حكومت اسلامى مىتواند بنا به مصالح جامعه نصاب زكات را بيشتر يا كمتر وضع كند ؟\r\nج . نصاب خاص ، شرط عنوان زكات است .\r\n\r\nفلسفه تشريع و اهداف زكات\r\n3322 . فلسفهء تشريع زكات و اهداف آن را با توجه به آيات و روايات ، بيان فرماييد ؟\r\nج . رسيدگى به فقيران و رفع حاجت آن‌ها و نموّ مال و زيادى در عمر و مصالح ديگر از جمله حكمت‌هاى تشريع زكات است .\r\n\r\nتغيير مصارف و متعلّقات زكات توسط حاكم اسلامى\r\n3323 . آيا حاكم اسلامى مىتواند برخى از متعلّقات يا مصارف زكات را بنابر مصالح جامعه كم يا زياد نمايد ؟\r\nج . خير .\r\n\r\n","description":"","footnote":"","page_name":" 493 ","page_number":493},
  {"content":"\r\n . \r\n","description":"","footnote":"","page_name":" 494 ","page_number":494},
  {"content":"\r\n\r\n\r\nاحكام زكات فطره\r\n\r\n","description":"","footnote":"","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\n\r\nافرادى كه پرداخت فطريه آنان واجب است\r\n\r\nمقصود از غنى بودن كه شرط وجوب زكات فطره است\r\n3324 . مقصود از غنى بودن - كه شرط وجوب زكات فطره است - چيست ؟\r\nج . منظور كسى است كه خرج سال خود و خانواده‌اش را دارد ؛ و كسى كه فعلًا خرج سال را ندارد ولى به تدريج به دست مىآورد و مصرف مىكند ، اگر غير از آن چه خرج مىكند ، با قرض كردن و مانند آن بتواند زكات فطره را بدهد ، به طورى كه نظم امور او به هم نخورد و موجب خرج و اجحاف نباشد ، بنابر احتياط واجب بايد زكات فطره را بدهد .\r\n\r\nكسى كه بعد از اذان مغرب شب عيد فطر توانگر مىشود\r\n3325 . كسى غروب شب عيد فطر توانايى تهيه‌ى نان خانواده را نداشت ؛ ولى پس از اذان مغرب مالى به او رسيد كه توانگر شد ، آيا زكات فطره بر عهده او مىباشد يا خير ؟\r\nج . خير ، بر عهدهء او نمىباشد ، لكن مستحبّ است ، ( مسأله‌ى 1569 رساله ) .\r\n\r\nزكات فطره شخص بىهوش\r\n3326 . اگر شخصى هنگام غروب شب عيد فطر بىهوش شود ، آيا زكات فطره از او ساقط است ؟\r\nج . بله ، ساقط است ، ( مسأله‌ى 1567 رساله ) .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n\r\nكسى كه فقط شب عيد فطر ميهمان بوده\r\n3327 . آيا كسى كه فقط شب عيد فطر ميهمان بوده ، نان‌خور ميزبان محسوب مىشود و فطره‌اش بر ميزبان واجب است ؟\r\nج . اگر پيش از برآمدن هلال ماه شوال ميهمان شده است ، فطره‌اش بر ميزبان واجب است ، به شرط آن كه براى خوردن غذا به منزل او آمده باشد ، هر چند بعداً مانعى پيش آيد كه نتواند غذا صرف كند .\r\n3328 . اگر ميزبان زكات فطريهء ميهمان را بر عهدهء خودش بداند و ميهمان طبق نظر مرجع تقليدش ، خود را موظّف به پرداخت فطريه بداند ، تكليف چيست ؟\r\nج . يكى با اذن ديگرى بپردازد .\r\n\r\nفطريّهء بچّه در شكم مادر\r\n3329 . آيا پرداخت زكات فطريه بچّه‌اى كه در شكم مادر است ، واجب است يا نه ؟\r\nج . بچّه در شكم ، فطريّه ندارد .\r\n\r\nفطريّهء بچّه‌هاى شركت‌كننده در فاتحه\r\n3330 . شخصى شب عيد فطر مجلس فاتحه داشته است . بيست نفر از روستاييان را به مجلس دعوت مىكند ، ولى بيست بچّه‌ى كوچك هم بدون رضايت و دعوتِ او قبل از غروب يا پس از غروب كنار سفره مىنشينند . فطره آن‌ها به عهده چه كسى است ؟\r\nج . احتياطاً بر همين دعوت‌كننده است ، نسبت به آن‌ها كه قبل از هلال شوّال آمده‌اند .\r\n\r\nفطريهء رزمندگان و سربازان\r\n3331 . زكات فطره رزمندگان اسلام و سربازان نظام جمهورى اسلامى كه مخارج آن‌ها را دولت يا مردم مىدهند ، در ماه مبارك رمضان به عهده چه كسى است ؟\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nج . اگر نان‌خور كسى به حساب نيايند و ماهيانه از دولت حقوق مىگيرند ، ظاهراً به عهدهء خودشان است و اگر نان‌خور كسى ديگر هستند و مخارج آن‌ها را كس ديگر - مانند ديگر - مىپردازد ، زكات فطره بر عهدهء آن كس - پدر - مىباشد .\r\n\r\nفطريه دانشجوى مستقر در خوابگاه\r\n3332 . فطريه دانشجويى كه در خوابگاه دانشگاه به سر مىبرد و از غذاى دانشگاه استفاده مىكند ، بر عهده چه كسى است ؟\r\nج . اگر نان خور دانشگاه محسوب نمىشوند ، بر عهدهء خود آن‌هاست يا معيلشان ، اگر دارند .\r\n\r\nفطرهء زندانيان\r\n3333 . كسانى كه در شب عيد فطر زندانى باشند ، چه كسى بايد فطريه آن‌ها را بدهد ؟\r\nج . اگر فقير نباشد و نان‌خور ديگرى هم نباشد بايد خودش فطريه‌اش را كنار بگذارد .\r\n\r\nميهمانى كه قبل از اذان خارج شود و بعد از اذان بازگردد\r\n3334 . روز آخر ماه مبارك رمضان با اطّلاع قبلى ده نفر ميهمان به منزل ما آمدند و موقع نهار در منزل ما بودند و نزديك غروب آفتاب از منزل خارج شدند و بعد از اذان دوباره برگشتند . آيا فطريهء آن‌ها به عهدهء اين جانب مىباشد يا خودشان ؟\r\nج . ميزان صدق ميهمان در وقت مخصوص است . ( مسأله 1566 رساله )\r\n\r\nافطار ميهمان از نان خودش\r\n3335 . اگر پيش از غروب شب عيد فطر ميهمان وارد خانه شود ، ولى از نان خودش افطار كند ، آيا فطره او بر عهدهء صاحب‌خانه است ؟\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nج . تحقّق افطار نزد ميزبان نه شرط است و نه موضوعيّت دارد ؛ بلكه ملاك صدق ميهمان در وقت مخصوص است . پس اگر قبل از هلال شوّال با ورود بر او به قصد تناول غذا و نحو آن صدق ضيافت او نموده باشد ، فطريه بر صاحب‌خانه است ؛ اگر چه به عذرى تناول نكند . ( مسأله 1566 رساله ) .\r\n\r\nفرستادن غذا به منازل در شب عيد\r\n3336 . در شهرستانى رسم است شب عيد فطر پيش از غروب براى خانواده‌هاى فقير به تعداد نفرات غذا مىفرستند . آيا زكات فطره بر فرستنده غذا واجب است ؟ اگر پس از غروب غذا بفرستند چه طور ؟ اگر افرادى كه غذا مىگيرند فقير نباشند ، چه حكمى دارد ؟\r\nج . اگر چنين برنامه‌اى مستمر نبوده و نان‌خور يا ميهمان بر آن افراد صدق نكند ، فطره آن‌ها بر هديه دهنده واجب نيست ؛ هر چند با طعام او افطار كرده باشند .\r\n\r\nوجوب فطرهء پسر بر پدر يا ميزبانش\r\n3337 . فرزند واجب النّفقه انسان ، در شب عيد فطر ميهمان كسى ديگر مىشود . آيا فطرهء او بر گردن پدر است يا بر عهدهء ميزبان ؟\r\nج . بر عهدهء ميزبان است .\r\n\r\nكسب اجازه‌ى ميهمان از ميزبان جهت پرداخت فطريهء خودش\r\n3338 . اگر كسى شب عيد فطر ميهمان باشد و فطرهء خود را با اجازه و صلاحديد صاحب خانه بدهد ؛ آيا از گردن ميزبان ساقط مىشود ؟\r\nج . اگر به نيابت از طرف ميزبان دهد ، از گردن او ساقط مىشود ، ( مسأله‌ى 1575 رساله ) .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\nاطعام در غير منزل در شب عيد فطر\r\n3339 . اگر شخصى در شب عيد فطر به اشخاصى در مسجد يا سالن پذيرايى ، طعام دهد ، بايد زكات فطرهء آن‌ها را نيز بدهد ؟\r\nج . خير ، اگر صدق عيال يا ميهمانان نمىكند .\r\n\r\nميهمانى دادن به طور مشترك در شب عيد فطر\r\n3340 . دو برادر تصميم مىگيرند شب عيد فطر چند نفر را به ميهمانى دعوت كنند و خرج ميهمانى را هر كدام مساوى بر عهده مىگيرند . آيا زكات فطره ميهمان نان به طور مساوى بين آن دو تقسيم مىشود يا خير ؟ اگر 34 و 14 تقسيم كرده باشند چه طور ؟\r\nج . بلى در صورت وجوب ، هر كدام سهم خود را مىدهد .\r\n\r\nتكليف فطريهء دو خانواده‌اى كه از غذاى همديگر تناول كرده‌اند\r\n3341 . دو خانواده شب عيد فطر قرار مىگذارند كه براى افطار و شام به پارك بروند و دور هم باشند . هر كدام غذاى خود را جداگانه تهيه كرده است و لكن موقع غذا خوردن ، از غذاى همديگر تناول مىكنند . آيا فطريهء آن‌ها به گردن ديگرى مىافتد يا خير ؟\r\nج . ظاهراً خير .\r\n\r\nزكات فطرهء عيال ميهمان\r\n3342 . اگر زكات فطرهء ميهمان بر صاحب خانه باشد و خودش تنهايى به ميهمانى آمده باشد ، آيا زكات فطرهء عيالش باز بر عهدهء خودش است يا خير ؟\r\nج . زكات فطرهء عيالش بر عهدهء خودش است .\r\n\r\nزكات فطرهء سيد ميهمان\r\n3343 . اگر سيدى شب عيد فطر نان‌خور ميزبان غير سيد محسوب شود ، آيا فطرهء آن\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nسيد را بايد به سيد داد يا به غير سيد ؟\r\nج . بايد به غير سيّد داد .\r\n\r\nنان خور غير سيد براى سيد\r\n3344 . اگر غير سيدى شب عيد فطر نان‌خور ميزبان محسوب شود ، ميزبان سيد مىتواند فطرهء او را به سيد بدهد يا خير ؟\r\nج . مىتواند به سيّد هم بدهد .\r\n\r\nزكات فطرهء فقيرى كه غذا طلب مىكند\r\n3345 . شب عيد فطر ، فقيرى درب خانه‌اى را مىزند و صاحب خانه نيز مقدارى نان و خرما به او مىدهد . ليكن فقير وارد خانه نمىشود و بعد از تشكر از صاحب‌خانه آنجا را ترك مىكند . آيا فطريهء او بر عهدهء صاحب‌خانه است يا خير ؟\r\nج . خير .\r\n\r\nدادن زكات فطره از طرف حضرت حجت\r\n- عجّل اللَّه تعالى فرجه الشّريف -\r\n3346 . آيا پرداختن زكات فطره از طرف حضرت ولى عصر - عجّل اللَّه تعالى فرجه الشّريف - مشروع است ؟\r\nج . خير ، مشروع نيست .\r\n\r\nفطريه فرزند بسترى در بيمارستان\r\n3347 . اگر شب عيد فطر فرزند انسان در بيمارستان بسترى باشد ، به نحوى كه از غذاى بيمارستان استفاده مىكند و پدر خرج بيمارستان او را مىدهد ، آيا بازهم فطريه بر عهده پدر مىباشد يا خير ؟\r\nج . بله ، بر عهدهء پدر است .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nفطريهء خانواده‌ى شخص زندانى كه پدرش خرج آن‌ها را مىدهد\r\n3348 . شخصى زندانى است و پدرش خرج و مخارج زن و فرزندانش را مىدهد . زكات فطرهء زن و فرزندان بر عهدهء چه كسى مىباشد ؟\r\nج . بر عهدهء پدر فرد زندانى است .\r\n\r\nدريافت فطريه توسط طلّاب\r\n3349 . آيا امروز طلاب را - با وضعيت شهريه كنونى - مستحق دريافت زكات فطره مىدانيد ؟\r\nج . اگر فقير شرعى باشند ، بله استحقاق دارند .\r\n\r\nفطريهء فرزند طلبه‌اى كه شهريه مىگيرد\r\n3350 . طلبه‌اى كه علاوه بر شهريه ، مبالغى را پدر به او كمك مىكند . آيا فطريه اين فرزند ، بر پدر واجب است يا خير ؟\r\nج . اگر صدق نان خور پدر بكند ، فطريه‌اش بر پدر است و در غير اين صورت بر عهدهء او نيست .\r\n\r\nزكات فطره فردى كه شغلش از راه حرام است\r\n3351 . كسى كه حساب سال دارد ولى شغل او از راه حرام است ، - مانند كسى كه آرايشگرى دارد و ريش افراد را مىتراشد - آيا بايد اوّل خمس پولى كه براى زكات فطره مىدهد را بپردازد ؟\r\nج . اگر حلال و حرام هر دو را دارد ، به نيّت حلال ، زكات فطره را بدهد و غير حلال را خودش به هر جور ممكن است تصفيه و تحليل كند ، مثلًا اگر مورد تخميس است به جهت اختلاط با حرام ، زكات فطره را هم جزو مجموع به حساب آورد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n\r\nجنس و مبلغ فطريه\r\n\r\nدادن جنس به عنوان فطريّه\r\n3352 . 1 ) آيا مىتوان در صورت عدم قدرت بر زكات فطره ، جنسى را به قيمت فطريه جدا كرد و كنار گذاشت ؟\r\nج . مىتواند .\r\n2 ) آيا با پول فطريه مىتوان بدون اطلاع فقير ، براى وى لباس خريد ؟\r\nج . اگر راضى به خصوصيات است ، در فرض اطلاع كافى است .\r\n\r\nجواز پرداخت بيشتر از مقدار واجب\r\n3353 . مكلّفى بيش از مقدار زكات فطره را جدا مىكند و كنار مىگذارد ، به گونه‌اى كه ضمن آن به طور مشاع ، فطريه است . آيا اشكال دارد ؟\r\nج . مانعى ندارد .\r\n\r\nتبديل زكات فطره\r\n3354 . آيا شخص مكلف مىتواند زكات فطره‌اى را كه جدا كرده و كنار گذاشته است ، به پول ديگر يا چيز ديگرى تبديل كند ؟\r\nج . اگر به نحوى است كه مستحقين راضى هستند ، جايز است .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nتبديل پول فطريّه به جنس و پرداخت به فقير\r\n3355 . اگر مكلّف پول زكات فطره را به صورت جنس ديگر - مثل لباس و لوازم زندگى - درآورده و بعد به فقير داده ، در حالى كه غافل يا جاهل بوده ، صحيح است يا خير ؟ و اگر برائت ذمّه حاصل نشده وظيفه چيست ؟ آيا راه جبران دارد ؟\r\nج . اگر به اندازه‌ى فطريه باشد اشكال ندارد .\r\n\r\nپرداخت گندم و لوبيا به فقير\r\n3356 . با توجّه به اين كه نخود و لوبيا را مىپزند و با نان مىخورند ، آيا مىتوان به جاى گندم و . . . نخود و لوبيا به فقير داد ؟\r\nج . در كفارات با صدق طعام مانعى ندارد و در زكات فطره ، در صورتى كه قوت غالب باشد ، اشكال ندارد .\r\n\r\nمحاسبه‌ى زكات فطره از نان\r\n3357 . آيا در زكات فطره مىتوان به جاى قيمت گندم ، نان محاسبه كرد ؟ با توجه به اين كه نانوايىها نان را از آرد دولتى تهيه مىكنند كه با قيمت آزاد آن تفاوت چشمگيرى دارد .\r\nج . مىتوان نان حساب كرد ، ولى بايد به قيمت آزاد آن حساب كرد .\r\n\r\nمحاسبه‌ى زكات فطره به قيمت دولتى يا آزاد\r\n3358 . در زكات فطره اگر بخواهد قيمت جنس را حساب كنند ، آيا به قيمت دولتى حساب كنند يا به نرخ آزاد ؟\r\nج . بايد به نرخ آزاد محاسبه كنند .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nموارد مصرف زكات فطره\r\n\r\nدادن زكات فطره به فرزند\r\n3359 . آيا مىتوانم از زكات فطره به فرزند فقيرم بدهم ؟\r\nج . در غير نفقه‌ى واجب جايز است .\r\n\r\nجواز پرداخت زكات فطره به غير اهل محلّ\r\n3360 . شخص فقيرى كه اهل محل نيست ، روز عيد فطر به روستا مىآيد ، با وجود فقير در روستا ، آيا اهالى مىتوانند زكات فطره را به اين فقير بدهند ؟ آيا اين مصداق خارج محل است ؟\r\nج . مانعى ندارد به او بدهند . و اين عمل انتقال از شهر زكات نيست .\r\n\r\nدريافت زكات سيّد از غير سيّد\r\n3361 . سيّده‌اى داراى سه فرزند غير سيّد است - كه شوهر او فوت كرده و اكنون فقير هستند - حال كسانى كه سيّد نيستند مىتوانند زكات فطره را به زن سيّده بدهند تا آن زن خرج بچّه‌ها كند ؟\r\nج . به حسب ظاهر دادن زكات به او جايز است به مقدارى كه او در مورد اين اطفال صرف كند .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nدادن فطره به معتاد\r\n3362 . دادن فطريّه به فقرايى كه معتادند و مىدانيم كه مقدارى از آن را خرج اعتياد خود مىكنند ؛ چه صورت دارد ؟\r\nج . خلاف احتياط است .\r\n\r\nصرف زكات فطره در مسجد\r\n3363 . آيا زكات فطره را مىتوان صرف تعمير و توسعه‌ى مسجد و يا ساختمان امامزاده نمود ؟\r\nج . جايز است با نبود محلّ ديگر على الاحوط ؛ ولى احتياط در آن است كه فقط به فقراى شيعه بدهند .\r\n\r\nخريد بلندگو از فطره\r\n3364 . آيا از زكات فطره مىتوان بلندگو و مانند آن خريد يا اين كه بايد به مستحقّ برسانيم ؟\r\nج . اگر مصداق سهم سبيل اللَّه باشد و بنابر احوط راه ديگرى براى خريد آن نباشد ، جايز است .\r\n\r\nاولويت در صرف زكات فطره بين طلاب فقير و فقراى عادى\r\n3365 . در شهرى حوزه‌اى علميه‌اى است كه طلاب فقيرى دارد و شهريه آن‌ها كفاف زندگى آن‌ها را نمىدهد . از طرف ديگر ، فقرايى از مردم عادى نيز وجود دارند . كدام يك براى كمك از زكات فطره و صدقات و . . . استحقاق بيشترى دارند ؟\r\nج . مستحب است در دادن زكات فطره ، خويشان فقير را بر ديگران مقدم دارد و بعد همسايگان فقير را و بعد اهل علم فقير را ؛ ولى اگر ديگران از جهتى برترى داشته باشند ، مستحب است آن‌ها را مقدم بدارد .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n\r\nدادن زكات فطره به فقير بىنماز\r\n3366 . آيا مىشود زكات فطره را به فقيرى كه نماز نمىخواند ؛ امّا مريض و عليل است و قدرت بر كار ندارد ، داد ؟\r\nج . به قدر ضروريات خود و خانواده‌اش مىشود داد .\r\n\r\nپرداخت فطريه به زن بىنماز و بدحجاب نيازمند\r\n3367 . زنى است مسكين و نيازمند ؛ امّا نماز نمىخواند و حجاب را درست رعايت نمىكند . آيا مجاز مىدانيد زكات فطره به او پرداخت شود ؟\r\nج . به قدر ضروريات خود و خانواده‌اش مىشود داد .\r\n\r\nفقيرى كه با نظام اسلامى مخالف است\r\n3368 . آيا مىتوان زكات فطره را به فقيرى كه با نظام اسلامى مخالف است ، پرداخت كرد يا نه ؟\r\nج . بله ، مىتوان به او داد .\r\n\r\nمصرف زكات فطره در جايى كه فقير كم است\r\n3369 . در محلى كه زكات فطره زياد پرداخت مىشود و فقير بسيار كم است ، آن را در چه راهى مصرف نمايند ؟\r\nج . اگر زكات فطره را به يكى از هشت مصرفى كه براى زكات گفته شده است برسانند ، بنابر اظهر كافى است .\r\n\r\nمكان پرداخت فطريه كسى كه خانواده‌اش در محل ديگر ساكن هستند\r\n3370 . اگر شخصى در يك شهر و اهل و عيالش در شهر ديگر باشد ، زكات فطره را در كدام شهر بايد پرداخت نمايد ؟\r\nج . در شهر خودش اولويت دارد .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n\r\nفرستادن فطريه به خويشاوندانى كه در شهر ديگر زندگى مىكنند\r\n3371 . آيا كسى كه در تهران زندگى مىكند ، مىتواند زكات فطره خود را براى خويشاوندانى كه در ديگر شهرها زندگى مىكنند ، بفرستد ؟\r\nج . بله ، مىتواند .\r\n\r\nهزينه كردن زكات فطره در كارهاى عمرانى عامّ المنفعه\r\n3372 . آيا زكات فطره را مىتوان در كارهاى عمرانى عامّ المنفعه - مانند ساختن حمام يا خانه بهداشت يا ترميم جاده‌هاى روستايى - هزينه كرد ؟\r\nج . اگر بنابر احوط راه ديگرى براى تأمين آن‌ها نيست ، از باب فى سبيل اللَّه مىتوان مصرف نمود .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nمسائل متفرقه فطريه\r\n\r\nتقدّم فطريّه بر خمس\r\n3373 . كسى كه حساب سال ندارد ولى مشكوك است كه خمس به اموال او تعلّق گرفته يا نه ، آيا بايد اوّل خمس را بدهد و بعد زكات فطره را پرداخت نمايد ؟\r\nج . لازم نيست و اگر يقين هم داشته باشد ، زكات فطره از مؤونه واجبه‌اش است و پيش از تخميس مىتواند بدهد ؛ مگر اين كه بخواهد از عين مالى كه از سابق متعلق خمس شده بپردازد كه اوّل بايد تخميس كند .\r\n\r\nتقدّم خمس يا زكات\r\n3374 . آيا حكم تقدّم خمس بر زكات فطره ، در زكات گندم و جو و گاو و گوسفند و طلا و نقره هم هست يا خير ؟\r\nج . مصرف‌ها و هزينه‌هاى واجب و مباح در طول سال ، خمس ندارد .\r\n\r\nعدم تعلّق خمس به زكات فطره\r\n3375 . در رساله عمليّه بخش زكات فطره در مسأله 1579 فرموده‌ايد : « زكات فطره بايد از مال حلال داده شود » ، بفرماييد :\r\nكسى كه حساب سال دارد ، آيا بايد پولى كه براى زكات فطره مىدهد ، ابتدا خمس آن را بدهد ؟\r\nج . اگر بين سال واقع شود ، خمس واجب نيست .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n\r\nتعارض خمس و فطره\r\n3376 . كسى كه خمس بر مالش تعلّق گرفته ، آيا زكات فطره را مىتواند از آن مال بدهد يا اين كه بايد اوّل خمس را پرداخت كند و بعد زكات فطره بدهد ؟\r\nج . اوّل بايد تخميس شود ، يعنى نبايد با استثناى آن خمس را حساب كند .\r\n\r\nعدم تعلق خمس بر زكات يا زكات فطره\r\n3377 . اگر مبالغى جهت زكات يا زكات فطره كنار گذاشته شده باشد ، و در اثر سهل‌انگارى در صرف آن‌ها يك سال بر آن‌ها بگذرد ، آيا خمس به آن‌ها تعلّق مىگيرد ؟\r\nج . ظاهراً متعلق خمس نيست .\r\n\r\nنقل زكات\r\n3378 . چند روستا نزديك هم قرار دارند - مثلًا روستايى با روستاى ديگر تنها هزار متر فاصله دارد - . آيا هر دو يك محل محسوب مىشوند يا دو محل ؟ آيا شخص مكلّف مىتواند با وجود مستحق در روستاى خودش زكات را به روستاى مجاور ببرد ؟\r\nج . مانعى ندارد . ( به مسأله رساله 1556 و 1596 مراجعه شود . )\r\n\r\nمصرف زكات فطره پس از چند ماه\r\n3379 . آيا پول‌هايى را كه از محل زكات فطره جمع‌آورى شده است ، مىتوان بعد از گذشت مدتى - مانند چند ماه - به مصرف رساند ؟\r\nج . چون براى ديگران است جايز نيست ، مگر با اجازه‌ى آن‌ها .\r\n\r\nتأخير در اداى زكات فطره با وجود مستحق\r\n3380 . مقدارى از زكات فطره را داده‌ام ، آيا اجازه مىفرماييد باقى مانده را روز عيد غدير\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nبه مستحقين بدهم ؟\r\nج . اگر نماز عيد فطر مىخوانيد ، بنابر احتياط واجب بايد فطره را پيش از نماز عيد فطر بدهيد و اگر نماز عيد فطر نمىخوانيد ، مىتوانيد تا ظهر به تأخير بيندازيد و اگر موقع وجوب زكات آن را پرداخت نكرده و كنار هم نگذاشته‌ايد احتياط مستحب آن است كه بعداً قضا كنيد ؛ ولى اظهر اين است كه زكات فطره ديگر بر شما واجب نيست ؛ ولى معصيت كرده‌ايد .\r\n\r\nنيّت در هنگام پرداخت زكات فطريهء عقب افتاده\r\n3381 . اگر پرداخت زكات فطره چند روز به تعويق بيفتد ، هنگام پرداخت آن نيّت ادا داشته باشيم يا نيّت قضا ؟\r\nج . اگر كنار هم نگذاشته ، احتياط مستحب آن است كه بعداً قضا كند ؛ ولى اظهر اين است كه زكات فطره ديگر بر او واجب نيست ، ولى معصيت كرده است .\r\n\r\nبرداشت هزينه‌ى رساندن فطريه‌ها به افراد مستحق از محل مبالغ فطريه\r\n3382 . آيا كسانى كه از طرف عده‌اى وكيل شده‌اند تا فطريه‌ها را به افراد مستحق برسانند ، مىتوانند هزينه‌هاى خود را از مبالغ فطريه بردارند ؟ يا بايد از افراد پرداخت كننده‌ى فطريه مطالبه كنند ؟\r\nج . ظاهراً بايد از افراد پرداخت‌كننده فطريه مطالبه كنند .\r\n\r\nشرطى كه دهنده‌ى زكات فطره براى فقير معين مىكند\r\n3383 . آيا دهنده‌ى زكات فطره مىتواند براى فقير شرايطى تعيين كند ، مثلًا به فقير شرط كند كه « مقدارى از فطره خود را مصرف كن و بقيّه را به فقير ديگر بده » ؟\r\nج . اگر مقدار مصرف خودش كمتر از يك صاع نباشد ، اشكال ندارد ، ( مسأله‌ى 1585 رساله ) .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\n\r\nكسى كه مدت‌ها زكات فطرهء خود را نپرداخته\r\n3384 . كسى كه مدت‌ها زكات فطرهء خود را نپرداخته است ، زكات فطره سال‌هاى قبل را چگونه بايد محاسبه كند ؟\r\nج . بنابر احتياط مستحب مىتواند قضا كند ؛ ولى اظهر آن است كه زكات فطره ديگر بر او واجب نيست ، ولى معصيت كرده است .\r\n\r\nجبران فطريه‌اى كه سال‌هاى قبل داده نشده است\r\n3385 . زكات فطرهء خانواده‌ى ما در چند سال پيش حدود 600 تومان مىشد .\r\nخانواده‌ام پانصد تومان ديگر به آن اضافه كردند و يك سينى براى مسجد خريدند . امّا بنا به دلايلى اين سينى به مسجد داده نشد . حال جهت جبران آن ، چه كار بايد بكنيم ؟\r\nج . اگر چنان كه مفروض سؤال است ، مقدار زكات فطره در آن زمان 55 % قيمت سينى بود ، اكنون بايد بنابر احتياط مقدار زيادتر از حدود 55 % ارزش فعلى سينى ( و معادل فعلىِ ارزشِ 600 تومان در آن زمان ) را بپردازيد .\r\n\r\nپرداخت زكات بعد از نماز عيد فطر\r\n3386 . كسى كه نمىتواند قبل از نماز عيد فطر ، فطريه را بدهد ، آيا لازم است بعد از نماز آن را بپردازد ؟\r\nج . اگر نماز مىخواند ، بنابر احتياط واجب بايد فطره را پيش از نماز عيد بدهد ؛ ولى اگر نماز عيد نمىخواند ، مىتواند فطره را تا ظهر به تأخير بيندازد .\r\n\r\nاستفاده از پول فطريه براى خرد كردن پول\r\n3387 . اگر پول فطريه كنار گذاشته شود ، مىتوان از آن پول براى خرد كردن اسكناس‌هاى درشت‌تر استفاده كرد ؟\r\nج . بله ، مىتوان .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\n\r\nقرض گرفتن جهت پرداخت زكات فطره\r\n3388 . شخص متمكّنى در روز عيد فطر ، مال يا وجه نقد در اختيار ندارد ، كه زكات فطره‌اش را پيش از نماز پرداخت نمايد . آيا واجب است قرض بگيرد و زكات فطره را بدهد يا نه ؟ و اگر قرض كردن خلاف شأن او باشد حكمش چيست ؟\r\nج . مىتواند جنسى را هر چند زيادتر از زكات قيمت دارد ، به عنوان شراكت اهل زكات كنار بگذارد ، مثلًا ساعت يا لباس و غير آن و بعداً با اطمينان به رضايت آن‌ها سهم آن‌ها را بپردازد و همچنين است اگر مىتواند قرض خالى از حرج و اجحاف نمايد .\r\n\r\nتكليف امام جماعتى كه زكات فطريه‌ها را بايد به فقير برساند\r\n3389 . فطريه را به امام جماعت مسجدى مىدهند كه به اهلش برساند و امام ، وكالت از فقيه معينى ندارد و قصد دارد به فقيرى بدهد كه اگر نماز عيد فطر را يك ساعت ديرتر بخواند مىتواند به او برساند . در غير اين صورت ، چند روز ديرتر به فقير مىرساند . حال امام نماز را ديرتر بخواند تا فطريه را به فقير برساند يا اين كه نماز را سر وقت بخواند ؟\r\nج . فرق نمىكند .\r\n\r\nمخلوط كردن پول‌هاى زكات فطره\r\n3390 . امام جماعت پول‌هايى را بابت زكات فطره از مردم دريافت مىنمايد ، آيا جايز است پول‌ها را با هم مخلوط نمايد يا اين كه بايد هر كدام را جدا جدا به فقير برساند ؟\r\nج . جايز است مخلوط كند .\r\n\r\nريختن زكات فطره در صندوق\r\n3391 . آيا جايز است پول‌هايى كه اشخاصى بابت زكات فطره مىدهند در صندوقى\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nريخته شود و فرد معتمدى ، تدريجاً به مستحقين بدهد يا نه ؟ در صورت جواز ، آيا آن فرد ، بايد به نيّت صاحبان آن‌ها بدهد يا فقط پرداختن كافى است ؟\r\nج . جايز است و چون آن فرد وكيل در ايصال است نه اخراج ، لازم نيست او ديگر نيّت كند .\r\n\r\nجمع‌آورى زكات فطره توسط مسئولان مدرسه\r\n3392 . آيا مسئولان مدرسه مجازند فطريهء كسانى كه مايل هستند را جمع‌آورى كنند و به خانواده‌هاى دانش‌آموزانى كه شرعاً مستحق‌اند برسانند ؟\r\nج . بله ، مجازند .\r\n\r\nتبيين معنى « محلّ » در انتقال زكات فطره\r\n3393 . در آخرين مسأله زكات فطره در رساله عمليّه فرموده‌ايد : « احتياط مستحب است زكات فطره را از محل بيرون نبرد ، اگر مستحق پيدا مىشود » . مراد از محلّ چيست ؟\r\nمثلًا كسى در تهران زندگى مىكند ، محلّ او چه مقدار است ؟ در شهرهاى ديگر مانند قم چه مقدار ؟\r\nج . به حسب ظاهر محلّ سكنى است ، بزرگ و كوچك بودنش فرق نمىكند .\r\n\r\nپرداخت زكات فطره به كميته امداد امام خمينى - رحمه اللَّه - و مؤسسات خيريّه\r\n3394 . آيا زكات فطره را مىتوان به كسانى كه از طرف كميته‌ى امداد امام خمينى - رحمه اللَّه - در زمان برپايى نماز عيد مشغول جمع‌آورى فطريه هستند پرداخت نمود يا اين كه بايد خودمان به دست فقير برسانيم ؟\r\nج . بايد يقين يا اطمينان داشت كه آن كميته آن را در موارد مصرفش صرف مىكند .\r\n3395 . بعضى از ادارات ، مؤسسات خيريه و . . . اقدام به جمع‌آورى زكات فطره مىكنند ،\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nآيا پرداخت زكات به آن‌ها انسان را برىء الذمّه مىنمايد ؟ و آيا پرداخت به چنين مؤسساتى قبل از نماز عيد عنوان پرداخت زكات به مستحق را پيدا مىكند و ادا حساب مىشود ( با توجه به اين كه رساندن به مصارف زكات توسط چنين مؤسساتى چند روز بعد انجام مىگيرد . )\r\nج . بايد اطمينان به صرف در مصرف باشد و در فرض جواز ، عنوان پرداخت به مستحق را دارد .\r\n\r\n","description":"","footnote":"","page_name":" 516 ","page_number":516},
  {"content":"\r\n . \r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n . \r\n","description":"","footnote":"","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n . \r\n","description":"","footnote":"","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n . \r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n . \r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n . \r\n","description":"","footnote":"","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n . \r\n","description":"","footnote":"","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n . \r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n . \r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n . \r\n","description":"","footnote":"","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n . \r\n","description":"","footnote":"","page_name":" 537 ","page_number":537},
  {"content":"\r\n . \r\n","description":"","footnote":"","page_name":" 538 ","page_number":538},
  {"content":"\r\n . \r\n","description":"","footnote":"","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n . \r\n","description":"","footnote":"","page_name":" 541 ","page_number":541},
  {"content":"\r\n . \r\n","description":"","footnote":"","page_name":" 542 ","page_number":542},
  {"content":"\r\n . \r\n","description":"","footnote":"","page_name":" 543 ","page_number":543},
  {"content":"\r\n . \r\n","description":"","footnote":"","page_name":" 544 ","page_number":544},
  {"content":"\r\n . \r\n","description":"","footnote":"","page_name":" 545 ","page_number":545},
  {"content":"\r\n . \r\n","description":"","footnote":"","page_name":" 546 ","page_number":546},
  {"content":"\r\n . \r\n","description":"","footnote":"","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n . \r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n . \r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n . \r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n . \r\n","description":"","footnote":"","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n . \r\n","description":"","footnote":"","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n . \r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n . \r\n","description":"","footnote":"","page_name":" 561 ","page_number":561},
  {"content":"\r\n . \r\n","description":"","footnote":"","page_name":" 562 ","page_number":562},
  {"content":"\r\n . \r\n","description":"","footnote":"","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n . \r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n . \r\n","description":"","footnote":"","page_name":" 567 ","page_number":567},
  {"content":"\r\n . \r\n\r\n","description":"","footnote":"","page_name":" 568 ","page_number":568}
  ]