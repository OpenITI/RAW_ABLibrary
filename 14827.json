[
  {"content":"\r\n\r\nبسم الله الرحمن الرحيم\r\nتفسير كاشف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتفسير 87 ( قرآن : 152 )\r\nگروه مخاطب :\r\n- تخصصى ( طلاب ، دانشجويان ، پژوهشگران واساتيد حوزه و دانشگاه )\r\nشماره انتشار كتاب ( چاپ اول ) : 1375\r\nمسلسل انتشار ( چاپ اول وبازچاپ ) 3330\r\nكتاب هاى دفتر تبليغات اسلامى شعبه خراسان رضوى / 44\r\nمغنيه ، محمد جواد ، 1904 - 1979 م .\r\n[ التفسير الكاشف . فارسى 
  ]\r\nتفسير كاشف / محمد جواد مغنيه ؛ ترجمه موسى دانش ؛ تهيه دفتر تبليغات اسلامى شعبه خراسان رضوى / . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1383 -\r\nج . - ( مؤسسه بوستان كتاب ؛ 1375 - كتاب هاى دفتر تبليغات اسلامى شعبه خراسان رضوى ؛ 44 ) ( تفسير ؛ 87 . قرآن ؛ 152 )\r\n75000 ريال : ( ج . 2 ) 5 - 690 - 548 - 964 - 978 / ISBN\r\n( دوره ) ISBN 978 - 964 - 371 - 785 - 8\r\nفهرست نويسى براساس اطلاعات فيپا .\r\nفهرست نويسى براساس جلد دوم : 1386 .\r\nص . ع . به انگليسى : alama mohammad javad moghniya musa danesh tafsire kashef\r\n) the interpretation of quran (\r\nچاپ دوم : 1386 .\r\nمندرجات : . . . . . . . . ج . 2 . سوره هاى آل عمران و نساء . -\r\n1 . تفاسير شيعه - قرن 14 . الف . دفتر تبليغات اسلامى حوزهء علميهء قم . شعبه خراسان رضوى . ب . دفتر تبليغات اسلامى حوزهء علميهء قم . مؤسسه بوستان كتاب . ج . عنوان . د . عنوان : التفسير الكاشف . فارسى .\r\n7041 ت 6 م / 98 bp\r\n179 / 297\r\n1386\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتفسير كاشف\r\nجلد دوم\r\nسوره هاى آل عمران و نساء\r\nعلامه محمد جواد مغنيه\r\nترجمهء موسى دانش\r\nتهيه : دفتر تبليغات اسلامى شعبهء خراسان رضوى\r\nبوستان كتاب\r\n1386\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nتفسير كاشف / ج 2\r\nنويسنده : علامه محمد جواد مغنيه * ترجمه : موسى دانش\r\nتهيه : دفتر تبليغات اسلامى شعبهء خراسان رضوى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم )\r\nچاپ و صحافى : چاپخانهء مؤسسه بوستان كتاب * نوبت چاپ : دوم / 1386\r\nشمارگان : 1600 * بها : 7500 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست ال $ 152 $ تروني $ 152 $ : e - mail info @ bustaneketab . com\r\nدريافت پيام كوتاه ( sms ) فعلا با حروف لاتين : 10002155\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از تمام همكارانى كه در توليد اين اثر نقش داشته اند از جمله :\r\nاعضاى شوراى بررسى آثار * دبير شوراى كتاب : جواد آهنگر * ويراستار : بوذر ديلمى معزى * چكيدهء انگليسى : اصغر سلطانى ، عبدالمجيد مطوريان * چكيده عربى : سهيله خائفى * فيپا : مصطفى محفوظى * اصلاحات حروف نگارى : احمد مؤتمنى و محمد تقى بابابى * صفحه آرا : حسين محمدى * نمونه خوانى : بيژن سهرابى ، حسن حسنى ، حميد رضا تيمورى و ابوالفضل سليمانى *\r\nكنترل فنى صفحه آرايى : سيد رضا موسوى منش * نظارت و كنترل : عبدالهاى اشرفى * طراح جلد : محمود هدايى * آماده سازى : حسين محمدى * سفارشات چاپ : على عليزاده و امير حسين مقدم مشن * امور چاپ : سيد رضا محمدى و ساير همكاران ليتوگرافى ، چاپ وصحافى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد دوم\r\nتفسير كاشف\r\n\r\nفهرست\r\nسورهء آل عمران شما را از يك تن آفريد 17\r\nتورات و انجيل 19\r\nمحكم و متشابه 23\r\nعدم رهايى انسان از عذاب خدا با دارايى و فرزند 34\r\nثروت‌اندوزان 36\r\nتمايلات نفسانى 40\r\nسعادت 42\r\nنعمت‌هاى برتر 45\r\nثمرهء ايمان 47\r\nخدا ، فرشتگان ، دانشوران 49\r\nدين در نزد خدا تنها اسلام است 51\r\nتفرقهء مسلمانان به 73 فرقه 56\r\nقاتلان پيامبران 59\r\nامر به معروف با بيم از ضرر 60\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nيادكرد مجدّد سرگذشت يهود 62\r\nبه هركه بخواهى حكومت مىدهى 67\r\nدوستى مؤمن با كافر 71\r\nاقسام دوستى با كافر 73\r\nتقيّه 76\r\nياسر و همسرش سميّه ، نخستين شهيدان اسلام 76\r\nمحبّت خدا 82\r\nمادر مريم 85\r\nفاطمه و مريم 90\r\nشخصيت زكريا 93\r\nحضرت مريم ، برگزيدهء الهى 99\r\nلطف قرآن بر نصارا 101\r\nسرور زنان جهان كيست ؟ 103\r\nمريم و بشارت الهى 107\r\nممتنع عقلى و ممتنع عادى 109\r\nياران عيسى عليه السّلام 116\r\nموضع قدرتمندان و زراندوزان در برابر حق 116\r\nخدا ، بهترين مكركنندگان 120\r\nعروج عيسى 123\r\nاختلاف دربارهء عيسى عليه السّلام 124\r\nهمانندى عيسى و آدم 129\r\nپيامبران و گناه 131\r\nرخداد مباهله 132\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاهل بيت 136\r\nدعوت به باورهاى مشترك 138\r\nگمراه‌گران خويش 145\r\nاسلام ، تقويت‌كنندهء اديان آسمانى 145\r\nدر اوّل روز ايمان بياوريد و در آخر آن انكارش كنيد 149\r\nاهل كتاب ، هم امين دارند و هم خائن 154\r\nتنها كسى زنده است كه مبارزه مىكند 155\r\nبىدينى پيمان‌شكنان 159\r\nتحريف‌كنندگان كتاب الهى 161\r\nپرستندگان خدا 164\r\nپيمان پيامبران 168\r\nفرق پيامبر و مصلح 169\r\nايمان به تمامى پيامبران 175\r\nخدا چگونه كافران را هدايت مىكند 177\r\nفزونى كفر 180\r\nمال ، محك آزمايش 183\r\nحكم خوراكىها در آيين يهود 187\r\nنخستين خانه 191\r\nانكار آيات خدا 195\r\nاطاعت از كافر 197\r\nآمر به معروف 204\r\nاختلاف پس از پيامبر 209\r\nامّت محمّد صلّى اللّه عليه و آله 214\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nيهود و ذلّت حتمى 219\r\nاهل كتاب همه يكسان نيستند 224\r\nحكم رهاكنندهء اسلام 225\r\nباوجود كفر ، هيچ چيز سودى ندارد 233\r\nهمرازى و يكدلى زيانبار 236\r\nجنگ احد 243\r\nجنگ بدر 248\r\nتو را در اين كارها دستى نيست 253\r\nنهى از رباخوارى 255\r\nصفات پرهيزكاران 259\r\nعبرت از گذشتگان 263\r\nشكست پنجم ژوئن 264\r\nنهى از سستى 268\r\nبهاى بهشت 273\r\nشعارهاى دينى 275\r\nدگرگون شدن اخلاق و انديشه 276\r\nمحمّد 9 فقط پيامبر است 278\r\nاجل قطعى 282\r\nآنچه انسان نيّت كند نصيبش خواهد شد 284\r\nپيامدهاى پيروى از كافران 289\r\nخدا به وعده‌اى كه با شما نهاده بود وفا كرد 292\r\nپس به پاداش ، غمى بر غم شما افزود 296\r\nرمز شكست 301\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nهمانند كافران مباشيد 304\r\nاگر تندخو مىبودى 308\r\nمحمّد و راز عظمت او 312\r\nدايه و سرپرست پيامبر 312\r\nخصوصيات ظاهرى پيامبر 313\r\nپيامبر و فقر 314\r\nمراتب دعوت پيامبر 315\r\nراز عظمت پيامبر 316\r\nخيانت‌ناپذيرى پيامبران 318\r\nشگفت‌آفرينى اسلام 320\r\nمصايب انسان 325\r\nزندگان جاويد 331\r\nفرمان‌بران دعوت خداوند و پيامبر 335\r\nشيطان ، گدا و طرّاح 339\r\nپيشتازان كفر 341\r\nكافر و كار نيك 344\r\nجداسازى ناپاك از پاك 348\r\nميراث آسمانى و زمين 352\r\nثروتمند ، وكيل است ، نه مالك 354\r\nقربانى و آتش 359\r\nهمه‌كس مرگ را مىچشند 362\r\nوظيفهء علماى دين 366\r\nآنان كه شايسته ستايش نيستند 369\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخداوند و خردمندان 372\r\nكافران و پرهيزگاران 380\r\nمؤمنان اهل كتاب 383\r\nتقوا و پرهيزگارى 385\r\nسورهء نساء شما را از يك تن آفريد 389\r\nاموال يتيمان 395\r\nتعدد زوجات و رفتار عادلانه 397\r\nتعدد زوجات 402\r\nاموالتان را به دست سفيهان ندهيد 405\r\nايمان به خدا و مشكل معيشت 408\r\nبهرهء مردان از ارث 413\r\nسهم پسر برابر سهم دو دختر است 417\r\nاحكام الهى 429\r\nحكم زناكاران 431\r\nزشت‌كاران 434\r\nتوبه و فطرت 438\r\nخوشرفتارى با زنان 445\r\nمحروميت ، كيفر زياده‌طلبى 449\r\nازدواج مبادله‌اى روحى است 451\r\nازدواج‌هاى حرام 453\r\nزنان شوهردار 460\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nازدواج موقت 466\r\nخدا مىخواهد همه‌چيز را براى شما آشكار سازد 474\r\nاموال يكديگر را به ناحق مخوريد 479\r\nگناهان كبيره 482\r\nاز فضل خدا بخواهيد 488\r\nخدا را مىخواند امّا راهش را گم مىكند 491\r\nمردان بر زنان تسلّط دارند 495\r\nنيكى به پدر و مادر 506\r\nبخيلانى كه ديگران را نيز به بخل وامىدارند 510\r\nرفيق شيطان 513\r\nخدا ذرّه‌اى هم ستم نمىكند 516\r\nآن‌گاه كه مست هستيد ، گرد نماز نگرديد 521\r\nبيمار ، مسافر و تيمّم 526\r\nگمراهى مىخرند و مىخواهند شما نيز گمراه شويد 531\r\nاسرائيل و نيروهاى شر 533\r\nشرك به خدا گناه نابخشودنى 539\r\nدليل توحيد و اقانيم سه‌گانه 543\r\nايمان به جبت و طاغوت 548\r\nبه مردم سودى نمىرسانند 551\r\nپوست ديگرشان دهيم 556\r\nاداى امانت و عدالت در داورى 559\r\nاولوالأمر كيانند ؟ 564\r\nقياس 570\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمىخواهند بت را حكم قرار دهند 573\r\nلزوم پيروى از پيامبران 579\r\nصدّيقان كيانند ؟ 585\r\nسلاح برگيريد 587\r\nجنگ ديروز و جنگ امروز 589\r\nخريداران آخرت در مقابل دنيا 593\r\nاكنون از جنگ بازايستيد و نماز بخوانيد 598\r\nهركجا كه باشيد مرگ شما را درمىيابد 603\r\nزيباتر از آنچه هست امكان ندارد 605\r\nما تو را به نگهبانى آنها نفرستاديم 609\r\nيهود و اعجاز قرآن 611\r\nاسرار جنگ و افشاى آن 614\r\nجز بر نفس خويش مكلف نيستى 617\r\nشفاعت و سلام 620\r\nراه‌هاى مختلف اثبات معاد 623\r\nچيست شما را كه دربارهء منافقان دو گروه شده‌ايد 627\r\nگمراه كردن خدا منفى است نه مثبت 630\r\nگروه ديگرى را خواهند يافت 636\r\nكشت و كشتار در اسلام نيست 637\r\nقتل عمدى و خطايى 640\r\nاظهار اسلام در اثبات آن كافى است 645\r\nجهادگران و آنان‌كه از جهاد سرمىتابند 649\r\nعلى و ابو بكر 653\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآيا زمين خدا پهناور نبود ؟ 656\r\nفقها و وجوب هجرت 660\r\nمقايسهء هجرت پيامبر از مكه با هجرت فلسطينىها از سرزمين مقدس 662\r\nنماز خوف 666\r\nدر دست يافتن به آن قوم سستى مكنيد 672\r\nدفاع از خيانتكاران 675\r\nنجوا با نيكى كردن و آشتى دادن ديگران 684\r\nخود را قربانى حلوا مىكند 689\r\nعدم آمرزش مشركان 690\r\nبار ديگر تكرار در قرآن 693\r\nسياست شيطان و علم جديد 695\r\nكيفر بدكاران 699\r\nتفاوت مرد و زن 701\r\nدين چه كسى بهتر است 703\r\nاستفتاء از پيامبر صلّى اللّه عليه و آله در مورد زنان 706\r\nبىمهرى شوهر 710\r\nآنچه در آسمان‌ها و زمين است از آن خداست 715\r\nبه عدالت فرمان‌روا باشيد 718\r\nتفاوت دين و دين‌داران 719\r\nعدالت 722\r\nنه بر كفر استوار مىماند ، نه بر ايمان 724\r\nبا آنان منشينيد تا آن‌گاه كه به سخن ديگر پردازند 728\r\nمنافقان خدا را فريب مىدهند و حال آن‌كه خدا آنها را فريب مىدهد 734\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآيا همهء مردم رياكارند ؟ 736\r\nكافران را به دوستى مگيريد 740\r\nخدا و امام زين العابدين عليه السّلام 742\r\nظالم ، هيچ كرامتى ندارد 744\r\nبعضى را مىپذيرند و بعضى را نمىپذيرند 747\r\nگفتند خدا را آشكارا به ما بنماى 749\r\nاثر پيمان‌شكنى 753\r\nبه كيفر ستمى كه يهوديان روا داشتند 760\r\nما به تو وحى كرديم 765\r\nآيا تمام پيامبران شرقى هستند ؟ 768\r\nآنان‌كه كافر شده‌اند و از راه خدا روى گردانيده‌اند 775\r\nدر دين خويش غلو مكنيد 778\r\nقرآن و مبلّغان سه‌گانه‌پرستى 780\r\nبر شما حجتى آمد 785\r\nخدا دربارهء كلاله برايتان فتوا مىدهد 789\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nسورهء آل عمران\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nشما را از يك تن آفريد\r\nبسم اللّه الرّحمن الرّحيم\r\n\r\n[ سوره آل‌عمران ( 3 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) اللَّهُ لا إِلهَ إِلاَّ هُوَ الْحَيُّ الْقَيُّومُ ( 2 ) نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ وَ أَنْزَلَ التَّوْراةَ وَ الْإِنْجِيلَ ( 3 ) مِنْ قَبْلُ هُدىً لِلنَّاسِ وَ أَنْزَلَ الْفُرْقانَ إِنَّ الَّذِينَ كَفَرُوا بِآياتِ اللَّهِ لَهُمْ عَذابٌ شَدِيدٌ وَ اللَّهُ عَزِيزٌ ذُو انْتِقامٍ ( 4 )\r\nإِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ ( 5 ) هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ لا إِلهَ إِلاَّ هُوَ الْعَزِيزُ الْحَكِيمُ ( 6 )\r\nالف ، لام ، ميم [ از حروف مقطّعه است 
  ] . ( 1 )\r\nخدايى نيست جز آن‌كه زنده و نگه‌دارنده است .\r\n( 2 )\r\nاين كتاب را به حق بر تو نازل كرد كه كتاب‌هاى پيشين را تصديق مىكند و پيش از قرآن ، تورات و انجيل را فرستاد . ( 3 )\r\nبراى هدايت مردم ، و فرقان را [ كه جداكنندهء حق و باطل است 
  ] نازل كرد . كسانىكه آيات خدا را انكار كردند ، عذابى سخت دارند و خدا عزيز و انتقام‌گير است . ( 4 )\r\nآنچه در آسمان و زمين است ، بر خدا مخفى و پوشيده نيست . ( 5 )\r\nاوست كه شما را در رحم‌ها هرگونه كه بخواهد ، صورت مىدهد . خدايى جز آن ذات يكتاى عزيز و حكيم نيست . ( 6 )\r\n\r\nاعراب\r\n « مُصَدِّقاً »  حال است براى « كتاب » و  « هُدىً »  مفعول من أجله براى  « أُنْزِلَ »  و نيز\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nممكن است حال باشد .  « كَيْفَ »  محلّا منصوب است و جانشين مفعول مطلق [ براى يصوّر 
  ] و معناى آن اين است : « يصوّركم تصويرا ايّ تصوير يشاؤه ؛ او شما را هرگونه كه بخواهد تصوير مىكند » . نظير آن ، جملهء « افعل كيف شئت » است به معناى « أيّ فعل شئت ؛ هر كار كه مىخواهى انجام ده » .\r\n\r\nتفسير\r\nدربارهء تفسير\r\n  الم   در ابتداى سورهء بقره و تفسير  اللَّهُ لا إِلهَ إِلَّا هُوَ الْحَيُّ الْقَيُّومُ  در آغاز آية الكرسى ( آيهء 255 سورهء بقره ) سخن گفته شد [ و ديگر نياز به تكرار نيست 
  ] .\r\n نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ .  مقصود از كتاب ، قرآن است كه تمامى كتاب‌هاى فرستاده‌شده بر انبياى سلف را تصديق مىكند . البتّه ، بديهى است كه تصديق آنچه به انبياى پيشين فروفرستاده شده است ، مستلزم تصديق كتاب‌هايى كه برخى از طوايف [ به دروغ 
  ] بدان‌ها نسبت مىدهند ، نيست . مگر نه اين است كه گرچه ما مسلمان‌ها به سخنان پيامبر خدا صلّى اللّه عليه و آله اعتقاد داريم ، به تمامى روايات منقول از آن حضرت ايمان نداريم . ناگفته نماند كسانىكه به كتاب‌هاى پيامبران پيشين ايمان دارند ، بايد به قرآن كريم ايمان بياورند ؛ چه در غير اين‌صورت ، او خود ، خودش را تكذيب كرده است ؛ زيرا قرآن تصديق‌كنندهء كتاب‌هاى انبياست ازاين‌رو ، تكذيب قرآن به معناى تكذيب اين كتاب‌هاست .\r\n  وَ أَنْزَلَ التَّوْراةَ وَ الْإِنْجِيلَ . مِنْ قَبْلُ هُدىً لِلنَّاسِ .   لازمهء وصف تورات و انجيل به هدايت ، آن است كه اين دو كتاب به حق فرستاده شده‌اند ، چنان‌كه لازمهء وصف قرآن به اين صفت ( او به حق فرستاده شده ) آن است كه اين كتاب براى هدايت مردم مىباشد . بنابراين ، هركدام از سه كتاب نام‌برده ، هم حق است و هم براى هدايت .\r\nمقصود از « هدايت » در اين‌جا آن است كه خداوند سبحان با زبان پيامبران خود ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nحلال و حرام را بيان كرده است . از اين بيان مىتوان به احكام الهى آگاهى پيدا كرد ، لكن عمل كردن به اين احكام علاوه بر بيان مزبور ، نياز به يك نوع هدايت ديگر دارد .\r\nبه اعتقاد من تنها لفظى كه مىتوان با آن از اين هدايت تعبير كرد ، عبارت است از : واژهء « توفيق » ، چنان‌كه خداوند در سخنان خود بدان اشاره كرده است ، آن‌جا كه مىفرمايد :\r\n « إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ ؛  « 1 » تو نمىتوانى كسى را كه دوست دارى ، هدايت كنى ، اما خداوند هركه را بخواهد هدايت مىكند » .\r\n\r\nتورات و انجيل\r\nقرآن واژهء « تورات » را بر آنچه از سوى خداوند به موسى از طريق وحى فرو فرستاده و واژهء « انجيل » را بر آنچه به عيسى از طريق وحى نازل كرده است ، به كار مىبرد . امّا قرآن ، اين موضوع را بيان و مشخّص كرده است كه تورات و انجيل مورد اعتراف اين كتاب ، غير از تورات و انجيلى است كه در حال حاضر در دسترس يهوديان و مسيحيان قرار دارند و خداوند اين موضوع را در آيات زير بيان كرده است :\r\n1 . سورهء نساء ، آيهء 45 : « بعضى از جهودان كلمات خدا را به معنا دگرگون مىكنند » .\r\n2 . سورهء مائده ، آيهء 14 : « از كسانىكه گفتند ما نصرانى هستيم پيمان گرفتيم . پس قسمتى از اندرزهايى را كه به آنان داده بوديم فراموش كردند . . . » .\r\n3 . سورهء مائده ، آيهء 15 : « اى اهل كتاب ! پيامبر ما نزد شما آمد تا بخش عظيمى از كتاب خدا را ، كه پنهان مىداشتيد ، برايتان بيان كند . . . » .\r\nمبلّغان مسيحى از هركسى به حقيقت فوق آگاه‌ترند ، لكن باوجوداين ، براى اين‌كه عوام و افراد ناآگاه را فريب دهند ، مىگويند : قرآن ، تورات و انجيلى را كه دستخوش تحريف شده‌اند ، قبول دارد !\r\nاين درحالى است كه تمام قرآن ، به‌سان كلامى واحد و جمله‌اى واحد است ، روا\r\n\r\n\r\n","description":"","footnote":"\r\n( 1 ) . قصص ( 28 ) آيهء 56 .\r\n","page_name":" 19 ","page_number":19},
  {"content":"\r\n\r\nنيست كه به برخى از آن ايمان داشت و به برخى ديگر كفر ورزيد .\r\nتورات ، واژه‌اى عبرى و به معناى شريعت است . اهل كتاب ، آن را بر اسفار پنجگانه اطلاق مىكنند . اين اسفار عبارتند از :\r\n1 . « سفر تكوين » . دربارهء آغاز آفرينش و شرح‌حال انبيا سخن مىگويد .\r\n2 . « سفر خروج » . دربارهء تاريخ بنى اسرائيل و داستان موسى عليه السّلام است .\r\n3 . « سفر تثنيه » . در آن احكام شريعت يهود آمده است .\r\n4 . « سفر لاوين » . لاوىها از نسل لاوى يكى از فرزندان يعقوبند . در اين سفر ، عبادات و نيز پرندگان و حيوانات حرام‌گوشت ، بيان شده است .\r\n5 . « سفر عدد » . در آن ، تعداد قبايل و ارتش‌هاى بنى اسرائيل شمارش شده است .\r\nاين اسفار پنج‌گانه از مجموعهء اسفارى تشكيل يافته‌اند كه تعداد آنها بر 39 سفر بالغ مىشود . مسيحيان اين اسفار پنج‌گانه را « عهد قديم » مىنامند .\r\nانجيل در اصل ، واژه‌اى يونانى و به معناى بشارت است . انجيل‌هاى موجود در نزد مسيحيان ، چهار انجيلند .\r\n1 . انجيل متى . تاريخ تأليف اين انجيل به حدود سال 60 ميلادى برمىگردد و به لهجهء آرامى تأليف شده است .\r\n2 . انجيل مرقس . در حدود سال 63 و يا 65 ميلادى به زبان يونانى گرد آمده است .\r\n3 . انجيل لوقا . آن را نيز در همان تاريخ انجيل مرقس ، به زبان يونانى تأليف كردند .\r\n4 . انجيل يوحنّا . آن را در حدود سال 90 ميلادى به زبان يونانى تأليف كردند .\r\nدر اوايل قرن پنجم ميلادى ، رأى مسيحيان بر اين قرار گرفت كه از مجموع سفرهايى كه دارند بر 27 سفر اعتماد كنند . ازاين‌رو گفتند : اين اسفار از سوى پروردگار به صاحبان آنها وحى شد ، البتّه معانى آنها و نه الفاظ آنها . نام اين 27 سفر را « عهد جديد » گذاشتند ، در برابر اصطلاح « عهد قديم » كه بر اسفار مقدس يهود اطلاق مىكردند . بنابراين ، مقصود از « عهد قديم » عهد موسى عليه السّلام و منظور از « عهد جديد »\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعهد عيسى عليه السّلام است ؛ و عهد به معناى پيمان است . « 1 » در اين‌باره ، قبلا در تفسير آيهء سوم سورهء بقره ، جملهء  « يُؤْمِنُونَ بِما أُنْزِلَ إِلَيْكَ »  سخن گفته شد .\r\n وَ أَنْزَلَ الْفُرْقانَ .  فرقان مصدر « فرق » است . فرقان ، يعنى چيزى كه حق را از باطل جدا مىكند . در اين‌كه مقصود از فرقان ، آيا عقل است ، يا زبور ، يا قرآن و يا هر راهنمايى كه حق را از باطل جدا كند ، در ميان مفسّران اختلاف‌نظر وجود دارد . شيخ محمّد عبده مىگويد : مراد از فرقان ، عقل است . نويسندهء مجمع البيان مىگويد ، مراد قرآن است . آيهء فوق ، احتمال هردو معنا را مىدهد .\r\n  إِنَّ الَّذِينَ كَفَرُوا بِآياتِ اللَّهِ لَهُمْ عَذابٌ شَدِيدٌ وَ اللَّهُ عَزِيزٌ ذُو انْتِقامٍ . إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ .   مفسّران مىگويند : در سال نهم هجرت ، شصت تن از مسيحيان نجران يمن نزد پيامبر خدا صلّى اللّه عليه و آله آمدند . اين سال به « عام الوفود ؛ سال آمدن هيئت‌ها » معروف است ؛ چراكه در آن سال ، مردم از نقاط مختلف جزيرة العرب به منظور عرض ارادت ، خدمت پيامبر اسلام مىرسيدند . البتّه ، آمدن هيئت‌ها زمانى صورت گرفت كه وى بر دشمنان اسلام پيروز شده بود . « 2 » هيئت نجرانى براى اثبات عقيدهء نصارا به تثليث و الوهيّت عيسى ، به اين موضوع كه عيسى بدون داشتن پدر زاده شد و نيز به معجزات او كه قرآن هم به آنها اعتراف دارد ، استدلال مىكرد .\r\nهمچنين ، مفسران مىگويند : سورهء آل عمران از آيهء نخست تا حدود آيهء هشتاد ، دربارهء نصاراى نجران و ردّ ادعاهاى آنان نازل شده است ، بنابراين خداوند در ابتداى سوره ، از توحيد سخن گفته است تا سه‌گانه‌پرستى را نفى كند . آن‌گاه قرآن ، تورات و انجيل را ذكر كرده است ، زيرا اين سه كتاب ، خداوند را از داشتن فرزند ، حلول در اشيا و يا اتّحاد با اشيا منزّه مىدانند و نيز الوهيّت را از ذات عيسى نفى مىكنند . سپس خداوند سبحان مىگويد : « آنچه در آسمان و زمين است ، بر خدا مخفى و پوشيده\r\n\r\n\r\n","description":"","footnote":"\r\n( 1 ) . على عبد الواحد وافى ، الاسفار المقدسة فى الاديان السابقة للاسلام ( تلخيص ) .\r\n( 2 ) . تفصيل اين ماجرا در تفسير آيهء 61 همين سوره ، معروف به آيهء مباهله ، آمده است . به آن‌جا مراجعه كنيد .\r\n","page_name":" 21 ","page_number":21},
  {"content":"\r\n\r\nنيست » . و با اين سخن ، ادّعاى مسيحيان را در خصوص غيب‌دانى عيسى مردود مىشمارد .\r\nآن‌گاه خداوند ( جلّ و علا ) مىگويد : « اوست كه شما را در رحم‌ها هرطور كه بخواهد شكل مىدهد . خدايى جز آن ذات يكتاى عزيز و حكيم نيست » و با اين سخن ، ادّعاى ديگر مسيحيان را كه عيسى خداست ؛ زيرا پدر ندارد ، باطل مىسازد .\r\nدليل بطلان نيز آن است كه خداوند در رحم‌ها آفريده نمىشود ، بلكه او خود آفريننده مخلوق در رحم مادر است و به آن شكل مىدهد . بنابراين ، اگر بخواهد مخلوق را به واسطهء پدر و اگر بخواهد بدون داشتن پدر مىآفريند ، البتّه هرگونه كه حكمت او اقتضا كند .\r\nخلاصهء سخن اين‌كه خبر دادن عيسى عليه السّلام به برخى از غيب‌ها ، زنده كردن بعضى از مردگان و زاده شدن او بدون داشتن پدر ، هيچ‌كدام دليل بر الوهيّت وى نيستند ، زيرا خدا همان است كه تمامى غيب‌ها را مىداند و نه برخى از آنها را و هيچ‌چيز نه در آسمان و نه در زمين بر او پنهان نيست . او بدون استثنا تمامى مردگان را زنده مىكند و بر همه‌چيز تواناست ، حتى بر آفريدن بدون پدر و ايجاد شيئى از عدم . . . . پر واضح است كه عيسى تمام غيب‌ها را نمىدانست ، بر زنده كردن جميع مردگان قادر نبود و نيز ، حتّى يك نفر را در رحم مادر ، به واسطه يا بدون واسطهء پدر نيافريد ، بلكه برعكس ، او خود كسى بود كه در رحم مادر آفريده شد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nمحكم و متشابه\r\n\r\n[ سوره آل‌عمران ( 3 ) : آيات 7 تا 9 
  ]\r\nهُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلاَّ اللَّهُ وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا وَ ما يَذَّكَّرُ إِلاَّ أُولُوا الْأَلْبابِ ( 7 ) رَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ( 8 ) رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيهِ إِنَّ اللَّهَ لا يُخْلِفُ الْمِيعادَ ( 9 )\r\nاوست كه اين كتاب را بر تو نازل كرد . بعضى از آيه‌ها محكماتند ، اين آيه‌ها امّ الكتابند و بعضى آيه‌ها متشابهاتند . امّا آنان‌كه در دلشان ميل به باطل است ، به سبب فتنه‌جويى و ميل به تأويل ، از متشابهات پيروى مىكنند ، درحالىكه تأويل آن را جز خدا و راسخان در علم نمىدانند . مىگويند : ما بدان ايمان آورديم ، همه از جانب پروردگار ماست و جز خردمندان پند نمىگيرند . ( 7 )\r\nاى پروردگار ما ! از آن‌پس كه ما را هدايت كرده‌اى ، دل‌هاى ما را به باطل متمايل مساز و رحمت خود را بر ما ارزانى دار كه تو بخشاينده‌اى . ( 8 )\r\nاى پروردگار ما ! تو مردم را در آن روزى كه هيچ شكّى در آن نيست ، گرد مىآورى . به يقين كه خلف وعده نمىكنى . ( 9 )\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nواژگان\r\nمحكم : « احكم الامر ؛ محكم كرد آن كار را » . مقصود از واژهء « محكم » در اين‌جا لفظ آشكارى است كه نياز به تفسير ندارد .\r\nمتشابه : لفظى است كه نياز به تفسير داشته باشد .\r\nزيغ : به معناى مطلق تمايل است ؛ لكن در اين‌جا مقصود از آن ، تمايل از حق به باطل است .\r\nتأويل : در اصل به معناى بازگشت به چيزى است و در اين‌جا ، مقصود از آن ، تفسير است .\r\nرسوخ : به معناى ثابت و ريشه‌دار بودن است .\r\n\r\nاعراب\r\n « مِنْهُ »  متعلّق به [ فعل يا شبه فعل 
  ] محذوف ، خبر مقدّم و  « آياتٌ »  مبتداى مؤخّر است .  « مُحْكَماتٌ »  صفت [ براى آيات 
  ] و  « هُنَّ أُمُّ الْكِتابِ »  مبتدا و خبر مىباشد .  « أُخَرُ »  صفت  « آياتٌ »  محذوف است .  « ابْتِغاءَ »  مفعول له است براى  « فَيَتَّبِعُونَ » .  لام در  « لِيَوْمٍ »  به معناى « فى » و  « رَبَّنا »  مناداست كه در اصل بوده ، يا ربّنا .\r\n\r\nتفسير\r\n هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ . \r\nآيات قرآنى از لحاظ وضوح يا پوشيدگى مفاهيم ، به دو نوع تقسيم مىشوند : محكم و متشابه .\r\nمحكم ، آيه‌اى است كه نياز به تفسير ندارد و مقصود آن ، چنان روشن است كه احتمال تأويل ، تخصيص يا نسخ در آن نمىرود و ديگر براى كسانىكه دلشان بيمار\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاست ، مجالى نمىماند تا ديگران را گمراه كنند و با تأويل و تحريف ، دست به فتنه‌جويى بزنند .\r\nاز جمله آيات محكم ، اين آيات است :\r\n  « قُلْ هُوَ اللَّهُ أَحَدٌ » ؛   « 1 »  « وَ اللَّهُ بِكُلِّ شَيْءٍ عَلِيمٌ » ؛  « 2 » و  « لا يَظْلِمُ مِثْقالَ ذَرَّةٍ » ؛  « 3 »  « إِنَّ اللَّهَ لا يَأْمُرُ بِالْفَحْشاءِ » ؛  « 4 »  « وَ أَنَّ السَّاعَةَ آتِيَةٌ لا رَيْبَ فِيها » .  « 5 » و از اين قبيل آياتى كه دانا و نادان در فهم آن ، يكسانند .\r\nمتشابه در برابر محكم و بر چند نوع است :\r\nالف ) آيه‌اى كه مىتوان به اجمال و نه به تفصيل به معناى آن پى برد ؛ مانند اين سخن خداوند متعال :  « فَنَفَخْنا فِيها مِنْ رُوحِنا . . . ؛  از روح خود ، در آن دميديم » ؛ چراكه منتهاى شناخت ما از « روح » آن است كه آن رازى الهى است و با آن ، براى بشر ادراك و آگاهى حاصل مىشود ؛ امّا شناخت حقيقت و واقعيت اين راز ، امرى است كه تنها خداوند آن را مىداند و حتّى دانشمندان نيز از شناخت آن ناتوانند . [ در اين‌جا ممكن است اين سؤال پيش آيد كه پس چرا خداوند اين‌گونه آيات را كه انسان‌ها نمىتوانند به تفصيل به معانى آنها پى ببرند ، خطاب به آنان نازل كرده است ؟ در پاسخ بايد گفت : 
  ] درستى يك خطاب ، مشروط به آن نيست كه فرد يا افراد مورد خطاب آن را به تفصيل بدانند بلكه شناخت اجمالى كافى است .\r\nب ) دومين نوع متشابه آن است كه ظاهر آيه به چيزى دلالت مىكند كه عقل آن را نمىپذيرد ؛ مانند  « ثُمَّ اسْتَوى عَلَى الْعَرْشِ » ؛  « 6 » چراكه واژهء « عرش » به معناى تخت است و عقل اين دلالت را نمىپذيرد ؛ زيرا خداوند ما فوق زمان و مكان است . ازاين‌رو ،\r\n\r\n\r\n","description":"","footnote":"\r\n( 1 ) . توحيد ( 112 ) آيهء 1 .\r\n( 2 ) . بقره ( 2 ) آيهء 282 .\r\n( 3 ) . نساء ( 4 ) آيهء 40 .\r\n( 4 ) . اعراف ( 7 ) آيهء 28 .\r\n( 5 ) . حج ( 22 ) آيهء 7 .\r\n( 6 ) . اعراف ( 7 ) آيهء 54 .\r\n","page_name":" 25 ","page_number":25},
  {"content":"\r\n\r\nبايد آيه را تأويل كرد و اين موضوع ، كار اهل علم و كارشناسان [ اين رشته 
  ] است ؛ چون تأويل به دليلى درست نياز دارد تا لفظ را به معنايى درست بازگرداند و تشخيص اين دو امر ، كار متخصصان است .\r\nج ) يكى ديگر از انواع متشابه ، لفظى است كه معمولا به دو معنا يا بيشتر به كار مىرود ؛ همانند اين سخن خداوند متعال :  « وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ ؛  « 1 » زنان مطلّقه بايستى ، سه قرء ، عدّه نگاه دارند » . واژهء « قرء » هم در طهر [ پاك شدن از عادت ماهيانه 
  ] و هم در حيض [ عادت ماهيانهء زنان 
  ] استعمال مىشود .\r\nد ) از جمله انواع متشابه ، لفظى است كه دلالت بر عموم كند و ظاهر آن تمامى مكلّفين را شامل شود ، امّا مقصود تنها برخى از افراد آن باشد و نه تمام افراد آن ؛ مانند اين سخن خداى متعال :  « السَّارِقُ وَ السَّارِقَةُ فَاقْطَعُوا أَيْدِيَهُما ؛  « 2 » دزد ، چه زن و چه مرد ، دستش را قطع كنيد » . با اين‌كه مىدانيم هرگاه دزد ، پدر صاحب مال باشد ، يا در سال گرسنگى دزدى كند ، يا اموال مسروقه ، در حرز ( محل امن ) نباشد يا كمتر از 4 / 1 دينار باشد ، دست وى بريده نمىشود .\r\nه ) يكى ديگر از انواع متشابه ، آن است كه آيه مشتمل بر حكم منسوخ باشد ؛ نظير خواندن نماز به سمت بيت المقدس ؛ چراكه در آغاز دعوت اسلامى ، دليل بر وجوب خواندن نماز بدان سمت و استمرار آن حكم دلالت مىكرد . آن‌گاه دليل ديگرى حكم مزبور را باطل كرد و قبله را از بيت المقدس به سمت كعبه تغيير داد .\r\nشرط متشابه بودن [ يك آيه 
  ] آن نيست كه به‌طور كلّى در تمامى انواع يادشده و نيز براى همگان حتّى دانشمندان ، قابل درك نباشد ؛ زيرا تمامى انواع متشابه به استثناى نوع اوّل ، براى علماى « علم اصول » قابل دركند ؛ به بيانى روشن‌تر كسانىكه به راه‌هاى تأويل ، احكام خاص و عام ، ناسخ و منسوخ و نيز گزينش دو متعارض [ در صورتىكه\r\n\r\n\r\n","description":"","footnote":"\r\n( 1 ) . بقره ( 2 ) آيهء 228 .\r\n( 2 ) . مائده ( 5 ) آيهء 38 .\r\n","page_name":" 26 ","page_number":26},
  {"content":"\r\n\r\nدو آيه با يكديگر تعارض داشته باشند 
  ] آشنايى دارند ، مىتوانند خاص را از عام استخراج كنند ، ناسخ را از منسوخ و راجح را از مرجوح جدا سازند و معناى ظاهرى لفظ را ، كه عقل آن را نمىپذيرد ، به معنايى تأويل ببرند كه عقل مىپذيرد . بنابراين ، لفظ متشابه براى دانشمند و متخصّص روشن و قابل درك است ، البته پس از تحقيق و تفحّص و پس از آن‌كه ميان متشابه با قراين و دلايلى كه با آن در ارتباط هستند ، مقايسه نمايد . لازم به يادآورى است كه لفظ متشابه براى فرد جاهل و غير متخصص كه استحقاق تأويل را ندارد يا به ظاهر لفظ عمل مىكند ، درحالىكه احتمال تخصيص و يا نسخ در آن مىرود ، همچنان متشابه و نامفهوم باقى خواهد ماند .\r\nخلاصهء سخن آن‌كه دانشمندان معانى قرآن را درك مىكنند و قرآن براى آنان كاملا رسا و مفهوم است ؛ زيرا به هيچ عنوان روا نيست كه خداوند سخنى را [ براى بندگان خود 
  ] فروبفرستد كه معنايى ندارد و هيچ‌كس ، حتّى دانشمندان نيز آن را نمىفهمند ! چگونه چنين باشد ؟ درحالىكه خداوند دستور داده است كه در قرآن تدبّر كنيد و بديهى است تدبّر و انديشيدن به سخنان معقول و قابل فهم ، اختصاص دارد ، امّا سخنى كه معناى آن قابل فهم نباشد ، تدبّر و انديشيدن دربارهء آن نيز امكان‌پذير نخواهد بود .\r\nدر اين‌جا ممكن است اين پرسش مطرح شود : خداوند كتاب خود را چنين وصف كرده كه تمامى آيات آن محكم است ؛ در سورهء هود ، آيهء 1 مىفرمايد :   « كِتابٌ أُحْكِمَتْ آياتُهُ ؛   كتابى است با آياتى محكم » . همچنين ، كتاب خود را وصف كرده كه همهء آيات آن متشابه است . در سورهء زمر ، آيهء 23 مىگويد :  « اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً . . . ؛  خدا بهترين سخن را نازل كرده است ، كتابى متشابه » و نيز از ويژگىهاى كتابش برشمرده كه برخى از آيات آن محكم و برخى متشابه‌اند ، چه ، در آيه‌اى كه ما در مقام تفسير آن هستيم ، مىفرمايد : « اوست كه اين كتاب را بر تو نازل كرد . بعضى از آيه‌ها محكماتند ، اين آيه‌ها امّ الكتابند و بعضى آيه‌ها متشابهاتند . . . » . بنابراين ، از چه راهى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمىتوان ميان اين آيات جمع كرد ؟\r\nپاسخ : مقصود از سخن خداوند متعال :   « أُحْكِمَتْ آياتُهُ »   آن است كه تمامى آيات قرآن در نظم ، محكم و استوار و در عبارت ، فصيح و نيز داراى معنايى درست هستند .\r\nو مقصود از سخن خداوند :  « كِتاباً مُتَشابِهاً » ،  آن است كه برخى از آيات به برخى ديگر ، در رسايى و هدايتگرى ، شباهت دارند . امير مؤمنان عليه السّلام فرمود :\r\n« قرآن برخى از آن با برخى ديگر سخن مىگويد و برخى به برخى ديگر گواهى مىدهد » .\r\nمقصود از سخن خداوند :  « مِنْهُ آياتٌ مُحْكَماتٌ  . . .  وَ أُخَرُ مُتَشابِهاتٌ »  آن است كه معناى برخى از آيات ، روشن است و نياز به تفسير ندارد ، امّا معناى برخى ديگر مبهم است و فهميدنش نياز به تفسير دارد و تفسير نيز ، چنان‌كه پيش‌تر بدان اشاره كرديم ، نياز به شناخت و آگاهى از فن مربوط دارد . بنابراين ، هركدام از آيات سه‌گانه ، ناظر به يك جهت خاصّ است و تضادّى ميان آنها وجود ندارد . در حقيقت اين آيات همانند سخن كسى است كه مىگويد : من سفر را دوست دارم و سفر را دوست ندارم . آن‌گاه مقصودش را بدين‌ترتيب توضيح مىدهد : من سفر از طريق خشكى را دوست دارم ، امّا آن را از طريق دريا دوست ندارم . يكى از صوفيان ، خطاب به پروردگار چنين گفته است :\r\nاى كسى كه من او را مىبينم و او مرا نمىبيند اى كسى كه او مرا مىبيند و من او را نمىبينم مقصود گوينده آن است كه من خدا را در حالى مىبينم كه به من بخشش دارد و او مرا در حال اطاعت نمىبيند . خدا مرا در حال معصيت مىبيند و من او را نمىبينم كه مرا كيفر دهد .\r\nپرسش دوم : مقصود از واژهء « امّ » در آيهء  « هُنَّ أُمُّ الْكِتابِ »  چيست ؟\r\nپاسخ : پس از آن‌كه خداوند بيان كرد كه در كتابش ، آياتى متشابه وجود دارند و جز\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nخداوند و راسخان در علم آنها را نمىدانند ، فرمود : آياتى دربارهء اصول عقايد ، نظير ايمان به خدا و نفى شريك از او و نيز همانند نبوت حضرت محمّد صلّى اللّه عليه و آله و روز قيامت آمده‌اند كه معنا و مقصود آن روشن است و شبهه و ابهامى در آن نيست و نيز مجالى براى تأويل ، يا تخصيص يا نسخ در آن وجود ندارد و دانا و نادان آنها را مىفهمند . در عين‌حال ، اين آيات ، اصل و اساس كتاب خداوند به‌شمار مىروند ؛ چراكه آنها دربارهء عقيده است و بقيّهء آيات قرآنى ، متفرع بر اين آياتند و به آنها برمىگردند .\r\nبر اين اساس ، هيچ دليل و توجيهى براى هيئت نجران يمن و ديگران وجود ندارد كه به دنبال آيات متشابه نظير آيه‌اى كه عيسى عليه السّلام را « روح خدا » مىداند ، بروند و از آيات روشنى كه ربوبيّت را از عيسى نفى مىكنند ، چشم بپوشند . آرى ، كسى كه از محكم چشم مىپوشد و به دنبال متشابه مىرود ، جز قلب بيمار و هدف فاسد ، توجيهى ندارد .\r\nپرسش سوم : چرا خداوند فرمود :  « هُنَّ أُمُّ الْكِتابِ »  و نگفت : « امّهات الكتاب » . جواب اين پرسش آن است كه  « أُمُّ »  مفرد آمده است ؛ زيرا مجموعهء آيات محكم ، امّ الكتاب و اصل آن است ، نه اين‌كه هر آيه به تنهايى امّ الكتاب باشد . نظير اين آيه ، سخن ديگر خداوند است ، آن‌جا كه فرمود :  « وَ جَعَلْنَا ابْنَ مَرْيَمَ وَ أُمَّهُ آيَةً »  و نگفت : آيتين ؛ زيرا هر كدام از اين دو شخصيّت ، جزء كامل‌كنندهء آيت [ خداوند 
  ] است . ازاين‌رو ، مريم آيت خدا نيست مگر با عيسى و عيسى آيت خدا نيست مگر با مريم .\r\n فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ .  واژهء « زيغ » در اين‌جا به معناى انحراف و رو گرداندن از حق است .\r\n « ابْتِغاءَ الْفِتْنَةِ »  اشاره به اين موضوع دارد آنان‌كه اهداف سوئى دارند در پى متشابه مىروند و آن را بر خلاف حقيقت تأويل مىكنند ، تا دل‌ها را فاسد و آلوده سازند و مردم را از دين حق منحرف كنند . اين مفسدان ، براى اثبات مدّعاى خود در الوهيّت عيسى به آيهء  « فَنَفَخْنا فِيها مِنْ رُوحِنا ؛  ما از روح خود در او دميديم » استدلال مىكنند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآنها مىگويند : خدا روح است و عيسى هم روح است ، پس عيسى از جنس خداست ، امّا در مورد آيات محكم و روشن خود را به نادانى مىزنند و تجاهل مىورزند ؛ همانند اين سخن خداوند : « به تحقيق ، كسانىكه مىگويند خدا همان مسيح فرزند مريم است كافر شده‌اند » . « 1 » و مانند سخن خداوند كه مىگويد : « مسيح پسر مريم جز پيامبرى نبود كه پيامبرانى پيش از او بوده‌اند . . . » « 2 » و نيز مانند اين سخن خداوند : « مثل عيسى در نزد خداوند ، چون مثل آدم است كه او را از خاك بيافريد و به او گفت :\r\nموجود شو پس موجود شد » . « 3 » به‌علاوه ، خداوند از روح خود [ همانند عيسى 
  ] در آدم عليه السّلام نيز دميد ؛ چراكه فرمود : « چون آفرينش او را به پايان بردم و از روح خود در او دميدم . . . » « 4 » بنابراين ، [ اگر به زعم اين مفسدان عيسى خداست 
  ] پس بايد آدم نيز خدا باشد ! و اگر ميان عيسى و آدم فرق بگذارند ، اين فرق بدون دليل خواهد بود .\r\nدر تفسير مجمع البيان آمده است كه از ابتداى سورهء آل عمران تا بيش از 80 آيهء آن ، دربارهء هيئت اعزامى مسيحيان نجران نازل شده است . آنها شصت سوار بودند كه به خدمت پيامبر خدا صلّى اللّه عليه و آله آمده بودند . زمانى كه وقت نمازشان فرارسيد به ناقوس زدند ، سپس برخاستند و در مسجد رسول خدا صلّى اللّه عليه و آله نماز گزاردند . ازاين‌رو ، اصحاب عرض كردند : يا رسول اللّه ! اين كار در مسجد تو انجام مىگيرد ! حضرت فرمود : آنها را به‌حال خود بگذاريد . نجرانىها به سمت مشرق نماز خواندند . پس از آن‌كه نماز آنها به پايان رسيد ، پيامبر صلّى اللّه عليه و آله به « سيد » و « عاقب » ، كه هردو رئيس آن هيئت بودند ، فرمود : اسلام بياوريد . آنها گفتند : ما پيش از تو اسلام آورده‌ايم . پيامبر فرمود : دروغ مىگوييد . شما را چند چيز از اسلام آوردن مانع مىشود : اوّلا ، گمان داريد كه خدا فرزند دارد ؛ ثانيا ، عبادت صليب مىكنيد و ثالثا ، گوشت خوك مىخوريد .\r\n\r\n\r\n","description":"","footnote":"\r\n( 1 ) . مائده ( 5 ) آيهء 16 .\r\n( 2 ) . همان ، آيهء 74 .\r\n( 3 ) . آل عمران ( 3 ) آيهء 59 .\r\n( 4 ) . حجر ( 15 ) آيهء 29 .\r\n","page_name":" 30 ","page_number":30},
  {"content":"\r\n\r\nسيد و عاقب : اگر عيسى پسر خدا نيست ، پس چه‌كسى پدر اوست ؟\r\n- : مگر نمىدانيد كه پسر به پدرش شباهت دارد ؟\r\n- : آرى ، چنين است .\r\n- : آيا نمىدانيد كه خدا زنده است و نمىميرد ، درحالىكه عيسى مىميرد ؟\r\n- : آرى ، چنين است .\r\n- : آيا نمىدانيد كه خدا بر همه‌چيز تسلّط دارد ؟\r\n- : آرى ، چنين است .\r\n- : آيا عيسى چنين تسلّطى دارد ؟\r\n- : خير .\r\n- : آيا نمىدانيد كه خدا نمىخورد و نمىآشامد و سخن نمىگويد ؟\r\n- : آرى ، چنين است .\r\n- : آيا نمىدانيد كه عيسى را مادرش چون زنان ديگر [ در شكم خود 
  ] حمل كرد و آن‌گاه او را شير داد و نيز عيسى به‌سان كودكان ديگر غذا مىخورد و پس از آن نيز مىخورد ، مىآشاميد و سخن مىگفت ؟\r\n- : آرى ، چنين بود .\r\n- : [ با اين وصف 
  ] چگونه عيسى عليه السّلام خداست ؟\r\nدر آن‌جا آنان از روى درماندگى ، سكوت اختيار كردند و خداوند دربارهء آنها ، آغاز سورهء آل عمران تا آيهء هشتاد و اندى را نازل كرد .\r\n وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ .  برخى از مردم مىگويند در اين‌جا وقف بر لفظ جلاله [ اللّه 
  ] واجب است  « وَ الرَّاسِخُونَ فِي الْعِلْمِ »  كلامى جداگانه است .\r\nمقصود از اين سخن ، آن است كه تنها خداوند « متشابه » را مىداند امّا راسخان در علم ، از آن آگاهى ندارند .\r\nاشكالى كه بر اين نظريه وارد مىآيد ، آن است كه خداوند ، حكيم است و مردم را با\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nچيزهايى كه نمىفهمند و نمىخواهد بفهمند ، مخاطب قرار نمىدهد . همان‌گونه كه قبلا به اين نكته اشاره كرديم . نظريهء درست ، آن است كه  « الرَّاسِخُونَ فِي الْعِلْمِ »  عطف است بر لفظ جلاله و معناى آيه ، اين است كه متشابه را ، هم خدا مىداند و هم راسخان در علم . امير مؤمنان عليه السّلام فرمود : « آن ، قرآن خاموش است و من ، قرآن گويا » .\r\nابن عبّاس مىگفت : « من از راسخان در علم هستم و من تأويل آن را مىدانم . . . » .\r\nخوب است به اين نكته اشاره كنيم كه عالم واقعى ، كسى است كه از سخن گفتن بدون علم خوددارى مىكند ، بلكه [ بايد گفت : 
  ] خوددارى از سخن گفتن بدون علم ، از نشانه‌هاى رسوخ در علم است . در حديث آمده است : « توقّف كردن در شبهات ، بهتر است از افتادن در هلاكت » .\r\nممكن است اين پرسش مطرح شود : چرا خداوند برخى از آيات را محكم قرار داده است ، كه همگى معناى آنها را مىفهمند و برخى از آيات را متشابه قرار داده كه جز راسخان در علم ، كسى مقصود آنها را درك نمىكند و به چه دليل خداوند ، آنها را با عبارتى كاملا روشن نياورده است تا دانا و نادان ، معانى آنها را يكسان بفهمند ؟\r\nبه اين پرسش ، جواب‌هاى متعدّدى داده‌اند . بهترين پاسخ ، آن است كه دعوت قرآن ، متوجّه عالم و جاهل و زيرك و كودن است . برخى از مفاهيم براى همگان شناخته‌شده و مأنوس است و شناخت آنها به آگاهى و تحقيق نياز ندارد . اين‌گونه مفاهيم را مىتوان با عبارتى روشن ، كه هر مخاطبى آن را بفهمد ، بيان كرد . امّا برخى از مفاهيم عميق و دقيق است و جز پس از تحقيق و شناخت فهميده نمىشود . و درك آن - با هر تعبيرى كه باشد - جز با آمادگى و شايستگى ، ممكن نمىشود و اين حقيقتى است كه هر انسانى آن را مىداند . بنابراين ، واقعيّت ايجاب مىكند كه بعضى از آيات ، داراى معانى آشكار باشند و برخى نباشند . به‌علاوه ، گاه حكمت اقتضا مىكند كه معناى آيه‌اى مبهم باشد ، چنان‌كه خداوند از زبان پيامبر خود در آيهء 24 سورهء سبأ مىفرمايد : « اكنون ما و شما يا در طريق هدايت هستيم يا در گمراهى آشكار » .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n يَقُولُونَ آمَنَّا بِهِ كُلٌّ مِنْ عِنْدِ رَبِّنا .  جمله‌اى مستأنفه است و مقصود آن است كه دانشورى كه حقيقتا ايمان [ به خدا 
  ] دارد ، مىگويد : هركدام از محكم و متشابه وحى الهى است و هركس كه از محكم چشم بپوشد و به متشابه تشبّث كند تا نيرنگ و فتنه انگيزى نمايد ، يقينا هدف سوء دارد و دلش بيمار است .\r\n وَ ما يَذَّكَّرُ إِلَّا أُولُوا الْأَلْبابِ .  مقصود از  « أُولُوا الْأَلْبابِ »  كسانى هستند كه حكمت را هم از آيات محكم و هم از آيات متشابه ، به دست مىآورند و به‌سان كسانىكه سعى دارند تا از اسلام ايراد بگيرند ، آيات متشابه را وسيلهء گمراه كردن ديگران قرار نمىدهند .\r\n رَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ .  اين آيه ، دعايى است كه هر عالم اخلاصمند ، آن را مىخواند تا مبادا گرفتار لغزش شود و در هنگام تحقيق به راه صواب دست نيابد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nعدم رهايى انسان از عذاب خدا با دارايى و فرزند\r\n\r\n[ سوره آل‌عمران ( 3 ) : آيات 10 تا 13 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ هُمْ وَقُودُ النَّارِ ( 10 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِنا فَأَخَذَهُمُ اللَّهُ بِذُنُوبِهِمْ وَ اللَّهُ شَدِيدُ الْعِقابِ ( 11 ) قُلْ لِلَّذِينَ كَفَرُوا سَتُغْلَبُونَ وَ تُحْشَرُونَ إِلى جَهَنَّمَ وَ بِئْسَ الْمِهادُ ( 12 ) قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَ اللَّهُ يُؤَيِّدُ بِنَصْرِهِ مَنْ يَشاءُ إِنَّ فِي ذلِكَ لَعِبْرَةً لِأُولِي الْأَبْصارِ ( 13 )\r\nكافران را دارايىها و فرزندانشان هرگز از عذاب خدا نرهاند . آنها خود هيزم آتش جهنّمند . ( 10 )\r\nبه شيوهء آل فرعون و پيشينيانشان آيات ما را تكذيب كردند . پس خدا آنها را به كيفر گناهانشان بازخواست كرد و عقوبت خدا شديد است . ( 11 )\r\nبه كافران بگو : به زودى مغلوب خواهيد شد و در جهنّم آن آرامگاه بد ، گرد خواهيد آمد . ( 12 )\r\nدر آن دو گروه كه به هم رسيدند براى شما عبرتى بود : گروهى در راه خدا مىجنگيدند و گروه ديگر كافر بودند ، آنان كافران را به چشم خود دوچندان خويش مىديدند ، خدا هركس را كه بخواهد يارى دهد و صاحب‌نظران را در اين ، عبرتى است . ( 13 )\r\n\r\nواژگان\r\nوقود : ( به فتح واو ) هيزم آتش .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nدأب : عادت .\r\nمهاد : بستر .\r\nآيه : علامت .\r\nعبرة : از عبور يعنى گذشتن از يك‌سو به سوى ديگر گرفته شده است و مقصود از آن در اين‌جا ، پند گرفتن است ؛ چراكه انسان را از جهالت به تدبّر مىكشاند .\r\n\r\nاعراب\r\n « شَيْئاً »  در اين‌جا مفعول مطلق است [ براى تغنى 
  ] ؛ زيرا مقصود از آن ، چيزى از اغنا ( بىنياز كردن ) است .  « كَدَأْبِ »  متعلّق به محذوف و خبر براى مبتداى محذوف است :\r\nتقدير « دأبهم كدأب آل فرعون » است .  « فِئَةٌ »  مرفوع و مبتدا و خبرش محذوف و در اصل « من الفئتين فئة » است و نيز ممكن است مجرور خوانده شود بنابراين‌كه بدل بعض از  « فِئَتَيْنِ »  باشد . همچنين احتمال دارد منصوب خوانده شود و حال باشد .  « رَأْيَ الْعَيْنِ » ،  مفعول مطلق است براى  « يَرَوْنَهُمْ » . \r\n\r\nتفسير\r\n إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ هُمْ وَقُودُ النَّارِ .  اگر كسى آيات قرآن را دربارهء ثروتمندان و مالداران بررسى كند ، خواهد ديد كه اين كتاب آنان را با زشت‌ترين صفات و رذايل اخلاقى وصف كرده است . از آن جمله ، صفت « نافرمانى » است ، چنان‌كه در آيهء ششم سورهء علق آمده است : « هرگاه انسان خويشتن را بىنياز بيند ، نافرمانى مىكند » .\r\nازجمله اين صفات ناشايست ، غرور و انكار است :\r\n« آن مرد ستم بر خويشتن كرده و به باغ خود درآمد و گفت : نپندارم كه اين باغ هرگز\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاز ميان برود » . « 1 » يكى ديگر از آن صفات ، طمع و زياده‌طلبى است : « او را مالى بسيار دادم . . . آن‌گاه طمع مىبندد كه زيادت كنم » . « 2 » همچنين ازجمله صفات رذيلهء انسان ، آن است كه گمان باطل مىبرد ، ثروت او را از عذاب و كيفر الهى مصون مىدارد : « گفتند :\r\nاموال و اولاد ما از همه بيشتر است و كس ما را عذاب نكند » . « 3 »\r\nخداوند سبحان اين توهّم باطل را رد مىكند و مىگويد : اموال و اولاد ، هرگز صاحبان آنها را از عذاب خداوند نمىرهاند ، بلكه آنان را در فرداى قيامت همچون هيزم و چوب ، سوخت آتش قرار خواهد داد . طرفداران باطل خيال مىكنند كه اموال و اولاد آنان در زندگى ، موجب مصونيت و نگه‌دارى ايشان خواهد شد حتّى اگر رو در روى طرفداران حق بايستند ، لكن در صحنه‌هاى جنگ و جهاد ، ضعف و ناتوانى آنها بر ايشان آشكار شده است ؛ زيرا خدا راستگويان را يارى و دروغگويان و اسرافگران را ذليل و خوار مىكند .\r\n\r\nثروت‌اندوزان\r\nتاريخ ، جنايتى زشت‌تر ، شديدتر و بزرگ‌تر از جنايات سرمايه‌داران و صاحبان ثروت‌هاى انباشتهء زمان ما سراغ ندارد ، زيرا آنها هستند كه فتنه‌ها برمىانگيزند ، آتش جنگ‌ها را روشن مىكنند و طرح سركوب و نيرنگ‌ها را عليه حركت‌هاى آزادىبخش ، در جاىجاى جهان مىريزند . ازاين‌رو ، گروه‌هاى مزدور ، ناوها و هواپيماها و جاسوسان خود را در نقاط مختلف جهان مىفرستند تا تمام دنيا را به يك شركت سهامى تبديل سازند و صاحبان آن ميليونرها باشند . اين سرمايه‌داران جز به سهام [ شركت‌هاى خود 
  ] ، به هيچ‌چيز ايمان ندارند ، نه به خدا ، نه به انسانيت و نه به هيچ‌چيزى ديگر ! و ملّت‌هاى جهان بايد سود اين سهام را از قيمت نان ، خون و آيندهء\r\n\r\n\r\n","description":"","footnote":"\r\n( 1 ) . كهف ( 18 ) آيهء 35 .\r\n( 2 ) . مدّثر ( 74 ) آيهء 15 .\r\n( 3 ) . سبأ ( 34 ) آيهء 35 .\r\n","page_name":" 36 ","page_number":36},
  {"content":"\r\n\r\nخود بپردازند . سرمايه‌داران از دولت‌هاى اين ملل [ مستضعف 
  ] براى ايجاد رعب و وحشت و وارد آوردن فشار اقتصادى و سياسى بر مستضعفان ، سوءاستفاده مىكنند .\r\nآنان از هرراهى كه ممكن باشد ، كشور يكپارچه را تجزيه مىكنند و وحدت ملّى آن را به هم مىريزند ، تا همگى در برابر استثمار و احتكار آنها سر فرود آورند .\r\nاسلام براى اين‌كه چنين مصيبت‌هايى براى بشر پيش نيايد ، احتكار ، ثروت‌هاى نامشروع ، به‌كارگيرى زور و فشار بر گردهء مستضعفان را تحريم كرده و كسانى را كه ثروت مىاندوزند و آنها را در راه خدا نمىبخشند ، تهديد كرده و طاغوت‌هاى سركش برشمرده است :\r\n كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِنا فَأَخَذَهُمُ اللَّهُ بِذُنُوبِهِمْ وَ اللَّهُ شَدِيدُ الْعِقابِ ؛  يعنى زيادى مال و فرزند موجب نجات و رستگارى نمىشود ، چه بسيار بينوايان كه بر ثروت‌اندوزان و گروه‌هاى كوچك كه بر جمعيت‌هاى انبوه پيروز مىگردند . تاريخ سرشار از شواهدى است كه اين حقيقت را به اثبات مىرساند .\r\nچنان‌كه فرعون و قوم او مقام ، قدرت ، ثروت و توان و افراد بسيار داشتند ، امّا با وجود اين ، خداوند ذليلشان كرد و موسى عليه السّلام و قومش را ، كه نه مالى داشتند و نه توان و امكاناتى ، بر آنان غلبه داد ؛ همان‌گونه كه پيش‌تر نوح را بر قومش ، ابراهيم را بر نمرود ، هود را بر عاد و صالح را بر ثمود پيروز كرد . بنابراين ، داشتن افراد و ثروت زياد ، ايمنى نمىبخشد . خداوند با يادكرد سرگذشت فرعونيان به تكذيب‌كنندگان پيامبر ، هشدار مىدهد كه در معرض آن سرنوشت ، خواهند بود :\r\n قُلْ لِلَّذِينَ كَفَرُوا سَتُغْلَبُونَ . وَ تُحْشَرُونَ إِلى جَهَنَّمَ وَ بِئْسَ الْمِهادُ .  در تفسير مجمع البيان آمده است : هنگامى كه پيامبر با يارى خداوند در جنگ بدر پيروز شد ، به مدينه آمد و يهوديان را گرد آورد و خطاب به آنان فرمود : از خدا بترسيد مباد آن‌كه دچار ذلّتى شويد كه قريش در بدر گرفتار آن شد . اسلام بياوريد . . . آنان در پاسخ پيامبر گفتند : مبادا [ قضيهء بدر 
  ] مغرورت كند ، چراكه تو با قومى روبه‌رو شدى كه از جنگ\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nآگاهى نداشتند و اگر ما با تو وارد نبرد شويم ، متوجّه خواهى شد كه ما چگونه مردمى هستيم ! پس‌از اين سخنان يهوديان بود كه خداوند آيهء فوق را نازل كرد . به راستى كه خداوند وعدهء خود را تحقق بخشيد ، چراكه مسلمانان ، « بنى قريظهء » خائن را كشتند و « بنى نضير » منافق را [ از سرزمينشان 
  ] بيرون كردند ، خيبر را گشودند و بر ساير يهوديان جزيه ، مقرّر كردند .\r\n قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَ اللَّهُ يُؤَيِّدُ بِنَصْرِهِ مَنْ يَشاءُ إِنَّ فِي ذلِكَ لَعِبْرَةً لِأُولِي الْأَبْصارِ .  خداوند در اين آيه ، يهوديان ، مسيحيان ، مسلمانان و تمامى صاحبان بصيرت را اندرز داده است . آنان را با جنگ بدر نصيحت كرده است . در اين جنگ دو حزب رودرروى هم قرار گرفتند : « حزب اللّه » كه محمّد و اصحاب وى بودند و « حزب شيطان » ، يعنى ابو سفيان و دنباله‌روان او . نصيحت و عبرت اين واقعه ، در آن است كه « حزب شيطان » بيشتر از هزار نفر سرتاپا مسلّح بودند ، درحالىكه تعداد « حزب اللّه » يك سوم آنها بود و تجهيزات جنگى آنان عبارت بود از : دو اسب ، هفت زره و هشت شمشير . با وجود اين ، خداوند مقدر فرمود كه اين گروه اندك بر آن گروه زياد پيروز شود و به مشركان چنين نشان داد كه مسلمانان علىرغم اندك بودن تعدادشان ، دوبرابر آنان هستند . اين آيه ، نظير آيهء 44 سورهء انفال است :\r\n« آن‌گاه كه چون به هم رسيديد ، آنان را در چشم شما اندك نمود و شما را نيز در چشم آنان اندك ، تا آن كار كه مقرّر داشته بود ، واقع شود و همهء كارها به خدا بر مىگردد » . كارى كه خدا مىخواست انجام شود ، آن بود كه مشركان خوار و زبون و مسلمانان سربلند و بر دشمنان خود پيروز شوند .\r\nبدين مناسبت ، نصيحت امام على عليه السّلام به خليفهء دوم را يادآور مىشويم . هنگامى كه وى در حمله به روم دربارهء شركت شخص خود در اين جنگ با آن حضرت مشورت كرد ، امام عليه السّلام چنين فرمود : « خداوندى كه مسلمانان كم‌شمار را ، كه نمىتوانستند پيروز\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشوند ، پيروز كرد و آنان را از آسيب دشمن ، با وجود تعداد اندكشان ، كه نمىتوانستند از خود حراست كنند ، نگاه داشت ، همان خدا ، زنده است و جاودان . [ اى عمر ! 
  ] اگر خودت به سوى اين دشمنان به روى و شخصا رودرروى آنها قرار گيرى و مغلوب شوى ، ديگر مسلمانان در دورترين نقاط سرزمينشان ، حامى و پشتيبانى نخواهند داشت و پس از تو مرجعى نيست كه مسلمانان به او رجوع كنند . بنابراين [ به جاى خود 
  ] فردى را به سوى آنان روانه كن كه از تجربهء كافى برخوردار باشد و نيز مردان كارآزموده و خيرخواه را با او گسيل دار . در اين صورت ، اگر خداوند پيروزى را نصيب آنان كرد ، پس به هدفت رسيدى و اگر آنها شكست خوردند ، تو ياور مردم و پاداش‌دهندهء مسلمانان خواهى بود » .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nتمايلات نفسانى\r\n\r\n[ سوره آل‌عمران ( 3 ) : آيه 14 
  ]\r\nزُيِّنَ لِلنَّاسِ حُبُّ الشَّهَواتِ مِنَ النِّساءِ وَ الْبَنِينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعامِ وَ الْحَرْثِ ذلِكَ مَتاعُ الْحَياةِ الدُّنْيا وَ اللَّهُ عِنْدَهُ حُسْنُ الْمَآبِ ( 14 )\r\nمحبّت امور مادى ، از زنان و فرزندان و اموال هنگفت ، از طلا و نقره و اسب‌هاى ممتاز و چهارپايان و زراعت در نظر مردم جلوه داده شده است . اينها سرمايهء زندگى پست [ مادّى 
  ] هستند و سرانجام نيك در نزد خداست . ( 14 )\r\n\r\nتفسير\r\n « زُيِّنَ »  فعل مجهول است و در اين‌كه فاعل آن كيست ، مفسّران اختلاف‌نظر دارند :\r\nبرخى فاعل را « اللّه » مىدانند و برخى ديگر « شيطان » . نظريّهء درست آن است كه گفته شود : خداوند انسان را به گونه‌اى آفريده است كه طبعا به لذّت‌ها و اشياى خوشايند تمايل دارد و شيطان ، انسان را وسوسه مىكند و كارهاى زشت را در نظر او خوب و كارهاى خوب را بد جلوه مىدهد .\r\nمحبّت به زنان ، فرزندان و ثروت ، ذاتا ناپسند نيست و خداوند هيچ‌يك از انواع ششگانه‌اى را كه در آيهء فوق آمده ، تحريم نكرده است و اين آيه آنها را تقبيح نمىكند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nچگونه آنها را تقبيح كند ؟ ! درحالىكه خداوند مىفرمايد :\r\n« بگو [ اى پيامبر ! 
  ] : اشياى پاكيزه را براى شما حلال كردم . . . بگو [ اى پيامبر ! 
  ] : چه كسى زينت خداوند را كه براى بندگانش قرار داده ، و نيز رزق‌هاى پاكيزه را حرام كرده است ؟ » .\r\nهمچنين پيامبر اسلام صلّى اللّه عليه و آله فرمود : « من از دنياى شما سه چيز را دوست دارم : بوى خوش ، زنان و روشنى چشمم نماز را » .\r\nمقصود از « شهوات » در اين‌جا اشياى خوشايندى است كه انسان به آنها تمايل دارد و هرگاه ، به نحوى كه خود مىخواهد ، بدان‌ها دست يابد اظهار شادمانى ( رشك ) و سعادت مىكند .\r\nممكن است سؤال شود : شهوت متضمّن معناى حبّ است ، چنان‌كه حب معناى شهوت را دربر دارد . بنابراين ، معناى آيه چنين مىشود : مردم به حب ، محبّت دارند و به شهوت ، اشتها ، و چنين معنايى درست نيست ، درحالىكه كلام خداوند بايد به بهترين معنا حمل شود .\r\nپاسخ : محبت انسان بر دو نوع است :\r\nاوّل اين‌كه ، آن چيز را دوست دارد و در همان حال دوست ندارد كه آن را دوست بدارد ؛ به اين معنا كه در ژرفاى دلش دوست دارد كه اين محبت به نفرت و كراهت تبديل شود ؛ همانند فردى كه به خوردن مشروب معتاد است و همين نفرت ممكن است روزى باعث شود او از اين مشروب قطع علاقه كند و . . . .\r\nنوع دوم اين‌كه به چيزى محبت دارد و از اين محبت خشنود است و آن را به شدّت دوست دارد ؛ همانند شخصى كه به كار خير عادت دارد [ و به اين عادت خود عشق مىورزد 
  ] ، چنان‌كه خداوند از زبان سليمان حكايت مىكند : « من حبّ خير را دوست دارم » . « 1 » و اين نوع محبت ، عالىترين درجهء محبت است و دارندهء آن هيچ‌وقت از\r\n\r\n\r\n","description":"","footnote":"\r\n( 1 ) . ص ( 38 ) آيهء 32 .\r\n","page_name":" 41 ","page_number":41},
  {"content":"\r\n\r\nمحبّت خود دست برنخواهد داشت .\r\n الْقَناطِيرِ الْمُقَنْطَرَةِ ،  كنايه از كثرت مىباشد . در حديث آمده است : « اگر براى فرزند آدم دو درّه از طلا باشد ، سومى را نيز آرزو خواهد كرد و شكم او را جز خاك پر نمىكند » .\r\nبرخى گفته‌اند : مقصود از  الْخَيْلِ الْمُسَوَّمَةِ  اسبانى است كه در چراگاه براى چرا رها شده‌اند . برخى گفته‌اند : مراد ، اسبان داغ نهاده و نشاندار است . بهترين نظريه در اين‌باره ، آن است كه مقصود از  « الْخَيْلِ الْمُسَوَّمَةِ »  اسبان فربه و نيكوست . البتّه ، بديهى است كه درحال‌حاضر ، زمان اسب سپرى شده ، عصر اتومبيل و هواپيماست . مراد از  الْأَنْعامِ ،  شتر ، گاو و گوسفند است . شايستهء يادآورى است كه زمان افتخار به اين حيوانات نيز ، گذشته و اكنون زمان افتخار به كارخانه‌ها و آسمان‌خراش‌ها فرارسيده است . منظور از  الْحَرْثِ ،  زراعت است ، از هرنوع كه باشد .\r\nمحبّت زنان و فرزندان و اموال ، تنها به يك عصر خاص منحصر نمىشود ، بلكه هر انسانى در هرزمان كه باشد ، آنها را دوست دارد . امّا اين‌كه چرا خداوند از ميان ساير اشيا ، تنها محبت اسب و چهارپايان و زراعت را ياد كرده ، بدان سبب است كه آنها عالىترين نمونهء چيزهايى بودند كه بشر در آن زمان ، به آنها علاقه داشت .\r\nبسيارى از مفسران ، از جمله فخر رازى و صاحب المنار ، دربارهء لذّت‌ها و بهره‌هايى كه در هريك از اين انواع ششگانه وجود دارد ، سخنان زيادى گفته‌اند ، لكن آنها مطالب بديهى و روشنى را كه همه آن را مىدانند و احساس كنند ، آورده‌اند . ازاين رو ، ما نخواستيم وقت خود و خوانندگان را بدان تلف كنيم و به نظر ما بهتر آن است كه دربارهء سعادت سخن بگوييم .\r\n\r\nسعادت\r\nبرخى از نويسندگان مىگويند : انسان سعادتمند ، كسى است كه از چهار چيز\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبرخوردار باشد : سلامت ؛ همسر سازگار ؛ ثروتى كه نيازهاى او را برآورد و مقامى كه كرامت او را حفظ كند . به گمان من ، صاحب اين نظريه از طريق خود و نيازمندىهاى خود به سعادت نگريسته است نه از طريق واقعيت ؛ چراكه اگر سعادت ، به داشتن همان چهار نعمت منحصر مىشد ، انسان غم‌هايى نظير مشكلات جهانى ، ناراحتىهاى مردم ، ترس از گرفتار شدن در منجلاب خطاها و سرنوشت سياه ، بيم از حملات دروغين و بدنامى و رنج‌ها و غم‌هاى بىپايان ديگرى را كه در دل او متراكم مىشود ، احساس نمىكرد .\r\nواقعيت آن است كه سعادت به‌طور مطلق ، يعنى در همه‌چيز و در همهء حالات براى يك انسان ميسور نيست و به نظر من ، سعادت مطلق جز در جهان ديگر براى انسان تحقق نمىيابد ؛ امّا سعادت نسبى و موقّت براى هرانسانى دست مىدهد ، و لو در دوران كودكى . اكنون سعادت نسبى را به‌ترتيب زير بيان مىكنيم :\r\nكامورى از زندگى ، مظاهر مختلفى دارد : از آن جمله ، بهره‌جويى و لذّت بردن از فصل بهار و درختان و آبشارها و نهرهاست و از آن جمله ، درك شعر و هنر ، داشتن همسر و دوستى كه وسيلهء آرامش انسان گردد و نيز مىتوان از لذّت سخن گفتن و مطالعه و ديگر بهره‌ها و لذّت‌هاى معنوى و روحى نام برد .\r\nاز جمله مظاهر لذّت‌هاى مادّى ، لذّت بردن از زنان ، فرزندان و ثروت است . امّا اسب ، چهارپايان و زراعت ، درست مانند زر و سيم از مصاديق ثروت به شمار مىرود . لكن اين مظاهر لذّت و رغبت ، با تمام انواع مختلفى كه دارد موجب سعادت مطلق انسان نمىشود ؛ چه ، تمامى امكانات و لذايذ دنيوى براى يك شخص فراهم نمىشود ؛ مثلا اگر اين شخص از لحاظ درآمد در رفاه باشد ، از بيمارىها و دردها شكايت دارد و اگر خودش ، هم از سلامت و هم از ثروت برخوردار باشد ، از خانواده يا خويشاوندانش گله‌مند است . امير مؤمنان عليه السّلام مىفرمايد :\r\n« اگر گوشه‌اى از آن گوارا و شيرين باشد ، گوشهء ديگرش تلخ و پروبا ( بيمارى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nكشنده ) است . هيچ‌كس از خوشى آن به مراد نمىرسد ، مگر اين‌كه از مصايب و اندوه‌هاى آن رنج و سختى را دريابد » .\r\nامّا هرانسانى مىتواند سعادت نسبى و زودگذر داشته باشد . بهترين مثالى كه مىتواند اين سعادت را بيان كند ، مطلبى است كه آن را در يكى از كتاب‌ها خواندم .\r\nنويسنده ، چنين نقل مىكند :\r\n« يك روز خانواده‌اى به گردش رفت . در اين گردش ، زنان ، كودكان ، عمو ، دايى ، پدر و جدّ خانواده حضور داشتند . وقتى به تفريحگاه رسيدند ، كودكى روى سبزه‌ها غلت مىزد . كودكى ديگر گل‌هاى بابونه را به رشته مىكشيد تا گردن‌بندى براى خود آماده سازد . مادر ساندويچ درست مىكرد و عمو سيب تازه و آبدار را [ از روى شاخهء درختى 
  ] پايين مىآورد . دايى صفحه‌اى را روى گرامافون مىچرخاند . پدر روى زمين دراز كشيده و به گلّهء گوسفندى [ كه در آن‌جا بود 
  ] خيره شده بود و پدربزرگ چپق دود مىكرد .\r\nهركدام از اين امور ، به تنهايى موجب احساس غبطه و شادى در انسان مىشود ؛ لكن فقط در همان حالت ويژه و نه در ساير حالات ؛ چراكه حكمت الهى چنين اقتضا كرده است كه اين سعادت [ احساس شادمانى در همهء حالات 
  ] تنها در حيات آخرت باشد . ازاين‌رو ، خداوند پس از ذكر زنان و فرزندان و اموال ، فرموده است :\r\n« بگو : آيا شما را به چيزهايى بهتر از اينها آگاه كنم ؟ براى آنان كه پرهيزكارى پيشه كنند ، در نزد پروردگارشان بهشتهايى است كه نهرها در آن روان است » . در روايتى از امام صادق عليه السّلام ديدم كه فرمود : « توفيق الهى از اركان سعادت است » و من خود ، اين حقيقت را به عيان ديدم و تجربه كردم .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nنعمت‌هاى برتر\r\n\r\n[ سوره آل‌عمران ( 3 ) : آيات 15 تا 17 
  ]\r\nقُلْ أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ أَزْواجٌ مُطَهَّرَةٌ وَ رِضْوانٌ مِنَ اللَّهِ وَ اللَّهُ بَصِيرٌ بِالْعِبادِ ( 15 ) الَّذِينَ يَقُولُونَ رَبَّنا إِنَّنا آمَنَّا فَاغْفِرْ لَنا ذُنُوبَنا وَ قِنا عَذابَ النَّارِ ( 16 ) الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ ( 17 )\r\nبگو : آيا شما را به چيزهايى بهتر از اينها آگاه كنم ؟ براى آنان‌كه پرهيزگارى پيشه كنند ، در نزد پروردگارشان بهشت‌هايى است كه در آن نهرها روان است . اينان با زنان پاكيزه ، در عين خشنودى خدا ، جاودانه در آن‌جا خواهند بود . و خدا از حال بندگانش آگاه است . ( 15 )\r\nكسانىكه مىگويند : اى پروردگار ! ما ايمان آورديم . گناهان ما را بيامرز و ما را از عذاب آتش حفظ كن . ( 16 )\r\nشكيبايان ، راستگويان و فرمانبرداران و انفاق‌كنندگان و آنان‌كه در سحرگاهان آمرزش مىطلبند . ( 17 )\r\n\r\nاعراب\r\n « أَ أُنَبِّئُكُمْ » ،  همزه براى استفهام و پرسش است . پرسش ، با اين سخن خداوند متعال :\r\n « عِنْدَ رَبِّهِمْ »  به پايان مىرسد .  « جَنَّاتٌ »  آغاز كلام است ، گويى چنين گفته شده است : آن خير چيست ؟ و در پاسخ گفته شده است : آن خير بهشت‌هاست . بنابراين ،  « جَنَّاتٌ » \r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخبر است براى مبتداى محذوف .  « الَّذِينَ يَقُولُونَ رَبَّنا » ،  در محلّ نصب است براى امدح [ كه در تقدير است 
  ] و در اصل « أعني » يا « امدح الّذين . . . » بوده است . و مثل آن است  « الصَّابِرِينَ » ،  و ساير صفات بر  « الصَّابِرِينَ »  عطف شده است .\r\n\r\nتفسير\r\n قُلْ أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ أَزْواجٌ مُطَهَّرَةٌ وَ رِضْوانٌ مِنَ اللَّهِ وَ اللَّهُ بَصِيرٌ بِالْعِبادِ .  خداوند سبحان در ابتدا حبّ زنان ، ثروت و فرزندان را يادآور شد ، آن‌گاه اين اشيا و نظير آنها را به‌عنوان متاع زندگى دنيا توصيف كرد ؛ دنيايى كه از بين‌رفتنى است . سپس بيان كرد كه بهترين بازگشتگاه ، در نزد خداوند است ؛ بدين معنا كه انسان پس از بازگشت به سوى خدا ، چيزى را در نزد او مىيابد كه از زنان ، ثروت و فرزندان ، بلكه از تمامى دنيا برتر است .\r\nپس از آن ، خداوند به شرح جملهء  « وَ اللَّهُ عِنْدَهُ حُسْنُ الْمَآبِ »  كه آن را در آيهء پيشين مجمل آورده بود ، پرداخته است ، با اين بيان :  « قُلْ أَ أُنَبِّئُكُمْ بِخَيْرٍ . . . » . \r\n « جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ أَزْواجٌ مُطَهَّرَةٌ وَ رِضْوانٌ مِنَ اللَّهِ » . \r\nاين سه چيز [ كه در آيهء شريفه ذكر شده 
  ] از زنان و ثروت و فرزندان بهتر و مصداق  « حُسْنُ الْمَآبِ »  است :\r\nاوّل : بهشت‌هايى كه همانند زراعت ، اسبان و چهارپايان از بين نمىرود .\r\nدوم : همسرانى كه از عادت ماهيانه و نيز از هرگونه آلودگى و هرچيزى كه باعث نفرت از آنان مىشود ، پاك هستند .\r\nسوم : خشنودى خداوند ، كه بزرگ‌تر و برتر از دنيا و آخرت است . تمامى اين امور را خداوند پاداشى قرار داده است براى كسى كه از پروردگارش بترسد و با هواى نفسانى به مخالفت برخيزد .\r\n الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ .  « صابر » كسى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاست كه با اتّكال به خدا مبارزه و ستيز مىكند و به نتيجهء مبارزهء خود ، هرچه باشد ، خشنود است . « صادق » كسى است كه راست را - اگرچه به زيانش باشد - بر دروغ - اگرچه به سودش باشد - ترجيح مىدهد و آن را برمىگزيند . « قانت » ، يعنى فرمان‌بر و پرستشگر . « منفق » كسى است كه اموالش را براى آسايش خود و خانواده‌اش خرج مىكند و نيز در راه خدا مىبخشد . « سحر » همان هنگام پيش از فجر مىباشد كه بهترين اوقات براى دعا و عبادت است ، چنان‌كه در حديث ، به اين موضوع اشاره شده است . سبب برترى وقت سحر بر ديگر اوقات ، آن است كه اوّلا ، از شبههء ريا به دور است و ثانيا ، وقتى است كه خواب در آن گوارا و برخاستن [ از بستر خواب 
  ] بسيار دشوار مىباشد . و بهترين اعمال ، عملى است كه از همه دشوارتر و مشكل‌تر باشد .\r\nالبته ، بايد توجّه داشت كه خدمت به انسان‌ها ، از نماز خواندن و روزه گرفتن برتر است .\r\n\r\nثمرهء ايمان\r\nاين اوصاف پنجگانه ، يعنى شكيبايى ، راستگويى ، فرمان‌برى ، بخشش و استغفار ، ثمرهء سه اصل از اصول دين است كه عبارتند از : اعتقاد به خداى يگانه ، نبوّت محمّد صلّى اللّه عليه و آله و روز قيامت . اين اصول ، صرفا شعارى دينى نيست كه اسلام آن را سردهد و بدان بسنده كند ، بلكه بر آنها فوايد و حقايقى مترتب است كه با اخلاق نيكو و عمل مفيد در زندگى مىتوان آنها را گرد آورد . خداوند مىفرمايد :\r\n« اى مؤمنان ! چون خدا و پيامبرش شما را به چيزى فراخوانند كه زندگىتان مىبخشد دعوتشان را اجابت كنيد » . « 1 »\r\nهراصلى از اصول اسلام و هرفرعى از فروع آن بر پيوند دين و عمل براى زندگى بهتر ، استوار است : « به پروردگارت سوگند ! كه همه را براى كارهايى كه كرده‌اند\r\n\r\n\r\n","description":"","footnote":"\r\n( 1 ) . انفال ( 8 ) آيهء 24 .\r\n","page_name":" 47 ","page_number":47},
  {"content":"\r\n\r\nبازخواست كنيم » . « 1 » « آيا مىپنداريد كه به بهشت خواهيد رفت و حال آن‌كه هنوز براى خدا معلوم نشده است كه از ميان شما چه كسانى جهاد مىكنند و چه كسانى پايدارى مىورزند » . « 2 »\r\nدر احاديث ، بسيار آمده است كه بهترين عبادات و طاعات ، كار كردن براى زندگى بهتر است . بزرگ‌ترين گناه و معصيت ، تبهكارى و ستم بر بندگان خداست . پيامبر بزرگ اسلام صلّى اللّه عليه و آله فرمود : نزديك‌ترين بندگان به پروردگار خود ، كسى است كه دل برادرش را شاد سازد . امير مؤمنان عليه السّلام فرمود : بدترين توشه براى سفر به سوى قيامت ، ستم بر بندگان خداست . فرزند و ذريّهء او ، امام باقر عليه السّلام فرمود : خداوند ، بندگان بابركتى دارد كه زندگى خود را مىگذرانند و مردم نيز در حمايت آنان معاش خود را تأمين مىكنند . مثل آنها در ميان بندگان مثل باران است و نيز براى خدا ، بندگان نفرين‌شده‌اى است كه زندگى خود را مىگذرانند و مردم در كنار آنان ، از معاش خويش بازمىمانند .\r\nمثل اين بندگان ، همانند ملخى است كه هرگاه بر روى چيزى بنشيند ، به زيان آن خواهد بود .\r\n\r\n\r\n","description":"","footnote":"\r\n( 1 ) . حجر ( 15 ) آيهء 92 - 93 .\r\n( 2 ) . آل عمران ( 3 ) آيهء 142 .\r\n","page_name":" 48 ","page_number":48},
  {"content":"\r\n\r\n\r\nخدا ، فرشتگان ، دانشوران\r\n\r\n[ سوره آل‌عمران ( 3 ) : آيات 18 تا 20 
  ]\r\nشَهِدَ اللَّهُ أَنَّهُ لا إِلهَ إِلاَّ هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلاَّ هُوَ الْعَزِيزُ الْحَكِيمُ ( 18 ) إِنَّ الدِّينَ عِنْدَ اللَّهِ الْإِسْلامُ وَ مَا اخْتَلَفَ الَّذِينَ أُوتُوا الْكِتابَ إِلاَّ مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَ مَنْ يَكْفُرْ بِآياتِ اللَّهِ فَإِنَّ اللَّهَ سَرِيعُ الْحِسابِ ( 19 ) فَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ وَ مَنِ اتَّبَعَنِ وَ قُلْ لِلَّذِينَ أُوتُوا الْكِتابَ وَ الْأُمِّيِّينَ أَ أَسْلَمْتُمْ فَإِنْ أَسْلَمُوا فَقَدِ اهْتَدَوْا وَ إِنْ تَوَلَّوْا فَإِنَّما عَلَيْكَ الْبَلاغُ وَ اللَّهُ بَصِيرٌ بِالْعِبادِ ( 20 )\r\nخداوند حكم كرد و نيز فرشتگان و دانشمندان كه هيچ خداوندگارى برپادارندهء عدل ، جز او نيست ؛ خداوندى كه پيروزمند و حكيم است . ( 18 )\r\nهرآينه دين در نزد خدا دين اسلام است . و اهل كتاب راه خلاف نرفتند ، مگر از آن پس كه به حقّانيت آن دين آگاه شدند و نيز از روى حسد . آنان كه به آيات خدا كافر شوند ، بدانند كه او به‌زودى به حساب‌ها خواهد رسيد . ( 19 )\r\nاگر با تو به داورى برخيزند ، بگوى : من و پيروانم در دين خويش به خدا اخلاص ورزيديم . به اهل كتاب و مشركان بگو : آيا شما هم به خدا اخلاص ورزيده‌ايد ؟ اگر اخلاص ورزيده‌اند ، پس هدايت يافته‌اند و اگر روىگردان شده‌اند ، بر تو تبليغ است و بس ، و خدا بندگان را مىبيند . ( 20 )\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nواژگان\r\nشهد الشىء : حاضر شد نزد آن چيز . « شهد بالشىء ؛ خبر داد از آن‌چيز » لكن از آن‌جا كه واژهء « شهد » در اداى شهادت زياد به‌كار رفته ، تنها به همين معنا انصراف پيدا كرده است [ به طورى كه وقتى كسى بگويد :  « شَهِدَ »  تنها معناى گواهى دادن در ذهن شنونده خطور مىكند 
  ] .\r\nقسط : عدل .\r\nحاجّوك : از ريشهء « حجاج » به معناى جدال است .\r\n\r\nاعراب\r\n « قائِماً »  حال است براى  « اللَّهُ »  و  « بَغْياً »  مفعول له براى  « اخْتَلَفَ » .   « اتَّبَعَنِ »  در اصل اتّبعنى بوده كلمهء « ياء » به سبب تخفيف حذف شده است . و كلمهء  « مَنِ »  فاعل است براى فعل محذوف كه در تقدير « و اسلم من اتّبعنى » بوده است و نمىتوان  « مَنِ »  را مفعول معه دانست ؛ زيرا واژهء  « وَجْهِيَ »  مفعول به است براى  « أَسْلَمْتُ »  بنابراين لازم مىآيد كه پيروان پيامبر در اخلاص با آن حضرت هم‌طراز باشند .\r\n\r\nتفسير\r\n شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ .  گواهى خداوند به وحدانيّت خود ، از افعال اوست كه هيچ‌كس جز او نمىتواند آن را انجام دهد . خداوند فرموده است : « به زودى آيات قدرت خود را در آفاق و در وجود خودشان ، به آنها نشان خواهيم داد تا برايشان آشكار شود كه او حقّ است . آيا اين‌كه پروردگار تو در همه‌جا حاضر است كافى نيست » . « 1 »\r\n\r\n\r\n","description":"","footnote":"\r\n( 1 ) . فصّلت ( 41 ) آيهء 53 .\r\n","page_name":" 50 ","page_number":50},
  {"content":"\r\n\r\nامّا گواهى دادن فرشتگان به وحدانيّت خدا ، براى آن است كه آنها بر ايمان به خدا سرشته شده‌اند . مقصود از  « أُولُوا الْعِلْمِ »  در اين‌جا ، پيامبران و تمامى دانشمندانى هستند كه خدا آنان را در دعوت به سوى خود ، جانشين انبيا قرار داده است . مقصود از شهادت عالم ، دليلى است كه وى براى قانع ساختن جويندگان حقيقت اقامه مىكند .\r\nمقصود از قسط در سخن خداوند :  « قائِماً بِالْقِسْطِ »  عدالت در دين و شريعت و نيز عدالت در قوانين طبيعت و نظام حاكم بر آن است . خداوند متعال مىگويد : « ما آسمان و زمين و آنچه را ميان اين دوست به بازيچه نيافريده‌ايم » . « 1 »\r\nپاسخ : روش قرآن آن است كه اصول مهمّ عقيده ، به‌ويژه وحدانيّت را تكرار و بر آن تأكيد مىكند تا همهء شبهات را بر طرف سازد . ما قبلا در تفسير آيهء 48 از سورهء بقره دربارهء « تكرار » سخن گفتيم . برخى گفته‌اند : مقصود از  « لا إِلهَ إِلَّا هُوَ »  در ابتدا ، آن است كه خداوند مىخواهد اعلام كند كه تنها او استحقاق عبادت را دارد و مقصود از  « لا إِلهَ إِلَّا هُوَ »  در مرحلهء دوم آن است كه خداوند اعلام مىكند كه جز او ، كسى اقامهء عدل نمىكند .\r\n\r\nدين در نزد خدا تنها اسلام است\r\nدر اين‌جا سؤال ديگرى مطرح مىشود : ظاهر آيهء\r\n إِنَّ الدِّينَ عِنْدَ اللَّهِ الْإِسْلامُ  دلالت بر اين موضوع دارد كه تمامى اديان انبيا ، حتّى دين ابراهيم و ديگر پيامبران در نزد خدا ، چيزى نيست و تنها دين الهى ، دين محمّد صلّى اللّه عليه و آله است ؛ درحالىكه مىدانيم تمامى آنچه را انبيا آورده‌اند ، حقّ و درست است ؛ نكته‌اى كه خود حضرت محمّد صلّى اللّه عليه و آله و قرآن نيز بدان اعتراف دارند ؟\r\nجواب : اين آيه ، كاملا برعكس آنچه گفته شد دلالت دارد ؛ چراكه ظاهر آيهء مزبور با بيانى روشن مىگويد : هر دينى را كه يكى از پيامبران سابق آورده است در اصل خود\r\n\r\n\r\n","description":"","footnote":"\r\n( 1 ) . انبياء ( 21 ) آيهء 16 .\r\n","page_name":" 51 ","page_number":51},
  {"content":"\r\n\r\nاسلام را نيز دربر دارد ؛ اسلامى كه محمّد صلّى اللّه عليه و آله ، مردم را به سوى آن دعوت كرد . اكنون توجّه شما را به حقايق سه‌گانهء زير جلب مىكنم :\r\n1 . اسلام قبل از هرچيز بر سه اصل استوار است : ايمان به خدا و وحدانيّت او ، وحى و عصمت آن ، روز رستاخيز و كيفر در آن . همهء ما به يقين مىدانيم و ايمان داريم - به گونه‌اى كه ترديد در آن راه ندارد - كه خداوند هيچ پيامبرى را نفرستاد مگر با اين سه اصل و تعويض و يا تعديل اين اصول ، محال است . ازاين‌رو ، پيامبر بزرگ فرمود :\r\n« دين ما پيامبران ، يكى است » . و نيز فرمود : « انبيا برادرانى هستند كه همگى از يك ريشه‌اند ، پدرشان يكى است و مادرانشان متعدّد » .\r\n2 . واژهء « اسلام » براى چند معنا به كار مىرود ؛ از آن جمله : فروتنى و تسليم بودن و از آن جمله : خالص و سالم بودن از شايبه‌ها و آلودگىهاست . بىترديد ، هر دينى را كه پيامبرى از پيامبران الهى آورده باشد ، خالص و سالم از شايبه‌هاست . بنابراين ، اگر دين تمام انبيا را اسلام بناميم ، كار درستى انجام داده‌ايم .\r\n3 . سرچشمهء قرآن ، يكى است و از اين جهت ، هيچ‌گونه اختلافى ميان آيات آن وجود ندارد ، بلكه برخى از آيات برخى ديگر را تفسير مىكند و برخى براى برخى ديگر گواهى مىدهد - چنان‌كه امير مؤمنان ، على عليه السّلام فرموده است . بنابراين ، وقتى كه دربارهء مسئله يا موضوعى ، آيه‌اى در قرآن وارد شود ، نبايد آن را به گونه‌اى مستقل [ و بدون در نظر گرفتن آيات ديگر 
  ] بررسى كنيم ، بلكه بايستى به بررسى تمام آيات مرتبط با مسئله و موضوع ، بپردازيم و همهء آنها را در يك جا ، گرد آوريم و برخى را با برخى ديگر پيوند دهيم ، آن‌گاه از اين آيات به هم پيوسته ، به‌طور دسته‌جمعى و نه به صورت تك‌تك ، معناى واحدى استخراج كنيم . « 1 »\r\n\r\n\r\n","description":"","footnote":"\r\n( 1 ) . روشن‌ترين نمونهء اين مطلب آن چيزى است كه ما در تفسير آيهء 7 از اين سوره يادآور شديم ؛ زيرا خداوند در قرآن از يك طرف تمام آيات آن را « محكم » معرفى مىكند :   « كِتابٌ أُحْكِمَتْ آياتُهُ »   ( هود ( 11 ) آيهء 1 ) و از طرفى ديگر تمام آيات قرآن را « متشابه » مىداند :  « اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً »  ( زمر ( 39 ) آيهء 23 ) و نيز در جاى ديگر برخى -\r\n","page_name":" 52 ","page_number":52},
  {"content":"\r\n\r\nباتوجّه به حقايق فوق ، وقتى ما به آياتى كه مشتمل بر واژهء « اسلام » است ، نظر مىافكنيم مىبينيم كه خداوند سبحان در چندين آيه ، انبيا را به اسلام وصف كرده است . ازاين‌رو ، پى مىبريم كه حصر در سخن خداى تعالى :  « إِنَّ الدِّينَ عِنْدَ اللَّهِ الْإِسْلامُ »  به معناى منحصر كردن اديان حقّ است به اسلام و نه به معناى منحصر كردن اسلام به يك دين خاصّ از ميان اديان آسمانى . راز اين نكته نيز همان است كه پيش‌تر بدان اشاره كرديم و آن اين‌كه شرايع پيامبران ، پيام اسلام را در حقيقت و جوهر خود دارند و به ايمان به خدا ، وحى و عالم قيامت توجّه خاصّ مبذول مىدارند و اختلاف اين اديان با دين اسلام در فروع و احكام است ، نه در اصول عقيده و ايمان .\r\nاكنون به آياتى مىنگريم كه خداوند در آنها پيامبران را از دوران نوح تا دوران محمّد صلّى اللّه عليه و آله به اسلام توصيف كرده است :\r\nخداوند دربارهء نوح مىگويد :  « وَ اتْلُ عَلَيْهِمْ نَبَأَ نُوحٍ إِذْ قالَ لِقَوْمِهِ يا قَوْمِ  . . .  وَ أُمِرْتُ أَنْ أَكُونَ مِنَ الْمُسْلِمِينَ ؛  « 1 » برايشان داستان نوح را بخوان ، آن‌گاه كه به قوم خود گفت : اى قوم من ! . . . و من مأمور شده‌ام كه از مسلمانان باشم » .\r\nدربارهء ابراهيم و يعقوب فرموده است :  « وَ مَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِهَ نَفْسَهُ ، وَ لَقَدِ اصْطَفَيْناهُ فِي الدُّنْيا  . . .  وَ وَصَّى بِها إِبْراهِيمُ بَنِيهِ وَ يَعْقُوبُ يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ ؛  « 2 » چه كسى از كيش ابراهيم روى برمىتابد جز آن‌كه خود را بىخرد ساخته باشد ؟ ابراهيم را در دنيا برگزيديم و او در آخرت نيز از شايستگان است . پروردگارش به او گفت : تسليم شو ؛ گفت : من در برابر پروردگار جهانيان تسليمم . ابراهيم به فرزندان خود وصيّت كرد كه در برابر خدا تسليم شوند . و\r\n\r\n\r\n","description":"","footnote":"\r\nاز آيات را متشابه و بعضى ديگر را محكم مىشمارد :  « مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ »  ( آل عمران ( 3 ) آيهء 7 ) . به تفسير آيهء اخير بنگريد تا چگونگى جمع و هماهنگى آيات بالا را دريابيد .\r\n( 1 ) . يونس ( 10 ) آيهء 71 - 72 .\r\n( 2 ) . بقره ( 2 ) آيهء 130 - 132 .\r\n","page_name":" 53 ","page_number":53},
  {"content":"\r\n\r\nيعقوب به فرزندان خود گفت : اى فرزندان من ! خدا اين دين را براى شما برگزيده است ، مباد بميريد بىآن‌كه مسلمان باشيد » .\r\nدربارهء يوسف گفته است :  « أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً وَ أَلْحِقْنِي بِالصَّالِحِينَ ؛  « 1 » تو در دنيا و آخرت كارساز منى . مرا مسلمان بميران و قرين شايستگان ساز » .\r\nدربارهء موسى گفته است :  « وَ قالَ مُوسى  لقومه  يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ ؛  « 2 » موسى گفت : اى قوم من ! اگر به خدا ايمان آورده‌ايد و مسلمان هستيد ، به او توكّل كنيد » .\r\nدربارهء امّت عيسى عليه السّلام فرموده است :  « وَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ ؛  « 3 » به حواريون وحى كردم : به من و به پيامبر من ايمان بياوريد ؛ گفتند : ايمان آورديم و گواه باش كه ما مسلمان هستيم » .\r\nآيه‌اى كه از تمام آيات ديگر در اين زمينه ، صراحت بيشترى دارد و اوّلين و آخرين ، اعمّ از انبيا و تابعان آنان و تابعان تابعان آنان را شامل مىشود ، آيهء 85 از سورهء آل عمران است :  « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ ؛  هركس كه دينى جز اسلام اختيار كند ، از او پذيرفته نخواهد شد و در آخرت از زيان‌ديدگان خواهد بود » .\r\nاز آن‌جا كه از يك سو خداوند [ دين را 
  ] تنها از مسلمانان مىپذيرد و از سوى ديگر از آدم ، نوح ، ابراهيم ، موسى ، عيسى و تمام پيامبران و تابعان آنان پذيرفته است ، به اين نتيجهء قطعى مىرسيم كه تمام پيامبران از آدم تا محمّد صلّى اللّه عليه و آله ، و ايمان آورندگان بدانان ، همگى از مسلمانان هستند .\r\nامام على عليه السّلام فرمود : « اسلام همان تسليم و تسليم همان يقين و يقين همان تصديق\r\n\r\n\r\n","description":"","footnote":"\r\n( 1 ) . يوسف ( 12 ) آيهء 101 .\r\n( 2 ) . يونس ( 10 ) آيهء 84 .\r\n( 3 ) . مائده ( 5 ) آيهء 111 .\r\n","page_name":" 54 ","page_number":54},
  {"content":"\r\n\r\nو تصديق همان اقرار و اقرار همان اداى وظيفه و اداى وظيفه همان عمل كردن [ به دستورات خداوند 
  ] است » .\r\n وَ مَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ .  برخى گفته‌اند : مقصود از اهل كتاب در اين‌جا يهود است . برخى گفته‌اند : نصاراست . بعضى گفته‌اند : هردو طايفه هستند و همين قول ، درست است ، چراكه لفظ  « الَّذِينَ أُوتُوا الْكِتابَ »  عامّ است و دليلى براى تخصيص اين لفظ بر يكى از آن‌دو وجود ندارد . آنچه عموميت را تأييد مىكند ، آن است كه خداوند در آيهء 14 از سورهء مائده به اختلاف مسيحيان با يكديگر اشاره مىكند :  « وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ ؛  از كسانىكه گفتند : ما نصرانى هستيم ، پيمان گرفتيم . پس قسمتى از اندرزهايى را كه به آنها داده بوديم ، فراموش كردند و ما نيز ميان آنها تا روز قيامت كينه و دشمنى انداختيم » .\r\nهمچنين خداوند در آيهء 64 از همين سوره به اختلاف موجود در ميان يهوديان اشاره مىكند :  « وَ قالَتِ الْيَهُودُ يَدُ اللَّهِ مَغْلُولَةٌ  . . .  وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ ؛  يهود گفتند : دست خدا بسته است . . . ما تا روز قيامت ميانشان دشمنى و كينه افكنده‌ايم » .\r\nاز موضوعاتى كه يهود در مورد آن اختلاف‌نظر دارند ، موضوع « زندگى پس از مرگ » است : برخى از آنان مىگويند : زنده شدن پس از مرگ ابدا وجود ندارد ، نه در اين جهان و نه در جهان ديگر و كيفر بدكردار و پاداش نيكوكار نيز در همين سرا داده مىشود . گروهى ديگر مىگويند : مردگانى كه صالح هستند بار ديگر در همين جهان زنده مىشوند تا ، چنان‌كه از آنها نقل مىشود ، در دولت مسيح عليه السّلام كه در آخر الزّمان خواهد آمد ، شركت كنند . و اختلافاتى از اين قبيل ، كه در ميان يهوديان به چشم مىخورد .\r\nعقيدهء مسيحيّت نيز تحوّلات گوناگونى به خود ديده و مراحل زيادى را پشت‌سر\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگذاشته تا به مرحلهء « تثليث » ( سه‌گانه‌پرستى ) رسيده است . مسيحيّت در ابتدا به پرستش خداى يگانه دعوت مىكرده است . آن‌گاه مسيحيان به دو گروه تقسيم شدند :\r\nگروهى به شرك تمايل پيدا كردند و گروهى به توحيد وفادار ماندند . سپس اختلاف ديگرى در ميان مسيحيان به وجود آمد و آن اين‌كه ، آيا عيسى عليه السّلام تنها سرشت الهى دارد يا هم سرشت الهى و هم سرشت ناسوتى ( مادّى ) ؛ و نيز اختلافات ديگرى كه در كتب تاريخ اديان موجود است . اختلافات دينى مسيحيان به كشتارهاى فجيعى نيز انجاميد كه در تاريخ بشرى بىنظير است .\r\nالبته روشن است كه اختلافات موجود در ميان يهوديان و مسيحيان به جهت ندانستن حقيقت نبوده است ؛ چراكه يهوديان از موضوع « حشر و نشر » كاملا آگاهى داشتند . مسيحيان نيز به‌خوبى مىدانستند كه عيسى [ خدا نيست ، بلكه 
  ] بنده‌اى از بندگان خداست ، بلكه اختلاف آنان به انگيزهء برترىجويى از طريق ظلم و فساد در روى زمين بود .\r\n\r\nتفرقهء مسلمانان به 73 فرقه\r\nمشهور است كه پيامبر اسلام صلّى اللّه عليه و آله فرمود : « يهود به 71 گروه و مسيحيان به 72 گروه تقسيم شدند و امّت من به 73 گروه تقسيم مىشوند » .\r\nدربارهء اين حديث ، سخنان زيادى گفته شده است : برخى مىگويند : اين حديث ضعيف است و نبايد بدان اعتماد كرد . برخى مىگويند : اين حديث ، خبر واحد است و خبر واحد در موضوعات حجيّت ندارد . نظريّهء سوم مىگويد : اين بخش از حديث :\r\n« تمام اين گروه‌ها در آتش خواهند بود » ، از نيرنگ‌هاى ملحدان مىباشد كه براى زشت جلوه دادن چهرهء مسلمانان ، جعل شده است . گروه چهارم آن را با اين عبارت روايت مىكند : « تمام اين گروه‌ها در بهشتند جز زنديق‌ها » .\r\nما نيز دربارهء اين حديث شك داريم ؛ زيرا اصل اقتضا مىكند به حديثى كه به پيامبر\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنسبت داده مىشود عمل نكنيم ، مگر اين‌كه عكس آن ثابت شود . لكن اگر ميان نظريّه‌اى كه مىگويد : « تمام گروه‌ها در آتشند » و نظريّه‌اى كه مىگويد : « تمام آنها در بهشتند » مخيّر شويم بهشت را بر آتش برمىگزينيم ؛ زيرا اوّلا ، بهشت به رحمت خدا نزديك‌تر است . ثانيا ، تعداد گروه‌هاى اسلامى براساس اختلاف در اصول به 73 نمىرسد ، و اختلاف در فروع نيز موجب دخول در آتش نمىشود ؛ چه اين‌كه خطاى در فروع ، درصورتىكه با احتياط و پس از تلاش و اجتهاد باشد ، [ از سوى خداوند 
  ] بخشيده خواهد شد .\r\nچه‌قدر فاصله است ميان اين حديث و سخن ابن عربى در كتاب الفتوحات كه مىگويد : به بركت اهل بيت عليه السّلام هيچ فردى از امّت محمّد صلّى اللّه عليه و آله عذاب نمىشود . ( به تفسير آيهء 39 از سورهء بقره ، عبارت « اهل البيت » نگاه كنيد ) .\r\n فَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ وَ مَنِ اتَّبَعَنِ .  بسيار اتّفاق مىافتد كه عالم طرفدار حق به فردى لج‌باز و طرفدار باطل گرفتار مىشود . اين گرفتارى جز با روىگردانى از اين فرد درمان ديگرى ندارد ؛ زيرا آن‌كه با تندخو و فتنه‌جويى ژاژخواه ، بستيزد ، با وى در گناه شريك شده است .\r\nامام على عليه السّلام فرمود : « كسى كه در نزاع و خصومت پا بفشرد ، گناه كرده است » . و بر اين اساس است كه خداوند به پيامبر بزرگوار خود دستور داد كه به اهل باطل و معاندان توجّهى نكند ؛ چراكه دلايل و براهين بر آنان تمام شده است :  « فَإِنَّما عَلَيْكَ الْبَلاغُ وَ عَلَيْنَا الْحِسابُ ؛  « 1 » آنچه بر عهدهء توست تبليغ است و آنچه بر عهدهء ماست حساب كشيدن » . « 2 »\r\n وَ قُلْ لِلَّذِينَ أُوتُوا الْكِتابَ ؛  يعنى يهود و نصارا  وَ الْأُمِّيِّينَ ؛  يعنى مشركان عرب . اين‌كه خداوند آنها را امّى خوانده به سبب آن است كه آنان ، جز اندكى خواندن\r\n\r\n\r\n","description":"","footnote":"\r\n( 1 ) . رعد ( 13 ) آيهء 40 .\r\n( 2 ) . رعد / 40 .\r\n","page_name":" 57 ","page_number":57},
  {"content":"\r\n\r\nو نوشتن نمىدانستند .  أَ أَسْلَمْتُمْ ؛  آيا پس از دلايلى كه براى شما آمد ، اسلام آورديد ؟\r\n فَإِنْ أَسْلَمُوا فَقَدِ اهْتَدَوْا ؛  اگر اسلام آوردند پس هدايت يافتند ؛ چراكه در وراى اسلام جز كفر و گمراهى و كجروى و باطل نيست .  وَ إِنْ تَوَلَّوْا فَإِنَّما عَلَيْكَ الْبَلاغُ ؛  اگر اعراض كردند بر توست تبليغ ؛ و با تبليغ ، وظيفهء پيامبر كه از جانب خدا به عهدهء او گذاشته شده است ، به پايان مىرسد ؛ زيرا با تبليغ حجّت تمام مىشود .  وَ اللَّهُ بَصِيرٌ بِالْعِبادِ ؛  خداوند همهء اعمال بندگان را مىبيند ، و با هركس آن‌گونه كه شايستگى دارد ، برخورد مىكند .\r\nاز اين آيه استفاده مىكنيم كه خداوند ، محمّد صلّى اللّه عليه و آله را براى رسالت خود برگزيد و براى او در امر تبليغ ، روش خاصّى را كه همان دعوت با دليل و برهان ، و خويشتن دارى و دورى از نزاع با افراد لجوج و معاند بود ، ترسيم كرد و با اين شيوهء حكيمانه است كه حجّت بر كسى كه مخالف و معاند است ، تمام مىشود و ديگر براى او عذرى كه بدان چنگ زند و متوسّل شود ، نمىماند . و سزاوارترين مردم به پيروى از پيامبر و در پيش گرفتن روش او ، كسانى هستند كه به دين و آيين او آگاهى دارند و مردم را به عمل كردن به تعاليم و سنّت او فرامىخوانند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nقاتلان پيامبران\r\n\r\n[ سوره آل‌عمران ( 3 ) : آيات 21 تا 22 
  ]\r\nإِنَّ الَّذِينَ يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ حَقٍّ وَ يَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ ( 21 ) أُولئِكَ الَّذِينَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ ما لَهُمْ مِنْ ناصِرِينَ ( 22 )\r\nكسانى را كه به آيات خدا ايمان نمىآورند و پيامبران را به ناحق مىكشند و مردمى را كه از روى عدل فرمان مىدهند ، مىكشند ، به عذابى دردآور بشارت ده . ( 21 )\r\nاعمال اينان در دنيا و آخرت تباه شده است و هيچ ياورى ندارند . ( 22 )\r\n\r\nتفسير\r\n إِنَّ الَّذِينَ يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ حَقٍّ وَ يَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ . \r\nپرسش : تمام آيين‌ها ، اعمّ از الهى و بشرى ، « قتل » را حرام مىدانند ، بلكه تمام مردم ، « قاتل » را گناهكار مىشمارند ، به‌ويژه اگر مقتول از انسان‌هاى نيكوكار و صالح باشد .\r\nبنابراين ، خبر دادن [ خداوند 
  ] از اين موضوع كه قاتل مجرم و گناهكار است و استحقاق عذاب و كيفر را دارد ، بيشتر شبيه توضيح واضحات است ؛ با اين‌كه مىدانيم بايد كلام خدا بر بهترين معنا حمل شود !\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nپاسخ : مراد در اين آيه ، يهود و نصارايى هستند كه در دورهء پيامبر صلّى اللّه عليه و آله بودند ، امّا اسلام را قبول نداشتند . آيهء شريفه بدين موضوع اشاره كرده است كه انكار و دشمنى آنان با اسلام ، شگفتى ندارد ؛ زيرا پيشينيان يهود ، پيامبرانى همچون زكريا و يحيى را كشتند ؛ چنان‌كه مسيحيان پيشين نيز كسانى را كه اعتقاد خود را به وحدانيّت و نيز بشر بودن عيسى عليه السّلام اظهار مىكردند ، كشتند ؛ آن هم تنها به اين دليل كه آنان از روى عدل فرمان مىدادند و بدان عمل مىكردند . بنابراين ، آيه نوعى سركوب و سرزنش و نيز نوعى تهديد و اخطار است .\r\nپرسش دوم : قتل مزبور را نصرانيانى كه در زمان پيامبر صلّى اللّه عليه و آله مىزيستند ، انجام نداده بودند ، پس چگونه مىتوان اين قتل را به آنان نسبت داد ؟\r\nپاسخ : بارها گفتيم كه به‌طور كلّى يك امّت به‌سان يك شخص است و آيندگان جانشين گذشتگان مىشوند و هركس كه به عمل گروهى راضى باشد ، در اين عمل با آن گروه شريك است و چه بسيار كه كار پدر به پسر نسبت داده مىشود .\r\nسؤال سوم : بديهى است كه قتل انبيا به ناحق است ؛ پس آوردن اين قيد ( به غير حقّ ) چه سودى دارد ؟\r\nپاسخ : رسوايى و سهمناكى قتل انبيا به سبب مقام و الا و عظمت آنان نبوده است ، بلكه اين جنايت هيچ‌گونه توجيهى ندارد ؛ به ديگر سخن ، مسئله ، مسئلهء افراد و يا گروه‌ها نيست ، بلكه مسئلهء حق و ناحق بودن آن عمل است .\r\n أُولئِكَ الَّذِينَ حَبِطَتْ أَعْمالُهُمْ فِي الدُّنْيا وَ الْآخِرَةِ .  تباه شدن اعمال آنان در دنيا بدان سبب است كه هركسى به آنها لعن مىفرستد ، زيرا آنان آثار بدى از خود برجاى گذارده‌اند ، و تباه شدن اعمالشان در آخرت نيز از آن‌روست كه آنان مجازات مىشوند .\r\n\r\nامر به معروف با بيم از ضرر\r\nفقها براى امر به معروف و نهى از منكر شرايطى بيان كرده‌اند . ازجملهء اين شرايط\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآن است كه فرد امركننده ، از وارد آمدن ضرر بر خود و خانواده و مالش بيمى نداشته باشد . برخى از فقها اين شرط را انكار كرده و گفته‌اند : امر به معروف واجب است ، حتّى اگر به كشته شدن فرد امركننده منجر شود و براى اثبات مدّعاى خود به آيه‌اى كه پيش‌تر ذكر شد ، استدلال كرده‌اند ، بدين ترتيب كه انبيا امر به معروف و نهى از منكر كردند و به گواهى قرآن كريم ، در همين راه كشته شدند .\r\nبه نظر من ، شأن انبيا در تبليغ غير از شأن علماست ؛ زيرا انبيا برطبق وحى الهى كارها را انجام مىدهند يا انجام نمىدهند . بنابراين ، اگر آنها در راه تبليغ كشته شوند بر حسب دستور خداوند متعال دست به چنين اقدامى زده‌اند ؛ امّا علما تنها بر آنچه از اسناد و منابع احكام مىفهمند اعتماد مىكنند . آنچه ما از اين دلايل و منابع مىفهميم آن است كه براى هرانسانى كه گمان مىكند نهى از منكر ، هيچ‌گونه فايدهء دينى ندارد و در عين حال به ضرر و مفسده نيز مىانجامد ، جايز است كه در برابر منكر سكوت اختيار كند .\r\nامّا اگر انسان گمان كند كه امر به معروف و نهى از منكر ، هم منفعت دينى دارد و هم ضرر [ جانى و مالى 
  ] در اين‌صورت بايد منفعت دينى ، كه بر امر به معروف و نهى از منكر مترتب است ، و دفع ضرر از جان خود را با يكديگر بسنجد ؛ كه اگر منفعت دينى مهم‌تر باشد چنان‌كه اين كار سبب شود كفر و ظلم و تباهى در زمين از بين برود ، در اين صورت ، تحمّل ضرر جايز ، و گاه واجب است . و اگر دفع ضرر مهم‌تر از نهى از منكر باشد ، همانند نهى از خوردن چيزى آلوده ، در اين‌صورت خوددارى از آن براى دفع ضرر ، جايز و گاه واجب است . بنابراين ، مسئله با اختلاف مورد ، تفاوت پيدا مىكند . بر اين اساس ، روشن شد كه مقايسهء غير انبيا با انبيا در اين مورد ، قياس مع الفارق است . ما دربارهء اين موضوع به يك مناسبت ديگر سخن خواهيم گفت .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nيادكرد مجدّد سرگذشت يهود\r\n\r\n[ سوره آل‌عمران ( 3 ) : آيات 23 تا 25 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ ( 23 ) ذلِكَ بِأَنَّهُمْ قالُوا لَنْ تَمَسَّنَا النَّارُ إِلاَّ أَيَّاماً مَعْدُوداتٍ وَ غَرَّهُمْ فِي دِينِهِمْ ما كانُوا يَفْتَرُونَ ( 24 ) فَكَيْفَ إِذا جَمَعْناهُمْ لِيَوْمٍ لا رَيْبَ فِيهِ وَ وُفِّيَتْ كُلُّ نَفْسٍ ما كَسَبَتْ وَ هُمْ لا يُظْلَمُونَ ( 25 )\r\nآيا مشاهده نكردى كسانى را كه بهره‌اى از كتاب داشتند به سوى كتاب الهى دعوت شدند تا در ميان آنها داورى كند ، گروهى از ايشان بازگشتند و اعراض كردند ؟ ( 23 )\r\nو اين بدان سبب بود كه مىگفتند : آتش جز چند روزى ما را عذاب نخواهد كرد و اين دروغ كه بر خود بسته بودند ، در دين خود فريبشان داد . ( 23 )\r\nپس چگونه خواهد بود هنگامى كه آنها را در روزى كه شكى در آن نيست ، جمع كنيم و به هركس آنچه كسب كرده ، داده شود و به آنها ستم نخواهد شد . ( 25 )\r\n\r\nاعراب\r\nجملهء  « يُدْعَوْنَ »  حال است براى ضمير در  « أُوتُوا » .  جملهء  « وَ هُمْ مُعْرِضُونَ »  حال مؤكّد است براى  « يَتَوَلَّى فَرِيقٌ . . . » ؛  چراكه معناى واژهء « تولى » همان اعراض كردن است . «  ايّاما معدودة  » و  « أَيَّاماً مَعْدُوداتٍ » ،  هردو جايز است ، و هردو در قرآن كريم\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nآمده است ؛ چنان‌كه مىگويى : « جبال شامخة و شامخات » . « كيف » خبر مبتداى محذوف است و در تقدير ، « كيف حالهم » است ؛ زيرا « كيف » براى پرسش از حالات وضع شده است نه ذات .\r\n\r\nتفسير\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ .  مفسّران گفته‌اند : مقصود از  « الَّذِينَ أُوتُوا نَصِيباً مِنَ الْكِتابِ »  يهود است . اين‌كه چرا خداوند گفت :  « أُوتُوا نَصِيباً مِنَ الْكِتابِ »  و نگفت : « اوتوا الكتاب » يا گفت :  « أَهْلِ الْكِتابِ »  - چنان‌كه در بسيارى از آيات چنين گفته است - براى آن است كه يهوديانى كه با پيامبر اسلام صلّى اللّه عليه و آله به محاجّه برخاسته بودند و پيامبر آنان را به تورات دعوت مىكرد تا ميان آنان داور باشد ، تمام آنچه را در تورات آمده بود ، از بر نداشتند ، بلكه مقدارى از آن را حفظ داشتند ؛ چنان‌كه بسيارى از مفسّران مىگويند ، يا اين‌كه الفاظ تورات را حفظ داشتند و دربارهء معانى آن نمىانديشيدند ؛ چنان‌كه شيخ محمّد عبده همين نظريه را برگزيده است .\r\nتعداد زيادى از مردم ادعا مىكنند به كتاب‌هاى آسمانى و ارزش‌هاى انسانى ايمان دارند امّا بدان‌ها عمل نمىكنند و زمانى كه از همين كتاب‌ها و معتقدات آنها عليه ايشان دليل آورده شود ، سست مىشوند يا آن را تأويل مىكنند . نمونه‌هاى بسيار زيادى از اين‌گونه انسان‌ها در دنيا هست ؛ از جمله :\r\n1 . افرادى كه آتش جنگ‌ها را برمىافروزند و ميليون‌ها انسان را مىكشند و در عين حال ، گمان مىكنند كه هوادار صلحند .\r\n2 . دولت‌هايى كه آزادىخواهان و رنگين‌پوستان را مىآزارند و به آنان ستم مىكنند و در عين حال مدعى طرفدارى از حقّ و عدالتند ؛ [ نظير دولت‌هاى آمريكا ، انگليس و . . . 
  ] .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n3 . يهوديانى كه پيامبر اسلام صلّى اللّه عليه و آله آنان را به كتاب و تورات خودشان خواند و به آنان فرمود : « همان توراتى را كه به آن معتقد هستيد بياوريد كه اوصاف من در اين كتاب موجود است » ، لكن آنها از اين تن زدند و با او به دشمنى برخاستند . ازاين‌رو ، اين آيه نازل شد :  « يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ ؛ .  . .\r\n[ يهوديان 
  ] به سوى كتاب الهى دعوت شدند تا در ميان آنها داورى كند ، آن‌گاه گروهى از ايشان بازگشتند و اعراض كردند » .\r\nبرخى از مفسّران گفته‌اند : اين آيه دربارهء مردى يهودى نازل شد كه با زنى يهودى زنا كرده بود . يهوديان در مورد حكم اين عمل به دو گروه تقسيم شدند : گروهى گفتند بايد آنها سنگسار شوند و گروهى ديگر خواستار تخفيف اين مجازات شدند .\r\nهنگامى كه نزاع در ميان آنها بالا گرفت ، نزد پيامبر آمدند تا در اين‌باره داورى كند .\r\nپيامبر حكم سنگسار شدن آن زن و مرد را صادر كرد . گروهى كه اين حكم با خواسته‌هايشان سازگار نبود ، مخالفت كردند . پيامبر صلّى اللّه عليه و آله آنها را به تورات دعوت كرد كه به حكم « سنگسار » تصريح كرده است ، لكن آن گروه سر باززدند و اعراض كردند .\r\nبه‌هرحال ، سبب نزول هرچه باشد ، آيهء شريفه تمامى كسانى را كه شعارى را اعلام مىكنند آن‌گاه آن را ناديده مىگيرند و بدان عمل نمىكنند ، دربر مىگيرد ، چراكه ميزان ، عملكردهاست نه شعارها . امام على عليه السّلام فرمود : « هرگز كسى به نيكى دست نمىيابد جز عمل‌كنندهء به آن و كسى به بدى مجازات نمىشود جز به‌جاآورندهء آن » .\r\n ذلِكَ بِأَنَّهُمْ قالُوا لَنْ تَمَسَّنَا النَّارُ إِلَّا أَيَّاماً مَعْدُوداتٍ وَ غَرَّهُمْ فِي دِينِهِمْ ما كانُوا يَفْتَرُونَ .  خداوند در كتاب عزيز خود انواع رذيلت‌ها و زشتىها را براى يهود ثبت كرده است ، از جمله : كشتن انبيا - كه در آيات متعدّدى آن را يادآور شده است - پرستش گوساله ، اين سخن آنان‌كه جز يهودى كسى وارد بهشت نمىشود ، و نيز اين كه آنها فرزندان و دوستان خدايند ، و همچنين اين پندار آنها كه آتش جز چند روزى ما را عذاب نخواهد كرد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنويسندهء تفسير المنار از استادش محمّد عبده نقل كرده است كه او گفت : در كتاب‌هايى كه هم‌اكنون در اختيار يهوديان است ، در مورد قيامت نه مژده‌اى وجود دارد و نه تهديدى . بسيارى از محقّقان ، از يهوديان نقل كرده‌اند كه آنها به آخرت اعتقاد ندارند .\r\nامّا اين نقل قول با گفتهء قرآن دربارهء يهود ، متضاد است ، چراكه قرآن از زبان آنها مىگويد :  « لَنْ تَمَسَّنَا النَّارُ إِلَّا أَيَّاماً مَعْدُوداتٍ ؛  ما را آتش جز چند روزى عذاب نخواهد كرد » . همچنين با اين سخن يهوديان كه مىگويند :  « لَنْ يَدْخُلَ الْجَنَّةَ إِلَّا مَنْ كانَ هُوداً ؛  « جز يهودى ، كسى وارد بهشت نمىشود » تضاد دارد . ولى بعيد به نظر نمىرسد كه پيشينيان يهود به جهان آخرت عقيده داشته‌اند ، آن‌گاه پسينيان اين را تحريف كرده و هرچه را كه به جهان آخرت ارتباط داشته ، از كتاب‌هاى دينى خود حذف كرده باشند .\r\nدر تفسير المنار از شيخ عبده نقل شده است كه ، محقّقان اروپايى ثابت كرده‌اند كه تورات صدها سال پس از موسى عليه السّلام نوشته شده است .\r\nنكتهء شگفت‌آورتر اين‌كه يهود ادّعا مىكنند خداوند طرفدار آنان و او تنها براى آنان است و ديگران را به‌سان حيوانات براى خدمت به يهود و منافع آنها آفريده است . ازاين‌رو ، يهود خود را ملّت برگزيدهء خداوند مىنامند . اين توهّم علاوه بر آن‌كه محال و از نظر عقل مردود است ، نوعى غيب‌گويى و دروغ بستن به خداست ؛ زيرا انسان تنها از طريق وحى مىتواند از امور غيب آگاهى يابد ، درحالىكه وحى از نفرين ، ذلّت و عذاب آنها سخن گفته است و اين ذلّت و عذاب در روزى كه آنان هيچ چاره‌اى براى دفع آن نداشته باشند ، تحقّق پيدا خواهد كرد . ازاين‌رو خداوند به اين موضوع اشاره مىكند :\r\n فَكَيْفَ إِذا جَمَعْناهُمْ لِيَوْمٍ لا رَيْبَ فِيهِ وَ وُفِّيَتْ كُلُّ نَفْسٍ ما كَسَبَتْ وَ هُمْ لا يُظْلَمُونَ ؛  پس چگونه خواهد بود هنگامى كه آنها را در روزى كه شكّى در آن نيست ، جمع كنيم و به هركس آنچه تحصيل كرده ، داده شود و به آنها ستم نخواهد شد ؛ چراكه از پاداش فرمان‌برداران كم نمىشود ، بلكه ممكن است بر آن افزوده نيز\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبشود . لكن بر عذاب گناهكاران افزوده نمىشود و ممكن است از آن كاسته شود ، بلكه گاهى خداوند گناهكار را مىبخشد .\r\nهمانا من يقين دارم كه اگر كسى به خدا در همين دنيا اميدوار باشد و به كسى جز او اميد نبندد و در مشكلات و گرفتارىها تنها به او اتكال كند - نتيجه هرچه باشد - و بر اين عقيده باشد كه همهء ماسوى اللّه هيچ ، و تنها وسيله و ابزار است ، در اين صورت قطعا چيزى را كه مىخواهد ، در پيشگاه خداوند خواهد يافت ؛ هرچند كه مرتكب گناهان و لغزش‌هايى شده باشد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nبه هركه بخواهى حكومت مىدهى\r\n\r\n[ سوره آل‌عمران ( 3 ) : آيات 26 تا 27 
  ]\r\nقُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ( 26 ) تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ وَ تَرْزُقُ مَنْ تَشاءُ بِغَيْرِ حِسابٍ ( 27 )\r\nبگو : بارخدايا ! مالك حكومت‌ها تويى . به هركه بخواهى ، حكومت مىدهى و از هركه بخواهى ، حكومت را مىستانى . هركس را كه بخواهى ، عزّت مىدهى و هركس را كه بخواهى ، ذلّت مىدهى . همهء نيكىها در دست توست و تو بر هركارى توانايى . ( 26 )\r\nاز شب مىكاهى و به روز مىافزايى و از روز مىكاهى و به شب مىافزايى . زنده را از مرده بيرون مىآورى و مرده را از زنده ، و به هركه بخواهى بىحساب روزى مىدهى . ( 27 )\r\n\r\nاعراب\r\n « اللَّهُمَّ »  يعنى يا اللّه .  « مالِكَ الْمُلْكِ »  منصوب است چون مناداى دوم است ؛ يعنى « يا مالك الملك ! » . كلمهء « من » در  « مَنْ تَشاءُ »  مفعول به دوم براى  « تُؤْتِي »  است .  « بِيَدِكَ الْخَيْرُ »  مبتدا و خبر ، و جمله ، حال براى ضمير مستتر در  « تُؤْتِي »  است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nتفسير\r\nظاهر آيه كاملا با وضعيّت مسلمانان در آغاز دعوت اسلامى منطبق است ؛ چراكه در آن زمان حكومت و قدرت در دست آنها نبود و اسلام دعوتش را غريبانه شروع كرد ؛ چنان‌كه پيامبر اسلام اين موضوع را بيان فرموده است . حكومت و سلطنت ميان ايران و روم تقسيم شده بود . پس از آن‌كه نصرت خدا نصيب مسلمانان شد ، قضيه كاملا برعكس گرديد و عزيز ، ذليل شد و ذليل ، عزّت يافت . ايرانيان و روميان محكوم مسلمانان شدند ، با آن‌كه خود قبلا حاكم بودند و مسلمانان به حكومت دست يافتند ، با آن‌كه پيش از آن به استضعاف كشيده شده بودند و از اين‌كه مردم آنها را بكشند و اموالشان را به غارت ببرند ، مىترسيدند . بدين‌ترتيب ، ارادهء خداوند دربارهء مستضعفان تحقّق يافت ؛ اراده‌اى كه خدا آن را چنين بيان كرده است : « ما بر آن هستيم كه بر مستضعفان روى زمين منّت نهيم و آنان را پيشوايان و وارثان سازيم » . « 1 »\r\n قُلِ اللَّهُمَّ مالِكَ الْمُلْكِ .  مراد از مالكيت خدا بر ملك ، آن است كه او بر همه‌چيز قدرت دارد ؛ گويى چنين فرموده است : خدا مالك قدرت است . اين‌كه واژهء « ملك » را به معناى قدرت به‌كار برده ، براى آن است كه آشكارترين علامت مملوك ، همان قدرت مالك است كه هرگونه بخواهد در مملوك تصرّف مىكند . [ بديهى است 
  ] هيچ‌كس قدرت بر چيزى ندارد و مالك آن نيست ، مگر اين‌كه خدا وى را مالك آن چيز گرداند و قدرت تسلّط بر آن را به او بدهد . و اين جايگاه ممكن است در برابر واجب الوجود ؛ چنان‌كه خداوند مىفرمايد :  « أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ ؛  « 2 » آگاه باشيد كه اوراست آفرينش و فرمانروايى . خدا آن پروردگار جهانيان به غايت بزرگ است » .\r\n\r\n\r\n","description":"","footnote":"\r\n( 1 ) . قصص ( 28 ) آيهء 5 .\r\n( 2 ) . اعراف ( 7 ) آيهء 54 .\r\n","page_name":" 68 ","page_number":68},
  {"content":"\r\n\r\n تُؤْتِي الْمُلْكَ مَنْ تَشاءُ .  هنگامى كه مسلمانان نخستين به دعوت اسلام لبّيك گفتند و بدان عمل كردند ، خداوند به آنان قدرت و حكومت بخشيد .\r\n وَ تَنْزِعُ الْمُلْكَ مِمَّنْ تَشاءُ .  خداوند ملك را از چنگ ايرانيان و روميان به دليل كفرشان به خدا و حق درآورد .\r\nمراد از  وَ تُعِزُّ مَنْ تَشاءُ  ، مسلمانان است و از  وَ تُذِلُّ مَنْ تَشاءُ  ايرانيان ، روميان و عرب‌هاى مشرك است .  بِيَدِكَ الْخَيْرُ .  منظور از دست خدا ، قدرت اوست . واژهء « خير » تمام آنچه را منفعت حلال دارد ، شامل مىشود ؛ خواه منفعت مادّى باشد ، خواه معنوى . خداوند متعال ، خير و منافع فراوانى را به بركت اسلام نصيب مسلمانان ساخت .  إِنَّكَ عَلى كُلِّ شَيْءٍ قَدِيرٌ .  از جمله دلايل قدرت خداى سبحان اين است كه حكومت را از زورمندان گرفت و به ضعيفان بخشيد .\r\n تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ .  افلاك به قدرت و عنايت خدا به حركت درمىآيند و برخى پيرامون برخى ديگر مىچرخند درنتيجه [ در طول سال 
  ] فصول متعدّد به وجود مىآيد : در يك فصل از روز مىكاهد و به شب مىافزايد تا آن‌جا كه طول شب به پانزده ساعت افزايش و طول روز به نه ساعت كاهش مىيابد . در فصل ديگر از شب مىكاهد و به روز مىافزايد تا آن‌جا كه روز به پانزده ساعت و شب به نه ساعت مىرسد .  وَ تُخْرِجُ الْحَيَّ مِنَ الْمَيِّتِ .  از اين قبيل است بيرون آوردن مؤمن از كافر و عزيز از ذليل .  وَ تُخْرِجُ الْمَيِّتَ مِنَ الْحَيِّ .  از اين قبيل است زاده شدن كافر از مؤمن و ذليل از عزيز .  وَ تَرْزُقُ مَنْ تَشاءُ بِغَيْرِ حِسابٍ .  هركه را بخواهد كاملا بدون حساب روزى مىدهد ، چنان‌كه به مسلمانان صدر اسلام ، به بركت دين اسلام حكومت و مقام و الا بخشيد .\r\nدر اين‌جا ممكن است اين سؤال پيش آيد : آيا قدرت و سلطنت حاكم ستمگر نيز از خدا و به اراده و مشيّت اوست ؟ پاسخ اين سؤال را شما مىتوانيد در تفسير آيهء 246 سورهء بقره بيابيد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nظاهر آيه ، نظريهء گروهى از مفسّران را دربارهء شأن نزول آن تأييد مىكند . خلاصهء اين نظريه چنين است :\r\nهنگامى كه رسول خدا صلّى اللّه عليه و آله در جنگ احزاب به اشارهء سلمان فارسى حفر خندق [ در اطراف مدينه 
  ] را ريخت ، براى هر ده نفر از اصحاب خود ، چهل ذراع تعيين كرد تا آن را حفر كنند . سلمان مرد نيرومندى بود ازاين‌رو ، انصار مىخواستند كه وى در حفر خندق همراه آنان باشد و گفتند : سلمان از ماست . امّا مهاجران مىخواستند كه سلمان با آنها باشد و گفتند : سلمان از ماست . ازاين‌رو ، پيامبر صلّى اللّه عليه و آله سخن معروف خود را فرمود : « سلمان از ما اهل بيت است » .\r\nهنگامى كه سلمان مشغول كندن خندق بود ، به سنگى برخورد كرد كه كلنگ در آن اثر نمىكرد . موضوع را به اطلاع پيامبر رساند . پيامبر صلّى اللّه عليه و آله كلنگ را از دست سلمان گرفت و با وارد آوردن سه ضربه ، سنگ را خرد كرد . سه‌بار از اين سنگ ، برق درخشيد كه پيامبر از درون آن ، كاخ‌هاى سلاطين ايران و روم و يمن را ديد و به اصحابش فرمود : « امّت من به‌زودى بر حكومت‌هاى كسرى و قيصر غلبه خواهد كرد » . هنگامى كه منافقان اين پيش‌گويى پيامبر اسلام صلّى اللّه عليه و آله را استهزا كردند ، خداوند اين آيه را فرستاد : « بگو : بار پروردگارا ! تويى مالك حكومت‌ها . به هركس كه بخواهى حكومت مىدهى و از هركس كه بخواهى حكومت مىستانى . به هركس كه بخواهى عزّت مىدهى و به هركس كه بخواهى ذلّت » .\r\nحال ، ريشخند منافقان سبب نزول آيه باشد و يا نباشد ، ظاهر آيه آن را منع نمىكند و وقايع تاريخى نيز مؤيد آن است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nدوستى مؤمن با كافر\r\n\r\n[ سوره آل‌عمران ( 3 ) : آيات 28 تا 30 
  ]\r\nلا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ إِلاَّ أَنْ تَتَّقُوا مِنْهُمْ تُقاةً وَ يُحَذِّرُكُمُ اللَّهُ نَفْسَهُ وَ إِلَى اللَّهِ الْمَصِيرُ ( 28 ) قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ عَلى كُلِّ شَيْءٍ قَدِيرٌ ( 29 ) يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ ( 30 )\r\nنبايد مؤمنان ، كافران را به جاى مؤمنان به دوستى برگزينند . پس هركه چنين كند ، او را با خدا رابطه‌اى نيست ، مگر اين‌كه از آنها بيمناك باشيد . و خدا شما را از خودش مىترساند كه بازگشت به سوى اوست . ( 28 )\r\nبگو : هرچه در دل داريد ، چه پنهانش كنيد و چه آشكارش سازيد ، خدا به آن آگاه است . او هرچه را كه در آسمانها و زمين است ، مىداند و بر هركارى تواناست . ( 29 )\r\nروزى كه هركس كارهاى نيك و كارهاى بد خود را در برابر خود حاضر بيند ، آرزو كند كه اى كاش ميان او و كردار بدش فاصله‌اى بزرگ بود . خداوند شما را از خودش مىترساند و خدا به بندگانش مهربان است . ( 30 )\r\n\r\nواژگان\r\nأولياء : مفرد آن « ولىّ » و در اين‌جا به معناى يارىكننده است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتقاة : از ريشهء وقايه به معناى نگه‌دارى است .\r\nأمد : مدّت معيّن .\r\nمحضرا : حاضر .\r\n\r\nاعراب\r\n « فِي شَيْءٍ »  متعلّق به محذوف و خبر براى « ليس » است .  « مِنَ اللَّهِ »  متعلّق به محذوف و حال است براى  « شَيْءٍ » .  [ اگر سؤال شود : ذو الحال بايد معرفه باشد ؛ چرا در اين‌جا  « شَيْءٍ »  نكره است ؟ 
  ] در پاسخ مىگوييم : در جايى كه ذو الحال مؤخّر از حال باشد ، جايز است كه نكره باشد ، چنان‌كه نحويان گفته‌اند ، و در اين‌جا نيز  « شَيْءٍ »  مؤخّر است .\r\nنويسندهء مجمع البيان گفته است :  « أَنْ تَتَّقُوا »  [ تأويل به 
  ] مصدر و مجرور به باء محذوف است ؛ [ يعنى در تقدير باتّقائك است 
  ] . امّا به نظر من ، مفعول من أجله است ؛ يعنى در واقع چنين مىباشد : « إلّا ان تفعلوا ذلك لاتّقاء شرّهم » .\r\n « يَعْلَمُ ما فِي السَّماواتِ » .  كلمهء  « يَعْلَمُ »  مرفوع است نه مجزوم ، زيرا « واو » براى استيناف است [ نه براى عطف 
  ] .  « يَوْمَ »  منصوب است به فعلى كه حذف شده و در اصل چنين بوده است : « احذروا يوم . . . » . برخى گفته‌اند : فعل « تودّ » آن را نصب داده است .\r\n « مُحْضَراً »  حال است براى ضمير  « تَجِدُ »   « وَ ما عَمِلَتْ » ،  واو براى استيناف و  « ما »  موصوله و مبتدا و  « تَوَدُّ »  خبر آن است .\r\n\r\nتفسير\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ .  خداوند سبحان تنها به نهى از دوستى با كافر بسنده نكرده است تا بگوييم : دوستى با كافران همانند دروغ و غيبت حرام است و بس ، بلكه علاوه بر حرمت ، آن را كفر شمرده و فرموده است :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ ؛  هركه چنين كند ، او را با خدا رابطه‌اى نيست ؛ زيرا ظاهر آيه آن است كه خداوند از كسانىكه با كافران رابطهء دوستى برقرار كنند ، بيزار است . [ و روشن است كه 
  ] هركس ، خدا از او بيزارى جويد ، كافر است . اين موضوع را آيه‌اى ديگر نيز تأييد مىكند ، آن‌جا كه خداوند مىفرمايد :  « وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ ؛  « 1 » هركس از شما كه ايشان [ يهود و نصارا 
  ] را به دوستى گزيند ، در زمرهء آنهاست » . همچنين در آيهء ديگر مىگويد :  « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ ؛  « 2 » نمىيابى مردمى را كه به خدا و روز قيامت ايمان آورده باشند ، ولى با كسانىكه با خدا و پيامبرش مخالفت مىورزند دوستى كنند ، هرچند آن مخالفان ، پدران يا فرزندان يا برادران يا قبيلهء آنها باشند » .\r\nظاهر اين آيات دلالت دارد كه هركس كافر را دوست بدارد ، كافر است . البتّه بايد يادآور شد كه دوستى با كافر انواع مختلفى دارد كه برخى موجب كفر مىشود و برخى ديگر نمىشود كه در ذيل تفصيل اين موضوع را بيان مىكنيم :\r\n\r\nاقسام دوستى با كافر\r\nهركس بگويد : « لا إله إلّا اللّه ، محمّد رسول اللّه » از مسلمانان به شمار مىآيد و هرچه براى ديگر مسلمانان باشد ، براى وى نيز هست . از اين مسئله چند مورد استثنا شده است ؛ از آن‌جمله : آن‌كه با كافران رابطهء دوستى برقرار كند . جزئيات اين دوستى از قرار زير است :\r\n1 . شخص [ در عين حال كه كلمهء توحيد را بر زبان جارى مىكند 
  ] ، از كفر كافران راضى باشد . چنين فردى محال است كه مسلمان شمرده شود ؛ زيرا رضايت به كفر ، كفر است .\r\n\r\n\r\n","description":"","footnote":"\r\n( 1 ) . مائده ( 5 ) آيهء 51 .\r\n( 2 ) . مجادله ( 58 ) آيهء 22 .\r\n","page_name":" 73 ","page_number":73},
  {"content":"\r\n\r\n2 . از طريق دين به كفّار تقرب جويد ؛ به اين ترتيب كه از روى آگاهى و عمد ، آيات خداوند متعال و احاديث پيامبر او را بر وفق خواسته‌هاى كفّار ، كه دشمنان خدا و رسول او هستند ، به گونه‌اى تأويل كند كه با اصول اسلام متضاد باشد . اين شخص نيز كافر است .\r\nممكن است اين سؤال مطرح شود : كسى كه با انكار اسلام ، دست به چنين تأويلى مىزند ، بدون شك كافر است . امّا اگر اين كار را از روى بىمبالاتى انجام دهد ، نبايد كافر باشد ، بلكه فاسق است ؛ درست همانند شخص معتقد به وجوب نماز ، كه نماز نمىخواند و شخص باورمند به حرمت شراب ، كه شراب مىنوشد ؟\r\nپاسخ : اين تفاوت ميان شخص بىمبالات و شخص منكر در فروع دين ، نظير نماز و شرب خمر وجود دارد ؛ امّا در اصول دين ، چون توحيد و نبوت حضرت محمّد صلّى اللّه عليه و آله و از اين قبيل ، هركس يكى از اين اصول را انكار كند ، كافر است ؛ خواه اين انكار از روى حقيقت باشد و يا از روى بىمبالاتى و خواه شخص ، در اين عمل خود جدّى باشد يا شوخى كند .\r\n3 . به نفع كفّار در ميان مسلمانان جاسوسى كند . البتّه چنين شخصى اگر براى به دست آوردن مال يا رسيدن به مقام به جاسوسى دست بزند ، گناهكار و فاسق است ؛ امّا اگر اين كار را به منظور دوستى با كفّار و دشمنى با مسلمانان انجام دهد ، به يقين كافر است .\r\n4 . با كفّار رابطهء دوستى برقرار كند ، با آن‌كه يقين دارد آنان در حال جنگ با مسلمانان هستند و براى ذليل كردن و به بردگى كشاندن مسلمانان و تسلّط بر امكانات و منابعشان و غارت آن مىكوشند . اين شخص ، گناهكار و شريك ظلم ظالم است حتّى اگر آن ظالم ، مسلمان باشد .\r\n5 . از كفّارى كه در حال صلح به سر مىبرند ، ضدّ كفارى كه در حال جنگ با مسلمانان هستند ، كمك بگيرد . اين كمك گرفتن به اجماع مسلمين ، جايز است . از اين\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nرو ، مورّخان و مفسران نقل كرده‌اند كه پيامبر اسلام صلّى اللّه عليه و آله با خزاعه ، كه مشرك بودند ، هم‌پيمان شد . و نيز از صفوان بن اميّه ، كه هنوز اسلام نياورده بود ، در جنگ با قبيلهء هوازن كمك گرفت . همچنان‌كه از يهوديان بنى قينقاع مدد جست و مقدارى مال در اختيار آنها قرار داد . حتى علّامه حلّى در تذكره مىنويسد : طبق نظريهء گروهى از فقها ، براى سركوب ياغيان مسلمان ، جايز است كه از كفّار كمك گرفته شود ، چراكه كمك گرفتن از آنان براى احقاق حقّ است نه براى از بين بردن باطل .\r\n6 . مسلمان با كافر ، به سبب يك سلسله علل عادى و مأنوس ، نظير هم‌جوارى ، سازش اخلاقى ، هم‌كلاسى ، مشاركت در حرفه يا تجارت و امورى از اين قبيل ، كه به دين ارتباط ندارد ، صادقانه دوستى بورزد . اين صداقت به اجماع مسلمانان ، جايز است ؛ چراكه دوستى با كافر در صورتى حرام است كه موجب ابتلاى انسان مسلمان به حرام شود ؛ لكن اگر سبب معصيت نشود ، حرام نخواهد بود . بلكه اين مودّت با كافر گاهى رجحان نيز دارد و آن در صورتى است كه به كشورى يا انسانى سود برساند .\r\nخداوند متعال نيز به محبّت ، الفت و هم‌كارى در ميان همهء مردم ، بدون در نظر گرفتن ديانت يا ملّيت آنان دستور داده و فرموده است :   « عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً وَ اللَّهُ قَدِيرٌ وَ اللَّهُ غَفُورٌ رَحِيمٌ . لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ ؛   « 1 » شايد خدا ميان شما و كسانىكه با آنها دشمنى مىورزيد ، دوستى پديد آورد . خدا قادر است و خدا آمرزنده و مهربان است . خدا شما را از نيكى كردن و عدالت ورزيدن با آنان‌كه با شما در دين نجنگيدند و از سرزمينتان بيرون نراندند ، بازنمىدارد . خدا كسانى را كه با عدالت رفتار مىكنند ، دوست دارد » .\r\nما ترديد نداريم كه در ميان كفّار كسانى هستند كه بهترين روش زندگى و نيكوترين اخلاق دارند و در صداقت ، امانت‌دارى و وفا ، بر بسيارى از كسانىكه ما يا\r\n\r\n\r\n","description":"","footnote":"\r\n( 1 ) . ممتحنه ( 60 ) آيهء 7 - 8 .\r\n","page_name":" 75 ","page_number":75},
  {"content":"\r\n\r\nخودشان ، آنان را مسلمان مىناميم برترى دارند . صداقت و رفتار اين كافران براى جامعهء انسانى و مصالح عمومى بشر ، به مراتب از رفتار مزدوران خائنى كه به دين و اسلام تظاهر مىكنند ، بهتر است . درود و سلام فراوان بر آن كسى كه فرمود : نزديك ، كسى است كه روش‌هاى اخلاقى او را به انسان نزديك كند . چه بسيار نزديكانى كه از اشخاص دوردست ، دورترند و چه بسيار افراد دوردستى كه از نزديكان ، نزديك‌ترند .\r\nاين ، حقيقتى است كه انسان فطرتا آن را درك مىكند و به‌طور طبيعى و ناخودآگاه آن را پى مىگيرد .\r\n\r\nتقيّه\r\nتاريخ تقيّه هم‌زمان با تاريخ اسلام در روزگارى كه هنوز نوپا و ضعيف بود ، آغاز مىشود . نخستين قهرمانى كه تقيّه كرد ، صحابى مشهور ، عمّار ياسر بود . . عمّار ، پدر و مادر او اسلام آوردند و در راه خدا شكنجه شدند و بدون اين‌كه لب به شكايت بگشايند ، آزار و شكنجه كفّار را تحمّل كردند . روزى پيامبر صلّى اللّه عليه و آله از كنار خاندان ياسر ، كه زير شكنجه بودند ، گذشت . در اين هنگام ، ياسر خطاب به آن حضرت تنها اين جمله را گفت : يا رسول اللّه ! روزگار اين‌چنين است . پيامبر صلّى اللّه عليه و آله فرمود : « اى خاندان ياسر ! شكيبايى در پيش گيريد كه وعده‌گاه شما بهشت است » .\r\n\r\nياسر و همسرش سميّه ، نخستين شهيدان اسلام\r\nمشركان ، عمّار را واداشتند كه به پيامبر ناسزا بگويد . عمّار ياسر براى دفع ضرر از جان خود ، اين عمل را انجام داد . برخى از صحابه گفتند : عمّار كافر شد . ازاين‌رو ، پيامبر صلّى اللّه عليه و آله فرمود : « چنين نيست ، بلكه از سر تا قدم عمّار ، غرق ايمان است » . عمّار پشيمان و به شدّت گريان خدمت پيامبر رسيد . پيامبر صلّى اللّه عليه و آله اشك‌ها را از چهره‌اش سترد و فرمود :\r\n« و لا تبك إن عادوا لك ، فعد لهم بما قلت ؛\r\nگريه نكن ، اگر آنها كار خويش را\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nتكرار كردند ، تو نيز گفتهء پيشين خويش را بازگوى » .\r\nازاين‌رو ، دربارهء عمّار اين آيهء شريفه نازل شد :  « مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ ؛  « 1 » كسى كه پس از ايمان به خدا كافر مىشود ، جز اين نيست كه او را به زور واداشته‌اند تا اظهار كفر كند ، درحالىكه دلش به ايمان خويش مطمئن است » . تمامى مفسران بر اين‌كه آيهء فوق دربارهء عمّار نازل شده است ، متّفقند . روشن است اين آيه عام است و به مورد نزول ، منحصر نمىشود . ازاين‌رو ، هرانسان مجبورى را ، كه قلبش مطمئن به ايمان باشد ، شامل مىشود .\r\nآيهء مورد بحث ما ، يعنى آيهء 28 سورهء آل عمران ، آيه‌اى را كه دربارهء عمّار ياسر نازل شده است ، تأييد مىكند . آيهء 27 سورهء مؤمن نيز اين‌گونه است :  « وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ . . . ؛  مرد باايمانى از آل فرعون كه ايمانش را پنهان مىكرد ، گفت . . . » و همچنين آيهء 119 سورهء انعام :  « إِلَّا مَا اضْطُرِرْتُمْ إِلَيْهِ ؛  مگر آن چيزى كه بدان مجبور شديد » .\r\nموضوع جواز تقيّه ، همان‌گونه كه در آيات قرآنى آمده ، در احاديث نبوى نيز وارد شده است . فخر رازى در تفسير كبير و رشيد رضا در تفسير المنار و ديگران گفته‌اند :\r\nمسيلمة كذّاب دو تن از اصحاب رسول خدا را دستگير كرد و به يكى از آنها گفت : آيا گواهى مىدهى كه من رسول خدا هستم ؟ گفت : بله . پس او را آزاد كرد . به دومى گفت :\r\nآيا گواهى مىدهى كه من فرستادهء خدا هستم ؟ وى گواهى نداد . لذا او را كشت .\r\nهنگامى كه اين خبر به اطلاع پيامبر خدا صلّى اللّه عليه و آله رسيد ، حضرت فرمود :\r\n« أمّا المقتول فمضى على يقينه و صدقه ، فهنيئا له ؛ و أمّا الآخر فقبل الرّخصة فلا تبعة عليه ؛\r\nامّا آن‌كه كشته شده ، پس بر يقين و صداقت خود ، درگذشته است و گوارايش باد . امّا ديگرى [ كه از باب تقيّه و دفع ضرر به رسالت مسيلمه گواهى داد 
  ] عذرش پذيرفته است و هيچ‌گونه مجازاتى متوجّه او نيست » .\r\n\r\n\r\n","description":"","footnote":"\r\n( 1 ) . نحل ( 16 ) آيهء 106 .\r\n","page_name":" 77 ","page_number":77},
  {"content":"\r\n\r\nدر تفسير المنار آمده است : « بخارى در صحيح خود از عايشه نقل كرده است كه مردى از پيامبر خدا صلّى اللّه عليه و آله اجازهء ورود خواست . پيامبر فرمود : \" اين ، از بدان اين قبيله است \" . آن‌گاه به او اجازهء ورود داد . وقتى آن مرد وارد شد ، پيامبر به نرمى با وى سخن گفت . پس از آن‌كه آن مرد بيرون رفت ، عايشه عرض كرد : يا رسول اللّه ! چرا در ابتدا دربارهء اين مرد ، آن سخن را گفتى و سپس به نرمى با او صحبت كردى ؟ حضرت فرمود :\r\n\" إنّ من شرّ النّاس من يتركه النّاس اتّقاء فحشه ؛\r\nبدترين مردم كسى است كه ديگران او را به جهت ترس از بدزبانىاش ، رها كنند \" » .\r\nهمچنين در صحيح بخارى ، در حديث ابو درداء آمده است :\r\n« إنّا لنشكر - أي نتبسّم - في وجوه قوم ، و إنّ قلوبنا لتلعنهم ؛\r\nما در هنگام رودررو شدن با قومى ، در ظاهر لبخند مىزنيم ؛ لكن در دل خود آنها را نفرين مىكنيم » .\r\nعلاوه‌براين احاديث ، احاديث ديگرى نيز وجود دارد كه به‌طور كلى بر جواز تقيّه دلالت مىكند ؛ از قبيل حديث\r\n« لا ضرر و لا ضرار »\r\nو نيز حديث\r\n« رفع عن أمّتي ما اضطرّوا إليه » .\r\nاين دو حديث ، هم در نزد شيعه و هم در نزد اهل سنّت ، از احاديث متواترند .\r\nشيعه و سنّى هردو ، با استناد به كتاب خدا و سنّت پيامبر در موضوع « جواز تقيّه » اتّفاق نظر دارند . جصّاص يكى از پيشوايان مذهب حنفى در كتاب احكام القرآن « 1 » چنين مىگويد : «  إلّا ان تتّقوا منهم تقاة  » ؛ يعنى اگر بيم تلف شدن جان و يا برخى از اعضايتان را داريد ، در اين‌صورت با اظهار دوستى بدون اين‌كه بدان معتقد باشيد ، از آنان [ يعنى دشمنان 
  ] بپرهيزيد . بزرگان اهل علم بر همين نظريه‌اند » . فخر رازى در تفسير خود از حسن بصرى نقل كرده است كه او گفت : تقيّه تا روز قيامت جايز است .\r\nوى همچنين از شافعى نقل كرده كه او تقيّه را جايز دانسته و حتّى آن را دربارهء مسلمانى كه از مسلمان ديگر ، به سبب اختلافات دينى ، مىترسد ، گسترش داده است .\r\n\r\n\r\n","description":"","footnote":"\r\n( 1 ) . ج 2 ، ص 10 ، چاپ 1347 ه . ق .\r\n","page_name":" 78 ","page_number":78},
  {"content":"\r\n\r\nنويسندهء تفسير المنار در تفسير اين سخن خداوند متعال :  « إِلَّا أَنْ تَتَّقُوا مِنْهُمْ تُقاةً »  چنين گفته است : كسى كه از روى اجبار و به سبب حفظ جان خود ، سخن كفرآميز به زبان آورد ؛ امّا در دل بدان اعتقاد نداشته باشد و نيز به منظور برترى دادن دنيا بر آخرت نباشد ، كافر نخواهد بود ، بلكه عذر او پذيرفته است ؛ چنان‌كه عذر عمّار ياسر پذيرفته شد .\r\nشيخ مصطفى زرقا در كتاب الفقه الاسلامى فى ثوبه الجديد در مادّهء 600 گفته است : « اگر شخص تهديد به قتل شود تا كافر شود ، در اين‌صورت جايز است كه به كفر تظاهر كند ؛ لكن مشروط به اين‌كه ايمان قلبى داشته باشد » . نظريات ديگرى از اين‌گونه نيز فراوان است .\r\nعلاوه بر كتاب خدا و سنّت پيامبر صلّى اللّه عليه و آله و اجماع مسلمانان ، اعمّ از شيعه و سنّى بر جواز تقيه ، عقل نيز بر جواز تقيّه حكم مىكند و بر تطبيق قاعدهء « الضرورات تبيح المحظورات » آن را توجيه مىنمايد .\r\nبا اين بيان روشن شد كه تقيّه قاعده‌اى شرعى است كه مجتهد ، خواه شيعه باشد خواه سنّى ، در استنباط احكام شرعى بدان استناد مىكند و نيز معلوم شد كه دليل بر شرعى بودن تقيّه ، كتاب ، سنّت ، اجماع و عقل است . بنابراين ، « تقيّه » يك اصل اسلامى فراگير است كه تمام مذاهب اسلامى ، نه يك مذهب و گروه خاص ، بدان معتقدند . البتّه به استثناى گروه خوارج كه مخالف با تقيّه هستند .\r\nدر اين‌جا خودبه‌خود اين پرسش مطرح مىشود : اگر طبق كتاب ، سنّت ، اجماع و عقل ، چه از نظر اهل تسنّن و چه از نظر اهل تشيّع ، تقيّه جايز است ، پس چرا تنها به شيعه نسبت داده شده است و حتّى برخى از بزرگان اهل سنّت به سبب تقيّه ، شيعه را سرزنش كرده و آنان را بدعت‌گذاران در دين خوانده‌اند ؟\r\nپاسخ : اين‌كه تقيّه را تنها به شيعه نسبت داده يا شيعيان به آن شهرت يافته‌اند ، براى آن است كه شيعيان بيش از ديگر فرقه‌هاى اسلامى مجبور به تقيّه شدند ؛ زيرا آنان در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nعصر اموى و عبّاسى و دوران‌هاى پس از آنها به شدّت تحت فشار قرار مىگرفتند . « 1 » به همين دليل فقهاى شيعه به اين مسئله توجّه و آن را به مناسبت‌هاى مختلف در كتاب‌هاى فقه مطرح كردند و مفهوم آن را معيّن ساختند و حدود و زمان جواز يا عدم جوازش را بيان كردند .\r\nخلاصهء گفتهء فقها اين است : تقيّه براى دفع ضرر جانى جايز است ، امّا براى به دست آوردن منفعت و ضرر زدن به غير جايز نيست .\r\nبنابراين ، كسى كه تقيّه را تنها به شيعه نسبت داده و بدين جهت آنان را سرزنش كرده ، يا نادان است يا مغرض . در هرصورت ، امروز كه زمان بيم و فشار سپرى شده است ، ديگر تقيّه موضوعى ندارد و دليلى ندارد كه كسى ، چه شيعه و چه سنّى ، به آن عمل كند .\r\n وَ يُحَذِّرُكُمُ اللَّهُ نَفْسَهُ ؛  يعنى خداوند شما را از ذات خود كه همه‌چيز را مىداند و بر هرچيزى تواناست و هرانسانى را برحسب عملش كيفر مىدهد ، مىترساند .\r\n وَ إِلَى اللَّهِ الْمَصِيرُ ؛  بازگشت به سوى اوست و در آن‌جا [ جهان آخرت 
  ] هركس نتيجهء عمل خود را دريافت مىكند .\r\n قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ .  پس از آن‌كه خداوند ، تقيّه را جايز دانست و به مجبور اجازه داد تقيّه كند ، فرمود : خداوند آنچه را در دل‌هاى شماست ، مىداند ؛ خواه آن را پنهان كنيد يا آشكار .\r\n يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً .  از آن‌جا كه خداى سبحان ، دانا و توانا به هرچيز ، گردآورندهء تمام مردم در روز قيامت و عادل است و بر هيچ‌كس ستم نخواهد كرد ، واجب شده است كه هرانسانى در آن روز پاداش عملش را دريافت كند .\r\nبرخى گفته‌اند : انسان در روز قيامت ، عمل خود را مجسّم مىبيند ؛ اگر عملش نيكو\r\n\r\n\r\n","description":"","footnote":"\r\n( 1 ) . نك : محمّد جواد مغنيه ، الشيعة و الحاكمون ؛ مقاتل الطالبيّين ؛ ابن ابى الحديد ، شرح نهج البلاغه ، ابتداى جزء سوم .\r\nدر اين كتاب‌ها انواع ستم‌هايى را كه ستمگران جور به شيعه روا مىداشتند ، به گونه‌اى كه عقل نمىتواند آنها را تصوّر كند ، خواهيد ديد .\r\n","page_name":" 80 ","page_number":80},
  {"content":"\r\n\r\nباشد ، آن را به صورت همدمى زيبا و اگر بد باشد ، آن را به صورتى زشت و وحشتناك مشاهده مىكند .\r\nالبتّه بايد توجّه داشت كه « عمل » از امور عارضى است كه باقى نمىماند و بازگشت و رؤيت آن امكان‌پذير نخواهد بود . بنابراين ، مقصود از سخن فوق بايد اين باشد كه هركس در روز قيامت ، جزاى عملش را مىبيند نه خود عمل را .\r\n وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً .  « واو » براى استيناف و معناى آيه اين است : كسى كه در اين دنيا خدا را معصيت مىكند ، آرزو دارد كه فرداى قيامت ، كيفر عملش را نبيند و حتّى آرزو مىكند ميان او و آن روز از شرق تا غرب فاصله باشد .  وَ اللَّهُ رَؤُفٌ بِالْعِبادِ ؛  خدا به همهء بندگان خود مهربان است ، حتّى به گناهكاران ، چراكه خداوند آنان را به چيزى مكلّف ساخته كه توانايى انجام آن را دارند و آنان را از مجازاتى كه گناه در پى دارد ، برحذر داشته و در توبه را براى كسانى كه از خدا بخواهند ، گشود ، و براى هيچ‌كس عذر و بهانه‌اى نگذارده است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nمحبّت خدا\r\n\r\n[ سوره آل‌عمران ( 3 ) : آيات 31 تا 32 
  ]\r\nقُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ وَ اللَّهُ غَفُورٌ رَحِيمٌ ( 31 ) قُلْ أَطِيعُوا اللَّهَ وَ الرَّسُولَ فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ ( 32 )\r\nبگو : اگر خدا را دوست مىداريد از من پيروى كنيد تا او نيز شما را دوست بدارد و گناهانتان را بيامرزد كه آمرزنده و مهربان است . ( 31 )\r\nبگو : از خدا و رسولش فرمان ببريد . پس اگر روىگردان شدند بدانند كه او كافران را دوست ندارد . ( 32 )\r\n\r\nتفسير\r\n قُلْ إِنْ كُنْتُمْ تُحِبُّونَ اللَّهَ فَاتَّبِعُونِي .  كسى كه خدا را دوست داشته باشد بايد رسول خدا و اهل بيت او را نيز دوست بدارد ، زيرا او اهل بيت خود را دوست دارد و كسى كه رسول خدا را دوست داشته باشد ، بايد خدا را دوست بدارد و جدا كردن اين دو محبّت از يكديگر ، محال است .\r\nخداى متعال فرموده است :  « مَنْ يُطِعِ الرَّسُولَ فَقَدْ أَطاعَ اللَّهَ ؛  « 1 » كسى كه رسول خدا را اطاعت كند ، پس به راستى كه خدا را اطاعت كرده است » . دليل آن اين است كه پيامبر صلّى اللّه عليه و آله ، زبان و بيان خداست . همچنين عكس قضيه نيز درست است ، بدين معنا كه\r\n\r\n\r\n","description":"","footnote":"\r\n( 1 ) . نساء ( 4 ) آيهء 80 .\r\n","page_name":" 82 ","page_number":82},
  {"content":"\r\n\r\nهركس رسول خدا را دشمن بدارد ، چه بخواهد و چه نخواهد ، با خدا دشمنى كرده است . بنابراين ، پيروان اديان ديگر كه ادّعا مىكنند به خدا ايمان دارند ؛ ولى با حضرت محمّد صلّى اللّه عليه و آله دشمنى مىورزند ، از دشمن‌ترين دشمنان خداوند شمرده مىشوند .\r\nاگر كسى بگويد : جهل پيروان اديان ديگر به حضرت محمّد صلّى اللّه عليه و آله عذرى موجّه است ؛ در پاسخ خواهيم گفت : براى كسى كه از هواهاى نفسانى پيروى و از پدران خود تقليد مىكند ، به‌طور كلى عذرى پذيرفته نيست ، مگر پس از درنگ و توجّه به تمامى دليل‌هاى نبوت حضرت محمّد صلّى اللّه عليه و آله ، و شخص آگاه و دانا ، به اين دلايل با نظر عدل و انصاف نمىنگرد ، مگر اين‌كه ايمان مىآورد و اعتراف مىكند . به‌علاوه ، دوستى كوچك به بزرگ و بنده به مولاى خود جز با اطاعت و پيروى معنا ندارد ؛ هر كس چيزى را دوست بدارد كه خدا و رسولش آن را دشمن مىدارند و نيز چيزى را دشمن بدارد كه خدا و رسولش آن را دوست مىدارند ، دشمن خدا و رسول است ؛ هر چند چنين تصوّر كند كه وى از دوستان خداست ؛ زيرا چنين دوستى ، كه هيچ‌گونه اثر عملى بر آن مترتّب نيست ، صرفا توهّم و خيال است .\r\n قُلْ أَطِيعُوا اللَّهَ وَ الرَّسُولَ فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ .  ظاهر آيه آن است كه حقيقت دين ، همان اطاعت از خدا و رسول است و ترك اطاعت مستلزم كفر ، بلكه خود كفر است . خداوند متعال مىفرمايد :  « فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ ؛  پس اگر روىگردان شدند بدانند كه او كافران را دوست ندارد » . در اين‌جا خداوند نفرمود : خدا بر گناهكاران خشم مىگيرد و يا آنها را مجازات مىكند ؛ به بيان روشن‌تر خداوند ، گناه را نه‌تنها سبب خشم و مجازات دانسته كه آن را موجب كفر نيز تلقّى كرده است .\r\nالبته اين نكته [ كفر بودن گناه 
  ] سخت و دهشت‌انگيز است ؛ چراكه در اين‌صورت جز تعداد بسيار اندك ، كسى در دين و اسلام باقى نخواهد ماند مگر اين‌كه گفته شود :\r\nمراد از كفر در اين‌جا همان عصيان است ؛ چنان‌كه در آيهء  « وَ لِلَّهِ عَلَى النَّاسِ حِجُّ الْبَيْتِ \r\n\r\n","description":"","footnote":"","page_name":" 83 ","page_number":83},
  {"content":"\r\n\r\n مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ »  « 1 » واژهء  « كَفَرَ »  به معناى عصيان است .\r\nدر هرصورت ، ما شرعا مأموريم با كسى كه كلمهء « شهادتين » را بر زبان جارى مىكند ، در مسائل ازدواج ، ميراث ، طهارت ، حفظ مال و خون و امورى از اين قبيل ، چون يك مسلمان برخورد كنيم و ماسواى آن را به خدا واگذاريم و در مورد آن مسئوليتى نداريم .\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 97 .\r\n","page_name":" 84 ","page_number":84},
  {"content":"\r\n\r\n\r\nمادر مريم\r\n\r\n[ سوره آل‌عمران ( 3 ) : آيات 33 تا 37 
  ]\r\nإِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ( 33 ) ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ ( 34 ) إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ ( 35 ) فَلَمَّا وَضَعَتْها قالَتْ رَبِّ إِنِّي وَضَعْتُها أُنْثى وَ اللَّهُ أَعْلَمُ بِما وَضَعَتْ وَ لَيْسَ الذَّكَرُ كَالْأُنْثى وَ إِنِّي سَمَّيْتُها مَرْيَمَ وَ إِنِّي أُعِيذُها بِكَ وَ ذُرِّيَّتَها مِنَ الشَّيْطانِ الرَّجِيمِ ( 36 ) فَتَقَبَّلَها رَبُّها بِقَبُولٍ حَسَنٍ وَ أَنْبَتَها نَباتاً حَسَناً وَ كَفَّلَها زَكَرِيَّا كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ ( 37 )\r\nخداوند آدم و نوح و خاندان ابراهيم و خاندان عمران را بر جهانيان برترى داد . ( 33 )\r\nفرزندانى بودند ، برخى از نسل برخى ديگر پديد آمده ، و خدا شنوا و داناست . ( 34 )\r\nزن عمران گفت : اى پروردگار من ! نذر كردم كه آنچه در شكم دارم از كار اين جهانى آزاد و تنها در خدمت تو باشد . اين نذر را از من بپذير كه تو شنوا و دانايى . ( 35 )\r\nچون فرزند خويش بزاد ، گفت : اى پروردگار من ! اين‌كه زاييده‌ام دختر است . و خدا به آنچه زاييده بود ، داناتر است . پسر چون دختر نيست . او را مريم نام نهادم . او و فرزندانش را از شيطان رجيم در پناه تو مىآورم . ( 36 )\r\nپس پروردگارش آن دختر را به نيكى از او پذيرفت و به وجهى پسنديده پرورشش داد و زكريا را به سرپرستى او گماشت و هروقت كه زكريا به محراب نزد او\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمىرفت ، پيش او خوردنى مىيافت . مىگفت : اى مريم ! اينها براى تو از كجا مىرسد ؟ مريم مىگفت : از جانب خدا ؛ زيرا او هركس را كه بخواهد بىحساب روزى مىدهد . ( 37 )\r\n\r\nواژگان\r\nالاصطفاء : برگزيدن .\r\nدر اين‌جا مقصود از « محرّر » : كسى است كه تنها در خدمت و عبادت خدا باشد .\r\nمريم : در زبان عبرى به معناى خدمتگزار پروردگار است .\r\nمحراب : همان چيزى است كه اهل كتاب آن را مذبح مىنامند و آن جايگاهى است كه در جلو عبادتگاه قرار داد و با نردبان به سوى آن بالا مىروند . در ميان مسلمانان اين جايگاه ، همان محلّى است كه امام جماعت مسجد در آن‌جا به نماز مىايستد .\r\n\r\nاعراب\r\n« نوح » ، نامى عجمى است و دو سبب از اسباب غير منصرف را دارد كه عبارتند از :\r\nعلميّت و عجميّت ؛ ولى از آن‌جا كه سه حرفى و حرف وسطش ساكن است و آسان تلفظ مىشود ؛ همانند كلمهء « هند » منصرف شده است [ و اعراب سه‌گانه را مىپذيرد 
  ] .\r\n « عِمْرانَ »  به جهت علم و عجمى بودن غير منصرف بودن است . البته اگر « عمران » عربى هم مىبود ، باز غير منصرف بود ؛ چراكه داراى « الف » و « ن » زائده است .  « ذُرِّيَّةً »  منصوب است ؛ زيرا بدل از  « آلَ إِبْراهِيمَ »  و  « آلَ عِمْرانَ »  است و نيز احتمال دارد حال براى اين دو باشد .  « بَعْضُها مِنْ بَعْضٍ »  مبتدا و خبر ، و جمله صفت براى ذرّية است .\r\n « إِذْ »  ظرف است و متعلّق به محذوف ، كه در تقدير « أذكر اذ » بوده است .\r\n « مُحَرَّراً »  حال است براى  « ما فِي بَطْنِي » .   « أُنْثى »  نيز حال است .  « نَباتاً »  مفعول مطلق و به معناى « انبات » است تا با فعل خود ، يعنى « انبت » مطابقت كند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nتفسير\r\n إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ .  محمّد بن يوسف مشهور به ابو حيّان اندلسى در تفسير كبير خود به نام البحر المحيط گفته است :\r\n« عبد اللّه « و آل محمّد على العالمين » قرائت كرده است » . « 1 » حال ، اين قرائت درست باشد و يا نباشد ، آيهء  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 2 » براى اثبات اين موضوع همين كافى است كه خداوند « آل محمّد » را برگزيد و عظمت و منزلت آنها در نزد او از همه‌كس بيشتر است ؛ زيرا محمّد صلّى اللّه عليه و آله بر تمامى پيامبران الهى برتر مىدارد . بنابراين ، خاندان او نيز از همهء خاندان‌ها برتر است . [ همان‌گونه كه در حديث آمده : 
  ] حتى علماى امّت او همانند انبياى بنى اسرائيل يا افضل از آنهايند - البته عين الفاظ حديث را به خاطر ندارم - به‌ويژه اگر اين علما از آل پيامبر باشند كه در آن صورت به شهادت خداوند ، از انبياى بنى اسرائيل برترند .\r\nدر هرصورت ، خداوند [ آيهء شريفه را 
  ] با ذكر آدم آغاز كرده ؛ زيرا او ابو البشر اوّل است . آن‌گاه نوح را در مرتبهء دوم آورد ، كه وى ابو البشر دوم است ؛ چراكه تمامى ساكنان روى زمين ، تنها از نسل او ، يعنى از سه فرزندش : سام ، حام و يافث مىباشند ؛ به اين دليل كه خداوند تمام مردم را به وسيلهء طوفان از بين برد و تنها نوح را باقى گذارد .\r\nخداوند ، آدم و نوح را برگزيد و نه خاندان آنها را و به همين دليل ، نام آنان را با « آل » همراه نساخت . امّا ابراهيم و عمران را به همراه خاندان آنها برگزيد . همان‌گونه كه آدم و نوح پدران بشر هستند ، ابراهيم عليه السّلام پس از نوح ، پدر همهء انبياست ، زيرا تمامى پيامبران از نسل او هستند .\r\n\r\n\r\n","description":"","footnote":"\r\n( 1 ) . منظور اين است كه عبد اللّه ، در آيهء فوق پس از آل ابراهيم و آل عمران ، « آل محمّد » را نيز به عنوان بخشى از آيه قرائت كرده است « مترجم » .\r\n( 2 ) . احزاب ( 33 ) آيهء 33 .\r\n","page_name":" 87 ","page_number":87},
  {"content":"\r\n\r\nچنين برمىآيد كه مراد از  « عِمْرانَ »  در آيهء شريفه ، پدر مريم ، جدّ عيسى عليه السّلام است نه پدر موسى كليم عليه السّلام ، چراكه مىبينيم اين نام در آيهء دوم نيز تكرار مىشود :\r\n إِذْ قالَتِ امْرَأَتُ عِمْرانَ .  بنابراين ، گويى يك اسم در دو جمله و در سياق واحد تكرار شده است ؛ همانند : « اكرم زيدا ، انّ زيدا رجل صالح » . بر اين اساس ، مراد از آل عمران ، حضرت مسيح و مادرش مريم است . برخى گفته‌اند : عمران پدر موسى عليه السّلام نيز دخترى به نام مريم داشته كه از لحاظ سن ، از موسى بزرگ‌تر بوده است ، درحالىكه ميان عمران ، پدر موسى و عمران ، جدّ مسيح هزار و هشتصد سال فاصله بوده است .\r\nمراد از اين سخن خداى متعال :  « عَلَى الْعالَمِينَ » ،  آن است كه او هركدام از افراد مذكور در آيهء مذكور را در زمان خود برگزيده است ؛ زيرا هركدام فردى ممتاز و برجسته در زمان خود بوده است و نه در هرزمان .\r\n ذُرِّيَّةً بَعْضُها مِنْ بَعْضٍ .  ترديدى نيست كه نوح از نسل آدم ، و ابراهيم و خاندانش از نسل نوح ، و خاندان عمران از نسل ابراهيم هستند و اين موضوع آن‌قدر روشن است كه نياز به بيان ندارد ؛ پس بايد سخن الهى به بهترين معنا حمل شود . لذا ممكن است سؤال شود كه مقصود از خبر دادن از اين موضوع چيست ؟\r\nپاسخ : مراد تنها اين نيست كه پسينيان از نسل پيشينيان هستند ، بلكه هدف ، مدح و ثناى آنان است و اين‌كه آنها در پاكى و فضيلت همانند يكديگرند . خداوند پس از اين مقدّمه به بيان داستان همسر عمران مادر مريم و جدّهء عيسى مىپردازد كه خلاصهء آن از اين قرار است :\r\nقوفاذ ، پسر قبيل اسرائيلى ، دو دختر داشت : نام يكى حنّه بود كه عمران - او نيز اسرائيلى بود - با وى ازدواج كرد و از اين زن ، مريم عليها السّلام به دنيا آمد . نام دختر دوم ايشاع بود كه زكريا با وى ازدواج كرد و يحيى از وى زاده شد . بنابراين ، يحيى بن زكريا و مريم مادر عيسى ، دختر و پسرخالهء يكديگر هستند و عيسى و يحيى - آن‌گونه كه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمعروف است - پسرخاله يكديگر نيستند . در تفسير مجمع البيان نيز همين‌گونه آمده است .\r\nهنگامى كه حنّه باردار بود ، عمران از دنيا رفت . ازاين‌رو ، وى نذر كرد بچه‌اى را كه در شكم دارد ، خدمتگزار بيت المقدّس قرار دهد و خالصانه از خدا خواست كه نذر او را بپذيرد . اين‌گونه نذر كردن در دين آنها جايز بود ، امّا در دين اسلام جايز نيست . حنّه انتظار داشت كه پسر به دنيا آورد ؛ زيرا مرسوم آن بود كه پسران را براى خدمتگزارى در معبدها نذر مىكردند . امّا وى به جاى پسر ، دختر به دنيا آورد ، لذا به طرف خداوند رو كرد و گفت : پروردگارا ! من دختر آوردم . . . و آن را مريم ناميدم . مريم در زبان عبرى به معناى « خادم پروردگار » است .\r\nخداوند نذر او را پذيرفت ؛ هرچند فرزندش دختر بود . بنى اسرائيل دچار اختلاف شدند و هركدام مىخواست كه سرپرستى و ادارهء كارهاى مريم را به عهده گيرد . وقتى اختلاف و خصومت آنان شدّت يافت ، همگى توافق كردند كه براى حلّ اين مشكل قرعه بزنند و قرعه به نام زكريا ، شوهر خالهء مريم اصابت كرد . زكريا در آن زمان سرپرست عبادتگاه يهوديان بود . بنابراين ، وى سرپرستى مريم و ادارهء كارهاى او را به عهده گرفت . هروقت كه زكريا بر مريم وارد مىشد ، طعامى را در نزد او مىديد و اين در حالى بود كه زكريا متعهّد شده بود كه به كسى اجازه ندهد بر مريم وارد شود . ازاين‌رو ، با كمال تعجّب از وى پرسيد : اين غذا را از كجا آوردى ؟\r\nمريم پاسخ داد : پروردگارم برايم آورده است - نه فردى از بشر - و خدا هركه را بخواهد ، بدون حساب روزى مىدهد .\r\nترديدى نيست كه اين امر ، نوعى معجزه براى مريم عليها السّلام به شمار مىرود . اگر كسى منكر اين كرامت شود و بگويد : طعامى كه زكريا در حضور مريم ديد ، از كارهاى نيك مؤمنان بوده است اين سخن ، خلاف ظاهر آيه است ، بلكه بايد گفت : اين معجزه ، بالاتر از معجزه تولّد عيسى بدون پدر نيست و اگر آن قضيه بدون ترديد رخ داده\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاست ، پس اين قضيه نيز بايد چنين باشد .\r\nمعناى اين سخن خداى متعال :\r\n وَ أَنْبَتَها نَباتاً حَسَناً  آن است كه مريم عليها السّلام با اخلاق نيكو تربيت يافت و خدا را مىپرستيد و اطاعت مىكرد . در اين‌باره ، از ابن عبّاس نقل شده است كه ، وقتى مريم به سنّ نه سالگى رسيد ، روزها روزه‌دار بود و شب‌ها به نماز مىايستاد تا آن‌جا كه به‌سان بزرگان دينى تربيت شد و برخى گفته‌اند : هيچ گناهى از مريم سر نزد .\r\n\r\nفاطمه و مريم\r\nچنين كرامتى براى بانوى زنان عالم ، فاطمه دختر پيامبر صلّى اللّه عليه و آله نيز نقل شده است . در تفسير روح البيان ، تأليف شيخ اسماعيل حقّى ، در تفسير اين آيه كه خداوند از زبان مريم حكايت مىكند :  هُوَ مِنْ عِنْدِ اللَّهِ  آمده است :\r\nدر روزگار قحطى روزى رسول اكرم صلّى اللّه عليه و آله گرسنه بود . فاطمه عليها السّلام دو قرص نان و مقدارى گوشت به پيامبر صلّى اللّه عليه و آله اهدا كرد . پيامبر به خانهء فاطمه آمد و طبقى پر از گوشت و نان در نزد او مشاهده كرد و پرسيد : اين را از كجا آورده‌اى ؟ وى در پاسخ گفت : آن از سوى پروردگار برايم آمده است و خدا هركه را بخواهد ، بدون حساب روزى مىدهد . آن‌گاه پيامبر فرمود : سپاس خداوندى را كه تو را همانند بانوى بنى اسرائيل [ مريم 
  ] قرار داد . سپس ، على و حسنين و همهء اهل بيت خود را گرد آورد . همگى از آن غذا خوردند و سير شدند ، امّا غذا همچنان به حال خود باقى ماند . آن‌گاه فاطمه عليها السّلام آن را ميان همسايگان توزيع كرد .\r\nدر كتاب ذخائر العقبى تأليف محبّ الدين طبرى آمده است : على عليه السّلام يك دينار قرض گرفت تا غذايى براى خانواده‌اش بخرد . با مقداد بن اسود برخورد كرد و او را مضطرب و نگران يافت . هنگامى كه سبب اين نگرانى را از او پرسيد ، وى در جواب گفت : خانواده‌ام را در حالى ترك گفتم كه بر اثر گرسنگى مىگريستند . حضرت\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعلى عليه السّلام مقداد را بر خود و خانواده‌اش مقدّم داشت و دينار را به او بخشيد . آن‌گاه به سوى پيامبر آمد و پشت سر او به نماز ايستاد . پس از نماز ، پيامبر صلّى اللّه عليه و آله به على عليه السّلام فرمود :\r\nآيا براى شام چيزى دارى ؟ - گويى خداوند پيش‌تر به پيامبر صلّى اللّه عليه و آله وحى كرده بود تا شام را در نزد على عليه السّلام صرف كند . على عليه السّلام سر را به زير افكند و چيزى نگفت . پيامبر دست على عليه السّلام را گرفت و هردو روانهء خانهء فاطمه عليها السّلام شدند . ناگهان ظرفى را پر از غذا ديدند .\r\nعلى عليه السّلام خطاب به زهرا عليها السّلام گفت : اين غذا را از كجا آوردى ؟ پيامبر فرمود : « اين ، پاداش همان دينار است . اين غذا از سوى خداست و او هركس را كه بخواهد ، بدون حساب روزى مىدهد . على و فاطمه ! سپاس خداوندى را كه شما را چونان زكريا و مريم قرار داد . هرگاه كه زكريا بر مريم وارد مىشد ، روزىاى نزد وى مىيافت » . آن‌گاه محبّ الدين طبرى مىافزايد : اين حديث را حافظ دمشقى در كتاب الاربعين الطوال روايت كرده است .\r\nدر صحيح مسلم ، باب فضايل دختر پيامبر صلّى اللّه عليه و آله آمده است : رسول خدا به دخترش فرمود : « آيا خوش ندارى كه سرور زنان مؤمن يا سرور زنان اين امّت باشى ؟ » سيّد محسن امين در جلد دوم اعيان الشيعه ، در سيرهء زهرا عليها السّلام از صحيح بخارى نقل كرده است كه پيامبر صلّى اللّه عليه و آله فرمود : « فاطمه سرور زنان بهشت است » . همچنين از كتاب الفصول المهمّه تأليف ابن صبّاغ مالكى نقل كرده كه ، امام احمد در مسند خود از پيامبر صلّى اللّه عليه و آله روايت نموده است كه آن حضرت فرمود : « فاطمه سرور زنان جهانيان است » .\r\nدر بخشى از كتاب ذخائر العقبى تأليف محبّ الدين طبرى تحت عنوان « ما جاء في سيادتها و أفضليّتها ؛ آنچه دربارهء بزرگى و برترى فاطمه عليها السّلام وارد شده » آمده است :\r\nطبرى عينا چنين نقل مىكند : « پيامبر صلّى اللّه عليه و آله وقتى فاطمه بيمار بود از او عيادت كرد و گفت : حالت چطور است دخترم ؟ فاطمه گفت : من دردمندم ؛ امّا آنچه موجب شدّت بيمارىام مىشود آن است كه غذايى نيست تا آن را بخورم . پيامبر فرمود : اى دخترم !\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nآيا خوشنود نيستى كه سرور زنان جهانيان هستى ؟ فاطمه گفت : اى پدر ! پس مريم دختر عمران چه مرتبتى دارد ؟ حضرت فرمود : مريم عليه السّلام سرور زنان عصر خود بود و تو سرور زنان عصر خويش هستى . به خدا سوگند ! تو را به عقد ازدواج كسى در آوردم كه سيّد و سرور دنيا و آخرت است » .\r\nآن‌گاه طبرى افزوده است : اين حديث را ابو عمر و نيز حافظ ابو القاسم دمشقى روايت كرده‌اند . دنبالهء بحث را در تفسير آيهء 42 همين سوره ، در ضمن شرح جملهء « سرور زنان كيست ؟ » متذكّر خواهيم شد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nشخصيت زكريا\r\n\r\n[ سوره آل‌عمران ( 3 ) : آيات 38 تا 41 
  ]\r\nهُنالِكَ دَعا زَكَرِيَّا رَبَّهُ قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ ( 38 ) فَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ وَ سَيِّداً وَ حَصُوراً وَ نَبِيًّا مِنَ الصَّالِحِينَ ( 39 ) قالَ رَبِّ أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ وَ امْرَأَتِي عاقِرٌ قالَ كَذلِكَ اللَّهُ يَفْعَلُ ما يَشاءُ ( 40 ) قالَ رَبِّ اجْعَلْ لِي آيَةً قالَ آيَتُكَ أَلاَّ تُكَلِّمَ النَّاسَ ثَلاثَةَ أَيَّامٍ إِلاَّ رَمْزاً وَ اذْكُرْ رَبَّكَ كَثِيراً وَ سَبِّحْ بِالْعَشِيِّ وَ الْإِبْكارِ ( 41 )\r\nدر آن‌جا زكريا پروردگارش را ندا داد و گفت : اى پروردگار من ! مرا از جانب خود فرزند پاكيزه عطا كن ، همانا كه تو دعا را مىشنوى . ( 38 )\r\nپس همچنان‌كه در محراب به نماز ايستاده بود ، فرشتگان ندايش دادند : خدا تو را به يحيى بشارت مىدهد . او كلمهء خدا را تصديق مىكند و خود رهبرى است بيزار از زنان و پيامبرى است از شايستگان . ( 39 )\r\nگفت : اى پروردگار من ! چگونه مرا پسرى باشد ، درحالىكه به پيرى رسيده‌ام و زنم نازاست ؟ گفت : بدان‌سان ، كه خدا هرچه بخواهد مىكند . ( 40 )\r\nگفت : اى پروردگار من ! براى من نشانه‌اى پديدار كن . گفت : نشان تو اين است كه سه روز با مردم سخن نگويى مگر به اشاره ، و پروردگارت را فراوان ياد كنى و در شبانگاه و بامداد او را بستايى . ( 41 )\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nواژگان\r\nهنا : اسم اشارهء نزديك و  « هُنالِكَ »  اسم اشارهء دور است و « هناك » براى وسط .\r\nدر اصل بايد با واژهء « هنا » به مكان اشاره شود ، لكن گاهى به زمان نيز اشاره مىشود .\r\nلدن : ظرف است براى مكان ؛ ولى گاهى براى زمان نيز به كار مىرود . اين كلمه ، مبنى است و از حروف جارّه جز « من » بر سر آن داخل نمىشود .\r\nذريّة : هم بر يك و هم بر بيشتر از آن اطلاق مىشود .\r\nسيد : [ سيد 
  ] قوم به معناى رئيس و مهتر آنان است . اين واژه بر شخصى شريف و دانشمند ، به شرط آن‌كه منافق نباشد ، اطلاق مىشود ؛ زيرا در روايت آمده است : « به شخص منافق ، سيد نگوييد » .\r\nحصر : حبس كردن . مراد از « حصور » در اين‌جا كسى است كه از زنان و يا هوس‌هاى سركش ، در عين حال كه توان آن را دارد ، دورى مىكند .\r\nرمز : اشاره .\r\nالعشىّ : ظرف زمان است كه فاصلهء زوال خورشيد تا غروب آن را دربر مىگيرد .\r\nالابكار : فاصلهء زمانى از هنگام طلوع فجر تا چاشت .\r\n\r\nاعراب\r\nجملهء  « هُوَ قائِمٌ »  حال است براى « هاء » در  « فَنادَتْهُ » .  جملهء  « يُصَلِّي »  يا صفت است براى  « قائِمٌ »  يا حال است براى ضمير مستتر در  « قائِمٌ » .   « مُصَدِّقاً »  حال است از « يحيى » .\r\nجملهء  « بَلَغَنِيَ الْكِبَرُ »  و نيز جملهء  « وَ امْرَأَتِي عاقِرٌ »  حال مىباشند .  « كَذلِكَ »  خبر است براى مبتداى محذوف كه در اصل ، « الامر كذلك » يا « صنع اللّه كذلك » بوده است . جملهء  « اللَّهُ يَفْعَلُ ما يَشاءُ »  مبتدا و خبر و  « رَمْزاً »  قائم مقام مفعول مطلق [ براى تكلّم 
  ] است كه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدر اصل « إلّا كلاما رمزا » بوده و  « كَثِيراً »  نيز اين‌گونه است ؛ بدين معنا كه در تقدير « ذكرا كثيرا » بوده است .\r\n\r\nتفسير\r\n هُنالِكَ دَعا زَكَرِيَّا رَبَّهُ قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً .  پيش‌تر گفته شد كه زكريا شوهرخالهء مريم مادر عيسى عليه السّلام بود و همو سرپرستى مريم را به عهده داشت .\r\nوى فرزندى نداشت و هنگامى كه شايستگى مريم و كرامات او را مشاهده كرد ، عاطفهء پدرى و حبّ فرزند در ذهنش تحريك شد . ازاين‌رو ، به خدا روى آورد و به دعا و زارى پرداخت تا خداوند اين خواستهء او را برآورده سازد . خداوند سبحان نيز دعاى او را مستجاب كرد :\r\n فَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ وَ سَيِّداً وَ حَصُوراً وَ نَبِيًّا مِنَ الصَّالِحِينَ .  « يحيى » اسمى است كه خداوند ، وى را پيش از آن‌كه به دنيا بيايد ، به آن ناميد ؛ چنان‌كه در سورهء مريم آيهء 7 آمده است : « پيش از او كسى به اين اسم ، نامگذارى نشده بود » . بنابراين ، نيازى نيست كه ما بحث كنيم آيا اين نام عبرى است يا عربى ، آن‌سان كه برخى از تفاسير به بحث در اين‌باره پرداخته‌اند . البتّه ، بايد يادآور شد مصدر كلمهء « يحيى » در زبان عربى ، « حيات » است . از آن‌جا كه خداوند نازايى مادر او را بر طرف كرد [ و گويى او را زنده نمود 
  ] نام او با اين عمل تناسب دارد .\r\n « مُصَدِّقاً بِكَلِمَةٍ مِنَ اللَّهِ » .  برخى گفته‌اند :  « كَلِمَةُ اللَّهِ »  اشاره است به عيسى عليه السّلام كه خداوند او را با كلمهء  « كُنْ »  [ باش 
  ] و بدون پدر آفريد ؛ لكن [ به نظر نگارنده 
  ]  « كَلِمَةُ اللَّهِ »  معناى عامّى دارد ازاين‌رو بهتر است گفته شود : مراد از آن ، تمام آيات و احكام خداوند است .\r\nنويسندهء مجمع البيان گفته است : يحيى شش ماه بزرگ‌تر از عيسى و نيز نخستين\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nكسى بود كه عيسى عليه السّلام را تصديق كرد و گواهى داد كه تولّد او معجزه‌اى الهى است .\r\nهمين گواهى يحيى از مهم‌ترين عللى بود كه موجب آشكار شدن [ و گسترش 
  ] رسالت عيسى عليه السّلام شد ؛ زيرا مردم به يحيى اعتماد داشتند و هرآنچه او مىگفت ، مىپذيرفتند .\r\n « وَ سَيِّداً » ؛  يعنى يحيى در دانش ، دين و اخلاق نيك ، سرآمد مردم عصر خود بود .\r\n « وَ حَصُوراً » ؛  وى زمام نفس خود را در دست داشت و او را از گناهان بازمىداشت .\r\nبرخى گفته‌اند : از زنان كناره‌گيرى مىكرد .\r\n « وَ نَبِيًّا مِنَ الصَّالِحِينَ » .  باتوجّه به اين‌كه تمامى انبيا صالحند ، بلكه همگى معصومند و عصمت بالاتر از عدالت و صلاحيت است ، بنابراين ، مراد از  « مِنَ الصَّالِحِينَ »  در آيهء شريفه ، آن است كه زكريا از صلب پدران پاك و ارحام مادران پاك به دنيا آمده است و اين مطلب با اين نظريّهء شيعه كه ، بايد تمام پدران انبيا به خدا و روز قيامت ايمان داشته باشند ، مطابقت دارد .\r\nدر اين‌باره ، سخن برخى از مفسران - چنان‌كه در تفسير فخر رازى آمده - شگفت‌آور است ؛ مىگويند :  « مِنَ الصَّالِحِينَ »  به اين اشاره دارد كه « پيامبرى نبوده مگر اين‌كه معصيت كرده و يا تصميم به معصيت گرفته است ، جز يحيى كه نه معصيت كرد ، و نه قصد معصيت » . اين سخن ، علاوه‌بر آن‌كه به مقام حضرت محمّد صلّى اللّه عليه و آله اهانت مىكند ، با عقل نيز در تضاد است ؛ چراكه پيامبر به منظور جلوگيرى از معصيت فرستاده شده و اگر او معصيت كند ، خود نياز به پيامبرى ديگر دارد ؛ زيرا هيچ آلودگى با آلودگى ديگر پاك نمىشود . آرى ، شأن خدا و پيامبرانش از آنچه جاهلان مىگويند ، به دور است .\r\n قالَ رَبِّ أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ وَ امْرَأَتِي عاقِرٌ قالَ كَذلِكَ اللَّهُ يَفْعَلُ ما يَشاءُ .  گفته‌اند : هنگامى كه زكريا اين سخن را گفت ، 120 سال و همسرش 98 سال داشت .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nدر اين‌جا اين پرسش مطرح مىشود : زكريا از پروردگارش خواست تا فرزندى پاك به او عطا كند و معناى اين سخن آن است كه وى چيزى را از خدا درخواست كرده كه اعتقاد دارد امكان‌پذير است . بنابراين ، چگونه وقتى فرشتگان به وى ولادت فرزندى را بشارت مىدهند ، او اين امر را بعيد مىشمارد ؟\r\nپاسخ : اين سخن زكريا ، از ترديد و استبعاد نيست ، بلكه عظيم شمردن قدرت خداوند است ؛ [ قدرتى 
  ] كه از محدودهء قوانين و عادت‌ها فراتر مىرود ، چنان‌كه به كسى كه مقدار زيادى از اموال ارزشمند خود را بخشيده ، گفته مىشود : چه كردى ؟ ! كارى را به‌جا آوردى كه جز تو نكرد . [ و اين سخن ، از روى عظيم شمردن كار وى ادا مىشود نه استبعاد 
  ] . به‌علاوه ، اين بزرگ شمردن قدرت خدا و اظهار شگفتى كردن ، در حقيقت ، سپاسگزارى از او بر اين نعمت بزرگ است كه حتّى به ذهن زكريا نيز خطور نمىكرد . همچنين از اين معجزه استفاده مىكنيم كه انسان نبايد مشيّت الهى را با چيزى كه در نظر خودش ممكن يا محال مىنمايد ، بسنجد .\r\n قالَ رَبِّ اجْعَلْ لِي آيَةً .  از آن‌جا كه بسته شدن نطفه در رحم امرى مخفى است ، زكريا دوست داشت كه زمان آن را بداند تا از همان لحظات نخستين ، خدا را در برابر آن سپاس گويد . ازاين‌رو ، از خدا خواست كه علامتى برايش قرار دهد تا هنگام بسته شدن نطفه را بداند . خداوند نيز خواستهء او را اجابت كرد و به او فرمود :  آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً وَ اذْكُرْ رَبَّكَ كَثِيراً وَ سَبِّحْ بِالْعَشِيِّ وَ الْإِبْكارِ ؛  نشانهء تو اين است كه سه روز با مردم سخن نگويى مگر با اشاره ، و پروردگارت را فراوان ياد كنى و در شبانگاه و بامداد او را بستايى ؛ يعنى نشانهء بسته شدن نطفه آن است كه زبانت بند مىآيد و تا سه روز قدرت سخن گفتن با مردم را ندارى و اگر بخواهى با آنان سخن بگويى ، زبانت به حركت درنمىآيد و تنها از طريق اشاره با آنها تفهيم و تفهّم خواهى كرد . در آن زمان تو به‌سان شخصى لال خواهى بود . لكن در هنگام عبادت و مناجات با خداوند همان‌طور كه مىخواهى ، زبانت باز مىشود . لذا خداوند به او فرمود :\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n« پروردگارت را فراوان ياد كن » . اين ، دومين معجزه است كه بر معجزهء ديگر ، يعنى « باردار شدن زن نازا » افزوده مىشود .\r\nنويسندهء تفسير المنار از استادش شيخ محمّد عبده نقل كرده كه خداوند به زكريا دستور داد به مدّت سه روز براى ذكر و تسبيح از مردم كناره جويد و اگر مجبور شود كه با مردم سخن گويد تنها به سوى آنان اشاره كند و پس از گذشت سه روز ، همسرش را به باردار شدن مژده دهد . البتّه تفسير نخست آشكارتر و مشهورتر است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nحضرت مريم ، برگزيدهء الهى\r\n\r\n[ سوره آل‌عمران ( 3 ) : آيات 42 تا 44 
  ]\r\nوَ إِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ ( 42 ) يا مَرْيَمُ اقْنُتِي لِرَبِّكِ وَ اسْجُدِي وَ ارْكَعِي مَعَ الرَّاكِعِينَ ( 43 ) ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ ( 44 )\r\nفرشتگان گفتند : اى مريم ! خدا تو را برگزيد و پاكيزه ساخت و بر زنان جهان برترى داد . ( 42 )\r\nاى مريم ! از پروردگارت اطاعت كن و سجده كن و با نمازگزاران نماز بخوان . ( 43 )\r\nاينها از خبرهاى غيب است كه به تو وحى مىكنيم . و گرنه آن‌گاه كه قرعه زدند تا چه كسى از ميانشان عهده‌دار نگه‌دارى مريم شود و آن‌گاه كه كارشان به نزاع كشيد ، تو نزدشان نبودى . ( 44 )\r\n\r\nتفسير\r\n وَ إِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ .  خداوند ، نخست از مادر مريم و باردارى و نذر او ، آن‌گاه از زكريا و سرپرستى مريم توسط او ياد مىكند بعد از مريم و اين‌كه خداوند بدون حساب به او روزى مىدهد ، سخن مىگويد . سپس به بيان زكريا و استجابت دعاى او مىپردازد و اكنون بار ديگر دربارهء مريم سخن مىگويد ؛ زيرا روش بيان قرآنى چنين است كه\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nقضيه‌اى را به دليل تناسبى كه با قضيهء ديگر دارد متذكر مىشود ، آن‌گاه بار ديگر به سبب هدفى كه در تكرار قضيهء اوّل نهفته است ، آن را بازمىگويد .\r\nمراد از « اصطفاء » نخست [ در آيهء شريفه 
  ] پذيرفته شدن مريم به خدمتگزارى خانهء خداست ؛ گرچه اين وظيفه ، ويژهء مردان بود . مراد از « اصطفاء » دوم آن است كه مريم بدون آن‌كه بشرى با او آميزش كند ، پيامبرى به دنيا آورد . برخى گفته‌اند : « اصطفاء » دوم تأكيد اوّلى است . نويسندهء تفسير المنار دربارهء معناى « تطهير » چنين گفته است : « طهر » به حيض نشدن تفسير شده است . در روايت آمده كه فاطمهء زهرا عليها السّلام حيض نمىشده است . ازاين‌رو ، او را زهراء ناميدند .\r\nآنچه به نظر من ترجيح دارد اين است كه تطهير ، نوعى شهادت به پاكى مريم و برائت او از هر شبهه‌اى دربارهء زايمان وى مىباشد .\r\nخوب است به اين موضوع اشاره كنيم كه مريم پيامبر نبود ، زيرا اجماع بر اين است كه هيچ زنى به پيامبرى فرستاده نشد ؛ چنان‌كه خداوند متعال فرموده است :  « وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ ؛  « 1 » پيش از تو تنها مردانى را فرستاديم كه به آنها وحى مىكرديم » .\r\nسخن گفتن فرشتگان با مريم نيز دليل نمىشود كه او پيامبر باشد ؛ چراكه خداوند به مادر موسى عليه السّلام نيز وحى كرد - چنان‌كه در آيهء 7 سورهء قصص آمده است - درحالى كه هيچ‌كس مدّعى نشده كه وى پيامبر بوده است . هرچند وحى پس از حضرت محمّد صلّى اللّه عليه و آله هم از انبيا و هم از غير انبيا قطع شد ؛ لكن پيش از او ، هم به انبيا و هم به غير انبيا وحى مىشد . دليل بر اين مطلب ، آيه‌اى است كه پيش‌تر ذكر شد و نيز آيهء  « وَ أَوْحَيْنا إِلى أُمِّ مُوسى » .  « 2 »\r\nامّا اين‌كه مراد از  « وَ اصْطَفاكِ عَلى نِساءِ الْعالَمِينَ »  چيست ؟ ما به‌زودى\r\n\r\n\r\n","description":"","footnote":"\r\n( 1 ) . يوسف ( 12 ) آيهء 109 .\r\n( 2 ) . قصص ( 28 ) آيهء 7 .\r\n","page_name":" 100 ","page_number":100},
  {"content":"\r\n\r\nاين موضوع را به استقلال و تحت عنوان « چه كسى سرآمد زنان جهانيان است ؟ » برمىرسيم .\r\n\r\nلطف قرآن بر نصارا\r\nپيش‌تر گفته شد كه هيئتى از نصاراى نجران به مدينه آمد و دربارهء نبوّت پيامبر با وى به جدال پرداخت . آنان ادّعا مىكردند كه عيسى عليه السّلام خداست . پيامبر صلّى اللّه عليه و آله به‌عنوان خبرهاى غيبى ، گوشه‌هايى از داستان همسر عمران ، زكريا و مريم را براى آنان قرائت كرد تا ثابت كند كه جز به آنچه از سوى خدا به او وحى شده ، سخن نمىگويد . آن‌گاه اين آيه را تلاوت كرد :  « يا مَرْيَمُ إِنَّ اللَّهَ اصْطَفاكِ وَ طَهَّرَكِ » . \r\nتلاوت اين آيه از سوى پيامبر براى هيئت مسيحى نجران ، كه به منظور محاجّه و مجادله با او آمده بود ، دليل قاطعى بود بر عظمت اسلام و راستگويى پيامبر آن ؛ زيرا يهوديان از اين‌كه دروغ‌ها و افتراهايى را به مريم نسبت دهند ، و دربارهء زايمان او ايجاد شبهه نمايند و به وى تهمت‌ها روا دارند ، پروايى نداشتند . بنابراين ، خدا آنان را تكذيب كرد و پاكى و بىگناهى مريم را در كتاب خود ، كه مردم تا ابد آن را قرائت مىكنند ، ثبت كرد و راه را بر هر دروغ‌زن و فريبكار ، بست . اگر محمّد صلّى اللّه عليه و آله در رسالت خود راستگو نمىبود و به دعوتش اعتماد كامل نمىداشت ، آن را از نصارا پنهان مىكرد ؛ نصارايى كه پيامبر از آنان جز خشنونت و تكذيب چيز ديگرى نديد .\r\nاسلام با اين آيه ، بزرگ‌ترين خدمت را به مسيحيان كرده است . اگر اين آيه نمىبود ، آنان در هنگام جدال ، همان چيزهايى را كه از يهوديان دربارهء مريم پاك شنيده بودند از مسلمانان نيز مىشنيدند . لكن مسلمان مىداند كه پاكى مريم جزء عقيدهء اوست و سخن گفتن عليه مريم ، كفر و بيرون رفتن از دين اسلام است . ما در هنگام تفسير آيهء 82 سورهء مائده :  « وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ » ،  در اين‌باره بيشتر سخن خواهيم گفت .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n يا مَرْيَمُ اقْنُتِي لِرَبِّكِ وَ اسْجُدِي وَ ارْكَعِي مَعَ الرَّاكِعِينَ .  خداوند به مريم دستور عبادت و نيايش مىدهد تا خود را براى امرى بزرگ آماده سازد و اين امر ، همان زاييدن عيسى عليه السّلام است ، چراكه هر امر بزرگى بايد پس از مقدّمات و زمينه‌سازىهايى كه براى آن مىشود ، صورت بگيرد . همچنين خداوند به عيسى دستور مىدهد كه تا زنده است نماز بخواند و زكات بپردازد .\r\n ذلِكَ مِنْ أَنْباءِ الْغَيْبِ نُوحِيهِ إِلَيْكَ .  اين خطاب از سوى خدا متوجّه پيامبرش است . مراد آيه آن است كه خداوند به پيامبر خود مىگويد : آنچه را به‌طور كلّى دربارهء مردم و به‌ويژه دربارهء نصارا و بالاخص در مورد هيئت نجران مىخوانى ؛ نظير داستان مريم و مادرش همسر عمران و داستان زكريا و يحيى ، هيچ‌كدام آنها را در كتابى نخواندى يا از حافظان نشنيدى ؛ چراكه تو خواندن ندانى و در ميان مردم بىسواد زندگى مىكنى ، بلكه از طريق غيب و وحى الهى از آنها آگاهى پيدا كردى و اين دليلى است براى تو عليه دشمنت ، و برهانى است بر راستگويى تو . نكتهء مهم اين‌كه هيچ‌يك از راويان نقل نكرده كه هيئت نجران اين دليل را رد يا بر آن خرده‌گيرى كرده باشد ؛ زيرا جايى براى اعتراض و جدال نبوده است و گرنه آنان سكوت اختيار نمىكردند .\r\n وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ . \r\nقلم يك ابزار شناخته‌شده و همان چيزى است كه با آن نوشته مىشود و جمع آن ، اقلام است . در اين‌جا مراد از اقلام ، تيرهايى هستند كه با آنها قرعه مىزنند . معناى آيه اين است : حقايق و نكته‌هايى را كه دربارهء مريم و زكريا به آنان خبر مىدهى ، نه آنها را در كتابى خواندى و نه از كسى شنيدى و نيز خودت هم شاهد اين قضايا و حقايق نبودى ؛ چراكه ميان تو و آنها صدها سال فاصله است . بنابراين ، مشخّص است كه تنها از طريق وحى الهى از آنها آگاه شدى .\r\nخلاصهء داستان قرعه زدن و انداختن تيرها ، چنين است :\r\nهنگامى كه حنّه همسر عمران ، مريم را زاييد ، وى را براى بيت المقدّس نذر كرد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمريم زمانى از مادر متولّد شد كه پدرش عمران از دنيا رفته بود . كاهنان و بزرگان بنى اسرائيل بر سر موضوع سرپرستى مريم به رقابت پرداختند و سرانجام ميان خود قرعه زدند و قرعه به نام زكريا شوهرخالهء مريم درآمد . در آن هنگام بود كه ديگران مريم را رها كردند و زكريا سرپرستى مريم را به عهده گرفت و ولى و سرپرست مريم شد .\r\n\r\nسرور زنان جهان كيست ؟\r\nپيش‌تر گفته شد كه خداى سبحان ، خطاب به مريم فرمود : « خدا تو را بر زنان جهان برگزيد » . اين آيه موجب شد كه ميان علماى مسلمان اختلافى پديد آيد ، بدين‌ترتيب :\r\nآيا مريم دختر عمران برتر است يا فاطمه دختر محمّد صلّى اللّه عليه و آله ؟\r\nگروهى بر اين عقيده‌اند كه بهترين زنان چهار تن هستند و از بيان اين‌كه كدام يك از آنان برتر است خوددارى كرده‌اند ؛ زيرا در روايتى چنين آمده است : « برترين زنان جهان چهار نفرند : مريم دختر عمران ، آسيه دختر مزاحم و همسر فرعون ، خديجه دختر خويلد و فاطمه دختر محمّد صلّى اللّه عليه و آله » . اين روايت در صحاح اهل سنّت وجود دارد و من آن را در تفسير طبرى ، تفسير فخر رازى ، البحر المحيط ، روح البيان ، المراغى و المنار ديده‌ام .\r\nگروهى ديگر گفته‌اند : مريم برتر از فاطمه است ، زيرا ظاهر آيهء  « . . . نِساءِ الْعالَمِينَ »  بر اين مطلب دلالت دارد . شيعه و گروهى از بزرگان اهل سنّت معتقدند كه فاطمه برتر از مريم است . ما اين نظريه را از گروهى از بزرگان اهل سنّت با استناد به آنچه در تفسير البحر المحيط آمده است ، نقل مىكنيم . نويسندهء اين تفسير ، ابو حيّان اندلسى در تفسير آيهء  « وَ اصْطَفاكِ عَلى نِساءِ الْعالَمِينَ »  چنين گفته است : « برخى از بزرگان ما گفته‌اند : آنچه علما بر آن اتّفاق نظر دارند و آنان از اساتيدشان نقل مىكنند ، اين است كه فاطمه عليها السّلام از تمام زنان اوّلين و آخرين برتر است ، چراكه او پارهء تن رسول خداست » .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاز جمله دلايلى كه براى اثبات برترى فاطمه عليها السّلام بدان استدلال كرده‌اند ، روايتى است كه به تواتر ، هم از طريق شيعه و هم از طريق اهل سنّت ، از پدر فاطمه نقل شده است كه آن حضرت صلّى اللّه عليه و آله فرمود : « فاطمه پارهء تن من است ، هركه او را به خشم آورد ، مرا به خشم آورده است » .\r\nامّا مراد از اين سخن خداوند متعال كه خطاب به مريم فرمود :  « وَ اصْطَفاكِ عَلى نِساءِ الْعالَمِينَ » ،  آن است كه خداوند ، مريم را از ميان زنان آن زمان برگزيد نه از ميان زنان تمام زمان‌ها . اين‌گونه عبارت ، معمول و مشهور است ؛ چنان‌كه گفته مىشود : فلانى شاعرترين مردم يا داناترين آنان است ؛ يعنى وى شاعرترين و داناترين اهل زمان خود يا مردم جامعهء خود است .\r\nاز اين‌گونه تعابير در قرآن بسيار است و از آن جمله سخن خداوند دربارهء بنى اسرائيل است :  « وَ فَضَّلْناهُمْ عَلَى الْعالَمِينَ ؛  « 1 » آنان [ بنى اسرائيل 
  ] را بر جهانيان فضيلت داديم » . همگى وحدت نظر دارند كه مقصود ، جهانيان همان زمان است . بنابراين ، برترى مريم بر جهانيان نيز از همين‌گونه است ، زيرا مريم ، خود از بنى اسرائيل است .\r\nاز آن جمله اين سخن خداست :  « وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ ؛  « 2 » اسماعيل ، يسع ، يونس و لوط را بر جهانيان فضيلت داديم » . هيچ‌كس نمىگويد كه لوط برتر از عيسى عليه السّلام يا با او برابر است و نيز هيچ‌كس نمىگويد كه اسماعيل از پدرش [ ابراهيم 
  ] برتر است . از آن‌گونه است آيهء  « إِنِّي وَجَدْتُ امْرَأَةً تَمْلِكُهُمْ وَ أُوتِيَتْ مِنْ كُلِّ شَيْءٍ ؛  « 3 » زنى را يافتم كه بر آنها پادشاهى مىكند و هر نعمتى دارد . . . » .\r\nيعنى وى از هر نعمتى در زمان خود ، برخوردار بود .\r\nاكنون به زنان چهارگانه‌اى باز مىگرديم كه دربارهء برترى آنان بر ديگر زنان ، حديث وارد شده است ؛ يعنى آسيه ، مريم ، خديجه و فاطمه . به نظر من اگر با قطع نظر\r\n\r\n\r\n","description":"","footnote":"\r\n( 1 ) . جاثيه ( 45 ) آيهء 16 .\r\n( 2 ) . انعام ( 6 ) آيهء 86 .\r\n( 3 ) . نمل ( 27 ) آيهء 23 .\r\n","page_name":" 104 ","page_number":104},
  {"content":"\r\n\r\nاز متون كتاب و سنّت به اين چهار زن بنگريم ، مىبينيم كه هريك از آنان داراى فضيلت ويژه‌اى است كه ساير آنها اين فضيلت را ندارند ؛ مثلا آسيه همسر فرعون ، مخلصانه به خدا ايمان آورد و تنها به او پناه برد ، درحالىكه در خانهء بدترين مردم و سردمدار كفر و الحاد [ فرعون 
  ] بود . وى ايمانش را علنى و كفر و فساد فرعون را محكوم كرد و ظلم و ستم او را به مبارزه طلبيد . فرعون او را به ميخ‌ها بست تا آن‌جا كه در راه حقّ و ايمان به شهادت رسيد . اين كرامت در هيچ‌يك از سه زن صالح ديگر نبود .\r\nفضيلت ويژهء مريم آن است كه وى عيسى مسيح را بدون پدر به دنيا آورد و اين كرامت در هيچ زن ديگرى بر روى زمين ، ديده نشده است .\r\nشايستگى ويژهء خديجه آن است كه وى نخستين كسى بود كه به پيامبر خدا صلّى اللّه عليه و آله ايمان آورد و او را تصديق كرد . او و على ابن ابى طالب ، اوّلين نمازى را كه در اسلام برگزار شد ، به همراه پيامبر بزرگ به جاى آوردند . همچنين او نخستين كسى بود كه اموال خود را براى پيروزى اسلام بخشش كرد ، به گونه‌اى كه اگر مال خديجه و حمايت ابو طالب از محمّد صلّى اللّه عليه و آله نبود ، اسلام در همان زادگاه خود از بين رفته بود و اثرى از آن برجاى نمىماند . اين كرامت جز براى او ، براى هيچ زن ديگرى از زنان جهان ميسر نشد .\r\nفضيلت ويژهء فاطمه عليها السّلام نيز آن است كه وى پارهء تن پيامبر ، بلكه حتى خود پيامبر است هم در خلقت و هم در اخلاق و هم در سخن گفتن و صلاحيّت و تقوا . هرچه فاطمه را خشنود كند ، پيامبر را خشنود مىكند و هرچه فاطمه را ناراحت كند ، پيامبر را ناراحت مىكند . او مادر حسنين ، دو سرور اهل بهشت ، و همسر سرور دو جهان پس از پيامبر [ يعنى على عليه السّلام 
  ] است . اين كرامت را نه مادرش خديجه داشت نه آسيه و نه مريم .\r\nبرترى دادن يكى از اين كرامات بر ديگرى ، همانند برترى دادن گل سرخ بر\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nياسمن و يك حوريه بر حوريهء ديگر است ؛ لكن براى برترى فاطمهء زهرا عليها السّلام بر تمامى زنان جهان ، از اوّلين و آخرين كافى است كه تنها يكى از خصلت‌هاى پدرش در او باشد ، و تا چه رسد كه وى پارهء تن آن حضرت است و از آن‌جا كه پيامبر صلّى اللّه عليه و آله برترين پيامبر است ، فاطمه عليها السّلام نيز به يقين برترين زن جهان است .\r\nدر صحيح بخارى ( جزء پنجم ، باب مناقب قرابت با رسول خدا ) ، از آن حضرت نقل شده كه فرمود : « فاطمه سرآمد زنان اهل بهشت است » . وقتى فاطمه عليها السّلام پارهء تن رسول خدا باشد ، شوهرش على عليه السّلام نفس رسول خداست ؛ زيرا خداوند در سورهء آل عمران آيهء 61 ( آيهء مباهله ) فرمود :  « أَنْفُسَنا » . \r\nالبتّه بايد توجّه داشت كه اين بحث در ادامهء همان مبحث پيشين است كه در هنگام تفسير آيهء 37 همين سوره و تحت عنوان « فاطمه و مريم » انجام شد و درواقع هركدام از اين بحث‌ها كامل‌كنندهء ديگرى است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nمريم و بشارت الهى\r\n\r\n[ سوره آل‌عمران ( 3 ) : آيات 45 تا 51 
  ]\r\nإِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَ الْآخِرَةِ وَ مِنَ الْمُقَرَّبِينَ ( 45 ) وَ يُكَلِّمُ النَّاسَ فِي الْمَهْدِ وَ كَهْلاً وَ مِنَ الصَّالِحِينَ ( 46 ) قالَتْ رَبِّ أَنَّى يَكُونُ لِي وَلَدٌ وَ لَمْ يَمْسَسْنِي بَشَرٌ قالَ كَذلِكِ اللَّهُ يَخْلُقُ ما يَشاءُ إِذا قَضى أَمْراً فَإِنَّما يَقُولُ لَهُ كُنْ فَيَكُونُ ( 47 ) وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ ( 48 ) وَ رَسُولاً إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ وَ أُنَبِّئُكُمْ بِما تَأْكُلُونَ وَ ما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ ( 49 )\r\nوَ مُصَدِّقاً لِما بَيْنَ يَدَيَّ مِنَ التَّوْراةِ وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ وَ جِئْتُكُمْ بِآيَةٍ مِنْ رَبِّكُمْ فَاتَّقُوا اللَّهَ وَ أَطِيعُونِ ( 50 ) إِنَّ اللَّهَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ ( 51 )\r\nفرشتگان گفتند : اى مريم ! خدا تو را به كلمهء خود بشارت مىدهد ؛ نام او مسيح ، عيسى پسر مريم است ، در دنيا و آخرت آبرومند و از مقرّبان است . ( 45 )\r\nو با مردم ، در گهواره و در حالت كهولت ( و ميان‌سال شدن ) سخن خواهد گفت و از شايستگان است . ( 46 )\r\nمريم گفت : اى پروردگار من ! چگونه مرا فرزندى باشد ، درحالىكه بشرى به من دست نزده است ؟ گفت :\r\nبدين‌سان كه خدا هرچه را بخواهد ، مىآفريند . چون ارادهء چيزى كند به او گويد : موجود\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nشو ؛ پس موجود مىشود . ( 47 )\r\nخدا به او كتاب و حكمت و تورات و انجيل مىآموزد . ( 48 )\r\nو به رسالت بر بنى اسرائيل مىفرستد كه من با معجزه‌اى از پروردگارتان نزد شما آمده‌ام .\r\nبرايتان از گل چيزى همانند پرنده مىسازم و در آن مىدمم ، به اذن خدا پرنده‌اى شود ، و كور مادرزاد و برص‌گرفته را شفا مىدهم و به فرمان خدا مرده را زنده مىكنم و به شما مىگويم كه چه خورده‌ايد و در خانه‌هاى خود چه ذخيره كرده‌ايد . اگر از مؤمنان باشيد ، اينها براى شما نشانهء حقّانيت من است . ( 49 )\r\nتورات حاضر را تصديق مىكنم و پاره‌اى از چيزهايى را كه بر شما حرام شده ، حلال مىكنم با نشانى از پروردگارتان نزد شما آمده‌ام . از خداى بترسيد و از من اطاعت كنيد . ( 50 )\r\nاللّه پروردگار من و شماست . او را بپرستيد كه راه راست اين است . ( 51 )\r\n\r\nواژگان\r\nنويسندهء تفسير البحر المحيط دربارهء سبب نامگذارى عيسى عليه السّلام به « مسيح » هفت قول نقل كرده است ؛ بدين‌ترتيب : دست بركت بر او كشيده شد [ و مبارك گرديد 
  ] ؛ از هنگام تولّد ، با دين تماس يافت ؛ از گناهان پاك شد ؛ جبرئيل او را با بال خود مسح كرد ؛ تمام كف پايش زمين را مسح مىكرد ؛ زيبايى را مسح كرد [ و نيك‌صورت شد 
  ] ؛ تمام آلودگىها را پاك كرد و زدود ؛ چراكه مادر او عادت نمىشد و به خون نفاس آلوده نشد .\r\nمهد : محلّى است كه كودك را در دوران شيرخوارگى در آن‌جا قرار مىدهند .\r\nأكمه : كور مادرزاد .\r\nابرص : پيس ، كسى كه در پوستش لكّه‌هاى سفيدى پديدار مىگردد .\r\n\r\nاعراب\r\n « اسْمُهُ »  مبتدا و  « الْمَسِيحُ »  خبر آن است . ضمير در  « اسْمُهُ »  به معنايى كه از « كلمه »\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاراده مىشود ، يعنى عيسى عليه السّلام برمىگردد .  « عِيسَى »  نامى عجمى و غيرمنصرف و بدل از  « الْمَسِيحُ »  است .  « ابْنُ مَرْيَمَ »  عطف بيان [ براى عيسى 
  ] است .  « وَجِيهاً »  حال است و  « كَذلِكَ »  خبر براى مبتداى محذوف كه تقدير « الأمر كذلك » است .  « فَيَكُونُ »  [ مرفوع است 
  ] و غير از رفع ، حالت ديگرى در آن جايز نيست ؛ زيرا اگر به‌عنوان جواب شرط ، به جزم خوانده شود ، در اين‌صورت لازم است كه دخول ان شرطيه بر سر آن درست باشد ؛ نظير « قم فاقم » ؛ چراكه اگر گفته شود : « ان تقم اقم » درست است ؛ لكن در اين‌جا اگر گفته شود : « ان كن فيكن » ، درست نيست .  « رَسُولًا »  عطف بر  « وَجِيهاً »  است .  « أَنِّي قَدْ جِئْتُكُمْ » ،  جئت به سبب « أنّ » به مصدر تبديل مىشود و مجرور به باء محذوف و متعلّق به  « رَسُولًا »  است . و  « أَنِّي أَخْلُقُ »  تأويل به مصدر برده مىشود و بدل است براى « آية » ،  « مُصَدِّقاً »  حال است براى فعل محذوف ، كه در تقدير « جئتكم مصدّقا » و اين جمله عطف بر جملهء  « جِئْتُكُمْ »  است .\r\n\r\nممتنع عقلى و ممتنع عادى\r\nممتنع الوجود ، يعنى چيزى كه نه بالفعل وجود دارد و نه وجود آن در آينده امكان‌پذير است و آن ، بر دو قسم است :\r\nالف ) وجودش هم ذاتا و هم عقلا محال باشد ؛ زيرا عقل وجود آن را در هرحالتى از حالات و در هرشكلى از اشكال محال مىداند ؛ همانند اجتماع نقيضين و يا اجتماع ضدّين ، مثل اين‌كه يك انسان در آن واحد ، هم كافر باشد و هم مؤمن ، هم كور باشد و هم بينا ، و يا هم لال باشد و هم سخن بگويد . اين قسم از ممتنع الوجود ، عقلا و نيز عادتا محال است ، زيرا وقتى كه يك‌چيز ذاتا و عقلا محال باشد ، عادتا نيز به طريق اولى ، محال خواهد بود .\r\nب ) وجود آن ، ذاتا و در نظر عقل ممتنع نباشد ، بلكه در قالبى از قالب‌ها و به صورتى از صور امكان‌پذير باشد ؛ لكن عادتا تحقّق نيابد . اين قسم از ممتنع الوجود\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nآن‌قدر نمونه‌هاى زيادى دارد كه نمىتوان آنها را برشمرد . قرآن كريم حوادث متعددى را ، كه از مصاديق اين نوع هستند ، يادآور شده است كه برخى از آنها چنين است :\r\nنشستن ابراهيم خليل عليه السّلام در ميان آتش بدون اين‌كه آزارى به او برسد ؛ تبديل عصاى موسى عليه السّلام به اژدها ؛ ايستادن آب‌هاى دريا به‌سان كوه‌ها ؛ نرم شدن آهن همچون موم براى داوود عليه السّلام ؛ آگاهى سليمان عليه السّلام به زبان پرندگان و مورچگان ؛ زنده شدن عزير پس از گذشت صد سال از مرگ او .\r\nاز جملهء اين حوادث غير عادى ، تولّد عيسى عليه السّلام بدون داشتن پدر است . همچنين سخن گفتن او در هنگام ولادت ، زنده كردن مردگان ، شفا دادن كور و پيس ، كه قابل معالجه نبودند . همچنين خبر دادن به مردم از آنچه آنان مىخورند و در خانه‌هايشان ذخيره مىكنند بدون آن‌كه آنها را ديده باشد يا كسى وى را از اين موضوع مطّلع ساخته باشد . تمامى اين حوادث و نظاير آنها ، ممكن الوجودند ؛ لكن معمولا به وقوع نمىپيوندند و اگر آنها ممتنع الوجود مىبودند ، وقوع آنها ، خواه به دست پيامبران و خواه به دست غير پيامبران ، محال بود . اما وقتى وقوع حوادث يادشده ذاتا امكان‌پذير است و قرآن نيز آشكارا از وقوعشان خبر داده باشد ، بر هرانسان باايمان واجب است كه بدان‌ها يقين كند و هيچ ترديدى به خود راه ندهد .\r\nگروهى از فلاسفه و مفسّران دلايلى براى اثبات موضوع « خلقت عيسى بدون پدر » بيان كرده‌اند ؛ لكن آنچه گفته‌اند ، سخنانى است بىفايده . حق آن است كه خدا بر هرچيزى تواناست و آن را با كلمهء « كن ؛ باش » از هيچ ، به وجود مىآورد . [ در مورد ولادت عيسى نيز 
  ] حكمت الهى اقتضا كرد آنچه را خداوند اراده كرد به وقوع بپيوندد و لذا عيسى به دنيا آمد .\r\nما وظيفه نداريم كه دربارهء ماهيّت حوادث خارق‌العاده و چگونگى پيدايش آنان از سوى خداوند ، بحث كنيم و از آنها آگاهى يابيم ؛ چه شايد عقول ما از دركشان ،\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nناتوان باشد ؛ چنان‌كه مثلا توانايى درك حقيقت روح را ، كه از امر پروردگار است ، ندارد . البته ما روح را از آثار و نتايج آن مىشناسيم ؛ امّا به حقيقت آن پى نمىبريم و همين مقدار شناخت براى ما كافى است . بر همين اساس ، ما آياتى را كه در مورد مسيح عليه السّلام آمده و ديگر آيات همانند آنها را تفسير مىكنيم .\r\n\r\nتفسير\r\n إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ .  مراد از ملائكه در اين‌جا جبرئيل است ؛ چراكه خداوند در سورهء مريم مىگويد :  « فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا ؛  « 1 » ما روح خود را نزدش فرستاديم و چون انسان تمام بر او نمودار شد » . منظور از « روح » ، جبرئيل است . سبب اين‌كه خدا جبرئيل را به لفظ جمع [ ملائكه 
  ] آورده آن است كه وى رئيس فرشتگان مىباشد .\r\n « بِكَلِمَةٍ مِنْهُ »  اشاره دارد به اين سخن خداى متعال :  « كُنْ فَيَكُونُ » . \r\n وَجِيهاً فِي الدُّنْيا وَ الْآخِرَةِ وَ مِنَ الْمُقَرَّبِينَ .  آبرومندى عيسى عليه السّلام در دنيا بدان سبب است كه مردم او را به‌عنوان يك موجود مقدّس ، مىشناسند و تا روز قيامت به وى احترام مىگذارند ؛ امّا آبرومندى او در آخرت به سبب علوّ مقام وى در جهان آخرت در پيشگاه خداوند است .\r\n وَ يُكَلِّمُ النَّاسَ فِي الْمَهْدِ وَ كَهْلًا وَ مِنَ الصَّالِحِينَ .  يهود به مادر عيسى تهمت مىزدند كه او با يوسف نجّار رابطهء نامشروع داشته است و اين درحالى بود كه آنان ، لعنت‌هاى خداوند بر آنان باد ، قوم مريم بودند . عيسى عليه السّلام براى ردّ اين تهمت و اثبات بىگناهى مادرش در گهواره سخن گفت . نصارا گمان داشتند عيسى در گهواره سخن نگفت . ابن عبّاس گفته است : عيسى لحظهء كوتاهى سخن گفت و سخن او بيش از آنچه در قرآن آمده ، نبوده است و پس از آن ، ديگر سخن نگفت ، تا به مرحله‌اى رسيد\r\n\r\n\r\n","description":"","footnote":"\r\n( 1 ) . مريم ( 19 ) آيهء 17 .\r\n","page_name":" 111 ","page_number":111},
  {"content":"\r\n\r\nكه ديگر كودكان معمولى نيز در آن مرحله سخن مىگويند .\r\nاين نظريه را مىتوان معتبر دانست ؛ زيرا هدف از سخن گفتن عيسى آن بود كه مادرش را از شبهه‌ها و اتّهاماتى كه به وى نسبت داده مىشد ، تبرئه كند و اين هدف با نخستين سخنان آن حضرت به دست آمد .  « وَ كَهْلًا » ؛  يعنى در بزرگ‌سالى از طريق وحى با مردم سخن مىگويد . اين سخن ، معجزهء ديگرى بر اثبات نبوّت عيسى عليه السّلام به شمار مىرود ؛ زيرا نوعى خبر دادن به غيب است و آن اين‌كه ، وى تا سنّ كهولت زندگى خواهد كرد . گفته شده است : عيسى به مدّت سى سال در زمين زندگى كرد .\r\nبرخى گفته‌اند : در سىسالگى بر او وحى نازل شد و پس از آن سه سال زندگى نمود .\r\n قالَتْ رَبِّ أَنَّى يَكُونُ لِي وَلَدٌ وَ لَمْ يَمْسَسْنِي بَشَرٌ .  اين سخن ، نشان‌دهندهء عظمتى است كه مريم براى قدرت خداوند قائل است ؛ چراكه موضوع صاحب فرزند شدن او ، امرى خارق‌العاده بود . در برخى از تفاسير آمده است : « مريم از خداوند پرسيد : آيا بر اثر ازدواج فرزند مىآورد ؟ » لكن اين نظريه ، دليلى ندارد ؛ زيرا خدا در پاسخ مريم چنين فرمود :  قالَ كَذلِكِ اللَّهُ يَخْلُقُ ما يَشاءُ إِذا قَضى أَمْراً فَإِنَّما يَقُولُ لَهُ كُنْ فَيَكُونُ ؛  گفت : بدين‌سان كه خدا هرچه را بخواهد ، مىآفريند . چون ارادهء چيزى كند ، به او گويد : موجود شو ؛ پس موجود مىشود . اين پاسخ دلالت دارد كه مريم مىدانسته كه او بدون ازدواج صاحب فرزند خواهد شد .\r\n وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ .  كتاب ، مصدر و به معناى نوشتن است ، همان‌گونه كه قتال ، به معناى زدوخورد است . آن‌گاه اين واژه ، در بسيارى از موارد ، در « مكتوب » به كار رفته است . معناى اخص آن ، همان « كتاب » معمول و متعارف است ؛ يعنى آنچه در ميان دو جلد قرار دارد و باب‌ها و مسائلى در آن گرد آمده ، هرچند در آيه ، مراد معناى مصدرى آن است ؛ يعنى « خط » . تورات و انجيل پس از كتاب [ در آيه 
  ] نيز باعث رجحان حمل اين واژه بر خطّ و كتابت مىشود . برخى گفته‌اند : مراد از كتاب ، همان معناى ظاهرى و معروف است . اما ذكر تورات و انجيل\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nپس از كتاب ، با اين‌كه واژهء كتاب آن‌دو را نيز دربر دارد ، به سبب اهميّت آنهاست . آيهء فوق كاملا نظير اين آيه است :  « حافِظُوا عَلَى الصَّلَواتِ وَ الصَّلاةِ الْوُسْطى »  « 1 » [ ؛ زيرا علىرغم اين‌كه صلوات مشتمل بر صلاة الوسطى است ؛ لكن صلاة الوسطى به سبب اهميّتى كه دارد ، پس از صلوات ذكر شده است 
  ] .\r\n« حكمت » به معناى قرار دادن چيزى در جاى خود است . اين آيه دليل روشنى است بر اين‌كه تورات ، نخستين پايه و محور دين مسيح است و انجيل ، ادامهء آن به شمار مىآيد . با اين تفاوت كه برخى از محتويات تورات را اصلاح كرده ، همانند حلال كردن برخى از چيزهايى كه در تورات تحريم شده است ؛ چنان‌كه قرآن از قول عيسى عليه السّلام مىگويد :  وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ . . . ؛  پاره‌اى از چيزهايى را كه بر شما حرام شده ، حلال مىكنم .\r\n وَ رَسُولًا إِلى بَنِي إِسْرائِيلَ .  خداوند محمّد صلّى اللّه عليه و آله را براى تمام مردم فرستاد ، همان گونه كه در آيهء 28 از سورهء سبأ آشكارا بيان مىدارد :  « وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً وَ لكِنَّ أَكْثَرَ النَّاسِ لا يَعْلَمُونَ ؛  تو را به پيامبرى نفرستاديم مگر بر همهء مردم ؛ مژده دهنده و بيم‌دهنده ، ولى بيشتر مردم نمىدانند » . امّا عيسى عليه السّلام يك اسرائيلى است و ظاهر آيه چنين دلالت دارد كه وى به سوى قوم خود فرستاده شد و فراگير بودن رسالتش نياز به دليل دارد .\r\n أَنِّي قَدْ جِئْتُكُمْ بِآيَةٍ مِنْ رَبِّكُمْ .  اين خطابى است از عيسى به قومش ، اسرائيليان . او بر درستى نبوّت خويش ، چنين استدلال مىكند كه با خود معجزه‌اى دارد كه ثابت مىكند او فرستادهء خدا به سوى آنهاست . معجزه ، اين است :\r\n أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ وَ أُنَبِّئُكُمْ بِما تَأْكُلُونَ وَ ما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ .  در اين آيه چهار معجزه ، بيان شده است :\r\n\r\n\r\n","description":"","footnote":"\r\n( 1 ) . بقره ( 2 ) آيهء 238 .\r\n","page_name":" 113 ","page_number":113},
  {"content":"\r\n\r\n1 . حيات دادن به گل و آفريدن پرنده‌اى از آن ؛\r\n2 . شفا دادن اكمه ( كور مادرزاد ) و نيز پيس ، يعنى كسى كه سفيدى نفرت‌آورى در پوست بدنش ظاهر گشته باشد . برخى گفته‌اند : علم پزشكى در دوران عيسى عليه السّلام پيشرفته بود ؛ امّا علىرغم آن ، ماهرترين اطبّا از معالجهء اين دو بيمارى ناتوان بودند . از اين‌رو ، خداوند درمان آن دو بيمارى را به دست عيسى قرار داد تا معجزه‌اى بر درستى نبوّت او باشد ؛\r\n3 . زنده كردن مردگان ؛\r\n4 . خبر دادن از غيب ، يعنى از آنچه آنان مىخوردند و ذخيره مىكردند . البتّه در توان ما نيست كه دربارهء سرّ اين معجزات بحث كنيم و به بيان چگونگى بازگشت حيات به مردگان يا ايجاد حيات و نيز چگونگى درمان بيمارىهاى ناعلاج بپردازيم و اگر اين كار را بكنيم ، راهى از پيش نخواهيم برد ، جز اين‌كه گرفتار شبهات و تاريكىها خواهيم شد . بنابراين ، بايد در برابر حكمت و فرمان خدا تسليم شد ؛ فرمانى كه مسيح عليه السّلام بارها تصريح كرده است كه آن را به اجازهء خداوند انجام داد ، تا بدين‌وسيله در اعتراض را بر همهء دروغگويان و كسانىكه خيال مىكنند عيسى خداست يا كارهاى او را نوعى شعبده‌بازى و تردستى مىپندارند ، ببندد . پيش‌تر در تفسير آيهء 255 از سورهء بقره اشاره كرديم كه خدا نظام هستى را طبق قوانين طبيعى اداره مىكند و مىچرخاند ، مگر اين‌كه حكمت او اقتضا كند كه با ارادهء تكوينى خود ، كه همان كلمهء « كن » است ، وارد عمل شود و در آن صورت مجالى براى هيچ‌واسطه و قانونى باقى نمىماند .\r\nخبر دادن عيسى عليه السّلام از غيب از طريق وحى الهى بود . اين موضوع تنها به او اختصاص نداشت ، بلكه تمام پيامبران از غيب خبر مىدادند ؛ مثلا نوح كشتى ساخت ، درحالىكه هنوز طوفان به وقوع نپيوسته بود ؛ شعيب از سرنوشت قوم خود در همين دنيا خبر داد و انبياى ديگرى نيز همين عمل را انجام دادند ؛\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nحضرت محمّد صلّى اللّه عليه و آله از پيروزى روم بر ايران و نيز از پيروزى اعراب بر اين دو كشور خبر داد . همچنين امام على عليه السّلام از انقلاب زنگيان و غير آن خبر داد ، حتى شخصى به وى گفت : اى امير مؤمنان ! آيا تو علم غيب مىدانى ؟ امام فرمود :\r\n« آن ، علم غيب نيست ، بلكه آموختن از كسى است كه اين علم را دارد » . منظور امام آن است كه پيامبر صلّى اللّه عليه و آله اين موضوع را به او خبر داده و پيامبر نيز ، آن را از طريق وحى فراگرفته است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nياران عيسى عليه السّلام\r\n\r\n[ سوره آل‌عمران ( 3 ) : آيات 52 تا 54 
  ]\r\nفَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ آمَنَّا بِاللَّهِ وَ اشْهَدْ بِأَنَّا مُسْلِمُونَ ( 52 ) رَبَّنا آمَنَّا بِما أَنْزَلْتَ وَ اتَّبَعْنَا الرَّسُولَ فَاكْتُبْنا مَعَ الشَّاهِدِينَ ( 53 ) وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ ( 54 )\r\nچون عيسى دريافت كه به او ايمان نمىآورند ، گفت : چه كسانى در راه خدا ياران منند ؟\r\nحواريان گفتند : ما ياران خداييم . به خدا ايمان آورديم . شهادت ده كه ما تسليم هستيم . ( 52 )\r\nاى پروردگار ما ! به آنچه نازل كرده‌اى ايمان آورديم و از رسول پيروى كرديم ، ما را در شمار گواهىدهندگان بنويس . ( 53 )\r\nآنان مكر كردند و خدا هم مكر كرد و خدا بهترين مكر كنندگان است . ( 54 )\r\n\r\nموضع قدرتمندان و زراندوزان در برابر حق\r\nهيچ‌خردمند كامل‌انديشى حق را انكار نمىكند و باطل را بر آن ترجيح نمىدهد ، مگر به سبب هواى نفس خود ، يا شبهه‌اى كه در ذهنش وجود دارد ، يا عدم آگاهى از دليل و يا اشكالى كه در بيان دليل به چشم مىخورد . روشن است كه دلايل پيامبران براى اثبات نبوّتشان از تمام جهات كافى است و اوهام و شبهات را بر طرف مىسازد ، به گونه‌اى كه اين دلايل ، هيچ راهى براى انكار حق باقى نمىگذارند ، جز اين‌كه كسى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاز روى دشمنى و زورگويى آن را منكر شود ؛ زيرا اگر چنين نبود ، خدا و پيامبرانش بر مردم حجّتى نداشتند .\r\nاگر كسى دربارهء سبب مكر مكركنندگان با انبيا و انكار منكران رسالت - با وجود اين‌كه آن‌همه آيات و معجزات را مشاهده مىكردند - جستجو كند ، متوجّه خواهد شد كه تنها سبب اين مكر و انكار ، منافع شخصى و اشتياق به مقام و ثروت بوده است و براى اثبات اين حقيقت ، در كتاب‌هاى آسمانى و احاديث نبوى شواهد زيادى وجود دارد كه نمىتوان آنها را برشمرد . از جملهء اين شواهد آن است كه سركشان و مرفّهين قوم « هود نبى » ، تنها به اين دليل با وى به مخالفت برخاستند كه او به آنان گفت :\r\n    « أَ تَبْنُونَ بِكُلِّ رِيعٍ آيَةً تَعْبَثُونَ . وَ تَتَّخِذُونَ مَصانِعَ لَعَلَّكُمْ تَخْلُدُونَ . وَ إِذا بَطَشْتُمْ بَطَشْتُمْ جَبَّارِينَ . فَاتَّقُوا اللَّهَ وَ أَطِيعُونِ ؛     « 1 » آيا بر فراز هربلندى به بيهودگى برجى برمىآوريد ؟ و بدين پندار كه همواره زنده‌ايد ، كوشك‌هايى بنا مىكنيد ؟ و چون انتقام گيريد همانند جبّاران انتقام مىگيريد ؟ پس ، از خدا بترسيد و از من اطاعت كنيد » .\r\nثروتمندان قوم شعيب او را تهديد كردند و به او گفتند :  « يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا  . . .  وَ لَوْ لا رَهْطُكَ لَرَجَمْناكَ . . . ؛  « 2 » اى شعيب ! آيا نمازت به تو فرمان مىدهد كه ما آنچه را پدرانمان مىپرستيدند ، ترك گوييم ، يا در اموال خود آن‌چنان‌كه خود مىخواهيم ، تصرّف نكنيم ؟ . . . اگر به خاطر قبيله‌ات نبود ، سنگسارت مىكرديم » .\r\nاوّلين و آخرين گناه شعيب آن بود كه به قوم خود گفت :   « . . . إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ . وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ ؛   « 3 » اينك شما را در نعمت مىبينم و از روزى كه عذابش شما را فروگيرد ، بيمناكم . اى قوم من ! پيمانه و ترازو را از روى\r\n\r\n\r\n","description":"","footnote":"\r\n( 1 ) . شعراء ( 26 ) آيهء 128 - 131 .\r\n( 2 ) . هود ( 11 ) آيهء 87 - 91 .\r\n( 3 ) . همان ، آيهء 84 - 85 .\r\n","page_name":" 117 ","page_number":117},
  {"content":"\r\n\r\nعدل ، كامل ادا كنيد و به مردم چيزهايشان را كم مدهيد و چون تبهكاران در زمين فساد مكنيد » .\r\nبا اين‌كه قارون از ثروتمندترين افراد قوم موسى عليه السّلام و از نزديك‌ترين خويشاوندان او بود ، با او به ستيز برخاست ؛ زيرا موسى وى را چنين اندرز داد :  « . . . وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ ؛  « 1 » . . . همچنان‌كه خدا به تو نيكى كرده ، نيكى كن و در زمين از پى فساد مرو كه خدا فسادكنندگان را دوست ندارد » .\r\nعبد اللّه بن ابىّ از بزرگان و ثروتمندان مدينه بود . وقتى پيامبر صلّى اللّه عليه و آله از مكّه به مدينه هجرت كرد ، ابن ابىّ به سبب حسدى كه در دلش برانگيخته شده بود ، سخن ناروايى به پيامبر گفت . سعد بن عباده عرض كرد : يا رسول ! از اين سخن اين مرد چيزى به دلت نيايد ؛ چراكه ما همگى توافق كرده بوديم او را بر خود حاكم كنيم ؛ امّا اكنون او مىبيند كه تو اين سلطه را از وى گرفتى . « 2 »\r\nبراى اثبات اين حقيقت ، سخن خداوند متعال كافى است كه مىفرمايد :\r\n « كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ ؛  « 3 » هرگاه كه پيامبرى چيزى مىگفت كه با خواهش دلشان موافق نبود ، گروهى را تكذيب مىكردند و گروهى را مىكشتند » . آنها مسيح را تكذيب كردند و در صدد برآمدند كه او را بكشند ، آن هم به اين سبب كه وى آنان را به محبّت ، عدالت و مساوات فرامىخواند و نيز از آنها مىخواست كه با وجود گرسنگان و نادارانى كه در پيرامونشان قرار دارند ، طلاها را نيندوزند . از جمله تعاليم عيسى اين بود كه مىفرمود : « گنج‌هايى در زمين ذخيره نكنيد ؛ زيرا وارد شدن شخص ثروتمند\r\n\r\n\r\n","description":"","footnote":"\r\n( 1 ) . قصص ( 28 ) آيهء 77 .\r\n( 2 ) . در تفسير آيهء 61 از همين سوره خواهد آمد كه هيئت نجرانى به نبوّت حضرت محمّد صلّى اللّه عليه و آله ايمان آوردند ؛ ولى در عين حال به سبب اموالى كه از پادشاهان مىگرفتند ، به آن اعتراف نكردند .\r\n( 3 ) . مائده ( 5 ) آيهء 70 .\r\n","page_name":" 118 ","page_number":118},
  {"content":"\r\n\r\nبه دروازهء آسمان به همان اندازه سخت است كه وارد شدن طنابى درشت در سوراخ سوزن » .\r\n\r\nتفسير\r\n فَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّهِ .  يهود پيش از ميلاد عيسى ، به مسيح منتظر ايمان داشتند ؛ لكن وقتى مسيح با دلايل و معجزات به سوى آنان آمد ، دربارهء وى اختلاف كردند : فقيران و مسكينان و مستضعفان ، كه ترسى از مقام و ثروت خود نداشتند ، به وى ايمان آوردند ؛ امّا بسيارى از صاحبان مقام و ثروت ، كه از مقام‌ها و منافعشان بيم داشتند ، ايمان نياوردند . البتّه برخورد صاحبان ثروت و مقام با هرمصلحى ، خواه پيامبر باشد و خواه نباشد ، همين‌گونه است ؛ گرچه مىدانند او انسانى راستگو و برحق است .\r\nبرخى از مفسّران گفته‌اند : يهوديان به اين دليل نبوّت محمّد صلّى اللّه عليه و آله را انكار كردند كه وى عرب و از نسل اسماعيل بود و اگر او يهودى و از نسل اسحاق مىبود ، به وى ايمان مىآوردند . [ به نظر نگارنده 
  ] اين نظريه اشتباه است ؛ زيرا عيسى عليه السّلام علىرغم اين‌كه يهودى بود ، آنها با وى به جنگ برخاستند و كوشيدند او را بكشند و به دار بزنند ؛ چنان‌كه بزرگان قريش با محمّد صلّى اللّه عليه و آله جنگيدند . بنابراين ، راز مبارزهء قريش با محمّد صلّى اللّه عليه و آله و مبارزهء يهوديان با عيسى عليه السّلام يك‌چيز بود : عشق به دنيا و منافع آن نه نژادپرستى .\r\nدر هرصورت ، عيسى عليه السّلام احساس كرد كه قومش كافر شده است و با او دشمنى مىورزد و از آنها رنج‌ها ديد ، همان‌گونه كه پيامبر اسلام از قوم خود اذيّت‌ها ديد . در آن‌جا بود كه عيسى گفت :  « مَنْ أَنْصارِي إِلَى اللَّهِ ؛  چه كسانى در راه خدا ياران من هستند » ؛ يعنى ياران خدا چه كسانى هستند و كجا مىباشند ؟ مؤمنانى كه دين خدا را يارى و از آن حمايت كنند و پس از من ، آن را به مردم برسانند . . . ؛ چراكه هرپيامبرى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبايد يارانى داشته باشد كه رسالت او را به مردم برسانند و از آن دفاع كنند و آن را در ميان مردم بپراكنند .\r\n  قالَ الْحَوارِيُّونَ نَحْنُ أَنْصارُ اللَّهِ آمَنَّا بِاللَّهِ وَ اشْهَدْ بِأَنَّا مُسْلِمُونَ . رَبَّنا آمَنَّا بِما أَنْزَلْتَ وَ اتَّبَعْنَا الرَّسُولَ فَاكْتُبْنا مَعَ الشَّاهِدِينَ .   مراد از  « الْحَوارِيُّونَ » ،  اطرافيان نزديك انسان است . « حوارى » از ريشهء « حور » ، به معناى شدّت تميزى و سفيدى است . اين سخن حواريان كه  « آمَنَّا بِاللَّهِ وَ اشْهَدْ بِأَنَّا مُسْلِمُونَ » ،  دليل بر اين است كه دين خدا از آغاز تا ابد ، يكى است و آن اسلام مىباشد ؛ به بيان روشن‌تر تمام انبيا يك دين را آوردند و تنها در برخى از احكام و شكل عبادت با يكديگر اختلاف داشتند . بر اين اساس ، هركس به پيامبران و كتب الهى ايمان آورد ، مسلمان محسوب مىشود ؛ هرچند خود را يهودى يا نصرانى بنامد . ما پيش‌تر در هنگام تفسير آيهء 19 از سورهء آل عمران :  « إِنَّ الدِّينَ عِنْدَ اللَّهِ الْإِسْلامُ »  به تفصيل در اين‌باره سخن گفتيم .\r\nاين سخن حواريان :  « فَاكْتُبْنا مَعَ الشَّاهِدِينَ » ،  دعايى است از سوى آنان در پيشگاه خداوند تا آنان را از زمرهء مؤمنانى قرار دهد كه به وحدانيت او و به صداقت و امانت پيامبران او گواهى داده‌اند . آنان مىخواستند بدين‌وسيله به مقامى دست يابند كه مخلصان بدان دست يافته‌اند و به كرامتى نايل گردند كه مخلصان در پيشگاه خدا بدان نايل گشته‌اند .\r\nدر بسيارى از تفاسير آمده است كه تعداد حواريان دوازده تن بوده است . برخى از مفسّران نام و شغل آنان را نيز متذكر شده‌اند ؛ لكن ما در اين‌باره سكوت اختيار مىكنيم ؛ چراكه در روايتى آمده است : « دربارهء چيزى كه خدا دربارهء آن سخن نگفته است ، سخن نگوييد » .\r\n\r\nخدا ، بهترين مكركنندگان\r\n وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ .  اين آيه ، نظاير زيادى دارد كه برخى از آنها چنين است :\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n « وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ ؛  « 1 » آنان مكر مىكردند و خدا نيز مكر مىكرد و خدا بهترين مكركنندگان است » .\r\n « وَ مَكَرُوا مَكْراً وَ مَكَرْنا مَكْراً وَ هُمْ لا يَشْعُرُونَ ؛  « 2 » و غافل بودند كه اگر آنها حيله‌اى انديشيده‌اند ، ما نيز حيله‌اى انديشيده‌ايم » .\r\n « قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ ؛  « 3 » بگو : مكر خدا سريع‌تر است ؛ رسولان ما نيز بدانديشىهاى شما را مىنويسند » .\r\n « أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ ؛  « 4 » آيا پنداشتند كه از مكر خدا در امانند ؟ از مكر خدا جز زيانكاران ايمن ننشينند » .\r\nمراد از مكر كافران و منافقان ، حيله ، نيرنگ ، فريب و شرانديشى و نقشه‌هاى شر كشيدن است . امّا مقصود از مكر خدا ، خنثى نمودن مكر مكّاران و چاره‌انديشى براى نيرنگ آنان است ؛ چنان‌كه خداوند در آيهء 43 از سورهء فاطر مىگويد :  « وَ لا يَحِيقُ الْمَكْرُ السَّيِّئُ إِلَّا بِأَهْلِهِ ؛  نيرنگ‌هاى بد جز نيرنگ‌بازان را دربر نگيرد » . در قرآن صفات زيادى هست كه براى خداوند سبحان به‌كار رفته‌اند . در ظاهر چنين به نظر مىرسد كه نسبت اين صفات به خداى متعال جايز نباشد و آنها عبارتند از : شاكر ، مؤمن ، توّاب ، متكبّر و . . . ؛ لكن اگر اندكى تأمّل كنيم مىبينيم كه اين صفات در محلّ مناسب خود به‌كار رفته‌اند ؛ چراكه معناى شاكر آن است كه خداوند ، سپاسگزاران و فرمان‌برداران را پاداش مىدهد . مراد از مؤمن آن است كه او منبع امان و سلامت است . توّاب ، يعنى او توبهء توبه‌كنندگان را مىپذيرد . متكبّر ، يعنى تمامى آنچه در جهانند در برابر ذات او حقيرند .\r\nبنابراين ، روشن شد كه « مكر » در صورتى حرام است كه مراد از آن ، ضرر زدن به\r\n\r\n\r\n","description":"","footnote":"\r\n( 1 ) . انفال ( 8 ) آيهء 30 .\r\n( 2 ) . نمل ( 27 ) آيهء 50 .\r\n( 3 ) . يونس ( 10 ) آيهء 21 .\r\n( 4 ) . اعراف ( 7 ) آيهء 99 .\r\n","page_name":" 121 ","page_number":121},
  {"content":"\r\n\r\nغير باشد ؛ امّا اگر هدف از آن دفاع از خود يا ديگرى باشد ، جايز است .\r\nاكنون دو نمونه از مواردى را كه خداوند مكر و توطئه كافران را خنثى كرده است ، بيان مىكنيم :\r\n1 . يهود توطئه كردند كه عيسى را بكشند ؛ لكن خداى سبحان اين مكر و توطئهء آنان را خنثى كرد ؛ بدين ترتيب كه تصوير شبيه عيسى عليه السّلام را بر يهودا ، كه مخالفان را به قتل عيسى تحريك مىكرد ، انداخت و خداوند ، عيسى را به آسمان بالا برد .\r\n2 . قريش تمامى قدرت و تدبير خود را به‌كار انداختند تا از محمّد صلّى اللّه عليه و آله رهايى يابند .\r\nازاين‌رو ، از هر طايفه‌اى جوانى را برگزيدند تا به وى درحالىكه در بسترش خوابيده است ، با شمشير حمله كنند . آن‌گاه خون‌بهايش را در ميان تمام تيره‌هاى قريش تقسيم كنند . امّا خداوند توطئه‌شان را خنثى كرد ؛ چراكه به پيامبرش دستور داد مكّه را ترك كند و در بستر او ، على عليه السّلام بخوابد تا آنان گمان كنند محمّد صلّى اللّه عليه و آله به سفر نرفته و در نتيجه آن حضرت را تعقيب نكنند . على عليه السّلام در بستر پسر عمويش خوابيد و رداى او را بر روى خود كشيد . . . هنگامى كه توطئه‌گران به خانهء پيامبر هجوم آوردند ، ديدند كه على در بستر او خوابيده است . بدين‌گونه خداوند نيرنگ كافران را از بين برد ، زيرا نيرنگ آنان جز گمراهى ، چيزى ديگر نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nعروج عيسى\r\n\r\n[ سوره آل‌عمران ( 3 ) : آيات 55 تا 58 
  ]\r\nإِذْ قالَ اللَّهُ يا عِيسى إِنِّي مُتَوَفِّيكَ وَ رافِعُكَ إِلَيَّ وَ مُطَهِّرُكَ مِنَ الَّذِينَ كَفَرُوا وَ جاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ ثُمَّ إِلَيَّ مَرْجِعُكُمْ فَأَحْكُمُ بَيْنَكُمْ فِيما كُنْتُمْ فِيهِ تَخْتَلِفُونَ ( 55 ) فَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا وَ الْآخِرَةِ وَ ما لَهُمْ مِنْ ناصِرِينَ ( 56 ) وَ أَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ اللَّهُ لا يُحِبُّ الظَّالِمِينَ ( 57 ) ذلِكَ نَتْلُوهُ عَلَيْكَ مِنَ الْآياتِ وَ الذِّكْرِ الْحَكِيمِ ( 58 )\r\nآن‌گاه خدا گفت : اى عيسى ! من تو را مىميرانم و به سوى خود برمىآورم و از كافران دور مىسازم و تا روز قيامت آنان را كه از تو پيروى كنند ، فراز كافران قرار خواهم داد . سپس بازگشت همهء شما به سوى من است . و من در آنچه اختلاف مىكرديد ميانتان حكم مىكنم .\r\n( 55 )\r\nامّا آنان‌كه كافر شدند ، در دنيا و آخرت به سختى عذاب خواهم كرد و آنها را مددكارانى نيست . ( 56 )\r\nامّا آنان‌كه ايمان آوردند و كارهاى نيك كردند ، خدا مزدشان را به تمامى خواهد داد . خدا ستمكاران را دوست ندارد . ( 57 )\r\nاينها كه بر تو مىخوانيم ، از آيات و اندرزهاى حكمت‌آميز است . ( 58 )\r\n\r\nاعراب\r\n « عِيسى » ،  محلّا مضموم است ؛ زيرا مناداى مفرد [ معرفه 
  ] مىباشد .  « الَّذِينَ اتَّبَعُوكَ » ، \r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمفعول اوّل ، و  « فَوْقَ »  ظرف متعلّق به محذوف و مفعول دوم براى  « جاعِلُ »  است .  « إِلى يَوْمِ الْقِيامَةِ »  نيز متعلّق به همين محذوف و در تقدير ، اين‌گونه است : « كائنين فوق الّذين كفروا إلى يوم القيامة » .\r\n\r\nاختلاف دربارهء عيسى عليه السّلام\r\nمردم دربارهء عيسى عليه السّلام اختلاف‌نظر شديد پيدا كرده‌اند ، چراكه هم در اصل وجود عيسى و هم در خلقت او و هم در مردن او اختلاف دارند : برخى مىگويند : عيسى مطلقا وجود نداشت ، بلكه وى شخصيتى افسانه‌اى است . اين نظريه در قرن نوزدهم در آلمان ، فرانسه و انگلستان ظاهر شد و از تمامى نظريات ، ضعيف‌تر و خرافىتر است ؛ زيرا اين نظريه همانند نظريهء كسانى است كه وجود اين‌همه طوايف مسيحى و مسلمان معتقد به مسيح را نفى مىكنند . برخى مىگويند : عيسى خداست . برخى مىگويند : عيسى انسانى است [ همانند ديگر انسان‌ها 
  ] . برخى عقيده دارند : او هم انسان و هم خداست . يهود دربارهء او و مادرش چيزهايى گفته‌اند [ و تهمت‌هايى زده‌اند 
  ] كه عرش خدا را به لرزه مىآورد .\r\nمسلمانان نيز دربارهء عيسى عليه السّلام اختلاف‌نظر دارند . بسيارى از آنان مىگويند : مسيح نمرده بلكه زنده و با همين جسم و روح خود در آسمان يا در يك مكان ديگر است و در آخر الزّمان به زمين فرود خواهد آمد . آن‌گاه خداوند او را حقيقتا مىميراند . بعضى از مسلمانان عقيده دارند كه عيسى حقيقتا وفات يافت ؛ امّا آنچه به سوى آسمان بالا برده شد ، روح او بود و نه جسم او .\r\nسبب اختلاف مسلمانان ، اختلاف نصوص قرآنى در اين‌باره است ؛ چراكه مثلا آيات 157 و 158 سورهء نساء مىگويد :   « وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ ما لَهُمْ بِهِ مِنْ عِلْمٍ إِلَّا اتِّباعَ الظَّنِّ وَ ما قَتَلُوهُ يَقِيناً ، بَلْ رَفَعَهُ اللَّهُ إِلَيْهِ وَ كانَ اللَّهُ عَزِيزاً حَكِيماً ؛   آنان مسيح را نكشتند و بر دار نكردند ، بلكه امر بر ايشان\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمشتبه شد . هرآينه آنان‌كه دربارهء او اختلاف مىكردند ، خود در ترديد بودند و به آن يقين نداشتند و تنها پيرو گمان خود بودند و عيسى را به يقين نكشته بودند . بلكه خداوند او را به نزد خود فرابرد كه خدا پيروزمند و حكيم است » . اين آيه به‌طور آشكارا بيان مىدارد كه عيسى عليه السّلام زنده است . به‌علاوه ، احاديث نبوى نيز در اين زمينه وارد شده ، كه دلالت بر اين معنا دارد .\r\nلكن آيهء 117 سورهء مائده مىگويد :  « فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ ؛  و چون مرا ميراندى تو خود نگهبان عقيده‌شان گشتى » . قريب به اين مضمون ، آيهء مورد بحث ماست كه مىگويد :  « إِنِّي مُتَوَفِّيكَ وَ رافِعُكَ إِلَيَّ ؛  من تو را مىميرانم و به سوى خود فرامىآورم » ؛ زيرا ، آنچه از كلمه « وفات » به ذهن مىآيد ، همان ميراندن است . معناى ظاهر آيه آن است كه ، من تو را مىميرانم و پس از مرگ ، تو را در مكان رفيعى قرار مىدهم . چنان‌كه در آيهء 57 سورهء مريم دربارهء ادريس عليه السّلام فرموده است :  « وَ رَفَعْناهُ مَكاناً عَلِيًّا ؛  ما او را در مكان بلندى فرابرديم » . همچنين خداوند دربارهء شهدا در آيهء 169 سورهء آل عمران فرموده است :  « بَلْ أَحْياءٌ عِنْدَ رَبِّهِمْ يُرْزَقُونَ ؛  زندگانند و در نزد پروردگار خود روزى مىخورند » .\r\nكسانىكه معتقدند : عيسى با روح و جسم خود زنده است ، عبارات :  « تَوَفَّيْتَنِي »  و  « مُتَوَفِّيكَ »  را به چند صورت تأويل كرده‌اند كه بهترين آنها به‌طور نسبى اين است :\r\nمقصود از اين عبارات ، تشبيه به وفات است و نه وفات حقيقى ؛ زيرا وقتى خداوند عيسى را آسمان بالا برد ، رابطه‌اش با زمين قطع شد و به‌سان شخصى مرده درآمد .\r\nكسانىكه مىگويند : عيسى عليه السّلام حقيقتا مرده است ، آيهء « آنان مسيح را نكشتند و بر دار نكردند ، بلكه امر به ايشان مشتبه شد » را توجيه كرده‌اند ؛ بدين ترتيب كه يهود با كشتن و به‌دار زدن عيسى تعاليم دينى او را از بين نبردند ؛ لكن خيال مىكردند كه با اين كار خود ، تعاليم وى را نابود كرده‌اند .\r\nما نظريهء اوّل را مىپذيريم كه عيسى عليه السّلام زنده است و خداوند او را از زمين\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبرگرفت ، به‌گونه‌اى جز ميراندن . و نيز رواياتى از پيامبر اكرم صلّى اللّه عليه و آله به طريق شيعه و سنّى براى ما رسيده ، مبنى بر اين‌كه عيسى عليه السّلام همچنان زنده است . باوجوداين ، ما هيچ فايده‌اى در تحقيق و جستجوى اين موضوع نمىبينيم ؛ چراكه ايمان به چگونگى وفات و بالا رفتن او ، نه جزء اصول دين است و نه جزء اصول مذهب و نه از فروع آن ، بلكه تنها مسأله‌اى خارجى است كه به هيچ‌روى به زندگى ما ارتباط ندارد . خداوند متعال فرداى قيامت از مردم نمىپرسد : بگوييد ، چگونه من عيسى را ميراندم و چگونه او را به سوى خود بالا بردم ؟ آنچه براى ما واجب است كه بدان ايمان داشته باشيم آن است كه عيسى پيامبرى است فرستاده از سوى خدا و با كلمهء خدا آفريده شده و مادر او پاك و پاكيزه است . به‌علاوه ، تحقيق و كاوش در اين موضوع ، سرانجام بدان‌جا منتهى نمىشود كه پژوهشگر به چگونگى وفات و نيز چگونگى عروج عيسى يقين پيدا كند . بنابراين ، بهتر است اين موضوع را به خدا واگذار كنيم « 1 » [ كه او خود ، دانا به حقايق امور است 
  ] .\r\n إِذْ قالَ اللَّهُ يا عِيسى إِنِّي مُتَوَفِّيكَ وَ رافِعُكَ إِلَيَّ .  پس از آن‌كه يهود تصميم گرفتند عيسى را بكشند و براى عملى كردن اين جنايت برنامه‌ريزى نمودند ، خداوند به عيسى بشارت داد كه او را از چنگال يهوديان نجات خواهد داد و نيرنگ و مكر آنها را خنثى خواهد كرد و اين‌كه وى هرگز كشته و به دار آويخته نمىشود ، بلكه خدا او را در آن هنگام كه اجلش فرارسد ، به صورت طبيعى مىميراند . همچنين خدا او را به جهانى بالا خواهد برد كه هيچ‌كس نتواند او را آزار دهد و هيچ‌كس جز خدا بر او سلطه نداشته باشد و اين ، معناى سخن خداى متعال است كه مىگويد :  وَ مُطَهِّرُكَ مِنَ الَّذِينَ كَفَرُوا ؛  يعنى تو را از آلودگىها و پليدىهاى همنشينى با كافران و نيز از شرّى كه مىخواهند به تو برسانند ، دور مىكنيم .\r\n وَ جاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ .  مراد از « تفوّق » در\r\n\r\n\r\n","description":"","footnote":"\r\n( 1 ) . آنچه را گفتيم مىتوانيد در تفسير آيهء 158 سورهء نساء ملاحظه كنيد .\r\n","page_name":" 126 ","page_number":126},
  {"content":"\r\n\r\nاين‌جا ، برترى روحى و كمالى است و نه برترى در مال و قدرت . ترديدى نيست كسانىكه به عيسى ايمان آوردند ، برتر و كامل‌تر از كسانى هستند كه او را تكذيب كردند .\r\n ثُمَّ إِلَيَّ مَرْجِعُكُمْ فَأَحْكُمُ بَيْنَكُمْ فِيما كُنْتُمْ فِيهِ تَخْتَلِفُونَ .  اين آيه نياز به تفسير ندارد ؛ مراد ، همان معناى ظاهر آن است . ضمير خطاب در آيه نيز حتّى كسانى را كه در آن زمان نبودند ، يعنى تمامى افرادى را كه دربارهء مسيح عليه السّلام و يا يكى از صفات او اختلاف كردند و در هرزمان و مكانى كه قرار داشتند ، دربر مىگيرد .\r\n فَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا وَ الْآخِرَةِ وَ ما لَهُمْ مِنْ ناصِرِينَ . \r\nعذاب كافر در آخرت روشن است ؛ امّا عذاب او در عالم دنيا بدين ترتيب است كه وى در بسيارى از احكام شريعت در رتبه‌اى پايين‌تر از مسلمان قرار دارد . برخى از آنها چنين است :\r\nغيبت كافر جايز است ؛ امّا غيبت مسلمان روا نيست . اگر كافر ، مسلمان را بكشد ، كافر كشته مىشود ؛ لكن مسلمانى كه كافر را مىكشد ، كشته نمىشود . حتّى بسيارى از فقها مىگويند : كافر ديه هم ندارد ، مگر اين‌كه ذمى باشد . به‌علاوه ، ديهء ذمّى كمتر از ديهء مسلمان است .\r\n وَ أَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ اللَّهُ لا يُحِبُّ الظَّالِمِينَ .  در حديث آمده است : « كسى كه ستم كند و كسى كه راضى بدان باشد ، هردو برابرند » . امام باقر عليه السّلام فرمود : « ظلم بر سه نوع است : ظلمى كه خدا آن را مىبخشد ؛ ظلمى كه خدا آن را نمىبخشد ؛ ظلمى كه خدا آن را وانمىگذارد : ظلمى كه خدا آن را نمىبخشد ، شرك آوردن به خداست ؛ ظلمى كه خدا آن را مىبخشد ، ظلمى است كه انسان آن را ميان خود و خدا مرتكب مىشود ؛ ظلمى كه خدا آن را وانمىگذارد ، تجاوز به بندگان است » . على عليه السّلام فرمود : « بدترين ظلم ، ظلم بر ضعيف است » .\r\n ذلِكَ نَتْلُوهُ عَلَيْكَ مِنَ الْآياتِ وَ الذِّكْرِ الْحَكِيمِ .  اين آيه اشاره دارد به آنچه خداوند\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبه پيامبرش دربارهء مادر مريم ، مريم ، زكريا ، يحيى ، عيسى ، حواريان و يهوديان كافر خبر داده است . مراد آن است كه اى محمّد ! اين خبرها را بر تو قرائت كرديم تا حجّتى باشد براى تو عليه كسانىكه با تو دربارهء عيسى به مجادله برمىخيزند ؛ همانند هيئت نجران و ديگران . امّا اين‌كه خداوند اين اخبار را براى محمّد صلّى اللّه عليه و آله حجّت قرار داده ، بدان سبب است كه او امّى بود و خواندن نمىدانست و كسى نيز اين اخبار را به او نداده بود .\r\nبنابراين ، حضرت محمّد صلّى اللّه عليه و آله جز از طريق وحى از راه‌هاى ديگر به اين اخبار ، علم پيدا نكرده بود . منظور از « ذكر حكيم » ، قرآن است .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nهمانندى عيسى و آدم\r\n\r\n[ سوره آل‌عمران ( 3 ) : آيات 59 تا 63 
  ]\r\nإِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ ( 59 ) الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ ( 60 ) فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ ( 61 ) إِنَّ هذا لَهُوَ الْقَصَصُ الْحَقُّ وَ ما مِنْ إِلهٍ إِلاَّ اللَّهُ وَ إِنَّ اللَّهَ لَهُوَ الْعَزِيزُ الْحَكِيمُ ( 62 ) فَإِنْ تَوَلَّوْا فَإِنَّ اللَّهَ عَلِيمٌ بِالْمُفْسِدِينَ ( 63 )\r\nمثل عيسى در نزد خدا چون مثل آدم است كه او را از خاك بيافريد و به او گفت : موجود شو ؛ پس موجود شد . ( 59 )\r\nاين سخن حق از جانب پروردگار تو است و از ترديدكنندگان مباش . ( 60 )\r\nاز آن پس كه به آگاهى رسيده‌اى هركس كه دربارهء او با تو مجادله كند ، بگو :\r\nبياييد تا حاضر آوريم ما فرزندان خود و شما فرزندان خود را ، ما خود و شما خود . آن‌گاه دعا و تضرّع كنيم و لعنت خدا را بر دروغگويان بفرستيم . ( 61 )\r\nهمانا اين داستانى است راست و درست . جز اللّه هيچ‌خدايى نيست . او خدايى پيروزمند و حكيم است . ( 62 )\r\nاگر روىگردان شوند ، خداوند مفسدان را مىشناسد . ( 63 )\r\n\r\nواژگان\r\nالامتراء : شك و ترديد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nالبهلة : به ضمّ يا فتح [ باء 
  ] لعنت كردن . « بهله اللّه ؛ خدا او را لعنت كرد » . آن‌گاه به كار بردنش در مطلق دعا شيوع پيدا كرده است .\r\nالقصص : جستجوى اثر . از اين‌گونه است سخن خداى متعال كه فرمود :  « وَ قالَتْ لِأُخْتِهِ قُصِّيهِ ؛  « 1 » اثر او را جستجو كن » .\r\n\r\nاعراب\r\nگاهى به نظر مىرسد كه جملهء  « خَلَقَهُ مِنْ تُرابٍ »  صفت براى آدم باشد ، لكن اين نظر درست نيست ؛ زيرا جملهء مذكور جملهء مستأنفه و جواب براى سؤالى مقدّر است ؛ گويى پرسش‌كننده‌اى مىپرسد : عيسى در چه چيزى به آدم شباهت دارد ؟ پاسخ داده شده كه هركدام از آنها بدون پدر ، آفريده شده است ، بلكه خلقت آدم عجيب‌تر است ؛ چراكه او مادر نيز ندارد . بنابراين ، جملهء  « خَلَقَهُ مِنْ تُرابٍ »  در معنا به آدم ارتباط دارد نه در لفظ . امّا سخن خدا :  « لَهُوَ »  ممكن است ضمير فصل باشد كه محلّى از اعراب ندارد يا  « لَهُوَ »  مبتدا ،  « الْقَصَصُ »  خبر آن و جمله ، خبر براى  « إِنَّ »  باشد .\r\n\r\nتفسير\r\n إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ .  مفسران مىگويند : هيئت نجران به رسول خدا صلّى اللّه عليه و آله گفت : چرا به رئيس ما عيسى عليه السّلام دشنام مىدهى ؟ پيامبر فرمود : چگونه ؟ گفتند : تو مىگويى : او بنده است . پيامبر فرمود : بله ، او بندهء خدا و فرستاده و كلمهء اوست كه آن را به مريم عذراء القا كرد . آنان گفتند : آيا تو انسانى را بدون پدر ديده‌اى ؟ ازاين‌رو ، اين آيه نازل شد :  « إِنَّ مَثَلَ عِيسى عِنْدَ اللَّهِ كَمَثَلِ آدَمَ . . . » . \r\nاين روايت ، خواه صحيح باشد و خواه صحيح نباشد ، لكن مطلب فوق ، دقيقا\r\n\r\n\r\n","description":"","footnote":"\r\n( 1 ) . قصص ( 28 ) آيهء 11 .\r\n","page_name":" 130 ","page_number":130},
  {"content":"\r\n\r\nموضوع آيهء مورد نظر است ؛ زيرا نصارا براى اثبات عقيدهء خود ، كه عيسى خداست ، همچنان به اين مطلب استدلال مىكردند كه وى بدون پدر به دنيا آمده است . خداوند اين دليل آنها را با استناد به خلقت آدم باطل كرد ؛ به اين ترتيب كه اگر عيسى به اين دليل كه بدون پدر به دنيا آمده ، خدا يا پسر خداست ، پس آدم سزاوارتر است كه چنين باشد ؛ زيرا او بدون پدر و مادر به وجود آمد . نصارا به اين دليل نقضى پاسخ ندادند و هرگز پاسخ نخواهند داد .\r\nممكن است اين پرسش در ذهن خواننده مطرح شود : ظاهر سخن خداوند متعال  « خَلَقَهُ مِنْ تُرابٍ » ،  آن است كه خدا آدم را به وجود آورد و همه‌چيز تمام شد . بر اين اساس ، آفرينش آدم ، پيش از سخن  « كُنْ فَيَكُونُ »  بوده است و ديگر جايى براى آن باقى نمىماند ؛ چراكه در اين‌صورت ، ايجاد موجود و آفرينش آفريده شده خواهد بود .\r\nبديهى است كه سخن خدا بايد بر بهترين معنا حمل شود ؟\r\nپاسخ : خداوند آدم را در چند مرحله آفريد : در مرحلهء اوّل او را از گل و بدون روح آفريد آن‌گاه روح را در او قرار داد . بنابراين ، معنا [ ى  « كُنْ فَيَكُونُ »  
  ] اين مىشود : اى گل ! انسانى باش از گوشت و خون و عاطفه و ادراك .\r\n\r\nپيامبران و گناه\r\n الْحَقُّ مِنْ رَبِّكَ ؛  يعنى [ اى پيامبر ! 
  ] آنچه را بر تو فروفرستاديم و دربارهء عيسى به تو خبر داديم ، سخنى حق از جانب پروردگارت است . بنابراين  فَلا تَكُنْ مِنَ الْمُمْتَرِينَ ؛  از ترديدكنندگان مباش .\r\nدر اين‌جا ممكن است اين سؤال مطرح شود كه محال است پيامبر دربارهء آنچه خدا به وى خبر داد ، شك كند ؛ زيرا شك با ايمان تضاد دارد چه رسد به عصمت . لذا نهى مزبور را چگونه مىتوان توجيه كرد ؟\r\nمفسّران به اين پرسش دو پاسخ داده‌اند : اوّل آن‌كه ، گرچه اين نهى برحسب ظاهر\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nخطاب به پيامبر است ، درواقع ، مراد خداوند كسانى ديگر هستند . دوم آن‌كه ، مقصود آن است كه پيامبر به يقين خود ادامه دهد .\r\nاين هردو پاسخ خالى از اشكال نيست ؛ زيرا درستى اين‌دو پاسخ متوقّف بر آن است كه خداوند نتواند پيامبران خويش را از معصيت و گناه نهى كند ؛ با آن‌كه درست اين است كه خدا پيامبران خود را از معصيت نهى مىكند . اوّلا ، به اين دليل كه نهى مزبور ، فرمانى است از سوى مقام بالاتر به كسانىكه از او پايين‌ترند . ثانيا ، عصمت ، غريزه و سرشت انبيا نيست تا معصيت ذاتا براى آنان محال باشد ، و گرنه عصمت بر ايشان فضيلت محسوب نمىشد . بنابراين ، ارتكاب گناه از پيامبران امكان‌پذير است و تنها در مرحلهء وقوع [ و عمل 
  ] براى آنها محال مىباشد . حال كه چنين است و باتوجّه به اين موضوع ، درستى صدور « نهى » از سوى خداوند خطاب به پيامبران آشكار مىشود . البتّه بايد يادآور شد كه اين فرمان « نهى » بايد تنها از سوى خدا باشد ؛ زيرا هيچ‌كس ، جز خداى متعال ، مقامش از انبيا بالاتر نيست [ تا به آنان فرمان صادر كند 
  ] .\r\nنواهى زيادى كه در اين زمينه در قرآن كريم آمده است ، از همين‌گونه مىباشد ؛ همانند اين سخن خداى متعال كه خطاب به حبيب خويش ، محمّد صلّى اللّه عليه و آله مىگويد :\r\n  « وَ لا تُطِعِ الْكافِرِينَ ؛   از كافران اطاعت نكن » . وانگهى بايد توجّه داشته باشيم كه پيامبران خود ، اين نواهى را دوست داشتند و حتّى از خدا صدور آنها را تقاضا مىكردند ؛ چنان‌كه يك مؤمن صالح از فردى كه از او داناتر و كامل‌تر است تقاضا مىكند او را اندرز دهد و به ياد خدا بيندازد .\r\n\r\nرخداد مباهله\r\n فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ .  اين آيه ، همان آيهء معروف به آيهء « مباهله » است و از آيات مهمّ قرآن به شمار مىرود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nنخستين هدف از اين آيهء كريمه و بزرگ ، تقويت دين حنيف و اثبات رسالت محمّدى با شيوه‌اى است كه علم و علما ، سابقهء آن را ندارند و هيچ‌كس ، جز آفرينندهء آسمان و زمين ، بر آن توانا نيست . باوجوداين هركس اعمّ از عالم و جاهل ، به آسانى آن را مىفهمد . اكنون داستان اين آيه را از آغاز آن ، به اختصار مىآوريم :\r\nاين آيه به نهمين سال هجرت پيامبر بزرگ صلّى اللّه عليه و آله به مدينه مربوط مىشود . اين سال به نام « عام الوفود » [ سال هيئت‌ها 
  ] معروف است ؛ زيرا در آن ، مردم از نقاط مختلف جزيرهء عربى به صورت هيئت‌ها و دسته‌هايى به خدمت رسول اكرم صلّى اللّه عليه و آله مىآمدند و اظهار ارادت مىكردند ؛ در مقطعى كه خداوند پيام اسلام را رفعت بخشيده و مسلمانان را بر دشمنان دين ، پيروز كرده بود .\r\nاز جملهء اين هيئت‌ها ، هيئت نصاراى نجران يمن بود كه از شصت تن تشكيل مىشد . برخى گفته‌اند : اين هيئت ، متشكّل از چهارده تن از اشراف و سران آنها بود ؛ از جمله : رئيس و فرمانده آنان ، « عبد المسيح » ، و ديگرى مشاور و صاحب‌نظرشان ، « ايهب » ملقّب به سيّد ، و سومين آنان ، حبر و اسقف آنان بود كه مقام بلند و منزلت بزرگى [ در ميان نصارا 
  ] داشت . پادشاه روم ، كليساها و مدرسه‌هاى زيادى براى او تأسيس كرده و اموال و مقام‌هايى به وى اختصاص داده بود .\r\nپيامبر اسلام به نصرانىهاى نجران خوشامد گفت و ورود هيئت آنها را گرامى داشت . هنگامى كه وقت نمازشان فرارسيد ، ناقوس را به صدا درآوردند و در مسجد پيامبر ، به سمت مشرق نماز گزاردند . اصحاب خواستند آنها را از اين كار باز دارند . پيامبر فرمود : « آنها را واگذاريد » . ما پيش‌تر در تفسير آيهء 8 سورهء آل عمران ، به اين موضوع اشاره كرديم .\r\nپس از آن‌كه اعضاى هيئت نجران در جايگاه خود استقرار يافتند ، به مجادله با رسول خدا دربارهء عيسى پرداختند . يك‌بار گفتند : او خداست . بار ديگر مدّعى شدند :\r\nاو فرزند خداست . بار سوم گفتند : او سومى از سه تاست و براى اثبات مدّعاى خود ،\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدلايلى اقامه كردند كه تفسير و نيز ابطال آنها قبلا گفته شد .\r\nكسى كه دلايل نصارا را باطل كرد ، خود خدا بود ؛ لكن از زبان محمّد صلّى اللّه عليه و آله . در ميان هيئت ، دانشمندانى وجود داشتند كه معمولا حقيقت بر چنين دانشمندانى پنهان نمىماند . از جملهء آنها مىتوان از « ابو حارثه » ، رئيس دينى اين هيئت نام برد . همچنين وى برادرى به نام « كرز » داشت كه همراه او بود . هنگامى كه ابو حارثه آيات روشن الهى را شنيد ، آهسته به برادرش ، كرز گفت : محمّد صلّى اللّه عليه و آله همان پيامبرى است كه ما انتظار او را مىكشيديم . برادرش گفت : اگر تو بر اين امر يقين دارى پس چه چيزى مانع مىشود كه وى را تصديق كنى ؟ ابو حارثه گفت : پادشاهان اموال زيادى به ما دادند و ما را گرامى داشتند و اگر ما به محمّد ايمان آوريم ، آنان همه‌چيز را از ما خواهند گرفت .\r\nسخن ابو حارثه در قلب « كرز » جاى گرفت و مدّتى آن را در زواياى دل خويش پنهان داشت . مدّتى بعد او اسلام خود را اعلام و جريان برادرش را با مردم بازگو كرد .\r\nدرستى اين روايت نياز به دليل ندارد ؛ زيرا خود بر درستىاش دلالت دارد و به اصطلاح منطقىها « برهان آن ، با خود آن است » ، چراكه پيش‌تر در هنگام تفسير آيهء 54 همين سوره ، تحت عنوان « حق و صاحبان منافع » ، گفتيم كه بسيارى از كسانىكه حق را انكار و با آن دشمنى مىكنند ، به سبب حفظ مصالح ويژه و منافع شخصى آنهاست .\r\nپيامبر اسلام با دليل كوبنده و منطق صحيح ، كه بالاتر از آن را نمىتوان تصور كرد ، در مورد صفات و خصوصيات عيسى عليه السّلام با هيئت نجران به مناظره پرداخت ؛ امّا وقتى آنان به دشمنى خود همچنان پاى فشردند ، او سخن خويش را با آنان قطع كرد و به مناظره پايان داد و آنان را به كارى فراخواند كه با براهين و مناقشه‌ها ، هيچ‌گونه شباهتى نداشت ؛ امّا نزاع و تخاصم را قاطعانه و به سرعت ، از بين مىبرد . آنها را تنها به يك « كلمه » فراخواند ؛ كلمه‌اى كه در آن لحظهء حسّاس كسى آن را بر زبان جارى نمىكرد ، مگر اين‌كه به راستگويى خويش يقين داشته باشد و كسى از گفتن آن خوددارى نمىكرد مگر اين‌كه به دروغگويى خود يقين داشته باشد . اين كلمه ، چنين\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبود : « نفرين خدا بر دروغگويان باد ! » . اين سخن مىتوانست با معجزه‌اى توأم باشد كه از تمامى معجزات مسيح بالاتر مىبود ؛ زيرا در آن لحظه ، صاعقه‌اى از آسمان بر سر دروغگو فرومىريخت كه زمين را بر او پر از آتش مىساخت .\r\nروايات متواترى در كتاب‌هاى حديث و تفسير همچون : صحيح مسلم ، صحيح ترمذى ، تفسير طبرى ، تفسير رازى ، البحر المحيط ، غرائب القرآن ، روح البيان ، المنار ، المراغى و كتاب‌هاى ديگر ، وارد شده است كه مضمون آنها چنين است :\r\nمحمّد صلّى اللّه عليه و آله درحالىكه رداى سياه‌رنگ و نادوخته‌اى دربر داشت ، بيرون آمد .\r\nحسين را در بغل گرفته بود و دست حسن را نيز در دست داشت و فاطمه و على در پشت سرش حركت مىكردند . پيامبر مىفرمود : « وقتى دعا كردم ، آمين بگوييد » .\r\nرئيس دينى هيئت نجران گفت : اى نصارا ! من چهره‌هايى را مىبينم كه اگر از خدا بخواهند كوهى را از جايش بركند و به جاى ديگر منتقل سازد ، اين كار را خواهد كرد .\r\nبنابراين ، مباهله نكنيد كه هلاك مىشويد . آن‌گاه گفت : اى ابو القاسم ! نظريهء ما بر اين قرار گرفته كه با تو مباهله نكنيم . پيامبر فرمود : « پس اسلام بياوريد » . آنان امتناع ورزيدند . آن‌گاه پيامبر با آنان به پرداختن جزيه مصالحه كرد .\r\nهيئت ، شكست‌خورده و فرومايه بازگشت ، درحالىكه جامهء ناكامى و سرافكندگى را پشت‌سر خود مىكشيد . پس از اين مباهله ، بسيارى از افرادى كه تا آن لحظه ايمان نياورده بودند ، ايمان آوردند و ايمان مؤمنان نيز افزايش يافت .\r\nمحمّد صلّى اللّه عليه و آله درحالىكه اهل بيتش و عزيزترين مردم در قلب او ، وى را همراهى مىكردند ، به مباهله اقدام كرد . او پيروزى را پيشاپيش ، چنان براى خويش تضمين كرده بود كه گويى در دست خود وى است . . . آرى ، دليلى روشن‌تر و درست‌تر از مباهله براى اثبات نبوّت پيامبر وجود ندارد . اين ماجرا از دلالت نور خورشيد بر وجود خورشيد نيز روشن‌تر است . من اين معجزه را براى هيچ‌يك از انبيا سراغ ندارم ؛ چه ، آنان تنها عليه كافران نفرين مىكردند و خداوند نيز مستجاب مىفرمود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nممكن است اين پرسش مطرح شود : پيامبر برخى از كفّار را به ايمان فراخواند ؛ لكن آنان گفتند :  « اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ ؛  « 1 » بارخدايا ! اگر اين‌كه از جانب تو آمده حقّ است ، بر ما از آسمان بارانى از سنگ ببار » ؛ امّا در عين حال عذاب بر آنان فرود نيامد ؟\r\nپاسخ : در اين‌جا ما دربارهء « مباهله » سخن مىگوييم و آن ، تنها در جايى تحقّق مىپذيرد كه احتجاج و ادّعا باشد . به‌علاوه ، مباهله در صورتى جايز است كه خدا يا رسول او اجازه دهد ، آن هم به اين دليل كه اگر مباهله صورت نگيرد ، راستگويى فردى كه راست مىگويد آشكار نمىشود . بنابراين ، سخن كافران كه گفتند : « بر ما از آسمان بارانى از سنگ ببار » ، مباهله نيست . ازاين‌رو ، خداوند كيفر آنها را تا روز قيامت به تأخير انداخت .\r\n\r\nاهل بيت\r\nفخر رازى در تفسير آيهء مباهله گفته است : « روايت شده كه وقتى محمّد صلّى اللّه عليه و آله با رداى سياه‌رنگ و نادوخته بيرون آمد ، حسن ( رضى اللّه عنه ) آمد ، پس پيامبر او را در زير ردايش جاى داد . آن‌گاه حسين ( رضى اللّه عنه ) آمد ، پيامبر او را نيز در زير ردايش جاى داد . آن‌گاه فاطمه و على ( رضى اللّه عنهما ) آمدند . سپس پيامبر گفت :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً » .  « 2 »\r\nبدان‌كه اين روايت از رواياتى است كه مفسّران و محدّثان بر درستى آن وحدت نظر دارند . آن‌گاه فخر رازى افزوده است : اين آيه دلالت دارد كه حسن و حسين ( عليهما السلام ) ، فرزندان رسول خدا صلّى اللّه عليه و آله هستند . پيامبر وعده داد كه فرزندانش را فراخواند ، پس حسن و حسين را فراخواند . بنابراين ، بايد آن دو تن ، فرزندان رسول\r\n\r\n\r\n","description":"","footnote":"\r\n( 1 ) . انفال ( 8 ) آيهء 32 .\r\n( 2 ) . احزاب ( 33 ) آيهء 33 .\r\n","page_name":" 136 ","page_number":136},
  {"content":"\r\n\r\nخدا باشند . از چيزهايى كه اين موضوع را تأييد مىكند ، اين سخن خداوند در سورهء انعام است :  « وَ مِنْ ذُرِّيَّتِهِ داوُدَ وَ سُلَيْمانَ   وَ زَكَرِيَّا وَ يَحْيى وَ عِيسى . . . »  . روشن است كه عيسى تنها از ناحيهء مادر به ابراهيم منسوب است نه از جهت پدر » .\r\nمن اين موضوع را در كتاب فضائل الامام على به تفصيل بحث كرده و يك بخش مستقل را با عنوان « ابناء رسول اللّه » بدان اختصاص داده‌ام .\r\n  إِنَّ هذا لَهُوَ الْقَصَصُ الْحَقُّ وَ ما مِنْ إِلهٍ إِلَّا اللَّهُ وَ إِنَّ اللَّهَ لَهُوَ الْعَزِيزُ الْحَكِيمُ . فَإِنْ تَوَلَّوْا فَإِنَّ اللَّهَ عَلِيمٌ بِالْمُفْسِدِينَ .   اين آيه به مقام عيسى كه پيش‌تر گفته شد و اين‌كه وى پيامبرى است فرستاده از سوى خدا ، اشاره دارد . همچنين او ، آن‌گونه كه يهود مىپندارند ، زنازاده نيست و يا آن‌چنان‌كه نصارا ادّعا مىكنند خدا يا فرزند خدا نمىباشد . و اگر كسى به اين حقيقت ايمان نياورد و آن را تصديق نكند ، پس اى محمّد صلّى اللّه عليه و آله ! او را به حال خود واگذار كه خدا به تباهى و گمراهى او آگاه‌تر است و مىتواند او را به كيفر كردارش ، آن‌گونه كه شايسته است ، برساند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nدعوت به باورهاى مشترك\r\n\r\n[ سوره آل‌عمران ( 3 ) : آيات 64 تا 68 
  ]\r\nقُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلاَّ نَعْبُدَ إِلاَّ اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ( 64 ) يا أَهْلَ الْكِتابِ لِمَ تُحَاجُّونَ فِي إِبْراهِيمَ وَ ما أُنْزِلَتِ التَّوْراةُ وَ الْإِنْجِيلُ إِلاَّ مِنْ بَعْدِهِ أَ فَلا تَعْقِلُونَ ( 65 ) ها أَنْتُمْ هؤُلاءِ حاجَجْتُمْ فِيما لَكُمْ بِهِ عِلْمٌ فَلِمَ تُحَاجُّونَ فِيما لَيْسَ لَكُمْ بِهِ عِلْمٌ وَ اللَّهُ يَعْلَمُ وَ أَنْتُمْ لا تَعْلَمُونَ ( 66 ) ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ ( 67 ) إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ ( 68 )\r\nاى اهل كتاب ! بياييد به سوى كلمه‌اى كه ميان من و شما مشترك است : آن‌كه جز خداى را نپرستيم و هيچ‌چيز را شريك او نسازيم و بعضى از ما بعضى ديگر را سواى خدا به پرستش نگيرد . اگر آنان روىگردان شدند ، بگو : شاهد باشيد كه ما مسلمان هستيم . ( 64 )\r\nاى اهل كتاب ! چرا دربارهء ابراهيم مجادله مىكنيد ، درحالىكه تورات و انجيل بعد از او نازل شده است ؟ مگر نمىانديشيد ؟ ( 65 )\r\nهان اى اهل كتاب ! گرفتم كه در آنچه بدان علم داريد مجادله‌تان روا باشد ؛ چرا در آنچه بدان علم نداريد مجادله مىكنيد ؟ درحالىكه خدا مىداند و شما نمىدانيد . ( 66 )\r\nابراهيم نه يهودى بود نه نصرانى ، بلكه حنيفى مسلمان بود و از\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمشركان نبود . ( 67 )\r\nنزديك‌ترين كسان به ابراهيم همانا پيروان او و اين پيامبر و مؤمنان هستند و خدا ياور مؤمنان است . ( 68 )\r\n\r\nواژگان\r\nسواء : عدل و انصاف .\r\nحنيف : روىگردان از اعتقادات باطل و ناپايدار .\r\n\r\nاعراب\r\n« ان لا نعبد » ، [ تأويل به 
  ] مصدر ، و محلّ آن مجرور و بدل از  « كَلِمَةٍ »  است .  « شَيْئاً »  مفعول به ، و مراد از آن ، هرچيزى اعمّ از انسان و غير انسان مىباشد . « هاء » در  « ها أَنْتُمْ »  براى تنبيه است ؛ همانند « هاء » در « هذا » ، و  « أَنْتُمْ »  مبتدا و  « هؤُلاءِ »  عطف بيان يا بدل است . جملهء  « حاجَجْتُمْ »  خبر است براى  « أَنْتُمْ » ؛  و « لام » در  « لَلَّذِينَ »  براى تأكيد و « الّذين » خبر براى  « إِنَّ »  و  « هذَا النَّبِيُّ »  عطف بر خبر است .\r\n\r\nتفسير\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ .  يهود تنها به تورات ، و نصارا هم به تورات و هم به انجيل ايمان دارند . مسلمانان به تورات ، انجيل و قرآن ايمان دارند . اين كتب سه گانه بر اين عقيده وحدت‌نظر دارند كه جهان داراى تدبيركننده‌اى حكيم است ؛ لكن نصارا در اين زمينه دچار افراط شدند و براى او شريكانى قرار دادند و گفتند : او داراى فرزندى است . و نيز بزرگان دينى و راهبان خود را به جاى خدا پرستيدند ؛ راهبانى كه براى آنان چيزهايى را حلال و چيزهايى را حرام مىكنند ، خطاها و گناهان آنها را مىبخشند و بديشان جاهايى را در آسمان مىفروشند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nروايت شده كه عدى بن حاتم به رسول خدا گفت : خداوند در كتاب خود مىگويد : « آنان به جاى خداوند ، بزرگان دينى و راهبان خود را مىپرستند » ، با اين‌كه نصارا ، بزرگان و راهبان خود را نمىپرستند ؟ رسول خدا صلّى اللّه عليه و آله فرمود : « مگر نه اين است كه آنان چيزهايى را براى شما حلال و چيزهايى را حرام مىكردند و شما آن را مىپذيرفتيد ؟ » عدى گفت : بلى . حضرت فرمود : « معناى ارباب گرفتن ، همين است » .\r\nحتى اكنون كه ما در قرن بيستم زندگى مىكنيم ، همچنان در روزنامه‌ها مىخوانيم و از راديوها مىشنويم كه فلانى به خدمت پاپ مشرّف شد و پاپ به او بركت بخشيد و همچنين بركت به دست كاردينال و پاتريارك بخشيده مىشود ؛ امّا مسلمانان عقيده دارند كه بركت تنها از سوى خداوند است :  « رَحْمَتُ اللَّهِ وَ بَرَكاتُهُ عَلَيْكُمْ ؛  « 1 » رحمت و بركات خدا بر شما باد » .\r\nيهود ، عيسى را منكر شدند و كوشيدند كه او را به دار بزنند و نيز علىرغم اين‌كه مىدانستند محمّد صلّى اللّه عليه و آله راست مىگويد ، او را انكار كردند . خداوند متعال مىگويد :  « فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ ؛  « 2 » وقتى به سوى آنان آمد ، او را بازشناختند ، ولى نسبت به او كافر شدند . پس لعنت خدا بر كافران باد » .\r\nپيامبر با بهترين شيوه با اهل كتاب به جدال پرداخت و دلايل گوناگونى عليه آنان آورد و تمامى راه‌ها را بر آنان مسدود ساخت ؛ لكن آنان همچنان بر كفر خود اصرار ورزيدند . آن‌گاه آنها را به مباهله فراخواند ؛ امّا آنان به جاى اعتراف به حق ، جزيه را با خوارى پذيرفتند . باوجوداين ، پيامبر مشتاق ايمان آوردن نصارا بود ، بلكه با هرمنكر حقّى ، چنين شيوه‌اى داشت ، تا آن‌جا كه خداوند در آيهء 103 سورهء يوسف ، خطاب به وى چنين فرمود :  « وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ ؛  بسيارى از مردم ايمان نمىآورند ؛ هرچند تو مشتاق آن هستى » . و در آيهء 37 سورهء نحل مىگويد :  « إِنْ تَحْرِصْ \r\n\r\n\r\n","description":"","footnote":"\r\n( 1 ) . هود ( 11 ) آيهء 73 .\r\n( 2 ) . بقره ( 2 ) آيهء 89 .\r\n","page_name":" 140 ","page_number":140},
  {"content":"\r\n\r\n عَلى هُداهُمْ فَإِنَّ اللَّهَ لا يَهْدِي مَنْ يُضِلُّ ؛  اگر تو به هدايت آنها حريص باشى ، خدا آن را كه گمراه كرده هدايت نمىكند » .\r\nبراى اين‌كه حجّت بر معاندان ، تمام و حقيقت آنان بر پيامبر صلّى اللّه عليه و آله و همهء مردم آشكار شود ، خدا فرمود : اى محمّد ! جدال و مباهله با آنان را رها كن و شيوه‌اى را در رفتار با آنان در پيش گير كه هرخردمندى به عادلانه بودن و حقّانيت آن گواهى مىدهد ، بلكه بديهى و هماهنگ با وجدان و ضمير ناخودآگاه بشرى است ؛ و آن اين‌كه ، آنها را به چيزى فرابخوان كه عقل و تمامى كتب آسمانى بدان اعتراف دارند و آن ، اين است :\r\nهمگى خداوندى را بپرستيد كه يگانه است و شريك ندارد و برخى ، بعضى ديگر را پرستش نكنند و بر ديگرى برترى نجويند و اين ، همان كلمه‌اى است كه همه آن را پذيرفته‌اند .\r\n فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ؛  يعنى اى پيامبر ! اگر آنان حتّى اين موضوع بديهى را نپذيرفتند و از هرچيزى جز شرك و لجاجت سرباز زدند ، از آنان اعراض كن و به همراه كسانىكه به تو ايمان آورده‌اند ، به آنها بگو : گواهى دهيد كه ما مسلمان هستيم . در گواهى دادن كافران به اسلام آوردن مسلمانان ، دو فايده وجود دارد :\r\n1 . كافران متوجّه مىشوند كه نه خود آنان اهميّتى دارند و نه كافر شدن ايشان ؛ زيرا محمّد صلّى اللّه عليه و آله و همراهانش به حق ايمان دارند و بدان عمل مىكنند ؛ حتّى اگر تمام مردم شرق و غرب كافر شوند .\r\n2 . با گواهى دادن كافران ، مشخّص مىشود كه مسلمانان تنها خداى يگانه را عبادت مىكنند و برخى از آنان بعضى ديگر را به جاى خدا نمىپرستند و هيچ‌كدام از آنها - هر كس كه باشد - حقّ حلال يا حرام كردن چيزى را ندارد و نمىتواند گناهان را ببخشد ؛ چنان‌كه غير مسلمانان اين كار را مىكنند .\r\n يا أَهْلَ الْكِتابِ لِمَ تُحَاجُّونَ فِي إِبْراهِيمَ وَ ما أُنْزِلَتِ التَّوْراةُ وَ الْإِنْجِيلُ إِلَّا مِنْ بَعْدِهِ أَ فَلا تَعْقِلُونَ .  قرآن با عقل و منطق ، به جدال با اهل كتاب پرداخت . آن‌گاه آنان را به\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمباهله ، بعد به كلمه‌اى مشترك ، كه همان ايمان داشتن به وحدانيت خدا باشد ، فراخواند . سپس قرآن جدال با اهل كتاب را از سر گرفته ، بار ديگر به آنچه در مرحلهء نخست بدان پرداخته بود ، بازمىگردد . روال قرآن در هنگامى كه به بيان نكته‌اى مىپردازد اين است كه از آن نكته به موضوع ديگر منتقل مىشود ، سپس به بيان همان موضوع نخست بازمىگردد . اكنون به موضوع اهل كتاب مىپردازد و برخى از سخنان آنان را مطرح و ابطال مىكند . گفتهء يهود را يادآور مىشود كه مىگويند : ابراهيم يهودى بوده است و اين سخن نصارا كه مىگويند : ابراهيم نصرانى بوده است . مردود بودن اين سخن آشكار است ؛ زيرا يهوديّت پس از موسى پديد آمد ، درحالىكه ميان موسى و ابراهيم هزار سال فاصله بوده است . نصرانيت نيز پس از عيسى به وجود آمد و ميان او و ابراهيم دو هزار سال فاصله بود ؛ چنان‌كه در تفسير روح البيان آمده است .\r\nبنابراين ، دربارهء ابراهيم كه پيش از يهوديت و نصرانيت بوده ، چگونه مىتوان گفت :\r\nوى معتقد به دينى است كه پس از او آمده است ؟ « آيا نمىانديشيد ! » .\r\nاين گفتهء يهود و نصارا [ دربارهء ابراهيم 
  ] ما را به ياد لطيفه‌اى مىاندازد كه لبنانىها آن را براى سرگرمى و مزاح نقل مىكنند . آن سخن چنين است : دو مرد در سفرى به‌طور اتّفاقى با يكديگر برخوردند . با آغاز گفتگو ، يكى از ديگرى پرسيد : آيا به مكّه مكرّمه مشرف شده‌اى ؟ او در جواب گفت : بله ، خدا را سپاس مىگزارم كه آنچه بر ذمّه‌ام بود ، ادا كردم . همراه وى پرسيد : آيا زمزم را ديدى ؟ آن مرد گفت : آرى ، او دختر خوبى است . رفيقش گفت : واى بر تو ! آن ، چاه آبى است و نه دخترى . آن مرد گفت : پس آن را بعد از آن‌كه من فريضهء حجّ را انجام دادم ، حفر كرده‌اند .\r\nحكايت مذاهب و فرقه‌هايى كه پس از پيامبر بزرگ اسلام صلّى اللّه عليه و آله پديد آمده‌اند ، شباهت زيادى به حجّ اين مرد دارد . آرى ، هركس دين خود را از انسان ديگرى بگيرد همين‌گونه خواهد بود ، مگر اين‌كه از پيامبر صلّى اللّه عليه و آله دربارهء آن انسان ، نصّى وارد شده باشد ؛ چنان‌كه حديث ثقلين از پيامبر وارد شده و بر ما واجب كرده كه بايد از كتاب خدا و\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاهل بيت رسول اللّه پيروى كنيم و نيز آن‌دو را با يكديگر مساوى دانسته است . ما اين موضوع را در هنگام تفسير آيهء 39 سورهء بقره بيان كرديم .\r\n ها أَنْتُمْ هؤُلاءِ حاجَجْتُمْ فِيما لَكُمْ بِهِ عِلْمٌ فَلِمَ تُحَاجُّونَ فِيما لَيْسَ لَكُمْ بِهِ عِلْمٌ وَ اللَّهُ يَعْلَمُ وَ أَنْتُمْ لا تَعْلَمُونَ .  گاهى انسان در يكى از علوم يا در يكى از موضوعات تخصّصى پيدا مىكند ، لذا مىتواند در آن ، به مجادله و مناقشه بپردازد و هيچ ضرورتى ندارد كه تمام گفتار و جدال‌هاى او مطابق با واقع باشد ، بلكه مهم آن است كه وى بدان علم يا موضوع ، هرچند به‌طور اجمال ، شناخت داشته باشد . امّا اگر شخص دربارهء موضوعى به جدال و مناقشه بپردازد ، بدون آن‌كه كمترين آشنايى با آن موضوع داشته باشد ، در اين‌صورت ، جدال و مناقشهء او نادانى و حماقت به شمار مىرود .\r\nبر اين اساس ، اهل كتاب دربارهء دينى كه معتقد به درستى آن هستند ، مىتوانند به جدال بپردازند و مىتوان اين جدال را توجيه كرد ؛ امّا جدال آنها دربارهء دين ابراهيم هيچ‌توجيه ظاهرى و يا واقعى ندارد ؛ چراكه آنان از دين ابراهيم ، كمترين اطّلاعى ندارند .\r\n ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ .  ابراهيم يهودى نبود ؛ زيرا ميان او و موسى هزار سال فاصله وجود داشت و او يهوديت را درك نكرد ؛ چون يهوديت ، مكتبى است كه با تحريف تعاليم موسى پديد آمد [ و ميان ابراهيم و موسى فاصله بود 
  ] . همچنين ابراهيم نصرانى نبود ؛ زيرا ميان او و عيسى دو هزار سال فاصله وجود داشت . او دين مسيحيت را نيز درك نكرد ؛ چراكه اين دين ، تحريف تعاليم عيسى است .\r\nابراهيم ، مسلمان به آن معناى معروف نبود ، لكن عقيده و ايمان او با اسلام هماهنگى دارد ؛ زيرا او به خدايى كه شريك و نظير ندارد ، ايمان داشت و اين اعتقاد ، همان اصل اساسى در دين اسلام است . با اين بيان ، پاسخ اين پرسش روشن شد كه مىپرسند : با اين‌كه قرآن پس از ابراهيم نازل شد ، پس چگونه وى مسلمان بوده است ؟\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nما پيش‌تر در تفسير آيهء 19 سورهء آل عمران گفتيم كه تمامى انبيا مسلمان بودند .\r\n« حنيف » به كسى گفته مىشود كه از اديان باطل به دين حقّ ميل مىكند . اين سخن خداوند كه فرمود : « ابراهيم از مشركان نبود » ، نوعى تعريض به نصارا محسوب مىشود كه مىگويند : مسيح پسر خداست و نيز تعريضى است به يهود كه مىگويند :\r\nعزير پسر خداست . همچنين تعريضى است به قوم عرب كه بت‌ها را مىپرستيدند ؛ درحالىكه ابراهيم مورد احترام همهء اين فرقه‌هاى سه‌گانه بود .\r\n إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ .  سزاوارترين مردم در انتساب به دين ابراهيم ، كه مورد احترام همگان است ، كسانى از امّت او هستند كه به دعوت وى پاسخ مثبت دهند يا عقيدهء آنان با عقيدهء او هماهنگ است و آنان ، محمّد صلّى اللّه عليه و آله و پيروان او هستند . على عليه السّلام فرمود :\r\n« سزاوارترين مردم در منتسب شدن به انبيا كسانى هستند كه تعاليم آنان را بيشتر از ديگران مىدانند » . آن‌گاه آيهء مزبور را قرائت كرد و گفت : « دوست محمّد صلّى اللّه عليه و آله كسى است كه از خدا اطاعت كند ؛ هرچند خويشاوند او نباشد و دشمن محمّد صلّى اللّه عليه و آله كسى است كه خدا را معصيت كند ؛ هرچند از خويشاوندان او باشد » .\r\n « وَ اللَّهُ وَلِيُّ الْمُؤْمِنِينَ » ؛  يعنى خدا ولىّ كسانى است كه تنها به او ايمان مىآورند و براى او شريك قرار نمىدهند و در گره‌گشايىها و منفعت‌خواهىها به غير وى پناه نمىبرند .\r\nبه راستى ، هيچ دليلى كه بر عظمت و اخلاص امام على عليه السّلام به خدا و دورى او از اهداف و اغراض دنيوى دلالت كند ، بالاتر از اين سخنان او نيست . اين‌كه امام عليه السّلام على رغم خويشاوندى كه با رسول خدا دارد و نزديك‌ترين مردم به آن حضرت است ، به اين خويشاوندى تمسّك نمىجويد ، نشان مىدهد كه عظمت وى تنها از خود او و اعمالش سرچشمه مىگيرد ؛ نه از حسب و نسب‌ها و خويشاوندىها و نه از نيرنگ‌ها و پرده‌پوشىها .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nگمراه‌گران خويش\r\n\r\n[ سوره آل‌عمران ( 3 ) : آيات 69 تا 71 
  ]\r\nوَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ وَ ما يُضِلُّونَ إِلاَّ أَنْفُسَهُمْ وَ ما يَشْعُرُونَ ( 69 ) يا أَهْلَ الْكِتابِ لِمَ تَكْفُرُونَ بِآياتِ اللَّهِ وَ أَنْتُمْ تَشْهَدُونَ ( 70 ) يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَ تَكْتُمُونَ الْحَقَّ وَ أَنْتُمْ تَعْلَمُونَ ( 71 )\r\nطايفه‌اى از اهل كتاب دوست دارند كه شما را گمراه كنند و حال آن‌كه نمىدانند كه جز خود را گمراه نمىكنند . ( 69 )\r\nاى اهل كتاب ! با آن‌كه خود به آيات خدا شهادت مىدهيد ؛ چرا انكارشان مىكنيد ؟ ( 70 )\r\nاى اهل كتاب ! با آن‌كه از حقيقت آگاهيد ؛ چرا حق را به باطل مىآميزيد و حقيقت را كتمان مىكنيد ؟ ( 71 )\r\n\r\nاعراب\r\n« لام » در « لم » حرف جر و « ما » براى استفهام است كه الف آن به سبب تخفيف حذف شده و « ميم » براى اين‌كه بر الف محذوف دلالت كند ، فتحه داده شده است .   « عَمَّ يَتَساءَلُونَ »   و  « فَبِمَ تُبَشِّرُونَ »  نيز اين‌گونه است .\r\n\r\n[ تفسير : 
  ]\r\n\r\nاسلام ، تقويت‌كنندهء اديان آسمانى\r\n وَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ وَ ما يُضِلُّونَ إِلَّا أَنْفُسَهُمْ وَ ما يَشْعُرُونَ . \r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمراد از طايفه‌اى از اهل كتاب ، گروهى از سران دينى آنان است . اين آيه ، دقيقا بر مبلّغان مسيحى انطباق دارد ؛ زيرا آنان با آنچه در توان دارند مىكوشند مسلمانان را مسيحى كنند و اگر نپذيرفتند ، تلاش مىكنند تا آنان را گمراه و در دين اسلام متزلزل سازند .\r\nآنان به همين اندازه كه مسلمانان ، انسان‌هاى بىدين [ و بىبندوبار 
  ] باشند ، بسنده مىكنند . امّا اين مبلّغان مسيحى درواقع و ناخودآگاه بر ضرر خودشان كار مىكنند ؛ چراكه تضعيف دين اسلام ، به‌عنوان دينى كه مردم را به وجود خداى مدبّر و حكيم در وراى اين جهان فرامىخواند ، به منزلهء شكست تمامى اديان و پيشوايان آنهاست كه از جملهء آنان ، خود اين مسيحيان هستند . اين‌جاست كه معناى اين سخن خدا را در مىيابيم :  « وَ ما يُضِلُّونَ إِلَّا أَنْفُسَهُمْ وَ ما يَشْعُرُونَ ؛  و حال آن‌كه نمىدانند كه جز خود را گمراه نمىكنند » .\r\nنمىدانم چرا مفسّران با وجود آشكار بودن اين معنا ، به آن توجّه نكرده‌اند ؛ زيرا آنان گفته‌اند : مراد از اين‌كه اهل كتاب خود را گمراه مىكنند ، اين است كه آنان به سبب گمراه كردن مسلمانان در روز قيامت ، گرفتار عذاب مىشوند . شيخ محمّد عبده و فخر رازى جملهء « اهل كتاب خود را گمراه مىكنند » را اين‌گونه تفسير كرده‌اند : تلاش آنان براى گمراه كردن مؤمنان ، هيچ سودى برايشان نخواهد داشت ، بلكه با نااميد شدن و شكستى كه مىخورند ، اين گمراهى به خود آنها بازمىگردد ؛ چراكه هيچ مسلمانى به آنها پاسخ مثبت نمىدهد و فريب گمراهىهاى آنان را نمىخورد . البتّه تفسير درست ، همان است كه ما گفتيم و آن اين‌كه تضعيف اسلام ، تضعيف همهء اديان آسمانى و پيروانشان است .\r\nبه‌هرحال ، اسلام با اصول و مبانى خود ، نيرومندتر از آن است كه دين مسيحيت يا اديان ديگر آن را شكست دهند . ازاين‌رو ، مىبينيم كه بت‌پرستان و اهل كتاب ، گروه گروه ، با رضايت خاطر و باور كامل ، به دين اسلام گرايش پيدا مىكنند و از طبقهء دانشمندان و روشنفكران نيز در ميان آنها وجود دارند ، درحالىكه ما هيچ فرد آگاه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمسلمانانى را نمىشناسيم كه پس از اسلام و شناخت حقيقت آن ، به دين ديگرى وارد شده و اسلام را ترك گفته باشد .\r\nكنت فرانسوى « هنرى دوكاسترى » در كتاب الاسلام ، سوانح و خواطر در بخش « الاسلام فى الجزائر » چنين گفته است : « مىبينيم كه اسلام با گرويدن بت‌پرستان آفريقا به آن و مجهّز شدن آنان در زير پرچم قرآن ، ثابت مىكند كه همچنان زنده و نيرومند است . هيچ‌كس از مسلمانان به دين ديگرى گرايش پيدا نمىكند و بسيار دشوار است كه مسيحيان ، مسلمانى را مسيحى كنند . سبب اين امر ، آن است كه يك مسلمان ، از موحد بودنش كاملا راضى و خشنود است » .\r\nدر اين‌جا مناسب است به قضيه‌اى شيرين و شنيدنى اشاره كنيم : در دههء سوم قرن حاضر ( قرن بيستم ) گروهى از مبلّغان مسيحى به شهر « عماره » عراق رفتند . تمامى ساكنان اين شهر شيعه هستند . آنان به اين شهر رفتند تا تمامى ساكنان يا برخى از آنها را مسيحى كنند . بدين منظور ، مدرسه و درمانگاهى تأسيس و تبليغات گسترده‌اى را آغاز كردند . مجالسى برگزار و پول‌هاى زيادى خرج نمودند . سخن‌گويشان بالاى منبر مىرفت و معجزات مسيح عليه السّلام را بازگو و تكرار مىكرد . . . لكن هربار كه معجزه‌اى از معجزات مسيح را بيان مىكرد ، مسلمان‌ها با صداى بلند فرياد مىزدند : درود خداوند بر محمّد و اهل بيت او ! وقتى اين صحنه چندين‌بار تكرار شد و مدرسه و درمانگاه و پول‌ها ، سودى نبخشيد ، آنان نااميد و شكست‌خورده از شهر عماره بازگشتند .\r\n يا أَهْلَ الْكِتابِ لِمَ تَكْفُرُونَ بِآياتِ اللَّهِ وَ أَنْتُمْ تَشْهَدُونَ .  مراد از « آيات الله » در اين‌جا ، دلايلى است بر نبوّت محمّد صلّى اللّه عليه و آله و درستى قرآن و عالى بودن تعاليم اسلام .\r\n يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَ تَكْتُمُونَ الْحَقَّ وَ أَنْتُمْ تَعْلَمُونَ .  منظور از « حق » در اين‌جا حقانيت اسلام و راستگويى پيامبر است كه براى اهل كتاب ، آشكار بود . باوجوداين ، برخى از اهل كتاب ، همچنان عليه مسلمانان و دينشان توطئه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمىكنند و دست به نيرنگ و فريب مىزنند و مطالب دروغ را به پيامبر اسلام و مسلمانان و قرآن نسبت مىدهند ؛ مثلا آنها مىگويند : محمّد مردم را به عبادت خويش ، كه به صورت بتى از طلا بود ، فرامىخواند . او بر طبل و نى مىنواخت . او فردى متزلزل و داراى اختلال اعصاب بود . و از اين‌گونه عبارات كه نشان‌دهندهء كينه و پستى مىباشد . « 1 »\r\nدكتر زكى نجيب محمود در كتاب ايّام فى آمريكا مىگويد : من در آمريكا نمايشنامه‌اى را ديدم كه سرتاسر آن ، تمسخر قرآن ، دروغ بستن به اسلام و توهين به محمّد صلّى اللّه عليه و آله بود ، درحالىكه از آمريكا [ در دنياى امروز 
  ] به‌عنوان يك كشور علم و تمدّن ياد مىشود و نيز كشورى است كه خيال مىكنى شعار دين با خود حمل مىكند و به نام مبارزه با الحاد ، بمب‌هاى خود را بر سر مستضعفان مىريزد !\r\n\r\n\r\n","description":"","footnote":"\r\n( 1 ) . اين ياوه‌گويىها در مقدّمهء كتاب الاسلام ، سوانح و خواطر ، تأليف « دوكاسترى » فرانسوى آمده است . نويسنده ، آن را از كتاب‌هاى زيادى نقل كرده است ؛ كتاب‌هايى كه غربىها آنها را به منظور دشنام و طعنه زدن به اسلام و پيامبر اسلام ، جعل كرده‌اند . آن‌گاه ، اين مطالب را تكذيب و با دليل و منطق ردّ كرده است . خداوند درست فرموده ، آن‌جا كه مىگويد : « از ميان اهل كتاب كسى است كه اگر او را امين شمرى و قنطارى به او بسپارى ، آن را به تو باز مىگرداند و از ايشان كسى است كه اگر امينش شمرى و دينارى به او بسپارى ، جز به تقاضا آن را بازنگرداند » ( آل عمران ( 3 ) آيهء 75 ) .\r\n","page_name":" 148 ","page_number":148},
  {"content":"\r\n\r\n\r\nدر اوّل روز ايمان بياوريد و در آخر آن انكارش كنيد\r\n\r\n[ سوره آل‌عمران ( 3 ) : آيات 72 تا 74 
  ]\r\nوَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ وَ اكْفُرُوا آخِرَهُ لَعَلَّهُمْ يَرْجِعُونَ ( 72 ) وَ لا تُؤْمِنُوا إِلاَّ لِمَنْ تَبِعَ دِينَكُمْ قُلْ إِنَّ الْهُدى هُدَى اللَّهِ أَنْ يُؤْتى أَحَدٌ مِثْلَ ما أُوتِيتُمْ أَوْ يُحاجُّوكُمْ عِنْدَ رَبِّكُمْ قُلْ إِنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ ( 73 ) يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 74 )\r\nطايفه‌اى از اهل كتاب گفتند : در اول روز به آنچه بر مؤمنان نازل شده است ايمان بياوريد و در آخر روز انكارش كنيد ، تا مگر از اعتقاد خويش بازگردند . ( 72 )\r\nو [ گفتند : 
  ] جز پيروان دين خود را تصديق مكنيد . بگو : هدايت ، هدايت خدايى است . و اگر بگويند كه به ديگران همان چيزهايى ارزانى شود كه به شما ارزانى شده است ، يا اگر گويند كه فردا در نزد پروردگارتان با شما به حجت مىايستند ، بگو : فضيلت به دست خداست ، به هركه خواهد آن را عطا مىكند كه او بخشاينده و داناست . ( 73 )\r\nهركه را بخواهد خاص رحمت خود مىكند و خدا صاحب كرمى است بس بزرگ . ( 74 )\r\n\r\nاعراب\r\n « وَجْهَ النَّهارِ »  منصوب است بنابر ظرفيّت و متعلّق به  « آمِنُوا »  و  « آخِرَهُ »  ظرف است و متعلّق به  « اكْفُرُوا » . \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nتفسير\r\n وَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ وَ اكْفُرُوا آخِرَهُ لَعَلَّهُمْ يَرْجِعُونَ ؛  يعنى مسلمانان از اسلام بازگردند .\r\nاين آيه به توطئه و نيرنگ گروهى از سران اهل كتاب ، اشاره دارد . خلاصهء اين نيرنگ آن بود كه آنها قرار گذاشتند تا در ابتداى روز به اسلام تظاهر كنند و در پايان روز از آن بازگردند تا شايد بدين وسيله در دل مسلمانانى كه اعتقاد ضعيفى دارند ، شك و ترديد به وجود آورند كه اگر دروغگويى محمّد صلّى اللّه عليه و آله برايشان ثابت نمىشد ، پس از ايمان آوردن ، دوباره كافر نمىشدند .\r\nممكن است اين سؤال مطرح شود : آيا اهل كتاب اين نيرنگ را به كار بستند يا خداوند پيامبرش را از نيرنگ آنها آگاه ساخت و آنان را پيش از آن‌كه نيرنگ خود را به مرحلهء اجرا بگذارند ، رسوا ساخت ؟\r\nپاسخ : آنچه آيه بر آن دلالت دارد آن است كه آنها [ چنين چيزى را 
  ] گفتند . امّا اين‌كه آيا آنان در مرحلهء سخن توقّف كردند يا از آن گذشته و به مرحلهء اجرا نيز رسيدند آيه در اين‌باره ساكت است . ما نيز در آنچه خدا سكوت كرده ، سكوت مىكنيم . بنابراين ، دليلى ندارد كه آنچه را در بسيارى از تفاسير آمده است ، بيان كنيم . در تفاسير چنين آورده‌اند : اين گروه از اهل كتاب با پيامبر نماز صبح را به جاى آوردند ، آن‌گاه در آخر روز بازگشتند و نماز خودشان را خواندند تا مردم ببينند كه باطل بودن دين [ اسلام 
  ] بر آنان آشكار شده است . البتّه اگر نقل اين مطالب درست باشد ، در آن صورت مىتوان دربارهء آنها سخن گفت .\r\n وَ لا تُؤْمِنُوا إِلَّا لِمَنْ تَبِعَ دِينَكُمْ .  چه‌بسا از اين آيه ، برداشت نامناسبى صورت مىگيرد و چنين استشهاد مىشود كه اين آيه از سخنان خداست و نه از سخنان يهود .\r\nحتّى شنيدم افراد زيادى هستند كه « و لا تأمنوا » قرائت مىكنند و معتقدند كه خداوند\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبه وسيلهء اين آيه از ما خواسته است كه جز كسانى را كه هم‌دين ما هستند ، امين قرار ندهيم .\r\nدرست آن است كه آيه ، باقى سخنان اهل كتاب كينه‌توز و نيرنگ‌باز است و خداوند آن را به عنوان حكايت از زبان آنان ، نقل كرده كه معنايش اين است : « برخى از اهل كتاب به برخى ديگر گفتند : اوّل روز ايمان بياوريد و آخر روز انكارش كنيد » .\r\nهمچنين آنها گفتند : « جز به كسانىكه پيروان دين شما هستند اطمينان نكنيد » كه مراد از واژهء  « لا تُؤْمِنُوا »  در اين‌جا ، اطمينان است و نه امانت يا ايمان ، و گرنه بايد به « باء » متعدّى مىشد و نه به « لام » . بنابراين ، معناى آيه اين است كه برخى از اهل كتاب به برخى ديگر گفتند : به هيچ‌كس اطمينان نكنيد جز كسانىكه كاملا از دين شما پيروى مىكنند ؛ نظير اين سخن خداى متعال :  « وَ يُؤْمِنُ لِلْمُؤْمِنِينَ ؛  به مؤمنان اطمينان مىكند » .\r\n قُلْ إِنَّ الْهُدى هُدَى اللَّهِ .  اين يك جملهء معترضه است كه خداوند با آن پيش از آن كه حكايت سخنان اهل كتاب را به پايان ببرد ، پيامبرش را مخاطب قرار داده است .\r\nمراد از  « الْهُدى هُدَى اللَّهِ »  ردّ نيرنگ‌هايى است كه اهل كتاب جنايتكار مىخواستند انجام دهند . آنها مىكوشيدند كه با تظاهر به اسلام و بعد بازگشتن از آن ، در دل افراد سست‌ايمان از پيروان رسول بزرگ اسلام ، ايجاد شك و ترديد كنند . خداوند با جملهء فوق مىخواهد بگويد كه اين نيرنگ براى آنان سودى ندارد ؛ زيرا اسلام هدايتى است از سوى خدا كه نيرنگ‌ها و توطئه‌ها نمىتواند آن را سست كند و از بين ببرد . خداوند متعال فرموده است :  « وَ مَنْ يَهْدِ اللَّهُ فَما لَهُ مِنْ مُضِلٍّ ؛  « 1 » هركه را خدا هدايت كند كسى نمىتواند او را گمراه سازد » .\r\n أَنْ يُؤْتى أَحَدٌ مِثْلَ ما أُوتِيتُمْ أَوْ يُحاجُّوكُمْ عِنْدَ رَبِّكُمْ .  اين آخرين سخنى است كه خداوند آن را از زبان اهل كتاب حكايت مىكند . خلاصهء معناى آيه ، چنين است : سران اهل كتاب در ميان خودشان و در دل‌هايشان عقيده داشتند كه ممكن است خدا\r\n\r\n\r\n","description":"","footnote":"\r\n( 1 ) . زمر ( 39 ) آيهء 37 .\r\n","page_name":" 151 ","page_number":151},
  {"content":"\r\n\r\nپيامبرى را بفرستد كه از بنى اسرائيل نباشد ، و اين‌كه نبوّت منحصر به آنان نمىباشد ؛ لكن پس از آن‌كه محمّد صلّى اللّه عليه و آله از سوى خدا آمد ، به سبب حسد و عداوت ، در ميان مردم چنين اظهار كردند كه دين و كتاب‌هايشان مىگويد : بايد پيامبر از بنى اسرائيل باشد و نه از ديگران . اين در حالى بود كه آنان به خوبى مىدانستند كه دروغ مىگويند و در روز قيامت در پيشگاه خدا محكوم و مجازات خواهند شد . سران اهل كتاب از اين بيم داشتند كه مبادا مسلمانان به اين موضوع پى ببرند در نتيجه پاىبندىشان به اسلام افزايش يابد و از اين جهت ، برخى به برخى ديگر گفتند : مبادا به مسلمانان بگوييد كه ما عقيده داريم كه خداوند مىتواند نبوّت را به كسى عطا كند كه اسرائيلى نباشد و مبادا به مسلمانان بگوييد كه ما در روز قيامت به سبب كتمان حقّ و دشمنى با آن در پيشگاه خدا محكوم هستيم .\r\nبه تعبير ديگر ، اهل كتاب و به‌ويژه يهوديان مىدانستند كه آنان با تكذيب محمّد صلّى اللّه عليه و آله در گمراهى قرار گرفته‌اند ؛ امّا از اين بيم داشتند كه مبادا يكى از آنان اين حقيقت را به مسلمانان بازگويد . بنابراين ، به يكديگر سفارش مىكردند كه حقيقت فوق را پنهان نگاه دارند و در عوض ، چنين وانمود كنند كه هرگز نمىشود پيامبر خدا ، عرب باشد .\r\nآرى ، شيوهء يهوديان از همان روزى كه آفريده شده‌اند تا امروز و تا آخرين روز ، همين‌گونه بوده و خواهد بود . دروغ مىگويند ، درحالىكه مىدانند دروغ مىگويند .\r\nمىخواهند با نيرنگ و فريب و ظاهرسازى آن را پنهان كنند ، لكن خيلى زود رسوا مىشوند . تنها قرآن نيست كه پستىها و جنايت‌هاى آنان را ثبت كرده باشد ، بلكه كتب ديگر اديان و به‌ويژه انجيل و كتاب‌هاى تاريخ و روزنامه‌ها و راديوها ، همگى هرروز تاريخ جنايت‌بارشان را تكرار مىكنند و همين روش آنها سبب شده كه ملّت‌هاى جهان ، يهوديان را آزار دهند و از دورهء فرعون تا دورهء هيتلر آنها را از خود برانند و هيچ ملّتى در روى زمين نتوانسته آنها را تحمل و از ايشان حمايت كند ، جز ايالات\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمتحدهء آمريكا ، چراكه هرچيزى به سوى همجنس خود گرايش دارد .\r\n قُلْ إِنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ .  مفسّران گفته‌اند : مراد از « فضل » در اين‌جا نبوّت و رسالت است و اين اختيار در دست خداست و هركس را كه شايستگى داشته باشد ، براى آن برمىگزيند ؛ خواه آن‌كس اسرائيلى باشد يا عرب .\r\nخداوند با اين آيه ، ادّعاى يهود را بر اين‌كه خداوند پيامبرى را جز از آنها مبعوث نمىكند ، ردّ كرده است .\r\nاين چيزى است كه مفسّران گفته‌اند و دليلشان اين است كه سياق آيهء مزبور دلالت دارد ؛ زيرا خداوند در مقام سخن گفتن دربارهء اهل كتاب و پندارهاى دروغين و نيرنگ‌هاى باطل آنان است .\r\nاما به نظر ما ، كلمهء  « الْفَضْلَ »  در اين‌جا عموميّت دارد ؛ يعنى هم نبوّت را شامل مىشود و هم فضايل ديگر نظير حكمت ، هدايت ، اسلام و غيره را . ردّ بر يهود نيز در هرحال ، تحقّق مىيابد ؛ خواه مراد از « فضل » تنها نبوّت باشد و خواه عموم باشد ، چرا كه در اين‌صورت نيز نبوت از مصاديق فضل و فضيلت است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nاهل كتاب ، هم امين دارند و هم خائن\r\n\r\n[ سوره آل‌عمران ( 3 ) : آيات 75 تا 76 
  ]\r\nوَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ يُؤَدِّهِ إِلَيْكَ وَ مِنْهُمْ مَنْ إِنْ تَأْمَنْهُ بِدِينارٍ لا يُؤَدِّهِ إِلَيْكَ إِلاَّ ما دُمْتَ عَلَيْهِ قائِماً ذلِكَ بِأَنَّهُمْ قالُوا لَيْسَ عَلَيْنا فِي الْأُمِّيِّينَ سَبِيلٌ وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ ( 75 ) بَلى مَنْ أَوْفى بِعَهْدِهِ وَ اتَّقى فَإِنَّ اللَّهَ يُحِبُّ الْمُتَّقِينَ ( 76 )\r\nاز ميان اهل كتاب كسى است كه اگر او را امين شمرى و قنطارى به او بسپارى ، آن را به تو باز مىگرداند و از ايشان كسى است كه اگر امينش شمرى و دينارى به او بسپارى جز به تقاضا آن را بازنگرداند ؛ زيرا مىگويد راه اعتراض مردم مكّه بر ما بسته است . و كسى ما را ملامت نكند . اينان خود مىدانند كه به خدا دروغ مىبندند . ( 75 )\r\nآرى ، هركس كه به عهد خويش وفا كند و پرهيزكار باشد ، بىترديد خداوند ، پرهيزكاران را دوست دارد . ( 76 )\r\n\r\nواژگان\r\nقنطار : در اين‌جا مراد از « قنطار » ، عدد زياد و از « دينار » ، عدد كم است .\r\nامّيين : عرب . امّى ، به امّ نسبت داده شده و به كسى گفته مىشود كه خواندن و نوشتن را نمىداند به‌سان كسى كه از مادر متولّد شده باشد .\r\nعهد : همان چيزى است كه در برابر ديگرى بايد بدان وفا كرد و ملتزم بود .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nاعراب\r\nجايز است بگويى : « أمنتك بهذا ؛ در آن‌چيز به تو اعتماد كردم » و نيز بگويى : « امنتك عليه ؛ تو را بر آن‌چيز امين قرار دادم » . همچنين جايز است بگويى : « مررت به ؛ درحالى كه به او چسبيده بودم ، عبور كردم » . و نيز بگويى : « مررت عليه ؛ از مكانى كه نزديك او بود ، عبور كردم » .\r\nكلمهء « بلى » بسيارى از اوقات به عنوان پاسخ به نفى سابق به كار مىرود تا آن را اثبات كند و گاهى در ابتداى كلام واقع مىشود ؛ چنان‌كه اگر گوينده‌اى بگويد : من از مخلصان هستم و شما بگوييد : « بلى ، من جاهد فى سبيل اللّه فهو مخلص ؛ هركس در راه خدا جهاد كند ، مخلص است » . در اين آيه ، كلمهء « بلى » به معناى اوّل است .\r\n\r\nتفسير\r\n وَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ يُؤَدِّهِ إِلَيْكَ وَ مِنْهُمْ مَنْ إِنْ تَأْمَنْهُ بِدِينارٍ لا يُؤَدِّهِ إِلَيْكَ .  مراد آن است كه در ميان اهل كتاب كسى است كه در نهايت امانت‌دارى مىباشد ، حتّى اگر اموال زيادى به او امانت بسپارى ، آن را به تو بازمىگرداند .\r\nهمچنين در ميانشان كسى است كه در نهايت درجهء خيانت مىباشد به گونه‌اى كه حتّى يك دينار را هم نمىتوانى به عنوان امانت ، به او بسپارى . اين‌كه خداوند از ميان امانت‌ها تنها « مال » را ذكر كرده ، بدان جهت است كه محك درستى كه مىتواند خائن را از امين جدا كند ، مال است .\r\n\r\nتنها كسى زنده است كه مبارزه مىكند\r\n إِلَّا ما دُمْتَ عَلَيْهِ قائِماً .  شخص خيانتكار ، به حقّ خود قانع نيست و هيچ‌وقت آنچه بر ذمّهء اوست و يا برخى از آن را ، با انگيزهء نفسانى خود نمىپردازد ، زيرا وجدان\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاو مرده است و گرفتن حق از او - همان‌گونه كه خداوند فرموده است - جز از راه مبارزه با او امكان‌پذير نيست . معناى مبارزه با خائن غاصب آن است كه بايد عليه او بشورى و با آنچه در توان دارى ، به مبارزه و پيكار بر ضدّ او برخيزى . چنان‌كه از قديم گفته‌اند : « استقلال ، گرفتنى است نه دادنى » . قيام عليه خيانتكار باطل‌پيشه ، امرى است حتمى و ضرورى ، و گرنه تباهى ، تمامى كرهء زمين را فراخواهد گرفت . آرى ، گناه مظلومى كه توان دفاع از خود را دارد [ امّا دفاع نمىكند 
  ] همانند گناه ظالم است ، زيرا هردو زمينه را براى گسترش ستم و تباهى آماده مىكنند . . . اگر ظالم بداند كه در دل مظلوم انگيزه‌اى است كه وى را وادار مىكند تا براى دفاع از حقّ خود فداكارى كند ، از تجاوز به حقّ اين مظلوم خوددارى خواهد كرد . تجربه به ما ثابت كرده است كه سازمان ملل و شوراى امنيت ، جز زور ، هيچ حقّى را نمىشناسند . همچنين بر ما ثابت شده كه انسان در قرن بيستم ، به‌ويژه انسان شرقى و به صورت خاص‌تر ، مسلمانان عرب ، جز از راه مبارزه نمىتوانند زندگى كنند .\r\n ذلِكَ بِأَنَّهُمْ قالُوا لَيْسَ عَلَيْنا فِي الْأُمِّيِّينَ سَبِيلٌ .  معناى اين آيه آن است كه سبب حلال دانستن اموال عرب توسط اهل كتاب ، آن بود كه آنان تصوّر مىكردند خداوند براى غصب اين اموال ، آنان را كيفر نخواهد داد . « 1 » خداوند اين افتراى آنان را ردّ كرد و چنين فرمود :  وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ ؛  آنان مىدانند كه به خدا دروغ مىبندند . ترديدى نيست كسى كه عمدا به خدا دروغ ببندد ، گناهش زشت‌تر و خيانتش بزرگ‌تر خواهد بود .\r\nممكن است اين سؤال مطرح شود : در ميان تمامى طايفه‌ها و پيروان اديان و حتى ملحدان نيز ، برخى خائن و برخى امين ، برخى راستگو و برخى دروغگو هستند . حتّى برخى از ملحدان راستگوتر و امانت‌دارتر از روزه‌داران و نمازگزاران\r\n\r\n\r\n","description":"","footnote":"\r\n( 1 ) . نمىدانم ، آيا دولت‌هاى غربى كه ثروت‌هاى ملل عرب را به غارت مىبرند از نسل همان كسانى هستند كه گفتند :\r\n« راه اعتراض مردم مكّه بر ما بسته است » ؟\r\n","page_name":" 156 ","page_number":156},
  {"content":"\r\n\r\nهستند . بنابراين ، چرا خداوند تنها اهل كتاب را اين‌گونه تقسيم و دسته‌بندى كرده است ؟\r\nپاسخ : اوّلا پيش‌تر اشاره شد كه خداوند فرمود : « طايفه‌اى از اهل كتاب دوست دارند كه شما را گمراه كنند » . و نيز فرمود : « طايفه‌اى از اهل كتاب گفتند : اوّل روز ايمان بياوريد و آخر روز انكارش كنيد » . همچنين در همين آيه بيان كرد كه برخى از اهل كتاب خائن و برخى امين هستند ، لكن اين دسته‌بندى را از ديگران نفى نكرد تا اعتراض وارد شود .\r\nثانيا ، ممكن است كسى توهّم كند كه تمام اهل كتاب ، خائن هستند ، امّا خداوند اين توهم را ردّ كرده و فرموده است آنها همانند ساير طوايف و اهل اديانند كه برخى خائن و برخى امين و . . . هستند .\r\n بَلى مَنْ أَوْفى بِعَهْدِهِ وَ اتَّقى فَإِنَّ اللَّهَ يُحِبُّ الْمُتَّقِينَ .  واژهء « بلى » اثبات است براى آنچه اهل كتاب آن را نفى كرده بودند ، زيرا آنان گفتند : « راه اعتراض مردم مكّه بر ما بسته است » . آيه مىگويد : آنان در اين توهّم خود دروغگو هستند . خداوند پس از آن‌كه ثابت مىكند كسانىكه اموال مردم را حلال مىشمارند ، مورد اعتراض قرار خواهند گرفت خبر مىدهد كه كسانىكه به پيمان خود وفا مىكنند و از محرّمات مىپرهيزند ، در پيشگاه خدا محبوب خواهند بود . در حديثى از پيامبر صلّى اللّه عليه و آله آمده است : « هر آداب و رسومى كه در زمان جاهليت مرسوم بود ، همگى زير قدم من [ و بىاعتبار 
  ] است ، جز امانت كه بايد به صاحب آن برگردانده شود ؛ خواه نيكوكار باشد و يا بدكار » .\r\nامام زين العابدين عليه السّلام فرمود : « اگر كشندهء پدرم حسين عليه السّلام شمشيرى را كه با آن پدرم را كشت در نزد من امانت بگذارد ، من آن را به او بازمىگردانم » . امام صادق عليه السّلام فرمود :\r\n« سه چيز است كه هيچ‌كس نمىتواند براى ناديده گرفتن آنها عذرى بياورد : اوّل اداى امانت ؛ خواه به نيكوكار و خواه به بدكار . دوم نيكى به پدر و مادر ؛ خواه نيكوكار باشند\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو خواه بدكار . سوم وفاى به عهد ؛ خواه [ طرف پيمان 
  ] نيكوكار باشد و خواه بدكار » . از اين‌جاست كه علماى شيعه اتفاق‌نظر دارند كه هرگاه كافرى عليه مسلمانان اعلام جنگ كند ، خونش حلال است ، ولى خيانت به او جايز نيست . بنابراين ، اگر آن كافر ، مالى را نزد مسلمانى امانت گذارده باشد ، بر اين مسلمان واجب است كه امانتش را به وى بازگرداند ، درحالىكه مىداند قتل اين كافر و غارت اموالش - به جز همان امانت - بر او جايز است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nبىدينى پيمان‌شكنان\r\n\r\n[ سوره آل‌عمران ( 3 ) : آيه 77 
  ]\r\nإِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلاً أُولئِكَ لا خَلاقَ لَهُمْ فِي الْآخِرَةِ وَ لا يُكَلِّمُهُمُ اللَّهُ وَ لا يَنْظُرُ إِلَيْهِمْ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ ( 77 )\r\nكسانىكه عهد خدا و سوگندهاى خود را به بهايى اندك مىفروشند ، در آخرت نصيبى ندارند و خدا در روز قيامت نه با آنان سخن مىگويد و نه به آنان مىنگرد و نه آنان را پاكيزه مىسازد . و برايشان عذابى دردآور است . ( 77 )\r\n\r\nتفسير\r\nفخر رازى در تفسير اين آيه ، گفته است : « جميع اوامر خدا و تمامى آنچه دليل بر آن دلالت دارد ، تمامى پيمان‌هايى كه پيامبر [ از مردم 
  ] گرفته است و نيز آنچه انسان ، خود بدان ملتزم مىشود ، همگى مشمول آيهء فوق هستند ، زيرا تمامى آنها از مصاديق عهد خداست كه وفاى به آنها لازم است » .\r\nدر حديث آمده است كه رسول خدا صلّى اللّه عليه و آله خطبه‌اى ايراد نكرد مگر آن‌كه در آن فرمود : « كسى كه امانت را نگاه ندارد ، ايمان ندارد و كسى كه پيمان ندارد ، دين ندارد » .\r\nاين آيه و اين حديث و نيز آيات و احاديث فراوان ديگر ، ما را به اين موضوع رهنمون مىسازد كه اسلام با اخلاق ، پيوند عميقى دارد . ازاين‌رو ، وفاى به همهء\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nتعهدات و معاملاتى كه با ديگران انجام مىشود ، واجب كرده و آن را به‌سان تعهد و معامله با خدا دانسته است ؛ حتى اگر طرف مقابل ، انسانى ملحد باشد . البتّه به‌شرط اين‌كه تعهد مزبور با اصول اخلاقى در تضاد نباشد ، و گرنه باطل خواهد بود .\r\nدر قضاوت و فصل خصومت‌ها نيز قضيه همين‌گونه است ، زيرا اسلام بر قاضى واجب كرده است پيش از آن‌كه به صداى طرفين دعوا گوش كند ، به صداى وجدان و نداى اخلاق گوش فرادهد . زيرا از ديدگاه اسلام ، اخلاق اصلىترين محور براى همهء قواعد و احكام اسلامى - بدون استثنا - است . ازاين‌رو ، خداوند كسانى را كه پيمان مىشكنند و به امانت خيانت مىورزند ، به گونه‌اى تهديد كرده كه مرتكبان گناهان كبيره و جنايتكاران را تهديد نكرده است ، چراكه فرموده است :\r\n أُولئِكَ لا خَلاقَ لَهُمْ فِي الْآخِرَةِ وَ لا يُكَلِّمُهُمُ اللَّهُ وَ لا يَنْظُرُ إِلَيْهِمْ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ ؛  آنان در آخرت نصيبى ندارند و خدا در روز قيامت نه با آنان سخن مىگويد و نه به آنان مىنگرد و نه آنان را پاكيزه مىسازد و برايشان عذابى دردآور است . رمز اين علاقهء شديد به وفاى به عهد و هشدار بر مخالفت آن ، همانا حفظ مصالح جامعه و ايجاد اعتماد در ميان مردم و حفظ حقوق آنان است كه اساس امنيت و نظم را تشكيل مىدهد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nتحريف‌كنندگان كتاب الهى\r\n\r\n[ سوره آل‌عمران ( 3 ) : آيه 78 
  ]\r\nوَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوهُ مِنَ الْكِتابِ وَ ما هُوَ مِنَ الْكِتابِ وَ يَقُولُونَ هُوَ مِنْ عِنْدِ اللَّهِ وَ ما هُوَ مِنْ عِنْدِ اللَّهِ وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ ( 78 )\r\nاز ميان ايشان گروهى هستند كه به شيوهء كتاب خدا سخن مىگويند تا پندارند آنچه مىگويند از كتاب خداست ، درحالىكه از كتاب خدا نيست . و مىگويند كه از جانب خدا آمده و حال آن‌كه از جانب خدا نيامده است و خود مىدانند كه بر خدا دروغ مىبندند . ( 78 )\r\n\r\nتفسير\r\n وَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوهُ مِنَ الْكِتابِ .  اين آيه ، عطف بر آيهء قبلى :  « مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ . . . »  است . واژهء « اللّى » به معناى خميده كردن چيزى و كج نمودن آن است . و مراد از آن در اين‌جا ، تحريف است . خداوند دربارهء اهل كتاب چنين يادداشت كرده كه آنها سخن او را تحريف نموده‌اند و اين موضوع را در چندين آيه يادآور شده است كه برخى از آنها چنين است :  « تَجْعَلُونَهُ قَراطِيسَ تُبْدُونَها وَ تُخْفُونَ كَثِيراً ؛  « 1 » آن را بر كاغذها نوشتيد ، پاره‌اى از آن را آشكار\r\n\r\n\r\n","description":"","footnote":"\r\n( 1 ) . انعام ( 6 ) آيهء 91 .\r\n","page_name":" 161 ","page_number":161},
  {"content":"\r\n\r\nمىسازيد ، ولى بيشترين را پنهان مىداريد » .  « يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ ؛  « 1 » كلام خدا را مىشنيدند و با آن‌كه حقيقت آن را مىيافتند ، تحريفش مىكردند و از كار خويش آگاه بودند » .\r\nكسى كه تورات را مطالعه كند يقين پيدا مىكند كه [ در 
  ] آن بر خداوند ، افترا زده شده ، زيرا غذا خوردن و كشتى گرفتن را به خداوند نسبت مىدهد و نيز به برخى از پيامبران ، مستى و شراب نوشيدن و زناى با دخترانشان را .\r\nتحريف به چند صورت تحقق مىيابد : گاهى تحريف به افزودن و گاهى به كاستن است ؛ يعنى چيزى به كتاب خدا افزوده و يا از آن حذف شود . گاهى نيز ، با تحريف حركات ، به گونه‌اى كه معنا را تغيير دهد ، صورت مىگيرد ؛ مثلا فاعل را مفعول و مفعول را فاعل قرار دهند . همچنين ممكن است تحريف با تفسير ، تحقّق پذيرد ؛ مثلا « يد اللّه » به دست حقيقى تفسير شود نه دست مجازى كه مراد ، قدرت خداوند است .\r\nمفسّران در اين‌كه در آيهء مورد بحث كدام‌يك از انواع تحريف‌هاى فوق در نظر است ، اختلاف‌نظر دارند : شيخ محمّد عبده مىگويد : منظور ، تحريف در تفسير و دادن معنايى است به لفظ كه در حقيقت ، مراد نيست . مثالى كه براى تحريف در تفسير آورده ، اين جمله است كه حضرت مسيح گفت : « أبانا الّذى فى السماء ؛ پدر ما كه در آسمان است » كه مراد از آن ، رحمت و مهربانى خداوند بر بندگانش است ، لكن برخى از رهبران مسيحى اين لفظ را چنين تفسير كرده‌اند كه خدا پدر حقيقى عيسى عليه السّلام است .\r\nنظر ما در مورد تفسير اين آيه ، آن است كه آن گروه از اهل كتاب ، الفاظى را از پيش خود به زبان مىآوردند و آنها را از مخيّلهء خود اختراع مىكردند و به خورد مردم مىدادند تا آنها گمان كنند اين الفاظ از كتاب خداست تا به باطل اعتقاد پيدا نمايند .\r\nبنابراين ، لفظ كتاب اول كه در آيه آمده ، موصوف به صفتى است كه حذف شده و آن عبارت است از : « مزعوم » ؛ يعنى موهوم . لفظ كتاب دوم و سوم نيز به صفت محذوف\r\n\r\n\r\n","description":"","footnote":"\r\n( 1 ) . بقره ( 2 ) آيهء 75 .\r\n","page_name":" 162 ","page_number":162},
  {"content":"\r\n\r\n« حقيقى » ، موصوف است . بنابراين آيه در تقدير ، اين‌گونه است : به شيوهء كتاب موهوم و تحريف‌شده سخن مىگويند تا گمان كنيد اى مردم ! كه اين كتاب تحريف‌شده و موهوم ، بخشى از همان كتاب حقيقى و اصيل است ، درحالىكه به هيچ‌وجه از آن كتاب اصيل نيست .\r\nاين سخن خداى متعال :  وَ يَقُولُونَ هُوَ مِنْ عِنْدِ اللَّهِ وَ ما هُوَ مِنْ عِنْدِ اللَّهِ ،  تأكيد است بر اين سخن خدا كه مىگويد :  وَ ما هُوَ مِنَ الْكِتابِ .  برخى گفته‌اند : اين آيه از قبيل عطف عام بر خاص است ، زيرا « كتاب » به وحى اختصاص دارد كه بر پيامبر نازل شده است ، امّا آنچه از سوى خداست ، هم وحى نازل بر پيامبر ، هم سنت پيامبر و هم حكم عقل را شامل مىشود .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nپرستندگان خدا\r\n\r\n[ سوره آل‌عمران ( 3 ) : آيات 79 تا 80 
  ]\r\nما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ ( 79 ) وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ( 80 )\r\nنسزد هيچ‌بشرى را كه خدا به او كتاب و حكمت و نبوت داده باشد ، آن‌گاه به مردم بگويد كه بندگان من باشيد و نه بندگان خدا . و حال آن‌كه پيامبران مىگويند : همچنان‌كه از كتاب خدا مىآموزيد و در آن مىخوانيد ، پرستندگان خدا باشيد . ( 79 )\r\nو نيز به شما نمىفرمايند كه فرشتگان و پيامبران را خدايان پنداريد . آيا پس از آن‌كه اسلام آورده‌ايد ، شما را به كفر فرمان مىدهند ؟ . ( 80 )\r\n\r\nواژگان\r\nربّانيين : جمع و مفرد آن « ربّانى » ، به معناى شخص خداپرستى است كه كتاب خدا را بداند و بدان عمل كند و به ديگران آموزش دهد . امام على عليه السّلام فرمود : مردم سه دسته‌اند : عالم ربّانى ، كسى كه به دنبال آموختن راه رستگارى است ؛ يعنى كسى كه در راه رستگارى گام برمىدارد و رستگار نمىشود جز از راه آموختن ، و مگس‌هايى كه با تندباد اين‌سو و آن‌سو حركت مىكنند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nاعراب\r\n « يَقُولَ »  منصوب است ، چون عطف بر  « أَنْ يُؤْتِيَهُ »  مىباشد . « ما » در  « بِما كُنْتُمْ »  مصدريه است كه « بكونكم » تأويل برده مىشود .  « وَ لا يَأْمُرَكُمْ »  نيز منصوب ، عطف بر  « يَقُولَ »  است .\r\n\r\nتفسير\r\n ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ .  ترديدى نيست كسى را كه خداوند براى كتاب و حكمت و نبوّت بر مىگزيند ، مردم را به عبادت خويش دعوت نخواهد كرد ؛ زيرا اين امر ، كفر است و خدا كافران را برنمىگزيند ؛ چنان‌كه فرموده است :  « وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ ؛  « 1 » ما آنان را با آگاهى بر ديگران برگزيديم » .\r\nآيهء فوق پاسخى است به كسانىكه يكى از صفات ربوبيت را به انبيا و اوليا مىچسبانند . همچنين اين آيه ، گواهى خداوند است به پاكى انبيا و اين‌كه آنان به غلوّ و افراطى كه دربارهء ايشان مىشود ، راضى نيستند . پيامبر يقين دارد كه او بنده‌اى از بندگان خداست و نيز تنها خدا ، معبود به حق است . بنابراين ، چگونه معقول است كه مردم را به سوى عبادت خود ، يا فرشتگان فراخواند ! بلكه به آنان دستور مىدهد كه ربّانى باشند ؛ يعنى احكام خدا را بياموزند و بدان عمل كنند و به ديگران ياد دهند .\r\nدر حديث آمده است كه مردى از رسول خدا صلّى اللّه عليه و آله پرسيد : آيا تو را سجده كنيم ؟\r\nحضرت فرمود : « سجده به غير خدا شايسته نيست » . مرد ديگرى پرسيد : آيا مىخواهى كه تو را بپرستيم و خدا قرار دهيم ؟ حضرت فرمود : « پناه مىبرم به خدا ! من شما را بدين موضوع نه دستور دادم و نه فراخواندم » . حكايت امام على عليه السّلام كه\r\n\r\n\r\n","description":"","footnote":"\r\n( 1 ) . دخان ( 44 ) آيهء 32 .\r\n","page_name":" 165 ","page_number":165},
  {"content":"\r\n\r\nكسانى را كه ربوبيّت را به او نسبت داده بودند ، در آتش سوزانيد ، آن‌قدر مشهور است كه نياز به يادآورى ندارد . هركس مردم را به عبادت خود فراخواند كافر است . و هركس مردم را به قصد برترىجويى به تعظيم خود فراخواند ، فاسق است .\r\nاين پرسش مطرح مىشود : آيه مشتمل بر سه لفظ است : كتاب ، حكم و نبوّت .\r\nهريك از اين الفاظ اگر به تنهايى به كار رود ، معناى آن به گونه‌اى روشن است كه نياز به تفسير ندارد ، امّا وقتى همگى در يك جمله جمع و برخى به برخى ديگر عطف مىشوند ، [ و با عنايت به اين‌كه عطف ، تغاير را مىطلبد 
  ] نياز به تفسير دارند ؛ زيرا معانى آنها با يكديگر تداخل مىكنند ؛ به‌ويژه آوردن كتاب و نبوّت در يك جمله .\r\nبنابراين تفاوت اين كلمات سه‌گانه كه موجب عطف آنها بر يكديگر شده ، چيست ؟\r\nپاسخ : مقصود از كتاب ، كتابى است كه از سوى خدا نازل شده است ؛ مانند تورات ، انجيل ، زبور و قرآن . مراد از حكم ، علم و سنّت پيامبر است . خداوند دربارهء يحيى فرمود :  « وَ آتَيْناهُ الْحُكْمَ صَبِيًّا ؛  « 1 » ما در كودكى به او حكمت داديم » . معناى نبوّت نيز روشن است . هرچند لازمهء نبوت ، شناخت كتاب و سنّت است و لكن شناخت اين دو ، مستلزم نبوّت نيست ؛ مثلا هرپيامبرى دانا به كتاب و سنّت است ، لكن هردانا به كتاب و سنّت ، پيامبر نيست . نظير اين آيه ، سخن خداوند متعال است كه به پيامبران اشاره مىكند :  « أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ ؛  « 2 » اينان كسانى هستند كه به آنها كتاب و حكمت و نبوّت داديم » .\r\n وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ .  پيامبر به مردم مىگويد : كتاب خدا را ياد بگيريد ، بدان عمل كنيد و آن را به ديگران بياموزيد . شيخ محمّد عبده مىگويد : مفاد اين آيه آن است كه انسان با ياد گرفتن كتاب خدا و تعليم آن به ديگران و نشر آن ، ربّانى باشد . طبيعى است كه نزديك شدن به خدا تنها با علم و\r\n\r\n\r\n","description":"","footnote":"\r\n( 1 ) . مريم ( 19 ) آيهء 12 .\r\n( 2 ) . انعام ( 6 ) آيهء 89 .\r\n","page_name":" 166 ","page_number":166},
  {"content":"\r\n\r\nآگاهى نيست بلكه بايد اين علم ، با عمل نيز توأم باشد .\r\n وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً .  پيامبر به كسى فرمان نداده و هرگز نيز به كسى دستور نخواهد داد كه غير از خدا معبود ديگرى انتخاب كند . . .\r\nچگونه ؟ :  أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ؛  آيا پس از آن‌كه اسلام آورديد ، شما را به كفر دستور دهد ؟ . اين‌كه از اهل كتاب در اين‌جا تعبير به مسلمانان شده ، بدان جهت است كه آنان به پيامبر ايمان آوردند و به سخنان او عمل كردند و هركس به پيامبرى از پيامبران الهى ايمان بياورد ، در هردوره‌اى از دوران‌ها كه باشد ، در اصطلاح قرآنى « مسلمان » است و تفصيل اين موضوع در هنگام تفسير آيهء 19 از سورهء آل عمران بيان شد .\r\nكسى كه آيات قرآنى و سنّت نبوى را جستجو كند ، درخواهد يافت كه يكى از برجسته‌ترين ويژگىهاى اسلام نسبت به ديگر اديان ، تأكيد بر اين نكته است كه ، در هيچ‌حالتى جايز نيست صفت الوهيّت به مخلوق نسبت داده شود ؛ خواه اين مخلوق پيامبر باشد ، يا فرشته و يا ولى . راز تكرار و پافشارى قرآن بر اين موضوع آن است كه انسان فطرتا به غلوّ تمايل دارد ؛ چنان‌كه اين موضوع را نزد پيروان برخى از اديان مشاهده مىكنيم . باوجوداين همه تأكيد و پافشارى ، باز هم مىبينيم كه غاليان در ميان مسلمانان نيز به چشم مىخورند . حتى بسيارى از مسلمانان امروز - با اين‌كه ما در قرن بيستم زندگى مىكنيم - چيزهايى را به برخى از مردگان نسبت مىدهند كه نسبت دادن آنها به هيچ‌كس ، جز خداوند بىهمتا روا نيست .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nپيمان پيامبران\r\n\r\n[ سوره آل‌عمران ( 3 ) : آيات 81 تا 83 
  ]\r\nوَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَ أَنَا مَعَكُمْ مِنَ الشَّاهِدِينَ ( 81 ) فَمَنْ تَوَلَّى بَعْدَ ذلِكَ فَأُولئِكَ هُمُ الْفاسِقُونَ ( 82 ) أَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ ( 83 )\r\nخدا از پيامبران پيمان گرفت كه شما را كتاب و حكمت دادم ، به پيامبرى كه آيين شما را تصديق مىكند و به رسالت نزد شما مىآيد بگرويد و يارىاش كنيد . گفت : آيا اقرار كرديد و عهد مرا پذيرفتيد ؟ گفتند : اقرار كرديم . گفت : پس شهادت دهيد و من نيز با شما از شاهدانم . ( 81 )\r\nهركه از آن پس سرپيچى كند از فاسقان است . ( 82 )\r\nآيا دينى جز دين خدا مىجويند ، حال آن‌كه آنچه در آسمان‌ها و زمين است ، خواه و ناخواه تسليم فرمان او هستند و به نزد او بازگردانده مىشوند . ( 83 )\r\n\r\nواژگان\r\nميثاق : پيمان مؤكّد و مانند آن است واژهء « اصر » .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nاعراب\r\n « لَما آتَيْتُكُمْ » ،  ممكن است « لام » مكسور باشد ، بنابراين كه حرف جرّ ، و « ما » مصدريه باشد . در اين‌صورت ، معناى آن چنين است : « أخذ اللّه ميثاقهم لاجل إيتائه إيّاهم الكتاب و الحكمة ؛ خداوند از آنان پيمان گرفت تا به ايشان كتاب و حكمت دهد » .\r\nممكن است « لام » مفتوح و براى ابتدا باشد كه آن را « لام توطئه » نيز مىگويند . آن‌گاه « ما » شرطيه و محلّا منصوب است ، بنابراين‌كه مفعول  « آتَيْتُكُمْ »  باشد و  « جاءَكُمْ »  عطف است بر  « آتَيْتُكُمْ » .  « لام » در  « لَتُؤْمِنُنَّ »  جواب است براى قسم محذوف و « تؤمننّ » جانشين جواب قسم و جواب شرط است و لفظ شرط - چنان‌كه زمخشرى گفته - كلمهء « ما » است .  « طَوْعاً وَ كَرْهاً »  قائم مقام مفعول مطلق مىباشد كه در اصل « أسلم إسلاما طوعا » بوده است . همچنين ممكن است به معناى حال باشد ؛ يعنى « طائعين و مكرهين » .\r\n\r\nفرق پيامبر و مصلح\r\nدر اين‌كه هم پيامبر و هم مصلح هردو ، داراى نيّت راستين و اخلاص در عمل هستند ، تفاوتى ميان آنها وجود ندارد . تفاوت اين دو شخصيت در آن است كه پيامبر هرگز اشتباه نمىكند ، زيرا او با وحى الهى سخن مىگويد و عمل مىكند ، امّا مصلح بر طبق نظر و اجتهاد خود عمل مىكند ؛ طبعا چنين فردى ، هم راه صواب را مىپيمايد و هم راه خطا را . از اين‌روست كه اختلاف در ديدگاه و اجتهاد مصلحان ، امكان‌پذير مىنمايد و اگر مجتهد مصلحى دچار خطا شود ، مسئوليت نخواهد داشت ، لكن وجود اختلاف در ميان پيامبران ، محال است ؛ چراكه همهء آنها بر يك سرچشمه اتكا دارند و آن وحى است كه همهء آنها را راهنمايى مىكند . بنابراين ، پيامبران به‌سان كارمندان دولت هستند كه اوامر دولت را به مردم و هموطنان مىرسانند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبر اين اساس است كه هرگاه خداوند ، دو پيامبر را در عصرى واحد و براى امتّى واحد مبعوث كند ، آن‌دو در همه‌چيز وحدت نظر خواهند داشت ؛ چنان‌كه اين موضوع در مورد موسى و هارون اتّفاق افتاد و اگر عصر پيامبران مختلف و متعدد شد ، باز هم در انديشه و اصول ، بويژه اصول اساسى نظير اعتقاد به خدا و روز قيامت ، وحدت‌نظر خواهند داشت . البتّه چنانچه اختلافى در ميان آنها مشاهده شود ، اختلاف ظاهرى و در محدودهء احكام عملى خواهد بود كه شرايط و زمان ، آن را اقتضا مىكند و به همين جهت ، تمامى پيامبران به راستى و حقانيت احكام الهى اعتراف مىكنند و آن را در شرايط خود ، ضرورى مىشمرند . بنابراين ، به‌طور كلّى در ميان انبيا اختلافى وجود ندارد و به همين دليل ، هر پيامبرى تعاليم آسمانى پيامبر ديگر را ، خواه مقدّم بر او باشد و يا متأخّر از او ، تصديق مىكند .\r\nدر اين‌جا اين پرسش مطرح مىشود : ممكن است پيامبر بعدى ، پيامبر قبلى را تصديق كند ، بلكه اين موضوع عملا واقع شده است . به عنوان مثال ، ما به نبوّت عيسى و محمّد صلّى اللّه عليه و آله ايمان داريم . ابراهيم به آنچه نوح آورد ، ايمان داشت . موسى به آنچه ابراهيم و نوح آوردند و عيسى به آنچه اين سه پيامبر آوردند ، ايمان داشت و نيز محمّد صلّى اللّه عليه و آله به آنچه همهء اين پيامبران آورده بودند ، ايمان داشت و اين ، امرى معقول است . لكن چگونه مىتوان تصور كرد كه پيامبر سابق به پيامبرى ايمان بياورد كه هنوز نيامده است ؟\r\nپاسخ : خدا به پيامبر سابق وحى مىكند كه پس از او پيامبرى را خواهد فرستاد كه نامش فلان و صفاتش چنان است و بر پيامبر سابق است كه از پيامبر بعدى [ به مردم 
  ] خبر دهد و به نسل زمان خود ، كه از امّت هستند ، بگويد كه آن را به نسل بعدى برسانند و . . . تا وقتى كه پيامبر بعدى مىآيد ، از پيش ، براى تصديق و ايمان به رسالت او زمينه سازى شده باشد . اين مطلب را ما براى زمينه‌سازى و آسان شدن فهم آيات زير بيان كرديم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nتفسير\r\n وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ .  از سياق آيه چنين برداشت مىشود كه مراد از  « النَّبِيِّينَ »  در اين‌جا ، انبيا و امّت‌هاى پيرو آنان هستند و نه فقط خود انبيا . مقصود از « الرّسول » محمّد صلّى اللّه عليه و آله است ؛ چنان‌كه در آيهء 101 از سورهء بقره نيز مراد از رسول ، آن حضرت است :  « وَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ » . \r\nمعناى آيهء مورد بحث اين است : پس از آن‌كه خداوند براى انبيا و امت‌هاى پيرو آنان ، دين را با تمام اصول و فروعش بيان داشت ، از همهء آنان پيمان گرفت كه به محمّد صلّى اللّه عليه و آله ايمان بياورند و او را يارى دهند . همچنان‌كه محمّد صلّى اللّه عليه و آله نيز به نوبهء خود تمام پيامبران سابق و كتاب‌هاى برجاىمانده از آنان نظير تورات و انجيل را تصديق كرد .\r\nپيمان گرفتن خداوند از انبيا از طريق وحى به آنان بود . امّا پيمان گرفتن از امّت‌هاى پيرو انبيا به وسيلهء خود انبيا صورت گرفت ؛ بدين معنا كه هر پيامبرى از عالمان امّت خود پيمان گرفت كه به محمّد صلّى اللّه عليه و آله ايمان بياورند و او را يارى دهند . به بيان دقيق‌تر ، گرفتن پيمان از متبوع ، گرفتن پيمان از تابع را نيز به همراه دارد . وقتى بر خود پيامبر واجب باشد كه به محمّد صلّى اللّه عليه و آله ايمان بياورد ، پس بر پيروان او به طريق اولى واجب است . معناى ايمان آوردن انبيا به محمّد صلّى اللّه عليه و آله و يارى كردن او ، آن است كه به آمدن او پس از خود اعتقاد داشته باشند و بدان بشارت دهند .\r\nخداوند متعال فرمود :  « وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ ؛  « 1 » عيسى بن مريم گفت : اى بنى اسرائيل ! من پيامبر خدا بر شما هستم . توراتى را كه پيش از من بوده\r\n\r\n\r\n","description":"","footnote":"\r\n( 1 ) . صف ( 61 ) آيهء 6 .\r\n","page_name":" 171 ","page_number":171},
  {"content":"\r\n\r\nاست ، تصديق مىكنم و به پيامبرى كه بعد از من مىآيد و نامش احمد است ، بشارتتان مىدهم » .\r\nامام على عليه السّلام فرمود : خدا هيچ پيامبرى را مبعوث نكرد مگر اين‌كه از او دربارهء محمّد صلّى اللّه عليه و آله پيمان گرفت و به او دستور داد كه از قومش دربارهء محمّد صلّى اللّه عليه و آله پيمان بگيرد ؛ يعنى اگر زمان او را دريابند ، به او ايمان بياورند و او را يارى كنند .\r\nمعناى ايمان امّت‌هاى پيامبران به محمّد صلّى اللّه عليه و آله و يارى كردن او آن است كه دانشمندان و پيشوايان دينى آنان ، وى را تصديق كنند و به كسانى از اين پيشوايان كه اعتماد دارند ، اعلان كنند محمّد بن عبد اللّه صلّى اللّه عليه و آله همان پيامبرى است كه انبيا به آمدن او بشارت داده‌اند و نام او در كتاب‌هاى آسمانى آمده است . آنان بايد به گونه‌اى باشند كه اين سخن خدا بر آنها تطبيق كند :  « الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ ؛  « 1 » آنان‌كه از اين رسول ، اين پيامبر امّى كه نامش را در تورات و انجيل خود نوشته مىيابند ، پيروى مىكنند » . همچنين ، سخنان خدا را به سبب دشمنى با خدا و محمّد صلّى اللّه عليه و آله تحريف نكنند ، آن‌گونه كه خداوند در آيهء 75 از سورهء بقره دربارهء آنها مىگويد :  « وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ ؛  گروهى از ايشان كلام خدا را مىشنيدند و با آن‌كه حقيقت آن را مىيافتند ، تحريفش مىكردند و از كار خويش آگاه بودند » .\r\n قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا .  استفهام در اين‌جا براى تقويت و تأكيد است . « اصر » به معناى ميثاق مىباشد و معناى آيه چنين است : خدا به امّت‌ها از زبان پيامبرانشان گفت : آيا به نبوّت محمّد صلّى اللّه عليه و آله اقرار كرديد و پيمان را پذيرفتيد ؟ امّت‌ها در پاسخ گفتند : بله ، ما به واجب بودن ايمان آوردن به او و يارى كردن او اقرار كرديم و آن را پذيرفتيم و بدان ملتزم شديم . مراد از  « أُمَمٌ » ،  پيشوايان اديان و علماى آنان هستند كه آشنا به كتب آسمانى مىباشند .  قالَ فَاشْهَدُوا ؛  يعنى\r\n\r\n\r\n","description":"","footnote":"\r\n( 1 ) . اعراف ( 7 ) آيهء 157 .\r\n","page_name":" 172 ","page_number":172},
  {"content":"\r\n\r\nخدا از زبان انبيا به امّت‌ها گفت : بايد برخى از شما براى برخى ديگر گواهى دهند كه آنها به نبوّت محمّد صلّى اللّه عليه و آله و يارى كردن او اقرار كرده‌اند .  وَ أَنَا مَعَكُمْ مِنَ الشَّاهِدِينَ .  خدا و فرشتگان و پيامبران او بر گرفتن پيمان مزبور از علماى اديان و اقرار آنان به او ، گواهى مىدهند . لكن باوجوداين روحانيان بزرگ يهود و نصارا اين پيمان را انكار و محمّد صلّى اللّه عليه و آله را تكذيب كردند و عليه او نيرنگ‌ها و توطئه‌ها چيدند ؛ چنان‌كه اين موضوع در گذشته ، به تفصيل بيان شد .\r\n فَمَنْ تَوَلَّى بَعْدَ ذلِكَ ؛  يعنى كسانىكه پس از پيمان و اقرار كردن به نبوّت محمّد صلّى اللّه عليه و آله و يارى كردن او ، از ايمان به آن حضرت اعراض مىكنند :  فَأُولئِكَ هُمُ الْفاسِقُونَ ؛  « فاسق و تباهكار خواهند بود » . مراد از فسق در اين‌جا ، كفر است ، زيرا هركس كه آيه‌اى از آيات كتاب خدا را تحريف و يا پيامبرى از پيامبران خدا را انكار كند ، با اين‌كه يقين به پيامبرى او دارد ، كافر است .\r\n أَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً .  استفهام در اين‌جا براى انكار و سرزنش است و مراد از اسلام ، فرمانبردارى و فروتنى است .\r\nتمامى مردم ، خواه نيكوكار و خواه بدكار به خدا ايمان مىآورند ، با اين تفاوت كه نيكوكار از روى ميل در اين جهان به خدا ايمان دارد ، امّا بدكار از روى اكراه در روز قيامت به خدا ايمان مىآورد ، چراكه در آن روز پرده كنار مىرود و هركافرى عذاب خدا را به چشم خود مشاهده مىكند . خداوند متعال مىگويد :  « فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ ؛  « 1 » چون عذاب ما را ديدند ، گفتند : به خداى يكتا ايمان آورديم و به آن چيزهايى كه شريك خدا قرار داده بوديم ، كافر شديم » .\r\nفهم و درك معنايى كه ما  « طَوْعاً وَ كَرْهاً »  را بدان تفسير كرديم ، براى هيچ‌كس ، در هرسطحى كه باشد ، مشكل نيست ، لكن فخر رازى اين دو كلمه را برحسب شيوهء خود ، تفسير فلسفى كرده است . گفتهء وى هرچند نزديك به واقع است ، امّا تنها براى\r\n\r\n\r\n","description":"","footnote":"\r\n( 1 ) . غافر ( 40 ) آيهء 84 .\r\n","page_name":" 173 ","page_number":173},
  {"content":"\r\n\r\nعدّه‌اى خاص فهميدنى است نه براى همگان . اكنون ما اين تفسير را براى همان عدّهء خاص نقل مىكنيم . فخر رازى چنين گفته است : « همهء ما سوى اللّه ذاتا ممكن الوجود هستند و هرممكن بالذّات ، وجود پيدا نمىكند مگر اين‌كه خدا آن را ايجاد كند و معدوم نمىشود مگر اين‌كه خدا آن را معدوم سازد . بنابراين ، تمام ما سوى اللّه ، چه در وجود و چه در عدم ، فرمانبردار خداست و اين آخرين درجهء اطاعت و فرمانبردارى است » .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nايمان به تمامى پيامبران\r\n\r\n[ سوره آل‌عمران ( 3 ) : آيات 84 تا 85 
  ]\r\nقُلْ آمَنَّا بِاللَّهِ وَ ما أُنْزِلَ عَلَيْنا وَ ما أُنْزِلَ عَلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى وَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ ( 84 ) وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ ( 85 )\r\nبگو : به خدا و آنچه بر ما و بر ابراهيم و اسماعيل و اسحاق و يعقوب و فرزندان او و نيز آنچه بر موسى و عيسى و پيامبران ديگر از جانب پروردگارشان نازل شده است ، ايمان آورديم .\r\nميان هيچ‌يك از ايشان فرقى نمىنهيم و همه تسليم ارادهء او هستيم . ( 84 )\r\nو هركس كه دينى جز اسلام اختيار كند ، از او پذيرفته نخواهد شد و در آخرت از زيان‌ديدگان خواهد بود . ( 85 )\r\n\r\nتفسير\r\nتفسير آيهء اوّل در ضمن بيان تفسير آيهء 136 از سورهء بقره گذشت و خلاصهء آن چنين بود : هركدام از دو طايفهء يهود و نصارا به برخى از پيامبران ايمان دارند و به برخى ديگر ايمان ندارند ، امّا مسلمانان به تمامى پيامبران اعتقاد دارند ؛ زيرا دعوت همهء آنان يكى و هدفشان نيز يكى بوده است . بنابراين ، تفاوت قائل شدن ميان انبيا در\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nايمان داشتن به نبوت آنها به منزلهء آن است كه در آن واحد ، بر يك‌چيز هم حكم به نفى بكنيم و هم حكم به اثبات .\r\nتفسير آيهء دوم ، يعنى اين سخن خداوند متعال :\r\n وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ  را مىتوان با مراجعه به تفسير آيهء 19 از سورهء آل عمران :  « إِنَّ الدِّينَ عِنْدَ اللَّهِ الْإِسْلامُ » ،  به دست آورد .\r\nخوب است به اين نكته اشاره كنم كه برخى به آيهء 62 از سورهء بقره :  « إِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ؛  كسانىكه ايمان آوردند و كسانىكه آيين يهودان و ترسايان و صابئان را برگزيدند ، اگر به خدا و روز بازپسين ايمان داشته باشند و كار شايسته كنند ، خدا به آنها پاداش نيك مىدهد و نه بيمناك مىشوند و نه محزون » ، استدلال مىكنند كه فرقى ميان مسلمان ، يهودى و نصرانى - مادام كه همگى به خدا و روز قيامت ايمان داشته باشند - وجود ندارد . اين استدلال ، از دو جهت اشتباه است : اوّلا ، مراد از يهوديان و نصرانيان و صابئان مذكور در آيه ، كسانى هستند كه پيش از محمّد صلّى اللّه عليه و آله با اعتقاد به يكى از اديان ، در گذشته باشند و ما اين موضوع را در هنگام تفسير آيه ، به تفصيل بيان كرديم . ثانيا ، لفظ آيه هرچند در ظاهر عامّ است و همهء زمان‌ها را شامل مىشود ، لكن آيهء  « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ »  اين آيه را تخصيص مىزند و آن را به يهوديان و نصرانىهايى اختصاص مىدهد كه پيش از محمّد صلّى اللّه عليه و آله به يكى از اين‌دو آيين اعتقاد داشته‌اند ، امّا كسى كه پس از بعثت محمّد صلّى اللّه عليه و آله و شنيدن دعوت آن حضرت ، به وى ايمان نياورد ، ايمان او [ در پيشگاه خدا 
  ] پذيرفته نيست :  وَ هُوَ فِي الْآخِرَةِ مِنَ الْخاسِرِينَ ؛  و در آخرت از زيانكاران خواهد بود .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nخدا چگونه كافران را هدايت مىكند\r\n\r\n[ سوره آل‌عمران ( 3 ) : آيات 86 تا 89 
  ]\r\nكَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ وَ شَهِدُوا أَنَّ الرَّسُولَ حَقٌّ وَ جاءَهُمُ الْبَيِّناتُ وَ اللَّهُ لا يَهْدِي الْقَوْمَ الظَّالِمِينَ ( 86 ) أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّهِ وَ الْمَلائِكَةِ وَ النَّاسِ أَجْمَعِينَ ( 87 ) خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ ( 88 ) إِلاَّ الَّذِينَ تابُوا مِنْ بَعْدِ ذلِكَ وَ أَصْلَحُوا فَإِنَّ اللَّهَ غَفُورٌ رَحِيمٌ ( 89 )\r\nچگونه خدا هدايت كند قومى را كه نخست ايمان آوردند و به حقّانيت رسول شهادت دادند و دلايل و آيات روشن را مشاهده كردند ، سپس كافر شدند ؟ خدا ستمكاران را هدايت نمىكند . ( 86 )\r\nجزايشان اين است كه لعنت خدا و فرشتگان و همهء مردم بر آنان باشد . ( 87 )\r\nجاويد در جهنّم بمانند و از عذابشان كاسته نشود و مهلتشان ندهند . ( 88 )\r\nمگر آنان‌كه از آن پس توبه كنند و به صلاح آيند ، زيرا خدا آمرزنده و مهربان است . ( 89 )\r\n\r\nاعراب\r\n « كَيْفَ »  در اصل براى پرسش از احوال است ، لكن در اين‌جا به معناى انكار مىباشد . محلّ آن نصب است ، زيرا مفعول مطلق براى  « يَهْدِي »  است ؛ يعنى « أية هداية يهدى اللّه » . جملهء  « شَهِدُوا أَنَّ الرَّسُولَ حَقٌّ »  عطف است بر  « بَعْدَ إِيمانِهِمْ » ؛  چراكه عطف فعل بر اسم ، در صورتى كه اسم به معناى فعل باشد ، جايز است .  « بَعْدَ إِيمانِهِمْ »  در اين‌جا به معناى « بعد أن آمنوا » است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nتفسير\r\n كَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ وَ شَهِدُوا أَنَّ الرَّسُولَ حَقٌّ وَ جاءَهُمُ الْبَيِّناتُ . \r\nمراد از « رسول » ، محمّد صلّى اللّه عليه و آله و از قوم ، پيشوايان دينى يهود و نصاراست ؛ چراكه خدا اين قوم را چنين وصف مىكند كه آنان به محمّد صلّى اللّه عليه و آله ايمان آوردند و به رسالت او گواهى دادند ، لكن پس از آن‌كه وى مبعوث شد و با دلايل و براهين به سوى آنان آمد ، نبوّتش را انكار كردند و از پيروى او سرباز زدند . اين اوصاف ، كاملا به روحانيان يهود و نصارا تطبيق مىكند ، زيرا آنها ديدند كه نام محمّد صلّى اللّه عليه و آله در تورات و انجيل نوشته شده است و از همين‌رو ، پيش از بعثت آن حضرت ، به وى ايمان آوردند . امّا پس از آن‌كه مبعوث شد و با دلايل به سوى آنها آمد ، به سبب كينه و حسدى كه داشتند ، او را انكار كردند و هر آيه‌اى را كه صراحتا و يا تلويحا بر نبوّت محمّد صلّى اللّه عليه و آله دلالت مىكرد ، تحريف كردند .\r\nدر اين‌جا اين سؤال پيش مىآيد : ظاهر آيهء  « كَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ »  آن است كه خداوند نمىخواهد آنان به اسلام برگردند ، هرچند آنها بر توبه و بازگشت بكوشند . بنابراين ، آنان نبايد مستحق مذمت و مجازات باشند ؟\r\nپاسخ : خداوند براى بنده‌اش دلايلى را بر اثبات حق اقامه مىكند . پس اگر ايمان آورد ، از جملهء هدايت‌يافتگان است . هدايت او نيز از سوى خداست ، زيرا او براى اثبات حق ، دليل اقامه كرده است و نيز مىتوان گفت : هدايت از سوى خود بنده است ، چراكه او با اختيار خويش ، هدايت را پذيرفته است . بنابراين ، اگر او پس از هدايت به سبب ستيزه‌جويى و سرپيچى گمراه شود ، خداوند او را در اين دنيا به حال خود رها خواهد كرد و ديگر برهان جديدى براى وى نمىآورد و دلايل افزون‌ترى در كار نخواهد بود . همچنين خدا او را به هدايت مجبور نمىكند ، چراكه در حالت جبر ، تكليف نخواهد بود .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّهِ وَ الْمَلائِكَةِ وَ النَّاسِ أَجْمَعِينَ ؛  يعنى آنان شايستهء اين كيفر هستند . لعنت خدا ، همان غضب و خشم اوست . لعنت فرشتگان و مردم نيز نفرين آنان عليه پيشوايان يهود و نصاراست كه خدا آنان را عذاب كند و از رحمت خود دور سازد . در نهج البلاغه آمده است كه حضرت على عليه السّلام روى منبر كوفه سخنرانى مىكرد . اشعث بر او اعتراض كرد و گفت : يا امير مؤمنان ! اين به ضرر توست و نه به نفع تو . على عليه السّلام فرمود : « تو چه مىدانى چه چيزى به ضرر من و چه چيز به نفع من است ؟\r\nلعنت خدا و لعنت همهء لعنت‌كنندگان بر تو باد » . شيخ محمّد عبده در شرح اين سخن مىگويد : « اشعث در ميان اصحاب على همانند عبد اللّه بن ابىّ در ميان اصحاب رسول خدا بود و هركدام در رأس منافقان عصر خود قرار داشت » .\r\n خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ .  ضمير « فيها » به جهنّم برمىگردد به قرينهء اين سخن خداوند متعال :  « لا يُخَفَّفُ عَنْهُمُ الْعَذابُ » . \r\n « لا هُمْ يُنْظَرُونَ » ؛  يعنى آنان را مهلت نمىدهند ، بلكه در عذابى كه شايسته آنهاست ، تعجيل مىشود . « مگر كسانىكه توبه كنند و به صلاح آيند كه خداوند بخشاينده و مهربان است » . در حديث آمده است : « كسى كه از گناهان خويش توبه كند به‌سان كسى مىباشد كه گناهى مرتكب نشده است » . امام على عليه السّلام فرمود : « در شأن خدا نيست كه در توبه را به روى بندهء خويش باز كند و در آمرزش را ببندد » .\r\nممكن است بپرسيد : اگر شخصى اسلام بياورد ، سپس مرتد شود ، آن‌گاه به اسلام بازگردد ، لكن به احكام اسلام و نه به اصول آن اهميت ندهد ، چنان‌كه از روى تنبلى ، نماز و روزه را ترك كند و آنها را سبك بشمارد ، در اين‌صورت آيا توبهء او پذيرفته مىشود ؟\r\nپاسخ : بله ، توبهء او قبول مىشود ، زيرا توبهء او از خود كفر بوده نه از روزه و نماز .\r\nمراد از اين سخن خداى متعال :\r\n وَ أَصْلَحُوا ؛  « به اصلاح آيند » آن است كه دل‌هاى آنان اصلاح شود و بر دين اسلام ثابت‌قدم بمانند و بار ديگر از آن بازنگردند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nفزونى كفر\r\n\r\n[ سوره آل‌عمران ( 3 ) : آيات 90 تا 91 
  ]\r\nإِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَ أُولئِكَ هُمُ الضَّالُّونَ ( 90 ) إِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً وَ لَوِ افْتَدى بِهِ أُولئِكَ لَهُمْ عَذابٌ أَلِيمٌ وَ ما لَهُمْ مِنْ ناصِرِينَ ( 91 )\r\nتوبهء كسانىكه پس از ايمان آوردن كافر شدند و بر كفر خود افزودند ، پذيرفته نخواهد شد .\r\nاينان گمراهانند . ( 90 )\r\nآنان‌كه كافر شدند و كافر مردند ، اگر بخواهند به اندازهء همهء زمين طلا دهند و خويشتن را از عذاب بازخرند ، از آنها پذيرفته نخواهد شد . بر ايشان عذابى دردناك است و هيچ ياورى ندارند . ( 91 )\r\n\r\nاعراب\r\n « كُفْراً »  و همچنين  « ذَهَباً »  تميز است .\r\n\r\nتفسير\r\n إِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ .  معناى كفر ورزيدن پس از ايمان آوردن روشن است . امّا افزايش كفر ، بدين معناست كه شخص كافر و گناهكار ، بر گناهان خود مىافزايد و بزرگ‌ترين گناه ، تلاش براى رواج و گسترش كفر\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nو جنگ با مؤمنان است ؛ آن هم تنها به اين دليل كه آنان به خدا ايمان دارند .\r\nممكن است بپرسيد : خداوند در آيهء پيشين فرمود توبهء كسى را كه پس از ايمان كافر شده ، مىپذيرد و حال آن‌كه در اين آيه مىگويد توبه چنين شخصى را نمىپذيرد .\r\nبنابراين ، چگونه مىتوان ميان اين دو آيه را جمع كرد ؟\r\nمفسّران به اين پرسش ، پاسخ‌هاى متعدّدى داده‌اند كه بهترين آنها اين است كه كافر پس از ايمان ، به سه گونه است : اوّل ، كسى كه از كفر خويش ، توبه نصوح مىكند و اين همان كسى است كه خداى متعال دربارهء او مىگويد : « مگر كسانىكه توبه كنند » . دوم ، كسى كه توبه‌اش دروغين باشد و اين از جمله كسانى است كه خدا دربارهء آنها مىفرمايد : « هرگز توبهء آنان پذيرفته نمىشود » . سوم ، كسى كه در حال كفر از دنيا مىرود و اين همان كسى است كه خدا او را در اين سخن خود بيان كرده است : « كسانى كه كافر شدند و كافر مردند » .\r\nبه نظر ما پاسخ پرسش مزبور ، اين است كه گاهى انسان فساد و يا درستى چيزى را احساس مىكند ، آن‌گاه برخى از شرايط برايش پيش مىآيد كه مىپندارد احساسش از درستى به فساد يا از فساد به درستى تغيير يافته است ، درحالىكه احساس او دست‌خوش هيچ‌گونه تغييرى نشده و اعتقاد او به تغيير ، صرفا وهم و خيال است .\r\nحبّ و بغض نيز همين‌گونه است ؛ مثلا گاهى فرزندت در حقّ تو بدى مىكند ، لذا به نظرت مىرسد كه او منفورترين مردم در قلب توست و تو نابودى او را دوست دارى ، لكن با اين حال ، عاطفهء پدرى در گوشهء دلت ، بدون آن‌كه احساس كنى ، وجود دارد . . .\r\nبسيار شاهد كسانى بوده‌ايم كه كارى را از روى تقليد و يا عاطفه و عادت انجام داده و يا ترك كرده‌اند ، با اين باور كه عقل و دين چنين مىگويند .\r\nهمچنين بسيارى از توبه‌كنندگان نيز مىپندارند كه از گناهان خود توبهء نصوح كردند ، درحالىكه درواقع به همان حالت قبل از توبه باقى هستند . چنين كسانى مصداق اين سخن خداى متعال هستند كه مىفرمايد : « هرگز توبهء آنان پذيرفته\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nنمىشود » . و مراد از آيهء پيشين : « مگر كسانىكه توبه كنند » ، توبه‌كنندگان هستند كه حقيقتا و به راستى ، توبه كرده باشند .\r\n إِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً وَ لَوِ افْتَدى بِهِ .  بىترديد ، كسى كه زندگىاش با كفر پايان پذيرد و در اين حالت از دنيا برود ، در زمرهء كافران محسوب خواهد شد .\r\nاين سؤال پيش مىآيد : در روز قيامت ، نه طلايى وجود دارد و نه وسيله‌اى براى تملّك آن و نه انفاق آن . بنابراين ، ذكر آن در آيهء فوق ، چه فايده‌اى دارد ؟\r\nپاسخ : مراد آن است كه در روز قيامت به هيچ‌عنوان ، راهى براى فديه دادن و باز خريدن وجود ندارد و بديهى است كه فرض محال ، محال نيست . امام على عليه السّلام در وصف جهنّم مىگويد : « ساكن جهنم كوچ نمىكند و با گرفتن فديه ، اسيرش آزاد نمىشود » .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nالجزء الرابع\r\n\r\nمال ، محك آزمايش\r\n\r\n[ سوره آل‌عمران ( 3 ) : آيه 92 
  ]\r\nلَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ وَ ما تُنْفِقُوا مِنْ شَيْءٍ فَإِنَّ اللَّهَ بِهِ عَلِيمٌ ( 92 )\r\nنيكى را درنخواهيد يافت تا آن‌گاه كه از آنچه دوست مىداريد ، انفاق كنيد . و هرچه انفاق مىكنيد ، خدا بدان آگاه است . ( 92 )\r\n\r\nتفسير\r\nمراد از « برّ » در اين‌جا ، اكرام و تفضّل خدا بر بنده‌اش مىباشد . تفسير آيات متعدّدى كه انسان‌ها را به انفاق تشويق مىكند ، در سابق بيان شد ، لكن اين آيه ، بر تمامى آياتى كه در اين زمينه نازل شده‌اند ، يك مزيت دارد ؛ زيرا همانند ساير آيات تنها به انفاق بسنده نكرده ، بلكه ميان رسيدن انسان به درجات عالى در پيشگاه خداوند با فداكارى و بخشش هرآنچه دوست دارد ، ارتباط برقرار كرده است . ازاين‌رو ، بر اساس مفهوم آيهء فوق ، عبادت و يا هرعمل ديگر تنها در صورتى موجب نزديكى انسان به خدا مىشود كه با بخشش و ايثار در راه او ، توأم باشد .\r\nبنابراين ، سخن خداى تعالى كه مىگويد : « نيكى را درنخواهيد يافت تا آن‌گاه كه از آنچه دوست مىداريد ، انفاق كنيد » ، بيان و تفسيرى است براى هرآيه و روايتى كه انسان‌ها را به عمل براى رضاى خدا و نزديك شدن به او تشويق مىكند ؛ بدين معنا كه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقرب به خدا براى هيچ‌كس به دست نمىآيد ، مگر اين‌كه از جان و مالش ، آنچه را دوست دارد ، انفاق كند . گويى امام على عليه السّلام سخن خود را از همين آيه اقتباس كرده كه مىفرمايد : « خداوند را به كسى كه در جان و مالش نصيبى ندارد ، نيازى نيست » .\r\nبخشش از آنچه نفس به آن بخل مىورزد و حريص است ، به‌ويژه ثروت ، وسيلهء سنجش و محكى است كه ايمان اصلى را از ايمان غير اصلى جدا مىسازد ؛ چراكه ميليون‌ها انسان در طول تاريخ ، ثروت را پرستيده‌اند . شيطان براى بسيارى از مردم چنين وانمود مىكند كه آنان خدا را پرستش مىكنند ، درحالىكه در حقيقت ، آنها درهم و دينار را مىپرستند و خود نمىدانند .\r\nدر برخى از روايات آمده است كه ، شيطان پيش از پيدايش درهم و دينار مسكوك همواره مشغول گمراه كردن مردم و برگرداندن آنان از عبادت رحمان به پرستش بتان بود ؛ نه شب راحتى داشت و نه روز . پس از آن‌كه روزگارى سپرى شد و درهم و دينار مسكوك پديد آمد ، شيطان نفس راحتى كشيد و به‌گونهء بىسابقه‌اى ، خوشحال شد . از اين‌رو ، مجالس جشن و شادى برگزار كرد و مىرقصيد . او درهم را روى يك چشم و دينار را روى چشم ديگر مىگذاشت و مىگفت : شما مرا راحت ساختيد . . . از اين پس ، من باكى ندارم كه مردم شما را پرستش كنند و يا بت‌ها را .\r\nحال ، چه اين داستان واقعى باشد يا افسانه‌اى از افسانه‌ها ، بىشك تصويرى گويا و جالب است از عدم تفاوت ميان پرستش مال و پرستش بت‌ها ، چراكه هركدام از آنها ، انسان را از خدا و حقيقت بازمىدارد و حتّى پرستش مال ، آثارى بدتر و زيانبارتر دارد ، زيرا مال ، بنياد شهوت‌ها و در بسيارى از اوقات ، سرچشمهء تباهىهاست . به عنوان مثال ، كسانىكه به وطنشان خيانت كردند ، به سبب به دست آوردن مال بوده است و همچنين كسانىكه با انبيا و مصلحان جنگيدند و دين و آيين پيامبر اسلام صلّى اللّه عليه و آله را تحريف كردند ، زمانى اين كار انجام دادند كه بهاى آن را دريافت كردند . اگر شما شك داريد ، من ترديد ندارم كه كافران و بت‌پرستانى كه به كشورشان خيانت نكردند و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nعليه نيكان و مخلصان توطئه ننمودند ، هزاربار بهتر از آن روزه‌دار نمازگزار و حاجى زكات‌دهنده‌اى هستند كه در توطئهء فروختن كشور خود و نيازهاى بندگان خدا ، با دشمنان خدا همكارى مىكند .\r\nدر اين‌صورت ، جاى تعجب نيست كه خداوند سبحان ، رسيدن به مقامات بلند نزد خود را به بخشش مال و آنچه در نظر انسان عزيز و گرانبهاست ، موكول سازد ؛ زيرا اين‌گونه بذل و بخشش ، نشان‌دهندهء برترى دادن حق بر باطل و آينده بر حاضر است .\r\nممكن است بپرسيد : مفهوم سخن خداى متعال كه مىگويد : « هرگز به نيكى نمىرسيد مگر اين‌كه آنچه را دوست داريد ، انفاق كنيد » اين است كه بهشت جز بر كسانىكه پاكيزه‌ترين مال خود را مىبخشند ، بر ديگران حرام است ، با اين‌كه مىدانيم بسيارى از مردم يا بيشتر آنها مالك چيزى نيستند تا آن را انفاق كنند ؟\r\nپاسخ : خطاب در اين آيهء كريمه به مالكى اختصاص دارد كه توان بذل و بخشش را داشته باشد ، امّا آن‌كه توانايى ندارد و مالك چيزى نيست ، بايد بگيرد و نه ببخشد ؛ چنين شخصى ، خود از مواردى است كه بايد به او انفاق شود . به‌علاوه ، كسانىكه با جان خود در راه خدا جهاد مىكنند ، مقامشان نزد خدا بالاتر از كسانى است كه با مالشان جهاد مىكنند ، زيرا چنان‌كه شاعر مىگويد بخشش جان ، آخرين درجهء بخشش است .\r\nهمان‌طور كه آيه دلالت دارد نزديك شدن به خدا ، به بذل و فداكارى بستگى دارد ؛ همچنين دلالت دارد كه مال ، همان‌گونه كه منشأ شهوت‌ها و مورد رضايت شيطان است ، سرچشمهء خيرات و ابزارى براى فرمانبردارى از رحمان نيز مىباشد .\r\nرسول خدا صلّى اللّه عليه و آله فرمود : « دنياطلبى كه زياده‌جويى و تفاخر را جستجو كند ، خداوند را خشمگين ملاقات خواهد كرد . امّا اگر كسى دنيا را براى پاكدامنى و حفظ نفس خود بطلبد ، در روز قيامت با چهره‌اى به درخشندگى ماه شب چهاردهم وارد خواهد شد » .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nامام عليه السّلام فرمود : « هيچ‌كس ، چيزى از دنيا به او داده نشد مگر اين‌كه بهرهء او از آخرت كاسته شد » . يكى از كسانىكه در حضور آن حضرت بود ، گفت : به خدا سوگند ! ما طالبان دنيا هستيم . امام عليه السّلام به او فرمود : « با آن ، چه مىكنى ؟ » او گفت : آن را براى خود و خانواده‌ام مصرف مىكنم و از آن صدقه مىدهم و به حجّ مىروم . امام عليه السّلام فرمود : « اين ، جستجوى دنيا نيست ، بلكه طلب آخرت است » .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nحكم خوراكىها در آيين يهود\r\n\r\n[ سوره آل‌عمران ( 3 ) : آيات 93 تا 95 
  ]\r\nكُلُّ الطَّعامِ كانَ حِلاًّ لِبَنِي إِسْرائِيلَ إِلاَّ ما حَرَّمَ إِسْرائِيلُ عَلى نَفْسِهِ مِنْ قَبْلِ أَنْ تُنَزَّلَ التَّوْراةُ قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ ( 93 ) فَمَنِ افْتَرى عَلَى اللَّهِ الْكَذِبَ مِنْ بَعْدِ ذلِكَ فَأُولئِكَ هُمُ الظَّالِمُونَ ( 94 ) قُلْ صَدَقَ اللَّهُ فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 95 )\r\nهمهء طعام‌ها بر بنى اسرائيل حلال بود ، مگر آنها كه پيش از نزول تورات ، اسرائيل بر خود حرام كرده بود . بگو : اگر راست مىگوييد ، تورات را بياوريد و بخوانيد . ( 93 )\r\nاز آن پس هر كه بر خدا دروغ بندد ، از ستمكاران است . ( 94 )\r\nبگو : خدا راست مىگويد . پس آيين حنيف ابراهيم را پيروى كنيد كه او از مشركان نبود . ( 95 )\r\n\r\nاعراب\r\n « حَنِيفاً »  حال براى  « إِبْراهِيمَ »  است .\r\n\r\nتفسير\r\n كُلُّ الطَّعامِ كانَ حِلًّا لِبَنِي إِسْرائِيلَ .  خلاصهء داستان اين آيه ، چنين است : چند آيهء قرآن آشكارا بيان مىدارد كه محمّد صلّى اللّه عليه و آله و پيروان او ، بر آيين ابراهيم عليه السّلام هستند ؛ به خدا\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو نيز به آنچه بر ابراهيم ، اسماعيل ، اسحاق ، يعقوب ، اسباط ، موسى ، عيسى و ديگر پيامبران نازل شده است ، ايمان دارند . معناى اين سخنان ، آن است كه هرآنچه در دين ساير پيامبران حرام بوده ، در دين اسلام نيز حرام است . يهود عقيده داشتند كه گوشت شتر و شير آن در دين پيامبران مزبور حرام بوده و محمّد صلّى اللّه عليه و آله آن را حلال كرده است ، در حالىكه اين حلال كردن با سخن خداوند كه محمّد بر آيين ابراهيم است و به آنچه بر ابراهيم و پيامبران پس از وى نازل شده ايمان دارد ، در تضاد است .\r\nيهوديان با تكيه به توهم مزبور و به قصد طعنه زدن به اسلام و ايجاد تشكيك در آن ، چنين شايع كردند كه محمّد صلّى اللّه عليه و آله ، خودش را تكذيب مىكند ، زيرا خوراكى را كه در آيين ابراهيم حرام بود ، حلال مىداند و در همين حال ادعا مىكند كه وى بر آيين ابراهيم است . ازاين‌رو ، خداوند به آنان چنين پاسخ مىدهد : « همهء طعام‌ها بر بنى اسرائيل حلال بود » ؛ يعنى ابراهيم و پيامبران پس از او ، گوشت و شير شتر را حرام نكرده بودند ، بلكه تمامى طعام‌ها بر آنان حلال بود و يهود به دروغ تحريم را به آنها نسبت مىدهند .\r\n إِلَّا ما حَرَّمَ إِسْرائِيلُ عَلى نَفْسِهِ .  اسرائيل ، همان يعقوب فرزند اسحاق فرزند ابراهيم عليه السّلام است . يعقوب به سببى كه ويژهء خود او بود ، از پيش خود از خوردن برخى از طعام‌ها خوددارى مىكرد ؛ نه بدان سبب كه خدا آنها را حرام كرده است ، بلكه همان گونه كه يكى از ما به سبب رعايت بهداشت و يا علّت ديگر ، از كشيدن سيگار و غير آن خوددارى مىكنيم . امّا در ميان بنى اسرائيل ، سنّت بر اين جارى شد كه طعامى را كه يعقوب نمىخورد ، آنان نيز آن را بر خود تحريم كنند . اين موضوع زمانى اتفاق افتاد كه هنوز « تورات نازل نشده بود » ؛  مِنْ قَبْلِ أَنْ تُنَزَّلَ التَّوْراةُ .  اين‌كه خداوند ، قيد مزبور را در آيهء شريفه ذكر كرده ، بدان سبب است كه پس از نزول تورات ، به سبب گناهانى كه بنى اسرائيل مرتكب شدند ، طعام‌هاى زيادى را بر آنان حرام كرد ؛ چنان‌كه در آيهء 160 از سورهء نساء بدان اشاره كرده است :  « فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ \r\n\r\n","description":"","footnote":"","page_name":" 188 ","page_number":188},
  {"content":"\r\n\r\n طَيِّباتٍ أُحِلَّتْ لَهُمْ وَ بِصَدِّهِمْ عَنْ سَبِيلِ اللَّهِ كَثِيراً ؛  به كيفر ستمى كه يهوديان روا داشتند و انصراف بسيارشان از راه خدا ، آن چيزهاى پاكيزه را كه بر آنان حلال بود ، حرام كرديم » . انواع طعام‌هايى كه پس از نزول تورات بر آنان حرام شد ، در آيهء 146 از سورهء انعام بيان شده است :  « وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ ؛  و بر يهود حرام كرديم هرحيوان صاحب ناخنى را و از گاو و گوسفند ، پيه آن‌دو را ، جز آنچه بر پشت آنها يا بر چرب رودهء آنهاست يا به استخوانشان چسبيده باشد . به سبب ستمكاريشان اين‌چنين كيفرشان داديم و ما راستگويانيم » . تفصيل اين موضوع در جاى خود بيان شده است .\r\nخوب است بدين مطلب اشاره كنيم كه تمامى مسلمانان بر اين امر اتفاق‌نظر دارند كه اصل حلّيت خوردنىها و آشاميدنىهاست ، مگر آن‌كه حرمت آنها با دليل ثابت شود .\r\n قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ .  اين ، يك نوع تحدّى براى يهود است كه اگر در ادّعاى خود بر حرمت گوشت شتر و غير آن صادق هستند ، تورات مورد اعتماد خود را بياورند و اصل آن را بر مردم بخوانند . امّا آنان پس از اين مبارزه‌طلبى ، متوارى شدند و جرئت آوردن تورات را به خود ندادند ، زيرا آنها به صداقت پيامبر و كذب ادّعاى خويشتن اذعان داشتند .\r\n فَمَنِ افْتَرى عَلَى اللَّهِ الْكَذِبَ مِنْ بَعْدِ ذلِكَ ؛  يعنى كسانىكه پس از آشكار شدن حجّت و آوردن دليل بر اثبات حق ، بر خدا دروغ ببندند :  فَأُولئِكَ هُمُ الظَّالِمُونَ ؛  ستمكار خواهند بود ؛ زيرا آنان گمراه هستند و با اصرار بر باطل و دشمنى با حق ، ديگران را گمراه مىكنند .\r\n قُلْ صَدَقَ اللَّهُ ؛  بگو : خدا راست گفته است كه همهء طعام‌ها بر بنى اسرائيل حلال بوده و محمّد صلّى اللّه عليه و آله بر حق است .  فَاتَّبِعُوا مِلَّةَ إِبْراهِيمَ ؛  پس ، از آيين ابراهيم پيروى\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nكنيد ، در اين‌كه گوشت و شير شتر حلال مىباشد .  حَنِيفاً ؛  آيينى كه حنيف و بر حقّ است .\r\nبايد اشاره كرد كه محمّد صلّى اللّه عليه و آله در اصل عقيده و مبانى آن ، پيرو آيين ابراهيم و آيين تمامى انبيا بوده است ، لكن شريعت او از همهء شرايع جدا و مستقل است . البتّه بايد توجّه داشت كه تمامى شرايع براساس مصالحى استوار است كه آن مصالح باتوجّه به شرايط و مناسبت‌ها ، تفاوت پيدا مىكند . وحدت‌نظر شرايع در حلال شمردن طعام‌ها مستلزم اين نيست كه از همهء جهات با يكديگر متحد باشند . درهرحال ، هدف آياتى كه آنها را شرح كرديم تكذيب يهود است كه تحريم برخى از طعام‌ها را به پيامبران نسبت مىدادند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nنخستين خانه\r\n\r\n[ سوره آل‌عمران ( 3 ) : آيات 96 تا 97 
  ]\r\nإِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ ( 96 ) فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلاً وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ ( 97 )\r\nنخستين خانه‌اى كه براى مردم بنا شده همان است كه در مكّه است . خانه‌اى كه جهانيان را سبب بركت و هدايت است . ( 96 )\r\nدر آن‌جاست آيات روشن و مقام ابراهيم . و هركه بدان داخل شود ايمن است . براى خدا ، حج آن خانه بر كسانىكه قدرت رفتن به آن را داشته باشند واجب است . و هركه راه كفر پيش گيرد ، بداند كه خدا از جهانيان بىنياز است . ( 97 )\r\n\r\nواژگان\r\nاوّل : اسم است براى چيزى كه نخستين‌بار پديدار شود ؛ خواه پس از آن ، چيز دومى وجود پيدا كند ، خواه نكند . مىگويند : اولين ورود من در اين شهر است . يا مىگويند : اين اوّلين ثروتى است كه من بدان دست يافتم .\r\nبكّة : از نام‌هاى مكّه است و بسيارى از اوقات « باء » به جاى « ميم » به كار مىرود ؛ چنان‌كه گفته مىشود : « ضربة لازم و ضربة لازب » . اين‌گونه است : دائم و دائب . واژهء « بكّ » به معناى دفع است ؛ زيرا مردم در مكه به دليل ازدحام جمعيت ، يكديگر را با\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nفشار مىرانند . فخر رازى در تفسير خود نقل كرده كه امام باقر عليه السّلام در مكّه مشغول نماز خواندن بود ، ناگهان زنى از پيش روى حضرت عبور كرد . مردى خواست او را براند [ و نگذارد از پيش روى امام عليه السّلام عبور كند 
  ] . امام فرمود : او را رها كن ، چراكه مكّه بدان سبب بكّه ناميده شده است كه برخى از مردم ، برخى ديگر را دور مىكنند . زن از پيش روى مرد عبور مىكند ، درحالىكه او مشغول نماز خواندن است و مرد از جلو زن عبور مىكند ، درحالىكه او نماز مىخواند و اين كار ، در مكّه اشكالى ندارد .\r\n\r\nاعراب\r\n « لَلَّذِي » ،  « لام » براى تأكيد و « الّذى » خبر  « إِنَّ »  است .  « بِبَكَّةَ »  ظرف مكان و متعلّق به محذوف و صلهء « الّذى » است و تقدير آن « استقرّ . . . » مىباشد .  « مُبارَكاً »  حال است از ضمير در « استقرّ » و يا ضمير در  « وُضِعَ » .   « مَقامُ إِبْراهِيمَ »  بدل از  « بَيِّناتٌ »  و يا خبر براى مبتداى محذوف است كه تقدير آن ، « هى مقام ابراهيم » است .  « حِجُّ »  به فتح « حاء » و كسر آن ، مبتدا و خبر آن  « لِلَّهِ »  است .  « مَنِ اسْتَطاعَ »  بدل است براى  « النَّاسِ » ؛  بدل بعض از كلّ .\r\n\r\nتفسير\r\n إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ .  پيش‌تر در هنگام تفسير آيهء 142 از سورهء بقره و آيات پس از آن ، در آنچه يهود دربارهء تغيير قبله از بيت المقدّس به سوى كعبه مىگفتند ، به تفصيل سخن گفته شد . اين آيه با آيات سورهء بقره ، به‌ويژه اين جمله از سخنان سفيهان در آن‌جا :  « ما وَلَّاهُمْ عَنْ قِبْلَتِهِمُ ؛  چه‌چيز آنان را از قبله‌شان روگردان ساخته است » ، ارتباط دارد .\r\nاين سخن خداوند متعال :  « إِنَّ أَوَّلَ بَيْتٍ وُضِعَ لِلنَّاسِ »  دلالت بر اين موضوع ندارد كه نخستين خانه در روى زمين ، كعبه بوده ، بلكه ظاهر معناى آن ، اين است كه نخستين\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nخانه‌اى كه براى طاعت و پرستش بنا شد ، كعبه بوده است ، زيرا واژهء « ناس » عام است و تمام مردم را شامل مىشود و بديهى است كه تمام مردم در يك خانه شركت نمىكنند ، مگر اين‌كه اين خانه براى يك جهت عمومى ساخته شده باشد ؛ نظير عبادت و طاعت ، امّا ساير خانه‌ها ، روشن است كه هر خانه‌اى به برخى از مردم اختصاص دارد .\r\nبرخى از مفسّران ، صفحات زيادى را به تحقيق و نقل اقوال دربارهء كعبه اختصاص داده‌اند : آيا كعبه نخستين خانه‌اى بوده كه در روى زمين بنا شده و يا خانه‌اى ديگرى نيز پيش از آن ساخته شده است ؟ . . . لكن اين بحث هيچ ثمره‌اى ندارد ، زيرا نه به اصول دين ارتباط دارد و نه به فروع آن و اعتقاد به ثبوت و يا عدم آن ، ضرورتى ندارد .\r\n « مُبارَكاً وَ هُدىً لِلْعالَمِينَ » .  مراد از بركت در اين‌جا زيادى ثواب است . رسول خدا صلّى اللّه عليه و آله فرمود : « فضيلت مسجد حرام بر مسجد من ، همانند فضيلت مسجد من است بر ساير مساجد . . . نماز در مسجد من بهتر است از هزار نماز در مسجد ديگر . . . كسى كه حج كند و ناسزا نگويد و كار زشت انجام ندهد ، همچون روزى كه از مادر متولّد شده ، از گناهانش بيرون مىرود . حجّ مبرور ، جز بهشت بهاى ديگرى ندارد » . از اين گونه ، روايات بسيارى از پيامبر صلّى اللّه عليه و آله نقل شده است . امّا اين‌كه مسجد الحرام ، هدايت براى جهانيان است ، بدان سبب مىباشد كه انسان را به ياد خدا مىاندازد و فروتنى و خشوع در برابر او را الهام مىكند .\r\n فِيهِ آياتٌ بَيِّناتٌ مَقامُ إِبْراهِيمَ .  گويى در اين‌جا كسى مىپرسد : دليل بر اين‌كه كعبه ، كهن‌ترين و نخستين خانه‌اى بوده كه براى عبادت ساخته شده است و نه بيت المقدّس ، چيست ؟\r\nآيهء فوق مىتواند پاسخى براى اين پرسش باشد ، زيرا ابراهيم در ايام ديرين مىزيست و همو كعبه را بنيان نهاد . بنابراين ، كعبه كهن‌تر است ؛ زيرا بانى آن ، در ايام ديرينه مىزيسته است . امّا بيت المقدّس را سليمان بنا كرد و تا به امروز نيز به نام\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n« معبد سليمان » ياد مىشود ، درحالىكه ميان ابراهيم و سليمان چندين قرن فاصله است . نويسندهء تفسير المنار از كتاب‌هاى يهود نقل كرده كه سليمان ، بيت المقدس را در سال 1005 پيش از ميلاد بنا كرد . امّا دليل بر اين‌كه ابراهيم كعبه را بنا كرد ، آثار روشنى است كه تا امروز برجاى مانده است و از آن جمله ، مقام ابراهيم عليه السّلام است .\r\nعرب‌ها به تواتر نسل‌اندرنسل نقل مىكنند كه اين قسمت خاص از مسجد الحرام ، محل نماز و عبادت ابراهيم بوده است . بنابراين ، همان‌گونه كه نام معبد سليمان نشان مىدهد كه او بانى و سازندهء بيت المقدس بوده ، نام مقام ابراهيم نيز نشان مىدهد كه او پايه‌گذار و سازندهء كعبه بوده است . و كعبه كهن‌ترين معبد است ، چون بانى آن ، در زمانى دور تر مىزيسته است .\r\n وَ مَنْ دَخَلَهُ كانَ آمِناً .  تفسير اين آيه در آيهء 125 از سورهء بقره :  « وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً »  بيان شد . اين فضيلت ، به سبب دعاى ابراهيم نصيب خانهء كعبه شد .\r\nاو چنين دعا كرد :  « رَبِّ اجْعَلْ هذا بَلَداً آمِناً » .  « 1 » تفسير آن نيز در آيهء 126 از سورهء بقره بيان گرديد .\r\n وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا .  استطاعت بر دو نوع است :\r\nاوّل ، عقلى و آن عبارت است از : امكان رسيدن به مكّه و اين شرط نيست . دوم ، شرعى يعنى قدرت بدنى و مالى و امنيّت جانى و مالى و تأمين زندگى پس از بازگشت از حجّ .\r\nوقتى اين شرايط كامل شد ، حج واجب مىشود . تفصيل موضوع را در كتاب‌هاى فقه بجوييد .\r\n وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ .  مراد از كفر در اين‌جا ، انكار است ، در صورتى كه آن را به اين نكته كه خانهء كعبه نخستين خانه‌اى است كه براى مردم ساخته شده و يا به عدم اعتقاد به وجوب حج ، برگردانيم . امّا اگر آن را به ترك حج به سبب سبك شمردن آن ، برگردانيم ، در آن صورت مراد از كفر ، فسق است .\r\n\r\n\r\n","description":"","footnote":"\r\n( 1 ) . بقره ( 2 ) آيهء 126 .\r\n","page_name":" 194 ","page_number":194},
  {"content":"\r\n\r\n\r\nانكار آيات خدا\r\n\r\n[ سوره آل‌عمران ( 3 ) : آيات 98 تا 99 
  ]\r\nقُلْ يا أَهْلَ الْكِتابِ لِمَ تَكْفُرُونَ بِآياتِ اللَّهِ وَ اللَّهُ شَهِيدٌ عَلى ما تَعْمَلُونَ ( 98 ) قُلْ يا أَهْلَ الْكِتابِ لِمَ تَصُدُّونَ عَنْ سَبِيلِ اللَّهِ مَنْ آمَنَ تَبْغُونَها عِوَجاً وَ أَنْتُمْ شُهَداءُ وَ مَا اللَّهُ بِغافِلٍ عَمَّا تَعْمَلُونَ ( 99 )\r\nبگو : اى اهل كتاب ! چرا آيات خدا را انكار مىكنيد ؟ خدا ناظر بر اعمال شماست . ( 98 )\r\nبگو :\r\nاى اهل كتاب ! به چه سبب آنها را كه ايمان آورده‌اند از راه خدا بازمىداريد و مىخواهيد كه به راه كج روند ؟ و شما خود به زشتى كار خويش آگاهيد و خدا نيز از آنچه مىكنيد غافل نيست . ( 99 )\r\n\r\nواژگان\r\nسبيل : راه ، و براى مذكّر و مؤنّث يكسان به كار مىرود .\r\nعوج : كجى و انحراف .\r\n\r\nاعراب\r\nجملهء  « وَ اللَّهُ شَهِيدٌ »  حال براى ضمير  « تَكْفُرُونَ »  است . و « هاء » در  « تَبْغُونَها »  به  « سَبِيلِ »  برمىگردد .  « عِوَجاً »  حال است براى « واو » در  « تَبْغُونَها » ؛  يعنى درحالىكه شما گمراه بوديد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nتفسير\r\nقرآن اهميت زيادى به اهل كتاب داده و به همين سبب ، آيات زيادى دربارهء آنان نازل شده است . اين آيات ، تورات و انجيل را به اهل كتاب يادآورى مىكند و آنان را از تحريف اين دو كتاب برحذر مىدارد . همچنين با نيكوترين روش به جدال با آنها مىپردازد و بسيارى از خطاها و گناهان آنان را برايشان برمىشمارد . از آن جمله ، اين دو آيه است :\r\nالف )\r\n قُلْ يا أَهْلَ الْكِتابِ لِمَ تَكْفُرُونَ بِآياتِ اللَّهِ .  اين آيه بر نبوّت محمّد صلّى اللّه عليه و آله و بر اين‌كه كعبه ، نخستين خانه‌اى است كه براى عبادت ساخته شده ، دلالت مىكند ، با اين‌كه اين آيات و براهين همچون خورشيد روشن است و جز زورگو و ستيزه‌جو ، كسى آنها را انكار نمىكند .\r\nب )\r\n قُلْ يا أَهْلَ الْكِتابِ لِمَ تَصُدُّونَ عَنْ سَبِيلِ اللَّهِ مَنْ آمَنَ تَبْغُونَها عِوَجاً .  اهل كتاب تنها به فساد خود بسنده نكردند ، بلكه كوشيدند تا ديگران را نيز فاسد و گمراه سازند . بنابراين ، آنان ، هم گمراه هستند و هم گمراه‌كننده ، هم فاسدند و هم ديگران را به فساد مىكشند . هرفاسدى دوست دارد اگر بتواند به روش ابليس اقتدا كند و فساد پيشگان را افزايش دهد .  « رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ ؛  « 1 » اى پروردگار من ! چون مرا نوميد كردى ، در روى زمين بدىها را در نظرشان بيارايم و همگان را گمراه كنم » .\r\nبايد به خاطر داشته باشيم كه خداوند با كمال مدارا و ملايمت ، اهل كتاب را مخاطب قرار مىدهد و با روش نيكو به آنان يادآورى مىكند كه آنها اهل دين و كتابند تا شايد پند خدا را بپذيرند و هدايت شوند .\r\n\r\n\r\n","description":"","footnote":"\r\n( 1 ) . حجر ( 15 ) آيهء 39 .\r\n","page_name":" 196 ","page_number":196},
  {"content":"\r\n\r\n\r\nاطاعت از كافر\r\n\r\n[ سوره آل‌عمران ( 3 ) : آيات 100 تا 103 
  ]\r\nيا أَيُّهَا الَّذِينَ آمَنُوا إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ يَرُدُّوكُمْ بَعْدَ إِيمانِكُمْ كافِرِينَ ( 100 ) وَ كَيْفَ تَكْفُرُونَ وَ أَنْتُمْ تُتْلى عَلَيْكُمْ آياتُ اللَّهِ وَ فِيكُمْ رَسُولُهُ وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ ( 101 ) يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلاَّ وَ أَنْتُمْ مُسْلِمُونَ ( 102 ) وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ ( 103 )\r\nاى كسانىكه ايمان آورده‌ايد ! اگر از گروهى از اهل كتاب اطاعت كنيد شما را از ايمانتان به كفر بازمىگردانند . ( 100 )\r\nچگونه كافر مىشويد ، درحالىكه آيات خدا را بر شما مىخوانند و رسول او در ميان شماست ؟ و هركه به خدا تمسك جويد به راه راست هدايت شده است . ( 101 )\r\nاى كسانىكه ايمان آورده‌ايد ! آن‌چنان‌كه شايستهء ترس از خداست از او بترسيد و جز در مسلمانى نميريد . ( 102 )\r\nهمگان دست در ريسمان خدا زنيد و پراكنده مشويد و از نعمتى كه خدا بر شما ارزانى داشته است ، ياد كنيد . آن هنگام كه دشمن يكديگر بوديد و او دل‌هايتان را به هم مهربان ساخت و به لطف او برادر شديد ، و بر لبهء پرتگاهى از آتش بوديد ، خدا شما را از آن برهانيد . خدا آيات خود را اين‌چنين براى شما بيان مىكند ، شايد هدايت يابيد . ( 103 )\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nواژگان\r\nاعتصم بالشىء : تمسك جست به چيزى به جهت ترس از گرفتار شدن در مشكلات .\r\nشفا الشىء : به لبه و كنارهء چيز گفته مىشود . « أشفى على الشيء ؛ بر لبهء آن شىء قرار گرفت و بر آن مشرف شد » .\r\n\r\nاعراب\r\n « جَمِيعاً »  حال است براى ضمير در  « اعْتَصِمُوا » ؛  يعنى همگى در چنگ زدن به ريسمان الهى گرد هم آييد .  « لا تَفَرَّقُوا »  در اصل « لا تتفرّقوا » بوده كه يكى از دو « تاء » به سبب تخفيف ، حذف شده است .\r\n\r\nتفسير\r\n يا أَيُّهَا الَّذِينَ آمَنُوا إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ يَرُدُّوكُمْ بَعْدَ إِيمانِكُمْ كافِرِينَ .  خدا در دو آيهء پيشين ، به اهل كتاب هشدار داد كه با حق دشمنى نكنند و مؤمنان را از راه حق بازندارند . در اين آيه ، به مؤمنان هشدار مىدهد كه به سخنان آن گروه از اهل كتاب كه سعى مىكنند افراد باايمان را گمراه و از دينشان منحرف سازند ، گوش فراندهند .\r\nدربارهء سبب نزول اين آيه ، روايت شده است كه برخى از يهودىها قصد داشتند بار ديگر ، آتش فتنه را در ميان قبايل اوس و خزرج شعله‌ور سازند و آنها را پس از آن‌كه خداوند به سبب اسلام ، گرد هم آورده بود ، پراكنده نمايند . ازاين‌رو ، دشمنى و كشتارى را كه در دوران جاهليّت در ميان اين دو طايفه جريان داشت به آنان يادآورى كردند ، به‌ويژه كشتارى را كه در جنگ « بغاث » اتفاق افتاد ؛ روزى كه ، اوس با خزرج جنگيد و پيروزى از آن اوس بود . در اثر اين فتنه‌انگيزى ، غيرت جاهلى در ميان سران\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاين دو قبيله برانگيخته شد ، به گونه‌اى كه اگر دخالت رسول خدا صلّى اللّه عليه و آله نبود ، جنگ در ميان آنها به وقوع مىپيوست .\r\nآيه ، با واقعهء فوق انطباق دارد ، چنان‌كه بر تلاش‌هاى مبلّغان مسيحى در عصر كنونى و نيز بر تمامى تلاش‌هايى منطبق مىشود كه برخى از اهل كتاب و ديگران قصد دارند با اين تلاش‌ها ، وحدت كلمهء مسلمانان را از بين ببرند و آنها را از دينشان باز دارند و احساس وطن‌دوستى و آزادىخواهى را در آنان نابود كنند تا طعمه‌اى گوارا براى هر غاصب و غارتگر باشند . اين ، همان رفتارى است كه اكنون استعمارگر غربى با عرب‌ها و مسلمانان دارد . البتّه مسئوليت اين رفتار ، تنها به عهدهء غرب نيست ، بلكه مزدوران پستى كه از او اطاعت و با او همكارى مىكنند و پس از ايمان ، به دين و وطن خود كافر شدند نيز با وى شريك هستند . بر اين اساس ، آيهء [ مورد بحث 
  ] اين مزدوران را نيز شامل مىشود ، چنان‌كه بر مبلّغان فتنه و فساد و رهبران كفر و ضلالت ، خواه از اهل كتاب باشند و يا از غير آنان ، خواه غربى باشند و يا شرقى ، تطبيق مىگردد .\r\nهمچنين اين سخن خداوند متعال :  « إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ يَرُدُّوكُمْ بَعْدَ إِيمانِكُمْ »  بر تقليد كوركورانهء زنان ما از غرب در بىحجابى و نمايش زينت‌هاى خود به ديگران و خوار شمردن دين و اخلاق از سوى جوانانمان ، و نيز بر هر عادت زيان‌آور و حرامى كه ما آن را از ديگران اقتباس كرده باشيم ، تطبيق مىشود . آيه در نهى از اطاعت كافران در كفر و ارتداد از اسلام ظهور دارد ، لكن سبب نهى ، عام است و هر تقليد و دنباله‌روى را كه موجب خشم خدا و پيامبرش گردد ، شامل مىشود .\r\n وَ كَيْفَ تَكْفُرُونَ وَ أَنْتُمْ تُتْلى عَلَيْكُمْ آياتُ اللَّهِ وَ فِيكُمْ رَسُولُهُ .  براى مسلمان شايسته نيست كه تحت تأثير قرار گيرد و به گمراه كردن گمراهان توجّه و از اخلاق و عادات كافران پيروى كند ، درحالىكه قرآن مىخواند و به پيامبر بزرگ گوش فرا مىدهد ؛ پيامبرى كه حق را بيان مىكند و هر شبهه‌اى را بر طرف مىسازد . نظام الدّين حسن بن محمّد نيشابورى در تفسير غرائب القرآن گفته است : « قرآن در طول روزگار\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nباقى خواهد ماند ، امّا پيامبر صلّى اللّه عليه و آله هرچند به رحمت خدا رفته ، نورش باقى است ، زيرا عترت و وارثان او جانشين او مىباشند و ازاين‌رو ، آن حضرت فرمود : \" من در ميان شما دو چيز را امانت مىگذارم و مادام كه به آنها تمسّك كنيد ، هرگز گمراه نخواهيد شد : يكى كتاب خدا و ديگر عترت من \" » .\r\n وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ .  اعتصام به اللّه به معناى تمسّك جستن به دين خداست و دين ، نزد خدا همان اسلام و اسلام ذاتا راه راست است . مراد اين است كه هركس حقيقتا به خدا تمسك جويد ، منحرف نمىشود و هرگز از اسلام رو برنمىگرداند ؛ هرچند تلاش‌ها و وسوسه‌هايى براى گمراه كردن وى وجود داشته باشد .\r\nممكن است بپرسيد : در آيهء 56 سورهء هود آمده است :  « إِنَّ رَبِّي عَلى صِراطٍ مُسْتَقِيمٍ »  و صراط مستقيم به اسلام تفسير شده است . بنابراين ، بايد خداوند بر دين اسلام باشد ؟\r\nپاسخ : هرگاه صراط مستقيم به بنده نسبت داده شود به معناى اسلام است و هرگاه به خدا نسبت داده شود به معناى عدل و حكمت است ؛ يعنى خدا امور را با عدل و حكمت خود تدبير مىكند و تدبير او از اين روش تجاوز نمىكند .\r\n يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلَّا وَ أَنْتُمْ مُسْلِمُونَ .  هركس از محرّمات خوددارى كند و واجبات را به جا آورد ، آن‌گونه كه شايسته مىباشد از خدا پرهيز نموده است . بنابراين ، معناى آيه مرادف است با اين سخن خداوند متعال :\r\n « فَاتَّقُوا اللَّهَ مَا اسْتَطَعْتُمْ ؛  « 1 » تا توانيد از خدا بترسيد » . زيرا كسى كه توانايى ندارد ، تكليف ندارد و كسى كه تكليف ندارد ، از تقوا بيگانه است . اين سخن خداى متعال :  « فَلا تَمُوتُنَّ إِلَّا وَ أَنْتُمْ مُسْلِمُونَ » ،  نهى از ترك اسلام و امر به پايدارى و مسلمان ماندن تا دم مرگ است .\r\n وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا .  معناى حبل روشن است ؛ همچنين به\r\n\r\n\r\n","description":"","footnote":"\r\n( 1 ) . تغابن ( 64 ) آيهء 16 .\r\n","page_name":" 200 ","page_number":200},
  {"content":"\r\n\r\nمعناى وسيله‌اى به كار مىرود كه با آن مىتوان به هدف رسيد . مراد از حبل در اين‌جا اسلام است . لذا معناى آيه به‌طور كلى اين است كه مسلمانان مادام كه پيرو دين واحد ، پيامبر واحد و كتاب واحد هستند ، بايد اين رابطهء دينى را ، كه به مراتب نيرومندتر از رابطهء نسبى است ، حفظ كنند و نيز بايد شيفته آن باشند و براساس آن عمل كنند و در قالب دسته‌ها و گروه‌ها پراكنده نشوند .\r\nممكن است اين سؤال پيش آيد : آيا در دعوت به اين تشكّل دينى ، نوعى تعصّب دينى وجود ندارد ؟\r\nپاسخ : خير ، زيرا تقويت رابطه ميان پيروان يك دين ، همانند تقويت رابطه ميان افراد يك حزب و يا يك خانواده است و اين‌گونه تقويت رابطه ، مستلزم تعصّب ضدّ ديگران نخواهد بود ، بلكه در مورد اسلام ، قضيه كاملا برعكس است ، چراكه اسلام [ مردم را 
  ] به مهربانى و الفت در ميان تمامى افراد خانوادهء بشرى ، بدون توجّه به دين ، انديشه و نژاد آنها دعوت مىكند . بنابراين ، اخوّت اسلامى به‌سان تقويت و پشتيبانى از اخوّت بشرى است .\r\nخوب است به اين نكته اشاره كنيم : مقصود از جماعت و گروهى كه همكارى با آنها واجب و شورش عليه آنها حرام است ، كسانى هستند كه براى رضاى خدا و صلاح مردم گرد هم آمده باشند ، و گرنه ، صرف تجمّع و گردهمايى بدون آن‌كه نفعى بر آن مترتب باشد ، هدف نيست و تنها سودى كه مىتواند داشته باشد اين است كه موجب از بين رفتن كشمكش‌ها و درگيرىها مىشود . امام على عليه السّلام فرمود : « جدايى خواهان اهل باطلند ؛ هرچند تعداد آنها زياد باشد و وحدت‌خواهان ، اهل حقّند ؛ هر چند تعدادشان كم باشد » . با اين بيان به تفسير اين حديث معروف پى مىبريم كه ، « دست خدا با جماعت است » . معناى حديث ، آن است كه خدا تنها با كسانى است كه بر محور حق گرد هم آمده باشند و با يكديگر همكارى كنند ، امّا اگر بر باطل گرد هم آيند ، جز شيطان هيچ‌كس با آنها نخواهد بود .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً . \r\nخداوند به مسلمانان صدر اسلام ، كينه‌ها و دشمنىها و جنگ‌هاى طولانى را يادآور مىشود . از آن جمله ، جنگ ميان اوس و خزرج است كه 120 سال - چنان‌كه در تفسير طبرى آمده است - طول كشيده بود . خداوند به بركت اسلام ، دل‌هاى اين دو قبيله را به يكديگر مهربان ساخت ، تا آن‌جا كه برادران الهى شدند و براى يكديگر دلسوزى كرده ، خيرخواه يكديگر شدند . جعفر بن ابى طالب در سخنان خود خطاب به نجاشى چنين گفت :\r\n« ما قومى بوديم كه در جاهليّت به سر مىبرديم ، بت‌ها را مىپرستيديم ، لاشهء مردار مىخورديم ، كارهاى زشت انجام مىداديم ، قطع رحم مىكرديم ، حقّ همجوارى را رعايت نمىكرديم ، نيرومند ما حقّ ضعيف را مىخورد . ما همچنان در اين وضعيّت بوديم تا اين‌كه خداوند ، پيامبرى را از خود ما به سوى ما فرستاد ؛ پيامبرى كه ما دودمان ، صداقت ، امانت و پاكدامنى او را مىشناختيم . اين پيامبر ، ما را به توحيد و پرستش خداوند فراخواند . او از ما خواست تا بت‌ها و سنگ‌هايى را كه پدران ما پرستش مىكردند ، كنار بگذاريم . او به ما دستور داد تا راستگويى ، امانت‌دارى ، صلهء رحم ، خوشرفتارى با همسايگان را پيشهء خود كنيم و از محرّمات و ريختن خون ديگران خوددارى ورزيم . همچنين پيامبر صلّى اللّه عليه و آله ما را كارهاى زشت ، سخن دروغ ، خوردن مال يتيم و نسبت دادن زنا به زن‌هاى شوهردار ، نهى كرد . به ما دستور داد كه خدا را بپرستيم و براى او شريك قرار ندهيم ، نماز بخوانيم ، زكات بدهيم و روزه بگيريم » .\r\n وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها .  « شفا الشيء » ؛ يعنى كناره و لبهء چيزى . « شفى على الشيء » ، وقتى مشرف بر چيزى شود . لذا معناى آيه اين است كه شما به سبب كفر ، در لبهء آتش جهنّم بوديد و خداوند به بركت محمّد صلّى اللّه عليه و آله شما را از آن نجات داد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبهترين تفسيرى كه مىتوانيم براى اين آيه داشته باشيم ، كلماتى است كه در خطبهء بانوى زنان عالم ، فاطمه دختر محمّد صلّى اللّه عليه و آله آمده است ؛ خطبه‌اى كه آن را پس از وفات پدرش ، خطاب به ابو بكر و كسانىكه همراه او بودند ، ايراد كرد :\r\n« در آن هنگام شما مردم بر كنار مغاكى از آتش بوديد خوار و لگدكوب هررونده ، نوشيدنىتان آب گنديده و ناگوار ، خوردنىتان پوست جانور و مردار ، پست و ناچيز و ترسان از هجوم همسايه و همجوار ، تا آن‌كه خدا با فرستادن پيغمبر خود ، پدرم محمّد شما را از خاك مذلّت برداشت و سرتان را به اوج رفعت افراشت » .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nآمر به معروف\r\n\r\n[ سوره آل‌عمران ( 3 ) : آيه 104 
  ]\r\nوَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ ( 104 )\r\nبايد كه از ميان شما گروهى باشند كه به خير دعوت كنند و امر به معروف و نهى از منكر كنند .\r\nاينان رستگارانند . ( 104 )\r\n\r\n[ تفسير : 
  ]\r\nدر اين‌جا مراد از خير ، اسلام و مراد از معروف ، طاعت خدا و از منكر ، معصيت اوست . خلاصهء معناى آيه اين است كه بايد گروهى باشند كه كافران را به اسلام دعوت كنند و مسلمانان را به انجام دادن چيزى كه رضاى خدا در آن است و سبب پاداش او مىشود و به ترك آنچه او را به خشم مىآورد و موجب كيفر وى مىشود ، فراخوانند .\r\nلفظ  « مِنْكُمْ »  در آيه ، دليل بر آن است كه امر به معروف ، واجب كفايى است ، نه عينى و اگر برخى از مردم اين تكليف را انجام دهند از همه ساقط مىشود .\r\nضرورتى ندارد فردى كه اين وظيفه را به عهده مىگيرد ، عادل باشد و هرگز نمىتوان گفت كه براى فاسق ، امر به معروف و نهى از منكر جايز نيست . به دو دليل :\r\nاوّلا ، همان‌گونه كه خود حكم شرعى بايد با دليل ثابت شود ، شرط آن نيز كاملا\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nچنين است . در اين‌جا دليلى بر شرط بودن عدالت وجود ندارد ؛ نه از كتاب ، نه از سنّت و نه از عقل . ثانيا ، امر به معروف با طاعت و يا معصيت ديگر احكام ، ارتباط ندارد .\r\nبسيارى از فقها شرط كرده‌اند كه امركنندهء به معروف بايد تأمين جانى داشته باشد ، به گونه‌اى كه وقتى امر به معروف و يا نهى از منكر مىكند ، هيچ‌گونه ضررى متوجّه او نشود . البته اين شرط در همهء موارد وجود ندارد ؛ مثلا جنگيدن با كسانىكه به قصد نابودى دين و كشورمان با ما مىجنگند ، واجب است ، با اين‌كه مىدانيم جنگ طبعا ، مستلزم ضرر است :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ ؛  « 1 » خدا از مؤمنان جان‌ها و مال‌هايشان را خريد تا بهشت از آنان باشد . در راه خدا جنگ مىكنند ، چه بكشند يا كشته شوند . وعده‌اى كه خدا در تورات و انجيل و قرآن داده است به حق برعهدهء اوست » . براى هرانسانى جايز است كه زندگى خويش را فدا كند ، در صورتى كه يقين داشته باشد اين كار به مصلحت عموم و به سود بندگان خداست ؛ زيرا مصلحت جامعه و كشور ، مهم‌تر و بزرگ‌تر از زندگى يك فرد است . چنين شخصى در پيشگاه خدا و مردم مأجور خواهد بود . در حديث آمده است : « بهترين جهاد ، سخن حقّى است كه در نزد سلطانى ستمگر گفته شود » .\r\nخلاصهء سخن اين‌كه دفع ضرر در صورتى واجب است كه فايده‌اى بر اين ضرر مترتّب نباشد و گرنه تحمّل آن ، جايز است . چنان‌كه براى انسان جايز است تا براى حفظ حيات خويش و جلوگيرى از مرگ و نابودى ، عضو بيمار خود را قطع كند .\r\nبه‌علاوه ، شيوهء امر به معروف و نهى از منكر ، تأثيرى فوق‌العاده دارد . برخى از شيوه‌ها موجب نفرت [ ديگران 
  ] از حق و باعث ايجاد زحمت‌ها و مصيبت‌ها براى كسى مىشود كه چنين شيوه‌هايى را [ در تبليغ 
  ] برمىگزيند . در مقابل ، برخى از اين\r\n\r\n\r\n","description":"","footnote":"\r\n( 1 ) . توبه ( 9 ) آيهء 111 .\r\n","page_name":" 205 ","page_number":205},
  {"content":"\r\n\r\nشيوه‌ها سبب مىشود كه شنوندهء آن ، به‌طور ناخودآگاه ، [ دربارهء چيزى كه مىشنود 
  ] بينديشد . شخص خردمند و حكيم ، مناسبت مقام را درنظر مىگيرد و مىداند كه در چه جايى با شدّت برخورد كند و در چه جايى با ملايمت . فرعون در اوج قدرت و ستمگرى بود و موسى و هارون ياورى نداشتند . باوجوداين ، آنان مأمور شدند كه فرعون را به سوى حق دعوت كنند ، امّا با شيوه‌اى آسان و ملايم . حتّى خداوند جهان ، گاهى به بندگانش هشدار مىدهد و مىگويد :  « إِنَّكُمْ مِنَّا لا تُنْصَرُونَ ؛  « 1 » شما را از عذاب ما كس نرهاند » . و گاهى با مدارا و ملايمت با آنها سخن مىگويد :  « أَ لا تُحِبُّونَ أَنْ يَغْفِرَ اللَّهُ لَكُمْ وَ اللَّهُ غَفُورٌ رَحِيمٌ ؛  « 2 » آيا دوست نداريد كه خدا شما را بيامرزد ؟ و خدا بخشاينده و مهربان است » .\r\nبه‌طور كلّى ، عرضه كردن اسلام به مردم و امر به معروف و نهى از منكر در ميان مسلمانان ، يكى از اركان اسلام است . ازاين‌رو ، بايد گروه مشخصى وجود داشته باشد تا اين وظيفه را برعهده بگيرد ؛ همان‌گونه كه وجود مجموعه‌اى براى حفظ امنيّت و نظم ، و نيز وجود گروهى در صنايع و گروه ديگر در كشاورزى و گروه‌هاى ديگر براى انجام دادن امور ضرورى زندگى ، لازم است .\r\nاين اصل ، از اصول اساسى هردين ، مذهب و قانون است ؛ حتّى اگر قانونى موقّت باشد ، زيرا وسيله‌اى سودمند براى گسترش و پيروزى تبليغ دين و دفع دشمنان آن است . مهم‌ترين دليل اثبات اين موضوع ، اهتمامى است كه طرفداران مكتب‌هاى سياسى و اقتصادى به وسايل تبليغاتى و پيشرفت آن دارند و در اين راه ، سرمايه‌اى عظيم صرف مىكنند . همچنين تبليغات با شيوه‌هاى گوناگون آن ، در كنار زور و شمشير قرار دارد . اين اهتمام تنها بدان جهت است كه آنان عملا دريافته‌اند كه افكار عمومى ، برنده‌ترين سلاح است و تأثير آن حتّى از موشك‌ها و بمب‌ها نيز بيشتر\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 65 .\r\n( 2 ) . نور ( 24 ) آيهء 22 .\r\n","page_name":" 206 ","page_number":206},
  {"content":"\r\n\r\nمىباشد . پس از پيروزى متفقين در جنگ جهانى ، يكى از سران آنها گفت : « ما ، در صحنهء جنگ با بمب‌هاى كاغذى پيروز شديم » ؛ يعنى با روزنامه‌ها و نشريه‌ها . « 1 »\r\nممكن است بپرسيد : چگونه مىتوان ميان سخن خداوند متعال :  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ ؛  بايد كه از ميان شما گروهى باشند كه به خير دعوت كنند و امر به معروف و نهى از منكر كنند . و اين سخن خداوند متعال :  « يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ ؛  « 2 » اى كسانىكه ايمان آورده‌ايد ! به خود پردازيد . اگر شما هدايت يافته‌ايد ، آنان‌كه گمراه مانده‌اند به شما زيانى نرسانند » . جمع كرد ؛ زيرا آيهء اوّل بر وجوب امر به معروف دلالت دارد و آيهء دوم به قرينهء  « عَلَيْكُمْ أَنْفُسَكُمْ ؛  به خود پردازيد » بر عدم آن ؟\r\nپاسخ : مراد از آيهء دوم اين است كه فريضهء امر به معروف و نهى از منكر را به صورت مطلوب انجام دهد ، گمراهى گمراهان و روى گردانيدن كسانىكه از دين روى گردانيده‌اند ، به او زيانى نمىرساند ، زيرا وى آنچه به عهده‌اش بوده ، انجام داده است :\r\n « فَإِنَّما عَلَيْكَ الْبَلاغُ وَ عَلَيْنَا الْحِسابُ ؛  « 3 » آنچه بر عهدهء توست تبليغ است و آنچه بر عهدهء ماست حساب كشيدن » .\r\nدومين پرسش اين است : مشهور است كه رسول خدا صلّى اللّه عليه و آله فرمود : « اگر كسى از شما منكرى را ببيند ، بايد آن را با دست خويش تغيير دهد و اگر نتواند ، با زبان خود و اگر نتواند ، با قلب خود و ايمان اين شخص از همه ضعيف‌تر است » . اين ترتيب با آنچه در\r\n\r\n\r\n","description":"","footnote":"\r\n( 1 ) . در تفسير المنار آمده است : روزى شيخ محمّد عبده در هنگام تدريس ، اين آيه را تفسير كرد :  « وَ لْتَكُنْ مِنْكُمْ أُمَّةٌ . . . » .  از جمله مطالبى كه گفت ، اين بود : هرانسانى بايد به قدر توانايى خويش امر به معروف كند . وى در اين‌باره طايفهء شيعه را مثال آورد و يادآور شد كه شيعيان خود را به اين اصل متعهّد مىدانند و در هيچ‌حالتى آن را ترك نمىكنند و هروقت فرصتى پيش آيد امر به معروف مىكنند . او براى اثبات مدّعاى خود ، خاطره‌اى از بيروت نقل كرد ؛ بدين ترتيب كه وقتى در بيروت بوده ، به دايه‌اى نياز پيدا مىكند تا دخترش را شير دهد . اتّفاقا يك خانم شيعى را مىآورد ، و اين خانم همسران شيخ را به مذهب خود دعوت مىكرده است .\r\n( 2 ) . مائده ( 5 ) آيهء 105 .\r\n( 3 ) . رعد ( 13 ) آيهء 40 .\r\n","page_name":" 207 ","page_number":207},
  {"content":"\r\n\r\nشرع و عقل و عرف معروف است ، تضاد دارد و آن اين‌كه ، تغيير منكر در ابتدا با زبان شروع مىشود و اگر مؤثر واقع نشد ، با جنگ و مبارزه بايد صورت گيرد . بنابراين ، سخن پيامبر اعظم صلّى اللّه عليه و آله چه توجيهى مىتواند داشته باشد ؟\r\nپاسخ : ميان تغيير منكر و نهى از منكر ، تفاوت بسيار است ، زيرا نهى از منكر ، غالبا پيش از وقوع آن است و بيشتر به پيش‌گيرى شباهت دارد ، چنان‌كه اگر كسى بخواهد دست به دزدى بزند ، شما او را نهى كنيد . امّا تغيير منكر بعد از وقوع منكر است ؛ نظير اين‌كه اگر شما متوجه شويد كه شخصى كيف ديگرى را دزديده است ، در اين‌صورت اگر شما بتوانيد كيف را از او بگيريد و به صاحبش برگردانيد ، اين كار بر شما واجب است ؛ البتّه ، مشروط به اين‌كه اين كار تنها منحصر به شما باشد و هيچ‌ضررى هم متوجّه شما نگردد . اگر خود ، توانايى اين كار را نداشتيد ، بر شما واجب است كه به دزد بگوييد كيف را به صاحبش برگرداند و از نگه‌دارى آن خوددارى كند و اگر اين را نيز قادر نبوديد ، بايد از دزد خشمگين باشيد و بين خود و خدايتان از عمل او راضى نباشيد . با اين بيان ، مشخص گرديد كه موضوع حديث نبوى ، تغيير منكر است و نه نهى از منكر .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nاختلاف پس از پيامبر\r\n\r\n[ سوره آل‌عمران ( 3 ) : آيات 105 تا 109 
  ]\r\nوَ لا تَكُونُوا كَالَّذِينَ تَفَرَّقُوا وَ اخْتَلَفُوا مِنْ بَعْدِ ما جاءَهُمُ الْبَيِّناتُ وَ أُولئِكَ لَهُمْ عَذابٌ عَظِيمٌ ( 105 ) يَوْمَ تَبْيَضُّ وُجُوهٌ وَ تَسْوَدُّ وُجُوهٌ فَأَمَّا الَّذِينَ اسْوَدَّتْ وُجُوهُهُمْ أَ كَفَرْتُمْ بَعْدَ إِيمانِكُمْ فَذُوقُوا الْعَذابَ بِما كُنْتُمْ تَكْفُرُونَ ( 106 ) وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ هُمْ فِيها خالِدُونَ ( 107 ) تِلْكَ آياتُ اللَّهِ نَتْلُوها عَلَيْكَ بِالْحَقِّ وَ مَا اللَّهُ يُرِيدُ ظُلْماً لِلْعالَمِينَ ( 108 ) وَ لِلَّهِ ما فِي السَّماواتِ وَ ما فِي الْأَرْضِ وَ إِلَى اللَّهِ تُرْجَعُ الْأُمُورُ ( 109 )\r\nهمانند آن كسان مباشيد كه پس از آن‌كه آيات روشن خدا بر آنها آشكار شد پراكنده گشتند و با يكديگر اختلاف ورزيدند ، البتّه براى اينان عذابى بزرگ خواهد بود . ( 105 )\r\nآن روز كه گروهى سپيدروى و گروهى سيه‌روى شوند به آنان‌كه سيه‌روى شده‌اند ، مىگويند : آيا شما پس از ايمان آوردنتان كافر شديد ؟ به سبب كافر شدنتان بچشيد عذاب خدا را . ( 106 )\r\nامّا آنان‌كه سپيدروى شده‌اند ، همواره غرق در رحمت پروردگار باشند . ( 107 )\r\nاينها آيات خداست كه به حق بر تو فرومىخوانيم . و خدا به مردم جهان ستم روا نمىدارد . ( 108 )\r\nاز آن خداست هرچه در آسمان‌ها و زمين است و كارها به دو باز مىگردد . ( 109 )\r\n\r\nاعراب\r\n « يَوْمَ »  ظرف است و منصوب و متعلّق به  « عَظِيمٌ » .  تقدير آن ، چنين است : « عظيم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nعذابهم فى ذلك اليوم ؛ عذاب آنان در آن روز ، بزرگ است » . جملهء  « كَفَرْتُمْ »  مفعول براى قول محذوف و تقدير آن « يقال لهم اكفرتم » است . اين‌گونه حذف در قرآن بسيار است و از آن جمله است سخن خداوند متعال :   « وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ »   كه در تقدير « يقولون سلام عليكم » است .\r\n\r\nتفسير\r\n وَ لا تَكُونُوا كَالَّذِينَ تَفَرَّقُوا وَ اخْتَلَفُوا مِنْ بَعْدِ ما جاءَهُمُ الْبَيِّناتُ .  اين آيه ، متمّم اين سخن خداوند است :  « وَ اعْتَصِمُوا بِحَبْلِ اللَّهِ جَمِيعاً » .  مراد از « الذين تفرقوا » ، اهل كتاب است ، زيرا يهود پس از پيامبر خود موسى ، به 71 فرقه و نصارا پس از پيامبرشان عيسى ، به 72 فرقه تقسيم شدند . اين سخن خداى متعال :  « مِنْ بَعْدِ ما جاءَهُمُ الْبَيِّناتُ »  دلالت دارد كه انسان ، بر ترك حق و پيروى باطل ، تنها پس از بيان و آمدن دليل ، مؤاخذه مىشود .\r\nراز اين‌كه به مسئلهء اجتماع و اتحاد امّت اسلامى ، اين همه اهميّت داده شده ، آن است كه پراكندگى مايهء تبهكارى است و ملّت پراكنده شايستگى زندگى ندارد چه رسد به اين‌كه ملّت‌هاى ديگر را به خير و زندگى فراخواند . اما با اين‌كه آيات و روايات بسيارى مسلمانان را به اتحاد و همبستگى دعوت مىكنند ، آنان به گروه‌ها و احزاب مختلف پراكنده شده‌اند و حتّى تعداد گروه‌هاى مسلمان - آن‌گونه كه در حديث معروف آمده است - دو گروه بيشتر از گروه‌هاى يهود و يك گروه بيشتر از گروه‌هاى نصارا مىباشد . در حديث ديگرى آمده : « شما دقيقا گام‌به‌گام و نشان به نشان ، سنّت كسانى را در پيش خواهيد گرفت كه قبل از شما بودند » . پرسيدند : يا رسول اللّه ! آيا منظور شما يهود و نصاراست ؟ حضرت فرمود : « پس چه كسى مقصود من است ؟ شما ريسمان اسلام را پاره‌پاره مىكنيد » .\r\nدر كتاب الجمع بين الصحيحين تأليف حميدى ، در حديث شمارهء 131 نقل شده\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاست : « در مسند انس بن مالك روايتى است كه همگى بر آن اجماع دارند و آن اين‌كه رسول خدا صلّى اللّه عليه و آله فرمود : \" در كنار حوض از كسانىكه مرا همراهى كرده‌اند ، مردانى بر من وارد مىشوند تا اين‌كه آنان را مىبينم و آنها با حالت اضطراب ، به طرف من رو مىكنند . من عرض مىكنم : پروردگارا ! اصحاب من . به من گفته مىشود : تو نمىدانى كه آنان پس از تو چه بدعت‌هايى كردند \" » . و نيز در همين كتاب از احاديث مورد اتفاق ، حديث شمارهء 267 از مسند ابو هريره است كه با اسناد گوناگون از او حكايت كرده‌اند كه پيامبر صلّى اللّه عليه و آله فرمود : « در روز قيامت ، درحالىكه من ايستاده‌ام ، گروهى را مىبينم و آنان را مىشناسم . در همين حال ، مردى بيرون مىآيد و ميان من و آنها قرار مىگيرد و به آنها مىگويد : بياييد . من مىپرسم : به كجا ؟ او مىگويد : به سوى آتش . مىپرسم : آنان چه كرده‌اند ؟ مىگويد : آنان پس از تو ، عقب‌گرد كردند ( و به جاهليت ، بازگشتند ) » .\r\n يَوْمَ تَبْيَضُّ وُجُوهٌ وَ تَسْوَدُّ وُجُوهٌ .  مراد از يوم ، روز قيامت است . سفيدى چهره ، كنايه از خوشحالى مؤمن به رضوان و بخشش الهى است و سياهى چهره ، كنايه از اندوه كافر و فاسق به سبب خشم خدا بر آن دو و عذاب الهى براى آنهاست .  فَأَمَّا الَّذِينَ اسْوَدَّتْ وُجُوهُهُمْ ،  به عنوان سركوب و سرزنش به اين افراد گفته مىشود :\r\n أَ كَفَرْتُمْ بَعْدَ إِيمانِكُمْ .  فخر رازى ، طبرى و عدّهء بسيارى از مفسّران از پيشينيان نقل كرده‌اند كه مقصود از اين افراد ، تنها خوارج هستند ، چراكه پيامبر صلّى اللّه عليه و آله دربارهء آنان گفت : « آنها از دين خارج مىشوند ، چنان‌كه تير از هدف خارج مىشود » . لكن ظاهر آيه ، تمامى كسانى را كه پس از ايمان كافر مىشوند شامل مىگردد كه از جملهء آنان اين گروه‌ها هستند : خوارج ، بدعت‌گذاران [ در دين 
  ] و پيروان نظريات و انديشه‌هاى باطل . . . وانگهى ، عذاب ، تنها افرادى را كه پس از ايمان كافر شده‌اند ، دربر نمىگيرد ، بلكه مطلق كافر را شامل مىشود ، به دليل سخن خداى متعال : « به سبب اين‌كه كافر شديد ، عذاب را بچشيد » .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ هُمْ فِيها خالِدُونَ .  مراد از  « رَحْمَةِ اللَّهِ »  بهشت است و روشن است كه اهل بهشت در آن ، جاويدان خواهند بود . خلاصهء سخن آن‌كه ، كسانىكه به ريسمان الهى تمسك مىجويند ، براى خدا كار مىكنند و در كارهاى نيك و منافع عموم همكارى مىنمايند ، روز قيامت در حالى محشور مىشوند كه عزيز ، خوشحال ، خشنود و پسنديده هستند . امّا كسانىكه بر سر لاشهء دنيا با يكديگر اختلاف مىورزند و براى دين و امت و وطن ، احترام قائل نمىشوند و تنها به منافع خود و فرزندان خود اهميّت مىدهند ، در حالى محشور مىشوند كه ذليل و زيانكار و منفور هستند ؛ جايگاه آنان جهنّم است و چه بد سرنوشتى دارند !\r\nشگفت‌تر از هر شگفتى ، اين است كه برخى از روسياهان [ منافقان 
  ] به خيال خود ، دربارهء خدا و به نام او سخن مىگويند و از طريق همين توهم دروغين به بالاترين مقام‌ها رسيده‌اند ، لكن وقتى كسى به آنها مىگويد : از خدا پرهيز كن . آنان به او مىگويند : تو به خدا كافر شدى . شخصى كه در اين جهت از همهء آنان پيشى گرفت ، عبد الملك بن مروان بود ، زيرا روزى كه پست خلافت را عهده‌دار شد ، گفت : هركس از اين پس ، به من بگويد : از خدا پرهيز كن ، گردنش را مىزنم .\r\n تِلْكَ آياتُ اللَّهِ نَتْلُوها عَلَيْكَ بِالْحَقِّ .   « تِلْكَ »  اشاره به متنعّم بودن نيكوكاران و عذاب شدن كافران است . مخاطب آيه ، محمّد صلّى اللّه عليه و آله است . ممكن است كسى بپرسد :\r\nدر اين خبر ، چه سود است ، مادام كه محمّد صلّى اللّه عليه و آله به حقانيت و درستى اين آيات يقين دارد ؟\r\nپاسخ : شيوهء قرآن اين است كه اين‌گونه خبر دادن را در آيات بسيارى تكرار مىكند و مراد اين آيات ، شخص محمّد صلّى اللّه عليه و آله نيست ، بلكه كسانى هستند كه در حقانيت آيات ترديد دارند و گمان مىكنند كه اين آيات و آيات ديگر از سوى محمّد صلّى اللّه عليه و آله است و نه از سوى خدا :  « وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n الْمُبْطِلُونَ ؛  « 1 » تو هيچ كتابى را پيش از قرآن نمىخواندى و به دست خويش كتابى نمىنوشتى . اگر چنان بود ، اهل باطل به شك افتاده بودند » .\r\n وَ مَا اللَّهُ يُرِيدُ ظُلْماً لِلْعالَمِينَ ؛  زيرا ظلم قبيح و خداوند از آن منزّه است . اين آيه به‌طور قطع ، دلالت دارد كه خداوند بنده را به چيزى كه توانايى ندارد ، مكلّف نمىسازد .\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 48 .\r\n","page_name":" 213 ","page_number":213},
  {"content":"\r\n\r\n\r\nامّت محمّد صلّى اللّه عليه و آله\r\n\r\n[ سوره آل‌عمران ( 3 ) : آيات 110 تا 111 
  ]\r\nكُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ وَ لَوْ آمَنَ أَهْلُ الْكِتابِ لَكانَ خَيْراً لَهُمْ مِنْهُمُ الْمُؤْمِنُونَ وَ أَكْثَرُهُمُ الْفاسِقُونَ ( 110 ) لَنْ يَضُرُّوكُمْ إِلاَّ أَذىً وَ إِنْ يُقاتِلُوكُمْ يُوَلُّوكُمُ الْأَدْبارَ ثُمَّ لا يُنْصَرُونَ ( 111 )\r\nشما بهترين امتى هستيد از ميان مردم پديد آمده كه امر به معروف و نهى از منكر مىكنيد و به خدا ايمان داريد . اگر اهل كتاب نيز ايمان بياورند برايشان بهتر است . بعضى از ايشان مؤمنند ، ولى بيشترين تبهكارانند . ( 110 )\r\nبه شما جز اندك آزار ، ديگر آسيبى نرسانند . اگر كارزار كنند ، پشت كنند و به هزيمت روند و پيروز نگردند . ( 111 )\r\n\r\nاعراب\r\n « خَيْرَ أُمَّةٍ »  منصوب و حال براى ضمير  « كُنْتُمْ »  است ، زيرا « كان » در اين‌جا تامّه است . جملهء  « تَأْمُرُونَ بِالْمَعْرُوفِ » ،  محلّى از اعراب ندارد ، چراكه جواب از سؤال مقدّر است . بنابراين ، جملهء مزبور به جمله‌اى شباهت دارد كه در ابتداى كلام واقع شده باشد .  « لَكانَ خَيْراً » .  اسم « كان » ضميرى مستتر است كه به « ايمان » برمىگردد كه از لفظ  « آمَنَ »  به دست مىآيد ، چنان‌كه مىگويى : « من صدق كان خيرا له ؛ راستگويى براى او بهتر است » . « اذى » به جاى مفعول مطلق است ؛ يعنى « لا يضرّوكم الّا ضررا يسيرا » .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n« لا ينظرون » مرفوع است ، زيرا جملهء مستأنفه مىباشد و عطف آن بر جملهء  « يُوَلُّوكُمُ الْأَدْبارَ »  جايز نيست ، چون عدم يارى ، معلول قتال نيست ، بلكه معلول كفر است .\r\nبنابراين ، آنها يارى نمىشوند ؛ خواه بجنگند و خواه نجنگند .\r\n\r\nتفسير\r\n كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ . \r\nدر اين آيه ، در چند مورد بايد سخن گفته شود :\r\n1 . در اين‌كه مقصود از امّت چيست ؟ ترديدى نيست كه مقصود از آن ، در اين‌جا امّت محمّد صلّى اللّه عليه و آله است و دليل آن ، سياق و پىدرپى آمدن خطاب‌هايى است كه متوجه مؤمنان است و اين خطاب‌ها عبارتند از :  « يا أَيُّهَا الَّذِينَ آمَنُوا اتَّقُوا اللَّهَ . . . »  « 1 » ،  « وَ اعْتَصِمُوا بِحَبْلِ اللَّهِ . . . »  « 2 » ،  « وَ اذْكُرُوا نِعْمَةَ اللَّهِ . . . »  « 3 » ،  « وَ لْتَكُنْ مِنْكُمْ أُمَّةٌ . . . »  « 4 » ،  « وَ لا تَكُونُوا كَالَّذِينَ تَفَرَّقُوا . . . »  « 5 » ، تا مىرسد به اين سخن خداى متعال :  « كُنْتُمْ خَيْرَ أُمَّةٍ . . . » . \r\n2 . آيا مراد از امّت ، همهء مسلمانان در هرعصر و زمان است و يا خصوص كسانى هستند كه در صدر اسلام بودند ؛ همانند اصحاب پيامبر صلّى اللّه عليه و آله و تابعين ؟\r\nپاسخ : تعيين اين‌كه مراد از امّت در اين‌جا چيست ، بستگى دارد به اين‌كه مراد از « كان » [ در آيهء شريفه 
  ] چه باشد . « كان » به حسب وضع خود ، ناقصه است و به اسم و خبر نياز دارد و بر حدوث فعل در زمان گذشته دلالت مىكند ، هرچند بر زمان معيّنى كه فعل در گذشته در آن ، اتّفاق افتاده ، دلالت ندارد و از آن ، ساكت است و نيز بر زمان آينده دلالت ندارد مگر به قرينهء گفتارى يا مقامى . به عنوان مثال : معناى « كان زيد قائما ؛\r\n\r\n\r\n","description":"","footnote":"\r\n( 1 ) . بقره ( 2 ) آيهء 278 .\r\n( 2 ) . آل عمران ( 3 ) آيهء 103 .\r\n( 3 ) . بقره ( 2 ) آيهء 231 .\r\n( 4 ) . آل عمران ( 3 ) آيهء 104 .\r\n( 5 ) . همان ، آيهء 105 .\r\n","page_name":" 215 ","page_number":215},
  {"content":"\r\n\r\nزيد ايستاده بود » آن است كه قيام حادث شده و سپس قطع گرديده است ؛ بدين معنا كه زيد ايستاده نبود و آن‌گاه در يك فاصلهء زمانى در گذشته ايستاده است ، بدون آن‌كه قيام در طول زندگى وى ، ادامه پيدا كرده باشد . آنچه دلالت بر اين معنا دارد ، خود كلمهء « قائم » است . گاه قرينهء مقام سبب مىشود كه لفظ « كان » بر قدمت و دوام دلالت كند ؛ مانند  « كانَ اللَّهُ غَفُوراً رَحِيماً » ،  چراكه نسبت مغفرت و رحمت به خدا هيچ‌گاه از ذات او جدا نمىشود .\r\nخداوند سبحان فضيلت و برترى امّت [ اسلامى 
  ] را به ايمان داشتن به او و نيز انجام دادن وظيفهء امر به معروف و نهى از منكر ، وابسته كرده است . بنابراين ، معناى آيه چنين مىشود : اى مسلمانان ! نگوييد ما بهترين امّت‌ها هستيم ، مگر اين‌كه امر به معروف و نهى از منكر كنيد و به محض اين‌كه از انجام دادن اين وظيفه خوددارى نماييد ، امّت برتر نخواهيد بود . بر اين اساس ، « كان » در اين‌جا تامّه است و نه ناقصه و  « خَيْرَ أُمَّةٍ »  حال براى ضمير در  « كُنْتُمْ »  است كه در اين‌صورت ، معناى آيه چنين است :\r\nشما در زمانى بهترين امّت هستيد كه امر به معروف و نهى از منكر كنيد .\r\n3 . اين سخن خداوند متعال :  « أُخْرِجَتْ لِلنَّاسِ » ،  بر اين دلالت دارد كه خداوند ، محمّد صلّى اللّه عليه و آله و امّت او را آفريده است تا تمامى امّت‌ها را رهبرى كند و درحالىكه كتاب خدا را در يك دست و سنّت پيامبرش را در دست ديگر دارد ، همهء نسل‌ها را فراخواند كه به كتاب و سنّت تمسّك جويند و در عقيده ، شريعت و اخلاق بدان‌ها رجوع نمايند ، زيرا تنها اين دو منبع هستند كه مىتوانند سعادت را براى همگان تحقق بخشند و زندگى را براى هر فرد تأمين نمايند و براساس عدالت ، امنيّت و آزادى زمينهء كار و تلاش را براى تمامى مردم فراهم سازند . « 1 »\r\n\r\n\r\n","description":"","footnote":"\r\n( 1 ) . آگاهان در اين موضوع ، ده‌ها كتاب نوشته‌اند كه برخى از مؤلّفان آنها از بيگانگان هستند ؛ بسيارى از اين كتاب‌ها و يا بيشتر آنها وافى به مقصودند . كتابى كه از همهء اينها - به نظر من - مفيدتر است ، كتاب كوچكى به نام المساواة فى الاسلام تأليف دكتر عبد الواحد وافى است كه علىرغم حجم كوچك آن ، بسيار پرمحتوا و انباشته از برهان و آمار است .\r\n","page_name":" 216 ","page_number":216},
  {"content":"\r\n\r\nآيهء  « كُنْتُمْ خَيْرَ أُمَّةٍ . . . »  با آيهء 143 از سورهء بقره  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً » ،  داراى يك مضمون است .\r\nاگر مسلمانان دعوت به خير و امر به معروف و نهى از منكر نكنند ، رهبرى آنان از بين خواهد رفت و در اين‌صورت ، نياز به رهبرى خواهند داشت كه آنها را امر به معروف و نهى از منكر نمايد .\r\nمسلمانان در يك دورهء خاصّ [ از تاريخ خود 
  ] اين مسئوليّت را انجام دادند و به حق ، رهبر ملل جهان بودند . آن‌گاه به تدريج از زير بار اين وظيفه ، شانه خالى كردند و با گذشت زمان ، [ بر خلاف وظيفهء خود 
  ] نهى از معروف و امر به منكر كردند . چنان‌كه اين موضوع را در عصر حاضر مشاهده مىكنيم ؛ عصرى كه در آن ، بسيارى از فرزندان مسلمان ، از دين و هر اخلاق بزرگوارانه‌اى منحرف گشته‌اند . ازاين‌رو ، وقتى نمازگزار و يا روزه‌دارى را مىبينند ، با ريشخند به او مىگويند : آيا در قرن بيستم هم بايد نماز خواند و روزه گرفت ؟\r\nنويسندهء تفسير المنار در هنگام تفسير آيهء مورد بحث مىگويد : « حقّ آن است كه بگوييم : امّت اسلامى همچنان بهترين امّت‌ها بود ، تا اين‌كه امر به معروف و نهى از منكر را ترك كرد و بايد گفت كه آنان اين وظيفه را به سبب اعراض از آن و يا به علت سبك شمردن فرمان خدا در اين‌باره ترك نكرده‌اند ، بلكه آن را به ناچار به سبب استبداد شاهان و حاكمان بنى اميّه و دنباله‌روان آنان رها نمودند » .\r\nاز آن‌جا كه اشيا با ضدّ خود شناخته مىشوند چنان‌كه با نظاير خود نيز شناخته مىشوند ، ما در اين‌جا اين حديث شريف را كه حافظ محبّ الدّين طبرى آن را بيان كرده است ، ثبت مىكنيم : « پيامبر صلّى اللّه عليه و آله فرمود : مثل اهل بيت من ، مثل كشتى نوح عليه السّلام است كه هركس بدان سوار شد ، نجات يافت و هركس بدان پيوست ، رستگار شد و هركس از آن دورى كرد ، غرق گرديد » . و حديث\r\n« انّى تارك فيكم الثقلين : كتاب اللّه و عترتى اهل بيتى »\r\nرا نيز ، 35 نفر از اصحاب پيامبر صلّى اللّه عليه و آله ، روايت كرده‌اند .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n وَ لَوْ آمَنَ أَهْلُ الْكِتابِ لَكانَ خَيْراً لَهُمْ ؛  يعنى اگر اهل تورات و انجيل به محمّد صلّى اللّه عليه و آله ايمان بياورند ، براى آنان هم در دنيا و هم در آخرت بهتر خواهد بود .  مِنْهُمُ الْمُؤْمِنُونَ وَ أَكْثَرُهُمُ الْفاسِقُونَ ؛  يعنى برخى از اهل كتاب نظير عبد اللّه بن سلام و گروه او از يهوديان و جماعتى از نصرانيان به محمّد صلّى اللّه عليه و آله ايمان آوردند ؛ امّا بسيارى از آنان در كفر باقى ماندند . واژهء « كفر » و واژهء « فسق » به جاى يكديگر به كار مىروند . ازاين‌رو ، كفر به جاى فسق و فسق به جاى كفر به كار مىرود و مراد از فسق در اين‌جا ، كفر است .\r\n لَنْ يَضُرُّوكُمْ إِلَّا أَذىً وَ إِنْ يُقاتِلُوكُمْ يُوَلُّوكُمُ الْأَدْبارَ .  ضرر بر دو گونه است : اوّل ، اندوه و رنجى كه با گذشت زمان از بين مىرود ؛ همانند حالتى كه در اثر شنيدن سخن زشت و ناگوار به انسان دست مىدهد . دوم ، ضررى كه در تمام زندگى اثر مىگذارد و هستى انسان را به لرزه مىآورد ؛ نظير ضررى كه از تشكيل دولت غاصب اسرائيل در قلب كشورهاى عربى ، به وجود آمد .\r\nخداوند به اصحاب محمّد صلّى اللّه عليه و آله بشارت داده است كه اهل كتاب تنها در مرحلهء سخن مىتوانند به آنان ضرر برسانند ؛ مثلا به آنان دشنام دهند و يا دروغ ببندند ، امّا در ميدان نبرد ، شما بر اهل كتاب پيروزيد . خداوند به وعدهء خود درست عمل كرد و مسلمانان صدر اسلام را بر مسيحيان و ديگران پيروز گردانيد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nيهود و ذلّت حتمى\r\n\r\n[ سوره آل‌عمران ( 3 ) : آيه 112 
  ]\r\nضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلاَّ بِحَبْلٍ مِنَ اللَّهِ وَ حَبْلٍ مِنَ النَّاسِ وَ باؤُ بِغَضَبٍ مِنَ اللَّهِ وَ ضُرِبَتْ عَلَيْهِمُ الْمَسْكَنَةُ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ الْأَنْبِياءَ بِغَيْرِ حَقٍّ ذلِكَ بِما عَصَوْا وَ كانُوا يَعْتَدُونَ ( 112 )\r\nهرجا كه باشند مهر خوارى بر آنها زده شده است ، مگر آن‌كه در امان خدا و در امان مردم باشند . و سزاوار خشم خدا شده‌اند و مهر بدبختى بر آنها نهاده‌اند ، زيرا به آيات خدا كافر شدند و پيامبران را به ناحق كشتند . و اين بدان سبب بود كه عصيان ورزيدند و تجاوز كردند . ( 112 )\r\n\r\nواژگان\r\nذلّت : به معناى خوارى .\r\nمسكنت : بدبختى ؛ يعنى يهود در چشم مردم خوار و ذليلند ؛ و ناتوانانى هستند كه در مقابل آنچه بر آنان تحميل مىشود ، سر تسليم فرود مىآورند .\r\nثقفوا : موجود باشند ، يافت شوند .\r\n\r\nاعراب\r\n « أَيْنَ ما »  اسم شرط است و بر عموم مكان‌ها دلالت دارد و دو فعل را جزم مىدهد .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nجواب شرط در اين‌جا به قرينهء موجود [ در آيه 
  ] حذف شده است و در اصل چنين است : « اينما ثقفوا ضربت عليهم الذّلّة » .\r\n\r\nتفسير\r\n ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ اللَّهِ وَ حَبْلٍ مِنَ النَّاسِ وَ باؤُ بِغَضَبٍ مِنَ اللَّهِ وَ ضُرِبَتْ عَلَيْهِمُ الْمَسْكَنَةُ .  مفسّران اتفاق‌نظر دارند كه اين آيه در مورد يهود نازل شده است . همچنين مفسران وحدت‌نظر دارند كه خداوند ، عزّت و كرامت را از يهود سلب و ذلّت و خوارى را از روز ظهور اسلام تا قيامت ، بر آنان مقدّر كرده است ، چرا كه آنان در تبهكارى و طغيان به مرحله‌اى رسيدند كه هيچ‌كس پيش از آنان بدان مرحله نرسيد و پس از آنها نيز نخواهد رسيد . مفسّران پس از اين وحدت‌نظر ، دربارهء نوع ذلّت و بدبختى كه يهوديان بدان دچار شدند و تمامى نسل‌هاى آنان بدان گرفتار آمدند ، اختلاف‌نظر پيدا كردند .\r\nاين اختلاف ميان مفسّران ، از اختلاف اوضاع يهود در عصر تفسير سرچشمه گرفته است ؛ زيرا در آن زمان ، يهوديان به مسلمانان جزيه مىپرداختند . مقصودم آن است كه وضعيّت يهود در عصر مفسّر ، در سخنان وى انعكاس يافته است . البتّه اين امر باعث تعجّب نيست ؛ چون انسان به‌طور حتم ، تحت تأثير آنچه مىبيند و مىشنود قرار مىگيرد . تفسير ذيل كه من دربارهء اين آيه ارائه مىدهم ، نيز براساس قاعدهء مزبور است .\r\nدر هرصورت ، آنچه من از ذلّت و زبونى يهود كه در آيهء مورد نظر آمده ، مىفهمم اين است‌كه آنان در شرق و غرب عالم پراكنده‌اند و در كشورهاى مختلف به صورت اقليّت حضور دارند . بنابراين ، يهوديان همواره تابع هستند نه متبوع و محكوم هستند نه حاكم در دولتى كه از خود آنان و در خدمت آنها باشد ؛ دولتى با موجوديت مستقل در ميان ساير دولت‌ها .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nكشورى كه اخيرا به نام اسرائيل با مركزيت تل‌آويو تشكيل شده ، تنها در ظاهر ، يك كشور است اما درواقع ، پايگاهى از پايگاه‌هاى استعمار است . درست مانند فرودگاه‌ها و مراكز نظامى استعمارگران كه از آن‌جا به كشورهاى ديگر تجاوز مىكنند .\r\nاين حقيقت زمانى به خوبى روشن شد كه اسرائيل در پنجم ژوئن سال 1967 به سرزمين‌هاى عربى تجاوز كرد . استعمار ، اسرائيل را به وجود آورد تا او را وسيله‌اى براى تأمين منافع خود قرار دهد و اگر استعمار حتّى يك روز اسرائيل را تنها بگذارد ، مسلمانان آن را از هرسو مىربايند . و اين ، واقعا ذلّت و زبونى است . چه ، عزيز كسى است كه به خود متّكى باشد و از كيانش با بازوى خويش دفاع كند و نه با بازوى ديگران .\r\nبا بيان مزبور ، روشن مىشود كه مراد از  « حَبْلٍ مِنَ النَّاسِ »  كمك‌هاى مادّى و معنوىاى است كه كشورهاى استعمارگر به پايگاه استعمارى خود ، اسرائيل سرازير مىكنند . ازاين‌رو ، ما يقين داريم كه با نابودى استعمار ، اسرائيل نيز نابود خواهد شد .\r\nو استعمار ، دير و يا زود از بين رفتنى است . اين سخن ، صرفا يك آرزو نيست ، بلكه نتيجهء قطعى و منطقى رويدادهاست . چنان‌كه در حديث نبوى صلّى اللّه عليه و آله آمده است : « روز قيامت برپا نمىشود مگر اين‌كه شما با يهود بجنگيد و سنگ - به زبان حال - مىگويد :\r\nاى مسلمان ! اين يهودى پشت سر من پنهان شده است ؛ او را بكش » . « 1 » « حبل اللّه » كنايه از مشيّت الهى است ؛ بدين معنا كه ذلّت و خوارى همچنان همراه يهود خواهد بود ، مگر اين‌كه خداوند بخواهد [ آن را بر طرف كند 
  ] . اين سخن كاملا همانند اين سخن خداوند سبحان است :  « النَّارُ مَثْواكُمْ خالِدِينَ فِيها إِلَّا ما شاءَ اللَّهُ ؛  جايگاه شما آتش است ، جاودانه در آن‌جا خواهيد بود ، مگر آنچه خدا بخواهد » . آن‌گاه خداوند سبب ذلّت و بدبختى يهود و نيز سبب خشم خود بر آنان را بيان فرموده است :\r\n\r\n\r\n","description":"","footnote":"\r\n( 1 ) . بخارى اين حديث را در جزء چهارم ، باب « قتال اليهود » ، و مسلم در بخش دوم از جزء دوم ، باب\r\n« لا تقوم الساعة حتى يمرّ الرّجل بقبر الرّجل ، فيتمنّى أن يكون مكان الميّت »\r\nروايت كرده‌اند .\r\n","page_name":" 221 ","page_number":221},
  {"content":"\r\n\r\n ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ الْأَنْبِياءَ بِغَيْرِ حَقٍّ ذلِكَ بِما عَصَوْا وَ كانُوا يَعْتَدُونَ ؛  آنان به آيات خداوند كافر شدند و پيامبران را به ناحق كشتند و اين بدان سبب بود كه عصيان ورزيدند و تجاوز كردند . نظير اين موضوع در آيهء 61 از سورهء بقره نيز بيان شد .\r\nممكن است بپرسيد : غير از يهود ، امّت‌ها و طايفه‌هاى ديگرى نيز به آيات خدا كافر شدند ، بىگناهان را كشتند ، عصيان ورزيدند و تجاوز كردند . باوجوداين ، خداوند آنان را دچار ذلّت و بدبختى نكرد . بنابراين ، راز گرفتار شدن يهوديان به اين بدبختى چيست ؟\r\nپاسخ : گاهى انسان به انگيزهء تأمين مصلحت و منفعت خويش سركشى مىكند و آن را استمرار مىبخشد ، و گاهى تنها به اين دليل كه سركشى و ستم را به‌سان يك آرمان دوست دارد ، دست به سركشى و ستم مىزند . [ از ميان امّت‌ها 
  ] تنها طايفه‌اى كه آرمانش ستم و تجاوز به ديگران مىباشد ، يهود است و عشق به ستم و تجاوز از صميم دين و اعتقاد يهود برمىخيزد ، زيرا آنان عقيده دارند كه خدا تنها با آنهاست و نه با ديگران و حتى بر ضدّ ديگران است و خدا ديگران را تنها بدين سبب آفريده كه به آنها خدمت كنند . يهوديان هرگونه كه بخواهند مىتوانند با ديگران رفتار كنند ، همان‌گونه كه انسان با حيوان رفتار مىكند . بزرگ‌ترين شاهد اين مدّعا ، رفتار آنها در گذشته و حال است . به‌ويژه جنايت‌هايى كه در فلسطين و بالاخصّ در دير ياسين انجام دادند كه حتّى زنان و كودكان را نيز كشتند .\r\nيهودىها در روزگارى كه انبيا مىزيستند ، آنان را مىكشتند ، امّا امروز مصلحانى نظير برنادت « 1 » و زنان و كودكان را مىكشند ؛ زيرا بنابر عقيده و سرشت آنان ، آنچه برايشان مهم است كشتن بىگناهان است ؛ خواه انبيا باشند ، يا مصلحان و يا زنان و\r\n\r\n\r\n","description":"","footnote":"\r\n( 1 ) . وى فردى سوئدى بود كه سازمان ملل متحّد او را در سال 1948 به عنوان پيك صلح و آشتى [ به خاور ميانه 
  ] فرستاد تا مصوّبات سازمان ملل را در مورد فلسطين به اجرا بگذارد ، امّا يهودىها او را در قدس اشغالى ، بعد از گذشت سه ماه از آغاز مأموريتش ، ترور كردند .\r\n","page_name":" 222 ","page_number":222},
  {"content":"\r\n\r\nكودكان . تورات آنها ، بر مباح بودن خون زنان و كودكان تصريح كرده و به هتك حرمت زنان و ريختن خون آنان تشويق نموده است .\r\nخلاصه ، كفر ورزيدن به آيات خدا ، كشتن مصلحان و بىگناهان و ظلم و تجاوز و . . . ، دين و عقيدهء يهود است . اگر يك يهودى ، جنايتى را در حق غير يهودى مرتكب شود ، براى رفع نياز خود دست به اين كار نمىزند ، بلكه به سبب لذّت و ارضاى هوس‌هايش آن جنايت را انجام مىدهد . اگر هم از جنايت خوددارى مىكند ، تنها به سبب ترس است و نه نجابت . و تفاوت ميان يهود و غير يهود ، همين نكته است .\r\nبنابراين ، هيچ تعجّبى ندارد كه خداوند آنان را در هرجايى كه باشند خوار و ذليل گرداند . دولت كنونى و خبيث اسرائيل نيز سرنوشتى جز نابودى نخواهد داشت .\r\nبزرگ‌ترين دليل بر اثبات اين موضوع ، آن است كه اسرائيل ، چه در ايجاد و چه در بقاى خود ، وابسته به استعمار است . با پيدا شدن استعمار ، پديد آمده و با نابودى آن نابود خواهد شد . بديهى است كه زوال آن حتمى است مادام كه فطرت بشرى مخالف با استعمار است و انسان‌ها با نثار خون‌هاى خود با او مبارزه مىكنند . آنچه دربارهء يهود گفتيم ، تكميل‌كنندهء سخنان پيشين است كه تحت عنوان « لا قياس على اسرائيل » به هنگام تفسير آيهء 63 و 66 از سورهء بقره بيان كرديم .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nاهل كتاب همه يكسان نيستند\r\n\r\n[ سوره آل‌عمران ( 3 ) : آيات 113 تا 115 
  ]\r\nلَيْسُوا سَواءً مِنْ أَهْلِ الْكِتابِ أُمَّةٌ قائِمَةٌ يَتْلُونَ آياتِ اللَّهِ آناءَ اللَّيْلِ وَ هُمْ يَسْجُدُونَ ( 113 ) يُؤْمِنُونَ بِاللَّهِ وَ الْيَوْمِ الْآخِرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُسارِعُونَ فِي الْخَيْراتِ وَ أُولئِكَ مِنَ الصَّالِحِينَ ( 114 ) وَ ما يَفْعَلُوا مِنْ خَيْرٍ فَلَنْ يُكْفَرُوهُ وَ اللَّهُ عَلِيمٌ بِالْمُتَّقِينَ ( 115 )\r\nاهل كتاب همه يكسان نيستند . گروهى به طاعت خدا ايستاده‌اند و آيات خدا را در دل شب تلاوت مىكنند و سجده به جاى مىآورند . ( 113 )\r\nو به خدا و روز رستاخيز ايمان دارند و امر به معروف و نهى از منكر مىكنند و در كارهاى نيك شتاب مىورزند و از جملهء صالحانند . ( 114 )\r\nو هركار نيك كه كنند ناديده انگاشته نشود ، زيرا خدا به پرهيزگاران آگاه است . ( 115 )\r\n\r\nواژگان\r\nقائمة : مستقيم و راست .\r\nآناء : ساعات و مفرد آن « أنى » است ؛ مانند « عصا » .\r\nنويسندهء مجمع البيان گفته است : فرق ميان سرعت و عجله آن است كه در سرعت ، در چيزى كه پيشى گرفتن در آن جايز است پيشى مىگيرى و اين پسنديده است ؛ ولى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nدر عجله ، در چيزى كه پيشى گرفتن و شتاب در آن جايز نيست پيشى مىگيرى و اين مذموم است .\r\n\r\nاعراب\r\n« واو » در  « لَيْسُوا »  به اهل كتاب برمىگردد و اسم « ليس » است و  « سَواءً »  خبر آن .\r\n « أُمَّةٌ »  مبتدا و  « أَهْلِ الْكِتابِ »  خبر آن است .\r\n\r\nتفسير\r\nمعناى اين آيات سه‌گانه چنان روشن است كه نياز به تفسير ندارد . خلاصهء آن ، چنين است : اهل كتاب در انحراف و ضلالت يكسان نيستند ، بلكه برخى از آنان ، گروهى پاك و شايسته هستند . بسيارى از مفسّران ، اين مدح را ويژهء آن عدّه از اهل كتاب دانستند كه اسلام آوردند ؛ و اسلامشان هم در عقيده و هم در عمل ، نيكو شد .\r\n\r\nحكم رهاكنندهء اسلام\r\nدعوت به ايمان آوردن به محمّد صلّى اللّه عليه و آله به اين عنوان كه پيامبر و فرستادهء خداوند بر ساكنان زمين است ، همچنان تا به امروز ادامه دارد و تا قيامت نيز ادامه خواهد داشت .\r\nاين دعوت ، بدون استثنا ، متوجّه تمام مردم در شرق و غرب عالم مىباشد :  « قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً ؛  « 1 » بگو : اى مردم ! من فرستادهء خدا بر همهء شما هستم » .\r\nدليل بر درستى اين دعوت ، منطق عقل ، ثبوت معجزه و صلاحيّت دين براى زندگى است . پيامبر اسلام فرمود : « پايهء دين من عقل است » . خداوند در قرآن مىفرمايد :  « يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ ؛  « 2 » اى\r\n\r\n\r\n","description":"","footnote":"\r\n( 1 ) . اعراف ( 7 ) آيهء 158 .\r\n( 2 ) . انفال ( 8 ) آيهء 24 .\r\n","page_name":" 225 ","page_number":225},
  {"content":"\r\n\r\nكسانىكه ايمان آورده‌ايد ، چون خدا و پيامبرش شما را به چيزى فراخوانند كه زندگىتان مىبخشد ، دعوتشان را اجابت كنيد » . در اين‌جا ، هدف ما اين نيست كه بر نبوّت محمّد صلّى اللّه عليه و آله استدلال كنيم ، « 1 » بلكه هدف اين است كه بيان كنيم : آيا كسى كه به محمّد صلّى اللّه عليه و آله ايمان نمىآورد ، مستحق مجازات است و يا در اين زمينه بايد قائل به تفصيل شد ؟\r\nپيش از آن‌كه به فرق ميان عالم و جاهل و قاصر و مقصّر اشاره كنيم ، بايد اصول اصلى و معيارهاى اوّلى براى استحقاق مجازات و يا عدم آن را متذكّر شويم . با بيان اين معيارها ، حقيقت آشكار و تفاوت افراد با يكديگر ، مشخّص مىشود .\r\nهمگى بر اين امر وحدت‌نظر دارند كه انسان - هركه باشد و به هردينى كه اعتقاد داشته باشد - تنها پس از آن‌كه حجّت بر او تمام شود استحقاق عقاب پيدا مىكند و حجّت ، زمانى بر او تمام مىشود كه امكان دسترسى به دليل حق و توان عمل بر آن را داشته باشد ، امّا آن را بدون مجوّز ترك كند . بنابراين ، اگر اصلا دليلى بر حق يافت نشود و يا دليلى يافت شود ، لكن انسان بدان دسترسى نداشته باشد و يا اين‌كه به دليل ، دست يابد و دربارهء آن به تحقيق و كاوش نيز بپردازد ، امّا بازهم حق برايش مخفى بماند ، در تمامى اين اشكال ، وى معذور خواهد بود ، چراكه حجّت بر او تمام نشده است و كسى كه حقّ برايش ثابت نشود ، به سبب ترك آن مجازات نمىشود ، مگر آن‌كه در جستجو و تحقيق ، كوتاهى كند .\r\nهمچنين يكى از قواعدى كه با بحث فوق ارتباط دارد ، قاعدهء « الحدود تدرأ بالشبهات ؛ مجازات‌ها با شك‌ها دفع مىشود » است . بنابراين ، تا زمانى كه احتمال مىدهيم شخصى در ترك حق معذور باشد ، جايز نيست بر وى حكم كنيم كه مجرم\r\n\r\n\r\n","description":"","footnote":"\r\n( 1 ) . ادلّهء نبوت را در هنگام تفسير آيهء 23 - 25 سورهء بقره آورديم . بخشى از اخلاق رسول اللّه صلّى اللّه عليه و آله را در هنگام تفسير آيهء 160 از همين سوره ذكر خواهيم كرد .\r\n","page_name":" 226 ","page_number":226},
  {"content":"\r\n\r\nاست و استحقاق عقاب دارد . اين قاعده بر تمامى مردم منطبق مىشود و به مسلمانان اختصاص ندارد . چنان‌كه اين قاعده تمامى انواع حدود را شامل مىشود . نظير قاعدهء مزبور ، اين قاعده است : « من اخطأ في اجتهاده فخطأه مغفور له ؛ كسى كه در اجتهاد خود خطا كند ، خطايش بخشيده مىشود » . اين قاعده ، عقلى است و به دين و يا مذهب و يا به اصل و يا فرع خاصّى اختصاص ندارد . پس از اين مقدّمه ، قاعدهء فوق را در چند مورد تطبيق مىكنيم :\r\n1 . انسانى كه در كشورى دور از اسلام و مسلمانان زندگى مىكند و دعوت اسلامى به او نرسيده و نام محمّد صلّى اللّه عليه و آله را نشنيده و در ذهنش خطور نكرده است كه در دنيا دينى به نام اسلام و پيامبرى به نام محمّد صلّى اللّه عليه و آله وجود دارد ، ترديدى نيست كه اين انسان معذور است و استحقاق مجازات ندارد ؛ زيرا عقل ، « عقاب بلابيان » را زشت مىداند .\r\nو نيز خداوند مىفرمايد :  « وَ ما كُنَّا مُعَذِّبِينَ حَتَّى نَبْعَثَ رَسُولًا ؛  « 1 » ما هيچ قومى را عذابى نمىكنيم تا آن‌گاه كه برايشان پيامبرى بفرستيم . بىشك عقل ، پيامبر باطنى است و نيز دليل مستقلّى بر اثبات وجود خداوند متعال است . امّا دليل بر اثبات نبوت پيامبر ، معجزه و پديدار شدن آن به دست وى است البتّه با ضميمهء اين حكم عقلى ، كه آشكار شدن معجزه به دست ديگران محال است .\r\n2 . انسانى كه نام اسلام و محمّد صلّى اللّه عليه و آله را مىشنود ، امّا توان تشخيص ميان حقّ و باطل را ندارد ، زيرا نمىتواند دليل حقّ را بشناسد و آن را بفهمد ؛ اين شخص نيز معذور است ، چراكه وى كاملا مانند كودك و ديوانه است . همانند اوست فردى كه به سبب تقليد از پدران خود ، در دوران كودكى به محمّد صلّى اللّه عليه و آله ايمان نياورده و در بزرگسالى نيز از لحاظ عقيدتى رشد نكرده و بر همان اعتقاد سابق خود ، همچنان بدون شك و ترديد و با اطمينان باقى مانده است . اين شخص معذور است ؛ چون تكليف انسان غافل غير مقصّر ، مانند تكليف انسان خوابيده است . محقّق قمى مىگويد : رهايى از تقليد پدران\r\n\r\n\r\n","description":"","footnote":"\r\n( 1 ) . اسراء ( 17 ) آيهء 15 .\r\n","page_name":" 227 ","page_number":227},
  {"content":"\r\n\r\nو مادران به ذهن بسيارى از مردم خطور نمىكند و حتّى غالبا بر دانشمندان رياضت‌كش نيز كه مىپندارند تقليد را از گردن خود برداشته‌اند ، دشوار است .\r\nهمچنين وى گفته است : كسى كه وجوب شناخت اصول [ دين 
  ] را درك نمىكند ، به‌سان چهارپايان و ديوانگان است كه تكليف به آنان تعلق نمىگيرد . « 1 » شيخ انصارى در كتاب رسائل در بخش « الظنّ فى الاصول » گفته است : آنچه انصاف ، به گواهى وجدان ، اقتضا دارد آن است كه برخى از مكلّفين قاصر هستند . كلينى نيز همين مطلب را گفته است . شيخ طوسى مىگويد : ناتوان از به دست آوردن [ حقّ 
  ] ، به منزلهء چهارپايان است .\r\nالبته اگر اين شخص غافل ، خود به وجوب شناخت حق توجّه پيدا كند و يا اين‌كه فردى به او بگويد : تو بر يك عقيدهء باطل هستى ، امّا همچنان بر عقيدهء خود پا فشارد و به جستجو و پرسش نپردازد ، در اين‌صورت ، وى گناهكار است . زيرا او مقصّر است و جهل شخص مقصّر ، عذر محسوب نمىشود .\r\n3 . شخص به محمّد صلّى اللّه عليه و آله ايمان نياورد با اين‌كه استعداد كافى براى فهميدن حق دارد و سستى مىورزد و مطلقا به تحقيق نمىپردازد و يا به‌طور ناقص تحقيق مىكند و كار تحقيق را پيش از آن‌كه به نتيجهء نهايى برسد ، رها مىسازد - چنان‌كه غالب مردم همين گونه‌اند ؛ به‌ويژه جوانان نسل حاضر - چنين شخصى معذور نخواهد بود ؛ چراكه وى بدون تلاش و تفحص اشتباه كرده و با اين‌كه توان شناسايى حق را داشته ، اين كار را انجام نداده است . اگر شخصى به جستجو بپردازد و حقّانيت محمّد صلّى اللّه عليه و آله براى او ثابت شود ، لكن باوجوداين ، به سبب دشمنى و تعصّب ، به آن حضرت ايمان نياورد ، به عذاب و مجازات سزاوارتر خواهد بود .\r\n4 . شخص به دليل بنگرد و صادقانه به حق توجّه پيدا كند ، لكن به گونه‌اى هدايت نشود كه موجب ايمان آوردن او به محمّد صلّى اللّه عليه و آله شود و اين عدم ايمان ، يا به سبب شبههء\r\n\r\n\r\n","description":"","footnote":"\r\n( 1 ) . قوانين ، ج 2 ، ص 160 و 164 .\r\n","page_name":" 228 ","page_number":228},
  {"content":"\r\n\r\nباطلى باشد كه او به بطلان آن توجّه ندارد و يا به علّت كج‌سليقگى و مانند آن باشد كه شخص را از حق بازمىدارد .\r\nدربارهء چنين شخصى بايد به وضعيّت او نگريسته شود : اگر به‌طور قطع ، نبوّت محمّد صلّى اللّه عليه و آله را انكار كرد ، مستحق عذاب و مجازات خواهد بود ، زيرا كسى كه حق بر او پوشيده است نبايد به‌طور قطع و مطلق آن را ردّ كند ، زيرا چه بسا كه حق موجود باشد و انسان به سبب وجود مانعى بدان دست نيابد ؛ چنان‌كه غالبا همين‌گونه است . به عنوان مثال ، چيزهايى در اين جهان هستند كه ذاتا وجود دارند ، لكن ما به شمار اندكى از آنها آگاهى پيدا مىكنيم . انبيا و مصلحان جهان نيز چنين هستند . . . و كدام انسان است كه همه‌چيز را بداند ؟\r\nاهل منطق و فلاسفه از مطلب فوق به عبارات گوناگون ياد مىكنند كه از آن جمله است : « عدم العلم لا يدل على العدم ؛ آگاهى نداشتن دليل بر نبودن نيست » .\r\n« عدم الوجدان لا يدل على عدم الوجود ؛ نيافتن ، دليل بر نبودن نمىباشد » . يقين پيدا كردن به اثبات و يا نفى هرچيز ، نياز به دليل دارد .\r\nما بسيارى از علماى كامل را مىبينيم كه با اين حقيقت سازگار شده‌اند .\r\nازاين‌رو ، به نظريات خود با ديدهء ترديد مىنگرند و با احتياط سخن مىگويند و خود را معيارى براى حقّ قرار نمىدهند و نمىگويند : اين نظريه مقدّس است و در آن ترديدى نيست و غير آن ، هيچ است . بلكه هر نظريه‌اى را قابل نقد مىدانند .\r\nبه راستى كه هيچ دليل براى نقص يك دانشمند ، روشن‌تر از اين نيست كه غرور داشته باشد و دانش خود را مقدس بشمارد و باور و ديدگاه ديگرى را خوار و ناچيز ببيند .\r\nبر اين اساس ، تنها اين‌كه شخصى نبوت محمّد صلّى اللّه عليه و آله را باور نكند ، موجب نمىشود كه قاطعانه آن را ردّ كند و اگر اين كار را بكند ، مسئول خواهد بود . به‌ويژه پس از آن‌كه ببيند بسيارى از بيگانگان با كفايت ، كه تحت تأثير وراثت و محيط قرار نمىگيرند ، به\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمحمّد صلّى اللّه عليه و آله ايمان مىآورند ؛ آن هم تنها به اين دليل كه به حق احترام مىگذارند و به واقعيت اعتراف مىكنند . « 1 »\r\nآنچه گفته شد در صورتى است كه شخص ، نبوّت محمّد صلّى اللّه عليه و آله را انكار كند ، امّا اگر در دليل دقت كند ، ولى قانع نشود و در عين حال نبوت را انكار نكند ، بلكه به عنوان يك فرد بىطرف ، نه نبوت آن حضرت را نفى كند و نه اثبات و در همان حال ، در قلب خود از روى اخلاص چنين در نظر داشته باشد كه هرگاه حق برايش آشكار شود بدان ايمان آورد ، درست همانند فقيه عادلى كه دربارهء موضوعى فتوا مىدهد ، لكن با اين نيت كه هرزمان به اشتباه خود پى ببرد از اين فتوا عدول كند ، چنين شخصى مسئول نيست ، زيرا هركس كه در اجتهاد خود خطا كند و در اين‌باره تقصير هم نكرده باشد ، به حكم عقل و نقل مؤاخذه نخواهد شد . از امام صادق عليه السّلام روايت شده كه فرمود : « اگر مردم هنگامى كه نمىدانند ، توقف كنند و اظهارنظر ننمايند و حق را انكار نكنند ، كافر نمىشوند » . در روايت ديگرى از آن امام آمده است : « وقتى كافر مىشوند كه انكار كنند » . شيخ انصارى در كتاب معروف خود به نام رسائل در بخش « الظن فى الوصول » گفته است : « روايات فراوانى دلالت دارد كه ميان كفر و ايمان ، حد وسطى وجود دارد » .\r\nمعناى اين سخن آن است كه منكر ، كافر و معتقد ، مؤمن است ، امّا شخصى كه در شك است ، نه كافر محسوب مىشود و نه مؤمن .\r\nاز رواياتى كه مىتوان به آنها براى اثبات عدم مؤاخذهء مجتهد غير مقصّر - در صورتى كه دربارهء آنچه به عقيده ارتباط دارد دچار اشتباه شود - استدلال كرد ، روايتى مىباشد كه در نزد شيعه و سنّى مشهور است : « هرگاه حاكم به اجتهاد خود عمل كند و عمل او مطابق با واقع باشد دو پاداش دارد و اگر دچار اشتباه شود يك پاداش خواهد داشت » .\r\n\r\n\r\n","description":"","footnote":"\r\n( 1 ) . از آن جمله است : « لئو پولد وايس » كه خود را محمّد اسد ناميد و كتاب : الاسلام على مفترق الطرق را تأليف كرد .\r\nهمچنين خانم « واگليرى » ايتاليايى صاحب كتاب دفاع عن الاسلام . و نيز افراد ديگرى كه من نام‌هاى آنان را نمىدانم . شنيدم يكى از ايرانىها كتابى دربارهء نام غربىهاى اسلام آورده ، كه گروه بسيارى هستند ، نوشته است .\r\n","page_name":" 230 ","page_number":230},
  {"content":"\r\n\r\nاگر كسى بگويد : اين حديث به خطاى مجتهد در احكام فرعى اختصاص دارد و مسائل اعتقادى را شامل نمىشود ؛ چنان‌كه برخى از علما آن را ادّعا كرده‌اند .\r\nما در پاسخ خواهيم گفت : سبب عدم مؤاخذهء مجتهد در احكام آن است كه وى در تحقيق و تفحّص كوتاهى نكرده و همين سبب عينا در مسائل اعتقادى نيز وجود دارد . به علاوه تمام فقها و از آن جمله ، همان كسانىكه حديث فوق را به مجتهد در احكام فرعى منحصر كرده‌اند ، وحدت‌نظر دارند كه شخص قاصرى كه از درك عقيدهء حقّ ناتوان است ، معذور خواهد بود . ما هيچ‌گونه فرقى ميان اين شخص و مجتهدى كه پس از تلاش و تحقيق از درك واقع ناتوان مانده است ، نمىبينيم ، زيرا هركدام از آن دو از شناخت آنچه بدان دست نيافته ، ناتوان مانده است .\r\nخلاصهء سخن آن‌كه ، هركس حق را - هرگونه كه باشد - انكار كند ، مجازات مىشود ؛ خواه مجتهد باشد و يا نباشد ، مگر اين‌كه همانند چهارپايان قاصر باشد . امّا اگر كسى در مورد حقّ اظهارنظر نكند و موضع بىطرف داشته باشد ؛ بدين معنا كه آن را نه نفى كند و نه اثبات ، در اين‌صورت چنانچه اين بىطرفى ، به سبب عدم تحقيق و جستجوى دليل و يا به علت نقصان تحقيق و جستجوى او باشد ، وى مؤاخذه خواهد شد و اگر دليل را جستجو كرده تا آن‌جا كه در اين‌باره آخرين مراحل را نيز پيموده [ لكن آن را نيافته 
  ] ، در اين حالت ، وى معذور است . البتّه به شرط اين‌كه مصمّم باشد هرگاه به حقّ دست يابد ، از موضع كنونى خود صرف‌نظر كند و به حقّ عمل نمايد .\r\nممكن است بپرسيد : شما گفتيد شخصى كه از شناخت عقيدهء حق و از آن جمله از شناخت نبوّت محمّد صلّى اللّه عليه و آله ناتوان است ، معذور مىباشد ، همچنين مجتهدى كه منكر حق نباشد و در اجتهادش كوتاهى نكرده باشد ، معذور است . آيا معناى اين سخن آن است كه مىتوان در ازدواج و ارث و ديگر موضوعات با اين دو شخص ، به‌سان ديگر مسلمانان برخورد كرد ؟\r\nپاسخ : مراد ما از « عذر » در اين‌جا ، عدم استحقاق مجازات در آخرت است و اين ،\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nيك نكته است و ازدواج و ارث در سراى دنيا ، نكته‌اى ديگر . هركس به نبوّت محمّد - به هردليلى كه باشد - ايمان نياورد ، جايز نيست كه در ارث و ازدواج ، با وى همانند مسلمانان رفتار شود ؛ خواه اين شخص در فرداى قيامت از رستگاران باشد و يا از هلاك‌شوندگان . همچنان‌كه اگر كسى بگويد : « لا إله الّا اللّه ، محمّد رسول اللّه » از تمامى حقوق مسلمانان برخوردار است ؛ هرچند از همهء تبهكاران تبهكارتر و حتّى از منافقين باشد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nبا وجود كفر ، هيچ‌چيز سودى ندارد\r\n\r\n[ سوره آل‌عمران ( 3 ) : آيات 116 تا 117 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ أَصْحابُ النَّارِ هُمْ فِيها خالِدُونَ ( 116 ) مَثَلُ ما يُنْفِقُونَ فِي هذِهِ الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْهُ وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ ( 117 )\r\nكافران را اموال و اولادشان هيچ از عذاب خدا نرهاند و جاودانه در جهنّم باشند . ( 116 )\r\nمثل آنچه اينان در اين جهان انفاق مىكنند ، همانند آن است كه تندبادى سرد بر كشتزار قومى بر خويش ستم كرده بوزد و آن كشته را نابود سازد . خدا بر آنها ستم روا نداشت . آنان خود بر خود ستم كردند . ( 117 )\r\n\r\nواژگان\r\nالصرّ : يعنى سرماى شديد .\r\nمراد از « حرث » در اين‌جا زراعت است .\r\n\r\nاعراب\r\n « شَيْئاً »  مفعول مطلق است ؛ چون به معناى بىنياز كردن مىباشد . گويى خداوند گفته است : « لا تغنى عنهم اغناء ما » . كاف در « كمثل » زايده است .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nتفسير\r\n إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً .  فخر رازى و نيز نويسندهء تفسير المنار گفته‌اند : مفسّران در اين‌كه مراد از  « الَّذِينَ كَفَرُوا »  چه‌كسانى هستند ، اختلاف‌نظر دارند . برخى گفته‌اند : مراد بعضى از كافران است . برخى گفته‌اند :\r\nمراد ، تمامى كافران است .\r\nبه نظر ما مراد از جملهء فوق ، تمامى كسانى است كه براى حفظ مصالح خود و اولاد خود و نيز به سبب ترس بر دارايى و ثروت خود ، با حق به دشمنى و مخالفت برمىخيزند ؛ خواه كافر باشند و يا مسلمان . البتّه لفظ آيه به كافران اختصاص دارد ، لكن سببى كه باعث عدم رهايى [ از عذاب خداوند 
  ] شده ، عامّ است و تمامى مخالفان حق را ، كه به سبب خواسته‌هاى نفسانى خود با آن به مخالفت مىپردازند ، دربر مىگيرد . اينان همان كسانى هستند كه خداوند سبحان در چندين آيه آنها را چنين وصف كرده است : آنان حق را به ارزان‌ترين قيمت مىفروشند .\r\n مَثَلُ ما يُنْفِقُونَ فِي هذِهِ الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْهُ .  بادى كه همراه با سردى شديد است ، همان باد هلاك‌كننده است كه به سبب شدّت سردى و سمّى كه با خود دارد ، مردم را هلاك مىكند . معناى آيه ، چنين است : كسانىكه ثروت را از حلال و حرام گرد مىآورند و براى آن ، با حق به مخالفت مىپردازند و آن را در راه به دست آوردن مقام و لذّت‌هاى خود صرف مىنمايند و براى مردم و دين ، اهميّت و ارزش قائل نيستند ، اين‌گونه انفاق ، موجب نابودى خرد و اخلاق آنان مىشود ، آن‌سان كه باد سرد و شديد ، زراعتى را كه آمادهء بارورى و محصول دادن شده ، از بين مىبرد .\r\nگرچه آنان چند روزى لذّت مىبرند و تمايلات خود را ارضا مىكنند ، لكن در حقيقت زيان ديده‌اند و ثروت‌هاى خود را به شيطان فروخته‌اند و در آخرت گرفتار\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nعذاب هميشگى خواهند بود . « البته خدا به آنان ستم نكرده ، بلكه خود ، بر خود ستم كرده‌اند » ؛ زيرا با اختيار و اراده ، به دنبال شهوت‌ها و خواسته‌هاى نفسانى خود رفته‌اند . على عليه السّلام فرمود : مردم در دنيا دو دسته‌اند : دسته‌اى نفس خود را مىفروشند و آن را برده ديگران قرار مىدهند ؛ يعنى نفس خود را به هوا و هوس خود مىفروشند و آن را به هلاكت مىرسانند . دسته‌اى نفس خود را مىفروشند و آن را آزاد مىسازند ؛ بدين معنا كه آن را مىفروشند و از اسارت شهوت‌ها رهايش مىكنند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nهمرازى و يكدلى زيانبار\r\n\r\n[ سوره آل‌عمران ( 3 ) : آيات 118 تا 120 
  ]\r\nيا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالاً وَدُّوا ما عَنِتُّمْ قَدْ بَدَتِ الْبَغْضاءُ مِنْ أَفْواهِهِمْ وَ ما تُخْفِي صُدُورُهُمْ أَكْبَرُ قَدْ بَيَّنَّا لَكُمُ الْآياتِ إِنْ كُنْتُمْ تَعْقِلُونَ ( 118 ) ها أَنْتُمْ أُولاءِ تُحِبُّونَهُمْ وَ لا يُحِبُّونَكُمْ وَ تُؤْمِنُونَ بِالْكِتابِ كُلِّهِ وَ إِذا لَقُوكُمْ قالُوا آمَنَّا وَ إِذا خَلَوْا عَضُّوا عَلَيْكُمُ الْأَنامِلَ مِنَ الْغَيْظِ قُلْ مُوتُوا بِغَيْظِكُمْ إِنَّ اللَّهَ عَلِيمٌ بِذاتِ الصُّدُورِ ( 119 ) إِنْ تَمْسَسْكُمْ حَسَنَةٌ تَسُؤْهُمْ وَ إِنْ تُصِبْكُمْ سَيِّئَةٌ يَفْرَحُوا بِها وَ إِنْ تَصْبِرُوا وَ تَتَّقُوا لا يَضُرُّكُمْ كَيْدُهُمْ شَيْئاً إِنَّ اللَّهَ بِما يَعْمَلُونَ مُحِيطٌ ( 120 )\r\nاى كسانىكه ايمان آورده‌ايد ، دوست همرازى جز از همكيشان خود مگيريد ، كه ديگران از هيچ فسادى در حقّ شما كوتاهى نمىكنند و خواستار رنج و مشقت شمايند . و كينه‌توزى از گفتارشان آشكار است . و آن كينه كه در دل دارند بيشتر است از آنچه به زبان مىآورند . آيات را برايتان آشكار ساختيم ، اگر به عقل دريابيد . ( 118 )\r\nآگاه باشيد كه شما آنان را دوست مىداريد و حال آن‌كه آنها شما را دوست ندارند . شما به همهء اين كتاب ايمان آورده‌ايد . چون شما را ببينند ، گويند : ما هم ايمان آورده‌ايم . و چون خلوت كنند ، از غايت كينه‌اى كه به شما دارند سر انگشت خويش به دندان گزند . بگو : در كينهء خويش بميريد ؛ هرآينه خدا از دلتان آگاه است . ( 119 )\r\nاگر خيرى به شما رسد اندوهگين شوند و اگر به مصيبتى گرفتار آييد شادمان گردند . اگر شكيبايى ورزيد و پرهيزكارى كنيد از مكرشان به شما هيچ‌زيانى نرسد كه خدا بر هركارى كه مىكنند احاطه دارد . ( 120 )\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nواژگان\r\nبطانة الرجل : از بطانة الثوب ( آستر لباس ) گرفته‌شده و به معناى فرد نزديك انسان است و در مفرد و جمع و مذكّر و مؤنّث به كار مىرود .\r\nيألونكم : مصدر آن « ألوا » و ماضى آن « ألى » و مضارعش « يألو » ، به معناى كوتاهى كردن است ؛ چنان‌كه گفته مىشود : « لا آلوك نصحا ؛ در پند دادنت كوتاهى نمىكنم » . و « لا آلوك جهدا ؛ در تلاش براى تو كوتاهى نمىكنم » .\r\nخبال : به معناى نقصان و فساد است . از اين‌گونه است : « رجل مخبّل و مخبول و مختبل ؛ يعنى ناقص العقل و فاسد العقل » .\r\nعنت : مشقّت .\r\n\r\nاعراب\r\n« يألون » فعل لازم است ، لكن در اين‌جا به معناى منع است ازاين‌رو به دو مفعول متعدى شده است و  « خَبالًا »  مفعول دوم آن مىباشد . جملهء  « لا يَأْلُونَكُمْ »  محلّى از اعراب ندارد ، زيرا جواب از سؤال مقدّر است . گويى چنين گفته شده است : چرا ما از ديگران [ كه اهل دين ما نمىباشند 
  ] دوست نگيريم ؟ لذا پاسخ داده شده : « لأنّهم  لا يَأْلُونَكُمْ خَبالًا » .  « ها » در جملهء  « ها أَنْتُمْ »  براى تنبيه ، و  « أَنْتُمْ »  مبتداست .  « أُولاءِ »  اسم اشاره و خبر مبتداست . جملهء  « تُحِبُّونَهُمْ »  در محلّ نصب و حال براى اسم اشاره است .  « لا يَضُرُّكُمْ »  جواب از ان شرطيه است . بنابر آن‌كه مصدر آن « ضير » باشد ، جايز است به كسر ضاد و سكون راء خوانده شود ، امّا اگر مصدر آن « ضرر » باشد ، در اصل « لا يضرركم » بوده ، آن‌گاه دو « راء » در يكديگر ادغام و به تبعيت از حركت ضاد ، ضمّه داده شده است .  « شَيْئاً »  مفعول مطلق مىباشد كه در اصل « شيئا من الضرر » بوده است .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nتفسير\r\nخداوند در آيات پيشين دربارهء اهل كتاب ، مشركان و اشخاص مرتد ، كه پس از ايمان آوردن ، كافر شده‌اند ، سخن گفت و همهء آنها را تهديد [ به عذاب 
  ] كرد و حجّت را بر آنان تمام نمود . آن‌گاه به مسلمانان دستور داد كه تقواى الهى را پيشه كنند و به ريسمان او چنگ زنند و امر به معروف نمايند . پس از اين سخنان ، خداوند مسلمانان را از كافرانى كه بدخواهى خود را به اسلام و مسلمانان پنهان مىدارند و براى آنان آرزوى مشكلات و ناملايمات مىكنند ، برحذر مىدارد ، با اين سخن خود :\r\n يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ ؛  اى كسانىكه ايمان آورده‌ايد ! دوست همرازى جز از همكيشان خود مگيريد .\r\nظاهر اين آيه ، مسلمانان را نهى مىكند كه مبادا از غير مسلمانان ، بدون استثنا ، دوست بگيرند . بر اين اساس ، اشكال ذيل پيش مىآيد :\r\nمعروف است كه رهبران دينى از هر طايفه‌اى كه باشند [ مسلمان يا مسيحى و يا . . . 
  ] روح دشمنى و تعصب را بر ضدّ طوايف ديگر در ميان پيروان خود مىپراكنند . از آيهء فوق چنين استفاده مىشود كه قرآن نيز همين راه را پيموده است ، زيرا به پيروان خود دستور داده كه از ديگران دورى كنند و جز از ميان همكيشان خود ، دوست نگيرند .\r\nبنابراين ، آن آسان‌گيرى و گذشت اسلامى كجاست ؟ و چه تفاوتى است ميان مسلمانان و يهودانى كه برخى به برخى ديگر مىگفتند :  « . . . وَ لا تُؤْمِنُوا إِلَّا لِمَنْ تَبِعَ دِينَكُمْ . . . ؛  « 1 » جز به كسانىكه از دينتان پيروى مىكنند ، ايمان نياوريد ؟ » .\r\nپاسخ : سبب هشدار آيهء فوق به مسلمانان ، كه از ديگران دوست نگيرند ، اين نيست كه آنان به دين اسلام اعتقاد ندارند . . . ، بلكه تنها مسلمانان را از دوستى با كسانى برحذر داشته كه بر ضدّ آنان نيرنگ و توطئه مىكنند و اين نكته در سخن خداى متعال كه\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 73 .\r\n","page_name":" 238 ","page_number":238},
  {"content":"\r\n\r\nمىگويد :  لا يَأْلُونَكُمْ خَبالًا  آشكار است ، زيرا معناى آن ، اين است كه آنها در ضرر زدن به مسلمانان مىكوشند و در اين‌باره از هيچ‌كارى فروگذار نيستند . همچنين در اين سخن خداوند كه مىفرمايد :  وَدُّوا ما عَنِتُّمْ ؛  آنان براى شما آرزوى سختى و گرفتارى دارند . و نيز در اين سخن خداوند كه  قَدْ بَدَتِ الْبَغْضاءُ مِنْ أَفْواهِهِمْ ؛  يعنى نسبت به دين ، پيامبر و قرآن شما طعنه مىزنند . و همچنين در اين سخن كه  وَ ما تُخْفِي صُدُورُهُمْ أَكْبَرُ ؛  آنچه در دل پنهان مىدارند ، به مراتب بزرگ‌تر از آن چيزى است كه بر زبان مىرانند . همچنين از جمله صفات كسانىكه خداوند ، مسلمان‌ها را از آنان برحذر داشته ، اينهاست : « چون خلوت كنند از غايت كينه‌اى كه به شما دارند ، سر انگشت خويش به دندان گزند » . « اگر خيرى به شما رسد اندوهگين شوند و اگر به مصيبتى گرفتار آييد شادمان گردند » . تمامى اوصاف مزبور ، سبب آن است كه خداوند ، مسلمانان را از دوستى با چنين كسانى برحذر بدارد . بنابراين ، هركس چنين صفاتى را دارا باشد ، بايد از وى دورى جست و نبايد رابطهء دوستى با او برقرار كرد ؛ خواه اين شخص نام مسلمان را با خود يدك بكشد و يا هرنام ديگر را .\r\nاكنون كه ما در سال 1967 قرار داريم ، در پنجم ژوئن همين سال ، استعمار ، اسرائيل را وادار كرد تا به سرزمين‌هاى عربى تجاوز كند . البتّه اين تجاوز زمانى صورت گرفت كه تفاله‌هاى استعمار - كه از لحاظ دينى به اسلام و از لحاظ نژادى به عرب‌ها منسوب هستند - زمينه را براى اسرائيل آماده ساختند . به راستى گناه اين تفاله‌هاى استعمار در پيشگاه خداوند بزرگ‌تر از گناه مشركان و ملحدانى است كه ديگران را آزار و اذيت نمىكنند . بنابراين ، مسئله ، مسئلهء شرارت ، خيانت و جنايت است ، نه مسئلهء كفر و مسلمان نبودن .\r\nممكن است بپرسيد : اگر چنين است ، پس چرا خداوند فرموده است :  « مِنْ دُونِكُمْ »  و نگفته است : « من الخائنين المفسدين » ؟\r\nپاسخ : آن‌گونه كه مفسران گفته‌اند ، آيه دربارهء مسلمانانى نازل شد كه با يهود ارتباط\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nداشتند . بديهى است كه ميزان ، سببى مىباشد كه موجب تشريع حكم مىگردد و نه سببى كه موجب نزول اين حكم و تطبيق آن بر يكى از موارد مىشود ؛ به بيانى ديگر ، وقتى ما سبب حكم را ندانيم ، اين حكم از ظاهر لفظ پيروى مىكند ، امّا وقتى سبب تام آن را بدانيم ، ميزان سبب است و نه ظاهر لفظ .\r\n قَدْ بَيَّنَّا لَكُمُ الْآياتِ إِنْ كُنْتُمْ تَعْقِلُونَ .  مراد از « آيات » در اين‌جا ، علايمى است كه مىتوان با آنها تشخيص داد با چه كسانى مىتوان رابطهء دوستى برقرار كرد و از چه كسانى بايد دورى جست .\r\n ها أَنْتُمْ أُولاءِ تُحِبُّونَهُمْ وَ لا يُحِبُّونَكُمْ .  ظاهرا خطاب به گروهى از منتسبين به اسلام است و نه به همهء مسلمانان ؛ خواه در صدر اسلام و خواه در ديگر عصرها ، چرا كه در هيچ عصرى ديده نشده كه تمامى مسلمانان در دوستى با كافران وحدت‌نظر داشته باشند [ تا توهم شود ، خطاب متوجّه همهء مسلمانان است 
  ] .\r\nطبرى ، پيشواى مفسران ، و شمار بسيارى كه از وى پيروى كردند ، سخنى به اين مضمون گفته‌اند : اين‌كه مسلمانان ، كافران را دوست دارند ، علىرغم اين‌كه آنان مسلمانان را دشمن مىدارند ، دليل بر آن است كه اسلام ، دين محبّت و گذشت است .\r\nاين سخن ، سهوى است كه طبرى و پيروانش مرتكب شده‌اند ، چراكه اسلام هيچ‌گاه با مفسدان و خيانتكاران آسان‌گيرى نمىكند و بزرگ‌ترين دليل بر اثبات اين مدّعا ، همين آيه است كه طبرى آن را به گذشت و آسان‌گيرى تفسير كرده است .\r\nبه نظر من ، مسئله ، مسئلهء گذشت نيست ، بلكه موضوع خيانت و نفاق كسانى است كه به ظاهر مسلمانند ؛ امّا در عين حال به نفع دشمنان وطن و دين بر ضدّ مسلمانان جاسوسى مىكنند . همچنان‌كه امروز ، مزدوران استعمار ، كه به ستون پنجم و جيره‌خواران و فرصت‌طلبان معروفند ، اين كار را انجام مىدهند ، زيرا اينان دين و ميهن خود را به هركسى كه پول بدهد مىفروشند .\r\n وَ تُؤْمِنُونَ بِالْكِتابِ كُلِّهِ .  الف و لام در « الكتاب » براى جنس است . و معناى آن\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nچنين است : شما به هركتابى كه از سوى خدا نازل شده باشد ، ايمان داريد ؛ خواه بر خود شما نازل شده باشد و يا بر ديگران و شما همانند آنان نيستيد كه به برخى ايمان بياوريد و به برخى ايمان نياوريد .\r\n وَ إِذا لَقُوكُمْ قالُوا آمَنَّا .  وقتى با شما ديدار كنند ، از روى ريا و نفاق مىگويند :\r\nايمان آورديم . براى يك انسان مؤمن سزاوار نيست كه منافقان و رياكاران را دوست بدارد .\r\n وَ إِذا خَلَوْا عَضُّوا عَلَيْكُمُ الْأَنامِلَ مِنَ الْغَيْظِ .  جملهء  « عَضُّوا عَلَيْكُمُ الْأَنامِلَ »  كنايه از كينه‌توزى و پستى آنان است . هيچ‌چيزى همانند فضيلت و اخلاق نيكو ، ائتلاف و وحدت كلمه و با يكديگر به آشتى زيست كردن ، دشمن را به خشم نمىآورد .\r\nدر گذشته و حال ، پيروزى دشمن بر مسلمانان ، تنها به سبب پراكندگى و اختلاف آنان بوده است .  قُلْ مُوتُوا بِغَيْظِكُمْ .  اين آيه همانند سخن عرب است كه به دشمن خود مىگويند : « مت بدائك ؛ يعنى خدا دردت را باقى گذارد تا به سبب آن بميرى » . روشن است كه اين سخن ، زمانى به دشمن گفته مىشود كه گوينده ، نيرومند و باعزّت باشد .\r\nو هيچ قدرتى بالاتر از ائتلاف و اتّحاد نيست .\r\n إِنَّ اللَّهَ عَلِيمٌ بِذاتِ الصُّدُورِ .  ذات الصدور هرچيزى است كه در خاطر انسان جولان مىكند و نيز هر انگيزهء خير و يا شرّى كه در قلب انسان وجود دارد . مراد آن است كه خداوند كينه‌توزى و پستى آنان را مىداند و به تناسب آن با آنها برخورد خواهد كرد .\r\n إِنْ تَمْسَسْكُمْ حَسَنَةٌ تَسُؤْهُمْ وَ إِنْ تُصِبْكُمْ سَيِّئَةٌ يَفْرَحُوا بِها .  شأن هر دشمنى چنين است . مفسّران گفته‌اند : اين‌كه در حسنه از كلمهء « مسّ » استفاده شده ، براى آن است كه بفهماند كوچك‌ترين خيرى كه مسلمانان بدان دست مىيابند ، موجب ناراحتى دشمنان مىشود . و اين‌كه در سيّئه ، كلمهء « اصابة » را ذكر نموده ، براى آن است كه دلالت كند هروقت مسلمانان دچار مشكلات و رنج شوند ، دشمنانشان خوشحال\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nمىگردند . و اين ، رساترين بيان از شدّت عداوت است .  وَ إِنْ تَصْبِرُوا ؛  اگر بر اطاعت خدا و اذيّت دشمنان صبر كنيد  وَ تَتَّقُوا ؛  و از محرّمات و معصيت‌هاى خداوند بپرهيزيد .  لا يَضُرُّكُمْ كَيْدُهُمْ شَيْئاً ؛  مكر دشمنان به شما آسيب نمىرساند . كسى كه با خدا باشد ، خدا با اوست و كسى كه از خدا بپرهيزد ، خدا براى او راه خروج از گناه را خواهد گشود .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nجنگ احد\r\n\r\n[ سوره آل‌عمران ( 3 ) : آيه 121 
  ]\r\nوَ إِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ وَ اللَّهُ سَمِيعٌ عَلِيمٌ ( 121 )\r\nو بامدادان از ميان كسان خويش بيرون آمدى ، تا مؤمنان را در آن جاىها كه مىبايست بجنگند ، بگمارى و خدا شنوا و داناست . ( 121 )\r\nاين آيه و ده‌ها آيهء ديگرى كه پس از آن آمده ، دربارهء واقعهء احد نازل شده است و ما آن را به صورت ذيل تلخيص مىكنيم :\r\n« احد » نام كوهى است كه تقريبا به فاصلهء سه روز راه‌پيمايى از مدينه قرار دارد .\r\nجنگ احد در ماه شوال و در سال سوم هجرى اتفاق افتاد .\r\nپس از آن‌كه بزرگان قريش در جنگ بدر به دست مسلمانان كشته شدند ، زمينهء رياست براى ابو سفيان آماده شد و او رياست قريش را به عهده گرفت . ازاين‌رو ، وى مشركان را بر ضدّ رسول خدا سازماندهى كرد و توانست ارتشى مركّب از سه هزار جنگجو تشكيل دهد . ابو سفيان با اين لشكر حركت كرد و نزديك كوه احد فرود آمد .\r\nدر اين سفر ، همسرش هند ، دختر عتبه و مادر معاويه نيز وى را همراهى مىكرد .\r\nپيامبر صلّى اللّه عليه و آله به همراه هزار رزمنده بيرون آمد ، لكن عبد اللّه بن ابىّ ، سركردهء منافقان ، مردم را از همراهى با پيامبر بازمىداشت كه سيصد نفر به وى پاسخ مثبت دادند و در\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nنتيجه با پيامبر صلّى اللّه عليه و آله هفتصد نفر باقى ماندند . عبد اللّه بن عمرو ، پدر جابر انصارى سعى كرد ابن ابىّ را از تصميمش منصرف كند ؛ امّا موفق نشد . دو گروه از انصار خواستند به ابن ابىّ ملحق شوند ، لكن خداوند آنان را نگاه داشت و با پيامبر ثابت‌قدم ماندند . اين دو گروه ، بنى سلمه از قبيلهء خزرج و بنى حارثه از قبيلهء اوس بودند .\r\nپيامبر صلّى اللّه عليه و آله نقشهء جنگ را ترسيم كرد . تيراندازان را - كه شمار آنان پنجاه تن بود - در كنار كوهى كه در پشت سر ارتش مسلمانان قرار داشت ، مستقر كرد و عبد اللّه بن جبير را فرمانده آنان قرار داد و به آنان فرمود : پشت سر ما را خوب نگه‌دارى كنيد و موضع خود را رها نكنيد ؛ خواه ما پيروز شويم و يا شكست بخوريم . هنگامى كه آتش جنگ شعله‌ور شد هند ، مادر معاويه به همراه زنانى كه با او بودند ، در پشت سر مردان طبل مىزدند و آنان را به جنگ تشويق مىكردند . از جمله سرودهايى كه هند مىخواند ، اين بود :\r\n ان تقبلوا نعانق * و نفرش النمارق\r\nأو تدبروا نفارق * فراق غير وامق ؛ \r\nاگر رو به جبههء جنگ آوريد ، شما را در آغوش مىگيريم و بالش‌هاى نرم برايتان مىگستريم . و اگر پشت به جبهه كنيد از شما جدا مىشويم ؛ جدا شدنى كه ديگر آشتى نخواهد داشت .\r\nپيامبر صلّى اللّه عليه و آله به هنگام شنيدن سخنان هند ، چنين مىگفت :\r\n« اللّهمّ ! بك أحول و بك أصول و فيك أقاتل ، حسبي اللّه و نعم الوكيل ؛\r\nخداوندا ! براى تو بازمىگرديم و براى تو هجوم مىآوريم و براى تو پيكار مىكنيم . خداوند مرا بسنده است و او نيكو ياورى است » .\r\nپرچم مشركان در دست طلحة بن ابى طلحه عبدى از قبيلهء بنى عبد الدّار بود و امام على عليه السّلام او را كشت . آن‌گاه پرچم را سعيد بن ابى طلحه گرفت و امام عليه السّلام وى را نيز به هلاكت رسانيد . پرچم سقوط كرد و آن را مسافع بن ابى طلحه برداشت . امام او را نيز\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكشت تا آن‌جا كه نه نفر از بنى عبد الدّار كشته شدند . آن‌گاه پرچم را برده‌اى سياه‌پوست متعلق به بنى عبد الدّار گرفت و امام عليه السّلام او را نيز به هلاكت رسانيد . مشركان شكست خوردند و چه شكست بدى و مسلمانان به جمع‌آورى غنايم پرداختند .\r\nهنگامى كه تيراندازان ديدند مشركان شكست خوردند و برادران مسلمانشان به جمع‌آورى غنايم مشغول شدند ، موضع خود را ، كه رسول خدا آنها را در آن مكان قرار داده بود ، رها كردند . فرمانده آنان ، عبد اللّه بن جبير به آنها گفت : موضع خود را رها نكنيد و از خدا و رسولش اطاعت كنيد . امّا آنان اطاعت نكردند و براى غارت و گردآورى غنايم شتافتند و تنها ده نفر همراه ابن جبير باقى ماندند . خالد بن وليد با يك گردان از مشركان به اين ده نفر حمله بردند و درحالىكه آنها شجاعانه جنگيدند ، آنها را نابود كردند .\r\nوقتى قريش ديدند كه خالد آن ده نفر را از بين برده است ، بار ديگر به مسلمانان حمله‌ور شدند و آنچه از مسلمانان مىخواستند ، به دست آوردند . دشمن خود را به رسول خدا رسانيد و يكى از سنگ‌هاى مشركان به وى اصابت كرد كه در اثر آن دندان ثناياى آن حضرت شكست ، صورت مباركش خون‌آلود و لب‌هايش پاره شد . دو حلقه از حلقه‌هاى زره به صورتش فرو رفت . پس از آن‌كه منادى با صداى بلند فرياد زد : محمّد كشته شد ، مسلمانان فرار كردند و كسى جز چند نفر ، كه در رأس آنان على بن ابى طالب عليه السّلام و ابو دجانه و سهل بن حنيف بودند ، با او باقى نماند و اين سه نفر تا دم مرگ جنگيدند و از وى دفاع كردند .\r\nهند با فريب دادن وحشى ، وى را وادار كرد كه محمّد ، يا على يا حمزه را ترور كند ، امّا او تنها به ترور حمزه موفق شد . هند شكم حمزه را پاره كرد و جگرش را بيرون آورد و در دهان گذاشت و جويد . و از آن روز بود كه وى « هند جگرخوار » ناميده شد . در اين جنگ شمار شهداى مسلمانان ، هفتاد و تعداد كشتگان مشركان ، 22 نفر بودند .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nتفسير\r\n وَ إِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ .  « غدوة » و « غداة » به فاصلهء ميان طلوع فجر تا طلوع خورشيد گفته مىشود .  « تُبَوِّئُ »  به معناى آماده ساختن و تدبير نمودن است .  « مَقاعِدَ »  مفرد آن « مقعد » ، به معناى محلّ نشستن مىباشد . معناى آيه چنين مىشود : اى پيامبر صلّى اللّه عليه و آله ! به ياد آور زمان بيرون رفتنت را از خانه‌ات كه در بين طلوع فجر تا طلوع خورشيد بود درحالىكه مكان‌هاى تيراندازان و سواران و ساير مؤمنانى را كه با تو بودند ، مشخص مىكردى .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\n[ سوره آل‌عمران ( 3 ) : آيه 122 
  ]\r\nإِذْ هَمَّتْ طائِفَتانِ مِنْكُمْ أَنْ تَفْشَلا وَ اللَّهُ وَلِيُّهُما وَ عَلَى اللَّهِ فَلْيَتَوَكَّلِ الْمُؤْمِنُونَ ( 122 )\r\nدو گروه از شما آهنگ آن كردند كه در جنگ سستى ورزند و خدا ياورشان شد . پس مؤمنان بايد كه بر خداى توكّل كنند . ( 122 )\r\n\r\nتفسير\r\nآن دو گروه عبارت بودند از : بنى سلمه از قبيلهء خزرج و بنى حارثه از قبيلهء اوس .\r\nاگر لطف خداوند شامل حال آنها نمىشد و آنان را ثابت‌قدم نمىداشت ، حركت مردى منافق به نام عبد اللّه ابن ابىّ ، بر آنها اثر مىگذاشت . اين سخن خداى متعال :\r\n وَ اللَّهُ وَلِيُّهُما ،  دليل قاطعى است بر اين‌كه او به برخى از بندگانش لطف و عنايت مىكند ، زيرا معناى سخن مزبور آن است كه خداوند آن دو گروه را نگذاشت كه فرار كنند و شكست بخورند . خداوند بهتر مىداند كه در چه جايى بخشش و عنايت خود را قرار دهد ؛ چنان‌كه او بهتر مىداند كه رسالت خود را در كجا قرار دهد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nجنگ بدر\r\n\r\n[ سوره آل‌عمران ( 3 ) : آيات 123 تا 127 
  ]\r\nوَ لَقَدْ نَصَرَكُمُ اللَّهُ بِبَدْرٍ وَ أَنْتُمْ أَذِلَّةٌ فَاتَّقُوا اللَّهَ لَعَلَّكُمْ تَشْكُرُونَ ( 123 ) إِذْ تَقُولُ لِلْمُؤْمِنِينَ أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ ( 124 ) بَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ ( 125 ) وَ ما جَعَلَهُ اللَّهُ إِلاَّ بُشْرى لَكُمْ وَ لِتَطْمَئِنَّ قُلُوبُكُمْ بِهِ وَ مَا النَّصْرُ إِلاَّ مِنْ عِنْدِ اللَّهِ الْعَزِيزِ الْحَكِيمِ ( 126 ) لِيَقْطَعَ طَرَفاً مِنَ الَّذِينَ كَفَرُوا أَوْ يَكْبِتَهُمْ فَيَنْقَلِبُوا خائِبِينَ ( 127 )\r\nهرآينه خدا شما را در بدر يارى كرد و حال آن‌كه ناتوان بوديد . پس از خداى بترسيد ، باشد كه سپاسگزار شويد . ( 123 )\r\nآن‌گاه كه به مؤمنان مىگفتى كه اگر خدا سه هزار فرشته به ياريتان فروفرستد ، آيا شما را كافى نخواهد بود ؟ ( 124 )\r\nآرى ، اگر پايدارى كنيد و پرهيزگار باشيد ، چون دشمنان تاخت آورند ، خدا با پنج هزار از فرشتگان صاحب علامت شما را يارى كند . ( 125 )\r\nخداوند اين كار را جز براى دلگرمى و شادكامى شما نكرد . و نيست يارىاى مگر از سوى خداوند پيروزمند و دانا . ( 126 )\r\nتا گروهى از كافران را هلاك كند ، يا خوار گرداند . آن‌گاه نوميد بازگردند . ( 127 )\r\nخداوند در اين آيات ، جنگ بدر را كه به پيروزى منجر شد ، به مسلمانان يادآور\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمىشود . بدر ، چاهى است ميان مكّه و مدينه . اين چاه متعلّق به مردى به نام بدر بود . از اين‌رو ، چاه را بدر ناميدند . كاروان‌هاى تجارى قريش در مسير خود به شام از بدر عبور مىكردند . مسلمانان مىكوشيدند تا به اين كاروان‌ها ، كه تحت سرپرستى ابو سفيان بود ، حمله كنند . مشركان با تمام تجهيزات به همراه هزار نفر جنگجو براى حمايت از يكى از اين كاروان‌ها از مكّه بيرون آمدند و با مسلمانان درگير شدند . شمار مسلمانان در اين واقعه 313 نفر بود . و اين واقعه ، پيروزى نيروبخشى براى مسلمانان و شكست بزرگى براى مشركان بود و در تمام نقاط مناطق عربى بازتاب گسترده‌اى داشت . ما به‌زودى و به خواست خداوند ، در هنگام تفسير آيهء 7 سورهء انفال :  « وَ إِذْ يَعِدُكُمُ اللَّهُ إِحْدَى الطَّائِفَتَيْنِ »  بار ديگر به حادثهء بدر خواهيم پرداخت .\r\n\r\nتفسير\r\n وَ لَقَدْ نَصَرَكُمُ اللَّهُ بِبَدْرٍ وَ أَنْتُمْ أَذِلَّةٌ فَاتَّقُوا اللَّهَ لَعَلَّكُمْ تَشْكُرُونَ .  اين آيه يادآورى است از سوى خداوند به مسلمانان كه به سبب تقوايشان آنها را در روز بدر پيروز كرد .\r\nاين در حالى بود كه شمار مسلمانان در آن زمان ، بسيار اندك بود و تجهيزات كافى نداشتند ؛ تعداد مسلمانان 313 نفر بود و تنها يك اسب داشتند . اما مشركان حدود هزار نفر بودند و صد اسب همراه داشتند . باوجوداين ، هفتاد نفر از مشركان كشته و هفتاد نفر اسير شدند و بقيه شكست خوردند .\r\nهدف از اين يادآورى آن است كه خدا مىخواهد براى مسلمانان بيان كند كه نه پيروزى در يك جنگ ، پيروزى نهايى محسوب مىشود و نه شكست در يكى از نبردها ، شكست نهايى ، بلكه پيروزى نهايى تنها از آن كسانى است كه مقاومت مىكنند ، اخلاص دارند و تقوا پيشه مىكنند . رويدادها و جنگ‌ها در قديم و جديد بر اين حقيقت دلالت دارد ، به‌ويژه جنگ جهانى دوم كه در سال 1939 آغاز شد و در سال 1945 پايان يافت .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n إِذْ تَقُولُ لِلْمُؤْمِنِينَ .  سخن پيامبر صلّى اللّه عليه و آله در روز بدر اين بود :  أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ ؛  يعنى فرشتگانى كه از آسمان فرود مىآيند .\r\n بَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ فَوْرِهِمْ هذا . \r\n « بَلى »  حرف ايجاب براى نفى است ؛ يعنى شما را اين امداد كفايت مىكند . ضمير غايب در  « يَأْتُوكُمْ »  به مشركان برمىگردد . مرجع ضمير مخاطب ، مؤمنان است .  « مِنْ فَوْرِهِمْ » ؛  يعنى بىدرنگ .\r\n يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ .  مسوّمين از « سيماء » مشتق است ؛ يعنى اين فرشتگان علاماتى دارند كه آنان را نشان مىدهند .\r\nآيهء مزبور بدون هيچ تأويلى دلالت دارد كه خداوند در برخى از جنگ‌ها با فرشتگان ، مسلمانان را كمك كرده است . روايات فراوانى نيز بر اين مطلب دلالت دارد . همچنين مسلمانان اتّفاق‌نظر دارند كه خداوند ، فرشتگان را در روز بدر براى يارى مسلمانان فروفرستاد ، لكن در فرستادن فرشتگان در روز احد اختلاف نظر دارند . ترديدى نيست كه خداوند فرشتگان را در روز بدر براى يارى مؤمنان فرو فرستاد ، امّا نوع اين يارى براى ما مشخّص نيست : آيا يارى رساندن مادّى نظير جنگيدن بوده و يا معنوى همانند ايجاد ترس در دل‌هاى مشركان و ايجاد آرامش در دل‌هاى مؤمنان ؟ خداوند ، خود داناتر است و بر ما لازم نيست كه در اين‌باره تحقيق و جستجو كنيم . وانگهى ، اگر تحقيق هم بكنيم به يقين دست نخواهيم يافت .\r\nآرى ، دلايلى وجود دارند كه نشان مىدهند ، فرشتگان به صورت انسان‌ها حاضر مىشوند . از جملهء اين دلايل ، آن است كه خداوند دربارهء مهمان ابراهيم عليه السّلام در آيهء 51 و آيات پس از آن از سورهء حجر خبر داده است :  « وَ نَبِّئْهُمْ عَنْ ضَيْفِ إِبْراهِيمَ »  تا اين آيه :\r\n « إِنَّا أُرْسِلْنا إِلى قَوْمٍ مُجْرِمِينَ » .  و نيز آيهء 77 از سورهء هود كه دربارهء مهمانان لوط خبر مىدهد . از آن جمله اين سخن خداوند است :  « فَتَمَثَّلَ لَها بَشَراً سَوِيًّا » .  « 1 » از آن جمله ،\r\n\r\n\r\n","description":"","footnote":"\r\n( 1 ) . مريم ( 19 ) آيهء 17 .\r\n","page_name":" 250 ","page_number":250},
  {"content":"\r\n\r\nروايتى است كه مىگويد : جبرئيل به صورت دحيهء كلبى نزد رسول خدا مىآمد .\r\nمجسّم شدن فرشتگان به صورت انسان لزوما چنين ايجاب نمىكند كه آنان به نفع مسلمانان وارد جنگ شده باشند ، بلكه ممكن است از راه‌هاى ديگرى جز جنگ به آنان يارى رسانيده باشند .\r\nممكن است بپرسيد : خداوند در آيهء 9 از سورهء انفال گفته است : « من با هزار فرشته كه از پى يكديگر مىآيند ، يارىتان مىكنم » . و در آيهء 124 از آل عمران گفته است :\r\n« خدا سه هزار فرشته به يارىتان فروفرستد » . و بلافاصله در آيهء پس از آن مىگويد :\r\n« اگر پايدارى كنيد و پرهيزكار باشيد . . . خدا با پنج هزار از فرشتگان صاحب علامت شما را يارى كند » . سؤال اين است كه آيا خدا در آغاز آنها را با هزار فرشته و آن‌گاه با سه هزار و بعد با پنج هزار - كه جمعا مىشود نه هزار - يارى كرد ؟ اساسا موضوع از چه قرار است ؟\r\nيكى از پاسخ‌هايى كه داده شده ، اين است : خدا در ابتدا آنها را با هزار فرشته كه از پى يكديگر بودند ، يارى كرد . آن‌گاه دو هزار فرشتهء ديگر به آنها ضميمه كرد كه سه هزار شدند سپس دو هزار فرشتهء ديگر ضميمه كرد كه جمعا پنج هزار شدند .\r\nبرخى چنين پاسخ داده‌اند : خداوند مسلمانان را در روز بدر با هزار فرشته يارى كرد . به مسلمانان خبر رسيد كه برخى از مشركان مىخواهند با جنگجويان بىشمار ، قريش را يارى دهند . ازاين‌رو ، مسلمانان ترسيدند و اين خبر برايشان دشوار آمد ؛ زيرا تعدادشان بسيار اندك بود . خداوند به مسلمانان وعده داد كه اگر براى قريش كمك بيايد ، آنان را با پنج هزار فرشته يارى دهد ، لكن به سه شرط كه عبارتند از : صبر ، تقوا و هجوم فورى كفّار ، چنان‌كه آيه مىگويد : « اگر پايدارى كنيد و پرهيزكار باشيد و دشمنان تاخت آورند » . لكن اين كمك براى قريش نيامد و در نتيجه مسلمانان از كمك به وسيلهء بيش از هزار فرشته ، بىنياز شدند .\r\n وَ ما جَعَلَهُ اللَّهُ إِلَّا بُشْرى لَكُمْ وَ لِتَطْمَئِنَّ قُلُوبُكُمْ بِهِ .  « هاء » در  « جَعَلَهُ »  به امداد و\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nوعده دادن به آن برمىگردد كه در لفظ ذكر نشده است و ما آن را از « يمدد » استخراج كرديم . و [ اصطلاحا 
  ] از آن به « مصدر متصيّد » تعبير مىشود . معناى آيه چنين است :\r\nخداوند شما را با فرشتگان يارى كرد و يا اين‌كه وعدهء يارى رساندن به شما داد تا دل‌هاى شما آرام بگيرد و از كثرت دشمنانتان نترسيد و از كمى تعداد خودتان نااميد نشويد .\r\n لِيَقْطَعَ طَرَفاً مِنَ الَّذِينَ كَفَرُوا أَوْ يَكْبِتَهُمْ فَيَنْقَلِبُوا خائِبِينَ ؛  يعنى خداى شما را با فرشتگان يارى كرد تا گروهى از كفار را با كشتن و اسارت نابود كند يا دچار شكست ذلت‌بار سازد . در نتيجه ، كفار در حالى برگردند كه ديگر اميد به پيروزى نداشته باشند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nتو را در اين كارها دستى نيست\r\n\r\n[ سوره آل‌عمران ( 3 ) : آيات 128 تا 129 
  ]\r\nلَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ ( 128 ) وَ لِلَّهِ ما فِي السَّماواتِ وَ ما فِي الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ غَفُورٌ رَحِيمٌ ( 129 )\r\nيا ايشان را به توبه وادارد يا آن ستمكاران را عذاب كند و تو را در اين كارها دستى نيست . ( 128 )\r\nاز آن خداست هرچه در آسمان‌ها و زمين است . هركه را بخواهد ، مىآمرزد و هركه را بخواهد ، عذاب مىكند و خدا آمرزنده و مهربان است . ( 129 )\r\n\r\nتفسير\r\n لَيْسَ لَكَ مِنَ الْأَمْرِ شَيْءٌ .  ممكن بود مسلمانان باتوجّه به عظمتى كه براى رسول خدا صلّى اللّه عليه و آله قائل بودند ، گمان كنند كه پيامبر در آنچه در بدر براى مشركان اتفاق افتاد يا در شكستى كه براى آنان پيش مىآيد ، دست دارد . خداوند اين توهّم را رد مىكند و مىگويد : تمامى امور تنها در دست اوست . قرآن در آيات بسيارى تأكيد مىكند كه محمّد صلّى اللّه عليه و آله تنها بشارت‌دهنده و هشداردهنده است و تنها احكام خدا را به بندگانش ابلاغ مىكند پس بعيد نيست كه حكمت اين تكرار و تأكيد آن باشد كه مسلمانان نسبت به پيامبرشان غلو نكنند ، چنان‌كه مسيحيان دربارهء عيسى عليه السّلام غلو كردند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ .   « يَتُوبَ »  منصوب است ؛ زيرا عطف به  « يَكْبِتَهُمْ »  منصوب در آيهء پيشين است . معناى آيه چنين است : تمامى امور در دست خداست . بنابراين ، يا كافران را نابود مىكند يا توبهء آنها را مىپذيرد ، به شرط اين‌كه مسلمان شوند و يا آنها را عذاب مىكند ، در صورتى كه همچنان بر كفر خود پاى فشارند ؛ چراكه آنها به سبب ستم و كفر خويش ، مستحق عذابند .\r\n وَ لِلَّهِ ما فِي السَّماواتِ وَ ما فِي الْأَرْضِ .  كسى كه مالك آسمان‌ها و زمين باشد ، مىسزد كه تمام امور در دست او باشد و هيچ‌كس شريك او نباشد .\r\n يَغْفِرُ لِمَنْ يَشاءُ وَ يُعَذِّبُ مَنْ يَشاءُ .  قبلا ، چندين بار بيان كرديم عقل حكم مىكند كه كافر مستحق مجازات است ، ولى نمىگويد مجازات او قطعى است ، بلكه خداوند مىتواند علىرغم اين‌كه وى كاملا استحقاق مجازات را دارد ، به سبب وجود حكمتى ، از او بگذرد ؛ چنان‌كه شما مىتوانيد كسى را كه به شما بدى كرده ، ببخشيد يا دين خود را از ذمّهء كسى كه مديون شماست ساقط كنيد . رحمت و مغفرت خداوند به سبب فضل و كرامتى كه دارد بر خشم و عذابش غلبه دارد .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nنهى از رباخوارى\r\n\r\n[ سوره آل‌عمران ( 3 ) : آيات 130 تا 133 
  ]\r\nيا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً وَ اتَّقُوا اللَّهَ لَعَلَّكُمْ تُفْلِحُونَ ( 130 ) وَ اتَّقُوا النَّارَ الَّتِي أُعِدَّتْ لِلْكافِرِينَ ( 131 ) وَ أَطِيعُوا اللَّهَ وَ الرَّسُولَ لَعَلَّكُمْ تُرْحَمُونَ ( 132 ) وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ ( 133 )\r\nاى كسانىكه ايمان آورده‌ايد ! ربا مخوريد به افزودن‌هاى پىدرپى . و از خداى بترسيد تا رستگار شويد . ( 130 )\r\nو بترسيد از آتشى كه براى كافران مهيّا شده است . ( 131 )\r\nاز خدا و رسول اطاعت كنيد تا مگر بر شما رحمت آرند . ( 132 )\r\nبر يكديگر پيشى گيريد براى آمرزش پروردگار خويش و رسيدن به آن بهشت كه پهنايش به قدر همهء آسمان‌ها و زمين است و براى پرهيزكاران مهيّا شده است . ( 133 )\r\n\r\nواژگان\r\nضعف : به كسر ضاد ، به معناى دو برابر شدن چيزى است .\r\n\r\nاعراب\r\n « أَضْعافاً »  حال و  « مُضاعَفَةً »  مفعول براى « اضعاف » است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nتفسير\r\n  يا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً وَ اتَّقُوا اللَّهَ لَعَلَّكُمْ تُفْلِحُونَ وَ اتَّقُوا .  \r\nمفسّران براى ارتباط اين آيه با قبل آن ، چند وجه بيان كرده‌اند . پيش‌تر در چندين مورد اشاره كرديم كه سنّت قرآن بر آن است كه برخى از احكام را با برخى ديگر بياميزد . به علاوه ، آيات قرآنى به تدريج و به مناسبت‌هاى مختلف نازل شده‌اند .\r\nبرخى به اين آيه استدلال كرده‌اند كه رباى حرام ، رباى فاحش است ؛ امّا غير فاحش آن حرام نيست ؛ زيرا لفظ  « أَضْعافاً مُضاعَفَةً »  دلالت بر اين مدّعا دارد .\r\nامّا درست آن است كه ربا ، با تمام اقسام و مراتب خود ، حرام است . كلمهء  « أَضْعافاً »  قيد نهى نيست ، بلكه به آنچه ربادهندگان در دوران جاهليّت انجام مىدادند ، اشاره دارد . به علاوه ، روايات فراوان و نيز اجماع دلالت دارند كه رباى كم همانند رباى بسيار حرام است ، بلكه هرچيزى كه بسيار آن حرام باشد ، كم آن نيز حرام است ؛ خواه ربا باشد و يا غير آن .\r\nنويسندهء تفسير المنار در تفسير اين آيه ، بسيار سخن گفته و سرانجام بيان كرده است كه ربا بر دو قسم است :\r\nقسم اوّل ، رباى نسيئه است ؛ به اين‌گونه كه شخصى از ديگرى طلبى دارد كه براى [ بازپرداخت آن 
  ] مدّت معيّن شده است . حال وقتى آن مدّت فرارسد و بدهكار نتواند بدهى خويش را بپردازد ، به طلبكار مىگويد : مدّت را تمديد كن ؛ من از مقدار بدهى كه دارم ، بيشتر به تو خواهم داد . به همين ترتيب ، هربار كه طلبكار مدّت را تمديد كند ، بدهكار به مقدار مال بيفزايد . آن‌گاه نويسندهء المنار مىگويد : اين نوع ربا ذاتا حرام است .\r\nقسم دوم ، رباى فضل يا زيادى است ؛ به اين‌گونه كه [ مثلا 
  ] صد درهم را بدهد و در مدّت معينى صد و ده درهم بگيرد . مؤلّف تفسير المنار در اين‌باره مىگويد : اين نوع\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nربا ذاتا حرام نيست ، بلكه اگر وسيله براى رباى ديگر ، يعنى رباى نسيئه قرار گيرد ، حرام مىشود و رباى نسيئه ذاتا حرام است ؛ به بيانى ديگر ، رباى نسيئه ذاتا حرام است ، امّا رباى فضل به سبب اين‌كه وسيله است ، حرام مىباشد . سپس مىگويد : در صورت ضرورت ، رباى فضل مباح است ، بلكه حتّى اگر شخص نياز پيدا كند ، براى وى مباح مىباشد ؛ چنان‌كه ابن قيم گفته است .\r\nچند اشكال بر نويسندهء المنار وارد است : اوّلا ، هم كتاب و هم سنّت ، صراحت دارد كه تمام انواع ربا حرام است ؛ خواه تمديد مدّت بدهكارى براى اوّلين بار باشد و يا بار دوم .\r\nثانيا ، اين سخن نويسندهء المنار كه گفت : « حتى در صورت نياز ، رباى فضل مباح است » سهو قلم است ؛ زيرا درست است كه ضرورت ، حرام‌ها را مباح مىسازد ، امّا نيازمندى موجب مباح شدن حرام‌ها نمىشود . فرق ميان نياز و ضرورت آن است كه با صبر مىتوان از چيزى كه بدان نياز است ، دست برداشت ، امّا از چيزى كه براى انسان ضرورت دارد نمىتوان چشم پوشيد ، بلكه بايد آن را به دست آورد .\r\nثالثا ، ضرورت در اين‌جا مطلقا وجود ندارد ؛ نه در مورد رباگيرنده و نه در مورد ربادهنده . در رباگيرنده ، يعنى صاحب مال ، فرض بر آن است كه وى مقدار مالى كه بتواند با آن خرج عائله خود را - هرچند به اندازهء يك روز - تأمين كند در دسترس دارد . امّا در مورد ربادهنده ، گرچه ضرورت دارد كه وى مالى را وام بگيرد ، لكن اين ضرورت ، باعث جايز شدن دادن ربا نمىشود ، حتّى اگر شرط شود كه اين ربا را به صاحب مال بپردازد ، زيرا اين شرط ، شرط فاسدى است . اگر صاحب مال ، به زور از وى ربا بگيرد ، براى او حرام است ؛ چراكه اين كار ، خوردن مال به باطل است .\r\nرابعا ، بر فرض اين‌كه بگوييم ممكن است گيرندهء ربا نيز به آن ضرورت پيدا كند ، امّا اين ضرورت ، تنها حكم تكليفى را رفع مىكند و نه حكم وضعى را ؛ به عنوان مثال :\r\nشخص گرسنه كه ضرورت دارد قرص نانى را بدزدد ، بدون شك مجازات نخواهد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nشد ، لكن قيمت نان را ضامن است . ازاين‌رو ، وقتى توانا شد لازم است قيمت نان را بپردازد . در اين‌صورت ، بر فرض كه گرفتن ربا در هنگام ضرورت جايز باشد ، بايد در هنگامى كه اين ضرورت بر طرف مىشود ، آن را به صاحبش بازگرداند .\r\nما دربارهء ربا در سورهء بقره آيهء 275 به تفصيل سخن گفتيم .\r\n وَ أَطِيعُوا اللَّهَ وَ الرَّسُولَ لَعَلَّكُمْ تُرْحَمُونَ .  اين آيه بر دو نكته ، دلالت دارد :\r\n1 . خوردن ربا ، نافرمانى خدا و پيامبر اوست . 2 . كسى كه خدا و رسول او را نافرمانى كند ، رحمت خدا به هيچ‌روى شامل حال او نخواهد شد .\r\n وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ .  پس از آن‌كه خداوند از خوردن ربا نهى كرد و [ مردم را 
  ] از آتش ترسانيد و به تقوا و اطاعت خدا و پيامبر فراخواند ، دستور مىدهد كه به سوى كارهاى خير كه موجب به دست آوردن خشنودى خدا و بهشت او مىشود ، بشتابند . از والاترين نمونه‌هاى خيرات و نيكىها ، مهربانى و همكارى با يكديگر و بخشش مال براى خداست ، چنان‌كه آيهء بعد ، بر اين نكته تصريح مىكند . اين سخن خدا :  « عَرْضُهَا السَّماواتُ وَ الْأَرْضُ »  كنايه از وسعت و پهناورى بهشت و نعمت‌هاى آن است .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nصفات پرهيزكاران\r\n\r\n[ سوره آل‌عمران ( 3 ) : آيات 134 تا 136 
  ]\r\nالَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ ( 134 ) وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلاَّ اللَّهُ وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ ( 135 ) أُولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ نِعْمَ أَجْرُ الْعامِلِينَ ( 136 )\r\nآن كسان كه در توانگرى و تنگدستى انفاق مىكنند و خشم خويش فرومىخورند و از خطاى مردم درمىگذرند . خدا نيكوكاران را دوست دارد . ( 134 )\r\nو آن كسان كه چون مرتكب كارى زشت شوند يا به خود ستمى كنند ، خدا را ياد مىكنند و براى گناهان خويش آمرزش مىخواهند و كيست جز خدا كه گناهان را بيامرزد ؟ و چون به زشتى گناه آگاهند در آنچه مىكردند پاى نفشرند . ( 135 )\r\nپاداش اينان آمرزش پروردگارشان است و نيز بهشت‌هايى كه در آن نهرها جارى است . در آن‌جا جاويدانند و چه نيكوست پاداش نيكوكاران . ( 136 )\r\n\r\nواژگان\r\nالسّرّاء : حالتى كه شخص در آن حالت ، شادمان و خرسند است . « يسر » و « سعه »\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n( توانگرى و فراخى ) نيز از اين‌گونه است .\r\nالضّرّاء : حالتى كه انسان در آن حالت ، دچار زيان مىشود . عسر و ضيق ( سختى و تنگدستى ) نيز چنين است .\r\nكظم الغيظ : به معناى آشكار نكردن خشم است ؛ نه در سخن و نه در عمل .\r\nفاحشة : در اين‌جا به معناى گناه بزرگ است كه از آن جمله زناست . خداى فرمود :\r\n « وَ لا تَقْرَبُوا الزِّنى إِنَّهُ كانَ فاحِشَةً ؛  « 1 » به زنا نزديك نشويد كه گناهى بزرگ است » .\r\n\r\nاعراب\r\n « الَّذِينَ »  صفت براى « المتقين » است كه در آخر آيهء پيشين ذكر شد .  « الْكاظِمِينَ »  و  « الْعافِينَ »  عطف بر  « الَّذِينَ »  است .  « فاحِشَةً »  صفت براى محذوف ؛ يعنى « فعلوا فعلة فاحشة » است .  « نِعْمَ أَجْرُ الْعامِلِينَ »  مخصوص به مدح آن محذوف است كه در اصل « نعم اجر العاملين اجرهم » مىباشد .\r\n\r\nتفسير\r\nخداوند ، پرهيزكاران را به صفاتى وصف كرده كه اين صفات حتّى از ديدگاه كسانىكه به خدا و قيامت عقيده ندارند ، فضيلت محسوب مىشود . اين صفات عبارتند از :\r\n1 .\r\n الَّذِينَ يُنْفِقُونَ فِي السَّرَّاءِ وَ الضَّرَّاءِ .  ثروت ، آنها را به طغيان وانمىدارد و بر طمع و حرص آنان نمىافزايد تا به مال بخل ورزند . فقر و تهيدستى نيز آنان را دلگير و رنجور نمىكند و نااميدشان نمىسازد و در اين حالت خود را به گرفتن مال از ديگران و نه بخشيدن آن ، سزاوارتر نمىدانند ، بلكه برايشان هردو حالت توانگرى و تنگدستى يكسان است و تا هرمقدار كه بتوانند انفاق مىكنند . در حديث است :\r\n\r\n\r\n","description":"","footnote":"\r\n( 1 ) . اسراء ( 17 ) آيهء 32 .\r\n","page_name":" 260 ","page_number":260},
  {"content":"\r\n\r\n« صدقه دهيد ؛ هرچند به مقدار نصف دانهء خرما باشد » .\r\n2 .  وَ الْكاظِمِينَ الْغَيْظَ .  براى اثبات قوى بودن ايمان و رشد عقل ، دليلى روشن‌تر از كنترل نفس و فروخوردن خشم نيست . فروبردن خشم ، تلخ و دشوار است ، ولى انسان را از مصيبت‌هاى بسيار و حوادث ناگوار محفوظ مىدارد . امام على عليه السّلام به فرزندش امام حسن عليه السّلام سفارش مىكند : « جرعهء خشم را بچش كه من جرعه‌اى نديدم ، كه عاقبتش شيرين‌تر و پايانش لذيذتر از جرعهء خشم باشد » .\r\n3 .  وَ الْعافِينَ عَنِ النَّاسِ .  بخشيدن كسى كه به انسان بدى كرده ، به مراتب بهتر از فروخوردن خشم است ؛ زيرا انسان بسيارى از اوقات خشم خود را آشكار نمىكند و خود را كنترل مىكند ، تا منافعش را حفظ و از گرفتار شدن در مشكلات دورى كند ، امّا بخشودن خطاهاى ديگران ، احسان محض است . امام على عليه السّلام فرمود : « هرگاه بر دشمنت قدرت پيدا كردى ، به سبب شكر اين نعمت ، او را ببخشاى » .\r\n4 .  وَ اللَّهُ يُحِبُّ الْمُحْسِنِينَ .  احسان با هرچيزى كه در آن نفع مادّى يا معنوى باشد ، تحقق پيدا مىكند ، خواه كم باشد و يا بسيار ، حتّى اگر به وسيلهء سخنى باشد ؛ نظير اين‌كه به كسى بگويد : « راه از اين سوست » . شيخ مراغى در تفسير اين آيه گفته است : « بيهقى روايت كرده كه كنيز امام على بن الحسين عليهما السّلام روى دست آن حضرت آب مىريخت تا براى نماز آماده شود . ناگهان آفتابه از دستش افتاد و امام عليه السّلام جراحت برداشت ، لذا حضرت سرش را بلند كرد . كنيز گفت : خداوند مىگويد :  « الْكاظِمِينَ الْغَيْظَ » .  امام فرمود : « من هم خشم خود را فروخوردم » . كنيز گفت :\r\n « وَ الْعافِينَ عَنِ النَّاسِ » .  امام فرمود : « خداوند تو را ببخشد » . كنيز گفت :  « وَ اللَّهُ يُحِبُّ الْمُحْسِنِينَ » .  امام فرمود : « برو ! تو را در راه خدا آزاد كردم » .\r\n5 .\r\n وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ . \r\n « فاحِشَةً »  به معناى زشت‌ترين و بزرگ‌ترين گناهان است كه تجاوز به حقوق مردم يكى از مصاديق آن به شمار مىرود . ستم كردن بر خويش ، تجاوز به حقوق ديگران\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nنيست ، لكن گاهى فاحش است ؛ نظير كفر . بنابراين ، ذكر « ستم بر نفس » پس از واژهء « فاحشه » ، از قبيل ذكر عام بعد از خاص است . در هرصورت ، خداوند تمامى گناهان را - خواه بزرگ باشد ، خواه كوچك - مىبخشد ، لكن به شرطى كه شخص ، آمرزش بطلبد ؛ يعنى توبهء نصوح نمايد .  وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ .  خداوند كسى را كه توبه كند و مرتكب گناه نشود ، مىبخشد ، امّا اگر همچنان با آگاهى به گناه بودن عمل ، بر آن پاى فشارد و آن را ادامه دهد ، خداوند او را نخواهد بخشيد . اين سخن بدان معناست كه اگر كسى از روى نادانى كار زشتى را انجام دهد [ در پيشگاه خدا 
  ] معذور است .\r\n أُولئِكَ جَزاؤُهُمْ . . . .  نظير اين آيه ، در سورهء بقره ، آيات 25 و 266 گذشت .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nعبرت از گذشتگان\r\n\r\n[ سوره آل‌عمران ( 3 ) : آيات 137 تا 138 
  ]\r\nقَدْ خَلَتْ مِنْ قَبْلِكُمْ سُنَنٌ فَسِيرُوا فِي الْأَرْضِ فَانْظُروا كَيْفَ كانَ عاقِبَةُ الْمُكَذِّبِينَ ( 137 ) هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ ( 138 )\r\nپيش از شما سنت‌هايى بوده است ، پس بر روى زمين بگرديد و بنگريد كه پايان كار آنها كه پيامبران را به دروغگويى نسبت مىدادند چه بوده است . ( 137 )\r\nاين ، براى مردم دليلى روشن و براى پرهيزگاران راهنما و اندرزى است . ( 138 )\r\n\r\nواژگان\r\nخلت : گذشت .\r\nسنن : مفرد آن « سنّة » ؛ يعنى راه راست و سيره‌اى پيروىشده .\r\n\r\nتفسير\r\n قَدْ خَلَتْ مِنْ قَبْلِكُمْ سُنَنٌ .  پيش‌تر به واقعهء « احد » اشاره شد و اين‌كه در اين واقعه ، مشركان پيروز گرديدند ؛ زيرا مسلمانانى كه مأموريت داشتند تا از دهانهء كوه محافظت كنند ، موضع خود را ترك كردند و پشت جبههء مسلمانان را خالى گذاشتند و در نتيجه ، دشمن بر آنها مسلّط شد . خداوند ، اصحاب محمّد صلّى اللّه عليه و آله را مخاطب قرار مىدهد و\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمىگويد :  « قَدْ خَلَتْ مِنْ قَبْلِكُمْ سُنَنٌ » ؛  يعنى بايد اصحاب محمّد صلّى اللّه عليه و آله به اخبار گذشتگان و آنچه بر منحرفان آنها گذشت ، آگاهى پيدا كنند تا از اين سرگذشت‌ها پند بگيرند و ديگر همانند آن منحرفان ، پيامبر را در دستورى كه داده نافرمانى نكنند ؛ حال ، نتيجه هرچه باشد . وقتى عدّه‌اى از اصحاب پيامبر صلّى اللّه عليه و آله [ در جنگ احد 
  ] با دستور آن حضرت مخالفت كردند ، گرفتار سرنوشتى شدند كه امّت‌هاى گذشته به سبب مخالفت با پيامبران خود ، دچار آن گرديدند .\r\n فَسِيرُوا فِي الْأَرْضِ فَانْظُروا كَيْفَ كانَ عاقِبَةُ الْمُكَذِّبِينَ .  در اين‌جا مراد از گردش بر روى زمين ، تنها سير و سفر نيست ، بلكه مطلق شناخت احوال گذشتگان است ؛ از هرراهى كه امكان‌پذير باشد . هيچ خردمندى ترديد ندارد كه كاوش در احوال مردم و آگاهى از عوامل ضعف يا قوّت آنان ، سودمند است ؛ زيرا انسان از آنها پند و اندرز مىگيرد و به آنچه خير و صلاح اوست ، هدايت مىشود و به همين دليل است كه خداوند فرمود :\r\n هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ . \r\nاين آيه اشاره دارد به يادآورى سنّت‌هاى حكمت‌آميزى كه هركس بر طبق آن رفتار كرد ، پيروز شد و هركس از آن سر باز زد ، زيان ديد . بنابراين ، بايد گذشته را براى همهء مردم بيان كرد تا حجتى باشد بر هركس كه نافرمانى مىكند و هدايت و اندرزى باشد براى كسى كه تقوا را پيشه مىسازد . و تنها راهى كه مىتوان با آن خلافكار را از فرمان‌بردار تشخيص داد ، همين بيان است و اگر بيان و روشنگرى نبود ، اطاعت و معصيتى وجود نداشت .\r\n\r\nشكست پنجم ژوئن\r\nدر سال 1387 ه . اهالى بحرين از من دعوت كردند تا به مناسبت فرارسيدن ماه مبارك رمضان ، سخنرانىهاى مذهبى ايراد كنم . حدود 25 روز در آن‌جا ماندم و طىّ اين مدّت بيست سخنرانى داشتم . جوان‌ها پرسش‌هاى متعدّد و مختلفى از من\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمىكردند . در يكى از روزها هيئتى از اين جوانان آمدند و گفتند : با ما دربارهء عوامل شكست پنجم حزيران از بعد غير دينى سخن بگو .\r\nگفتم : از لحاظ قوانين و سنّت‌هاى حاكم بر زندگى ، هيچ تفاوتى ميان علم و دين وجود ندارد ؛ چراكه ارادهء خداوند در ميان خلق و بندگانش براساس سنّت‌هاى صحيح علمى و علل معمولى جريان دارد و در مورد مؤمنان و كافران يكسان است ؛ به عنوان مثال : كسى كه هنر شنا كردن را مىداند ، به ساحل نجات مىرسد ؛ هرچند كافر باشد و كسى كه اين هنر را نمىداند ، غرق مىشود و در معرض هلاكت قرار مىگيرد ؛ هرچند مؤمن باشد . همچنين اگر كسى خود را در برابر دشمن آماده سازد و دشمن اين آمادگى را نداشته باشد ، پيروز خواهد شد ؛ اگرچه ملحد باشد و كسى كه سستى ورزد و آمادگى پيدا نكند ، شكست خواهد خورد ؛ اگرچه از اولياء اللّه و صدّيقين باشد .\r\nخداوند در آيهء 46 سورهء انفال خطاب به اصحاب پيامبر صلّى اللّه عليه و آله مىگويد :  « وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ ؛  نزاع نكنيد كه شكست مىخوريد و ابهت شما مىرود و صبر كنيد كه خدا با صابران است » . امام على عليه السّلام مىگويد : « اين گروه - به اصحاب معاويه اشاره مىكند - به سبب اتّحادشان بر باطل خود ، پيروز شدند و شما - خطاب به اصحاب خود - به علت اختلاف دربارهء حقّ خودتان ، شكست خورديد » . بر اين اساس ، حق به صرف اين‌كه حق است ، پيروز نمىشود و باطل به صرف اين‌كه باطل است ، شكست نمىخورد ، بلكه سنّت‌هايى در اين جهان وجود دارند كه جامعه را به پيش مىبرد و بر آن حاكم است و خداوند اين سنت‌ها را كاملا باطل يا تعطيل نمىكند ، چنان‌كه در سنت‌هاى طبيعى نيز چنين است .\r\nبنابراين ، تا وقتى كه ما از اهداف دشمن صهيونيستى خود و نيز اهداف پشتيبانان او غافل باشيم و سرزمين عربى به چندين كشور كوچكى تقسيم گردد كه تنها نقطهء مشتركشان واژهء عرب است ، جاى هيچ‌شگفتى نيست كه دشمن با كمك استعمار ، بخشى از سرزمين‌هاى ما را اشغال كند . البتّه بايد گفت : هرچند باطل در ابتدا\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nجولان‌هايى دارد ، پايان كار از آن كسانى است كه پايدار باشند و تقوا پيشه كنند ؛ زيرا باطل هرقدر آماده و مستحكم گردد ، نيروها و صفاتى را كه موجب بقاى او مىشود از دست مىدهد و ازاين‌رو ، همواره در معرض نابودى است . در نتيجه ، در هرلحظه‌اى كه حق ، ياران باايمان خود را ، كه براى آن جان‌فشانى مىكنند بيابد ، باطل از بين مىرود و نابود مىشود .\r\nآنچه موجب خوشبينى مىشود اين است كه عرب‌ها ، نه‌تنها در مقابل اين واقعيت تسليم نشدند ، بلكه اين محنت و شكست بر صلابت و ارادهء آنان افزوده است .\r\nاستعمار گمان مىكرد كه طولانى شدن راه ، عرب‌ها را تضعيف و خسته خواهد كرد و نيز اشغال سرزمينشان ، آنها را به تسليم وادار خواهد نمود ، لكن ديرى نگذشت كه اشتباه بودن انديشهء او برايش آشكار گشت و دريافت عرب‌ها در برابر اين حوادث ، جز مقاومت و مبارزه ، حساب ديگرى باز نكرده‌اند ، خواه راه رسيدن به پيروزى طولانى باشد يا كوتاه ، دشوار باشد و يا آسان .\r\nممكن است بپرسيد : اگر مشيت خداوند بر قوانين و سنّت‌هاى معمولى جريان دارد ، پس چرا قوم نوح را با طوفان و قوم هود را با باد سخت و اصحاب فيل را با بارانى از سنگ‌ها هلاك و شهرهاى قوم لوط را زيرورو كرد و علّت آن هم - آن‌چنان كه در قرآن آمده - چيزى جز نافرمانى و مخالفت با حق نبود ؟\r\nپاسخ : حكمت الهى اقتضا كرد اين موارد ويژه را ، كه به دست پيامبران او انجام شد ، استثنا كند ، امّا اين‌گونه حوادث بار ديگر تكرار نشد و دامن همهء كافران و گناهكاران را نگرفت . بنابراين ، قياس بر آنها قياس به اندك و نادر است .\r\nپرسش دوم : چرا حق در تمام حالات پيروز نمىشود ، با اين‌كه خداوند ، حق و طرفداران آن را دوست دارد و باطل و طرفداران آن را دشمن ؟\r\nپاسخ : اوّلا ، اگر حق در هرحال پيروز شود ، تمامى مردم از آن پيروى مىكنند ؛ زيرا همه دوست دارند پيروز شوند و از باطل نفرت دارند . در اين‌صورت ، نمىتوان ميان\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nفردى ناپاك كه براى سودجويى و تجارت از حق پيروى مىكند و فردى پاك كه براى خود حق از حق پيروى مىكند و مشكلات و دشوارىها را برمىتابد ، تشخيص داد ، وانگهى ، اسباب و عوامل را ، تنها پس از شكست مىتوان شناخت .\r\nثانيا ، اگر خداوند ، پيوسته طرفداران باطل را گرفتار رنج و مشقت سازد و رنج و مشقت را از حق‌طلبان دور كند ، تكليف و ثواب و عقاب از بين خواهد رفت ؛ چون در چنين صورتى ، پيروى از حق به زور و اجبار خواهد بود نه با اراده و اختيار .\r\nخلاصهء سخن اين‌كه مسلمان بايد در معانى قرآن بينديشد و معيار عقيدهء خود و نيز شكست و پيروزى و قوّت و ضعف را از قرآن بگيرد و همچنين بايد بداند كه هركدام از شكست و پيروزى ، راه ويژهء خود را دارد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nنهى از سستى\r\n\r\n[ سوره آل‌عمران ( 3 ) : آيات 139 تا 141 
  ]\r\nوَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ ( 139 ) إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ وَ تِلْكَ الْأَيَّامُ نُداوِلُها بَيْنَ النَّاسِ وَ لِيَعْلَمَ اللَّهُ الَّذِينَ آمَنُوا وَ يَتَّخِذَ مِنْكُمْ شُهَداءَ وَ اللَّهُ لا يُحِبُّ الظَّالِمِينَ ( 140 ) وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ ( 141 )\r\nسستى مكنيد و اندوهگين مباشيد ؛ زيرا اگر ايمان آورده باشيد شما برترى خواهيد جست . ( 139 )\r\nاگر بر شما زخمى رسيد ، به آن قوم نيز ، همچنان زخمى رسيده است . و اين روزگار است كه هردم آن را به مراد كسى مىگردانيم ، تا خدا كسانى را كه ايمان آورده‌اند بشناسد و از شما گواهان گيرد . و خدا ستمكاران را دوست ندارد . ( 140 )\r\nو تا مؤمنان را پاكيزه گرداند و كافران را نابود سازد . ( 141 )\r\n\r\nواژگان\r\nوهن : ضعف .\r\nاعلون : صيغهء جمع و مفردش « اعلى » ، مؤنّث آن « عليا » و جمع مؤنّث آن « عليات » است .\r\nمسّ : فرق ميان « لمس » و « مسّ » آن است كه اوّلى به معناى چسبيدن با احساس و\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nدومى به معناى مطلق چسبيدن است ؛ خواه با احساس باشد و خواه نباشد .\r\nقرح : به ضمّ و يا فتح [ قاف 
  ] در لغت به معناى زخمى است كه در اثر اسلحه يا امثال آن بر بدن وارد مىشود . برخى گفته‌اند : به فتح [ قاف 
  ] به معناى زخم و به ضم ، به معناى درد آن است .\r\nمداولة : نقل دادن چيزى از فردى به فرد ديگر . گفته مىشود : « تداولته الأيدى ؛ آن چيز دست‌به‌دست شد » . همچنين گفته مىشود : « الدّنيا دول ؛ از طايفه‌اى به طايفهء ديگر منتقل مىشود » .\r\nتمحيص : خالص كردن از عيب‌ها .\r\nمحق : نقصان . از اين‌گونه است : « ايّام المحاق ؛ روزهاى آخر ماه قمرى » . اين لفظ بدان جهت بر اين روزها اطلاق مىشود كه از روشنايى ماه به مرور كاسته مىشود .\r\n\r\nاعراب\r\n « أَنْتُمُ الْأَعْلَوْنَ »  مبتدا و خبر و جملهء معترضه است كه محلّى از اعراب ندارد . برخى گفته‌اند : در موضع نصب است ؛ زيرا حال مىباشد .  « تِلْكَ »  مبتدا و  « الْأَيَّامُ »  عطف بيان و جملهء  « نُداوِلُها »  خبر آن است .  « وَ لِيَعْلَمَ اللَّهُ »  عطف بر محذوف و تقدير آن « لأنّ الحكمة اقتضت المداولة » است . لام در  « لِيَعْلَمَ اللَّهُ »  براى بيان علّت است .\r\n\r\nتفسير\r\n وَ لا تَهِنُوا وَ لا تَحْزَنُوا .  از مهم‌ترين چيزهايى كه فرمانده خردمند بر آن تأكيد دارد اين است كه روح معنويت به سپاه او حاكم و در سطح بالا باشد و آنان ترس و سستى به خود راه ندهند ؛ زيرا پيروزى تنها مرهون نيروى ظاهرى نيست ، بلكه پيش از هر چيزى به پايدارى و ارادهء نيرومند بستگى دارد . دشمن از اين‌كه تصميم گرفته‌اى عليه او مقاومت كنى ، بيشتر مىترسد تا از مسلّح شدنت به كشنده‌ترين سلاح‌ها ؛ زيرا سلاح\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nبدون تصميم و ارادهء مقاومت ، نفعى ندارد . بر اين اساس است كه مىبينيم روزنامه‌ها ، راديوها و مزدوران استعمار ، از طريق جنگ روانى مىكوشند تا ارادهء مردم عرب را به نفع خود و صهيونيست بشكنند و در توان آنان بر مقاومت [ عليه دشمن صهيونيستى 
  ] ايجاد ترديد كنند ؛ چراكه اشغال دل‌ها ركن اصلى اشغال كشورها و به بردگى كشيدن آنهاست . قرآن ما را به اين حقيقت راهنمايى مىكند : « سستى مكنيد و اندوهگين مباشيد » .\r\nاين سخن خدا :  وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  به اين نكته اشاره دارد كه اسلام از همه‌چيز بالاتر است و هيچ‌چيز بر آن برترى ندارد . بنابراين ، كسى كه اسلام را در قلب خود جاى داده باشد ، هرگز تسليم نمىشود و هراس به خود راه نمىدهد ، حتّى اگر در راه دين خود و اعتلاى كلمهء حق ، جان بازد . آرى ، نرمى و آسان‌گيرى براى يك مسلمان تنها در حقّ شخصى خود او پسنديده است و نه در دين و عقيدهء او .\r\n إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ ؛  اگر دشمن در روز احد به شما آسيب رسانيد ، شما هم در روز بدر به او آسيب رسانديد . با وجود اين ، دشمن از پاى ننشست و خود را مجهّز ساخت و بار ديگر به شما حمله كرد . بنابراين ، شما نيز بايد چنين باشيد .\r\n وَ تِلْكَ الْأَيَّامُ نُداوِلُها بَيْنَ النَّاسِ .  در اين‌جا مراد از ايّام ، توانايى و نيرو است . اين نيرو ، گاه براى اين گروه و گاه براى آن گروه مىباشد . توانايى در قرون گذشته ، تنها در مال و مردان [ جنگجو 
  ] تجلّى پيدا مىكرده ؛ امّا امروزه در علم و پيشرفت صنعت تجلّى يافته است . بر اين اساس ، كشور بىسواد ، كشورى ضعيف به شمار مىرود ، هر چند از لحاظ طلاى سياه و زرد از كشورهاى ديگر ثروتمندتر باشد . و كشور صاحب دانش ، نيرومند است ، هرچند سرزمين آن از تمامى معادن خالى باشد . و ضعيف - چه بخواهد و چه نخواهد - تسليم و پيرو نيرومند است .\r\n« علم » در آغاز در دسترس مسلمانان و در شرق بود ، آن‌گاه به غرب انتقال يافت .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nالبتّه بعيد نيست كه مسلمانان هم در علم و هم در صنعت در سال‌هاى آينده بر ديگران برترى پيدا كنند ، كسى چه مىداند خدا داناتر است .\r\n وَ لِيَعْلَمَ اللَّهُ الَّذِينَ آمَنُوا .  اين جمله عطف به محذوف و تقدير آن چنين است :\r\n« تلك الأيّام نداولها بين النّاس لحكمة اقتضت هذه المداولة » . مراد اين نيست كه خدا از حال مؤمنان آگاه نبوده ، ازاين‌رو ، روزگار را دست‌به‌دست مىكرده است تا آنان را بشناسد . ابدا چنين نيست ؛ زيرا خدا پنهان‌ها را مىداند . بلكه مقصود اين است كه خدا شناختى را كه از مؤمنان دارد آشكار مىسازد تا مردم آنان را بشناسند و مؤمن از غير مؤمن جدا شود . نويسندهء مجمع البيان مىگويد : ما از آمدن فردا ، پيش از فرا رسيدن آن ، آگاهى داريم . وقتى فردا بيايد ، در حال حضور به آن آگاهى مىيابيم و وقتى سپرى شود بدان آگاهى داريم ، درحالىكه گذشته است . بنابراين ، دگرگونى و حدوث دربارهء معلوم است نه عالم . دربارهء خدا نيز قضيه از همين قرار است ؛ يعنى خداوند حالت مؤمن و كافر را پيش از آن‌كه براى مردم آشكار شود مىداند ؛ امّا زمانى كه حقيقت آن دو بر مردم آشكار گشت و آنها از يكديگر متمايز شدند باز هم خدا در حالىكه آنان براى مردم شناخته شده‌اند ، به آن دو آگاهى دارد .\r\n وَ يَتَّخِذَ مِنْكُمْ شُهَداءَ .  شهيد كسى است كه براى دفاع از عقيدهء خود ، جانش را مىدهد ؛ زيرا او مرگ در راه عقيده را سعادت و زندگى با ستمكاران را ننگ مىداند ، چنان‌كه سيد الشهداء حسين بن على عليهما السّلام گفته است . قرآن در موارد متعدّد از شهدا تجليل كرده است ؛ از آن جمله ، اين آيه است :  « فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ ؛  « 1 » آنها همراه با كسانى خواهند بود كه خدا انعامشان داده است ؛ چون انبيا و صدّيقان و شهيدان و صالحان » .\r\n وَ اللَّهُ لا يُحِبُّ الظَّالِمِينَ .  ازاين‌رو ، از ستمگران كسى را براى شهادت بر نمىگزيند .\r\n\r\n\r\n","description":"","footnote":"\r\n( 1 ) . نساء ( 4 ) آيهء 69 .\r\n","page_name":" 271 ","page_number":271},
  {"content":"\r\n\r\n وَ لِيُمَحِّصَ اللَّهُ الَّذِينَ آمَنُوا .  مراد از دست‌به‌دست كردن روزگار آن است كه انسان از تجارب ديگران بهره گيرد و خود را از آلودگىها پاك سازد . برخى گفته‌اند :\r\nمراد از « تمحيص » آزمايش است كه حقيقت انسان با آن آشكار مىشود .\r\n وَ يَمْحَقَ الْكافِرِينَ .  فخر رازى گفته است : « نزديك‌تر به صواب آن است كه مراد از كافران در اين‌جا ، طايفه‌اى مخصوص از آنهاست و آن طايفه كسانى هستند كه در روز احد با رسول خدا صلّى اللّه عليه و آله جنگيدند . اين سخن را ما بدان جهت گفتيم كه مىدانيم خدا تمامى كافران را نابود نمىكند ، بلكه بسيارى از آنان به كفر خود باقى مىمانند » . البتّه اين نظريه در صورتى درست است كه مراد از « محق » ، عذاب دنيوى باشد و نه اخروى .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nبهاى بهشت\r\n\r\n[ سوره آل‌عمران ( 3 ) : آيات 142 تا 143 
  ]\r\nأَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ ( 142 ) وَ لَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْهُ فَقَدْ رَأَيْتُمُوهُ وَ أَنْتُمْ تَنْظُرُونَ ( 143 )\r\nآيا مىپنداريد كه به بهشت خواهيد رفت و حال آن‌كه هنوز براى خدا معلوم نشده است كه از ميان شما چه كسانى جهاد مىكنند و چه كسانى پايدارى مىورزند ؟ ( 142 )\r\nپيش از آن‌كه مرگتان فرارسد تمنّاى مرگ مىكرديد ، اينك مرگ را ديديد و در آن مىنگريد . ( 143 )\r\n\r\nاعراب\r\n« ام » منقطعه و به معناى بل و همزه است ؛ يعنى « بل احسبتم » . برخى گفته‌اند : « ام » در اين‌جا به معناى « لاء » ناهيه است ؛ يعنى « لا تحسبوا » .\r\n « وَ لَمَّا يَعْلَمِ اللَّهُ » .  « واو » حاليه و  « لَمَّا »  به معناى « لم » است كه فعل مضارع را جزم مىدهد ؛ لكن تفاوت « لمّا » با « لم » آن است كه « لمّا » بر انتظار وقوع فعل - چنان‌كه گفته‌اند - دلالت مىكند .  « وَ يَعْلَمَ الصَّابِرِينَ » ،   « يَعْلَمِ »  مجزوم است ؛ زيرا عطف بر  « لَمَّا يَعْلَمِ اللَّهُ »  مىشود . و نيز جايز است به نصب خوانده شود ، بنابراين‌كه « واو » به معناى « مع » و بعد از آن ، « أن » در تقدير باشد ؛ يعنى « أن يعلم » ؛ همانند « لا تأكل السّمك و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nتشرب اللّبن ؛ أي لا تجمع بينهما » . همچنين جايز است كه به رفع خوانده شود ، بنابراين كه « واو » حاليه باشد .  « تَمَنَّوْنَ »  در اصل « تتمنّون » بوده و يكى از دو « تاء » به سبب تخفيف ، حذف شده است .\r\n\r\nتفسير\r\n أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ . \r\nاين آيه به روشنى دلالت دارد كه اسلام با عمل صالح در اين جهان پيوند محكمى دارد و نخستين شرط نزديك شدن به خدا و دست يافتن به رضا و ثواب او ، جهاد و مبارزه ، صدق و اخلاص و صبر و پايدارى است . ساختن مساجد و معابد ، روزه گرفتن ، نماز گزاردن ، خواندن اوراد و ادعيه و . . . هيچ ارزشى ندارد ، مگر اين‌كه وسيله‌اى به منظور جلب منفعت براى مردم و يا دفع ضرر از آنان باشد .\r\nآيات بسيار ديگرى نيز به معناى آيهء فوق  ( أَمْ حَسِبْتُمْ أَنْ تَدْخُلُوا . . . )  مىباشد كه وارد شدن به بهشت را به جهاد و پايدارى و تحمّل رنج‌هاى آن مربوط ساخته است .\r\nاين آيات عبارتند از : آيهء 111 از سورهء توبه :  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ ؛  خدا از مؤمنان جان‌ها و مال‌هايشان را خريد تا بهشت از آنان باشد .\r\nدر راه خدا جنگ مىكنند ، چه بكشند يا كشته شوند ، وعده‌اى كه خدا در تورات و انجيل و قرآن داده است » .\r\nآيهء 72 از سورهء اسراء :  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا ؛  هركه در اين دنيا نابينا باشد در آخرت نيز نابينا و گمراه‌تر است » . دليل قاطع بر اثبات اين نكته ، آيات 39 - 41 از سورهء نجم است :    « وَ أَنْ لَيْسَ لِلْإِنْسانِ إِلَّا ما سَعى . وَ أَنَّ سَعْيَهُ سَوْفَ يُرى . ثُمَّ يُجْزاهُ الْجَزاءَ الْأَوْفى ؛    و اين‌كه براى مردم ، پاداشى جز آنچه خود كرده‌اند نيست . و زودا كه كوشش او در نظر آيد . و سپس به او پاداشى تمام دهند » .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاز سخنان على عليه السّلام است كه فرمود : « بهشت با سختىها و جهنّم با شهوت‌ها همراه است . . . . قيمت جان‌هاى شما تنها بهشت است ، پس آنها را جز به بهشت نفروشيد » .\r\nدر اين‌باره ، پيش‌تر و در هنگام تفسير آيهء 155 سورهء بقره در بخش « ثمن الجنّة » ، سخن گفته شد .\r\n\r\nشعارهاى دينى\r\nبىهيچ ترديدى شعاير دينى همچون عبادتگاه‌ها و نماز ، امورى مقدّس است ، بلكه اين شعارها يك ضرورت دينى مىباشد كه بايد وجود داشته باشد ؛ چراكه هر دولت و يا گروهى كه اصل واحد و مشتركى آنان را گرد مىآورد ، بايد شعارى داشته باشد كه با آن شخصيّت خود را بروز دهد و پيروان و تابعان خود را گرد هم آورد . لكن شعار تنها ، معيار نيست ؛ بلكه اين شعار بايد كارايى و اثر عملى نيز داشته باشد ؛ به عنوان مثال : هدف از نماز ، صرفا ركوع و سجود نيست ، بلكه بايد بر نمازگزار اثر بگذارد ، نظير اين‌كه او را از فحشا و منكرات باز دارد . همچنين مراد از مسجد ، اين نيست كه در آن گرد آييم و اللّه اكبر و لا إله الّا اللّه بگوييم ، بلكه بايد با يكديگر همكارى كنيم و مخلصانه به دنبال چيزى باشيم كه در آن ، خير همگان است .\r\nدر عصر ما ، بسيارى از مردم شعارهاى دينى را وسيله‌اى براى گمراه كردن ديگران قرار مىدهند و نيز پوششى مىسازند كه در وراى آن ، آرزوهاى استعمارى و اهداف صهيونيستى را پنهان مىكنند ؛ مثلا بسيارى از گروه‌ها و تشكيلاتى كه نام دينى يا فرهنگى و يا ملّى را با خود دارند از مراكز جاسوسى بيگانه دستور مىگيرند و بودجهء آنها از غنايم شركت‌هاى نفتى تأمين مىشود . امّا آنچه خوشحال‌كننده مىباشد اين است كه ماهيت اين گروه‌ها بر همگان آشكار شده است . بنابراين ، كسى كه پيراسته بوده و وابسته نباشد ، به آنها اعتماد نمىكند و نيز با اين گروه‌ها جز خيانتكارى كه دين و كشورش را به شيطان فروخته است ، همكارى نمىنمايد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n وَ لَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْهُ فَقَدْ رَأَيْتُمُوهُ وَ أَنْتُمْ تَنْظُرُونَ .  [ در اين‌جا 
  ] خطاب به برخى از اصحاب رسول خداست كه پيش از واقعهء احد آرزوى شهادت مىكردند ؛ لكن وقتى هنگامهء جنگ فرارسيد آنان ترسيدند و گريختند و پيامبر صلّى اللّه عليه و آله را به دشمنان تحويل دادند . در برخى از روايات است كه بعضى از اصحاب مىگفتند : اگر ما جنگ در حضور پيامبر را دريابيم ، چنين و چنان مىكنيم ؛ امّا وقتى صحنهء جنگ فرارسيد ، به پيمانشان وفا نكردند . ازاين‌رو ، خدا دربارهء ايشان اين آيه را فروفرستاد :\r\n « وَ لَقَدْ كُنْتُمْ تَمَنَّوْنَ الْمَوْتَ . . . » .  مراد از ديدن مرگ ، ديدن اسباب آن است از قبيل جنگ و مبارزه با قهرمانان نبرد . خداوند با آيهء مزبور آنان را سرزنش كرد ؛ زيرا كردارشان بر خلاف گفتارشان بود .\r\n\r\nدگرگون شدن اخلاق و انديشه\r\nهرانسانى شرايط و محيط خاصّ خود را دارد و همين محيط است كه غالبا بر اخلاق و انديشه‌هاى او حكومت مىكند ؛ به عنوان مثال : ضعيف بيش از قوى ، ظلم را زشت مىداند . كسى كه در محيط بت‌پرستى تربيت شده باشد ، هيچ‌گونه اشكالى در تقديس بت‌ها نمىبيند ، مگر اين‌كه شخص ، انسانى خارق‌العاده باشد ؛ نظير محمّد بن عبد اللّه صلّى اللّه عليه و آله كه فطرتا تمامى عادت‌هاى زشت قوم خود را تقبيح مىكرد .\r\nگاه شرايط انسان دگرگون مىشود ؛ مثلا شخص فقير ، ثروتمند مىشود و يا به عكس به پيروى از آن شرايط ، اخلاق و انديشه‌هاى فرد نيز تغيير مىكند . بنابراين ، ويژگىهاى شخص مادامى باقى است كه شرايط اجتماعى او تغيير نكند ؛ امّا وقتى كه اين شرايط تغيير كند ، غالبا ويژگىهاى او نيز دگرگون خواهد شد . ما افراد بسيارى را ديديم كه تا زمانى كه خودشان فقير و زيردست بودند ، از ثروتمندان و رؤسا انتقاد مىكردند ؛ امّا به صرف اين‌كه به مال و مقام رسيدند ، پيمان خود را شكستند و بدتر از كسانى شدند كه ديروز مورد انتقاد آنان بودند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nقرآن كريم موضوع فوق را با اين سخنان خود :  « لَقَدْ كُنْتُمْ تَمَنَّوْنَ الْمَوْتَ . . . »  تأييد مىكند و نيز با آيات 75 و 76 سورهء توبه :   « وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ . فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ ؛   بعضى از آنها با خدا پيمان بستند كه اگر از فضل خود مالى نصيبمان كند ، زكات مىدهيم و در زمرهء صالحان درمىآييم . چون خدا از فضل خود مالى نصيبشان كرد بخل ورزيدند و به اعراض بازگشتند » .\r\nانسان خردمند و باتجربه ، با ديدهء اتهام به خود مىنگرد و تصورات و امورى را كه در ذهنش خطور مىكند تأييد نمىكند ؛ زيرا از اين بيم دارد كه مبادا انديشهء او سرابى باشد كه با وزيدن باد از بين مىرود . همچنان‌كه مؤمن حقيقى و واقعى در ايمان خود پايدار مىماند خواه در آسايش باشد و يا در سختى ؛ گفتارش در تمامى حالات با كردارش مطابقت دارد و در تمامى شرايط تنها به خدا توجّه دارد . دربارهء تفسير آيهء 98 سورهء انعام :  « وَ هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ »  رواياتى آمده است كه مىگويد : مراد از مستقر ، ايمان پايدار و مراد از مستودع ، ايمان ناپايدار است .\r\nبر اثبات ايمان پايدار ، دليلى روشن‌تر از موافقت گفتار با كردار و بر ايمان دروغين ، از تضاد گفتار با كردار وجود ندارد . ازاين‌رو ، گفتار پيامبران و امامان پاك عليهم السّلام عين كردارشان و كردار منافقان بر خلاف گفتارشان بوده است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nمحمّد صلّى اللّه عليه و آله فقط پيامبر است\r\n\r\n[ سوره آل‌عمران ( 3 ) : آيات 144 تا 148 
  ]\r\nوَ ما مُحَمَّدٌ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ ( 144 ) وَ ما كانَ لِنَفْسٍ أَنْ تَمُوتَ إِلاَّ بِإِذْنِ اللَّهِ كِتاباً مُؤَجَّلاً وَ مَنْ يُرِدْ ثَوابَ الدُّنْيا نُؤْتِهِ مِنْها وَ مَنْ يُرِدْ ثَوابَ الْآخِرَةِ نُؤْتِهِ مِنْها وَ سَنَجْزِي الشَّاكِرِينَ ( 145 ) وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ ( 146 ) وَ ما كانَ قَوْلَهُمْ إِلاَّ أَنْ قالُوا رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ ( 147 ) فَآتاهُمُ اللَّهُ ثَوابَ الدُّنْيا وَ حُسْنَ ثَوابِ الْآخِرَةِ وَ اللَّهُ يُحِبُّ الْمُحْسِنِينَ ( 148 )\r\nجز اين نيست كه محمّد پيامبرى است كه پيش از او پيامبرانى ديگر بوده‌اند . آيا اگر بميرد يا كشته شود ، شما به آيين پيشين خود بازمىگرديد ؟ هركس كه بازگردد هيچ زيانى به خدا نخواهد رسانيد . خدا سپاسگزاران را پاداش خواهد داد . ( 144 )\r\nهيچ‌كس جز به فرمان خدا نمىميرد . مدّت مكتوب است . هركس خواهان ثواب اين جهانى باشد به او مىدهيم و هركس خواهان ثواب آن جهانى باشد به او مىدهيم و شاكران را پاداش خواهيم داد . ( 145 )\r\nچه بسيار پيامبرانى كه مردان الهى فراوانى به همراه آنان به جنگ رفتند و در راه خدا هرچه به آنها رسيد ، سستى نكردند و ناتوان نشدند و سر فرود نياوردند و خدا شكيبايان را دوست\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nدارد . ( 146 )\r\nسخنشان جز اين نبود كه مىگفتند : اى پروردگار ما ! گناهان ما را و زياده‌روىهاى ما را در كارها بيامرز و ما را ثابت‌قدم گردان و در برابر كافران يارى كن . ( 147 )\r\nخدا پاداش اين جهانى و پاداش نيك آن جهانى را به ايشان ارزانى داشت و او نيكوكاران را دوست دارد . ( 148 )\r\n\r\nواژگان\r\nهركس به جايى كه در قبل بوده ، بازگردد ، به او مىگويند : « انقلب على عقبيه ؛ به عقب بازگشته است » . بنابراين ، مراد از سخن خداوند متعال :  « انْقَلَبْتُمْ عَلى أَعْقابِكُمْ ؛  آن است كه شما پس از ايمان به كفر بازگشتيد .\r\nمؤجّل : مدّت معين .\r\nربّيّون : آن‌گونه كه صاحب مجمع البحرين مىگويد ، كسانى هستند كه در علم و عمل به حدّ كمال رسيده‌اند . امّا ديگران گفته‌اند :  « رِبِّيُّونَ »  به معناى گروه‌هاى بىشمار است و مفرد آن « ربّى » به معناى گروه است .\r\nوهن : ضعف .\r\nاستكانة : آشكار كردن ضعف از طريق تسليم شدن به دشمن است .\r\nاسراف : تجاوز از حد .\r\n\r\nاعراب\r\n « شَيْئاً »  مفعول مطلق و در اصل « شيئا من الضّرر » است .  « كِتاباً »  مفعول مطلق براى فعل محذوف است كه در تقدير « كتب كتابا مؤجّلا » مىباشد ؛ زيرا هرچيزى كه به اذن خدا باشد ، نوشته شده است . اصل  « كَأَيِّنْ »  ، « أىّ » بوده ، آن‌گاه كاف بر آن داخل و يك كلمه شده است ؛ چنان‌كه كاف بر سر « ذا » داخل و « كذا » شده است .  « كَأَيِّنْ »  به معناى « كم » خبريه است و بنابراين‌كه مبتداست ، محلّ آن مرفوع مىباشد . و در قرآن با نون\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nنوشته شده است [ ، يعنى كايّن 
  ] همان‌گونه كه در تفسير المحيط آمده است . جملهء  « قاتَلَ مَعَهُ رِبِّيُّونَ »  خبر آن است .\r\n\r\nتفسير\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ .  اين آيه ، به واقعه‌اى معيّن ، يعنى جنگ احد اشاره دارد كه قبلا بدان اشاره شد ، امّا خلاصه‌اش از اين قرار است : پيامبر صلّى اللّه عليه و آله تيراندازان را دستور داد كه از گذرگاه كوه نگه‌دارى كنند و در هيچ حالت آن‌جا را رها نكنند ؛ خواه جنگ به نفع مسلمانان تمام شود و يا به ضرر آنان . لكن گروهى از تيراندازان وقتى ديدند كه مشركان در مرحلهء نخست جنگ شكست خورده‌اند ، پشت جبههء مسلمانان را خالى كردند و به دنبال غنيمت شتافتند . ازاين‌رو ، مشركان بار ديگر به مسلمانان حمله‌ور شدند و شمار بسيارى از آنان را كشتند ؛ دندان‌هاى پيشين پيامبر صلّى اللّه عليه و آله شكست ، صورتش زخم برداشت و خون از زخم‌ها جارى گرديد . نداكننده‌اى فرياد زد : محمّد صلّى اللّه عليه و آله كشته شد . با اين ندا مردم از اطراف محمّد صلّى اللّه عليه و آله پراكنده شدند و جز شمار اندكى با آن حضرت باقى نماندند كه از آن جمله : على بن ابى طالب عليه السّلام و ابو دجانهء انصارى بود . برخى از اصحاب مىگفتند : كاش كسى را پيدا مىكرديم كه از ابو سفيان براى ما امان‌نامه مىگرفت . برخى مىگفتند : اگر محمّد صلّى اللّه عليه و آله پيامبر مىبود ، كشته نمىشد ؛ پس به دين اوّل خود برگرديد .\r\nقرآن ، شكست‌خوردگان گرفتار شك را سرزنش كرد و به آنان گفت : محمّد پيامبرى است كه رسالت پروردگارش را به بندگان او مىرساند و هرزمان كه اين رسالت را ابلاغ كرد ، مأموريتش نيز پايان مىيابد . رسالت عام او به شخص خود وى ارتباط ندارد و با مردن او از بين نمىرود ، بلكه با بقاى خداوندى كه نمىميرد ، باقى مىماند . چنان‌كه ديگر انبيا نيز خودشان مردند ، امّا تعاليم و رسالتشان باقى ماند ؛ به\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبيان ديگر با مردن دعوت‌كننده ، دعوت نمىميرد و با رفتن افراد ، اصول از بين نمىرود .\r\nبهترين چيزى كه مىتواند اين حقيقت را نمايان سازد ، مطلبى است كه در تفسير طبرى آمده است : مردى از مهاجران بر مردى از انصار ، كه در ميان خون خود دست و پا مىزد ، رسيد و به وى گفت : آيا مىدانى محمّد صلّى اللّه عليه و آله كشته شد ؟ انصارى گفت : اگر محمّد صلّى اللّه عليه و آله كشته شد ، دعوت خود را ابلاغ كرد ، پس براى دين خود پيكار كنيد .\r\nهمچنين در تفسير طبرى و ديگر تفاسير آمده است كه انس بن نضر به عمر بن خطّاب و طلحة بن عبيد اللّه كه همراه جمعى از مردان مهاجر و انصار سلاح افكنده بودند ، رسيد و به آنها گفت : چرا نشسته‌ايد ؟ گفتند : محمّد صلّى اللّه عليه و آله كشته شد . گفت : اگر محمّد صلّى اللّه عليه و آله كشته شده ، خداى محمّد زنده است . زندگى پس از او به چه درد شما مىخورد ؟ پس بجنگيد براى آنچه محمّد صلّى اللّه عليه و آله جنگيد و بميريد براى آنچه محمّد صلّى اللّه عليه و آله در راه آن مرد . سپس گفت : خدايا ! از سخنان اين گروه در پيشگاه تو عذر مىخواهم و از آنچه آنها آوردند ، بيزارى مىجويم . آن‌گاه شمشيرش را تكان داد و جنگيد تا كشته شد . رضاى خدا از آن او باد .\r\nابن قيم جوزى در كتاب زاد المعاد « 1 » مىگويد : « واقعهء احد نوعى مقدّمه و اشاره به مرگ حضرت محمّد صلّى اللّه عليه و آله بود . ازاين‌رو ، خدا به مسلمانان هشدار داد و آنها را توبيخ كرد در صورتى كه آنان بر اثر كشته شدن و يا مردن محمّد صلّى اللّه عليه و آله به دوران جاهليت برگردند » . نويسندهء تفسير المنار از استاد خود شيخ محمّد عبده نقل كرده است كه جملهء  « انْقَلَبْتُمْ عَلى أَعْقابِكُمْ »  عام است و ارتداد از دين و ارتداد از تأييد حق را نيز شامل مىشود . آن‌گاه نويسندهء المنار دربارهء [ گفتهء استادش 
  ] چنين اظهارنظر مىكند : « اين سخن ، درست است » . بر اين اساس ، مراد از « بازگشت به عقب » در آيه ، تنها رها كردن « كلمهء توحيد » نيست ، بلكه ترك عمل به حق را نيز ، كه پيامبر صلّى اللّه عليه و آله بدان سفارش كرده\r\n\r\n\r\n","description":"","footnote":"\r\n( 1 ) . زاد المعاد ، ج 2 ، ص 253 .\r\n","page_name":" 281 ","page_number":281},
  {"content":"\r\n\r\nاست ، شامل مىشود . اين مطلب را آنچه در جزء نهم صحيح بخارى در كتاب « الفتن » [ فتنه‌ها 
  ] آمده ، نيز تأييد مىكند : پيامبر صلّى اللّه عليه و آله در روز قيامت مىگويد : « پروردگار من ! اصحابم را درياب » . خداوند به او مىفرمايد : « نمىدانى كه آنان پس از تو چه بدعت‌هايى را مرتكب شدند » . در حديثى ديگر از احاديث بخارى آمده است : « تو نمىدانى كه پس از تو چه‌قدر از احكام دين را تغيير دادند » . آن‌گاه پيامبر مىگويد : « هر كس را كه پس از من چنين تغييرى داده است از رحمت خود دور كن » . ترديدى نيست كه مراد از اين تغيير ، اعراض از سنّت و وصيّت و نيز مخالفت با سخنان و آيين آن حضرت است .\r\n وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً ؛  هركس كه بازگردد ، هيچ زيانى به خدا نرساند ( بلكه به خود ضرر مىزند ؛ زيرا در معرض خشم و عذاب خدا قرار مىگيرد ) .\r\n وَ سَيَجْزِي اللَّهُ الشَّاكِرِينَ .  ابن قيم در كتاب زاد المعاد « 1 » مىگويد : مراد از شاكران كسانى هستند كه قدر نعمت را شناختند و بدان پايدار ماندند تا اين‌كه مردند و يا كشته شدند . اثر اين سرزنش و حكم اين خطاب در روز وفات رسول خدا صلّى اللّه عليه و آله ظاهر گشت و كسى كه [ از دين او 
  ] بازگشت ، مرتد شد .\r\n وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ كِتاباً مُؤَجَّلًا .  نزديك به معناى اين آيه ، آيهء ذيل است .\r\n\r\nاجل قطعى\r\n « وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ ؛  « 2 » هر امتى را مدّت عمرى است . چون اجلشان فراز آيد ، يك ساعت پس و پيش نشوند » . معناى اين آيه آن است كه زندگى و مرگ در دست خداست و او اجل را مىداند به گونه‌اى كه پس\r\n\r\n\r\n","description":"","footnote":"\r\n( 1 ) . همان ، ص 254 .\r\n( 2 ) . اعراف ( 7 ) آيهء 34 .\r\n","page_name":" 282 ","page_number":282},
  {"content":"\r\n\r\nو پيش ندارد ؛ خواه سبب آن ، شمشير باشد يا بيمارى ، يا پيرى و يا علل ديگر . امام على عليه السّلام فرمود : « اجل برترين مراقب انسان است » . و نيز فرموده است : « اجل به‌سان دژى است كه نمىتوان از آن گريخت » . در اين آيه به جهاد تشويق شده است ؛ زيرا اجل ، قطعى است و هيچ‌كس پيش از فرارسيدن اجل خود نمىميرد ؛ هرچند به كام خطرها رود .\r\nممكن است بپرسيد : آنچه ما شاهد آن هستيم اين است كه مرگ علل خاصّى دارد ؛ مانند قتل ، غرق شدن ، و با و . . . و اين نكته با اين سخن كه اجل انسان را تنها خدا مىداند ، در تضاد است ؟\r\nشيخ محمّد عبده - آن‌گونه كه در تفسير المنار آمده - به اين پرسش پاسخ داده است :\r\nجز همان اجل مقدّرشدهء نزد خدا ، علل ديگرى براى مرگ وجود ندارد . ازاين‌رو ، مثلا بيمارى و با وقتى شيوع پيدا مىكند ، گاه جوان نيرومند را از بين مىبرد ، امّا پير ضعيف را برجاى مىگذارد . چه بسيار ضربه‌اى كه فردى را كشته ولى فرد ديگرى را نكشته است . اگر ضربهء مزبور علّت قتل مىبود ، بايد اثر آن در تمامى موارد ظاهر مىشد و استثنا نمىپذيرفت .\r\nدومين پرسش اين است : بنابر آنچه گفته شد ، قاتل نبايد در پيشگاه خدا مسئول باشد ، درحالىكه خدا فرموده است :  « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً ؛  « 1 » هركس مؤمنى را به عمد بكشد ، كيفر او جهنّم است كه در آن همواره خواهد بود و خدا بر او خشم گيرد و لعنتش كند و برايش عذابى بزرگ آماده سازد » .\r\nپاسخ : مقتول به اجل معيّن خود مرده است ؛ امّا قاتل مستحق مجازات مىباشد ؛ چرا كه وى كارى را كه خدا نهى كرده ، انجام داده است با اين‌كه مىتوانست از آن دورى كند و فرد مورد تجاوز را بگذارد تا به علّت ديگرى از دنيا برود ، به بيانى ديگر در اين‌جا\r\n\r\n\r\n","description":"","footnote":"\r\n( 1 ) . نساء ( 4 ) آيهء 93 .\r\n","page_name":" 283 ","page_number":283},
  {"content":"\r\n\r\nدو نكته است : نخست اين‌كه فردى عمدا فعل حرام را مرتكب مىشود و چنين شخصى مسئول است . نكتهء دوم اين‌كه فرد مورد تجاوز ، اجل معينى دارد . اين هردو نكته در يك مورد جمع شده‌اند و هركدام حكم و اثر خود را دارد .\r\n وَ مَنْ يُرِدْ ثَوابَ الدُّنْيا نُؤْتِهِ مِنْها وَ مَنْ يُرِدْ ثَوابَ الْآخِرَةِ نُؤْتِهِ مِنْها وَ سَنَجْزِي الشَّاكِرِينَ .  ظاهر آيه ، عام ولى سياق آن در خصوص جهاد است . معناى آيه اين است كه هركس براى سود و غنيمت مادّى و نه به منظور پاداش الهى بجنگد و كشته شود ، در دنيا و آخرت زيان ديده است و اگر سالم بماند و ارتش اسلام از دشمن غنيمت بگيرد ، تنها بهرهء خود را از غنيمت جنگى گرفته است و هيچ‌گونه پاداش خداوندى ندارد . اگر كسى براى پيروزى حق و اعتلاى كلمهء دين بجنگد ، هم بهرهء خود را از غنيمت جنگ مىگيرد و هم استحقاق پاداش خدا را دارد . همچنين اگر كسى هم دنيا را قصد كند و هم آخرت را ، استحقاق پاداش خدا را دارد ؛ زيرا خدا مىگويد : « برخى از مردم مىگويند : اى پروردگار ما ! ما را در دنيا چيزى بخش ، اينان را در آخرت نصيبى نيست . و برخى از مردم مىگويند :    « فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَ ما لَهُ فِي الْآخِرَةِ مِنْ خَلاقٍ . وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ . أُولئِكَ لَهُمْ نَصِيبٌ مِمَّا كَسَبُوا وَ اللَّهُ سَرِيعُ الْحِسابِ ؛    « 1 » اى پروردگار ما ! ما را هم در دنيا خيرى بخش و هم در آخرت و ما را از عذاب آتش نگه دار . اينان از آنچه خواسته‌اند ، بهره‌مند مىشوند و خدا به سرعت به حساب هركس مىرسد » . بنابراين ، طبيعت جهاد ، دو قصد را طلب مىكند ؛ قصد دنيا و قصد آخرت . بر خلاف نماز و روزه و زكات و حج كه تنها براى خداست و اندك شايبه‌اى آن را فاسد مىكند .\r\n\r\nآنچه انسان نيّت كند نصيبش خواهد شد\r\nكسى كه در آيات خدا و احاديث پيامبر او تتبّع كند ، مىبيند كه نيّت ، در داورى\r\n\r\n\r\n","description":"","footnote":"\r\n( 1 ) . بقره ( 2 ) آيهء 200 - 202 .\r\n","page_name":" 284 ","page_number":284},
  {"content":"\r\n\r\nدربارهء گفتارها ، كردارها و انسان‌ها تأثير بزرگى دارد . خداوند فرموده است : « كسى كه پاداش دنيا را بخواهد به او مىدهيم و . . . » و نيز فرموده است :  « مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ  . . . .  وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً ؛  « 1 » هركس خواهان اين جهان باشد هرچه بخواهد زودش ارزانى داريم . . . و هركه خواهان آخرت باشد و در طلب آن سعى كند و مؤمن باشد ، جزاى سعيش داده خواهد شد » . همچنين در سورهء شعراء آيات 88 و 89 گفته است :   « يَوْمَ لا يَنْفَعُ مالٌ وَ لا بَنُونَ . إِلَّا مَنْ أَتَى اللَّهَ بِقَلْبٍ سَلِيمٍ ؛   روزى كه نه مال سود مىدهد و نه فرزندان ، مگر آن‌كس كه با قلب رسته از شرك به نزد خدا بيايد » . در حديث شريف آمده است :\r\n1 . آنچه انسان نيت كند ، نصيبش خواهد شد . . . 2 . مردم با نيت‌هاى خود محشور مىشوند . . . 3 . عمل‌ها در گرو نيّت‌هاست . . . 4 . نيّت انسان بهتر از عمل اوست .\r\nالبتّه ، هيچ‌جاى شگفتى نيست اگر عمل براساس نيّت ارزيابى شود ؛ زيرا قلب ، اساس زندگى است و با حركت آن ، زندگى انسان آغاز مىشود و با ايستادن آن ، زندگى پايان مىيابد . قلب جايگاه ايمان و كفر ، خوف و رجا ، حبّ و بغض ، شجاعت و ترس ، اخلاص و نفاق ، قناعت و طمع و ديگر فضيلت‌ها و رذيلت‌هاست . در حديث قدسى آمده است كه خداوند فرمود : « گنجايش مرا نه زمين دارد و نه آسمان ، بلكه گنجايش مرا دل بندهء مؤمنم دارد » ؛ يعنى عظمت خدا را درك مىكند .\r\nبنابراين ، تمامى اعمال به وضعيت قلب شكل مىيابند و رنگ دل را به خود مىگيرند ؛ زيرا دل ، منشأ و سرچشمهء اعمال است . در تفسير آيهء 84 سورهء اسراء :  « قُلْ كُلٌّ يَعْمَلُ عَلى شاكِلَتِهِ »  آمده كه مراد آن است كه هر انسانى طبق نيّت خود عمل مىكند .\r\nبر اين اساس است كه انسان مىتواند با انتخاب اهداف و آرمان‌هايش - چه خير و چه\r\n\r\n\r\n","description":"","footnote":"\r\n( 1 ) . اسراء ( 17 ) آيهء 18 - 19 .\r\n","page_name":" 285 ","page_number":285},
  {"content":"\r\n\r\nشر - راهش را از آغاز تا پايان خود انتخاب كند ، چنان‌كه ما نيز مىتوانيم از طريق اهداف و آرمان‌هايى كه وى برگزيده است ، درباره‌اش قضاوت كنيم .\r\nاگزيستانسيا ليست‌ها گفته‌اند : « نمىتوان دربارهء انسان حكم كرد ، مگر اين‌كه آخرين مرحله از مراحل زندگىاش را سپرى كند » . معناى اين سخن ، آن است كه اگزيستانسياليسم بايد تنها بر مردگان حكم كند ، امّا دربارهء زندگان نه مىتوان به خوبى آنها حكم كرد و نه به بدى آنها ؛ نه به محكوميّت آنان و نه به بىگناهى آنان ، درحالىكه ما مىدانيم اگزيستانسيا ليست‌ها و در رأس آنها رهبرشان ، سارتر در مورد زندگان حكم مىكنند . البتّه ما منكر آن نيستيم كه انسان تا وقتى كه زنده است مىتواند كردارهايش را اصلاح و خطاهايش را تصحيح كند ؛ لكن اين امر ، مانع از اين نمىشود كه در زندگىاش براساس آنچه پيش از مردن از وى صادر مىشود ، دربارهء او حكم كرد .\r\nممكن است بپرسيد : شما پيش‌تر ، چندين‌بار و به مناسبت‌هاى مختلف گفتيد كه ميزان ، اعمال است و بدون تقوا و عمل صالح ، ايمان وجود ندارد . اين سخن با سخن كنونى شما كه مىگوييد : ميزان ، نيّت‌ها و اهداف است ، تضاد دارد ؟\r\nپاسخ : مراد ما در اين‌جا از نيّت ، انگيزهء قوى و تصميم جدّى است كه در صورت آماده بودن شرايط و وجود علل ديگر ، از عمل جدا نيست و آيهء 19 سورهء اسراء نيز به اين موضوع اشاره كرده است :  « وَ مَنْ أَرادَ الْآخِرَةَ وَ سَعى لَها سَعْيَها . . . » ؛  كسى كه در طلب آخرت باشد و براى آن تلاش كند . اين‌گونه نيّت - همان‌گونه كه امام صادق عليه السّلام فرموده است - در حكم عمل بلكه خود عمل است ؛ زيرا نيّت ، ريشه و سرچشمهء عمل است . كسى كه قصد نكند ، عمل نمىكند . بنابراين ، پاداش چنين نيّتى ، پاداش عمل است . امّا نيّت شر ، يعنى تصميم بر انجام دادن شر ، بدون شك حرام است و كسى كه چنين نيّتى داشته باشد ، مستحقّ مجازات مىباشد ؛ لكن خداى سبحان از باب لطف ، مجازات را از وى ساقط كرده است . البتّه در صورتى كه فرد به معصيت آلوده\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nنشود ، حتّى اگر يك مانع قهرى وى را از ارتكاب معصيت منصرف كرده باشد . بر اين اساس ، از ديدگاه اسلام نيّت فعل خير ، خير است ، امّا نيّت فعل شر ، شر محسوب نمىشود .\r\n وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ .  پس از آن‌كه خداوند مسلمانان را ، درحالى كه اندك و ضعيف بودند در جنگ بدر پيروز كرد ، اين عقيده در آنان ايجاد شد كه تا محمّد صلّى اللّه عليه و آله در ميانشان باشد ، در تمام جنگ‌ها پيروز خواهند بود . ازاين‌رو ، وقتى در جنگ احد شكست خوردند ، با چيزى روبه‌رو شدند كه انتظارش را نداشتند و برخى از آنها - چنان‌كه پيش‌تر گفته شد - دچار ضعف و ترديد شدند . در آيهء فوق خداوند براى كسانىكه در جنگ احد دچار ضعف و ناتوانى و سستى شدند و استقامت نكردند ، پيروان انبيا پيشين را مثل زده است ؛ پيروانى كه بر جهاد و قتل و اسارت و زخمى شدن صبر كردند و همانند اصحاب محمّد صلّى اللّه عليه و آله از صحنهء نبرد فرار نكردند . [ خدا مىگويد : 
  ] اى اصحاب محمّد صلّى اللّه عليه و آله ! بر شما سزاوارتر بود كه به آنان اقتدا مىكرديد و از احوال آنها اندرز مىگرفتيد و به‌سان آنها شكيبايى مىكرديد ؛ چراكه اين كار ، كار مؤمنانى است كه با جان خود از دين و عقيدهء خود دفاع مىكنند .\r\n وَ ما كانَ قَوْلَهُمْ ؛  يعنى سخن پيروان انبياى سابق  إِلَّا أَنْ قالُوا رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ . \r\nپيروان انبياى پيشين ابدا از دين و پيامبر خويش شكايت نكردند ؛ چنان‌كه اصحاب محمّد صلّى اللّه عليه و آله در روز احد اين كار را كردند . آرى ، مؤمن حقيقى با ديدهء اتهام به خود مىنگرد و مشكلات و سختىهايى را كه به او مىرسد به حساب كوتاهى و زياده‌روى خود مىگذارد و از خداوند بخشش و گذشت و هدايت و راهنمايى مىطلبد . امّا مؤمن دروغين ، مسئوليت را به عهدهء خدا مىگذارد و مىگويد :\r\nپروردگارم مرا خوار كرده است .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n فَآتاهُمُ اللَّهُ ثَوابَ الدُّنْيا وَ حُسْنَ ثَوابِ الْآخِرَةِ وَ اللَّهُ يُحِبُّ الْمُحْسِنِينَ .  پاداش ، محبّت و گواهى خداوند به نيكى ، براى انسان ذخيره و مباهات است . اين آيه نشان مىدهد كه فروتنى و متهم كردن نفس ، بشر را به خدا نزديك مىكند و او را تا اعلا علّيّين بالا مىبرد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nپيامدهاى پيروى از كافران\r\n\r\n[ سوره آل‌عمران ( 3 ) : آيات 149 تا 151 
  ]\r\nيا أَيُّهَا الَّذِينَ آمَنُوا إِنْ تُطِيعُوا الَّذِينَ كَفَرُوا يَرُدُّوكُمْ عَلى أَعْقابِكُمْ فَتَنْقَلِبُوا خاسِرِينَ ( 149 ) بَلِ اللَّهُ مَوْلاكُمْ وَ هُوَ خَيْرُ النَّاصِرِينَ ( 150 ) سَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِاللَّهِ ما لَمْ يُنَزِّلْ بِهِ سُلْطاناً وَ مَأْواهُمُ النَّارُ وَ بِئْسَ مَثْوَى الظَّالِمِينَ ( 151 )\r\nاى كسانىكه ايمان آورده‌ايد ! اگر از كافران پيروى كنيد ، شما را به آيين پيشين برمىگردانند ، پس زيان‌ديده بازمىگرديد . ( 149 )\r\nنه ، يارىكنندهء شما خداوند است كه بهترين يارىكنندگان است . ( 150 )\r\nدر دل كافران هراسى خواهيم افكند ؛ زيرا چيزى را كه از آسمان براى آن حجّتى نفرستاده است ، شريك خدا گرفتند . جاى آنان جهنّم است كه براى ستمكاران مكان بدى است . ( 151 )\r\n\r\nواژگان\r\nمولى : يارىدهنده و كمك‌كننده .\r\nسلطان : در اين‌جا به معناى حجّت و برهان است . اين‌كه برهان ، سلطان ناميده شده ؛ بدان سبب است كه مىتواند باطل را دفع كند .\r\nمثوى : مكانى است كه انسان در آن‌جا قرار دارد . و از مادّهء « ثوى يثوى ثويا » به معناى اقامت است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nاعراب\r\n « خاسِرِينَ »  حال است . « ما » در جملهء  « بِما أَشْرَكُوا »  مصدريه مىباشد ؛ يعنى به سبب شرك آوردن آنان به خدا .  « ما »  در  « ما لَمْ »  مفعول است براى  « أَشْرَكُوا » . \r\n\r\nتفسير\r\n يا أَيُّهَا الَّذِينَ آمَنُوا إِنْ تُطِيعُوا الَّذِينَ كَفَرُوا يَرُدُّوكُمْ عَلى أَعْقابِكُمْ .  شيخ مراغى در تفسير اين آيه در بخش « تفسير المفردات » چنين گفته است : مراد از  « الَّذِينَ كَفَرُوا »  ابو سفيان است ؛ زيرا او درخت فتنه‌ها بود .\r\nهرانسانى خواه حق باشد و يا باطل ، دوست دارد كه تمامى مردم پيرو دين و اصول او باشند . تفاوتى كه وجود دارد اين است كه پيروى از انسان باطل‌پيشه ، ضرر و زيان است و پيروى از صاحب حق ، سود و منفعت دربر دارد و به همين جهت ، خدا مؤمنان را از كافران برحذر داشته است .\r\n بَلِ اللَّهُ مَوْلاكُمْ وَ هُوَ خَيْرُ النَّاصِرِينَ .  مؤمن اساسا به پيروى از كافر و دوستى با او نمىانديشد و فريب نيرنگ و وسوسهء او را نمىخورد و جز خدا براى خود دوست نمىگيرد . خداست كه او را ضدّ دشمنانش يارى مىكند و كسى كه خدا كمك‌كننده‌اش باشد ، به دوست و كمك‌كنندهء ديگرى نياز ندارد .\r\n سَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِاللَّهِ ما لَمْ يُنَزِّلْ بِهِ سُلْطاناً ؛  يعنى اى مسلمانان ! از مشركان به اين دليل كه شما را در احد شكست دادند نترسيد ؛ زيرا خداوند به زودى بيمى از شما در دل‌هاى آنان خواهد افكند ؛ به اين علّت كه آنان بدون دليل براى خدا شريكانى قرار مىدهند و به سبب تقليد [ از پدران خود 
  ] آنها را پرستش مىكنند .\r\nبرخى گفته‌اند : وقتى ابو سفيان و مشركان از احد بازگشتند و رهسپار مكّه شدند ، با\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nخود گفتند : بد كارى كرديم كه مسلمانان را كشتيم و كسانى را كه فرار كردند ، باقى گذاشتيم . بياييد بازگرديم و تمامى آنان را نابود كنيم . وقتى اين تصميم را گرفتند ، خدا در دل‌هاى آنان بيم و وحشت افكند تا آن‌جا كه از تصميم خود صرف‌نظر كردند .\r\nحال ، سبب نزول آيه ، قضيهء مزبور باشد يا نباشد ، ظاهر آيه با آن سازگار است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nخدا به وعده‌اى كه با شما نهاده بود وفا كرد\r\n\r\n[ سوره آل‌عمران ( 3 ) : آيه 152 
  ]\r\nوَ لَقَدْ صَدَقَكُمُ اللَّهُ وَعْدَهُ إِذْ تَحُسُّونَهُمْ بِإِذْنِهِ حَتَّى إِذا فَشِلْتُمْ وَ تَنازَعْتُمْ فِي الْأَمْرِ وَ عَصَيْتُمْ مِنْ بَعْدِ ما أَراكُمْ ما تُحِبُّونَ مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَ لَقَدْ عَفا عَنْكُمْ وَ اللَّهُ ذُو فَضْلٍ عَلَى الْمُؤْمِنِينَ ( 152 )\r\nخدا به وعده‌اى كه با شما نهاده بود وفا كرد ، آن‌گاه كه به اذن او دشمن را مىكشتيد . و چون غنيمتى را كه هواى آن را در سر داشتيد به شما نشان داد ، سستى كرديد و در آن امر به منازعه پرداختيد و عصيان ورزيديد . بعضى خواستار دنيا شديد و بعضى خواستار آخرت . سپس تا شما را به بلايى مبتلا كند ، به هزيمت واداشت . اينك شما را ببخشود كه او را به مؤمنان بخشايشى است . ( 152 )\r\n\r\nواژگان\r\nتحسّونهم : كشتن ، آنها را ريشه‌كن مىكنيد . گويى قاتل با كشتن ، حسّ مقتول را از بين مىبرد . گفته مىشود : « بطنه » وقتى چيزى به شكم او اصابت كرده باشد . و نيز گفته مىشود : « رأسه » ، وقتى به سر او اصابت كرده باشد .\r\n\r\nاعراب\r\n« صدق » به دو مفعول متعدى مىشود : مفعول اول آن « كم » و دومى  « وَعْدَهُ »  است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n « حَتَّى إِذا فَشِلْتُمْ » ،  جواب « اذا » محذوف است كه در تقدير « منعكم اللّه نصره » مىباشد .\r\nبرخى گفته‌اند : « اذا » در اين‌جا براى شرط نيست و معناى آن اين است كه خدا شما را يارى كرد تا اين‌كه سستى و اختلاف كرديد [ كه در آن هنگام يارى خدا از شما گرفته شد 
  ] . برخى گفته‌اند : جواب « اذا » ،  « عَصَيْتُمْ »  و « واو » زايده است ؛ چنان‌كه در سخن خداى تعالى :   « فَلَمَّا أَسْلَما وَ تَلَّهُ لِلْجَبِينِ وَ نادَيْناهُ »   « 1 » ، « واو » زايده و معناى آن ،  « نادَيْناهُ »  است .\r\n\r\nتفسير\r\n وَ لَقَدْ صَدَقَكُمُ اللَّهُ وَعْدَهُ إِذْ تَحُسُّونَهُمْ بِإِذْنِهِ .  سخن خدا همچنان با اصحاب پيامبر صلّى اللّه عليه و آله است كه در احد حاضر بودند . خدا به آنها وعده داده بود كه اگر فرمانش را اطاعت كنند ، پيروز خواهند شد . خداوند با آنچه از زبان پيامبر خود گفت ، به وعده‌اش وفا كرد . بدين ترتيب كه پيامبر صلّى اللّه عليه و آله ، تيراندازانى را در كنار كوه مستقر كرد تا عقبهء جبههء مسلمانان را حفظ كنند و به آنان دستور داد كه حتى اگر مشاهده كردند كه دشمن را پرندگان مىربايد ، باز هم از موضع خود برنخيزند و با اين شرط ، به آنها وعدهء پيروزى داد . شمار تيراندازان ، پنجاه تن بود .\r\nهنگامى كه جنگ آغاز شد ، اين تيراندازان ، مشركان را هدف قرار مىدادند و بقيهء اصحاب نيز آنها را با شمشير مىزدند و افراد زيادى از آنها را كشتند تا آن‌جا كه مشركان شكست خوردند و اين ، معناى  « إِذْ تَحُسُّونَهُمْ بِإِذْنِهِ »  است ؛ يعنى شما آنها را به امر خدا مىكشيد . در تفسير ابن جرير طبرى و مراغى و ديگران آمده است كه طلحة بن عثمان ، پرچمدار مشركان كه به « كبش الكتيبه » معروف بود ، از جا برخاست و گفت :\r\nاى اصحاب محمّد ! شما مىپنداريد كه خدا با شمشيرهايتان ما را به جهنّم مىبرد و شما را با شمشيرهاى ما به بهشت . پس آيا در ميان شما كسى هست كه با شمشير او\r\n\r\n\r\n","description":"","footnote":"\r\n( 1 ) . صافات ( 37 ) آيهء 103 - 104 .\r\n","page_name":" 293 ","page_number":293},
  {"content":"\r\n\r\nخداوند مرا به جهنم و يا او را با شمشير من به بهشت ببرد ؟ آن‌گاه على عليه السّلام برخاست و به سوى او رفت و ضربه‌اى به او زد كه پايش قطع و نقش بر زمين شد و عورتش آشكار گرديد . طلحه به على عليه السّلام گفت : اى پسر عم ! تو را به خدا و رابطهء خويشاوندى سوگند مىدهم . ازاين‌رو ، على عليه السّلام او را رها كرد . پيامبر خدا صلّى اللّه عليه و آله تكبير گفت . اصحاب به على عليه السّلام گفتند : چه‌چيز تو را مانع شد كه طلحه را بكشى ؟ على گفت : او مرا به خدا و رابطهء خويشاوندى سوگند داد . اين است اخلاق على عليه السّلام كه قلبش آكنده از مهربانى و دلسوزى است ، حتّى دربارهء يكى از جدّىترين دشمنانش ، كه كمر به پيكار و قتل او بسته و به روى او شمشير كشيده بود .\r\n حَتَّى إِذا فَشِلْتُمْ وَ تَنازَعْتُمْ فِي الْأَمْرِ وَ عَصَيْتُمْ مِنْ بَعْدِ ما أَراكُمْ ما تُحِبُّونَ .  پس از آن‌كه مشركان فرار كردند ، درحالىكه سه هزار نفر بودند ، درّه ، پر از غنايمى شد كه از آنان برجاى مانده بود . هنگامى كه تيراندازان ديدند برادران مسلمانشان اين غنايم را مىربايند ، طوفان طمع بر آنان وزيد و دچار اختلاف شدند . برخى از آنان گفتند : چرا ما در اين‌جا باقى مانده‌ايم ؟ آنها سفارش پيامبر صلّى اللّه عليه و آله و پافشارى او را بر باقى ماندن خود ناديده گرفتند . فرمانده آنان ، عبد اللّه بن جبير به آنها گفت : بازايستيد و فرمان رسول خدا صلّى اللّه عليه و آله را مخالفت نكنيد ! لكن بسيارى از آنان ، مواضع خود را ترك كردند و براى تاراج غنايم و اموال از كوه فرود آمدند و فرماندهء خود ، عبد اللّه را با كمتر از ده نفر برجاى گذاشتند . خداوند به اين اختلاف و نافرمانى اشاره مىكند : « سستى كرديد و در آن امر به منازعه پرداختيد و عصيان ورزيديد » . و اين سخن خدا : « چون غنيمتى را كه هواى آن را در سر داشتيد به شما نشان داد » ، به شكست مشركان و غنايم آنها اشاره دارد .\r\nخالد بن وليد ، كه در كنار ابو سفيان با پيامبر صلّى اللّه عليه و آله مىجنگيد ، وقتى متوجّه شد كه پشت جبههء مسلمانان خالى شده و تيراندازان آن‌جا را ترك كرده‌اند ، فرصت را غنيمت شمرد و با گروهى از مشركان به بقاياى تيراندازان حمله برد . آنان با شجاعت و\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nشدّت تمام با اين گروه جنگيدند تا اين‌كه همگى به شهادت رسيدند . و پشت جبههء مسلمانان خالى شد . مشركان به ميدان نبرد بازگشتند و مسلمانان را از پيش‌رو و پشت سر در محاصره قرار دادند و بسيارى از آنان را كشتند ، يا زخمى كردند . در نتيجه ، جنگ به ضرر مسلمانان تمام شد ؛ با آن‌كه در ابتدا به نفع آنها بود . آرى ، نتيجهء قطعى نزاع و اختلاف همين است .\r\n مِنْكُمْ مَنْ يُرِيدُ الدُّنْيا .  اينان ، همان تيراندازانى هستند كه مواضع خود را براى دست يافتن به غنيمت ترك كردند .  وَ مِنْكُمْ مَنْ يُرِيدُ الْآخِرَةَ .  مراد از آنان ، كسانى هستند كه با فرمانده خود ، عبد اللّه بن جبير ، در موضعشان باقى ماندند تا اين‌كه به شهادت رسيدند .  ثُمَّ صَرَفَكُمْ عَنْهُمْ ؛  يعنى خداوند شما را به دست كفّار به هزيمت واداشت ؛ چراكه شما نزاع و نافرمانى كرديد .  لِيَبْتَلِيَكُمْ ؛  يعنى خداوند شما را مورد آزمايش قرار داد تا استوارى شما را بر ايمان و پايدارىتان را بر مشكلات بيازمايد و مخلصان را از منافقان جدا سازد .\r\n وَ لَقَدْ عَفا عَنْكُمْ وَ اللَّهُ ذُو فَضْلٍ عَلَى الْمُؤْمِنِينَ .  بسيارى اوقات انسان از روى نادانى گرفتار خطاهايى مىشود . آن‌گاه كه سر عقل مىآيد ، خدا نيز از گذشتهء او صرف نظر مىكند ؛ اما اگر دوباره آن خطا را تكرار كند ، خداوند از وى انتقام مىگيرد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nپس به پاداش ، غمى بر غم شما افزود\r\n\r\n[ سوره آل‌عمران ( 3 ) : آيات 153 تا 155 
  ]\r\nإِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَ لا ما أَصابَكُمْ وَ اللَّهُ خَبِيرٌ بِما تَعْمَلُونَ ( 153 ) ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً يَغْشى طائِفَةً مِنْكُمْ وَ طائِفَةٌ قَدْ أَهَمَّتْهُمْ أَنْفُسُهُمْ يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ يَقُولُونَ هَلْ لَنا مِنَ الْأَمْرِ مِنْ شَيْءٍ قُلْ إِنَّ الْأَمْرَ كُلَّهُ لِلَّهِ يُخْفُونَ فِي أَنْفُسِهِمْ ما لا يُبْدُونَ لَكَ يَقُولُونَ لَوْ كانَ لَنا مِنَ الْأَمْرِ شَيْءٌ ما قُتِلْنا هاهُنا قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ وَ لِيَبْتَلِيَ اللَّهُ ما فِي صُدُورِكُمْ وَ لِيُمَحِّصَ ما فِي قُلُوبِكُمْ وَ اللَّهُ عَلِيمٌ بِذاتِ الصُّدُورِ ( 154 ) إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ ( 155 )\r\nآن‌گاه كه مىگريختيد و به كس نمىنگريستيد و پيامبر شما را از پشت سر فرامىخواند . پس به پاداش ، غمى بر غم شما افزود . اكنون اندوه آنچه را از دست داده‌ايد يا رنجى را كه به شما رسيده است ، مخوريد . خدا به هركارى كه مىكنيد آگاه است . ( 153 )\r\nآن‌گاه ، پس از اندوه ، خدا به شما ايمنى ارزانى داشت ؛ چنان‌كه گروهى را خواب آرام فروگرفت . امّا گروهى ديگر كه چون مردم عصر جاهلى به خدا گمانى باطل داشتند ، هنوز دست‌خوش اندوه خويش بودند و مىگفتند : آيا هرگز كار به دست ما خواهد افتاد ؟ بگو : همهء كارها به دست خداست .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nآنان در دل خود چيزى را پنهان مىدارند كه نمىخواهند براى تو آشكارش سازند .\r\nمىگويند : اگر ما را اختيارى بود ، اين‌جا كشته نمىشديم . بگو : اگر در خانه‌هاى خود هم مىبوديد كسانىكه كشته شدن بر آنها مقرّر شده است از خانه به قتلگاهشان بيرون مىرفتند .\r\nخدا آنچه را در سينه داريد مىآزمايد و دل‌هايتان را پاك مىگرداند و خدا به آنچه در دل‌هاست آگاه است . ( 154 )\r\nاز ميان شما آنان‌كه در روز مقابلهء آن دو گروه بگريختند ، به سبب پاره‌اى از اعمالشان شيطان آنها را به خطا افكنده بود . اينك خداوند عفوشان كرد كه او آمرزنده و بردبار است . ( 155 )\r\n\r\nواژگان\r\nصعود : در اين‌جا به معناى راه رفتن بر زمين است . گفته مىشود : « أصعد من مكّة الى المدينة ؛ از مكه به مدينه رفت » .\r\nلا تلوون : متوجّه نمىشويد . گفته مىشود : « فلان لا يلوى على شىء ؛ به آن‌چيز توجّه نمىكند و از آن باكى ندارد » .\r\nاخراكم و اخراياتكم : آخر شما .\r\nثواب : پاداش و غالبا در خير به كار مىرود . به كار رفتن آن در شر نيز جايز است .\r\nغمّ : تنگ شدن سينه .\r\nيغشى : به معناى پوشاندن است .\r\nمضاجع : در اين‌جا ، مراد محلّ رزم است .\r\nذات الصّدور : اسرار است .\r\nاستزلّهم : آنان را در لغزش و خطا انداخت .\r\n\r\nاعراب\r\n « إِذْ تُصْعِدُونَ » ،   « إِذْ »  ظرف زمان و متعلّق به  « عَفا »  در آيهء قبل است .  « لِكَيْلا »  مصدر\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمؤوّل ، مجرور به لام و نيز متعلّق به  « عَفا »  است .  « أَمَنَةً »  مفعول  « أَنْزَلَ » ،  و مصدر است ؛ همانند « عظمة » و « غلبة » .  « نُعاساً »  بدل براى  « أَمَنَةً »  است .  « طائِفَةً »  اول مفعول براى  « يَغْشى »  و  « طائِفَةً »  دوم مبتداست و خبر آن ، جملهء  « قَدْ أَهَمَّتْهُمْ »  مىباشد . جملهء  « يَظُنُّونَ »  حال براى ضمير در  « أَهَمَّتْهُمْ »  است .  « غَيْرَ الْحَقِّ »  مفعول مطلق براى  « يَظُنُّونَ »  است ؛ چراكه به معناى « يظنّون غير الظّن الحق » مىباشد .  « ظَنَّ الْجاهِلِيَّةِ »  بدل براى  « غَيْرَ الْحَقِّ » ،  و جملهء  « يَقُولُونَ »  بدل از جمله  « يَظُنُّونَ »  است .\r\n\r\nتفسير\r\n إِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِي أُخْراكُمْ .  آيهء خطاب به كسانى است كه در جنگ احد شكست خوردند . خداوند ، هراسى را كه آنان از مشركان داشتند و نيز فرارشان را ، درحالىكه به كسى توجّه نمىكردند و به نداى پيامبر صلّى اللّه عليه و آله كه آنها را فرامىخواند پاسخ نمىدادند ، يادآورى مىكند .\r\nپيامبر صلّى اللّه عليه و آله در حالى در آخر آنان ايستاده بود ، فرياد مىزد : اى بندگان خدا ! به سوى من بياييد . . . من رسول خدا هستم . . . كسى كه به دشمن حمله كند ، بهشت برايش خواهد بود . پيامبر صلّى اللّه عليه و آله اين كار را مىكرد تا مسلمانان را مطمئن سازد كه او زنده است ؛ چراكه فردى در ميان آنها چنين فرياد زده بود : « محمّد صلّى اللّه عليه و آله كشته شده است » و در اثر اين شايعه ، دل‌هاى مسلمانان متزلزل شده بود .\r\n فَأَثابَكُمْ غَمًّا بِغَمٍّ .  پيامبر صلّى اللّه عليه و آله به تيراندازان دستور داده بود كه در هيچ حالتى كوه را ترك نكنند ؛ لكن آنان از فرمان او سر باززدند و آن را به اجرا نگذاشتند . ازاين رو ، پيامبر صلّى اللّه عليه و آله غمگين شد و خداوند به جاى اين غم ، آنان را دچار غم شكست نمود .\r\nبنابراين ، غم اول براى صحابهء شكست‌خورده و غم دوم براى پيامبر صلّى اللّه عليه و آله بود . برخى گفته‌اند : هردو غم براى صحابه بود ؛ زيرا بر غم‌هاى آنان ، يكى پس از ديگرى افزوده مىشد و بعضى از آنها چنين است : كشته شدن برادرانشان ، پيروزى مشركان بر آنها و\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nپشيمانى آنان از نافرمانى .\r\n لِكَيْلا تَحْزَنُوا عَلى ما فاتَكُمْ ؛  نه به سبب منفعت و غنيمتى كه از دست شما رفته ، دلگير شويد  وَ لا ما أَصابَكُمْ ؛  و نه به سبب زخم‌ها و شكستى كه بر شما وارد شده است . مراد آن است كه خدا تلخى كشته شدن و شكست را به شما چشانيد تا پس از آن به مشكلات و رنج‌ها عادت و بر پيروى از خدا و رسول او صبر كنيد ، حال ، نتيجه هرچه باشد . همچنين به سبب از دست رفتن غنايم و نيز ضررهايى كه به شما مىرسد ، غمگين نشويد . پيش‌تر گفته شد كه تيراندازان به طمع به دست آوردن غنايم ، مواضع خود را رها كردند و در نتيجه ، مسلمانان شكست خوردند . ازاين‌رو ، خداوند به آنان توجّه مىدهد كه بايد از اين شكست بهره بگيرند و از آن درسى سودمند بياموزند و پس از آن ، هيچ‌گاه فرمان پيامبر صلّى اللّه عليه و آله را مخالفت نكنند .\r\n وَ اللَّهُ خَبِيرٌ بِما تَعْمَلُونَ .  معناى آيه روشن است و هدف ، تشويق به فرمانبرى و جلوگيرى از نافرمانى است .\r\n ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً .  كسانىكه در روز احد با پيامبر صلّى اللّه عليه و آله بودند ، به دو گروه تقسيم مىشوند : اوّل ، كسانىكه به حقيقت مؤمن بودند و به پيروزى اسلام و اين‌كه خداوند به‌زودى آن را بر تمام اديان غلبه خواهد داد ، يقين داشتند ؛ چراكه پيامبر صلّى اللّه عليه و آله اين نكته را به آنان خبر داده بود . البته شكست در يك و يا دو واقعه ، موجب ريشه‌كن شدن اسلام و پيروانش نمىگردد . كسانىكه چنين پندارى داشتند ، مخاطب اين سخن خداوند متعال هستند : « آن‌گاه پس از آن اندوه ، خدا به شما ايمنى ارزانى داشت » . خواب در هنگام اندوه ، نعمت بزرگى است ، چون از مصيبت‌ها مىكاهد .  يَغْشى طائِفَةً مِنْكُمْ .  اين ، همان گروهى است كه ما دربارهء آن سخن گفتيم ؛ گروهى كه ايمانشان از روى بصيرت بود .\r\nطايفهء دوم ، كسانىكه در روز احد فرار كردند و آنها همان منافقان بودند . خداوند آنان را چنين توصيف كرده است :\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n1 .  وَ طائِفَةٌ قَدْ أَهَمَّتْهُمْ أَنْفُسُهُمْ .  اين گروه را خواب راحت فرونگرفت ؛ زيرا ترس و وحشت در دل‌هاى افراد آن حكم‌فرما بود . مفسران گفته‌اند : آنان عبد اللّه بن ابىّ و متعب بن قشير و پيروان آنها بودند . اين آيه دلالت دارد كه ايمان كامل ايجاب مىكند كه انسان به امور مردم اهتمام ورزد و كسى كه جز به خود و نزديكانش اهتمام نداشته باشد ، ايمانش ناقص است ، چنان‌كه در حديث آمده : « كسى كه به امور مسلمين اهتمام نورزد مسلمان نيست » .\r\n2 .  يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ .  هركس از رحمت خدا نااميد شود و يا گمان كند كه خدا كارى را انجام داده كه نبايد انجام مىگرفت ، به خداوند گمان نابخردانه برده است . از جملهء اين افراد كسانى هستند كه در روز احد گفتند : اگر محمّد صلّى اللّه عليه و آله پيامبر بود ، مشركان بر او غلبه نمىكردند . آنان نمىدانستند و يا خود را به نادانى زده بودند كه جنگ در حال نوسان است [ هم شكست دارد و هم پيروزى 
  ] و ميزان در هركار ، پايان آن است .\r\n3 .  يَقُولُونَ هَلْ لَنا مِنَ الْأَمْرِ مِنْ شَيْءٍ ؛  يعنى كار در دست ما نيست . خداوند به پيامبر اكرم صلّى اللّه عليه و آله دستور داد كه در پاسخ آنان بگويد : كار نه در دست شماست و نه در دست ديگران ، بلكه تنها در دست خداست :  قُلْ إِنَّ الْأَمْرَ كُلَّهُ لِلَّهِ ؛  بگو : همهء كارها در دست خداست . ما جز اطاعت چاره‌اى نداريم . آيهء فوق ، نظير اين سخن خداست :\r\n « لَيْسَ لَكَ مِنَ الْأَمْرِ شَيْءٌ ؛  كار در دست تو نيست » . و تفسير آن در آيهء 128 از همين سوره گذشت .  يُخْفُونَ فِي أَنْفُسِهِمْ ؛  آنان در دل خود ، دروغ و نفاق را پنهان مىكنند كه  ما لا يُبْدُونَ لَكَ ؛  نمىخواهند براى تو آشكار سازند . از جمله چيزهايى كه از پيامبر صلّى اللّه عليه و آله پنهان مىكردند اين بود :  يَقُولُونَ لَوْ كانَ لَنا مِنَ الْأَمْرِ شَيْءٌ ما قُتِلْنا هاهُنا ؛  مىگفتند : ( در دل خود ) اگر كار در دست ما بود ، در اين‌جا كشته نمىشديم . بدين معنا كه اگر كار در دست ما بود به جنگ نمىآمديم و اگر به جنگ مىآمديم ، صحنهء جنگ را با تدبير درست اداره مىكرديم ، به گونه‌اى كه كسى از ما در « احد » كشته نمىشد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبنابراين ، سخن منافقان كه در ابتدا گفتند : « آيا كار در دست ماست ؟ » و آن‌گاه گفتند :\r\n« اگر كار در دست ما بود . . . » ؛ نظير سخن كسى است كه مىگويد : من پول ندارم ، اگر پول مىداشتم چنين و چنان مىكردم .\r\n قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ .  اين آيه رد سخن كسانى است كه مىگفتند : اگر كار در دست ما بود ، كشته نمىشديم . سبب رد سخن آنان اين است كه ترس ، آنچه را مقدّر شده باشد برنمىگرداند و تدبير نمىتواند در برابر تقدير مقاومت كند ؛ خواه جنگ به نفع شما باشد و يا بر ضرر شما . تفصيل اين مطلب در تفسير آيهء 145 از همين سوره تحت عنوان « اجل قطعى » بيان شد .\r\n وَ لِيَبْتَلِيَ اللَّهُ ما فِي صُدُورِكُمْ وَ لِيُمَحِّصَ ما فِي قُلُوبِكُمْ وَ اللَّهُ عَلِيمٌ بِذاتِ الصُّدُورِ . \r\nحكمت گرفتارى مسلمانان در روز احد ، آن بود كه اين گرفتارى معيارى بود كه مؤمن را از منافق جدا مىكرد و حقيقت هركدام را براى مردم ، و نه براى خدا ، آشكار مىساخت ؛ زيرا خداوند همهء اسرار را مىداند . بنابراين ، اثر آزمايش ، بر ايمان ، تسليم بودن و پاداش و مزد مؤمن افزوده مىشود و منافق آن‌گونه كه هست ، براى مردم آشكار مىگردد .\r\n\r\nرمز شكست\r\nاين‌كه انسان در طول زندگى خود ، به دور از نكبت‌ها و آسيب‌ها باشد ، حقيقتى به شمار مىرود كه از اذهان مردم ، بيگانه است . دشوارىها دل‌ها را پاكيزه و از زيان‌ها پيراسته مىسازد و شكيبايى در برابر مشكلات ، انسان را به اهداف و آرمان‌هايش مىرساند ؛ زيرا تجربه ثابت كرده است كه يك جنگجو ، يا سياستمدار ، يا تاجر ، يا دانشمند ، يا اديب ، يا كارگر و يا كشاورز جز در اثر پايدارى و شكيبايى در برابر دشوارىها ، به هدف خود دست نيافته است .\r\nاگر ما دربارهء راز شكست در زندگى تحقيق كنيم ، مىبينيم كه اين رمز ، همانا ضعف\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nو ترس از طولانى بودن راه و عدم تحمّل رنج‌ها و سختىهاى راه است . اين نكته را من در زندگى خويش تجربه كردم و در اثر شكيبايى و مقاومت به چيزهايى دست يافتم كه حتّى تصور برخى از آنها را نمىكردم و بايد از اين جهت ، خداى را سپاس بگويم . من تجربه كردم و يقين كردم كه شكيبايى معجزه مىكند و نيز دريافتم كه زيركى تنها در صورتى كارساز است كه با شكيبايى و پايدارى همراه باشد .\r\n إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ .  بسيارى از مفسّران گفته‌اند : مراد از اين آيه ، تيراندازانى هستند كه رسول خدا صلّى اللّه عليه و آله به آنان دستور داد كه در مواضع خود باقى بمانند تا مشركان را از پشت جبههء مسلمانان دفع كنند ؛ امّا آنان پس از آن‌كه پنداشتند كه مشركان شكست قطعى خورده‌اند ، مواضع خود را رها كردند . لكن از آن‌جا كه آيه از تيراندازان نام نمىبرد بنابراين عامّ است و تيراندازان و ديگر شكست‌خوردگان جنگ احد را شامل مىشود . البته عموم آيه تنها كسانى را شامل مىشود كه به خدا و پيامبرش ايمان داشتند و شكست خوردند ، و منافقان را دربر نمىگيرد ؛ زيرا خداوند مىگويد :  « وَ لَقَدْ عَفَا اللَّهُ عَنْهُمْ » .  چون خدا از منافقى كه بر نفاق اصرار مىورزد ، نمىگذرد ؛ نفاقى كه از شرك علنى بزرگ‌تر است . خلاصهء سخن آن‌كه ، كسانىكه در روز احد شكست خوردند ، به خدا و پيامبر صلّى اللّه عليه و آله ترديد نداشتند ، بلكه به سبب طمع و يا نداشتن صبر و پايدارى و عللى از اين‌گونه ، كه جز معصوم ، كسى ديگر از آن پاك و برى نيست ، فرار كردند . چنين افرادى را نبايد به نفاق نسبت داد و خداوند آنها را بخشود ، هرچند آنها دچار لغزش و گناه شده بودند .\r\nبرخى در تفسير اين سخن خدا :  « إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا »  گفته‌اند :\r\n« سبب اين‌كه شيطان بر آن مسلّط شد ، آن بود كه آنان پيش از احد ، گناهانى را مرتكب شده بودند » .\r\nاين سخن ، صرفا حدس است . نظريهء نزديك به صواب آن است كه واژهء « كسب »\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدر آيه ، اشاره به ترس و عدم شكيبايى مسلمانان است . وقتى كه شيطان ترس و بيم آنها را ديد ، از آن بهره برد و با نيرنگ به آنان وانمود كرد كه شكست خورده‌اند و اگر بپذيرند كه شكست خورده‌اند ، در امان و سلامت خواهند ماند .\r\nتمام مفسّران و سيره‌نويسان و مورّخان وحدت‌نظر دارند كه امام على عليه السّلام در زمرهء ثابت‌قدمان بود .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nهمانند كافران مباشيد\r\n\r\n[ سوره آل‌عمران ( 3 ) : آيات 156 تا 158 
  ]\r\nيا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا وَ قالُوا لِإِخْوانِهِمْ إِذا ضَرَبُوا فِي الْأَرْضِ أَوْ كانُوا غُزًّى لَوْ كانُوا عِنْدَنا ما ماتُوا وَ ما قُتِلُوا لِيَجْعَلَ اللَّهُ ذلِكَ حَسْرَةً فِي قُلُوبِهِمْ وَ اللَّهُ يُحْيِي وَ يُمِيتُ وَ اللَّهُ بِما تَعْمَلُونَ بَصِيرٌ ( 156 ) وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ لَمَغْفِرَةٌ مِنَ اللَّهِ وَ رَحْمَةٌ خَيْرٌ مِمَّا يَجْمَعُونَ ( 157 ) وَ لَئِنْ مُتُّمْ أَوْ قُتِلْتُمْ لَإِلَى اللَّهِ تُحْشَرُونَ ( 158 )\r\nاى كسانىكه ايمان آورده‌ايد ! همانند آن كافران مباشيد كه دربارهء برادران خود كه به سفر يا به جنگ رفته بودند ، مىگفتند : اگر نزد ما مانده بودند نمىمردند يا كشته نمىشدند . خدا اين پندار را چون حسرتى در دل آنها نهاد و خداست كه زنده مىكند و مىميراند و اوست كه اعمال شما را مىبيند . ( 156 )\r\nاگر در راه خدا كشته شويد يا بميريد ، آمرزش و رحمت خدا از آنچه در اين جهان گرد مىآوريد ، بهتر است . ( 157 )\r\nو اگر بميريد يا كشته شويد هرآينه در پيشگاه خداوند محشور مىشويد . ( 158 )\r\n\r\nواژگان\r\nالضرب فى الارض : گردش در زمين .\r\nغزّى : جمع ، و مفرد آن « غاز » [ به معناى جنگجو 
  ] ست .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nاعراب\r\nآنچه ذيل اين عنوان ، شايستهء بررسى است ، لام‌هايى است كه در آيات سه‌گانه به چشم مىخورد و اين لام‌ها شش‌تاست :\r\n1 . لام در  « لِإِخْوانِهِمْ »  از سخن خداى متعال كه مىگويد :  « وَ قالُوا لِإِخْوانِهِمْ » ،  براى بيان علّت است ، نه براى تبليغ ؛ يعنى همانند جملهء « ما قلت لك » نيست ، بلكه همانند جملهء « قلت ما قلت لأجلك » است . معناى آيه اين مىشود : كسانىكه دربارهء علّت مردن برادرانشان - كه در جنگ و يا سفر بودند - گفتند : اگر آنان با ما بودند ، نمىمردند و يا كشته نمىشدند . بنابراين ، « لام » براى تعليل است ؛ همانند « لام » آيهء 11 سورهء احقاف :  « وَ قالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْهِ » ؛  يعنى آنها به سبب ايمان كسانىكه ايمان آورده بودند ، گفتند : لو كان الإيمان خيرا . . . ؛ به گونه‌اى كه اگر مؤمنان ايمان نمىآوردند ، كافران اين سخن را نمىگفتند .\r\n2 . لام در اين سخن خدا :  « لِيَجْعَلَ اللَّهُ ذلِكَ حَسْرَةً فِي قُلُوبِهِمْ » ،  لام « كى » [ تعليل 
  ] است و فعل ، منصوب به « أن » مقدّره و مصدر ، مجرور به « لام » و متعلّق به  « لا تَكُونُوا »  است . معناى آيه چنين است : اى مسلمانان ! در سخن و عمل به‌سان كافران مباشيد ؛ زيرا عدم شباهت شما به آنان موجب حسرت آنها مىشود .\r\n3 . لام در  « وَ لَئِنْ قُتِلْتُمْ » ،  براى قسم و « ان » شرطيه است .\r\n4 . لام در  « لَمَغْفِرَةٌ » ،  در جواب قسم است ؛ امّا جواب « ان » شرطيه ، محذوف و جانشين آن ، جواب قسم است تا دلالت بر آن داشته باشد .\r\n5 . لام در  « وَ لَئِنْ مُتُّمْ » ،  همانند لام قبلى است .\r\n6 . لام در  « لَإِلَى اللَّهِ تُحْشَرُونَ »  نيز همانند لام در  « لَمَغْفِرَةٌ »  است .\r\n\r\nتفسير\r\n يا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا .  لفظ « الذين كفروا » عام است و هر\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nكافرى را شامل مىشود ؛ خواه منافق باشد كه كفر را پنهان و ايمان را اظهار كند و خواه كافر آشكار و مطلق باشد . لكن بسيارى از مفسّران گفته‌اند : مراد ، خصوص منافقان است ؛ چراكه اين آيات از ابتدا تا انتها دربارهء شرح احوال آنان است و نيز همين منافقان كشته شدن شهدا را وسيله‌اى براى توطئه و فتنه‌جويى قرار داده بودند . اين نظريه ، بعيد به نظر نمىرسد .\r\n وَ قالُوا لِإِخْوانِهِمْ ؛  يعنى آنچه مىخواستند به سبب مرگ برادران خود گفتند .\r\nبنابراين ، « لام » براى تعليل است و نه براى تبليغ به مخاطب ؛ زيرا شخص مرده مورد خطاب قرار نمىگيرد و ديگر آن‌كه منافقان گفتند : « لو كانوا ، كه ضمير جمع به « اخوان » برمىگردد ، عندنا ما ماتوا و ما قتلوا » [ فعل‌ها را به صورت غايب آوردند ، نه مخاطب 
  ] و نگفتند : « لو كنتم عندنا ما متّم و ما قتلتم » [ ؛ يعنى به صورت مخاطب نياوردند 
  ] .\r\n إِذا ضَرَبُوا فِي الْأَرْضِ أَوْ كانُوا غُزًّى لَوْ كانُوا عِنْدَنا ما ماتُوا وَ ما قُتِلُوا .  منافقان ، مرگ مسافر در سفر و كشته شدن جنگجو در جنگ را به خود سفر و جنگ ، نسبت مىدادند و نه به اجلى كه در نزد خدا نوشته شده است . خداوند مؤمنان را از داشتن چنين عقيده‌اى نهى مىكند ؛ زيرا اين باور ، پاسخى مثبت به دسيسه‌ها و هوس‌هاى منافقان به شمار مىرود . امّا اگر مؤمنان چنين سخنى را نگويند و مردن كسى را كه مىميرد و كشته شدن كسى را كه كشته مىشود - در خانه و يا در سفر ، در جنگ و يا در صلح - تنها به خداوند نسبت دهند ، در اين‌صورت ، نيرنگ منافقان و نيرنگبازان را در گلويشان خفه كرده و در دل‌هاى آنان حسرت و اندوه ايجاد نموده‌اند .\r\nمراد از « اخوة » در اين‌جا ، مطلق رابطه است ؛ خواه رابطهء نسبى باشد ، يا دوستى و يا همانندى در عقيده و اخلاق .\r\n لِيَجْعَلَ اللَّهُ ذلِكَ حَسْرَةً فِي قُلُوبِهِمْ .  خداوند مؤمنان را از همانندى به كافران ، چه در سخن و چه در عمل نهى كرد ؛ زيرا اين شباهت ، كافران را خوشحال و اهدافشان را برآورده مىسازد . امّا عدم شباهت به كافران ، موجب ناراحتى و خشم آنها مىشود .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n وَ اللَّهُ يُحْيِي وَ يُمِيتُ .  تمامى اجل‌ها در دست اوست و جنگ ، سفر و . . . هيچ تأثيرى در آن ندارد ؛ زيرا گاهى مسافر و جنگجو زنده مىماند ، درحالىكه شخصى كه در خانه است و يا در جنگ حضور ندارد ، مىميرد . اين آيه ردّ سخن منافقان است كه مىگويند : هريك از سفر و جنگ ، سبب مرگ است .\r\n وَ اللَّهُ بِما تَعْمَلُونَ بَصِيرٌ .  اين سخن تشويقى به فرمانبردارى از خدا و هشدارى است به كسانىكه در سخن و عمل ، به كافران اقتدا مىكنند .\r\n وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ لَمَغْفِرَةٌ مِنَ اللَّهِ وَ رَحْمَةٌ خَيْرٌ مِمَّا يَجْمَعُونَ .  هركس از حق و يا از خويش ، با شمشير ، يا قلم و يا زبانش دفاع كند و كشته شود ، در راه خدا كشته شده است . هركس براى زندگى ، يا دانش و يا هرچيزى كه به گونه‌اى به مردم سود مىرساند ، مبارزه و فداكارى كند و بميرد ، در راه خدا مرده است . هركس در راه خدا كشته شود و يا بميرد ، گناهانش آمرزيده مىشود و در دنيا و آخرت به مقام‌هاى بلندى خواهد رسيد .\r\n « خَيْرٌ مِمَّا يَجْمَعُونَ » .  معناى اين سخن خدا آن است كه براى انسان مؤمن سزاوار است كه چيزى را برگزيند كه هرچند [ رسيدن به آن موكول به 
  ] آينده است ؛ امّا هميشگى خواهد بود و آن ، مغفرت و رحمت خداست و چيزى را كه هرچند نقد است ، ولى از بين رفتنى است ، ترك كند و آن ، همان چيزى است كه شيفتگان لذّت و شهوت آن را گرد مىآورند .\r\n وَ لَئِنْ مُتُّمْ أَوْ قُتِلْتُمْ لَإِلَى اللَّهِ تُحْشَرُونَ .  سرنوشت انسان ، همين است ؛ خواه زندگى خويش را به سبب كشته شدن از دست دهد و يا هرسبب ديگرى . همچنين انسان به سبب كارهايى كه در قبل انجام داده است ، پاداش داده مىشود ؛ اگر عمل او خير باشد پاداش او خير و اگر شر باشد پاداش او شر خواهد بود . شخص خردمند خود را براى آن روز آماده مىكند و به باطل و گفتن « اگر و مگر » سرگرم نمىشود .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nاگر تندخو مىبودى\r\n\r\n[ سوره آل‌عمران ( 3 ) : آيات 159 تا 160 
  ]\r\nفَبِما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظًّا غَلِيظَ الْقَلْبِ لانْفَضُّوا مِنْ حَوْلِكَ فَاعْفُ عَنْهُمْ وَ اسْتَغْفِرْ لَهُمْ وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ ( 159 ) إِنْ يَنْصُرْكُمُ اللَّهُ فَلا غالِبَ لَكُمْ وَ إِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِهِ وَ عَلَى اللَّهِ فَلْيَتَوَكَّلِ الْمُؤْمِنُونَ ( 160 )\r\nبه سبب رحمت خداست كه تو با آنها اين‌چنين خوش‌خوى و مهربان هستى . اگر تندخو و سخت‌دل مىبودى از گرد تو پراكنده مىشدند . پس بر آنها ببخشاى و برايشان آمرزش بخواه و در كارها با ايشان مشورت كن و چون قصد كارى كنى بر خداى توكّل كن كه خدا توكّل‌كنندگان را دوست دارد . ( 159 )\r\nاگر خدا شما را يارى كند هيچ‌كس بر شما غلبه نخواهد كرد . و اگر شما را خوار دارد ، چه كسى از آن پس يارىتان خواهد كرد ؟ پس مؤمنان بايد كه بر خداى توكل كنند . ( 160 )\r\n\r\nواژگان\r\nاللّين فى المعاملة : مدارا كردن .\r\nفظّ : درشتى و تندخويى و اصل آن « فظظ » است .\r\nغليظ القلب : قلب تيره و با قساوتى كه هيچ‌چيز در آن اثر نمىكند .\r\nانفضّ القوم : قوم پراكنده شدند .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nاعراب\r\nنويسندهء مجمع البيان گفته است : مفسّران وحدت‌نظر دارند كه « ما » در جملهء  « فَبِما رَحْمَةٍ »  زايده است ؛ يعنى « فبرحمة » ؛ همانند اين سخن خدا :  « عَمَّا قَلِيلٍ »  كه به معناى « عن قليل » است .  « مِنْ بَعْدِهِ » ؛  يعنى « من بعد خذلانه » ( پس از آن‌كه خدا شخص را ذليل كند ) . آن‌گاه مضاف حذف شده است ؛ زيرا  « وَ إِنْ يَخْذُلْكُمْ »  بر آن دلالت مىكند .\r\n\r\nتفسير\r\n فَبِما رَحْمَةٍ مِنَ اللَّهِ لِنْتَ لَهُمْ .  خداوند در آيات پيشين ، اصحاب پيامبر صلّى اللّه عليه و آله را مخاطب قرار داده بود ، و اكنون خود آن حضرت را مخاطب قرار داده است . پيش‌تر گفته شد كه مسلمانان در روز احد ، فرمان پيامبر صلّى اللّه عليه و آله را مخالفت كردند . نتيجهء اين مخالفت و نافرمانى ، آن بود كه شكست بخورند و عقب‌نشينى كنند و پيامبر صلّى اللّه عليه و آله را در هنگامهء سختى رها نمايند ؛ چراكه جنگ در نزديكى پيامبر صلّى اللّه عليه و آله ادامه داشت تا آن‌جا كه دشمن به آن حضرت حمله كرد و او را مجروح ساخت ، دندان‌هاى ثناياى او را شكست و صورتش را زخمى كرد و خون از زخم‌هايش جارى شد ، درحالىكه همچنان با شمار اندكى مقاومت مىكرد و كسانى را كه فرار كرده بودند ، فرامىخواند و آنها به وى پاسخ نمىدادند .\r\nپس از آن‌كه جنگ به پايان رسيد ، مسلمانان به سوى پيامبر صلّى اللّه عليه و آله بازگشتند ؛ امّا پيامبر صلّى اللّه عليه و آله با آنان خشونت نكرد و ايشان را سرزنش ننمود ، درحالىكه آنها بيش از اين را مستحق بودند . حضرتش همه‌چيز را ناديده گرفت و به آنها خوشامد گفت و با خوش‌خويى و مهربانى با آنان سخن گفت . اين مهربانى و خوش‌خويى ، رحمتى از سوى خداوند ، به پيامبرش بود و نيز كمكى براى او تا بتواند خوددار و آرام باشد و اعصابش را كنترل نمايد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nوقتى خداوند پيامبرش را به سبب فروبردن خشم و خوش‌رفتارى با اصحابش درحالىكه آنان نافرمانى او را كرده بودند ، مدح مىكند ، پس خود او سزاوارتر است كه بندگان گناهكار خويش را ببخشايد و گشايشى در كار آنها پديد آورد . امام على عليه السّلام در توصيف بارى تعالى مىفرمايد : « كسى كه خشم ، او را از رحمتش بازنمىدارد » .\r\nهمچنين در دعايى كه روايت شده ، آمده است : « اى كسى كه رحمت او بر غضبش پيشى گرفته است ! » .\r\nآن‌گاه خدا حكمت نرمش خوش‌رفتارى پيامبرش را در خطابى كه با او دارد ، بيان مىكند :  وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ ؛  اگر تندخو و سخت‌دل مىبودى از گرد تو پراكنده مىشدند . دشمن دشنامت داد و قصد جانت را كرد ، در حالىكه مأموريت تو انجام نگرفته و رسالت تو منتشر نشده بود . مراد از بعثت پيامبر صلّى اللّه عليه و آله ، هدايت خلق به سوى حق بود ، و مردم جز به كسى كه دل‌هايشان به سوى او مايل است و در نزد او آرام مىگيرد ، گوش فرانمىدهند . و دل‌ها آرامش نمىيابند و گرايش ندارند مگر به قلبى مهربان و بزرگ همچون قلب محمّد صلّى اللّه عليه و آله كه تمامى مردم را فرامىگيرد و اين قلب ، به سبب نادانى نادان و يا ضعف ضعيف تنگ نمىشود . حتى آن حضرت دستور مىداد كه با حيوانات هم مهربانى كنند و مىفرمود : « وقتى مىخواهيد [ حيوانى را 
  ] ذبح كنيد ، خوب ذبح كنيد . بايد لبهء تيغ را تيز كنيد تا ذبح به راحتى انجام شود » . و فرمود : « [ حفظ و مهربانى به 
  ] هر جاندارى پاداش دارد » . خدا زن بدكاره‌اى را بخشيد ؛ زيرا وى سگى را كه از تشنگى نزديك به مردن بود ، نجات داد .\r\n فَاعْفُ عَنْهُمْ ؛  در مورد حق خودت ، آنها را ببخشاى ؛ چراكه آنها پيامبر صلّى اللّه عليه و آله را در هنگام سختى رها كردند و آن حضرت مجروح گرديد .  وَ اسْتَغْفِرْ لَهُمْ  و دربارهء حقوق خداى تعالى ، براى آنان طلب آمرزش كن ؛ چراكه آنها به سبب شكست و ترك جنگ ، فرمان خدا را مخالفت كردند . اين سخن خدا :  « فَاعْفُ عَنْهُمْ وَ اسْتَغْفِرْ لَهُمْ »  تلويحا دلالت بر آن دارد كه خدا از آنها گذشت و آنها را بخشيد و گرنه به پيامبرش\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nدستور نمىداد كه عفو را پيشه كند .\r\n وَ شاوِرْهُمْ فِي الْأَمْرِ .  فخر رازى گفته است : بسيارى از علما قائلند كه الف و لام در  « الْأَمْرِ »  براى استغراق نيست ، بلكه براى عهد است . آنچه در اين آيه معهود مىباشد جنگ و برخورد با دشمن است . بنابراين ، آيهء  « وَ شاوِرْهُمْ فِي الْأَمْرِ »  به جنگ اختصاص دارد . ساير مفسّران گفته‌اند : آيهء مزبور تمام امور دنيوى را شامل مىشود و نه امور ديگر را . آن‌گاه فخر رازى از شافعى نقل كرده است كه  « شاوِرْهُمْ »  در اين‌جا براى استحباب است و نه براى وجوب . و حكمت مشورت آن است كه دل‌ها را خرسند مىسازد و روح‌ها را آرامش مىبخشد . اين نظريه نزديك به صواب است ؛ زيرا معصوم از رأى و نظر غير معصوم هدايت نمىجويد .\r\nدر هرصورت ، عقيده و دستورات دينى از وحى الهى سرچشمه مىگيرد و كسى نمىتواند دربارهء آن اظهارنظر كند ، حتّى خود پيامبر صلّى اللّه عليه و آله ؛ زيرا او رساننده است و نه قانونگذار . ازاين‌رو ، خداوند خطاب به پيامبر صلّى اللّه عليه و آله مىگويد :  لَيْسَ لَكَ مِنَ الْأَمْرِ شَيْءٌ » ؛  « 1 » كار در دست تو نيست ،  « إِنَّما أَنْتَ مُنْذِرٌ ؛  « 2 » تو تنها يك هشداردهنده‌اى » .\r\n فَإِذا عَزَمْتَ فَتَوَكَّلْ عَلَى اللَّهِ ؛  يعنى هرگاه به سبب مشورت و يا سبب ديگر بر انجام دادن كارى تصميم گرفتى ، آن را به مرحلهء اجرا بگذار ؛ بدين ترتيب كه با تكيه به كمك خداى يكتا در به دست آوردن پيروزى ، تجهيزات و نيرو براى خود آماده ساز .\r\n إِنْ يَنْصُرْكُمُ اللَّهُ فَلا غالِبَ لَكُمْ .  البته يارى كردن خدا به اسباب و عللى بستگى دارد كه خدا آنها را وسيله براى رسيدن به پيروزى قرار داده است .\r\nيكى از علل پيروزى علاوه بر توكّل بر خدا ، آماده كردن نيروست كه در آيهء 60 سورهء انفال بدان اشاره شده است :  « وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ » . \r\n وَ إِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِهِ .  خداوند افراد پستى را كه هيچ‌گاه بر\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 128 .\r\n( 2 ) . رعد ( 13 ) آيهء 7 .\r\n","page_name":" 311 ","page_number":311},
  {"content":"\r\n\r\nكار خير اتحاد نمىكنند ، ذليل و خوار مىسازد . خداى متعال در آيهء 46 سورهء انفال فرمود :  « وَ لا تَنازَعُوا فَتَفْشَلُوا وَ تَذْهَبَ رِيحُكُمْ ؛  اختلاف نكنيد كه شكست مىخوريد و ابّهت شما مىرود » .\r\nخلاصهء سخن آن‌كه آماده كردن نيرو بدون داشتن اخلاص ، سودى ندارد . آن‌سان كه در جنگ حنين براى مسلمانان چنين شد : « در روز حنين ، آن‌گاه كه انبوهى لشكرتان شما را به شگفت آورده بود ، ولى براى شما سودى نداشت و زمين با همهء فراخىاش بر شما تنگ شد و بازگشتيد و به دشمن پشت كرديد » . « 1 » همچنين ، اخلاص بدون آماده كردن نيرو ، سودى ندارد . . .\r\n « با توكل زانوى اشتر ببند » \r\n. كسى كه هم اخلاص داشته باشد و هم نيرو آماده كند ، شكست نمىخورد ؛ زيرا خدا با اوست .\r\n\r\nمحمّد و راز عظمت او\r\nپدر پيامبر صلّى اللّه عليه و آله ، عبد اللّه به قصد تجارت به سوى شام رفت و در اين زمان ، پيامبر صلّى اللّه عليه و آله در شكم مادر بود . عبد اللّه در بازگشت از شام ، نزد دايىهاى خويش ، بنى نجار ، در مدينه رفت و در آن‌جا بيمار شد و از دنيا رفت . او براى فرزندش از مال دنيا تنها پنج شتر ، يك گله گوسفند و كنيزى به نام بركة الحبشية - كه كنيه‌اش امّ ايمن و دايهء پيامبر و از جملهء مربّيان دورهء طفوليت او بود - برجاى گذاشت .\r\nچنان‌كه گفته‌اند : پيامبر صلّى اللّه عليه و آله در مكّه ، در عام الفيل ، در ماه ربيع الاول مطابق با ماه هشتم ميلادى ( اوت ) سال 570 ميلادى ولادت يافت .\r\n\r\nدايه و سرپرست پيامبر\r\nچند روزى پيامبر را ثوبيه ، كنيز عمويش ابو لهب و آن‌گاه حليمهء سعديه شير داد .\r\n63 سال زندگى كرد : 53 سال در مكّه و ده سال در مدينه . در شش سالگى مادرش وفات\r\n\r\n\r\n","description":"","footnote":"\r\n( 1 ) . توبه ( 9 ) آيهء 26 .\r\n","page_name":" 312 ","page_number":312},
  {"content":"\r\n\r\nكرد ، و در هشت سالگى جدّش از دنيا رفت و سرپرستى او را عمويش ابو طالب عهده‌دار شد و تا آخرين نفس از او دفاع كرد . پيامبر 42 سال با ابو طالب زندگى كرد .\r\n\r\nخصوصيات ظاهرى پيامبر\r\nقامت او نه خيلى بلند و نه خيلى كوتاه بود . سرى بزرگ ، صورتى گرد ، پيشانى پهن ، ابروانى تقريبا به‌هم پيوسته داشت كه ميان آن دو ، رگى بود كه هرگاه خشمناك مىشد باد مىكرد و قرمز مىشد . چشمان سياه داشت و مژهء چشمان او بلند بود .\r\nبينىاش اندكى انحنا داشت . لبش زيبا بود . دهان بزرگ و محاسن پرپشت داشت . موى سرش مجعّد و مواج ، گردنش كشيده ، سينه‌اش فراخ ، دستانش بلند و ساق‌هايش باريك بود . رنگ صورت وى سفيد متمايل به قرمز بود و عضله‌هاى پيچيده داشت ، به گونه‌اى كه بدنش ، شل و وارفته نبود .\r\nهنگامى كه خشمگين مىشد ، صورتش سرخ مىشد . وقتى كه غمگين مىشد ، محاسنش را بسيار لمس مىكرد . زمانى كه سخن مىگفت با تمام دست خود اشاره مىكرد . وقتى به شگفت مىآمد دست را برمىگرداند ، و هنگامى كه غرق در سخن گفتن مىشد ، كف دست راست را به انگشت ابهام چپ مىزد . چيزى را كه خوش نمىداشت از آن روى برمىگرداند . وقتى عطسه مىزد صورتش را مىپوشانيد . وقتى مىخنديد دندان‌هايش نمايان مىگرديد و بيش از هركس تبسّم داشت . غذا از هرچه كه به دست مىآورد بهره مىجست و هرچه را كه نمىيافت ، كسى را براى تهيهء آن مجبور نمىكرد . وقتى طعامى وجود نداشت صبر مىكرد تا آن‌جا كه از گرسنگى سنگ بر شكم خود مىبست . گاه ، يك ماه بر آن حضرت مىگذشت و چيزى را كه با آن نان تهيه كند ، نمىيافت . كسى را مىفرستاد تا از يهودى نسيه بخرد ؛ امّا يهودى قبول نمىكرد و مىگفت : محمّد صلّى اللّه عليه و آله نه كشاورزى دارد و نه شيرى [ دامدارى 
  ] پس چه كسى مىتواند بدهىاش را بپردازد ؟\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nدر يك زمان ، دو پيراهن ، دو عبا ، دو قبا و دو كفش نداشت . حصيرى داشت كه شب‌ها بر آن مىخوابيد و روزها فرش مىكرد و بر آن مىنشست و آن‌قدر روى آن حصير خوابيد كه اثرش بر پهلوى مبارك پديدار شد . حضرت بالشى از پوست داشت كه از ليف خرما پر شده بود . وقتى مىخوابيد ، دستش را زير صورت مىگذاشت . كفش خود را تعمير مىكرد و پيراهنش را وصله مىزد . بر الاغ سوار مىشد . اين ، در حالى بود كه تمامى ثروت جزيرة العرب در اختيار او بود ؛ لكن همان‌گونه كه آن اعرابى وى را ستود ، او چنان بخشش مىكرد كه گويا از تنگدستى نمىهراسد .\r\n\r\nپيامبر و فقر\r\nاز عنوان ، چنان برنيايد كه پيامبر صلّى اللّه عليه و آله فقر را دوست مىداشت و بدان راضى بود ؛ ابدا چنين نيست ، بلكه او از فقر به خدا پناه مىبرد و مىگفت : « پروردگارا ! پناه مىبرم به تو از فقر ، و كمبود و خوارى . . . و نيز از ناتوانى و تنبلى . و به تو پناه مىبرم كه به كسى ستم كنم و يا خود مورد ستم قرار گيرم » . پيامبر صلّى اللّه عليه و آله نه فقر را دوست داشت و نه بدان راضى بود . امّا مادام كه انسان در جامعه‌اى زندگى كند كه در آن تنگدستان وجود دارند ، بهترين نظام آن است كه شخص حاكم در كنار فقرا قرار گيرد و در خوردن ، لباس و مسكن ، ميان خود و آنان مساوات برقرار كند . ستم و گناهى بالاتر از اين نيست كه حاكم سير باشد و در ميان رعيّت او حتّى يك گرسنه وجود داشته باشد .\r\nامير مؤمنان على عليه السّلام فرمود : « خدا بر پيشوايان عادل واجب كرده است كه خود را با مستضعفان همسان سازند تا رنج فقر بر فقير ، آن‌چنان تأثير نكند كه به هلاكت وى بينجامد » . و نيز آن حضرت فرمود : « آيا خود را قانع سازم كه به من گفته شود :\r\nامير مؤمنان و در مشكلات روزگار با آنان شركت نداشته باشم » .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nمراتب دعوت پيامبر\r\nپيامبر صلّى اللّه عليه و آله نخست خويشاوندان نزديك خود را انذار كرد و اين هنگامى بود كه آيهء 214 سورهء شعراء نازل شد :  « وَ أَنْذِرْ عَشِيرَتَكَ الْأَقْرَبِينَ » ؛  خويشاوندانت را بترسان . پيامبر صلّى اللّه عليه و آله وليمه‌اى ترتيب داد و آنها را دعوت كرد و به آنان گفت : « كدام‌يك از شما در امر دعوت مرا كمك مىكند تا برادر ، وصى و جانشين من در ميان شما باشد » . هيچ‌كدام از آنان سخن پيامبر را قبول نكردند ، مگر علىّ بن ابى طالب عليه السّلام كه گفت : « من اى رسول خدا ! » . پيامبر دست در گردن او انداخت و گفت : « اين ، برادر من ، وصى من و جانشين من در ميان شماست . سخن او را گوش كنيد و از او اطاعت نماييد » . خويشاوندان او خندان و استهزاكنان از جا برخاستند و به ابو طالب مىگفتند : به تو دستور داد كه از فرزندت اطاعت كنى و به سخن او گوش فرادهى . « 1 »\r\nآن‌گاه پيامبر صلّى اللّه عليه و آله جامعهء عرب و نيز آنان را كه پيام او بدان‌ها رسد ، از گذشتگان و آيندگان ، فراخواند :  « وَ ما أَرْسَلْناكَ إِلَّا كَافَّةً لِلنَّاسِ ؛  « 2 » تو را براى تمامى مردم فرستاديم » .\r\nامّا ديگر پيامبران ، تنها به سوى قوم خود و اهل زمان خود فرستاده شده بودند . از اين‌رو ، نوح ، ابراهيم ، هود ، صالح ، موسى و ديگر پيامبران تنها مخاطبين خود را به ايمان فرامىخواندند و مىگفتند :  « يا قَوْمِ »  امّا خطاب حضرت محمّد تمامى انسان‌ها را از هرنژاد و زبان و از هرسرزمين و زمان كه بودند ، دربر مىگرفت :  « قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً ؛  « 3 » بگو : اى مردم ! من به سوى تمامى شما از سوى خدا\r\n\r\n\r\n","description":"","footnote":"\r\n( 1 ) . اين حديث را طبرى در تفسير و نيز در تاريخ خود ( چاپ قديم ) روايت كرده است . همچنين ثعلبى در تفسير خود و نسائى در خصائص . محمّد حسنين هيكل آن را در كتاب حياة محمّد ، چاپ اوّل ، ذكر نموده ، لكن در چاپ دوم ، آن را حذف كرده است . ( اعيان الشيعه ، ص 98 ، چاپ 1950 ) .\r\n( 2 ) . سبأ ( 34 ) آيهء 28 .\r\n( 3 ) . اعراف ( 7 ) آيهء 158 .\r\n","page_name":" 315 ","page_number":315},
  {"content":"\r\n\r\nفرستاده شدم » . پيامبر به پادشاهان زمين و از جمله به كسرى ، قيصر و . . . نامه فرستاد و آنها را به رسالت خود دعوت كرد .\r\n\r\nراز عظمت پيامبر\r\nمحمّد صلّى اللّه عليه و آله بشر بود و كسى كه او را به صفتى از صفات خداوند وصف كند ، به خدا و پيامبرش كافر شده است . لكن تمامى انسان‌ها از آدم تا آخرين فرزندان او ، همانند محمّد صلّى اللّه عليه و آله نيستند و انسان عظيم ، كسى است كه محمّد صلّى اللّه عليه و آله به عظمت و فضيلت او اعتراف كند ؛ بدين ترتيب كه نام او را مشخص كند و يا صفتى را به‌طور كلّى بيان كند كه آن شخص را نيز دربر گيرد ؛ مانند اين‌كه فرموده است : « بهترين مردم كسى است كه سودش از همه بيشتر به مردم برسد » .\r\nرمز عظمت محمّد صلّى اللّه عليه و آله در آن بود كه بار همهء مردم را به دوش مىكشيد ، و بار خود را به ديگرى از نزديكان يا غير نزديكان تحميل نمىكرد . او بيوه‌زنان و مسكينان را همراهى مىكرد و نيازهاى آنها را برآورده مىساخت . او دربانى براى خود قرار نداد و به هركسى ، خواه دوست و خواه دشمن ، توجه مىكرد و براى او احترام و اهميت قائل بود .\r\nاين سخنان را [ دربارهء پيامبر صلّى اللّه عليه و آله 
  ] نه از روى عاطفه مىگويم و نه از محيط و تربيت الهام گرفتم ، بلكه از سخن خداوند برگرفتم كه مىگويد :  « وَ ما أَرْسَلْناكَ إِلَّا رَحْمَةً لِلْعالَمِينَ ؛  « 1 » و نفرستاديم تو را جز آن‌كه مىخواستيم به مردم جهان رحمتى ارزانى داريم » . معناى اين آيه آن است كه اهمّيّت و توجّه پيامبر تنها به نزديكان و پيروانش محدود نمىشد ، بلكه تمامى مردمان اعمّ از دوستان و دشمنان ، را چونان نعمت آب و هوا ، دربر مىگرفت . قوم او ، دندان‌هاى ثنايايش را شكستند و چهره‌اش را مجروح كردند ؛ امّا او مىگفت : « بار خدايا ! قومم را هدايت كن كه آنان نادانند » . بنابراين ، تنها به\r\n\r\n\r\n","description":"","footnote":"\r\n( 1 ) . انبيا ( 21 ) آيهء 107 .\r\n","page_name":" 316 ","page_number":316},
  {"content":"\r\n\r\nخواستن هدايت آنها بسنده نكرد ، بلكه در پيشگاه خدا به سبب جهل و نادانى آنان ، عذر خواست .\r\nشگفتى ندارد اگر محمّد صلّى اللّه عليه و آله براى خود خشمناك نشود و براى خود چيزى از اموال دنيا را جمع‌آورى نكند ، بلكه اگر چنين كند ، جاى شگفتى است . چراكه اين اخلاق براى كسى كه مبعوث شده تا مكارم اخلاق را به كمال رساند و تمامى مردم را براى تصديق خود و رسالت خود فراخواند ، امرى حتمى و واجب است . تصديق محمّد صلّى اللّه عليه و آله جز تصديق عدل و احسان و ايمان به او جز ايمان به حق و انسانيت نيست ، نه اين‌كه ايمان به شخص و ذات او باشد .\r\nمردى آن حضرت را صدا زد : اى آقاى ما و فرزند آقاى ما و اى بهترين ما و فرزند بهترين ما ! پيامبر صلّى اللّه عليه و آله فرمود : « شيطان شما را فريب ندهد . من محمّد ، بنده و فرستادهء خدا هستم . به خدا سوگند ! دوست ندارم كه مرا بالاتر از آن مقامى كه دارم ، وصف كنيد » . اصحاب پيامبر صلّى اللّه عليه و آله وقتى مىديدند وى بر آنها وارد مىشود ، از جا برنمىخاستند ، با اين‌كه وى محبوب‌ترين مردم نزد آنان بود ؛ زيرا مىدانستند كه پيامبر اين كار آنها را دوست نمىدارد . همچنين او دوست نداشت اصحابش پشت سر او حركت كنند و اگر فردى چنين مىكرد ، دست او را مىگرفت و وادارش مىكرد تا در كنارش راه برود .\r\nاخلاق محمّد صلّى اللّه عليه و آله اين‌گونه بود . هيچ‌كس از مردم ، چنين اخلاقى ندارد . اخلاق او بيانگر و منعكس‌كنندهء حقيقت اسلام بود . بنابراين ، هر دعوت‌كنندهء به اسلام كه از سيرهء پيامبرش پيروى نكند و از سنّت او تجاوز كند ، فردى نيرنگباز و حيله‌گر خواهد بود ؛ خواه خود وى اين را احساس كند ، و يا بپندارد و مردم نيز اين پندار را داشته باشند كه او مقدّس‌ترين مقدّسان است .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nخيانت‌ناپذيرى پيامبران\r\n\r\n[ سوره آل‌عمران ( 3 ) : آيات 161 تا 164 
  ]\r\nوَ ما كانَ لِنَبِيٍّ أَنْ يَغُلَّ وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ ( 161 ) أَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ ( 162 ) هُمْ دَرَجاتٌ عِنْدَ اللَّهِ وَ اللَّهُ بَصِيرٌ بِما يَعْمَلُونَ ( 163 ) لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولاً مِنْ أَنْفُسِهِمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ ( 164 )\r\nهيچ پيامبرى را شايسته نيست كه خيانت كند و هركه به چيزى خيانت كند آن را در روز قيامت با خود آورد . سپس جزاى عمل هركس به تمامى داده خواهد شد و بر كسى ستمى نرود . ( 161 )\r\nآيا آن‌كس كه به راه خشنودى خدا مىرود ، همانند كسى است كه موجب خشم او مىشود ؟ و مكان او جهنّم و آن سرانجام بد است . ( 162 )\r\nاين دو گروه را نزد خدا درجاتى است گوناگون و او به كارهايشان آگاه است . ( 163 )\r\nخدا بر مؤمنان انعام فرمود آن‌گاه كه از خودشان در ميان خودشان پيامبرى مبعوث كرد تا آياتش را بر آنان بخواند و پاكشان سازد و كتاب و حكمتشان بياموزد ، هرچند از آن پيش در گمراهى آشكارى بودند . ( 164 )\r\n\r\nواژگان\r\nغلّ الرّجل : به فتح غين ، يعنى خيانت كرد و چنين فردى « غلول » ناميده مىشود و\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمراد در اين‌جا ، دزدى از غنيمت جنگ پيش از تقسيم آن است . « غلّ » به ضمّ غين ، به معناى طوق و تشنگى و « غلّ » به كسر غين ، به معناى غش و كينه است .\r\nباء : برگشت . « بوّء له مكانا ؛ مكانى را براى او آماده كرد » ؛ زيرا او به سوى آن مكان بازمىگردد .\r\nيزكّيهم : آنان را پاك سازد .\r\n\r\nاعراب\r\n « ما كانَ لِنَبِيٍّ أَنْ يَغُلَّ » .  برخى گفته‌اند : اصل آن ، « ما كان نبىّ لأن يغلّ » بوده است .\r\nآن‌گاه ، لام از  « أَنْ يَغُلَّ »  به واژهء « نبى » منتقل شده است . ما ضرورتى براى اين نقل نمىبينيم و مصدر تأويل يافته از  « أَنْ يَغُلَّ »  به عنوان اسم  « كانَ »  است . و «  لنبي  » متعلق به محذوف و خبر كان و تقدير آن ، چنين است : « ما كان الغلّ حاصلا أو صفة لنبىّ » درست مانند « ما كان لنا أن نكذب » ؛ يعنى دروغگويى براى ما حاصل و يا صفتى براى ما نيست .  « وَ إِنْ كانُوا »  « ان » مخفّفهء از ثقيله و غير عامل است ؛ زيرا عمل نكردن « ان » در اين صورت ، بسيار است . لام در  « لَفِي »  براى فرق ميان « ان » مخفّفه و « ان » نافيه است .\r\n\r\nتفسير\r\n وَ ما كانَ لِنَبِيٍّ أَنْ يَغُلَّ .  «  يغلّ  » به صيغهء معلوم خوانده شده است ؛ يعنى پيامبر نه در غنيمت خيانت مىكند و نه در چيزهاى ديگر ، چنان‌كه جاهلان گمان آن را دارند . به صيغهء مجهول نيز خوانده شده كه معنايش چنين مىشود : بر هيچ‌كس جايز نيست كه در غنيمت به پيامبر صلّى اللّه عليه و آله خيانت كند .\r\nدر بسيارى از تفاسير آمده است : انگيزه‌اى كه باعث شد تيراندازان مكان خود را ترك كنند و پشت [ جبهه 
  ] مسلمانان را خالى بگذارند ، اين بود كه آنان مىترسيدند مبادا پيامبر از غنايم جنگى ، سهمى براى آنان قائل نشود و بگويد : هركس هرچه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبردارد ، از آن اوست . ازاين‌رو ، پيامبر صلّى اللّه عليه و آله به آنها گفت : « آيا گمان مىكنيد كه من به شما خيانت مىكنم ؟ » لذا آيه نازل شد . البته لفظ آيه احتمال چنين معنايى را مىدهد ، چنان‌كه سياق آيه نيز آن را تأييد مىكند ؛ چراكه آيه در واقعهء احد نازل شد .\r\nدر هرحال ، آنچه ما به‌طور كلّى و با صرف‌نظر از اسباب نزول ، از آيه استفاده مىكنيم آن است كه انبيا معصومند و امكان ندارد كه خيانت از آنان واقع شود ؛ زيرا فردى راستگو ، مادام كه راستگوست ، امكان ندارد دروغ از او صادر شود ، و گرنه راستگو نخواهد بود . شيرين مادام كه شيرين است ، امكان ندارد تلخ باشد . مگر اين‌كه اشيا به ضدّ خود نامگذارى شوند كه در آن صورت ، معيارهاى تشخيص از بين خواهند رفت .\r\n وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ ؛  يعنى اگر كسى خيانت كند و چيزى را بدزدد ، در روز قيامت با گناه آن وارد محشر مىشود و كيفر آنچه را انجام داده است ، بدون كم و كاست دريافت مىدارد و در حضور خلايق رسوا مىشود . برخى گفته‌اند : فرد خائن در حالى [ به محشر 
  ] مىآيد كه همان چيزى را كه دزديده ، به همراه دارد ؛ به عنوان مثال : كسى كه شترى را بدزدد ، روز قيامت در حالى مىآيد كه همان شتر را بر گردنش حمل مىكند . و گفته‌اند اين مطلب ، مستند به روايتى طولانى از رسول خدا صلّى اللّه عليه و آله است . اگر اين روايت درست باشد ، كنايه از به دوش كشيدن گناهى است كه شخص در دنيا مرتكب شده است ، و نه حمل اسباب گناه . در اين‌صورت ، اين آيه نظير آيهء 123 سورهء نساء است :  « مَنْ يَعْمَلْ سُوءاً يُجْزَ بِهِ وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً ؛  هركس مرتكب كار بدى شود جزايش را ببيند و جز خدا براى خويش دوست و ياورى نيابد » .\r\n\r\nشگفت‌آفرينى اسلام\r\nكسى كه تاريخ مسلمانان را جستجو كند ، مىبيند كه تعاليم قرآن و سنّت پيامبر صلّى اللّه عليه و آله\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nكار خود را كرده و اثر خود را بر دل‌هاى بسيارى از مسلمانان گذاشته است ، تا آن‌جا كه مجموعه‌اى ايجاد كرده كه مكارم اخلاق در آنان تجلّى يافته است ؛ مكارم اخلاقى كه پيامبر صلّى اللّه عليه و آله براى تكميل آن مبعوث شد ؛ مثلا سربازى ساده در ارتش مسلمانان ، به مال‌هاى گران‌بهاى دشمن دست مىيابد و آن را به فرمانده خويش تحويل مىدهد تا به بيت المال بيفزايد ، بدون آن‌كه نفسش او را وسوسه كند كه مقدارى از آن را براى خود بردارد .\r\nابن اثير در كتاب تاريخ خود مىگويد : هنگامى كه مسلمانان ، مدائن را فتح كردند ، فرماندهى ارتش با سعد بن ابى وقاص بود . وى به عمر بن مقرن دستور داد تا غنايم را از سربازها تحويل بگيرد . چنين مأمورى را [ در آن زمان 
  ] صاحب الإقباض [ تحويل‌دار 
  ] مىناميدند . در ميان سربازانى كه به عمر بن مقرن مراجعه كردند ، مردى بود كه دو مجسمه را به وى تحويل داد تا آنها را به ديگر غنايم ضميمه كند . مجسمهء اوّل ، اسبى بود كه از طلا ساخته شده و به زمرّد و ياقوت زينت يافته بود و بر آن اسب ، پهلوانى سوار بود كه تاجى از گوهر داشت . مجسمهء دوم ، شترى از نقره بود كه با ياقوت تزيين‌شده و لجامى داشت كه به طلا آراسته شده بود و كسرى [ پادشاه ايران 
  ] هردو مجسمه را بر تاج خود مىنهاد .\r\nهنگامى كه صاحب الاقباض [ تحويل‌دار 
  ] آن دو مجسمه را ديد به حيرت افتاد و گفت : ما همانند آنها را نديده‌ايم . [ ارزش 
  ] تمامى غنايمى كه در نزد ماست معادل اين دو مجسمه نمىشود ، بلكه از آنها كمتر است . سپس به آن مرد گفت : تو كه هستى ؟ او گفت : من خود را نه به تو معرّفى مىكنم و نه به هيچ‌كس ديگر ، تا مرا ستايش كند ؛ لكن من تنها خدا را ستايش مىكنم و به پاداش او خشنود هستم و چيزى جز پاداش او را نمىخواهم . آن‌گاه راهش را در پيش گرفت و رفت . صاحب الاقباض [ تحويل‌دار 
  ] كسى را مأمور تعقيب او كرد تا نزد يارانش رسيد . آن مرد ، از آنان پرسيد : اين مرد كيست ؟ آنان گفتند : عامر بن عبد قيس .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاين حكايت به افسانه بيشتر شباهت دارد تا به واقعيت ؛ اما اسلام وقتى قلب پاكى را بيابد ، شگفتى مىآفريند ؛ نظير بذر سالم و مرغوب در زمين شايسته و پاك . لكن زمين بد ، هرگز محصول خوب نمىدهد ، حتّى اگر بذر آن خوب باشد و بسيار نيز آبيارى شود :  « وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً ؛  « 1 » سرزمين خوب ، گياه آن به فرمان پروردگارش مىرويد و زمين بد جز اندك گياهى از آن پديد نمىآيد » .\r\n أَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ .  اين آيه نظير آيهء 28 سورهء ص است : « آيا كسانى را كه ايمان آورده‌اند و كارهاى شايسته كرده‌اند ، همانند فسادكنندگان در زمين قرار دهيم ؟ يا پرهيزگاران را چون گناهكاران ؟ » امام على عليه السّلام فرمود : « چه‌قدر فرق است ميان دو عمل : عملى كه لذّت آن مىرود و پيامدهاى آن باقى مىماند و عملى كه رنج آن از بين مىرود و پاداش آن باقى مىماند » . و نيز فرمود : « حقّ ، سنگين و گواراست و باطل ، سبك و بدعاقبت » ؛ بدين معنا كه چشيدن حق تلخ لكن پايان آن نيكوست و چشيدن باطل شيرين ولى پايانش بد است . كدامين پايان و سرنوشت ، بدتر از خشم جبّار و عذاب جهنّم است .\r\n هُمْ دَرَجاتٌ عِنْدَ اللَّهِ وَ اللَّهُ بَصِيرٌ بِما يَعْمَلُونَ .  ضمير « هم » هم به كسانىكه در پى رضاى خداوند هستند ، برمىگردد و هم به كسانىكه موجبات خشم او را فراهم مىسازند . معناى آيه اين است كه فرمانبرداران در فرمانبرى متفاوتند : برخى در راه خدا جهاد مىكنند و برخى در خانه‌هاى خود مىنشينند و ضررى هم نمىزنند .\r\nهمچنين گناهكاران نيز در نافرمانى متفاوتند : برخى مرتكب جنايت مىشوند و برخى مرتكب خلاف . بر اين اساس ، بايد فرمانبرداران در پاداش و گناهكاران در كيفر با يكديگر تفاوت داشته باشند .\r\n لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ يَتْلُوا عَلَيْهِمْ آياتِهِ \r\n\r\n\r\n","description":"","footnote":"\r\n( 1 ) . اعراف ( 7 ) آيهء 57 .\r\n","page_name":" 322 ","page_number":322},
  {"content":"\r\n\r\n وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ .  اين آيه ، نظير آيهء 129 سوره بقره است . در هرصورت ، اين آيه مطالب زير را دربر دارد :\r\n1 . پيامبر ، احسانى است از خدا به خلق ؛ زيرا پيامبر آنان را از نادانى به سوى آگاهى ، از ذلّت به سوى كرامت و از معصيت و مجازات خدا به سوى طاعت و پاداش او ، سوق مىدهد .\r\n2 . اين احسان الهى به عرب دوچندان شد ، زيرا محمّد صلّى اللّه عليه و آله از آنان است و تمام امّت‌ها به آن حضرت افتخار مىكنند .\r\n3 . پيامبر آيات خدا را كه بر وحدانيّت ، قدرت ، علم و حكمت او دلالت دارد ، بر آنها تلاوت مىكند .\r\n4 . پيامبر مردم را از پليدىهاى شرك و بت‌پرستى و افسانه‌ها و خرافات و نيز تقليدهاى زيان‌آور و عادت‌هاى زشت ، پاك مىكند .\r\n5 . كتاب را به آنان مىآموزد ؛ يعنى همان قرآنى كه آنها را متّحد ساخت ، زبانشان را حفظ و آنها را به فراگيرى دانش و مكارم اخلاق تشويق كرد . همچنين پيامبر به آنها حكمت مىآموزد و حكمت ، قرار دادن هرچيز در جاى خود است . برخى گفته‌اند :\r\nمراد از حكمت در اين‌جا « فقه » است . بهترين تفسير اين آيه ، همان است كه جعفر بن ابى طالب به نجاشى ، پادشاه حبشه گفت و آن ، چنين است :\r\n« اى پادشاه ! ما قومى نادان بوديم ، بت‌ها را مىپرستيديم ، گوشت مردار مىخورديم ، كارهاى زشت انجام مىداديم ، صلهء رحم به‌جا نمىآورديم ، حقّ همسايگى را رعايت نمىكرديم ، نيرومند ما حقّ ضعيف را مىخورد . . . ما بر همين وضعيت بوديم ، تا اين‌كه خداوند پيامبرى را از ميان خود ما مبعوث كرد . نسب ، صداقت ، امانت و پاكدامنى او را مىشناسيم . او ما را به سوى خداى يگانه فراخواند تا به وحدانيّت او ايمان بياوريم و او را پرستش كنيم و از سنگ‌ها و بت‌هايى كه ما و پدران ما مىپرستيديم ، دست برداريم . او ما را به راستگويى ، اداى امانت ، صلهء رحم ،\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nحسن همجوارى ، خوددارى از ريختن خون و ارتكاب محرّمات دستور داد . او ما را از كارهاى زشت ، سخن دروغ ، خوردن مال يتيم ، نسبت دادن زن‌هاى شوهردار به زنا ، نهى كرد . همچنين پيامبر صلّى اللّه عليه و آله به ما دستور داد تا خدا را بپرستيم و چيزى را شريك او قرار ندهيم و نيز به ما فرمان داد كه نماز بگزاريم ، زكات بدهيم و روزه بگيريم » .\r\nگزيدهء سخن اين‌كه ، حضرت محمّد صلّى اللّه عليه و آله ، هويت انسانى ، سياسى و مدنى را به عرب ارزانى داشت ؛ اگر او نبود عرب‌ها نه تاريخى ذكر شدنى داشتند و نه اثرى ستودن .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nمصايب انسان\r\n\r\n[ سوره آل‌عمران ( 3 ) : آيات 165 تا 168 
  ]\r\nأَ وَ لَمَّا أَصابَتْكُمْ مُصِيبَةٌ قَدْ أَصَبْتُمْ مِثْلَيْها قُلْتُمْ أَنَّى هذا قُلْ هُوَ مِنْ عِنْدِ أَنْفُسِكُمْ إِنَّ اللَّهَ عَلى كُلِّ شَيْءٍ قَدِيرٌ ( 165 ) وَ ما أَصابَكُمْ يَوْمَ الْتَقَى الْجَمْعانِ فَبِإِذْنِ اللَّهِ وَ لِيَعْلَمَ الْمُؤْمِنِينَ ( 166 ) وَ لِيَعْلَمَ الَّذِينَ نافَقُوا وَ قِيلَ لَهُمْ تَعالَوْا قاتِلُوا فِي سَبِيلِ اللَّهِ أَوِ ادْفَعُوا قالُوا لَوْ نَعْلَمُ قِتالاً لاتَّبَعْناكُمْ هُمْ لِلْكُفْرِ يَوْمَئِذٍ أَقْرَبُ مِنْهُمْ لِلْإِيمانِ يَقُولُونَ بِأَفْواهِهِمْ ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ ( 167 ) الَّذِينَ قالُوا لِإِخْوانِهِمْ وَ قَعَدُوا لَوْ أَطاعُونا ما قُتِلُوا قُلْ فَادْرَؤُا عَنْ أَنْفُسِكُمُ الْمَوْتَ إِنْ كُنْتُمْ صادِقِينَ ( 168 )\r\nو آيا هنگامى كه آسيبى به شما رسيد كه شما خود دو چند آن رسانده بوديد ، گفتيد : اين آسيب از كجا رسيد ؟ بگو : از جانب خودتان . هرآينه خدا بر هرچيزى تواناست . ( 165 )\r\nآنچه در روز برخورد آن دو گروه به شما رسيد ، به اذن خدا بود تا مؤمنان را بشناسد . ( 166 )\r\nو آنان را نيز كه نفاق ورزيدند ، بشناسد . به آنها گفته مىشد : بياييد در راه خدا كارزار كنيد يا به دفاع بپردازيد . مىگفتند : اگر يقين داشتيم كه جنگى درمىگيرد ، با شما مىآمديم . آنان به كفر نزديك‌ترند تا به ايمان . به زبان چيزهايى مىگويند كه بر دل اعتقاد ندارند و خدا به آنچه در دل نهفته مىدارند آگاه‌تر است . ( 167 )\r\nبه آنان‌كه از جنگ بازايستادند و دربارهء برادران خود گفتند كه اگر سخن ما را شنيده بودند كشته نمىشدند ، بگو : اگر راست مىگوييد ، مرگ را از خود برانيد . ( 168 )\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nاعراب\r\nهمزه در  « أَ وَ لَمَّا »  براى استفهام انكارى است و « واو » براى عطف و معطوف عليه محذوف و تقدير آن ، « أفعلتم ما فعلتم و لمّا اصابتكم . . . » است . گفته شده كه  « لَمَّا »  در اين‌جا ظرف و به معناى « حين » و يا « اذ » است و محلّ آن با فعل  « قُلْتُمْ »  منصوب مىباشد . جملهء  « أَصابَتْكُمْ »  به سبب اضافهء  « لَمَّا »  مجرور است .  « أَنَّى »  در اين‌جا به معناى « كيف » و محل آن مرفوع و خبر مقدّم و  « هذا »  مبتداى مؤخّر ، و جمله ، مفعول براى  « قُلْتُمْ »  است . « ما » در  « ما أَصابَكُمْ »  مبتداى اوّل و  « فَبِإِذْنِ اللَّهِ »  متعلق به محذوف و خبر براى مبتداى دوم است كه در تقدير ، « هو كائن بإذن اللّه » مىباشد . جمله‌اى كه از مبتداى دوم و خبر آن تشكيل مىشود ، خبر براى مبتداى اوّل است .  « لِيَعْلَمَ »  منصوب به « أن » مقدره و مصدر ، مجرور به لام و متعلق به همان محذوفى است كه  « فَبِإِذْنِ اللَّهِ »  متعلق بدان بود . جملهء  « تَعالَوْا »  نايب فاعل براى « قيل » است و جملهء  « قاتِلُوا »  بدل اشتمال از جملهء  « تَعالَوْا » .  [ در جملهء 
  ]  « الَّذِينَ قالُوا لِإِخْوانِهِمْ » ،   « الَّذِينَ »  محلا مرفوع و بدل براى واو  « يَكْتُمُونَ »  است . جملهء  « وَ قَعَدُوا »  حال براى واو « قالوا » است .\r\n\r\nتفسير\r\n أَ وَ لَمَّا أَصابَتْكُمْ مُصِيبَةٌ  يوم احد  قَدْ أَصَبْتُمْ مِثْلَيْها  يوم بدر  قُلْتُمْ أَنَّى هذا ؛  يعنى گفتيد : چگونه اين مصيبت به ما رسيد ، درحالىكه ما در راه خدا پيكار مىكنيم . توضيح آيه بدين ترتيب است كه واقعهء بدر در سال دوم هجرت و واقعهء احد در سال سوم آن رخ داد . مسلمانان در بدر پيروز شدند ؛ هفتاد نفر از مشركان را كشتند و هفتاد نفر از آنها را به اسارت گرفتند . همچنين مسلمانان در جنگ احد ، در ابتداى جنگ پيروز شدند و لكن در مرحلهء دوم شكست خوردند ؛ زيرا چنان‌كه پيش‌تر گفته شد ، تيراندازان با فرمان رسول خدا صلّى اللّه عليه و آله مخالفت كردند و مشركان در احد ، هفتاد نفر از\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمسلمانان را كشتند .\r\nاگر ما پيروزى مسلمانان در بدر و پيروزى مشركان در احد را با يكديگر مقايسه كنيم ، طرف مسلمانان رجحان دارد ؛ زيرا آنها هفتاد تن از مشركان را كشتند و هفتاد تن ديگر را به اسارت گرفتند ؛ هفتاد كشته در برابر هفتاد كشته ، باقى مىماند هفتاد اسير .\r\nبنابراين ، چرا در دل‌هاى منافقان و برخى از مسلمانان ترس ايجاد شده است و چرا مىپرسند : چگونه مشركان در روز احد پيروز شدند با اين‌كه آنها دشمنان خدا هستند ؟ چرا منافقان پيروزى مسلمان در بدر را ناديده مىگيرند ، با اين‌كه اين پيروزى دو برابر پيروزى مشركان در احد بود .\r\n قُلْ هُوَ مِنْ عِنْدِ أَنْفُسِكُمْ .  اين آيه ، پاسخ سخن كسانى است كه مىگفتند : « اين آسيب از كجا رسيد ؟ » . معناى آيه اين است كه سبب آنچه به شما رسيد ، خودتان بوديد . رأى رسول خدا صلّى اللّه عليه و آله آن بود كه در مدينه بمانند و به سوى احد نيايند ؛ لكن شما جز خارج شدن از مدينه را نپذيرفتيد . وقتى پيامبر صلّى اللّه عليه و آله به همراه شما خارج شد ، به تيراندازان دستور داد كه در مواضع خود بمانند ؛ ولى آنان اين مواضع را به طمع غنيمت ، ترك كردند . خلاصهء سخن اين‌كه اين سخن خداى تعالى :  « هُوَ مِنْ عِنْدِ أَنْفُسِكُمْ »  كاملا همانند اين سخن خداوند متعال است :  « ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ » . \r\n وَ ما أَصابَكُمْ يَوْمَ الْتَقَى الْجَمْعانِ فَبِإِذْنِ اللَّهِ .  مراد از « اليوم » ، روز احد و از  « الْجَمْعانِ » ،  مسلمانان و مشركان است . مراد از « اذن الله » ، علم خداوند متعال است ، چنان‌كه در آيهء  « فَأْذَنُوا بِحَرْبٍ مِنَ اللَّهِ » ؛   « فَأْذَنُوا »  به معناى « اعلموا » ( بدانيد ) است . در اين‌جا جايز نيست كه « اذن » به معناى اباحه باشد ؛ زيرا خدا قتل مسلمان را براى كافر ، مباح نمىكند .\r\n  وَ لِيَعْلَمَ الْمُؤْمِنِينَ . وَ لِيَعْلَمَ الَّذِينَ نافَقُوا .   آسيبى كه در روز احد به مسلمانان رسيد ، فايده‌هايى دربر داشت . از جملهء آنها اين‌كه خداوند براى مردم آشكار كرد كه او\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبه ايمان مؤمنان و نفاق منافقان آگاهى دارد ؛ چراكه [ ماهيت 
  ] منافقان ، پيش از واقعهء احد ، براى مردم آشكار نبود و از مؤمنان تشخيص داده نمىشدند . در اين واقعه ، چهرهء واقعى آنها براى مردم آشكار شد . بر اين اساس ، مراد از علم خدا ، آشكار شدن علم او به معلوم و مشخص شدن معلوم از غير آن است ، نه اين‌كه خداوند ، قبل از واقعهء احد علم نداشته و پس از آن ، علم پيدا كرده است ؛ زيرا خدا پيش از وجود اشيا به آنها علم دارد . پيش‌تر در آيهء 141 سورهء آل عمران ، به اين موضوع اشاره شد .\r\n وَ قِيلَ لَهُمْ تَعالَوْا قاتِلُوا فِي سَبِيلِ اللَّهِ أَوِ ادْفَعُوا .  خداوند آشكار نكرده كه اين جمله را چه كسى به منافقان گفته و سخن را به صيغهء مجهول بيان كرده است . همچنين منافقان را نام نبرده ، بلكه با ضمير غايب به آنان اشاره نموده است . لكن بسيارى از مفسّران گفته‌اند : عبد اللّه بن ابى در روز احد همراه سيصد جنگجو با پيامبر صلّى اللّه عليه و آله بيرون آمد و در بين راه ، وى و همراهانش بازگشتند و از جنگ سر باززدند . آنان اين كار را بدان سبب كردند كه اراده‌هاى مسلمانان را سست و از جنگ در كنار پيامبر صلّى اللّه عليه و آله منصرفشان كنند . . . عبد اللّه ابو جابر انصارى به منافقان گفت : چرا بازمىگرديد ؟ اگر دين داريد براى دين خود بجنگيد و اين معناى  « قاتِلُوا فِي سَبِيلِ اللَّهِ »  است ، و اگر دين نداريد ، از خود ، خانواده و اموالتان دفاع كنيد و اين معناى  « أَوِ ادْفَعُوا »  است . مورخان اين ننگ ابن ابىّ و همراهانش و نيز سخنى كه عبد اللّه ابو جابر انصارى به آنان گفت را بيان كرده‌اند . البته لفظ آيه نيز بر عمل آنها و بر سخنى كه انصارى به آنها گفت ، منطبق مىشود ؛ لكن آيه نه نام كسانىكه چنين كارى را انجام دادند ، ذكر كرده است و نه نام گوينده را .\r\nدرهرحال ، منافقان به اين گوينده مؤمن پاسخ مىدهند :  قالُوا لَوْ نَعْلَمُ قِتالًا لَاتَّبَعْناكُمْ ؛  يعنى كار ميان مسلمانان و مشركان از حدّ مانور و نمايش قدرت و عرض اندام تجاوز نمىكند و هرگز به مرحلهء جنگ و كشتار نمىرسد و اگر مطمئن شويم هنوز سخن ، سخن منافقان است كه جنگ ناگزير به وقوع مىپيوندد ، در آن صورت\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nدر كنار شما خواهيم جنگيد . برخى گفته‌اند : هدف منافقان از اين سخن ، آن بوده است كه رويارويى مسلمانان با مشركان ، باتوجه به برترى نيروهاى دشمن در ساز و برگ و تعداد نفرات ، خودكشى به شمار مىرود . ظاهر آيه ، احتمال هردو معنا را مىدهد ؛ لكن معناى اوّل نزديك‌تر به دلالت لفظ است .\r\n هُمْ لِلْكُفْرِ يَوْمَئِذٍ أَقْرَبُ مِنْهُمْ لِلْإِيمانِ .  منافقان با اين سخن كه ما نمىدانيم آيا جنگ به وقوع مىپيوندد و يا نه ، مىخواستند نفاق خود را پنهان سازند و از تهمت‌ها به دور مانند . اما اين سخن آنان ، نفاقشان را آشكارتر و آنها را به مشركان نزديك‌تر مىسازد ؛ زيرا سخن مزبور به نفع مشركان است و اراده‌ها را در جنگيدن در كنار رسول خدا صلّى اللّه عليه و آله سست و ضعيف مىكند .\r\n يَقُولُونَ بِأَفْواهِهِمْ ؛  به زبان چيزهايى مىگويند : اگر بدانيم جنگ رخ مىدهد از شما تبعيت مىكنيم .  ما لَيْسَ فِي قُلُوبِهِمْ ؛  لكن در دل‌هايشان چنين چيزى نيست ، بلكه در آن ، نفاق و دروغ است .  وَ اللَّهُ أَعْلَمُ بِما يَكْتُمُونَ ؛  خداوند به كفر آنها به خود و پيامبرش داناتر است . امام على عليه السّلام فرمود : « زبان مؤمن در وراى قلب وى و قلب منافق در وراى زبان اوست » ؛ بدين معنا كه مؤمن آنچه را در دل دارد مىگويد ؛ زيرا سخنى را نمىگويد مگر آن‌كه به آن معتقد باشد . اما زبان منافق ، از قلب او پيروى نمىكند ، بلكه پيرو منافع شخصى اوست و سخنى را بر زبان مىراند كه مطابق با منافعش باشد .\r\n الَّذِينَ قالُوا لِإِخْوانِهِمْ وَ قَعَدُوا لَوْ أَطاعُونا ما قُتِلُوا ؛  منافقان گفتند : اگر كسانىكه در روز احد در كنار پيامبر كارزار كردند ، از ما اطاعت مىكردند و با پيامبر صلّى اللّه عليه و آله نمىرفتند ، هيچ‌كدام از آنها كشته نمىشد ، همان‌گونه كه ما كشته نشديم ؛ زيرا با پيامبر نرفتيم . در اين‌باره ، پيش‌تر در تفسير آيهء 156 از همين سوره سخن گفتيم .\r\n قُلْ فَادْرَؤُا عَنْ أَنْفُسِكُمُ الْمَوْتَ إِنْ كُنْتُمْ صادِقِينَ .  ابدا چنين نيست . كسى كه از مرگ بگريزد ، نمىتواند از آن نجات يابد و كسى كه خواستار بقا باشد هرگز بدان دست\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nنيابد . امام على عليه السّلام فرمود : « مرگ ، جستجوگرى فعّال است . نه مقيم از دست او جان به درمىبرد و نه فرارى مىتواند او را ناتوان كند . بهترين مرگ ، شهادت است . سوگند به آن كسى كه جان فرزند ابو طالب در دست اوست ! هزار ضربهء شمشير بر من از مردن روى بستر آسان‌تر است » .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nزندگان جاويد\r\n\r\n[ سوره آل‌عمران ( 3 ) : آيات 169 تا 171 
  ]\r\nوَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ( 169 ) فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلاَّ خَوْفٌ عَلَيْهِمْ وَ لا هُمْ يَحْزَنُونَ ( 170 ) يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ ( 171 )\r\nكسانى را كه در راه خدا كشته شده‌اند مرده مپندار ، بلكه زنده‌اند و نزد پروردگارشان به ايشان روزى مىدهند . ( 169 )\r\nاز فضيلتى كه خدا نصيبشان كرده است شادمانند . و به آنها كه در پىشان هستند و هنوز به آنها نپيوسته‌اند بشارت مىدهند كه بيمى بر آنها نيست و اندوهگين نشوند . ( 170 )\r\nآنان را مژدهء نعمت و فضل خدا مىدهند و خدا پاداش مؤمنان را تباه نمىكند . ( 171 )\r\n\r\nاعراب\r\n « أَحْياءٌ »  خبر مبتداى محذوف و در تقدير « هم أحياء » است . جملهء  « يُرْزَقُونَ »  صفت  « أَحْياءٌ »  مىباشد .  « فَرِحِينَ »  حال براى واو  « يُرْزَقُونَ »  است .  « يَسْتَبْشِرُونَ »  عطف بر  « فَرِحِينَ »  است و عطف فعل بر اسم جايز ؛ زيرا اين فعل به معناى اسم معطوف عليه است ؛ يعنى « فرحين و مستبشرين » .  « أَلَّا خَوْفٌ عَلَيْهِمْ » ،  « ان » مخففهء از ثقيله است و\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاسم آن ضمير شأن محذوف و خبرش جملهء  « أَلَّا خَوْفٌ عَلَيْهِمْ »  مىباشد . مصدرى كه از « أن » و مدخول آن ساخته مىشود ، محلا مجرور است ، بنابراين‌كه بدل اشتمال از  « بِالَّذِينَ لَمْ يَلْحَقُوا بِهِمْ »  باشد و نيز جايز است كه محلا منصوب باشد ، بنابراين‌كه مفعول لأجله براى  « يَسْتَبْشِرُونَ »  باشد .\r\n\r\nتفسير\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ .  هر خردمندى مورد خطاب  « لا تَحْسَبَنَّ »  است . و مراد از  « الَّذِينَ قُتِلُوا فِي سَبِيلِ اللَّهِ »  هر كسى است كه در راه خدا كشته شده باشد ؛ خواه در حضور رسول خدا صلّى اللّه عليه و آله به شهادت رسيده باشد و يا قبل و بعد از آن حضرت . ظاهر آيه آن است كه شهيدان هم‌اكنون زنده‌اند ، نه اين‌كه خداوند آنها را با ديگران در روز قيامت زنده مىكند . و نيز آيه دلالت دارد كه شهيدان ، حقيقتا زنده‌اند و نه مجازا ، همچون نام نيك و غيره . اين ظاهر آيه است و بر ما واجب است كه به همين ظاهر اعتماد كنيم ؛ زيرا براى عدول از آن ، نه دليل عقلى وجود دارد و نه دليل نقلى ؛ چراكه حيات در دست خداست ؛ به هركه بخواهد و در هرزمان كه بخواهد ، مىبخشد .\r\nآيه ، رد آشكارى است بر منافقانى كه مىگفتند : اصحاب محمّد صلّى اللّه عليه و آله خودكشى مىكنند و به سعادت نمىرسند .\r\nما دين و امّتى را نمىشناسيم كه به اندازهء اسلام ، مقام شهيدان راه حق و عدالت را بالا ببرد . پيامبر خدا صلّى اللّه عليه و آله فرمود : « صبح و شام كردن در راه خدا از دنيا و آنچه در آن مىباشد ، بهتر است » . و نيز فرمود : « بهشت در سايهء نيزه‌هاست » . البته نيزه‌هايى كه ظلم و ستم و شر و باطل را از بين مىبرد . از ديدگاه اسلام ، كسانىكه در راه حق شهيد مىشوند [ در عظمت و احترام 
  ] با حق مساوىاند ؛ زيرا كسى كه زندگى خويش را براى حق فدا مىكند ، تقديس او تقديس خود حق است .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n فَرِحِينَ بِما آتاهُمُ اللَّهُ مِنْ فَضْلِهِ .  خوشحالى شهيدان از فضل و نعمت خدا از دو جهت است : اوّلا ، آنان از اين نعمت لذّت مىبرند . ثانيا ، اين فضل ، نشان‌دهندهء رضاى خداوند است كه آنها به سبب آن ، زندگى خود را فدا كردند ؛ درست مانند هديهء دوست كه دوستى او را مىنماياند .\r\n وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ .  هر مؤمنى آنچه براى خود دوست دارد ، براى برادر دينىاش نيز دوست دارد ؛ لكن گاه شرايط اقتضا نمىكند و اسباب رسيدن به اين هدف فراهم نمىشود . كسانىكه در راه خدا شهيد شده‌اند ، برادرانى دينى دارند كه نام و نشان آنان را نمىدانند . اين برادران كه در ايمان و اخلاص كمتر از شهدا نيستند ، پس از شهادت آنان در دنيا زنده مانده‌اند .\r\nهنگامى كه شهيدان ، فضل و نعمت خدا را به خود مىبينند ، شادمان مىشوند و به برادران برجاىماندهء خويش - كه در ايمان و اخلاص و جهاد شيوهء ايشان را داشته‌اند - بشارت مىدهند كه به‌زودى به شهيدان خواهند پيوست و به همان فضل و كرامتى كه شهدا بدان رسيده‌اند ، آنان نيز نايل خواهند شد .\r\nاين آيه ، آشكارا دلالت دارد كه شهدا پيش از برپا شدن قيامت زنده‌اند ؛ زيرا بشارتى كه آنان به برادران زندهء خود مىدهند ، در حال حاضر صورت گرفته است ، نه اين‌كه در آينده تحقق پيدا خواهد كرد .\r\n يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ .  ممكن است بپرسند : چرا واژهء  « يَسْتَبْشِرُونَ »  و واژهء  « فَضْلٍ »  تكرار شده است ؟\r\nپاسخ : شهيدان سه‌گونه خوشحالى دارند : نخستين خوشحالى به سبب نعمتى است كه خود بدان دست يافته‌اند و اين سخن خدا بدان اشاره دارد :  « فَرِحِينَ بِما آتاهُمُ اللَّهُ مِنْ فَضْلِهِ » .  دومين خوشحالى براى برادرانى است كه آنها را مىشناسند و آنان هنوز به شهيدان نپيوسته‌اند و به اين موضوع ، سخن خداوند اشاره دارد :  « يَسْتَبْشِرُونَ بِالَّذِينَ لَمْ يَلْحَقُوا بِهِمْ » .  سومين خوشحالى براى همهء مؤمنان است ؛ خواه آنها را بشناسند و يا\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nنشناسند ، شهيد باشند و يا نباشند . به اين مطلب ، خداوند در ضمن سخن خود اشاره كرده است :  « يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ . . . » .  دليل بر اين‌كه سومين خوشحالى شهيدان براى همهء مؤمنان است ، اين سخن خداوند مىباشد :  « وَ أَنَّ اللَّهَ لا يُضِيعُ أَجْرَ الْمُؤْمِنِينَ » . \r\nدومين سؤال اين است : خداوند واژهء  « فَضْلٍ »  را به واژهء « نعمة » عطف كرده است و عطف اقتضا مىكند كه ميان معطوف و معطوف عليه تفاوت وجود داشته باشد ؛ اين تفاوت چيست ؟\r\nفخر رازى پاسخ داده است كه « نعمت » ، پاداشى است كه شخص در برابر عمل خود استحقاق آن را دارد ؛ امّا  « فَضْلٍ » ،  تفضّلى است كه خدا آن را از باب كرامت مىبخشد و نه به سبب استحقاق .\r\nپاسخ فخر رازى ، نشان آن است كه گرايش او در جواب ، مبتنى بر پذيرش تفاوت ميان اين دو واژه است ، درحالىكه ما فرقى ميان سخن گوينده‌اى كه مىگويد : « انعم علىّ » و سخن گوينده‌اى كه مىگويد : « تفضّل علىّ » نمىبينيم . درست آن است كه بگوييم : برخى از مترادفات به برخى ديگر عطف مىشود و براى صحت اين عطف ، تنها اختلاف لفظى كافى است و از اين عطف به نام « عطف تفسير » ياد مىشود .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nفرمان‌بران دعوت خداوند و پيامبر\r\n\r\n[ سوره آل‌عمران ( 3 ) : آيات 172 تا 175 
  ]\r\nالَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَ اتَّقَوْا أَجْرٌ عَظِيمٌ ( 172 ) الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ ( 173 ) فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ ( 174 ) إِنَّما ذلِكُمُ الشَّيْطانُ يُخَوِّفُ أَوْلِياءَهُ فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ ( 175 )\r\nاز ميان آن كسانىكه پس از زخم خوردن باز هم فرمان خدا و رسولش را اجابت كردند ، آنان كه نيكوكار باشند و از خداى بترسند مزدى بزرگ دارند . ( 172 )\r\nكسانىكه مردم گفتندشان كه مردم براى جنگ با شما گردآمده‌اند ، از آنها بترسيد و اين سخن بر ايمانشان بيفزود و گفتند :\r\nخدا ما را بسنده است و چه نيكو ياورى است . ( 173 )\r\nپس از جنگ بازگشتند ، درحالىكه نعمت و فضل خدا را با خود داشتند و هيچ آسيبى به آنها نرسيده بود . اينان به راه خشنودى خدا رفتند و خدا را بخشايشى عظيم است . ( 174 )\r\nآن شيطان است كه در دل دوستان خود بيم مىافكند . اگر ايمان آورده‌ايد از آنها مترسيد ، از من بترسيد . ( 175 )\r\n\r\nواژگان\r\nقرح : به فتح قاف به معناى زخم و به‌ضمّ قاف ، چنان‌كه گفته شده ، دردى است كه در اثر زخم پديد مىآيد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nاعراب\r\n « الَّذِينَ اسْتَجابُوا » ،   « الَّذِينَ »  در محلّ رفع و مبتداست .  « لِلَّذِينَ »  در  « لِلَّذِينَ أَحْسَنُوا »  متعلّق به محذوف و خبر مقدّم و  « أَجْرٌ »  مبتداى مؤخّر مىباشد و جمله ، خبر براى  « الَّذِينَ اسْتَجابُوا »  است . « من » در  « مِنْهُمْ »  براى بيان است و نه براى تبعيض ؛ زيرا كسانىكه خدا و رسولش را اجابت كردند ، همگى نيكوكار هستند .  « الَّذِينَ قالَ لَهُمُ النَّاسُ » ،   « الَّذِينَ »  بدل از  « لِلَّذِينَ أَحْسَنُوا »  است و  « ذلِكُمُ »  مبتدا و  « الشَّيْطانُ »  عطف بيان ، و جمله  « يُخَوِّفُ أَوْلِياءَهُ »  خبر .  « خافُونِ »  در اصل « خافونى » بوده و « ياء » به سبب تخفيف حذف شده است .\r\n\r\nتفسير\r\n الَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَ اتَّقَوْا أَجْرٌ عَظِيمٌ .  در كتاب‌هاى سيره و تفسير آمده است : پس از آن‌كه جنگ احد پايان يافت ، مشركان به مكّه روى آوردند . در بين راه دربارهء آنچه در احد اتفاق افتاده بود ، انديشيدند و پشيمان شدند و يكديگر را ملامت كردند . گروهى گفتند : ما باقى مسلمانان را از بين نبرديم . ممكن است آنان به‌زودى گرد هم آيند و بار ديگر به ما حمله كنند . ازاين‌رو ، تصميم گرفتند به جنگ با محمّد صلّى اللّه عليه و آله و اصحابش بازگردند .\r\nوقتى اين خبر به پيامبر رسيد ، بلافاصله به سازمان‌دهى نيروهاى خود پرداخت و منادى از سوى او ندا درداد : « كسى با ما بيرون نيايد مگر آنان‌كه ديروز با ما بودند » . لذا گروهى از مسلمانان ، علىرغم اين‌كه مجروح بودند ، در اطراف پيامبر صلّى اللّه عليه و آله گرد آمدند و راه افتادند تا اين‌كه در حمراء الاسد اردو زدند و به انتظار ابو سفيان و مشركان همراه او نشستند . حمراء الاسد حدود هشت مايل از مدينه فاصله دارد . اين مانور مسلمانان نتيجه داد ؛ زيرا وقتى مشركان از گرد آمدن دوبارهء مسلمانان آگاه شدند ، ترسيدند و به\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nسرعت به سوى مكّه شتافتند و مسلمانان ، سرافراز به مدينه بازگشتند .\r\n الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ .  مراد از اوّلين واژهء « ناس » ، كسانى هستند كه نمىخواستند در كنار پيامبر صلّى اللّه عليه و آله در جنگ شركت كنند و همين گروه بودند كه وقتى پيامبر به مؤمنان دستور داد كه ديگربار براى رويارويى با مشركان آماده شوند ، به مؤمنان گفتند : « مردم براى جنگ با شما گرد آمده‌اند ، از آنها بترسيد » . مراد از دومين واژهء « ناس » مشركانى هستند كه مىخواستند بار دوم به مسلمانان حمله كنند .\r\nمعناى آيه اين است كه مؤمنان ، علىرغم زخم‌هاى شديد و خونين ، نداى پيامبر صلّى اللّه عليه و آله را لبّيك گفتند و آمادهء رويارويى با ابو سفيان و سپاه او شدند و به گروهى كه مىخواستند در دل‌هاى آنان ايجاد ترس كنند و به آنان گفتند : شما با محمّد صلّى اللّه عليه و آله نياييد ؛ زيرا دشمن قوىتر از شماست ، توجّهى نكردند ، بلكه اين سخن موجب افزايش ايمانشان به خدا و اعتمادشان به وعدهء او گرديد . اينان ، فرمان رسول خدا صلّى اللّه عليه و آله را اطاعت كردند و مصمّم شدند با مشركان پيكار كنند ؛ حال نتيجهء آن هرچه باشد . آنان فرمان‌بردارى و تصميم خود را با اين عبارت بيان مىكردند :  « حَسْبُنَا اللَّهُ وَ نِعْمَ الْوَكِيلُ » . \r\nآرى ، مؤمن اين‌گونه انسجام درونى مىيابد و با ايمان خويش ، پيوند پيدا مىكند و از كشته شدن ، اسارت ، رنج و شكنجه نمىترسد . مردى از بنى عبد الأشهل گفت : من و برادرم در جنگ احد در كنار رسول خدا صلّى اللّه عليه و آله حضور داشتيم و مجروح شديم . هنگامى كه از سوى پيامبر صلّى اللّه عليه و آله اعلام شد كه مسلمانان به منظور تعقيب كردن دشمن بيرون آيند ، ما هم به همراه پيامبر صلّى اللّه عليه و آله بيرون آمديم . جراحت من سطحىتر از برادرم بود ، لذا وقتى كه عقب مىماند ، من او را حمل مىكردم .\r\n فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ .  مؤمنان به گونه‌اى كه پيامبر دستور داده بود ، همراه حضرت عازم حمراء الاسد شدند ؛ لكن در آن‌جا با دشمن برخورد نكردند و زيان و نيرنگى از\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nدشمن نديدند . معناى  « لَمْ يَمْسَسْهُمْ سُوءٌ »  نيز همين است ؛ چراكه دشمنان وقتى از تجمّع مسلمانان آگاه شدند ، ترسيدند و به ديار خود بازگشتند . پس از منصرف شدن آنها از جنگ ، مسلمان‌ها با كسب نعمت‌هايى فراوان به سوى خانواده‌هاى خود بازگشتند ؛ نعمت‌هايى از قبيل سلامتى ، اطاعت خدا و پيامبر او ، ايجاد رعب در قلب دشمن و نام نيك . كدام نعمت بالاتر از اين است كه خداوند از آنان با عظمت ياد كرده و اين فضيلت را در لوح محفوظ و نيز در كتاب خود ، كه آيات آن را مردم دنيا تا روز قيامت مىخوانند ، براى آنها ثبت كرده است .\r\n إِنَّما ذلِكُمُ الشَّيْطانُ يُخَوِّفُ أَوْلِياءَهُ فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ . \r\nهركس خدا را اطاعت كند از اولياى اوست و هركس از شيطان فرمان ببرد از اولياى او . خداوند ، اولياى خود را به نيكى دستور مىدهد و بدان تشويق مىكند و نيز آنان را از بدى بازمىدارد و از آن مىترساند . اما شيطان بر خلاف خداوند ، دوستان خود را به بدى دستور مىدهد و بدين وسيله آنان را مىفريبد و نيز آنها را از كارهاى خير بازمىدارد و از آن مىترساند . حافظ مفسّر ، محمّد بن احمد كلبى در تفسير التّسهيل گفته است : در اين‌جا مراد از شيطان ، ابو سفيان يا فرستادهء او و يا ابليس است .\r\nسخن فردى كه به مؤمنان گفت : « مردم براى جنگ با شما آماده شده‌اند ؛ از آنها بترسيد » از چيزهايى است كه شيطان القا كرده بود و از اين طريق مردم را مىترساند .\r\nبنابراين ، جز دوستان و فرمان‌برداران او به اين سخن گوش فرانمىدهند . امّا اين سخن ، ايمان و فداكارى اولياى خدا را در راه اسلام و پيامبر آن مىافزايد . بنابر آنچه گفته شد ، معناى  « الشَّيْطانُ يُخَوِّفُ أَوْلِياءَهُ »  آن است كه وقتى شيطان آنها را بترساند ، از وى اطاعت مىكنند ؛ لكن اولياى خدا از شيطان نمىترسند . معناى  « فَلا تَخافُوهُمْ »  اين است كه از مشركان نهراسيد ؛ زيرا آنان اولياى شيطان هستند . او مىخواهد آنها را منبع رعب و وحشت قرار دهد و آنان را در تصويرى نيرومند و هراس‌آفرين ، مىنماياند تا\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nايشان فضاى جامعه را در اختيار گيرند و در زمين فساد برانگيزانند . . . [ امّا 
  ] انسان مؤمن جز از خدا نمىهراسد .\r\n\r\nشيطان ، گدا و طرّاح\r\nشيطان نام‌هاى بسيارى دارد كه برخى از آنها چنين است : ملعون ، رانده‌شده ، اغواكننده و فريب‌دهنده . نيز مىتوان او را گدا و سائل ناميد ؛ زيرا او بر در قلب مىايستد تا آن را به سوى خود جلب كند و با كمال نرمى و ملايمت در قلب را مىكوبد و اجازهء ورود مىخواهد . اگر به وى اجازه داده نشود ، با سخنان شيرين به زارى و چرب‌زبانى مىپردازد و كافى است كه در قلب خويش را به مقدار اندك بگشايى و اگر اين كار را كردى او داخل مىشود و چنتهء گمراهى ، نيرنگ و توهّم و فريب خود را بيرون مىآورد و به تحريف و زشت جلوه دادن حقايق و زيبا نشان دادن و تحسين كارهاى زشت مىپردازد . عمل نيكو را زشت ، جهاد را كفر ، صلح حق‌طلبان را جنگ ، منكر را معروف و معروف را منكر جلوه مىدهد . خائن را لباس مصلح و مخلص را لباس مفسد مىپوشاند و از اين‌گونه نيرنگ‌ها و گمراهىها .\r\nسودمندترين وسيلهء شيطان براى رسيدن به منافع خود ، اين است كه مردم را از نيروى دوستان خويش مىترساند ؛ دوستانى كه آرزوهاى او را برآورده مىسازند و هدف‌هاى وى را تحقق مىبخشند . شيطان طرّاح و مهندس است و نيروهاى او ، پيروان او هستند كه فساد و گمراهى را در زمين پراكنده مىسازند .\r\nاز اين‌رو ، شيطان ، مقام اولياى خود را بزرگ جلوه مىدهد و راه نفوذ و حكومت را برايشان آماده مىسازد و لباس عزّت و قدرت بر اندام آنها مىپوشاند تا صدايى بر ضدّ آنان بلند نشود و كسى انديشهء نابودى آنها را در سر نپروراند تا در نتيجه ، با تضعيف آنها ، قدرت شيطان ضعيف شده و اميدش با قطع آثار اوليايش از بدى و فساد بريده شود .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nخلاصهء سخن آن‌كه كسى كه از اهل فساد و گمراهى بترسد و با يكى از آنان سازش كند ، در حقيقت ، با خود فساد و گمراهى سازش ، و پيمان دوستى و برادرى ميان خود و شيطان را امضا كرده است و اين ، معيار دقيقى براى تشخيص مدعى ايمان و خوف خدا از كسى است كه شيطان را دوست مىگيرد و طاعت او را بر طاعت خدا ترجيح مىدهد . بزرگ‌ترين دليل بر اين موضوع ، سخن خداوند است :  « فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ ؛  از آنها نترسيد ، از من بترسيد ، اگر مؤمن هستيد » . معناى آيه چنين است : كسى كه جهاد با اهل فساد و گمراهى را به سبب ترس از آنان ترك كند ، از اولياى شيطان و از خداوند به دور است . قريب به معناى اين آيه ، سخن رسول اكرم صلّى اللّه عليه و آله است كه فرمود : « كسى كه دربارهء حق سكوت كند ، شيطان لال است » .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nپيشتازان كفر\r\n\r\n[ سوره آل‌عمران ( 3 ) : آيات 176 تا 178 
  ]\r\nوَ لا يَحْزُنْكَ الَّذِينَ يُسارِعُونَ فِي الْكُفْرِ إِنَّهُمْ لَنْ يَضُرُّوا اللَّهَ شَيْئاً يُرِيدُ اللَّهُ أَلاَّ يَجْعَلَ لَهُمْ حَظًّا فِي الْآخِرَةِ وَ لَهُمْ عَذابٌ عَظِيمٌ ( 176 ) إِنَّ الَّذِينَ اشْتَرَوُا الْكُفْرَ بِالْإِيْمانِ لَنْ يَضُرُّوا اللَّهَ شَيْئاً وَ لَهُمْ عَذابٌ أَلِيمٌ ( 177 ) وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ ( 178 )\r\nآنان‌كه به كفر مىشتابند تو را غمگين نسازند . اينان هيچ زيانى به خدا نمىرسانند . خدا مىخواهد آنها را در آخر بىبهره گرداند و برايشان عذابى است بزرگ . ( 176 )\r\nهرآينه آنان‌كه ايمان دادند و كفر خريدند ، هيچ زيانى به خدا نمىرسانند و برايشان عذابى دردناك است . ( 177 )\r\nكافران مپندارند كه در مهلتى كه به آنها مىدهيم خير آنهاست . به آنها مهلت مىدهيم تا بيشتر به گناهانشان بيفزايند و براى آنهاست عذابى خواركننده . ( 178 )\r\n\r\nواژگان\r\nمراد از « املاء » در اين‌جا ، مهلت دادن و طولانى كردن مدّت است .\r\n\r\nاعراب\r\n « شَيْئاً »  مفعول مطلق و در اصل « شيئا من الضّرر » است .  « وَ لا يَحْسَبَنَّ الَّذِينَ كَفَرُوا » \r\n\r\n","description":"","footnote":"","page_name":" 341 ","page_number":341},
  {"content":"\r\n\r\n « الَّذِينَ »  فاعل براى  « يَحْسَبَنَّ »  است  « أَنَّما »  ى اوّل به فتح همزه و « أنّ » اسم را نصب و خبر را رفع مىدهد . « ما » موصوله ، اسم « انّ » و  « خَيْرٌ »  خبر آن است . و مصدر مؤوّل ، جانشين دو مفعول براى  « يَحْسَبَنَّ »  مىباشد ، چنان‌كه مىگويى : « علمت أنّ زيدا قائما » .\r\n « أَنَّما »  ى دوم به كسر همزه است و عمل نمىكند و به معناى حصر است . لام در  « لِيَزْدادُوا »  لام صيرورت و عاقبت مىباشد ؛ يعنى عاقبت مهلت دادن ، آن است كه گناهان آنان افزوده شود ؛ همانند اين آيه :  « فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً ؛  « 1 » خاندان فرعون يافتندش تا دشمنشان و سبب اندوهشان گردد » .\r\n\r\nتفسير\r\n وَ لا يَحْزُنْكَ الَّذِينَ يُسارِعُونَ فِي الْكُفْرِ إِنَّهُمْ لَنْ يَضُرُّوا اللَّهَ شَيْئاً .  پيش‌تر گفته شد كه مشركان ، گروه‌هايى را گرد آوردند و سپاهيانى را براى جنگ با رسول خدا صلّى اللّه عليه و آله مجهّز كردند و منافقان نيز آنها را كمك مىكردند و عليه مسلمانان توطئه مىساختند .\r\nدر اين آيه خداوند ، منافقان و مشركان را چنين توصيف مىكند كه آنها ستمگر و مشتاق دشمنى و پيكار با حق مىباشند . پيامبر صلّى اللّه عليه و آله از اين عمل آنها به شدّت غمگين و ناراحت مىشد . ازاين‌رو ، خدا به او فرمود : « غمگين مباش . . . » ؛ زيرا آنها نه به تو و نه به مسلمانان و نه به دين خدا نمىتوانند ضرر برسانند و به‌زودى توطئه ايشان خنثى و شوكت آنها نابود خواهد شد و دين تو ، رونق پيدا مىكند و آوازهء آن بالا مىگيرد .\r\nاين‌چنين بود و مدّتى نگذشت كه خداوند ، اسلام را در شرق و غرب عالم مسلّط و دشمنان را ، كه تا ديروز سعى در دشمنى و ستيز با آن داشتند ، نابود كرد .\r\n يُرِيدُ اللَّهُ أَلَّا يَجْعَلَ لَهُمْ حَظًّا فِي الْآخِرَةِ وَ لَهُمْ عَذابٌ عَظِيمٌ .  اين ، سرنوشت تمامى كسانى است كه همچنان به ستم خويش ادامه مىدهند و از آن دست برنمىدارند تا آن گاه كه بر اين وضع مىميرند .\r\n\r\n\r\n","description":"","footnote":"\r\n( 1 ) . قصص ( 28 ) آيهء 8 .\r\n","page_name":" 342 ","page_number":342},
  {"content":"\r\n\r\nممكن است بپرسيد : ظاهر آيه دلالت دارد كه شر از سوى خداست ؛ زيرا عذاب جهنّم شر است و خدا آن را براى مشركان مقرّر كرده است .\r\nپاسخ : درست است كه خداوند ، عذاب را براى كافران اراده كرده است ؛ لكن اين خواست پس از آن است كه آنان ، استحقاق عذاب را پيدا كرده باشند ؛ زيرا خداوند آنان را به ايمان دستور داده و از كفر نهى كرده و آنها را ميان ايمان و كفر مخيّر گذاشته است ؛ امّا آنان به جاى ايمان ، كفر را برگزيده‌اند . اين نكته ، بدان معناست كه مشركان و منافقان ، خود به اختيار ، اسباب عذاب را به وجود آوردند و آن‌گاه خدا اراده كرد كه آنان را عذاب كند ؛ درست مانند قاضى كه پس از ارتكاب جرم توسط مجرم ، براى او مجازات زندان را مىطلبد .\r\n إِنَّ الَّذِينَ اشْتَرَوُا الْكُفْرَ بِالْإِيْمانِ لَنْ يَضُرُّوا اللَّهَ شَيْئاً وَ لَهُمْ عَذابٌ أَلِيمٌ .  واژهء  « اشْتَرَوُا »  بر اختيار دلالت دارد ؛ زيرا مشترى از روى اختيار كالا را برمىگزيند و به جاى قيمت ، به آن راضى مىشود . همچنين كافر به كفر به جاى ايمان راضى مىشود و ازاين‌رو استحقاق عذاب را پيدا مىكند .\r\nسؤال مىشود : خداى سبحان  « لَنْ يَضُرُّوا اللَّهَ شَيْئاً »  را در دو آيهء پشت سر هم تكرار كرده ؛ راز آن چيست ؟\r\nپاسخ : مراد از آيهء اوّل كفّار قريش هستند كه سپاهى براى جنگ با پيامبر صلّى اللّه عليه و آله تشكيل دادند و نيز منافقانى كه آنها را كمك مىكردند ؛ ولى مراد از آيهء دوم ، تمامى كافران هستند ، از اوّلين و آخرين ؛ محارب باشند و يا نباشند . بنابراين ، ذكر آيهء دوم از قبيل ذكر عام پس از خاص است و اين ، در سخنان عرب فراوان است ، مىگويند : فلانى با اموال خود قمار زد و خويش را هلاك كرد و هركس چنين كند ، از هلاك‌شوندگان خواهد بود .\r\n وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ .  عمر انسان همانند ثروت اوست . اگر ثروت را به خوبى صرف\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nكند و آن را براى خود ، خويشاوندان خود و بندگان نيازمند خداوند و عايلهء خود خرج كند ، اين ثروت براى او خيرات و حسنات خواهد بود . هرزمان كه به ثروتش افزوده شود به فرمانبردارى او از خدا و نيز حسناتش افزوده مىشود . و اگر در اموال خود ، بد تصرّف كند و آن را در راه معصيت خرج نمايد ، به صورت گناه به سويش بازمىگردد و هراندازه كه ثروت او فزون‌تر شود ، گناه و فسادش افزايش مىيابد .\r\nعمر انسان نيز چنين است . اگر كارهاى خوب انجام دهد ، با عمر به سعادت مىرسد و اگر كارهاى زشت انجام دهد ، بدبخت خواهد شد و اين ، هم سنّت الهى است و هم سنّت اجتماعى . تمامى سنّت‌هاى معمولى ، خواه طبيعى باشند و خواه اجتماعى در واقع سنّت خدا در ميان خلق به شمار مىرود .\r\nخداى سبحان طبق همان سنّتى كه با ساير مردم رفتار مىكند ، با كافران برخورد مىكند . كسى را كه بخواهد مهلت بدهد ، با طولانى كردن عمر ، به او مهلت مىدهد ، تا وى براى خود ، نيكى يا بدى را برگزيند . امّا كافر با اين مهلت دادن مغرور مىشود و آزادانه به ستم مىپردازد . ازاين‌رو ، نتيجهء مهلت دادن به كافر شقاوت و عذاب اوست .\r\nبر خلاف انسان مؤمن كه هرگاه خدا اجل او را به تأخير اندازد ، كارهاى نيك او افزايش مىيابد ، حتى اگر كسى در باقى عمر خويش كار نيك انجام دهد ، به سبب گناهان قبلىاش مجازات نمىشود ؛ چنان‌كه در حديث شريف آمده است . با اين بيان ، روشن مىشود كه لام در سخن خداى تعالى :  « لِيَزْدادُوا »  براى نتيجه است و نه براى تعليل .\r\n\r\nكافر و كار نيك\r\nسؤال : برخى از كفّار ، عمل نيك را به سبب خود اين عمل انجام مىدهند و هراندازه كه عمرشان زياد شود ، آنان از طريق دانش و تلاش‌هاى بىشايبهء خود بيشتر به بشر خدمت مىكنند و سود مىرسانند و اين با ظاهر آيهء  « إِنَّما نُمْلِي لَهُمْ لِيَزْدادُوا إِثْماً »  تضادّ دارد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nپاسخ : سياق آيه مشخص مىكند كه مراد از واژهء « اثم » در آيه ، خصوص كفر است و كافران هرمقدار كه از عمرشان بگذرد ، بر كفر آنها افزوده مىشود و نه بر جهات ديگر آنها ؛ زيرا آنان برخى از اعمال نيكو را انجام مىدهند .\r\nپرسش دوم : آيا اگر كافر عمل خير انجام دهد و به مردم خدمت كند ، [ از طرف خدا 
  ] پاداش داده خواهد شد ، يا اين‌كه عمل او و عدم آن يكسان است ؟\r\nپاسخ : انسان در ارتباط با ايمان و عمل شايسته ، يكى از چهار حالت را دارد :\r\n1 . ايمان مىآورد و عمل شايسته انجام مىدهد . چنين انسانى از مصاديق اين سخن خداى تعالى است : « بر آنان‌كه گفتند : پروردگار ما اللّه است و پايدارى نمودند ، فرشتگان فرود مىآيند كه مترسيد و غمگين مباشيد ، شما را به بهشتى كه وعده داده بودند بشارت است » . « 1 »\r\n2 . نه به خدا ايمان بياورد و نه عمل صالح انجام دهد . چنين شخصى از كسانى است كه : « شيطان بر آنها چيره شده و نام خدا را از يادشان برده است . ايشان حزب شيطانند .\r\nآگاه باش كه حزب شيطان زيان‌كنندگانند » . « 2 »\r\n3 . ايمان بياورد و لكن در تمامى عمرش عمل شايسته انجام ندهد . اين انسان نيز همانند شخص دوم از حزب شيطان است ؛ زيرا اگر واقعا مؤمن بود ، يكى از علايم ايمان بر او آشكار مىشد . رسول خدا فرمود : « جز عمل چيزى ديگر باعث نجات انسان نمىشود و اگر من هم معصيت كنم مجازات مىشوم » .\r\nامّا اگر شخص عمل خوب را با عمل بد درهم آميزد و به گناه خود اعتراف كند ، مشمول آيهء 102 سورهء توبه مىشود : « گروهى ديگر به گناه خود اعتراف كردند كه اعمال نيكو را با كارهاى زشت آميخته‌اند . شايد خدا توبه‌شان را بپذيرد ؛ زيرا خدا آمرزنده و مهربان است » .\r\n\r\n\r\n","description":"","footnote":"\r\n( 1 ) . فصّلت ( 41 ) آيهء 30 .\r\n( 2 ) . مجادله ( 58 ) آيهء 19 .\r\n","page_name":" 345 ","page_number":345},
  {"content":"\r\n\r\n4 . عمل نيك انجام دهد و ايمان نياورد ؛ به‌سان كافرى كه گرسنه‌اى را اطعام مىكند و برهنه‌اى را مىپوشاند ، يا راهى يا يتيم‌خانه‌اى و يا درمانگاهى فقط براى انجام دادن كار نيك و خدمت به بشر مىسازد . برخى گفته‌اند : اين عمل كافر با عدم آن ، يكسان است ؛ چراكه خدا مىگويد :  « إِنَّما يَتَقَبَّلُ اللَّهُ مِنَ الْمُتَّقِينَ ؛  « 1 » خدا تنها از پرهيزگاران قبول مىكند » . و شخص كافر از جملهء پرهيزگاران نيست ؛ زيرا گناهى بزرگ‌تر از كفر وجود ندارد .\r\nپاسخ مىدهيم : اوّلا ، معناى سخن خداى تعالى : « خدا تنها از پرهيزگاران قبول مىكند » . اين نيست كه اگر انسان در موردى خدا را معصيت كرد ، وقتى در موردى ديگر او را اطاعت كند ، از وى پذيرفته نشود و گرنه بايد خداوند تنها از معصوم بپذيرد و اين ، با عدالت و حكمت او تضاد دارد . مراد از آيه آن است كه خدا عملى را مىپذيرد كه از هرگونه شايبهء دنيوى به دور باشد . كسى كه براى غير خدا كارى را انجام دهد و هدفش خير نباشد ، پاداش او به عهدهء كسى است كه عمل را براى او انجام داده است .\r\nاما اگر كسى عمل خيرى را به قصد خير و خدمت به انسانيت انجام دهد ، در حقيقت براى خدا انجام داده است ؛ خواه آن را قصد كند و يا نكند و كسى كه براى خدا كار كند ، پاداش او با خدا خواهد بود .\r\nهمچنين مراد از اين سخن كه گفته شد : « ليس بعد الكفر ذنب » آن است كه كفر از همهء گناهان كبيره بزرگ‌تر است و گناه هرقدر بزرگ باشد ، باز هم برپايهء كفر نمىرسد .\r\nاين سخن ، چيزى است و پاداش كسى كه كار نيك مىكند ، چيزى ديگر .\r\nثانيا ، خداوند عادل است و عدالت او اقتضا مىكند كه نيكوكار و بدكار نزد او يكسان نباشند ، بلكه بدكار و نيكوكار ، هريك بايد جزاى خويش را ببيند . البته لازم نيست كه پاداش انسان نيكوكارى كه ايمان ندارد در آخرت باشد ، بلكه ممكن است در همين دنيا باشد و خدا مشكلات و سختىها را از او دور كند . رسول خدا صلّى اللّه عليه و آله فرمود :\r\n\r\n\r\n","description":"","footnote":"\r\n( 1 ) . مائده ( 5 ) آيهء 27 .\r\n","page_name":" 346 ","page_number":346},
  {"content":"\r\n\r\n« كارهاى نيك انسان را از افتادن به دام مشكلات و بدىها محفوظ مىدارد » . همچنين پاداش آخرت ، تنها به بهشت منحصر نمىشود . بلكه گاه به تخفيف عذاب است و گاه ، نه ثواب است و نه عذاب ؛ چنان‌كه اهل اعراف اين‌گونه‌اند .\r\nخلاصهء سخن آن‌كه انسان جزاى عملش را مىبيند ؛ اگر خير باشد ، جزاى عمل او خير و اگر شر باشد ، شر خواهد بود . شخص كافر به سبب كفر خويش مستحقّ مجازات است ؛ امّا اگر كار خيرى را به قصد خير انجام داده باشد ، مستحق پاداش خواهد بود ؛ زيرا هر عملى حساب خود را دارد . بارى ، ما حقيقت پاداشى را كه خدا به نيكوكار غير مؤمن مىدهد و نيز زمان و مكان آن را نمىدانيم ؛ آيا در دنيا است و يا در آخرت ؟ اين امر را به علم و حكمت خدا واگذار مىكنيم . و محدود كردن آن به چيزى معين ، مشاركت در علم خداوند است ؛ پس كسى كه مؤمن است از خدا بترسد .\r\nبدين مناسبت ، سخن سيّد كاظم ، نويسندهء عروة الوثقى را بيان مىكنيم . وى در ملحقات عروة ، باب « وقف » ، در مسئله شرط بودن قصد قربت ، عينا چنين گفته است :\r\n« مىتوان به ترتّب ثواب بر كارهاى نيك قائل شد ، هرچند ، كنندهء كار ، قصد قربت نداشته باشد ؛ زيرا چنين شخصى از نظر عقلا شايستهء ستايش است ، اگرچه در كار خود قصد تقرّب به خدا را نكرده است . بنابراين ، بعيد نيست كه خدا دربارهء او تفضّل كند » .\r\nاين عالم بزرگوار به روشنى مىگويد : ممكن است خداوند كسى را در برابر كردار نيك ، پاداش دهد ؛ اگرچه او قصد قربت نكند . بنابراين ، اگر كسى كه كار نيك انجام مىدهد ، قصد خير و خدمت به انسانيت را داشته باشد ، سزاوارتر است كه خدا او را پاداش دهد . پيش‌تر بارها گفتيم كه از نظر عقل ، هيچ مانعى ندارد خدا با لطف خويش ، بر گنهكار منّت نهد و او را پاداش دهد . آنچه عقل روا نمىدارد اين است كه خدا كسى را كه استحقاق مجازات ندارد ، كيفر كند .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\nجداسازى ناپاك از پاك\r\n\r\n[ سوره آل‌عمران ( 3 ) : آيه 179 
  ]\r\nما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ وَ ما كانَ اللَّهُ لِيُطْلِعَكُمْ عَلَى الْغَيْبِ وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ فَآمِنُوا بِاللَّهِ وَ رُسُلِهِ وَ إِنْ تُؤْمِنُوا وَ تَتَّقُوا فَلَكُمْ أَجْرٌ عَظِيمٌ ( 179 )\r\nخدا بر آن نيست كه شما مؤمنان را بدين حال كه اكنون هستيد رها كند . مىآزمايد تا پاك را از ناپاك جدا سازد و خدا بر آن نيست كه شما را از غيب بياگاهاند ؛ ولى برخى از پيامبرانش را كه خود بخواهد برمىگزيند . پس به خدا و پيامبرانش ايمان بياوريد و اگر ايمان بياوريد و پرهيزگارى كنيد ، اجرى عظيم يابيد . ( 179 )\r\n\r\nاعراب\r\n « ما كانَ اللَّهُ لِيَذَرَ » ،  « ل » در  « لِيَذَرَ » ،  « لام » جحود خوانده مىشود ؛ زيرا بر نفى تأكيد مىكند و بعد از آن « أن » در تقدير است . مصدر مؤوّل ، مجرور به « لام » و متعلق به محذوفى است كه خبر  « كانَ »  مىباشد . و تقدير ، « ما كان اللّه مريدا لترك المؤمنين » است . از اين‌گونه است :  « وَ ما كانَ اللَّهُ لِيُطْلِعَكُمْ »  كه در تقدير « ما كان مريدا لاطلاعكم » مىباشد .  « حَتَّى »  در اين‌جا به معناى « كى » است .  « يَمِيزَ »  فعل مضارع و منصوب به « أن » مقدره بعد از حتّى مىباشد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nتفسير\r\n ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ . \r\nدشمنان پيامبر صلّى اللّه عليه و آله دو گروه بودند : گروه اوّل ، مشركان كه در آشكار و نهان ، ايمان به حضرتش را رد كردند و از ابتدا اعلان جنگ دادند و تا آن‌جا پيش رفتند كه نيروها بر ضدّ او گرد آوردند و آنچه در توان داشتند ، براى رويارويى با او مهيّا ساختند .\r\nپيامبر صلّى اللّه عليه و آله نيز بسان آنان ، نيروهايى را فراهم آورد و آنچه در توان داشت ، مهيّا ساخت .\r\nاينان دشمنانى شناخته‌شده و جداى از مسلمانان بودند .\r\nگروه دوم ، منافقان يعنى كسانى بودند كه كفر و دشمنى خويش با پيامبر و همراهانش را پنهان داشته ، اظهار دوستى و صميميت كردند ، مأموريت آنها اين بود كه در صفوف مسلمانان بر ضدّ پيامبر عمل كنند ؛ آنان گاهى به رواج دادن شايعات مىپرداختند ، گاهى مسلمانان را به نافرمانى خدا و پيامبر صلّى اللّه عليه و آله برمىانگيختند ، و زمانى هم براى سست كردن ارادهء مسلمانان مىكوشيدند و آنها را از مشركان مىترساندند .\r\nهمين گروه در برخى جنگ‌ها ، به سپاه مسلمان مىپيوستند و در ميانهء راه ، از آنها جدا مىشدند . پيامبر اكرم صلّى اللّه عليه و آله و صحابهء پاكباختهء حضرتش از اين گروه آزار بيشترى ديدند تا از مشركان ؛ زيرا مشركان آشكارا مىجنگيدند ؛ ولى منافقان در نهان مكر مىكردند و سستى را در جان جامعه مىدواندند و اين شيوهء هميشگى منافقان با مناديان خير و صلاح در همهء زمان‌ها و مكان‌هاست كه با هدف تبهكارى و خرابكارى به صفوف پاكان رخنه مىكنند . خداوند سبحان در شمارى از آيات ، از آنها ياد مىكند ؛ از جمله آيات 173 - 179 آل عمران كه مورد بحث ماست و نيز آيهء 112 سورهء انعام :  « وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً ؛  و همچنين براى هرپيامبرى دشمنانى از شياطين انس و جن قرار داديم . براى فريب يكديگر ، سخنان آراسته القا مىكنند » .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nپيامبر صلّى اللّه عليه و آله ناچار بود كه با اينان و هركس كه شهادتين را بگويد ، به عنوان مسلمان رفتار نمايد : از ريخته شدن خون آنها جلوگيرى كند ، دارايى آنها را محترم شمارد ، براى جنگ آنها را فراخواند و در غنايم آنها را شريك سازد . علّت نيز آن بود كه اسلام ، دوران پيدايش و شكل‌گيرى را مىگذراند . بنابراين ، اگر پيامبر صلّى اللّه عليه و آله آنها را مىكشت ، ساده‌لوحان مىگفتند : هيچ‌كس نمىتواند محمّد [ صلّى اللّه عليه و آله 
  ] را راضى كند ؛ چه ايمان بياورد و چه كافر شود . همچنين در اين‌صورت ، مشركان از اين برخورد ، حربه‌اى براى تبليغ بر ضدّ اسلام و پيامبر مىساختند . ازاين‌رو ، پيامبر صلّى اللّه عليه و آله در مورد منافقان متحيّر بود و در برخورد با آنها در تنگنا قرار داشت ؛ اگر آنها را مىپذيرفت ، تباهى به بار مىآوردند و مسلمانان را در جهاد سست مىكردند و اگر آنها را مىراند ، از كمى ياران و پيروان خوف داشت . اين‌جا بود كه خداى سبحان اين آيه را نازل كرد :  « ما كانَ اللَّهُ لِيَذَرَ الْمُؤْمِنِينَ » ؛  يعنى حكمت خدا اين نيست كه وضعيت را همين‌گونه كه هست ، واگذارد ، تا همچنان منافقان در پس پردهء ادّعاى اسلام ، خود را مخفى سازند ، بلكه در مورد آنان روشنگرى مىكند ، تا آنها در مقابل مردم ، شناخته و رسوا شوند و راهى براى مكر و فساد باقى نماند . معيارى كه منافقان را رسوا مىكند ، امر به اداى شهادتين و يا امر به ركوع و سجود و آنچه در آن دشوارى و تنگنايى وجود ندارد ، نيست ، بلكه فرمان به جهاد و جانبازى است كه پرده از منافقان برمىكشد و مجالى براى ريا و نيرنگ و پراكندن زهر نفاق باقى نمىگذارد .\r\nبا اين آزمايش سخت و با اين فرمان به پايدارى و ثبات در نبرد احد است كه شما اى مؤمنان ! نعمت الهى بر خود را مىشناسيد و درمىيابيد كه خدا شما را در وضعيتى كه داريد و در آن مؤمنان راستين از دشمنان مدّعى اسلام ، كه نقاب دين بر چهره دارند ، بازشناخته نشوند ، وانخواهد گذاشت .\r\nدر اين آيه مراد از « طيّب » مؤمنان و مقصود از « خبيث » منافقان است و چون هردو اسم جنس هستند ، مفرد آورده شده‌اند .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n وَ ما كانَ اللَّهُ لِيُطْلِعَكُمْ عَلَى الْغَيْبِ ؛  يعنى نه از حكمت خداى متعال و نه از سنّت اوست كه مؤمنان را از احوال مردم آگاه سازد و بگويد : اين مؤمن است و آن منافق ، بلكه بر شما مؤمنان است كه در هنگامه‌هاى سختى و گرفتارى ، پاك را از ناپاك تشخيص دهيد ، چنان‌كه اين نكته ، در واقعهء احد و در آن زمان كه پيامبر صلّى اللّه عليه و آله از اصحاب خود - كه از شدّت جراحت رنج مىبردند - خواست تا بار ديگر به همراه او به تعقيب و مقابلهء دشمن در « حمراء الاسد » بپردازند ، تحقق پيدا كرد ؛ به ديگر سخن خدا از ايمان و يا نفاقى كه در دل‌هاى مردم وجود دارد ، كسى را آگاه نمىكند ، بلكه دستور مىدهد تا افراد ، جان و مال خويش را در راه او ايثار كنند و در آن صورت است كه مؤمن از منافق مشخص مىشود .\r\nالبته خداوند به سبب حكمتى كه دارد ، برخى از پيامبرانش را از ايمان اين و يا نفاق آن شخص ، آگاه مىسازد و همين مطلب ، معناى سخن خداى متعال است :  وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ ؛  ولى برخى از پيامبرانش را كه خود بخواهد ، برمىگزيند . آيهء 26 سورهء جن نيز همانند اين آيه است :   « عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ ؛   او داناى غيب است و غيب خود را بر هيچ كس آشكار نمىسازد ، مگر بر آن پيامبرى كه از او خشنود باشد » .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nميراث آسمانى و زمين\r\n\r\n[ سوره آل‌عمران ( 3 ) : آيات 180 تا 182 
  ]\r\nوَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ ما بَخِلُوا بِهِ يَوْمَ الْقِيامَةِ وَ لِلَّهِ مِيراثُ السَّماواتِ وَ الْأَرْضِ وَ اللَّهُ بِما تَعْمَلُونَ خَبِيرٌ ( 180 ) لَقَدْ سَمِعَ اللَّهُ قَوْلَ الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ سَنَكْتُبُ ما قالُوا وَ قَتْلَهُمُ الْأَنْبِياءَ بِغَيْرِ حَقٍّ وَ نَقُولُ ذُوقُوا عَذابَ الْحَرِيقِ ( 181 ) ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلاَّمٍ لِلْعَبِيدِ ( 182 )\r\nآنان‌كه در نعمتى كه خدا به آنها داده است بخل مىورزند ، مپندارند كه در بخل ورزيدن برايشان خير است . نه ، شر است . در روز قيامت آنچه را در بخشيدنش بخل مىورزيدند چون طوقى به گردنشان خواهند آويخت . و از آن خداست ميراث آسمان‌ها و زمين و او به هركارى كه مىكنيد آگاه است . ( 180 )\r\nهرآينه خدا شنيد سخن آن كسانى را كه مىگفتند : خدا بينواست و ما توانگريم . گفتارشان را و نيز اين‌كه پيامبران را به ناحق مىكشتند ، خواهيم نوشت و گوييم : بچشيد عذاب آتش سوزان را . ( 181 )\r\nاين پاداش اعمالى است كه پيشاپيش به جاى آورده‌ايد و گرنه خداوند به بندگانش ستم روا نمىدارد . ( 182 )\r\n\r\nاعراب\r\n « يَحْسَبَنَّ »  فعل مضارع و  « الَّذِينَ »  فاعل  « يَبْخَلُونَ »  است . مفعول اوّل  « يَحْسَبَنَّ » \r\n\r\n","description":"","footnote":"","page_name":" 352 ","page_number":352},
  {"content":"\r\n\r\nمحذوف و در تقدير « البخل خيرا » است . همانند « من كذب كان شرّا له » كه در تقدير « كان الكذب شرّا له » مىباشد و  « خَيْراً »  مفعول دوم است .  « هُوَ »  ضمير فصل است و محلّى از اعراب ندارد .  « ما »  در  « ما بَخِلُوا »  منصوب به نزع خافض و در تقدير « سيطوّقون بما بخلوا به طوقا فى أعناقهم » است .  « قَتْلَهُمُ الْأَنْبِياءَ »  منصوب مىباشد ؛ زيرا عطف بر  « ما قالُوا »  است و در حقيقت « سنكتب قتلهم الانبياء » مىباشد .  « ذلِكَ »  مبتدا و  « بِما قَدَّمَتْ » ،   « بِما »  متعلق به محذوف و خبر است .  « أَنَّ اللَّهَ »  به فتح همزه ، بنابراين‌كه « باء » در تقدير است ؛ يعنى « بأنّ اللّه ليس بظلّام للعبيد » . مصدر مؤوّل ، مجرور به باء و متعلق به خبر محذوف است .\r\n\r\nتفسير\r\n وَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ . \r\nخداى سبحان ، پس از آن‌كه [ مؤمنان را 
  ] پيش‌تر به ايثار جان تشويق كرد ، اينك به بذل مال ترغيب مىكند . مراد آيه ، كسانى است كه از دادن زكات و خمس - كه واجب است - خوددارى مىكنند و نه كسانىكه از دادن صدقهء مستحب ممانعت مىنمايند ؛ زيرا عذاب شديدى كه آيه بدان دلالت دارد ، مترتّب بر ترك واجب است و نه بر ترك مستحب .\r\nبرخى گفته‌اند : مراد آيه ، كسانى است كه نام محمّد صلّى اللّه عليه و آله و ويژگىهاى او را كه در تورات و انجيل آمده ، پنهان مىكنند . برخى گفته‌اند : مراد هركسى است كه از آموزش علم خويش به آنانى كه بدان نياز دارند ، خوددارى كند ؛ لكن متبادر از آيه ، بخل ورزيدن به مال است و نه به علم و به اين موضوع ، سخن خداوند اشاره دارد :\r\n سَيُطَوَّقُونَ ما بَخِلُوا بِهِ يَوْمَ الْقِيامَةِ ؛  در روز قيامت آنچه را در بخشيدنش بخل مىورزيدند چون طوقى بر گردنشان خواهند آويخت . اين جمله ، تفسير جملهء  « هُوَ شَرٌّ لَهُمْ »  مىباشد . تطويق در اين‌جا كنايه از شدّت عذاب است ؛ به‌سان اين سخن\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nخداوند : « روزى كه در آتش جهنّم گداخته شود و پيشانى و پهلو و پشتشان را با آن داغ كنند » . « 1 »\r\n\r\nثروتمند ، وكيل است ، نه مالك\r\nخداوند متعال در چندين آيه ، به بخشش و انفاق تشويق و در بسيارى از آنها اشاره كرده است كه اموال ، ملك دارندهء آن نيست ، بلكه ملك خداست ؛ [ تنها 
  ] انسان بر آن امين است و اجازه دارد كه با رعايت حدود مشخصى ، در آن تصرّف كند و از اين حدود فراتر نرود ؛ به‌سان وكيلى كه در تمامى تصرّفات بايد از خواستهء موكّل خود پيروى كند . « 2 » از جملهء اين آيات ، همين آيهء :  « يَبْخَلُونَ بِما آتاهُمُ اللَّهُ مِنْ فَضْلِهِ »  است . و نيز آيهء 77 سورهء قصص :  « وَ ابْتَغِ فِيما آتاكَ اللَّهُ الدَّارَ الْآخِرَةَ »  و آيهء 47 سورهء يس :  « أَنْفِقُوا مِمَّا رَزَقَكُمُ اللَّهُ . . . »  و آيات ديگر .\r\nدر حديث قدسى آمده است : « مال ، مال من است ، توانگران وكيلان من هستند و تنگدستان عايلهء من . پس كسى كه مال مرا به عايلهء من نبخشد ، او را وارد جهنّم خواهم كرد و هيچ‌باكى هم ندارم » . روشن‌ترين آيه در اين‌باره ، آيهء 7 سورهء حديد است :\r\n « وَ أَنْفِقُوا مِمَّا جَعَلَكُمْ مُسْتَخْلَفِينَ فِيهِ ؛  به خدا و پيامبرش ايمان بياوريد و از آن مال كه به وراثت به شما رسانده است ، انفاق كنيد » . و « جعله خليفة » ؛ يعنى او را جانشين خود قرار داد .\r\nبنابراين آيات و احاديث دلالت دارد كه اسلام ، مالكيت انسان بر مال را - از هرنوع كه باشد - نمىپذيرد ؛ خواه مالكيت مطلقهء فردى باشد ، آن‌گونه كه مكتب سرمايه‌دارى مىگويد خواه مالكيت مشروط باشد ، چنان‌كه مكتب سوسياليزم عقيده دارد و يا مالكيت عمومى باشد ، آن‌گونه كه مكتب كمونيزم مىگويد . اسلام هيچ‌يك از انواع\r\n\r\n\r\n","description":"","footnote":"\r\n( 1 ) . توبه ( 9 ) آيهء 35 .\r\n( 2 ) . پس از پايان اين فصل ، فصل « ايمان به خداوند و مشكل زندگى » را در ذيل تفسير آيهء 5 از سورهء نساء مطالعه كنيد ؛ زيرا آن فصل به اين بحث ارتباط دارد .\r\n","page_name":" 354 ","page_number":354},
  {"content":"\r\n\r\nمالكيت را قبول ندارد و مالكيت حقيقى را تنها از آن خداى يگانه مىداند . لكن خداوند سبحان اجازه داده است كه انسان در اين مال تصرّف كند و آن را براى خود و خانواده‌اش براساس مقررات اسلامى و نيز در راه خير مصرف نمايد . البته مشروط بر آن‌كه شخص از طريق حلال ، به مال دست يافته باشد . و نه از راه حرام ؛ همانند غش ، نيرنگ ، غارت ، چپاول ، رشوه ، ربا ، احتكار و خريد و فروش مسكرات و محرّمات .\r\nبنابراين ، همان‌گونه كه اجازهء دستيابى به مال محدود است ، اجازهء تصرّف در آن نيز در يك چهارچوب خاص قرار دارد .\r\nممكن است بپرسيد : برخى از آيات دلالت دارد كه مال ، ملك انسان است ؛ مانند  « وَ جاهِدُوا بِأَمْوالِكُمْ . . . ؛  « 1 » با مال‌هاى خود جهاد كنيد » .  « وَ آتُوا الْيَتامى أَمْوالَهُمْ ؛  « 2 » مال‌هاى يتيمان را بدهيد » و در حديث آمده است : « خون‌ها و مال‌هايتان بر شما حرام است » . و نيز : « مردم بر مال‌هاى خود مسلّطند » ؛ همچنين خريد و فروش و ارث از ضروريات دين و آيين اسلامى است ؛ بنابراين ، براى اثبات اين نظريه كه اسلام تمام انواع مالكيت را لغو كرده است ، دليلى وجود ندارد .\r\nپاسخ : نسبت دادن يك‌چيز به چيز ديگر با اندك مناسبتى ، درست است . [ مثلا 
  ] به مهمان مىگويى : اين ، ظرف توست . به شخصى كه راه خويش را گم كرده است ، مىگويى : اين ، راه توست . با اين‌كه مىدانى ظرف ، ملك مهمان و راه ، ملك گمشده نيست ، بلكه هدف آن است كه شخص گمشده ، راهش را پيدا كند و مهمان ، غذايى را كه در ظرف است بخورد . نسبت مال به انسان نيز كاملا از همين‌گونه است و مراد از اين اضافه و يا نسبت آن است كه انسان اجازهء تصرّف در اين مال را دارد ، نه اين‌كه مالك آن باشد . از اين‌گونه است سخن خداى متعال :  « وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً . . . ؛  « 3 » خدا از خودتان همسرانى را آفريد » . و سخن پيامبر صلّى اللّه عليه و آله : « تو و مال تو ، متعلق\r\n\r\n\r\n","description":"","footnote":"\r\n( 1 ) . توبه ( 9 ) آيهء 41 .\r\n( 2 ) . نساء ( 4 ) آيهء 2 .\r\n( 3 ) . نحل ( 16 ) آيهء 72 .\r\n","page_name":" 355 ","page_number":355},
  {"content":"\r\n\r\nبه پدرت هستيد » . بديهى است كه زن ، ملك طلق شوهر و فرزند ، ملك حقيقى پدرش نمىباشد .\r\nدر جواز ( خريد و فروش ) و ارث نيز داشتن حق امتياز و اختصاص كافى است ؛ بدين معنا كه اسلام براى دارندهء مال ، اين امتياز را نسبت به ديگران قرار داده است كه وى مىتواند در اموالى كه در اختيار دارد ، تصرّف كند و نيز در همان حال ، مىتواند اين امتياز را به وارث و يا خريدار واگذارد و ميان ملك حقيقى و امتياز ، تفاوت بسيارى است .\r\nخلاصهء سخن اين‌كه اسلام تحت شرايط ويژه‌اى به انسان اجازه داده است كه مال را به دست آورد و در چهارچوبى مشخص در آن تصرف كند و بر رعايت اين شرايط و چهارچوب تأكيد كرده و تجاوز از آنها را حرام دانسته است . همين نكته ، آشكارا مىنماياند كه انسان ، وكيل در مال است ، نه مالك آن و گرنه تصرّف در آن بدون قيد و شرط ، جايز بود .\r\nبهترين سخنى كه اين بخش را بدان پايان ببريم ، سخن امام صادق عليه السّلام است كه فرمود : مال ، مال خداست و نزد بندگان او امانت مىباشد . خدا به آنان اجازه داده است كه با رعايت ميانه‌روى ، از آن بخورند ، با رعايت ميانه‌روى از آن بپوشند ، با رعايت ميانه‌روى به وسيلهء آن ازدواج كنند ، با رعايت ميانه‌روى از آن ، وسيلهء سوارى براى خود تهيه كنند و بقيه را به فقيران مؤمن بدهند و پراكندگى آنان را سامان بخشند . اگر كسى چنين كند ، آنچه مىخورد و مىآشامد و آنچه سوار مىشود و يا آنچه با آن ازدواج مىكند ، حلال و جز آن بر وى حرام است .\r\n لَقَدْ سَمِعَ اللَّهُ قَوْلَ الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ .  آيه نام كسانى را كه چنين سخن كفرآميزى بر زبان راندند ، ياد نكرده است ؛ امّا مفسّران نقل كرده‌اند كه وقتى خدا آيهء  « مَنْ ذَا الَّذِي يُقْرِضُ اللَّهَ قَرْضاً حَسَناً . . . ؛  « 1 » كيست كه به خدا قرض الحسنه\r\n\r\n\r\n","description":"","footnote":"\r\n( 1 ) . بقره ( 2 ) آيهء 245 .\r\n","page_name":" 356 ","page_number":356},
  {"content":"\r\n\r\nدهد » . را بر پيامبرش نازل كرد ، يهوديان مدينه كه در عصر پيامبر صلّى اللّه عليه و آله زندگى مىكردند ، گفتند : « تهيدستان از توانگران وام مىگيرند . بنابراين ، خدا تهيدست است و ما توانگر » . و اين نوع سخن گفتن از يهود ، به‌ويژه از توانگرانشان بعيد نيست ؛ چراكه اصول و عملكردهاى آنان آشكارا نشانهء اين روح شرير و بىباك در برابر ارزش‌هاى انسانى است . كسى كه در تاريخ يهود كاوش كند ، آثار تبهكارىها و مقاصد ظالمانهء آنها را در سرتاسر جهان خواهد ديد . درست‌ترين و رساترين سخنى كه حقيقت يهود را به تصوير مىكشد ، اين آيات است :    « وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ . لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ . وَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا ؛    « 1 » مىبينى بسيارى از ايشان را كه به گناه و تجاوز و حرام‌خوارگى مىشتابند .\r\nچه بد كارهايى مىكردند . از چه روى خداپرستان و دانشمندان ، آنان را از گفتار بد و حرام‌خوارگى بازنمىدارند . چه بد كارهايى مرتكب مىشدند . يهود گفتند كه دست خدا بسته است . دست‌هاى خودشان بسته باد و بدين سخن كه گفتند ، ملعون گشتند » .\r\nاين‌جانب ترديد ندارم هركس بر حكمت خدا اعتراض كند و به زبان حال و يا گفتار بگويد : براى خدا شايسته نبود كه چنين كند ؛ بايد چنان مىكرد ، چنين شخصى - بخواهد و يا نخواهد - با كسانى خواهد بود كه گفتند : « دست خدا بسته است » .\r\n سَنَكْتُبُ ما قالُوا .  اين سخن ، تهديدى است براى كسانىكه گفتند : « خدا تهيدست است و ما توانگر » ؛ زيرا نوشتن گناه ، مستلزم مجازات است .\r\n وَ قَتْلَهُمُ الْأَنْبِياءَ بِغَيْرِ حَقٍّ ؛  يعنى مىنويسيم كه چگونه پيشينيانشان پيامبران را كشتند . اين‌كه قتل به يهودىهاى عصر پيامبر صلّى اللّه عليه و آله نسبت داده شده ، با اين‌كه اسلاف آنان قاتل بوده‌اند ، براى آن است كه خلف [ يهوديان عصر پيامبر 
  ] از كار سلف ( پيشينيان خويش ) راضى بودند . شرح اين مطلب در تفسير آيهء 21 سورهء آل عمران گذشت .\r\n\r\n\r\n","description":"","footnote":"\r\n( 1 ) . مائده ( 5 ) آيهء 62 - 64 .\r\n","page_name":" 357 ","page_number":357},
  {"content":"\r\n\r\n ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ .  چگونه خدا ستم كند ، با اين‌كه از ستم نهى كرده و آن را از بزرگ‌ترين گناهان كبيره به شمار آورده و در چندين آيه از آن به كفر تعبير نموده است ؟ به‌علاوه ظالم بدان روى ظلم مىكند كه نياز به آن دارد و خدا از همه‌چيز بىنياز است . ما با همين اصل ، يعنى بىنيازى خدا ، عدالت او را اثبات مىكنيم و نيز ثابت مىكنيم كه او جسم نيست ؛ زيرا جسم به مكان نياز دارد .\r\nبا اين بيان ، باطل بودن عقيده كسانىكه مىگويند : « شرّ از سوى خداست و او معصيت را در بنده مىآفريند و آن‌گاه مجازاتش مىكند » آشكار مىشود . ممكن است آنان براى اثبات عقيدهء خويش به اين آيه استدلال كنند كه خدا فرموده است :  « أَنَّ اللَّهَ لَيْسَ بِظَلَّامٍ »  و نگفته است : « ليس به ظالم » . روشن است كه « ظلّام » صيغهء مبالغه است و بر كثرت دلالت مىكند . بنابراين ، خداوند كثرت و مبالغه در ظلم را از خود نفى كرده است و نه اصل ظلم را . . . ؛ لكن شأن خدا از آنچه ستمكاران مىگويند ، برتر و بالاتر است .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nقربانى و آتش\r\n\r\n[ سوره آل‌عمران ( 3 ) : آيات 183 تا 184 
  ]\r\nالَّذِينَ قالُوا إِنَّ اللَّهَ عَهِدَ إِلَيْنا أَلاَّ نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُهُ النَّارُ قُلْ قَدْ جاءَكُمْ رُسُلٌ مِنْ قَبْلِي بِالْبَيِّناتِ وَ بِالَّذِي قُلْتُمْ فَلِمَ قَتَلْتُمُوهُمْ إِنْ كُنْتُمْ صادِقِينَ ( 183 ) فَإِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ جاؤُ بِالْبَيِّناتِ وَ الزُّبُرِ وَ الْكِتابِ الْمُنِيرِ ( 184 )\r\nكسانى گفتند : ما را با خدا عهدى است كه به هيچ پيامبرى ايمان نياوريم ، مگر براى ما قربانىاى بياورد كه آتش ، آن را بخورد . بگو : پيش از من پيامبرانى با معجزه‌ها و آنچه هم‌اكنون مىخواهيد آمده‌اند ، اگر راست مىگوييد ؛ چرا آنها را كشتيد ؟ ( 183 )\r\nاگر تو را تكذيب كردند ، پيامبرانى را هم كه پيش از تو با معجزه‌ها و نوشته‌ها و كتاب روشنگر آمده بودند تكذيب كرده‌اند . ( 184 )\r\n\r\nواژگان\r\nقربان : مصدر است بر وزن « عدوان » و بر چيزى اطلاق مىشود كه بنده با آن به پروردگار خويش تقرّب مىجويد . مراد از واژهء « قربان » در آيه نيز همين معناست .\r\nزبر : به فتح « زاء » به معناى منع و به ضمّ آن ، جمع « زبور » است . « زبور » يعنى نوشته .\r\nگفته مىشود : « زبرت الكتاب ؛ كتاب را نوشتم » . « مزبور » : مكتوب .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nاعراب\r\n « الَّذِينَ قالُوا إِنَّ اللَّهَ عَهِدَ إِلَيْنا » .   « الَّذِينَ »  عطف بيان از  « الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ » ،  مىباشد ؛ چراكه منبع هردو قول ، يكى است .\r\n\r\nتفسير\r\n الَّذِينَ قالُوا إِنَّ اللَّهَ عَهِدَ إِلَيْنا أَلَّا نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُهُ النَّارُ .  هر باطل‌پيشه‌اى خيال مىكند حقّ است و نظريات باطل خود را با دروغ و اتّهام ، توجيه مىنمايد . حتّى آنان‌كه با [ افروختن آتش 
  ] جنگ‌ها تجارت مىكنند و آتش آن را در اين‌جا و آن‌جا شعله‌ور مىسازند تا كارخانه‌هاى خود را به كار اندازند ، كشتن افراد بىگناه ، و كودكان و زنان را چنين توجيه مىكنند : آنان را مىكشند تا صلح و امنيّت را بازگردانند . آرى ، منطق هركسى كه به سبب ترس از منافع خود با حق دشمنى كند ، همين است .\r\nبنابراين ، جاى تعجّب نيست اگر يهوديان بر خدا دروغ ببندند و به محمّد صلّى اللّه عليه و آله بگويند : ما به تو ايمان نمىآوريم ؛ زيرا خداوند به ما دستور داده كه مدّعى نبوّت را تصديق نكنيم ، مگر اين‌كه به دست او معجزهء ويژه‌اى پديدار شود و آن اين‌كه صدقات خود را تقديم وى كنيم ، سپس آتشى از آسمان بيايد و آن را بخورد . يهوديانى كه اين سخن را گفتند ، همان‌هايى بودند كه اين سخن كفرآميز را به زبان راندند و گفتند :\r\nخداوند تهيدست است و ما توانگر .\r\n قُلْ قَدْ جاءَكُمْ رُسُلٌ مِنْ قَبْلِي بِالْبَيِّناتِ وَ بِالَّذِي قُلْتُمْ فَلِمَ قَتَلْتُمُوهُمْ إِنْ كُنْتُمْ صادِقِينَ . \r\nخداى سبحان به پيامبر خود دستور داد كه آنان را تكذيب و با بيان واقعيت تاريخىشان ، با آنها مقابله كند و بگويد : پدران شما نيز از انبياى پيشين ، عينا همين معجزه ( نزول آتش از آسمان ) را درخواست كرده بودند و خداوند آن را به دست\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nپيامبران ظاهر كرد ؛ امّا آنها به اين پيامبران ايمان نياوردند و آنان را كشتند . شما نيز از كار پيشينيان خود خشنود هستيد و همانند آنان با انبيا دشمنى مىورزيد . اگر شما طالب حق بوديد ، پس از آن‌كه بر نبوّت محمّد صلّى اللّه عليه و آله برهان اقامه شد ، به او ايمان مىآورديد .\r\n فَإِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ جاؤُ بِالْبَيِّناتِ وَ الزُّبُرِ وَ الْكِتابِ الْمُنِيرِ .  اين خطاب ، به پيامبر اعظم صلّى اللّه عليه و آله است و هدف آن است كه پيامبر را با پيروى از پيامبران گذشته ، دلدارى دهد ؛ چراكه پيامبران پيشين ، باوجود اين‌كه براى اثبات نبوّت خود ، دليل مىآوردند ، با تكذيب و دشمنى تبهكارانى چون بنى اسرائيل و امثال آنان مواجه مىشدند .\r\nمراد از « بيّنات » ، معجزات روشنى است كه راستگويى پيامبران را نشان مىدهد .\r\nمراد از « زبر » ، اندرزها و حكمت‌هاى آنان است ؛ همانند كتاب‌هاى حديث . « الكتاب المنير » تورات است كه يهود آن را تحريف كردند ، به‌ويژه آنچه را به محمّد صلّى اللّه عليه و آله و صفات او ارتباط پيدا مىكرد ؛ زيرا آيات در بيان وضعيت حال آنان وارد شده بود . چه ، همين بنى اسرائيل مىگفتند : خدا فقير است و با آنان پيمان بسته است كه به پيامبرى ايمان نياورند » مگر اين‌كه وى قربانىاى بياورد كه آتش ، آن را بخورد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nهمه كس مرگ را مىچشند\r\n\r\n[ سوره آل‌عمران ( 3 ) : آيات 185 تا 186 
  ]\r\nكُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلاَّ مَتاعُ الْغُرُورِ ( 185 ) لَتُبْلَوُنَّ فِي أَمْوالِكُمْ وَ أَنْفُسِكُمْ وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ ( 186 )\r\nهمه كس مرگ را مىچشند و به تحقيق در روز قيامت مزد اعمال شما را به كمال خواهند داد .\r\nو هركس را از آتش دور سازند و به بهشت درآورند ، به پيروزى رسيده است و اين زندگى دنيا جز متاعى فريبنده نيست . ( 185 )\r\nشما را به مال و جان آزمايش خواهند كرد و از زبان اهل كتاب و مشركان آزار فراوان خواهيد شنيد . اگر شكيبايى كنيد و پرهيزگار باشيد نشان قدرت ارادهء شماست . ( 186 )\r\n\r\nواژگان\r\nتوفّيه : عطاى كامل و بدون كم و كاست .\r\nزحزحه : دست كشيدن و دور كردن .\r\nعزم : گذراندن يك امر و مراد از آن در اين‌جا ، چيزى است كه شايسته است خردمند آن را اراده كند .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nاعراب\r\n« لام » در  « لَتُبْلَوُنَّ   وَ لَتَسْمَعُنَّ »  براى قسم و نون براى تأكيد است .  « أَذىً »  مفعول براى  « لَتَسْمَعُنَّ »  است .\r\n\r\nتفسير\r\n كُلُّ نَفْسٍ ذائِقَةُ الْمَوْتِ .  مرگ جامى است كه همه آن را سر مىكشند ؛ خواه نبى باشد و يا شقى ، شاه باشد و يا گدا . . . هرگز راهى براى فرار از مرگ وجود ندارد . آنچه پزشكان به آن مىانديشند آن است كه عمر انسان را طولانى كنند ، نه اين‌كه مرگ را از او دور سازند . آخرين تلاشى كه دربارهء طولانى كردن عمر صورت گرفت ، عمل پيوند قلب در سال 1967 بود . اين عمل بدين ترتيب است كه قلب را از بدن انسانى كه در حال مرگ است ، برمىدارند و آن‌گاه در بدن شخص بيمار كه قلب او را برداشته‌اند ، قرار مىدهند ؛ اين در حالى است كه هردو قلب هنوز مىتپند .\r\nاين تجربه ، علىرغم اين‌كه چندين‌بار تكرار شده ، با شكستى سخت مواجه گشته است . فرياد اعتراض برخى از پزشكان بزرگ ، دربارهء اين تجربه بلند شده است ؛ آنان گفته‌اند : تجربهء مزبور ، گناهى نابخشودنى است ؛ زيرا نمىتوان اطمينان پيدا كرد آن‌كه قلبش برداشته مىشود ، پس از اندكى خواهد مرد ؛ زيرا مرگ مراحلى دارد . يكى از اين مراحل ، بيهوشى طولانى است كه شخص بر اثر آن تمامى حركات ، حتّى نفس كشيدن را از دست مىدهد . در اين حالت ، هيچ‌وسيله‌اى براى تشخيص ميان مرگ و زندگى شخص وجود ندارد . بسيار ديده شده است كه پزشكان ، مرگ شخصى را تأييد كرده‌اند ؛ لكن پس از گذشت اندك زمانى ، وى زندگى خويش را باز يافته است .\r\nديروز در يكى از روزنامه‌هاى خواندم كه به يك پيرزن مصرى حالت اغما دست\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمىدهد . فرزندانش پزشكان را بر بالين او مىآورند و آنان تشخيص مىدهند كه آن زن مرده است .\r\nپس از اعلان فوت و پخش كارت‌هاى تعزيه و نيز آماده كردن قبر و حضور مردم براى تشييع ، پيرزن چشمانش را باز مىكند و به حاضران مىگويد : سر كارتان برگرديد ؛ مأجور باشيد . بنابراين ، وقتى علم پزشكى از طولانى كردن عمر انسان ناتوان باشد و حتّى نتواند مرگ و زندگى انسان را تشخيص دهد به طريق اولى از دفع مرگ ناتوان خواهد بود .\r\n وَ إِنَّما تُوَفَّوْنَ أُجُورَكُمْ يَوْمَ الْقِيامَةِ .  خداوند سبحان در دنيا به اعمال انسان پاداش نمىدهد ، بلكه تنها در روز قيامت است كه پاداش كامل را به اعمال او مىدهد .\r\nبسيارى از مفسّران گفته‌اند : خداوند سبحان بخشى از پاداش عمل انسان را پس از مرگ و پيش از قيامت ، به وى مىبخشد و بخش ديگر را در روز قيامت مىدهد و بدين وسيله ، پاداش عمل را كامل مىكند . آنان ادّعا كرده‌اند كه لفظ  « تُوَفَّوْنَ »  بدين معنا دلالت دارد . لكن ما از لفظ  « تُوَفَّوْنَ »  همان را مىفهميم كه از آيهء  « وَ إِنَّا لَمُوَفُّوهُمْ نَصِيبَهُمْ غَيْرَ مَنْقُوصٍ ؛  « 1 » ما نصيب آنان را بىهيچ كم و كاست ادا خواهيم كرد » درك مىكنيم . اين آيه به‌هيچ‌وجه بر تقسيم پاداش دلالت ندارد . گرچه در حديث آمده است : « قبر ، يا باغى است از باغ‌هاى بهشت و يا گودالى است از گودال‌هاى جهنّم » ؛ امّا اين امر يك چيز است و دلالت  « تُوَفَّوْنَ »  بر تقسيط و تقسيم‌بندى پاداش اعمال ، چيزى ديگر .\r\n فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ .  بلكه اگر كسى از آتش دور شود و داخل بهشت هم نشود ، باز از رستگاران خواهد بود ؛ چراكه بسيارى از فلاسفه ، لذّت را به دفع رنج و سعادت را به عدم شقاوت وصف كرده‌اند .\r\n وَ مَا الْحَياةُ الدُّنْيا إِلَّا مَتاعُ الْغُرُورِ .  خداوند ، دنيا را كالاى فريبنده دانسته است ؛ زيرا انسان با آن مغرور مىشود و فريب مىخورد . يا اين‌كه سبب وصف مزبور آن\r\n\r\n\r\n","description":"","footnote":"\r\n( 1 ) . هود ( 11 ) آيهء 109 .\r\n","page_name":" 364 ","page_number":364},
  {"content":"\r\n\r\nاست كه وقتى انسان به مقدارى از مال دنيا دست يابد ، گرفتار نخوت و غرور مىشود .\r\nامام على عليه السّلام فرمود : « دنيا [ به انسان 
  ] ضرر مىزند ، فريب مىدهد و مىگذرد . خداى سبحان دنيا را پاداش براى دوستان خود و مجازات براى دشمنان خود قرار نداده است . اهل دنيا به‌سان كاروانىاند كه چون بخواهند اقامت گزينند ، منادىاى فرياد مىزند كه كوچ كنيد .\r\n لَتُبْلَوُنَّ فِي أَمْوالِكُمْ وَ أَنْفُسِكُمْ وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً .  قيمت حق و بهشت همين است ؛ يعنى جدال شديد با باطل‌گرايان و شكيبايى بر تهمت‌ها و دروغ‌هاى آنان و نيز جان‌فشانى و بذل مال . هراندازه كه دين انسان قوى باشد ، گرفتارى وى سخت و بزرگ خواهد بود . توضيح اين‌كه وظيفهء اهل حق آن است كه از باطل و طرفدارانش نفرت داشته باشند ؛ چراكه هيچ‌گونه صلح و سازشى ميان حق و باطل وجود ندارد و از آن‌جا كه باطل‌گرايان همواره در تعداد ، بيشتر و در تجهيزات ، نيرومندتر بوده و هستند ، محال است كه در برابر دشمنان عقيدتى خود سكوت اختيار كنند . مگر مىشود كسى از چيزى نفرت داشته باشد و آن‌گاه همان چيز را از تو بپذيرد و متعرّض تو نگردد ؟ جز اين‌كه پروردگارت تو را از شر او نگه دارد . ازاين‌رو ، تاريخ پيامبران و مصلحان ، تاريخ جنگ و جهاد عليه مشركان و مفسدان بوده است . طبيعتا نتيجهء حتمى هرجنگ ، گرفتارى در جان و مال است .\r\nمراد از  « الَّذِينَ أُوتُوا الْكِتابَ مِنْ قَبْلِكُمْ » ،  يهود و نصاراست ؛ زيرا تورات و انجيل پيش از قرآن نازل شدند و مقصود از  « الَّذِينَ أَشْرَكُوا » ،  عرب‌هايى هستند كه ضدّ پيامبر صلّى اللّه عليه و آله اعلان جنگ دادند .\r\n وَ إِنْ تَصْبِرُوا وَ تَتَّقُوا ؛  اگر بر جهاد با باطل‌گرايان و سختىهايى كه بر شما وارد مىشود ، شكيبايى ورزيد و در آنچه پرهيز از آن لازم است ، تقواى خدا را پيشه كنيد ،  فَإِنَّ ذلِكَ ؛  اين كار ، يعنى شكيبايى بر گرفتارى و پرهيز از محرّمات  مِنْ عَزْمِ الْأُمُورِ ،  نشان قدرت ارادهء شماست .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nوظيفهء علماى دين\r\n\r\n[ سوره آل‌عمران ( 3 ) : آيه 187 
  ]\r\nوَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ لَتُبَيِّنُنَّهُ لِلنَّاسِ وَ لا تَكْتُمُونَهُ فَنَبَذُوهُ وَراءَ ظُهُورِهِمْ وَ اشْتَرَوْا بِهِ ثَمَناً قَلِيلاً فَبِئْسَ ما يَشْتَرُونَ ( 187 )\r\nخدا از اهل كتاب پيمان گرفت كه كتاب خدا را براى مردم آشكار سازند و پنهانش نكنند ؛ ولى آنها پس پشتش افكندند و در مقابل ، بهاى اندكى گرفتند ، چه بد معامله‌اى كردند . ( 187 )\r\n\r\nاعراب\r\n « إِذْ »  ظرف و متعلق به محذوف است كه در تقدير « اذكر اذ أخذ اللّه » مىباشد . « لام » در  « لَتُبَيِّنُنَّهُ »  براى قسم است ؛ زيرا گرفتن پيمان به منزلهء قسم است . « هاء » به كتاب برمىگردد ؛ به‌سان « هاء » در  « لا تَكْتُمُونَهُ » .  « لا » در  « لا تَكْتُمُونَهُ »  براى نفى است ، نه براى نهى . همانند اين سخن كه مىگويى : « و اللّه لا تقوم » [ كه « لا » براى نفى است 
  ] و لذا فعل به نون ، تأكيد نشده است . « هاء » در  « فَنَبَذُوهُ »  به ميثاق برمىگردد و « هاء » در « به » به كتاب .\r\n« ما » در  « فَبِئْسَ ما »  محلا منصوب است ، بنابراين‌كه تميز و بيان‌كنندهء فاعل مستتر در بئس است ؛ يعنى « بئس شيئا اشتروا به » . محل « ما » مىتواند مرفوع باشد ، بنابراين‌كه فاعل « بئس » است .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nتفسير\r\n وَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ لَتُبَيِّنُنَّهُ لِلنَّاسِ وَ لا تَكْتُمُونَهُ .  دولت مراكزى را براى كارمندان تأسيس مىكند و براى هريك وظيفه‌اى را مشخص مىسازد و از وى پيمان مىگيرد كه وظيفه‌اش را با امانت و اخلاص انجام دهد و مقرّرات ويژه‌اى را براى متخلّفين وضع مىكند .\r\nخداوند انسان را آفريد و او را به انجام دادن چيزهايى كه به خير و صلاح اوست ، مأمور كرد و از چيزهايى كه موجب تباهى و ضرر او مىشود ، بازداشت . پيامبران را براى رساندن احكام خود به بندگانش برگزيد . همچنين به پيامبران دستور داد از هركس كه اين احكام به او مىرسد ، پيمان بگيرد كه او نيز به نوبهء خود ، احكام خدا را براى مردم بيان كند . بنابراين ، شخصى كه مسائل دينى را مىداند از سوى خدا موظف است كه آنچه را بر پيامبران او نازل شده براى مردم بيان كند و اگر نكته‌اى از اين احكام را پنهان دارد ، در پيشگاه خدا مسئول خواهد بود ؛ چنان‌كه يك كارمند دولت در صورتى كه از اداى وظيفهء خويش شانه خالى كند ، مسئول است .\r\nدر اين‌باره ، آيات و روايات بسيارى آمده كه علما آنها را در باب امر به معروف و نهى از منكر بيان كرده‌اند . از جمله ، اين آيه است :  « إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ ؛  « 1 » كسانى را كه دلايل روشن و هدايت‌كنندهء ما را ، پس از آن‌كه در كتاب براى مردم بيانشان كرده‌ايم ، كتمان مىكنند هم خدا لعنت مىكند و هم ديگر لعنت‌كنندگان » .\r\nپيامبر صلّى اللّه عليه و آله فرمود : « كسى كه دربارهء حق سكوت كند ، شيطانى است لال » تا چه رسد به اين‌كه باطل را يارى كند ! از پيامبر سؤال شد : محبوب‌ترين جهاد نزد خدا كدام است ؟\r\nفرمود : « سخنى حق نزد سلطانى ستمگر » . امام على عليه السّلام فرمود : « خدا جاهلان را\r\n\r\n\r\n","description":"","footnote":"\r\n( 1 ) . بقره ( 2 ) آيهء 159 .\r\n","page_name":" 367 ","page_number":367},
  {"content":"\r\n\r\nمؤاخذه نمىكند كه چرا نياموخته‌اند ، بلكه دانشمندان را بازخواست مىكند كه چرا [ به ديگران 
  ] آموزش نداده‌اند » .\r\nاين سخن ، اصلى كلّى است كه به دانشمند و دين خاصّى منحصر نمىشود و نيز به آموزش يك اصل و يا فرع اختصاص ندارد . اين سخن خدا :  « إِذْ أَخَذَ اللَّهُ مِيثاقَ . . . »  در عموميت ، مرادف اصل مزبور است ؛ زيرا جملهء  « أُوتُوا الْكِتابَ »  يهود ، نصارا و مسلمانان را دربر مىگيرد ، بلكه قرآن به‌طور كلّى ، بهترين كتاب‌هاست . همچنين وجوب بيان و تحريم كتمان ، نبوّت محمّد صلّى اللّه عليه و آله و ديگر اصول و فروع دين را شامل مىشود . لكن شمار بسيارى از مفسّران ، آيه را به علماى يهود كه نبوّت محمّد صلّى اللّه عليه و آله را كتمان كردند ، اختصاص داده‌اند . برخى گفته‌اند : آيه تنها يهود و نصارا را شامل مىشود ؛ چراكه آنان دلايل نبوّت محمّد صلّى اللّه عليه و آله را كه در تورات و انجيل وجود داشت ، كتمان كردند . اما بهتر آن است كه آيه را عام بدانيم ؛ زيرا دليلى بر تخصيص نداريم .\r\n فَنَبَذُوهُ وَراءَ ظُهُورِهِمْ .  انداختن چيزى در پشت سر ، كنايه از عدم اهتمام و توجّه به آن است ؛ چنان‌كه نصب العين قرار دادن ، كنايه از اهمّيت زياد است .\r\n وَ اشْتَرَوْا بِهِ ثَمَناً قَلِيلًا فَبِئْسَ ما يَشْتَرُونَ .  هركس به سبب ترجيح دنيا بر آخرت ، حق را پنهان كند ، دين خود را با ارزان‌ترين قيمت به شيطان فروخته است . برخى از مردم تنها به پنهان كردن حق بسنده نمىكنند ، بلكه كتاب و سنّت را بر طبق خواسته‌هاى اشراف و توانگران ، به طمع ثروت آنان ، تحريف مىكنند . اين گروه را « هم خداوند لعنت مىكند و هم ديگر لعنت‌كنندگان » .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nآنان‌كه شايسته ستايش نيستند\r\n\r\n[ سوره آل‌عمران ( 3 ) : آيات 188 تا 189 
  ]\r\nلا تَحْسَبَنَّ الَّذِينَ يَفْرَحُونَ بِما أَتَوْا وَ يُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَ لَهُمْ عَذابٌ أَلِيمٌ ( 188 ) وَ لِلَّهِ مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ قَدِيرٌ ( 189 )\r\nآنان را كه از كارهايى كه كرده‌اند شادمان شده‌اند و دوست دارند به سبب كارهايى كه نكرده‌اند نيز ستوده شوند ، مپندار كه در پناهگاهى دور از عذاب خدا باشند . برايشان عذاب دردآور مهيّاست . ( 188 )\r\nاز آن خداست فرمانروايى آسمان‌ها و زمين و خدا بر هرچيزى تواناست . ( 189 )\r\n\r\nواژگان\r\nفوز : نجات و رستگارى ، و « مفازة » اسم مكان آن است .\r\n\r\nاعراب\r\n « الَّذِينَ »  مفعول اول براى  « تَحْسَبَنَّ »  و مفعول دوم آن ، محذوف است و تقدير آن « لا تحسبنّ ناجين » مىباشد .  « بِمَفازَةٍ »  متعلق به محذوف و مفعول دوم براى  « فَلا تَحْسَبَنَّهُمْ »  است .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nتفسير\r\nفرح و خوشحالى ذاتا حرام نيست . آيا كسى هست كه هنگام مواجهه با خير و يا رهايى از شرّ خوشحال نشود ؟ بلكه خوشحالى به سبب رسيدن خير به مردم ، نشان‌دهندهء درستى نيت و پاكى طينت است . پيامبر صلّى اللّه عليه و آله به سبب آمدن پسر عمويش جعفر بن ابى طالب از حبشه خوشحال گرديد و پيشانى وى را بوسيد و گفت : نمىدانم آيا براى آمدن جعفر بيشتر خوشحالم و يا به سبب فتح خيبر ؟\r\nخوشحالى وقتى مذموم است كه انگيزهء آن ، كينه ، شماتت ، خودخواهى و تكبّر باشد و يا انسان از غارت ، قتل و فساد ، خوشحال شود . يا بدان سبب خوشحال شود كه حيله و نيرنگى به كار برده تا با ويژگىهايى ستايش شود كه در او نيست و نيرنگ‌هاى او در ميان مردم ساده‌لوح كارگر افتد . آن‌گاه به سبب سوت و كف زدن آنها شادمان گردد و از اين‌گونه علل ، كه ما آنها را اين‌جا و آن‌جا مشاهده مىكنيم . پس از اين مقدّمه ، به اختصار به نظرياتى كه دربارهء آيهء زير وجود دارد ، اشاره مىكنيم :\r\n لا تَحْسَبَنَّ الَّذِينَ يَفْرَحُونَ بِما أَتَوْا وَ يُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَ لَهُمْ عَذابٌ أَلِيمٌ .  برخى گفته‌اند : اين آيه دربارهء روحانيان يهود نازل شده است ؛ يعنى آنان‌كه نام و صفات محمّد صلّى اللّه عليه و آله را كه در تورات وجود داشت ، پنهان كردند و در همان حال دوست داشتند كه به راستگويى و وفادارى بر آيين ابراهيم عليه السّلام وصف شوند ، درحالىكه اين صفت در آنان وجود نداشت .\r\nبرخى گفته‌اند : آيه دربارهء منافقانى نازل شده است كه در جنگ‌ها و غزوات از فرمان رسول خدا صلّى اللّه عليه و آله تخلّف مىكردند و با دروغ بهانه مىجستند پيامبر صلّى اللّه عليه و آله در ظاهر ، سخنان آنها را مىپذيرفت . ازاين‌رو ، آنها خوشحال مىشدند و دوست داشتند كه به آنها مؤمن بگويند ، درحالىكه ايمان در قلبشان وجود نداشت .\r\nبهترين نظريه دربارهء تفسير آيهء فوق ، اين است : خداوند پس از آن‌كه در آيهء پيشين ،\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nكسانى را ياد كرد كه از آنان بر عدم كتمان حق پيمان گرفته شده بود ؛ امّا آنان اين پيمان را شكستند و آن را به قيمت ناچيز فروختند ، اكنون در اين آيه يادآور مىشود كه آنان به سبب اين كردار خود خوشحال شدند ، و درحالىكه كاملا از حق و راستى به دور بودند ، دوست داشتند به طرفدارى از حق و راستگويى وصف شوند .\r\nآنان هراندازه به فساد و گمراهى خود ادامه دهند نميتوانند از قلمرو قدرت الهى بيرون روند و از عذاب و عقاب او نجات يابند . . . چگونه ؟\r\n وَ لِلَّهِ مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ قَدِيرٌ ؛  از آن خداست فرمانروايى آسمان‌ها و زمين و خدا بر هرچيز تواناست .\r\nبا اين تفسير ، آيه عموميت پيدا مىكند ؛ هم يهود و نصارا را ، كه نبوّت محمّد صلّى اللّه عليه و آله را پنهان كردند ، شامل مىشود و هم منافقان به ظاهر مسلمان را ، كه كفر را پنهان و ايمان را آشكار مىكردند .\r\nاين سؤال مطرح مىشود : چرا خدا پس از :  « لا تَحْسَبَنَّ الَّذِينَ . . . »  گفت :\r\n « فَلا تَحْسَبَنَّهُمْ » ،  با اين‌كه فاعل و مفعول هردو فعل ، يكى است ؟\r\nپاسخ : اين تكرار براى جلوگيرى از اشتباه بر اثر طولانى شدن سخن است ؛ چنان‌كه اين شيوه ، امروزه هم در نوشتار و هم در گفتار راديويى متداول است .\r\nسؤال دوم : خدا فرمود :  « فَلا تَحْسَبَنَّهُمْ بِمَفازَةٍ مِنَ الْعَذابِ »  آن‌گاه فرمود :  « وَ لَهُمْ عَذابٌ أَلِيمٌ » ،  با اين‌كه با وجود جملهء نخست ، به جملهء دوم نيازى نيست ؟\r\nپاسخ : جملهء اوّل با جملهء دوم تفاوت دارد ؛ زيرا اوّلى دلالت دارد كه آنها از عذاب ، نجات پيدا نمىكنند ؛ امّا نوع عذاب را بيان نمىكند كه آيا خفيف است و يا دردناك ؟\r\nجملهء دوم بيان مىكند كه اين عذاب از نوع دردناك است ؛ چنان‌كه مىگويى : احبّك و احبّك كثيرا ؛ تو را دوست دارم و بسيار تو را دوست دارم .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nخداوند و خردمندان\r\n\r\n[ سوره آل‌عمران ( 3 ) : آيات 190 تا 195 
  ]\r\nإِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ ( 190 ) الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلاً سُبْحانَكَ فَقِنا عَذابَ النَّارِ ( 191 ) رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَ ما لِلظَّالِمِينَ مِنْ أَنْصارٍ ( 192 ) رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا وَ تَوَفَّنا مَعَ الْأَبْرارِ ( 193 ) رَبَّنا وَ آتِنا ما وَعَدْتَنا عَلى رُسُلِكَ وَ لا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ ( 194 )\r\nفَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ فَالَّذِينَ هاجَرُوا وَ أُخْرِجُوا مِنْ دِيارِهِمْ وَ أُوذُوا فِي سَبِيلِي وَ قاتَلُوا وَ قُتِلُوا لَأُكَفِّرَنَّ عَنْهُمْ سَيِّئاتِهِمْ وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ ( 195 )\r\nهرآينه در آفرينش آسمان‌ها و زمين و آمدوشد شب و روز ، خردمندان را عبرت‌هاست . ( 190 )\r\nآنان‌كه خدا را ايستاده و نشسته و به پهلو خفته ، ياد مىكنند و در آفرينش آسمان‌ها و زمين مىانديشند : اى پروردگار ما ! اين جهان را بيهوده نيافريده‌اى ، تو منزّهى ، ما را از عذاب آتش بازدار . ( 191 )\r\nاى پروردگار ما ! هركس را كه به آتش افكنى رسوايش كرده‌اى و ظالمان را هيچ ياورى نيست . ( 192 )\r\nاى پروردگار ما ! شنيديم كه\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمنادىاى به ايمان فرامىخواند كه به پروردگارتان ايمان بياوريد و ما ايمان آورديم . پس اى پروردگار ما ! گناهان ما را بيامرز و بدىهاى ما را از ما بزداى و ما را با نيكان بميران . ( 193 )\r\nاى پروردگار ما ! عطا كن به ما آنچه را به زبان پيامبرانت به ما وعده داده‌اى و ما را در روز قيامت رسوا مكن كه تو وعدهء خويش خلاف نمىكنى . ( 194 )\r\nپروردگارشان ، دعايشان را اجابت فرمود كه من كار هيچ مزدورى را از شما ، چه زن و چه مرد - همه از يكديگريد - ناچيز نمىسازم . پس گناهان كسانى را كه مهاجرت كرده‌اند و از خانه‌هايشان رانده شده‌اند و در راه من آزار ديده‌اند و جنگيده‌اند و كشته شده‌اند ، مىزدايم و آنان را در بهشت‌هايى كه در آن نهرها جارى است داخل مىكنم . اين پاداشى است از جانب خدا و پاداش نيكو نزد خداست . ( 195 )\r\n\r\nواژگان\r\nاختلاف اللّيل و النّهار : پشت سر هم آمدن شب و روز .\r\nمراد از لبّ در اين‌جا عقل است ؛ زيرا لبّ هرچيز ، بهترين و ناب‌ترين آن مىباشد و بهترين چيزى كه در انسان وجود دارد ، عقل اوست .\r\nخزى : اهانت و خوارى .\r\nميعاد : مراد از آن در اين‌جا ، وعده است .\r\n\r\nاعراب\r\n « الَّذِينَ يَذْكُرُونَ »  بدل از « اولى الالباب » است .  « قِياماً وَ قُعُوداً »  حال مىباشد .  « عَلى جُنُوبِهِمْ »  نيز حال و محلا منصوب و در تقدير : « مضطجعين » است .  « باطِلًا »  حال براى  « هذا »  و نيز جايز است صفت براى مفعول مطلق محذوف باشد و تقدير : « ما خلقت هذا خلقا باطلا » است .  « أَنْ آمِنُوا »  ان مفسّره است كه ماقبلش را تفسير مىكند ؛ مانند « كتبت إليه أن أفعل كذا » كه به معناى « افعل كذا » مىباشد . شايسته يادآورى است كه\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nدر قرآن كريم :  « إِنَّنا »  با سه نون آمده است ؛ چنان‌كه در آيهء  « رَبَّنا إِنَّنا سَمِعْنا »  همين‌گونه است . همچنين در قرآن :  « إِنَّا »  با حذف يكى از دو نون « انّ » نيز آمده است ؛ همانند سخن خداى متعال :  « إِنَّا كُنَّا فاعِلِينَ » .  « 1 » بنابراين ، صحيح است كه بگوييم و بنويسيم : انّا و انّنا .\r\n\r\nتفسير\r\n إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ .  ما به هنگام تفسير آيهء 22 سورهء بقره با عنوان « توحيد » ، به اندازهء كافى بر اثبات وجود خداوند ، دلايل عقلى اقامه و آن‌گاه بار ديگر در تفسير آيهء 164 سورهء مزبور بدان اشاره نموديم و آن آيه همانند آيهء مورد بحث است . ازاين‌رو ، بار ديگر به اختصار و با شيوه‌اى ديگر ، بدان موضوع مىپردازيم :\r\nبهترين راه براى شناخت خداوند ، راهى است كه او خود ، بر وجود خويش استدلال كرده كه خلاصهء آن چنين است : شخص عاقل بايد به جهان هستى بنگرد و با دقّت در شگفتىهاى جهان و اسرار استحكام و نوآورىهايى كه در آن است ، بينديشد . در اين‌صورت ، خواهد ديد كه هرآنچه در اين جهان است از يك هدف و غايت حكايت دارد ؛ چراكه هرچيزى در جاى مناسب خود نهاده شده است و نقش فعّالى در نظم جهان و گردش حيات ايفا مىكند . انسان با استمداد از حسّ و عقل ، يقينا به شناخت علّت نخست جهان دست مىيابد ؛ علّتى كه زنده ، عالم ، قادر و حكيم است .\r\nاز اشخاص بسيارى شنيدم كه مىگفتند - آن‌سان كه گويى سخنى تازه مىگويند - تمام مردم ، حتّى ملحدان به وجود علّت نخست اعتراف دارند ، جز اين‌كه مؤمنان ، اين علّت را « اللّه » و ديگران آن را ماده و يا طبيعت مىنامند . در اين‌صورت ، اختلاف تنها در نام‌گذارى است .\r\n\r\n\r\n","description":"","footnote":"\r\n( 1 ) . انبياء ( 21 ) آيهء 104 .\r\n","page_name":" 374 ","page_number":374},
  {"content":"\r\n\r\nامّا اين سخن ، اشتباه و خطاى محض است ؛ زيرا مؤمنان به وجود اولين علّتى ايمان دارند كه با عقل درك مىشود ، نه با حسّ و نيز اين علّت به ويژگىهايى چون حيات ، علم ، قدرت ، حكمت و عدالت وصف مىشود . لكن ديگران مىگويند : اين علّت با چشم ديده و با دست لمس مىشود و نيز كر و كور است . بنابراين ، ميان اين‌دو عقيده از زمين تا آسمان ، تفاوت است .\r\n الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ .  مراد از « قيام » و « قعود » و  « عَلى جُنُوبِهِمْ »  آن است كه آنان هميشه در حال فرمان‌بردارى از خدا هستند و مراد از تفكّر در خلقت آسمان‌ها و زمين آن است كه آنها خدا را مىشناسند . اما تضرّع و زارى آنان در پيشگاه خداوند براى محفوظ ماندن از آتش و دليل تقوا و ايمان آنهاست . فخر رازى گفته است :\r\nعبوديّت بر سه قسم است : تصديق به قلب ، اقرار به زبان و عمل با اعضا . اين سخن خدا :  « يَذْكُرُونَ اللَّهَ » ،  به عبوديّت زبان اشاره دارد . و جملهء ديگر از سخن خدا :  « قِياماً وَ قُعُوداً وَ عَلى جُنُوبِهِمْ » ،  عبوديّت اعضا و جوارح را مىنماياند و سخن ديگر خدا :\r\n « وَ يَتَفَكَّرُونَ فِي خَلْقِ السَّماواتِ وَ الْأَرْضِ »  به عبوديت قلب و فكر و روح اشاره دارد .\r\nانسان ، جز همين مجموعه ، چيزى ديگر نيست . ازاين‌رو ، وقتى زبان مشغول ذكر باشد و اعضا عمل كنند و قلب بينديشد ، گويى انسان با تمام وجود مشغول عبادت است . [ فخر رازى سپس مىافزايد 
  ] : چه زيباست اين ترتيب براى جذب و بالا بردن روح انسان از خلق به سوى حق .\r\nترديدى نيست كه ياد خدا ، ايمان به او و عبادت او زيبا و نيكوست ؛ لكن آنچه از ذكر خدا به زبان و نماز در شب ، و روزه در روز بهتر مىباشد ، همانا عمل كردن براى جامعهء بشرى و ايثار كردن در راه منافع عموم است . اگر كسى بزرگى نزد خدا را بدون اين ايثارگرى بخواهد - در صورتى كه توان آن را داشته باشد - گويى چيز گران‌بهايى را\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nبدون قيمت خواسته است .\r\nدربارهء آيهء  « رَبَّنا ما خَلَقْتَ هذا باطِلًا »  خوب است به اين مطلب اشاره كنيم كه اهل سنّت مىگويند : جايز نيست افعال خدا را به هدف‌ها و علّت‌هاى غايى تعليل كنيم ؛ زيرا چيزى بر خداى تعالى واجب و يا قبيح نمىباشد . « 1 » در كتاب المذاهب الإسلاميه نوشتهء شيخ ابو زهره بخش « وحدانيت جهان هستى » و ذيل عنوان : « تعليل افعال » چنين آمده است : اشاعره ( اهل سنّت ) گفته‌اند : خدا اشيا را آفريد ؛ امّا نه به سبب علّت و يا انگيزه‌اى .\r\nشيعه مىگويد : تمام افعال خدا براى مصالحى است كه به مردم بازمىگردد و يا به نظام هستى تعلّق دارد ؛ چنان‌كه شأن خداى دانا و حكيم چنين است . از جمله دلايلى كه شيعه بدان استدلال كرده‌اند ، اين آيه است :  « رَبَّنا ما خَلَقْتَ هذا باطِلًا » . \r\nهمچنين مىتوان عقيدهء اهل سنّت را با اقوال و افعال خودشان مردود دانست و نياز به آيه و روايت ندارد ؛ چراكه آنان به قياس و استحسان و مصلحت مرسله عمل مىكنند ؛ مصلحتى كه بر رعايت لطف به خلق و بهبود بخشيدن احوال مردم در دنيا و آخرت استوار است . آنها قياس و استحسان و مصلحت مرسله را اصول و منابعى براى استنباط احكام شرعى قرار مىدهند . چنان‌كه اهل سنّت كتاب‌هاى ويژه‌اى دربارهء بيان حكمت خدا در اوامر و نواهى خويش تأليف كرده‌اند . اين گفتارها و عملكردهاى اهل سنّت بدان معناست كه خداوند جز به سبب هدفى درست و علّتى حكمت‌آميز ، امر و نهى نمىكند .\r\n رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ .  ما تو را براى به دست آوردن خشنودىات و فرار از اين خوارى اطاعت مىكنيم . اين‌چنين است كه مؤمن راستين همواره پاداش و مجازات خدا را نصب العين خود قرار مىدهد . ازاين‌رو ، خداوند را به سبب ترس از مجازات و در آرزوى پاداش او ، اطاعت مىكند . امام على عليه السّلام در وصف مؤمنان\r\n\r\n\r\n","description":"","footnote":"\r\n( 1 ) . المواقف ، ج 8 ، ص 202 .\r\n","page_name":" 376 ","page_number":376},
  {"content":"\r\n\r\nفرمود : مؤمنان و بهشت ، همانند كسى است كه آن را ديده و از نعمت‌هايش برخوردار است و نيز مؤمنان و آتش همانند كسى است كه آن را ديده و از عذابش در رنج است » .\r\nاما كسى كه خداوند را تنها به سبب ذات خداوند عبادت كند ، نه طمع بهشت او را داشته باشد و نه ترس آتش او را ، چنين شخصى ، تنها رسول خدا صلّى اللّه عليه و آله و شاگردش امام على عليه السّلام خواهد بود .\r\n وَ ما لِلظَّالِمِينَ مِنْ أَنْصارٍ .  هركس در دنيا باطل را يارى كند و در يارى كردن حق سستى ورزد و با مردم به انصاف رفتار ننمايد ، ظالم است و در روز حق و عدالت [ روز قيامت 
  ] براى او يارىكننده‌اى نخواهد بود . رساترين اندرز در اين زمينه ، خطبه‌اى است كه پيامبر اعظم صلّى اللّه عليه و آله آن را در آخرين روزهاى عمر شريف خويش ايراد كرد :\r\nفرمود : « اى مردم ! هركس تازيانهء من به پشت او اصابت كرده ، اينك اين پشت من است [ كه آمادهء قصاص مىباشد 
  ] . هركس كه مال او را گرفتم ، پس اين است مال من ؛ بيايد مال خود را از من بستاند و از كينهء من نترسد ؛ چراكه چنين چيزى شأن من نيست . آگاه باشيد ، محبوب‌ترين شما نزد من كسى است كه اگر حقّى داشته باشد آن را از من بستاند و يا حلالم كند تا من پروردگارم را با خوشوقتى ديدار كنم » . بقيّهء اين داستان در تفسير آيهء 160 سوره آل عمران ، ذيل عنوان : « محمّد و مكارم اخلاق » بيان شد .\r\n رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا .  اين‌گونه است شأن كسى كه حق را براى حق مىخواهد ؛ يعنى قلبش را براى دعوت حق مىگشايد و به محض شنيدن - از هركه باشد ، تا چه رسد به اين‌كه از سرور پيامبران بشنود - آن را لبّيك مىگويد .\r\n فَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى .  بنابراين ، ميزان ، عمل شخص است ، نه نسب ، نژاد و يا مرد بودن و زن بودن او ؛ چراكه از ديدگاه اسلام ، همگى در انسانيت برابرند . و اين نكته ، بيان آشكارى از حق و كرامت زن است .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n بَعْضُكُمْ مِنْ بَعْضٍ ؛  برخى از برخى ديگر هستيد ؛ چراكه مرد ، پدر زن و زن ، مادر مرد و هركدام برادر و شوهر ديگرى است و همگى از يك ريشه‌اند ، تمامى شما از آدم هستيد و آدم از خاك است . در حديث آمده است : « زنان ، خواهران مردانند » . پيش‌تر در آيهء 228 سورهء بقره ، دربارهء زن سخن گفته شد .\r\n فَالَّذِينَ هاجَرُوا وَ أُخْرِجُوا مِنْ دِيارِهِمْ وَ أُوذُوا فِي سَبِيلِي وَ قاتَلُوا وَ قُتِلُوا لَأُكَفِّرَنَّ عَنْهُمْ سَيِّئاتِهِمْ وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ .  پس از آن‌كه خداوند ، پاداش را به عمل شايسته ، مرتبط كرد ، نه به نژاد و جنسيّت ، اعمالى را برمىشمارد كه موجب چند برابر شدن پاداش مىشود . آنها از اين قرارند :\r\n1 . خروج داوطلبانهء شخص مؤمن از وطن خود كه نمىتواند در آن‌جا دينش را نگه دارد به محلّى كه در آن ، توان چنين كارى را دارد . دليل بر اين مطلب ، آيهء فوق و نيز آيهء 97 سورهء نساء است . مىفرمايد :  « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً ؛  كسانى هستند كه فرشتگان جانشان را مىستانند ، درحالى كه بر خويشتن ستم كرده بودند . از آنها مىپرسند : در چه كارى بوديد ؟ گويند : ما در روى زمين مردمى بوديم زبون‌گشته . فرشتگان گويند : آيا زمين خدا پهناور نبود كه در آن مهاجرت كنيد ؟ مكان اينان جهنّم است و سرانجامشان بد » . براساس اين دو آيه ، فقها فتوا داده‌اند كه اقامت در سرزمين كفر ، كه شخص نمىتواند در آن‌جا به انجام وظايف دينى و شعاير اسلامى بپردازد ، حرام است ، بلكه بر چنين شخصى واجب است كه به كشور اسلامى كه در آن مىتواند واجبات الهى را انجام دهد ، هجرت و كوچ كند ، مگر اين‌كه توان هجرت را نداشته باشد .\r\nجاى بسى تأسّف است كه در اين عصر ، برخى از جوانان ثروتمند و مسلمان ما بار سفر به سوى آمريكا و اروپا مىبندند ، آن هم تنها به اين دليل كه در آن‌جا مرتكب گناه\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nشوند ، زنا كنند و شراب بنوشند .\r\n2 . اخراج اجبارى مؤمنان از وطنشان . چنان‌كه اين عمل را مشركان قريش در حقّ پيروان محمّد صلّى اللّه عليه و آله ، و اسرائيل - تربيت‌شدهء دست استعمار - در حقّ فلسطينىها كردند .\r\n3 . اذيت شدن در راه حقّ . هركس كه از حقّ پيروى كرد ، به جهت آن اذيّت شد . در حديث آمده است كه انسان برحسب دينش ، گرفتارى پيدا مىكند . اگر دينش نيرومند باشد ، گرفتارىاش نيز شديد خواهد بود و اگر دينش ضعيف باشد ، گرفتارىاش نيز كم خواهد بود . هيچ‌چيزى نزد خدا از تحمّل رنج در راه دين خدا و شكيبايى بر آن ، پاداشى بزرگ‌تر ندارد . پروردگارا ! ما را نيز از شكيباپيشگان در راه دين خويش قرار بده .\r\n4 . جان‌نثارى در راه حق . تمامى اعمال مزبور ، بدىهاى انسان را محو مىكنند و موجب پاداشى مىشوند كه شايستهء عظمت و بزرگى خداست . تكرار لفظ ثواب و لفظ جلاله  « ثَواباً مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ »  به اين نكته اشاره دارد كه همانند پاداش خدا پاداشى نيست ؛ چنان‌كه همانند خدا كسى نيست .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nكافران و پرهيزگاران\r\n\r\n[ سوره آل‌عمران ( 3 ) : آيات 196 تا 198 
  ]\r\nلا يَغُرَّنَّكَ تَقَلُّبُ الَّذِينَ كَفَرُوا فِي الْبِلادِ ( 196 ) مَتاعٌ قَلِيلٌ ثُمَّ مَأْواهُمْ جَهَنَّمُ وَ بِئْسَ الْمِهادُ ( 197 ) لكِنِ الَّذِينَ اتَّقَوْا رَبَّهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها نُزُلاً مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ ( 198 )\r\nجولان كافران در شهرها تو را نفريبد . ( 196 )\r\nاين برخوردارى اندكى است . پس از آن جايگاهشان جهنّم است . و جهنّم بد آرامگاهى است . ( 197 )\r\nامّا براى آنان‌كه از پروردگارشان مىترسند ، بهشت‌هايى است كه در آن نهرها جارى است . همواره در آن‌جا مهمان خدا هستند . و آنچه نزد خداست براى نيكان بهتر است . ( 198 )\r\n\r\nواژگان\r\nمتاع : چيزى است كه انسان در دنيا از آن لذّت مىبرد .\r\nمهاد : مكانى است آماده شده ؛ نظير بستر .\r\nنزل : آنچه براى نازل‌شونده [ مهمان 
  ] آماده مىشود .\r\n\r\nاعراب\r\n « مَتاعٌ »  خبر براى مبتداى محذوف است و تقدير : « ذلك التقلب متاع قليل »\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nمىباشد .  « خالِدِينَ »  حال براى ضمير  « لَهُمْ »  و  « نُزُلًا »  حال براى  « جَنَّاتٌ »  و يا مفعول مطلق است ؛ يعنى « انزلوها نزلا » .\r\n\r\nتفسير\r\nمعناى واژه‌هاى آيات سه‌گانه روشن است . آنچه اهميت دارد ، بيان مراد از مجموع اين آيات است . بسيارى از مفسّران در توضيح آنها سخنانى گفته‌اند كه خلاصه‌اش چنين است : كافر در دنيا در آسايش و رفاه زندگى مىكند ؛ لكن سرنوشت او و بال و بدبختى است . مؤمن در سختى و تنگنا زندگى مىكند ؛ اما سرانجام وى سعادت و خوشى است ؛ به بيانى ديگر دنيا زندان مؤمن و بهشت كافر و آخرت برعكس آن است .\r\nآنچه من از آيات مىفهمم آن است كه در اين آيات مقايسه‌اى شده است ميان كسانىكه دنيا را بر دين خود ترجيح مىدهند و تنها براى منافع شخصى خود كار مىكنند ؛ نظير يهود و امثال آنها و بين كسانىكه دين را بر دنيا ترجيح مىدهند و نتيجهء آن هرچه باشد ، برايشان تفاوت نمىكند .\r\nاز دستهء اول به  « الَّذِينَ كَفَرُوا »  تعبير شده است ؛ زيرا به حق كفران مىورزند و براى آن ارزشى قائل نيستند . از دستهء دوم به\r\n « الَّذِينَ اتَّقَوْا رَبَّهُمْ »  تعبير شده است ؛ چراكه آنان از خشم و معصيت خدا دورى مىكنند . ترديدى نيست كسى كه براى دنيا كار كند و آن را تمام همّ خويش قرار دهد و به سبب آن محرّمات خدا را مباح بداند ، اموال دنيا در دست وى انباشته مىشود ؛ چنان‌كه ما اين موضوع را عملا مشاهده مىكنيم . بر خلاف آن ، كسى كه از حرام پرهيز مىكند و گرسنگى و محروميت را بر آن ترجيح مىدهد ، اموال دنيا در دستش اندك خواهد بود .\r\nمراد از « جولان دستهء اول در شهرها » آن است كه آنان داراى اموال و دارايىهاى شهرها ، كه به يغما برده‌اند ، هستند . برخى گمان مىبرند نعمت و آسايشى كه در ميان\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nطرفداران باطل ديده مىشود ، براى آنان خير و كرامت ، و رنج و محروميتى كه در ميان مؤمنان وجود دارد ، ذلّت و بدى براى آنان است . خداوند اين توهّم را دفع مىكند و مىگويد : عكس آن درست است ؛ زيرا نعمت طرفداران باطل ، متاعى است اندك و آن‌گاه به جهنّم مىروند و سرنوشتى بد دارند ؛ امّا سختىهاى طرفداران حق از بين رفتنى است ؛ آن‌گاه به نعمت هميشگى و آسايشى ابدى مىرسند .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nمؤمنان اهل كتاب\r\n\r\n[ سوره آل‌عمران ( 3 ) : آيات 199 تا 200 
  ]\r\nوَ إِنَّ مِنْ أَهْلِ الْكِتابِ لَمَنْ يُؤْمِنُ بِاللَّهِ وَ ما أُنْزِلَ إِلَيْكُمْ وَ ما أُنْزِلَ إِلَيْهِمْ خاشِعِينَ لِلَّهِ لا يَشْتَرُونَ بِآياتِ اللَّهِ ثَمَناً قَلِيلاً أُولئِكَ لَهُمْ أَجْرُهُمْ عِنْدَ رَبِّهِمْ إِنَّ اللَّهَ سَرِيعُ الْحِسابِ ( 199 ) يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا وَ اتَّقُوا اللَّهَ لَعَلَّكُمْ تُفْلِحُونَ ( 200 )\r\nبعضى از اهل كتاب به خدا و كتابى كه بر شما نازل شده و كتابى كه بر خودشان نازل شده است ايمان دارند ، مطيع فرمان خدايند . آيات خدا را به بهاى اندك نمىفروشند . مزد ايشان نزد پروردگارشان است . هرآينه خدا به حساب‌ها زود خواهد رسيد . ( 199 )\r\nاى ايمان‌آورندگان ! شكيبا باشيد و ديگران را به شكيبايى فراخوانيد و در جنگ‌ها پايدارى كنيد و از خدا بترسيد ، باشد كه رستگار شويد . ( 200 )\r\n\r\nواژگان\r\nخشوع : فروتنى .\r\nبرخى گفته‌اند : صبر و مصابرة به يك معناست . برخى گفته‌اند : « صبر » به معناى كنترل نفس در گرفتارىهايى است كه ديگران در آن دخالت ندارند ؛ نظير بيمارى و « مصابرة » ، تحمّل آزار ديگران است .\r\nرباط : آمادگى براى جهاد با دشمن .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nاعراب\r\n « خاشِعِينَ »  حال براى ضمير  « يُؤْمِنُ »  است ؛ زيرا اين ضمير به « من » برمىگردد و آن به معناى جمع است . جملهء  « لا يَشْتَرُونَ »  نيز حال است .  « عِنْدَ رَبِّهِمْ »  حال براى ضمير  « لَهُمْ »  و  « عِنْدَ »  مىتواند متعلّق به  « أَجْرُهُمْ »  باشد .\r\n\r\nتفسير\r\n وَ إِنَّ مِنْ أَهْلِ الْكِتابِ لَمَنْ يُؤْمِنُ بِاللَّهِ وَ ما أُنْزِلَ إِلَيْكُمْ وَ ما أُنْزِلَ إِلَيْهِمْ خاشِعِينَ لِلَّهِ لا يَشْتَرُونَ بِآياتِ اللَّهِ ثَمَناً قَلِيلًا أُولئِكَ لَهُمْ أَجْرُهُمْ عِنْدَ رَبِّهِمْ .  مراد از  « ما أُنْزِلَ إِلَيْكُمْ »  قرآن و مراد از  « ما أُنْزِلَ إِلَيْهِمْ »  تورات و انجيل است .\r\nآيه ، تمامى كسانى را كه از اهل كتاب به محمّد صلّى اللّه عليه و آله ايمان آورده و مىآورند ، دربر مىگيرد و اختصاص به « نجاشى » و يا به « عبد اللّه بن سلام » ندارد ؛ چرا كه لفظ آيه عام است و دليلى هم بر تخصيص وجود ندارد . وقتى كه خداوند سبحان ايمان به محمّد صلّى اللّه عليه و آله را از كسى كه اصلا به خدا و كتابى ايمان ندارد بپذيرد ، پس سزاوارتر است كه اين ايمان را از اهل تورات و انجيل بپذيرد ؛ به‌ويژه پس از آن‌كه آنان دين خود را رها كنند ؛ زيرا دشوارترين مسئله براى انسان ، رها كردن دينى است كه با آن انس گرفته و آن را از پدران و اجداد خويش به ارث برده است .\r\n يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا وَ اتَّقُوا اللَّهَ لَعَلَّكُمْ تُفْلِحُونَ . \r\nخداى سبحان سورهء آل عمران را با اين آيه به پايان برده است ؛ آيه‌اى كه دستور به تقواى الهى و امر به جهاد با دشمنان خدا را يك‌جا جمع كرده است . در تفسير آيهء 155 سورهء بقره در عنوان « صبر » و عنوان « انواع پاداش صابران » به تفصيل دربارهء صبر سخن گفته شد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nتقوا و پرهيزگارى\r\nتفسير سورهء آل عمران را با سخنى كوتاه دربارهء تقوا به پايان مىبريم . از امام صادق عليه السّلام دربارهء تقوا پرسيدند ؟ فرمود : تقوا آن است كه خداوند در هرجا كه دستور داده ، تو را ببيند و در هرجا كه نهى كرده ، تو را نبيند . بنابراين ، در رعايت تقوا لازم است كه انسان هم علم به احكام خدا داشته باشد و هم بدان عمل كند ؛ زيرا علم بدون عمل ، حجّتى عليه صاحب خود خواهد بود و عمل بدون علم ، راه رفتن در بيراهه است . بر اين اساس ، تقوا ، همان دين ، اخلاق و پايهء فضيلت‌هاست . پيامبر خدا صلّى اللّه عليه و آله فرمود : « نگوييد : محمّد صلّى اللّه عليه و آله از ماست ، چه به خدا سوگند ! دوستانم ، خواه از ميان شما و يا از ديگران ، تنها پرهيزگارانند » . اين جمله از سخنان پيامبر صلّى اللّه عليه و آله : « و لا من غيركم » نشان‌دهندهء آن است كه هرگاه فرد غير مسلمان كسى باشد كه مردم از دست و زبانش در امان باشند از كسى كه به ظاهر مسلمان مىباشد ، امّا مردم را اذيّت مىكند ، به محمّد صلّى اللّه عليه و آله نزديك‌تر است .\r\nدر چندين آيه از قرآن كريم آمده است كه نجات و رستگارى در قيامت تنها براى پرهيزگاران است . در افسانه‌ها حكايتى است كه بدين حقيقت اشاره دارد و آن چنين است :\r\nدر زمان قديم ، مردى بود كه بسيار مىگفت : « الحمد للّه ربّ العالمين و العاقبة للمتّقين » . ابليس از اين سخن خشمناك شد و برخى از شياطين خود را به سوى آن مرد فرستاد و به وى گفت : بگو : « العاقبة للاغنياء ؛ عاقبت از آن توانگران است » . مرد گفت :\r\nابدا چنين نيست ، بلكه عاقبت از آن پرهيزگاران است . ميان شيطان و آن مرد ، جدال بالا گرفت ، ازاين‌رو قرار گذاشتند كه براى اوّلين كسى كه به آنها برخورد كند ، قضيه را مطرح كنند و از وى بخواهند كه در ميانشان داورى كند و هركس محكوم شد ، دستش قطع گردد . آن‌گاه شخصى را ملاقات و قضيه را با وى مطرح كردند . آن شخص گفت :\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nعاقبت از آن توانگران است نه از آن پرهيزگاران . ازاين‌رو ، دست آن مرد را قطع كردند و او بازگشت ، درحالىكه سخن خويش را تكرار مىكرد : « الحمد للّه ربّ العالمين و العاقبة للمتّقين » . شيطان بار ديگر آمد و به او گفت : آيا پند نگرفتى ؟ گفت : خير .\r\nشيطان گفت : تو را بر دست ديگرت به محاكمه مىكشانم . مرد گفت : بسيار خوب .\r\nناگهان شخصى پديدار شد و آنها از وى خواستند تا در ميانشان داورى كند . آن شخص نيز حكم كرد كه عاقبت از آن توانگران است ، نه از آن پرهيزگاران .\r\nدرنتيجه ، دست ديگر وى نيز قطع شد . باز هم اين مرد ، سخن پيشين خويش را بيش از پيش تكرار مىكرد ؛ « الحمد للّه ربّ العالمين و العاقبة للمتّقين » . شيطان به وى گفت : اكنون بر زدن گردنت تو را به محاكمه مىكشانم . آن مرد گفت : قبول دارم . در اين هنگام ديدند كه قهرمانى به سوى آنها مىآيد ، لذا پس از آن‌كه قصّه را با وى مطرح ساختند از او تقاضاى داورى كردند . ناگهان آن مرد قهرمان ، شمشير را برگرفت و گردن شيطان را زد و به او گفت : اين است عاقبت تبهكاران . خداوند دست‌هاى آن مرد را به حال اوّلش بازگردانيد و به سخن او كه مىگفت :  « الْعاقِبَةُ لِلْمُتَّقِينَ »  جامهء عمل پوشانيد ؛ لكن پس از شكيبايى و قطع شدن دست چپ و دست راست .\r\nآرى ، محال است كه انسان به آرمان خويش جز با شكيبايى و تحمّل سختى ، دست يابد .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nسورهء نساء\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nاين سوره مدنى است ، 176 آيه دارد و پس از سورهء ممتحنه نازل شده است . مؤلف مجمع البيان قولى را نقل كرده مبنى بر اين‌كه در سورهء نساء دو آيه وجود دارد كه در مكه نازل شده است : يكى آيهء  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ . . . »  « 1 » و ديگر آيهء  « وَ يَسْتَفْتُونَكَ فِي النِّساءِ . . . » .  « 2 » اين سوره بدان سبب « سورهء نساء » نام گرفته است كه با نام « زنان » آغاز شده و نيز در آن از احكام بسيارى دربارهء حقوق آنها سخن رفته است .\r\n\r\n\r\n","description":"","footnote":"\r\n( 1 ) . نساء ( 4 ) آيهء 58 .\r\n( 2 ) . همان ، آيهء 127 .\r\n","page_name":" 388 ","page_number":388},
  {"content":"\r\n\r\n\r\nشما را از يك تن آفريد\r\nبسم اللّه الرّحمن الرّحيم\r\n\r\n[ سوره النساء ( 4 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالاً كَثِيراً وَ نِساءً وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً ( 1 )\r\nاى مردم ! بترسيد از پروردگارتان ، آن‌كه شما را از يك تن بيافريد و از آن يك تن ، همسر او را و از آن دو ، مردان و زنان بسيار پديد آورد . و بترسيد از آن خدايى كه با سوگند به نام او از يكديگر چيزى مىخواهيد و زنهار ، از خويشاوندان مبريد . هرآينه خدا مراقب شماست . ( 1 )\r\n\r\nواژگان\r\nزوج : به فردى كه همراه وى جنسى از خود اوست ، گفته مىشود . بنابراين ، بر زن و نيز مردى كه ازدواج كرده است ، « زوج » اطلاق مىشود .\r\nبثّ : پراكنده كردن و از اين‌گونه است سخن آنان :  « كَالْفَراشِ الْمَبْثُوثِ » . \r\n\r\nاعراب\r\n  « الْأَرْحامَ »   به سبب عطف بر لفظ جلاله منصوب است ؛ يعنى « اتّقوا اللّه و قطع الأرحام » .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nتفسير\r\nدر اين آيه چند نكته وجود دارد كه به ترتيب زير بيان مىكنيم :\r\n1 .\r\n  يا أَيُّهَا النَّاسُ اتَّقُوا رَبَّكُمُ .   برخى گفته‌اند : خطاب   « يا أَيُّهَا النَّاسُ »   به اهل مكه است ؛ لكن صحيح آن است كه اين خطاب ، تمامى مكلفين را دربر مىگيرد ؛ زيرا ظاهر لفظ دلالت بر عموم دارد و دليلى هم بر تخصيص وجود ندارد . حتى امر به تقوا بر شمول و عموم تأكيد دارد ؛ چراكه وجوب پرهيز از گناهان به گروه خاصى منحصر نمىشود .\r\n2 .   الَّذِي خَلَقَكُمْ مِنْ نَفْسٍ واحِدَةٍ .   نويسندهء تفسير المنار از استاد خويش شيخ محمد عبده نقل مىكند : « خداوند متعال نفسى را كه انسان‌ها از آن آفريده شده‌اند ، مبهم گذاشت و آن را به صورت نكره آورده است ، ازاين‌رو ما نيز آن را در همان ابهام رها مىكنيم و خطابى كه در آيات ديگر وارد شده ؛ همانند « يا بنى آدم » ، با اين ابهام منافات ندارد - يعنى آن را بر طرف نمىكند و نص قاطعى مبنى بر اين‌كه تمامى بشر از فرزندان آدم است ، به شمار نمىرود ؛ زيرا براى صحت خطاب فوق ( يا بنى آدم ) كافى است كه مخاطبان در زمان نزول خطاب ، از فرزندان آدم باشند . پيش‌تر در تفسير قصهء آدم در اوايل سورهء بقره ، گفته شد كه پيش از آدم ، نوع ديگرى از همين انسان در زمين وجود داشته است كه فساد كردند و خون ريختند » .\r\nنظريهء شيخ عبده در اين خلاصه مىشود كه قرآن كريم ، موضوع پدر بودن آدم را براى تمامى بشر ، نه نفى و نه اثبات مىكند ، بلكه ممكن است براى بشر چندين پدر باشند كه آدم يكى از آنهاست . اما اين سخن خداى تعالى كه مىگويد :  « يا بَنِي آدَمَ »  تنها نشان‌دهندهء آن است كه مخاطبان اين خطاب در دورهء محمد صلّى اللّه عليه و آله فرزندان آدم بودند و دلالت ندارد كه هركس پيش از اين مخاطبان بوده و يا پس از آنان خواهد بود ، از نسل آدم است ، بلكه ممكن است براى او پدرى غير از آدم باشد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nما از اين سخن شيخ ، چند پاسخ مىدهيم :\r\nاوّلا ، اوامر و نواهىاى كه در كتاب و سنت وجود دارد ، تنها به كسانىكه در زمان خطاب بودند اختصاص ندارد ، بلكه تمامى كسانىكه در آن زمان وجود داشتند و يا بعدها وجود پيدا خواهند كرد و تا روز قيامت را شامل مىشود ؛ زيرا اين اوامر و نواهى از قضاياى دينىاى است كه حاضران و غايبان را به‌طور برابر دربر مىگيرد و به سان جملهء « كسى كه به بيست سالگى برسد ، بايد فلان تكليف را انجام دهد » است . از همين باب است سخن خداى تعالى :   « أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ وَ أَنِ اعْبُدُونِي هذا صِراطٌ مُسْتَقِيمٌ » .   اين خطاب ، متوجه تمامى مردم ، بدون استثنا مىباشد ؛ خواه در زمان خطاب باشند و خواه نباشند .\r\nثانيا ، اوامر و نواهىاى كه در كتاب و سنت وجود دارد و فرزندان آدم مورد خطاب آنها مىباشند اگر تنها متوجه كسانى باشد كه در عصر پيامبر صلّى اللّه عليه و آله زندگى مىكردند ، ما مكلف نبوديم و نيز نمىتوانستيم براى اثبات حكمى از احكام خداوند به آنها استدلال كنيم ، درحالىكه تمامى مسلمانان و از جمله شيخ محمد عبده به قرآن و سنت استدلال مىكنند ، بلكه اين دو ، نخستين منبع عقيدتى و قانونگذارى اسلامى به شمار مىروند و اين موضوع از ضروريات دين است .\r\nوقتى تكليفى كه متوجه فرزندان آدم است تمامى افراد بشر را دربر مىگيرد ، پس در اين حالت ، آنها بدون استثنا ، از نسل آدمند . بنابراين ، آيهء 60 سورهء يس ، آيهء 27 سورهء اعراف :  « يا بَنِي آدَمَ لا يَفْتِنَنَّكُمُ الشَّيْطانُ » ،  آيهء 172 سورهء اعراف :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ »  و آيهء 70 سورهء اسراء :  « وَ لَقَدْ كَرَّمْنا بَنِي آدَمَ » ،  همگى بيان و شرح   « نَفْسٍ واحِدَةٍ »   در سخن خداى متعال :   « خَلَقَكُمْ مِنْ نَفْسٍ واحِدَةٍ »   هستند و مراد از نفس واحده بدون شك و ترديد ، پدر ما آدم است و نه كسى ديگر .\r\nاما اين سخن شيخ محمد عبده كه مىگويد : پيش از آدم ، نوعى از همين انسان وجود داشته است ، ربطى به بحث ما ندارد ؛ زيرا سخن ما دربارهء انسان موجود است و\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nنه انسانى كه از بين رفته و نابود شده است .\r\nبه‌علاوه ، خداى سبحان ما را با سخن خود چنين مورد خطاب قرار داده است :\r\n « يا بَنِي آدَمَ »  و نيز خطاب كرده است :  « فَإِنَّا خَلَقْناكُمْ مِنْ تُرابٍ »  « 1 » ، و نيز گفته است :  « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ » .  « 2 » وقتى ما تمامى اين آيات را در كنار يكديگر قرار دهيم ، چنين نتيجه مىگيريم : « همهء شما از آدم هستيد و آدم از خاك است » ؛ چنان‌كه در حديث شريف آمده است .\r\nثالثا ، از پيامبر صلّى اللّه عليه و آله نقل شده و اين نقل به اثبات رسيده است كه فرمود : « من سيّد و سرور فرزندان آدم هستم » . بنابراين ، آيا هيچ مسلمانى - اين سؤال متوجه شيخ عبده است - حق دارد گمان كند و يا احتمال دهد كه مراد پيامبر صلّى اللّه عليه و آله يك نوع خاص از بشر بوده و نه تمامى افراد بشر ؟\r\n3 .   وَ خَلَقَ مِنْها زَوْجَها .   برخى گفته‌اند : « من » در « منها » براى تبعيض است و مراد از   « زَوْجَها »   حوّا مىباشد و خداوند او را از پهلوى آدم آفريد و نيز گفته‌اند : حوّا را - چنان‌كه در برخى روايات آمده است - از زيادى گل آدم آفريد .\r\nبر اين نظريه مىتوان بدين ترتيب اشكال گرفت : « من » در « منها » براى تبعيض نيست ، بلكه ممكن است براى بيان باشد ؛ همانند اين سخن خداى متعال :  « وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً » .  « 3 » در اين‌صورت ، معناى آيه چنين مىشود : هركدام از نفس واحدهء [ آدم 
  ] و زوج او از يك ريشه آفريده شده است و اين اصل عبارت است از خاك ؛ چراكه خداى متعال مىگويد :  « وَ مِنْ آياتِهِ أَنْ خَلَقَكُمْ مِنْ تُرابٍ ثُمَّ إِذا أَنْتُمْ بَشَرٌ تَنْتَشِرُونَ ؛  « 4 » از نشانه‌هاى قدرت اوست كه شما را از خاك بيافريد تا انسان شديد و به هر سو پراكنده گشتيد » .\r\n\r\n\r\n","description":"","footnote":"\r\n( 1 ) . حج ( 22 ) آيهء 5 .\r\n( 2 ) . آل عمران ( 3 ) آيهء 59 .\r\n( 3 ) . روم ( 30 ) آيهء 21 .\r\n( 4 ) . همان ، آيهء 20 .\r\n","page_name":" 392 ","page_number":392},
  {"content":"\r\n\r\nاما كسى كه مىگويد : مراد از   « زَوْجَها »   حوّاست ، هيچ دليلى بر اين ادعا ، از قرآن ندارد ؛ زيرا دربارهء خلقت حوّا در قرآن ، ذكرى به ميان نيامده است .\r\n4 .   وَ بَثَّ مِنْهُما رِجالًا كَثِيراً وَ نِساءً ؛   يعنى « و نساء كثيرا » كه صفت دوم به قرينهء صفت اوّل حذف شده است . دراين‌باره سخن فخر رازى خنده‌آور است كه مىگويد :\r\nاين‌كه « رجال » متصف به صفت « كثيرا » شده است و نه « نساء » ، بدان سبب مىباشد كه مردان ، شايستهء شهرت يافتن و آشكار شدن ، و زنان ، شايستهء مخفى و خاموش بودن هستند .\r\nاين تعليل اگر بر مفهومى دلالت كند ، آن مفهوم اين است كه فخر رازى دربارهء طبيعت زن چنين داورى كرده است كه اين طبيعت با آداب و رسوم جامعه‌اى كه زن در آن زندگى مىكند ، مطابقت دارد . بديهى است كه اين آداب و رسوم برحسب مقتضيات زمان دگرگون مىشود . بنابراين ، اگر آن را به مثابهء يك معيارى كلى و قاعده‌اى معمولى بپذيريم ، اشتباه خواهد بود .\r\nدر هرصورت ، مراد روشن است و آن اين‌كه بشر از دو زوج ، مرد و زن ، به وجود آمده است و ازاين‌دو زوج ، ميليون‌ها انسان ، نسلى پس از نسل ديگر پراكنده شده‌اند .\r\nگفته مىشود : در حال حاضر بيش از سه ميليارد انسان در جهان وجود دارند .\r\n5 .   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ .   اين آيه اشاره دارد به آنچه برخى از ما در مقام سوگند به برخى ديگر مىگويند : تو را به خدا سوگند ، چنين كارى را انجام ده ! و يا مىگويند : تو را به خويشاوندى سوگند چنين كارى را انجام ده ! به بيان روشن‌تر تو را به حقى كه خداى بزرگ بر ذمّه‌ات دارد سوگند مىدهم و يا تو را به حقى كه خويشاوند عزيز تو بر عهده‌ات دارد سوگند مىدهم ! مراد از امر به تقواى الهى و خويشاوندان ، آن است كه حق خدا و خويشان را ادا كنيم . اين آيه ، همانند اين سخن خداست كه مىفرمايد :  « . . . أَنِ اشْكُرْ لِي وَ لِوالِدَيْكَ إِلَيَّ الْمَصِيرُ ؛  « 1 » من و پدر و مادرت را\r\n\r\n\r\n","description":"","footnote":"\r\n( 1 ) . لقمان ( 31 ) آيهء 14 .\r\n","page_name":" 393 ","page_number":393},
  {"content":"\r\n\r\nسپاس گو كه سرانجام تو به سوى من است » .\r\nخلاصهء سخن اين‌كه خداى سبحان در اين آيه به ما دستور داده است تا از خشم و عذاب او بپرهيزيم و به خويشاوندان نيكى كنيم و بعضى از ما بر بعضى ديگر برترى نجويد و فردى بر فرد ديگر ستم روا ندارد ؛ چراكه همهء ما از يك ريشه هستيم و اين سخنان را با اين جمله به پايان مىرساند : « خداوند مراقب شماست » و آن ، تهديد و هشدارى است براى كسى كه نافرمانى و سرپيچى كند .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nاموال يتيمان\r\n\r\n[ سوره النساء ( 4 ) : آيه 2 
  ]\r\nوَ آتُوا الْيَتامى أَمْوالَهُمْ وَ لا تَتَبَدَّلُوا الْخَبِيثَ بِالطَّيِّبِ وَ لا تَأْكُلُوا أَمْوالَهُمْ إِلى أَمْوالِكُمْ إِنَّهُ كانَ حُوباً كَبِيراً ( 2 )\r\nمال يتيمان را به يتيمان دهيد و حرام را با حلال مبادله مكنيد . و اموال آنها را با اموال خويش مخوريد كه اين گناهى بزرگ است . ( 2 )\r\n\r\nواژگان\r\nخبيث : حرام\r\nطيّب : حلال\r\nحوب : گناه\r\n\r\nاعراب\r\nباء در  « بِالطَّيِّبِ »  به معناى بدليّت است و بر مبدل منه داخل مىشود . در مقام نهى بايد مبدل منه بهتر از بدل باشد ؛ چنان‌كه در آيهء فوق چنين است و نيز در آيهء  « أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ »  « 1 » و همچنين در آيهء  « وَ مَنْ يَتَبَدَّلِ الْكُفْرَ \r\n\r\n\r\n","description":"","footnote":"\r\n( 1 ) . بقره ( 2 ) آيهء 61 .\r\n","page_name":" 395 ","page_number":395},
  {"content":"\r\n\r\n بِالْإِيمانِ » .  « 1 » در غير مقام نهى همانند « بدّلت هذا بهذا » - به عقيدهء ما - لازم نيست مبدل منه از بدل بهتر باشد . ضمير در « انّه » به « اكل » برمىگردد و آن مصدرى است كه از « لا تأكلوا » به دست مىآيد .\r\n\r\nتفسير\r\n وَ آتُوا الْيَتامى أَمْوالَهُمْ .  لازم است شخصى خردمند و امين ، تربيت يتيم را به عهده گيرد و براى امور مالىاش به گونه‌اى برنامه‌ريزى كند كه به نفع او باشد تا آن‌گاه كه وى ، خود ، استقلال يابد و سود و ضررش را تشخيص دهد . اين آيه دربارهء اموال يتيمان است و به سرپرستان آنها دستور مىدهد كه اموال يتيمان را نگه‌دارى نمايند و در آن تصرف زيان‌آور نكنند و نيز تا وقتى صغيرند ، اموالشان را براى خود آنان خرج كنند و هنگامى كه به سن بلوغ و استقلال مىرسند ، اين اموال را به آنها بسپارند .\r\n وَ لا تَتَبَدَّلُوا الْخَبِيثَ بِالطَّيِّبِ .  مراد از « خبيث » در اين‌جا مال حرام و مراد از « طيّب » مال حلال است . معناى آيه چنين است : از اموال يتيمان نخوريد و از آن بهره نگيريد ، درحالىكه اموال خودتان را حفظ مىكنيد و اگر چنين كنيد ، طيّب ، يعنى مال خودتان را كه خدا براى شما حلال كرده ، به خبيث ، يعنى مال يتيمان كه آن را بر شما حرام نموده است ، تبديل كرده‌ايد . بنابراين ، آيهء فوق همانند آيهء 61 سورهء بقره است :  « أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ ؛  آيا مىخواهيد آنچه را كه برتر است به آنچه فروتر است بدل كنيد ؟ » .\r\n وَ لا تَأْكُلُوا أَمْوالَهُمْ إِلى أَمْوالِكُمْ إِنَّهُ كانَ حُوباً كَبِيراً .  مراد از  « لا تَأْكُلُوا »  در اين‌جا آن است كه در اموال يتيمان تصرف نكنيد ؛ يعنى از طريق خوردن و بهره بردن بر اموال آنها مسلط نشويد ؛ چنان‌كه در اموال خود اين‌گونه رفتار مىكنيد ؛ زيرا وظيفهء شما تنها نگه‌دارى از اين اموال و به‌كارگيرى آنها در راه منافع يتيمان است و اگر از اين حد تجاوز كنيد ، گنهكار و مجرم هستيد .\r\n\r\n\r\n","description":"","footnote":"\r\n( 1 ) . همان ، آيهء 108 .\r\n","page_name":" 396 ","page_number":396},
  {"content":"\r\n\r\n\r\nتعدد زوجات و رفتار عادلانه\r\n\r\n[ سوره النساء ( 4 ) : آيات 3 تا 4 
  ]\r\nوَ إِنْ خِفْتُمْ أَلاَّ تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلاَّ تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلاَّ تَعُولُوا ( 3 ) وَ آتُوا النِّساءَ صَدُقاتِهِنَّ نِحْلَةً فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً ( 4 )\r\nاگر شما را بيم آن است كه در كار يتيمان عدالت نورزيد ، از زنان هرچه شما را پسند افتد ، دو دو ، و سه سه و چهار چهار به نكاح درآوريد . و اگر بيم آن داريد كه به عدالت رفتار نكنيد تنها يك زن بگيريد يا هرچه مالك آن شويد . اين راهى بهتر است تا مرتكب ستم نگرديد . ( 3 )\r\nمهر زنان را به طيب خاطر به آنها بدهيد . و اگر پاره‌اى از آن را با رضايت به شما بخشيدند بگيريد كه خوش و گوارايتان خواهد بود . ( 4 )\r\n\r\nواژگان\r\nقسط : فعلش « قسط » و به معناى ستم كردن است . از اين‌گونه است سخن خداى متعال :  « وَ أَمَّا الْقاسِطُونَ فَكانُوا لِجَهَنَّمَ حَطَباً » .  « 1 » « اقساط » فعل آن « أقسط » و معنايش عدالت است و همين معنا در اين‌جا مراد است .\r\n\r\n\r\n","description":"","footnote":"\r\n( 1 ) . جن ( 72 ) آيهء 15 .\r\n","page_name":" 397 ","page_number":397},
  {"content":"\r\n\r\nأن لا تعولوا : هم به معناى لا تميلوا ( ميل نكنيد ) است ؛ چنان‌كه گفته مىشود : « عال الميزان ؛ ترازو به يك طرف متمايل شد » و « عال الحاكم ؛ حاكم ستم كرد » و هم به معناى « أعال الرجل ؛ شخص ، عايله‌مند شد » .\r\nنحلة : در لغت به معناى بخشش است ؛ لكن مراد از آن در اين‌جا وظيفه‌اى است كه انجام دادن آن ، واجب مىباشد ؛ چراكه خداى متعال دادن مهر زن را بر شوهر واجب كرده است .\r\nهنأ الطعام و مرأ : آن خوراك گواراست و هيچ‌گونه ناگوارايى در آن وجود ندارد .\r\n\r\nاعراب\r\n « ما »  در سخن خداى متعال :  « ما طابَ لَكُمْ مِنَ النِّساءِ »  اسم موصول و مراد از آن ، به خصوص زنان هستند ؛ چنان‌كه آيه آشكارا بدان دلالت دارد . مفسران در اين‌كه مراد از كلمهء  « ما »  چيست دچار حيرت شده‌اند . لذا برخى از آنان ، آن را به جنس زنان ، برخى به صفت زنان و برخى به شىء تفسير كرده‌اند . سبب حيرت مفسران ، سخن نحويان است كه مىگويند :  « ما »  براى غير عاقل و « من » براى عاقل است . بديهى است كه قرآن براى نحويان حجت است و نه آنان براى قرآن و قرآن لفظ « ما » را در آيات بسيارى براى عاقل به كار برده است . از آن جمله است آيات  « وَ السَّماءِ وَ ما بَناها »  « 1 » ،  « وَ لا أَنْتُمْ عابِدُونَ ما أَعْبُدُ »  « 2 » ،  « أَوْ ما مَلَكَتْ أَيْمانُكُمْ »  « 3 » ؛ چنان‌كه « من » براى غير عاقل به كار رفته است :  « فَمِنْهُمْ مَنْ يَمْشِي عَلى بَطْنِهِ » .  « 4 »\r\nالبته غالبا « ما » براى غير عاقل و « من » براى عاقل به كار مىرود ؛ لكن اين ، نكته‌اى است و عدم جواز به‌طور مطلق ، نكته‌اى ديگر .  « مَثْنى وَ ثُلاثَ وَ رُباعَ » ،  حال براى فاعل\r\n\r\n\r\n","description":"","footnote":"\r\n( 1 ) . شمس ( 91 ) آيهء 5 .\r\n( 2 ) . كافرون ( 109 ) آيهء 5 .\r\n( 3 ) . نساء ( 4 ) آيهء 36 .\r\n( 4 ) . نور ( 24 ) آيهء 45 .\r\n","page_name":" 398 ","page_number":398},
  {"content":"\r\n\r\n « طابَ »  است . اين واژه‌ها از عددهاى مكرر عدول كرده‌اند [ و به اين صورت درآمده‌اند 
  ] و آن اعداد مكرر چنين است : اثنين اثنين ، ثلاثا ثلاثا و أربعا أربعا . چنين تعبيرى در مورد اعداد بالاتر شنيده نشده است ؛ مثلا گفته نمىشود : خماس و مخمس .\r\nاز اين‌كه اعداد فوق با « واو » عطف شده و نه با « أو » ، چنين استنباط مىشود كه هركسى مىتواند هركدام از اين اعداد را بخواهد ، انتخاب كند . درحالىكه اگر با « أو » عطف مىشد ، معنايش اين‌گونه مىشد كه برخى بايد عدد « دو » را انتخاب كنند نه بيشتر ، برخى تنها عدد « سه » را و برخى عدد « چهار » را . « واحدة » مفعول براى فعل محذوف است كه در تقدير « فاختاروا واحدة » مىباشد .  « نِحْلَةً »  چون مصدر است منصوب است بنابر مفعول مطلق بودن و نيز جايز است كه حال براى صدقات باشد ؛ يعنى « حال كونها نحلة » . ضمير در « منه » به اعتبار معنا به « صدقات » بازمىگردد ؛ زيرا معناى صدقات ، مهر است .  « نَفْساً »  تميز مىباشد .  « هَنِيئاً مَرِيئاً »  صفت مفعول مطلق محذوف كه در تقدير : « اكلا هنيئا مرئيا » است .\r\n\r\nتفسير\r\n وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ .  اصل تعدد زوجات تا چهار همسر ، اصلى است كه در شريعت اسلامى به حكم كتاب و سنت و اجماع قولى و عملى ، تثبيت شده است و حتى اين اصل از ضروريات دين است ؛ اما به‌طور مطلق جايز نيست ، بلكه جواز اين اصل مشروط به شرطى است كه آن هم از ضروريات دين است .\r\nدر اين‌جا اين سؤال مطرح مىشود : معناى ظاهر آيه آن است كه اگر كسى از شما بيم دارد كه نتواند دربارهء يتيمان به عدالت رفتار كند ، پس بايد دو ، يا سه ، يا چهار همسر اختيار كند ؛ در اين‌صورت ، ديگر ظلم و ستمى باقى نمىماند . ترديدى نيست اگر چنين معنايى مراد باشد ، به هذيان شباهت خواهد داشت ؛ زيرا ميان فعل شرط و\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nجواب آن هيچ‌گونه ربطى وجود ندارد و اين نكته از شأن قرآن كريم ، كه از سوى خداى دانا و حكيم نازل شده ، سخت به دور است ؟ !\r\nپاسخ اين پرسش ساده و روشن است ؛ لكن اختلاف و نوسانات پاسخ‌هاى مفسران ، خواننده را چنان متحير ساخته كه نمىتواند راه به جايى ببرد . خلاصهء پاسخ آن است كه سخن از همان ابتدا متوجه سرپرستان يتيمان است و آنها مخاطب سخن خداى متعال هستند كه مىگويد : « اموال يتيمان را بدهيد » ؛ « حرام را با حلال مبادله نكنيد » ؛ « اموال آنان را نخوريد » . پس از اين خطاب‌ها كه به اموال يتيمان مربوط مىشود ، خداوند سرپرستان را به خطاب ديگرى كه دربارهء دختران يتيم است ، مورد خطاب قرار مىدهد و آن چنين است : « اگر بيم داريد كه دربارهء يتيمان به عدالت رفتار نكنيد . . . » ؛ بدين معنا كه در نكاح يتيمان [ به عدالت رفتار نكنيد 
  ] . لفظ نكاح حذف شده ؛ زيرا «  فأنكحوا  » بر آن دلالت دارد . به تعبير نحويان : اوّل را حذف مىكنند ؛ زيرا دوم بر آن دلالت دارد . تقدير سخن خداوند متعال چنين است : آنچه گفته شد ، دربارهء اموال يتيمان بود . اما دربارهء نكاح دختران يتيم ، پس اى سرپرستان ! بر شماست كه اگر با آنان ازدواج كرديد ، در اداى حقوق آنها كوتاهى نكنيد و اگر بيم داريد كه كوتاهى مىكنيد و از آن‌جا كه آنان تنها مىباشند و كسى را ندارند كه از حقوقشان دفاع كند ، نمىتوانيد در برخورد با آنان به عدالت رفتار كنيد ، پس از آنان دست برداريد و با ديگران ازدواج كنيد ؛ چراكه خداوند همان‌گونه كه دختران يتيم را براى شما مباح قرار داده ، ازدواج با زنان ديگر را نيز براى شما مباح كرده است و شما مىتوانيد يك ، يا دو ، يا سه و يا چهار همسر را برگزينيد ؛ البته براساس عدالت و اگر بيم داريد كه در صورت تعدد زوجات نتوانيد عدالت را رعايت كنيد ، به يك همسر بسنده كنيد . با اين ترتيب ، رابطهء ميان شرط و جواب آن كاملا برقرار مىشود . چنان‌كه به رفيق خود مىگويى : اگر به سبب پرخورى از اين نوع غذا نمىخورى و از سوء هاضمه بيم دارى ، از غذاهاى ديگر بخور ؛ به شرط اين‌كه پرخورى نكنى ، و گرنه گرفتار همان مشكل قبلى خواهى شد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nسياق آيه ، بر تمامى سخنانى كه دربارهء معناى آن گفتيم ، دلالت دارد ؛ زيرا شيوهء معمول و آشناى قرآن ، آن است كه سخن را حتى الامكان به اختصار بيان مىكند و هرچه را كه خواننده با اشاره و رمز متوجه شود ، حذف مىنمايد . تحير و سردرگمى مفسران نيز تنها بدين نكته اشاره دارد كه اين آيه ، بليغ‌ترين آيه در ايجاز است .\r\n فَإِنْ خِفْتُمْ أَلَّا تَعْدِلُوا فَواحِدَةً .  مراد از عدالت در اين‌جا ، برابرى در لباس و مسكن و امثال آن از چيزهايى است كه در قدرت انسان مىباشد ؛ اما آنچه تحت قدرت انسان نيست از قبيل ميل قلبى به يكى از همسران ، رعايت عدالت در آن شرط نيست . با اين بيان ، فرق ميان آيهء  « فَإِنْ خِفْتُمْ أَلَّا تَعْدِلُوا فَواحِدَةً »  و آيهء  « وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ »  « 1 » آشكار مىشود ؛ زيرا مراد از عدالت اوّل ، برابرى در انفاق و مقصود از عدالت دوم ، برابرى در ميل قلبى است .\r\nممكن است بپرسيد : خداوند بسنده كردن به يك همسر را در صورتى كه مرد از تعدد زوجات خوف بىعدالتى داشته باشد ، واجب كرده است . بديهى است كه خوف ، حالت نفسانى درونى است كه بيش از آن‌كه راه صواب بپيمايد ، دچار خطا مىشود . ما بسيارى از مردان را مشاهده مىكنيم كه شهوت و ميل آنان ، آن‌قدر برايشان غلبه مىكند كه نمىتوانند شرايط خود را مشخص و توانايىشان را بسنجند . بنابراين براى شرط مزبور ، معيار درست و ضابطهء كلى وجود ندارد ؟\r\nپاسخ : اگر مراد ما از خوف ، حالت نفسانى باشد ، اشكال وارد است ؛ ولى چنانچه مراد ما از خوف ، شرايط مادى و بهداشتى باشد و اين‌كه مرد مىتواند بار همسران متعدد را بر دوش بكشد ، اشكال مزبور از اساس ، وارد نخواهد بود ؛ زيرا اشياى قابل حس را مىتوان به‌آسانى كنترل كرد . از نظر شريعت اسلامى ، هيچ مانعى وجود ندارد كه تعيين شرايط مردى كه مىخواهد بيش از يك زن داشته باشد به كميسيونى ويژه واگذار شود ؛ چنان‌كه هم‌اكنون نيز در برخى از كشورهاى اسلامى اين كار انجام مىشود .\r\n\r\n\r\n","description":"","footnote":"\r\n( 1 ) . نساء ( 4 ) آيهء 128 .\r\n","page_name":" 401 ","page_number":401},
  {"content":"\r\n\r\n ذلِكَ أَدْنى أَلَّا تَعُولُوا ؛  يعنى بسنده كردن به يك همسر ، به عدالت نزديك‌تر و از ظلم و ستم دور تر است . اين جمله اشاره بدان دارد كه مرد بايد به يك زن بسنده كند ؛ زيرا در تعدد همسر ، مفاسدى وجود دارد . در تفسير بيضاوى آمده است كه برخى از مفسران  « أَلَّا تَعُولُوا »  را به كثرت عيال تفسير كرده‌اند .  « تَعُولُوا »  را از مادهء « عال الرجل ؛ شخص ، عايله‌مند شد » دانسته‌اند . بنابراين ، معناى آيه آن مىشود كه بهتر است مرد ، همسران متعدد اختيار نكند تا به سبب آنها و نيز اولاد آنها متحمل مشقت‌ها و رنج‌ها شود . نويسندهء المنار گفته است : « همين نظريه بهتر است » . امام على عليه السّلام فرمود : « كمى عايله ، يكى از دو عاملى است كه موجب آسايش انسان مىشود » .\r\n وَ آتُوا النِّساءَ صَدُقاتِهِنَّ نِحْلَةً .  « صدقات » ، يعنى مهريه‌ها و مراد از  « نِحْلَةً »  در اين‌جا عطيه‌اى است كه خدا آن را بر زوج واجب كرده است . معناى آيه چنين است :\r\nمهريهء زن‌ها را بپردازيد ؛ زيرا خداوند آن را بر شما مردان واجب كرده است تا عطيه‌اى باشد از جانب خدا براى همسرانتان ؛ نه اين‌كه عوض لذتى باشد كه شوهر از همسرش مىبرد ؛ چراكه آن ، ميان زن و شوهر مشترك است .\r\n فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً .  زن مالك مهريه است و بر آن تسلط دارد ؛ درست مانند مالك كه بر املاك خويش تسلط دارد و هيچ‌كس ، خواه شوهر و خواه بيگانه ، حق معارضه با وى را در مهر ندارد  « وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً ؛  « 1 » اگر به يكى از زنان ، قنطارى مال داده‌ايد ، نبايد چيزى از او بازستانيد . . . » مگر اين‌كه همانند ساير مالكان از وى اجازه بگيريد .\r\n\r\nتعدد زوجات\r\nاسلام تعدد همسر را به‌طور مشروط ، مشروع دانسته است و در اين شكى نيست .\r\nالبته تعدد همسر ، اصلى است كه در آن‌جايى براى اظهار نظر و اجتهاد وجود ندارد ؛\r\n\r\n\r\n","description":"","footnote":"\r\n( 1 ) . همان ، آيهء 20 .\r\n","page_name":" 402 ","page_number":402},
  {"content":"\r\n\r\nلكن در تفسير شرطى كه تعدد را اجازه مىدهد ، باب اظهارنظر و اجتهاد باز است ؛ به عنوان مثال : مجتهد مىتواند بگويد : مراد از خوف آن است كه مرد ، احتمال ستم و عدم رعايت عدالت ميان همسران را بدهد . بنابراين ، باب تعدد همسر ، جز در مواردى بسيار اندك مسدود مىشود ؛ زيرا احتمال فوق دربارهء اكثر مردان وجود دارد و مؤيد اين مدعا فسادى است كه ما آن را در بسيارى از خانه‌هايى كه در آن بيش از يك همسر وجود دارد ، مىبينيم .\r\nقرآن كريم نيز به اين موضوع اشاره كرده است :  « ذلِكَ أَدْنى أَلَّا تَعُولُوا » ؛  يعنى بسنده كردن به يك زن به عدالت نزديك‌تر و از ستم دور تر است . در اين‌صورت تعليق جايز بودن تعدد همسر بر ايمن بودن از ستم و فساد ، دربارهء اكثر مردم ، از قبيل تعليق به محال است .\r\nشگفت آن‌كه كسانىكه از آنان انتظار عدالت ميان همسران مىرود و نيز از شرايط مادى و سلامت جسمى برخوردارند ، از تعدد همسر خوددارى مىكنند و علىرغم ميل قلبى كه به تعدد همسر دارند از آن صرف نظر مىكنند ؛ اما كسانىكه به هيچ‌روى انتظار عدالت از آنها نمىرود و جامعه را با همسران متعدد و نسل خود ، به فساد مىكشانند ، با كمال جرئت دست به تعدد همسر مىزنند . جاى تأسف است كه علما و رهبران دين ، بلافاصله و بدون پرسش و پاسخ ، صيغهء عقد ازدواج آنها را جارى مىكنند ؛ گويى تعدد همسر به‌طور مطلق و بدون قيد و شرط جايز است .\r\nوانگهى تعدد همسر در شريعت اسلامى نه واجب است و نه مستحب ، بلكه اسلام آن را در چارچوبى ويژه و به منظور مصلحتى خاص تشريع كرده است . اما دشمنان دين از عمل لذت‌جويان خوشگذرانى كه شرط جواز تعدد همسر را رعايت نمىكنند ، سوء استفاده كرده و آن را بهانه‌اى براى طعنه زدن و بدنام كردن مكتب اسلام و صاحب آن قرار داده‌اند ؛ چنان‌كه شيوه و رسم آنان بر اين است كه با استناد به عمل افراد ، به دين اتهام مىزنند . اگر آنها اندكى انصاف مىداشتند بايد برعكس رفتار\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمىكردند ؛ يعنى با دين بر ضد افراد و مدعيان پيروى ، احتجاج مىكردند .\r\nدرحالىكه اسلام ازدواج مرد با دو زن را مشروط به اين مىداند كه احتمال فساد و ستم در وى وجود نداشته باشد ، برخى از زنان در اروپا و آمريكا - احيانا با آگاهى شوهرهايشان - با هرمردى كه بخواهند ، بدون قيد و شرط ، روابط دوستانه برقرار مىكنند ؛ البته اگر قيد و شرط در اين‌باره درست باشد . بالاتر از اين ، مجلس عوام انگليس در سال گذشته ، لواط را قانونى اعلام كرد و برخى از رهبران دينى نيز با آن موافقت كردند و به سبب اين ابتكار « نيك » و به اصطلاح ، پيشتازى در عرصهء تمدن ، انسانيت و قوانين مدرن ، سراسر بريتانيا را جشن و شادى فراگرفت .\r\nيكى از شگفتىهاى نظام ازدواج در جنوب و مرزهاى شمالى هندوستان ، اين است كه يك زن مىتواند با چند مرد ازدواج كند و اين قانون ، همچنان تا به امروز اجرا مىشود .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nاموالتان را به دست سفيهان ندهيد\r\n\r\n[ سوره النساء ( 4 ) : آيات 5 تا 6 
  ]\r\nوَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً وَ ارْزُقُوهُمْ فِيها وَ اكْسُوهُمْ وَ قُولُوا لَهُمْ قَوْلاً مَعْرُوفاً ( 5 ) وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَ لا تَأْكُلُوها إِسْرافاً وَ بِداراً أَنْ يَكْبَرُوا وَ مَنْ كانَ غَنِيًّا فَلْيَسْتَعْفِفْ وَ مَنْ كانَ فَقِيراً فَلْيَأْكُلْ بِالْمَعْرُوفِ فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَ كَفى بِاللَّهِ حَسِيباً ( 6 )\r\nاموالتان را ، كه خدا قوام زندگى شما ساخته است ، به دست سفيهان مدهيد ؛ ولى از آن ، هزينه و لباسشان دهيد و با آنان به نيكى سخن گوييد . ( 5 )\r\nيتيمان را بيازماييد تا آن‌گاه كه به سن زناشويى رسند ، پس اگر در آنان رشدى يافتيد ، اموالشان را به خودشان واگذاريد . و از بيم آن‌كه مباد به سن رشد رسند ، اموالشان را به ناحق و شتاب مخوريد . هركه توانگر است عفت ورزد و هركه بينواست به آن اندازه كه عرف تصديق كند ، بخورد . و چون اموالشان تسليمشان كرديد كسانى را بر آنان به شهادت گيريد و خدا براى حساب كشيدن كافى است . ( 6 )\r\n\r\nواژگان\r\nسفهاء : جمع سفيه ، و سفيه كسى است كه مال را بىجا خرج مىكند .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nقيام : در اين‌جا به معناى قوام و ستون يك‌چيز است .\r\nابتلاء : يعنى آزمايش .\r\nايناس : به معناى ديدن است و از مادهء « انسان العين » گرفته شده است ؛ يعنى حدقه‌اى كه چشم با آن مىبيند . از اين‌گونه است سخن خداى تعالى :  « آنَسَ مِنْ جانِبِ الطُّورِ ناراً » .  « 1 »\r\nرشد : در اين‌جا به معناى تصرف كردن در مال به نحو شايسته است ، به خلاف « سفه » .\r\nاسراف : آن است كه انسان در خرج كردن مال از حد تجاوز كند . « سرف » : خطا .\r\nشاعر مىگويد :\r\n « ما فى عطائهم منّ و لا سرف \r\n؛ در عطايشان منت و خطايى نيست » ؛ يعنى عطاى آنان به كسى مىرسد كه شايستهء آن است .\r\nبدار : مبادرت و شتاب .\r\nحسيب : مراقبت‌كننده .\r\n\r\nاعراب\r\n « الَّتِي »  عطف بيان از « اموال » لفظ آن مفرد و معنايش جمع است . از فرّاء نقل شده كه عرب دربارهء زن‌ها بيش از « الّتى » ، « اللاتى » و در اموال بيش از « اللاتى » ، « التى » به كار مىبرد ؛ لكن استعمال هردو در موارد مزبور جايز است .\r\n « قِياماً »  مفعول  « جَعَلَ »  است .  « إِسْرافاً وَ بِداراً »  منصوب هستند بنابر حاليت ؛ يعنى مسرفين و مبادرين و يا اين‌كه مفعول لأجله‌اند . مصدر مؤول از  « أَنْ يَكْبَرُوا »  مفعول براى  « بِداراً »  مىباشد .\r\n « بِالْمَعْرُوفِ »  متعلق به « يأكل » است . برخى گفته‌اند : متعلق به محذوف ، و حال مىباشد . باء در  « بِاللَّهِ »  زايده و « اللّه » فاعل و  « حَسِيباً »  حال يا تميز است .\r\n\r\n\r\n","description":"","footnote":"\r\n( 1 ) . قصص ( 28 ) آيهء 29 .\r\n","page_name":" 406 ","page_number":406},
  {"content":"\r\n\r\n\r\nتفسير\r\n وَ لا تُؤْتُوا السُّفَهاءَ أَمْوالَكُمُ .  برخى گفته‌اند : خطاب متوجه هركسى است كه در دست او مالى باشد . وظيفهء چنين شخصى آن است كه مال خود را در اختيار كسى كه آن را نابه‌جا مصرف مىكند ، قرار ندهد ؛ حال تفاوت نمىكند كه اين اسرافكار ، فرزند شخص باشد ، يا همسر او ، يا وصى او و يا بيگانه . برخى گفته‌اند : خطاب فوق تنها متوجه پدران است و خدا آنان را از اين‌كه به مال خود اعتماد كنند ، نهى كرده است ؛ بدين ترتيب كه مالشان را به فرزندان نااهل خود تمليك كنند و در هنگام پيرى كه نياز به اين مال پيدا مىكنند با تأسف و اندوه به سوى آن بنگرند ؛ زيرا به آن نياز دارند اما فرزندانشان نااهل و عاق هستند . درست آن است كه خطاب تنها متوجه سرپرستان است و معناى آن چنين است :\r\nاى سرپرستان ! سفيهانى را كه تحت ولايت شما هستند ، بر اموالشان مسلط نكنيد .\r\nبر اين موضوع ، سخن خداى تعالى دلالت دارد :  « وَ ارْزُقُوهُمْ فِيها وَ اكْسُوهُمْ ؛  از آن ، هزينه و لباسشان دهيد » ؛ چراكه اين خطاب ، تنها متوجه سرپرستان است . به علاوه ، آيات پيشين نيز تنها متوجه آنها بود ، لذا خوب است كه اين خطاب نيز فقط متوجه آنان باشد .\r\nسفيه ، فرد اسرافكارى است كه به‌گونهء شايسته در مال تصرف نمىكند . ازاين‌رو ، حق تصرف در مال را جز به اجازهء ولى و سرپرست ندارد . البته وى در تمامى تصرفات غير مالى آزاد است . ما ، دربارهء احكام سفيه در جلد پنجم از كتاب فقه الامام جعفر الصادق ، « باب الحجر » به تفصيل سخن گفتيم .\r\nمىگوييم : اگر خطاب تنها متوجه سرپرستان است كه بر اموال سفيهان نظارت دارند ، بايد خداوند مىگفت : « اموالهم » ، نه « اموالكم » ؟\r\nپاسخ : خداوند اموال سفيهان را به سرپرستان نسبت داده است ؛ بدين جهت كه آنان\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nتحت ولايت سرپرستان هستند و روشن است كه نسبت با كوچك‌ترين مناسبتى صحيح مىباشد .\r\n\r\nايمان به خدا و مشكل معيشت\r\n أَمْوالَكُمُ الَّتِي جَعَلَ اللَّهُ لَكُمْ قِياماً .  فخر رازى گفته است : « معناى اين آيه آن است كه قوام و معاش شما تنها با مال به دست مىآيد و از آن‌جا كه مال ، سبب قيام و استقلال است ، خدا آن را از باب تسميهء مسبّب به اسم سبب ، قيام نام نهاده است » . مراد فخر رازى از سبب ، مال و از مسبّب ، معاش است .\r\nكسى كه در آيات قرآنى و احاديث نبوى تتبع كند ، درمىيابد كه اسلام به مال و صرف آن براى بهبود زندگى ، توجه خاصى دارد ؛ حتى در شمارى از آيات ، مال و جان را مساوى هم دانسته است . از آن جمله ، آيهء 111 سورهء توبه است :\r\n « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ » .  خداوند ، بهشت خود را به مالى مىفروشد كه در راه او انفاق شده است ؛ به‌سان تاجرى كه كالاى خويش را به مالى مىفروشد كه براى مصلحت وى انفاق شود . از جملهء اين آيات ، آيهء 94 سورهء نساء است :  « فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ » .  در حديث آمده است :\r\n« خون شما ، مال شما و آبروى شما بر شما حرام است » . از اين‌جاست كه فقها گفته‌اند :\r\nاصل در هرچيز حليت است ، جز خون ، فرج و مال كه اصل در آنها حرمت است .\r\nقرآن واژه « خير » را در بسيارى از آيات بر مال اطلاق كرده است و از آن جمله است :  « إِنَّهُ لِحُبِّ الْخَيْرِ لَشَدِيدٌ ؛  « 1 » انسان مال را فراوان دوست دارد » . بعضى از مفسران گفته‌اند : لفظ خير در قرآن تنها در مورد مال به كار رفته است . البته ما با اين نظريه موافق نيستيم ؛ لكن مىدانيم بيشتر آياتى كه به عمل صالح و كمك به خير و آماده كردن نيرو در مقابل دشمنان دين و وطن دستور داده است ، عمل بدان‌ها و اطاعت از آنها\r\n\r\n\r\n","description":"","footnote":"\r\n( 1 ) . العاديات ( 100 ) آيهء 8 .\r\n","page_name":" 408 ","page_number":408},
  {"content":"\r\n\r\nبدون مال امكان‌پذير نيست .\r\nاسلام از اندوختن مال نهى كرده و كسانى را كه مال مىاندوزند به عذاب دردناك تهديد كرده است . همچنين از اسراف و تبذير بازداشته و تبذيركنندگان را برادران شيطان دانسته است ؛ چراكه افراط ، خواه در اندوختن مال باشد و خواه در خرج كردن آن ، زندگى را از رشد و توليدى كه براى مردم سودمند باشد ، بازمىدارد . اسلام به ميانه‌روى و مدارا كردن در صرف و انفاق اموال دستور داده است . پيامبر بزرگوار اسلام صلّى اللّه عليه و آله فرمود : « وقتى خداوند به خانواده‌اى ارادهء خير كند ، به آنان ميانه‌روى در معيشت و اخلاق نيكو مىدهد » . امام على عليه السّلام فرمود : « انسان حقيقت ايمان را درك نمىكند ، جز اين‌كه در وى سه خصلت باشد : دانايى در احكام دين ، شكيبايى در مصيبت‌ها و اندازه‌گيرى خوب در معيشت » .\r\nامام عليه السّلام ميان حقيقت ايمان و حل مشكل معيشت در دنيا رابطه برقرار كرده است ؛ زيرا معناى « اندازه‌گيرى خوب » آن است كه انسان محكم‌كارى كند و محصولى را كه از كار خود به دست مىآورد ، در جهت سودمندى مصرف كند . اين سخن امام عليه السّلام دليل قاطعى است براى اين‌كه دين ، از زندگى جدا نيست و نيز دين ، بدون هيچ ابهام و ترديدى ، قانون زندگى است و كسى كه دين را از زندگى جدا كند و صرفا به عنوان يك سلسله تقديس‌ها ، شعارها و زهد و غيب‌گويىها بدان بنگرد ، يا نادانى است كه دين را از كسانى گرفته كه آن را وسيله‌اى براى معاش خود قرار داده‌اند و يا دشمن حق و منكر بديهيات مىباشد .\r\nدر تفسير آيهء 182 سورهء آل عمران ، تحت عنوان « ثروتمند وكيل است ، نه مالك » بيان كرديم كه همهء اموال از آن خداست و انسان تنها اجازه دارد كه با رعايت حدودى معين ، در آن تصرف كند و اگر از اين حدود تجاوز كند ، از غاصبان است . شما [ خوانندگان عزيز 
  ] به آن‌جا مراجعه كنيد چراكه در ارتباط با موضوع مورد بحث است . ما بار ديگر ، هنگام بيان آيه‌اى كه به معاش ارتباط دارد ، بدان بازمىگرديم و\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nآنچه را متمّم و روشن‌كنندهء سخنان ما در اين‌جا و آن‌جا باشد ، خواهيم آورد ؛ چراكه انديشهء انسان نمىتواند بر تمامى جهات يك مسئله احاطه پيدا كند ، به‌ويژه اگر آن ، از قبيل موضوع « ايمان و معاش » باشد ، بلكه انديشه در هنگامى كه آيه ، يا روايت و يا حادثه‌اى بدين موضوع اشاره مىكند ، تنها به يكى از جهات آن متوجه مىشود .\r\n وَ ارْزُقُوهُمْ فِيها وَ اكْسُوهُمْ .  خطاب متوجه سرپرستان سفيهان است و معناى آن اين است كه اوليا بايد آنچه را سفيهان نياز دارند از قبيل خوراك ، لباس ، مسكن ، آموزش ، ازدواج و . . . تأمين كنند .\r\nممكن است بپرسيد : چرا خداوند گفت : « فيها » و نگفت : « منها » ؟\r\nپاسخ : اگر مىگفت « منها » معنايش اين بود كه سفيه از اصل مال خود بخورد ؛ در نتيجه از مال وى كاسته مىشد و چه‌بسا اگر مدت طولانى آن را خرج مىكرد ، به كلى تمام مىشد ؛ لكن كلمهء « فى » در  « فِيها »  ظرف است و معنايش اين است كه مال ، منبع روزى مىباشد ، بنابراين ، بر ولىّ است كه با آن مال ، تجارت كند و سود ببرد و از سود آن به سفيه بپردازد ، نه از اصل مال .\r\nپرسش دوم : چرا « كسوت » را در آيه ذكر كرده است ، با اين‌كه واژهء « رزق » شامل آن نيز مىشود ؟\r\nپاسخ : ذكر « كسوت » به‌طور مستقل ، به جهت اهميت آن است ؛ زيرا ممكن است ولىّ بپندارد كه آنچه اهميت دارد ، مسئلهء خوراك است نه پوشاك . ازاين‌رو ، خداوند اين توهم را رد و كسوت را به‌طور آشكار ذكر كرده است .\r\nاگر سفاهت در هنگام كودكى عارض شخص شود و تا وقتى به سن بلوغ مىرسد اين حالت باقى باشد ، ولايت سفيه با پدر و جد است . اما اگر پس از بلوغ ، سفاهت بر شخص عارض شود ، ولايت با حاكم شرع است ، نه با پدر و جد .\r\n وَ قُولُوا لَهُمْ قَوْلًا مَعْرُوفاً .  برخى از سرپرستان خيال مىكنند كه زيردست آنها بايد كاملا مطيع و گوش به فرمان باشد ؛ چنان‌كه رابطهء فرزند با پدرش اين‌گونه است .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nازاين‌رو ، خداوند سبحان با اين سخنان ، به ولىّ هشدار مىدهد كه با كسى كه سرپرستى وى را به عهده دارد به نرمى رفتار كند و دلش را با او پاك سازد و برخوردى داشته باشد كه وى را شادمان سازد .\r\n وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ . \r\nاين آيه دلالت دارد كه مال را نبايد به كودك داد مگر اين‌كه داراى دو ويژگى باشد : بلوغ و رشد . همهء مذاهب اسلامى اجماع دارند كه محتلم شدن نشانهء بلوغ است ؛ خواه از پسر حاصل شود و خواه از دختر ، و در هرسنى ، و نيز در هرحالتى كه باشد ؛ خواه در بيدارى و خواه در خواب . آنها به آيهء  « وَ ابْتَلُوا الْيَتامى . . . »  و نيز به آيهء  « وَ إِذا بَلَغَ الْأَطْفالُ مِنْكُمُ الْحُلُمَ فَلْيَسْتَأْذِنُوا . . . »  « 1 » استدلال كرده‌اند . از پيامبر صلّى اللّه عليه و آله روايت شده كه فرمود :\r\n« تكليف از سه شخص برداشته شده است : از كودك ، تا زمانى كه محتلم شود ؛ ديوانه تا زمانى كه به هوش آيد و از خوابيده تا هنگامى كه بيدار شود » و فرمود : « كودك ، پس از احتلام ، يتيم شمرده نمىشود » .\r\nرشد كودك نيز بدين ترتيب ثابت مىشود كه مقدارى از مالش به او داده مىشود تا در آن تصرف كند . اگر به خوبى و به درستى در آن تصرف كرد ، رشيد خواهد بود ، و گرنه همچنان از تصرف او جلوگيرى مىشود ، حتى اگر به صد سالگى هم برسد ؛ چرا كه ظاهر آيه چنين دلالت دارد . ابو حنيفه گفته است : « مال سفيه پس از 25 سالگى به وى تحويل مىشود » . « 2 »\r\n وَ لا تَأْكُلُوها إِسْرافاً ؛  يعنى اى اولياء ! بيش از آن حدى كه به شما اجازه داده شده است ، از اموال قاصر [ يتيم و سفيه 
  ] نخوريد ؛ زيرا براى ولىّ جايز است كه در صورت فقير بودن از مال قاصر بخورد .\r\n وَ بِداراً أَنْ يَكْبَرُوا .  گاهى ولىّ به برخى از تصرفات در اموال يتيم شتاب مىكند ،\r\n\r\n\r\n","description":"","footnote":"\r\n( 1 ) . نور ( 24 ) آيهء 59 .\r\n( 2 ) . حاشيهء ابن عابدين ، ج 5 ، باب حجر .\r\n","page_name":" 411 ","page_number":411},
  {"content":"\r\n\r\nبه اين دليل كه مبادا وى بزرگ شود و اموالش را از ولىّ بگيرد . لذا خداوند از چنين تصرفى كه سودش عايد ولىّ مىشود نهى كرده و به تحريم و خطر آن توجه داده است .\r\n وَ مَنْ كانَ غَنِيًّا فَلْيَسْتَعْفِفْ وَ مَنْ كانَ فَقِيراً فَلْيَأْكُلْ بِالْمَعْرُوفِ .  ولىّ ، به ناچار يكى از دو حالت را دارد : يا غنى است ، يا فقير . اگر غنى باشد ، بايد از خوردن مال يتيم پرهيز كند و به ثروت و رزقى كه خدا به او داده است قناعت نمايد . و اگر فقير باشد ، جايز است به قدر نياز ضرورى خود از مال يتيم بخورد و از مقدار مزد خدمتى كه مىكند تجاوز نكند . در حديث است كه مردى از پيامبر صلّى اللّه عليه و آله دربارهء يتيمى كه سرپرستىاش را به عهده داشت پرسيد : آيا مال او را بخورد يا نه ؟ پيامبر صلّى اللّه عليه و آله به او فرمود : به اندازهء معروف بخور . برخى گفته‌اند : ولىّ بايد از مال يتيم وام بگيرد ؛ لكن ظاهر حديث اين نظريه را رد مىكند .\r\n فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَ كَفى بِاللَّهِ حَسِيباً .  اماميه و حنفيه گفته‌اند : بر ولىّ واجب نيست كه براى تحويل مال به قاصر پس از آن‌كه ولىّ بالغ و رشيد شود ، شاهد بگيرد . آنها امر به شهادت گرفتن در اين آيه را به استحباب حمل كرده‌اند تا از تهمت و خصومت دورى شود .\r\nشافعيه و مالكيه گفته‌اند : امر در اين‌جا براى وجوب است ، نه براى استحباب ؛ زيرا آنها به ظاهر آيه عمل مىكنند .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nبهرهء مردان از ارث\r\n\r\n[ سوره النساء ( 4 ) : آيات 7 تا 10 
  ]\r\nلِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ وَ لِلنِّساءِ نَصِيبٌ مِمَّا تَرَكَ الْوالِدانِ وَ الْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً ( 7 ) وَ إِذا حَضَرَ الْقِسْمَةَ أُولُوا الْقُرْبى وَ الْيَتامى وَ الْمَساكِينُ فَارْزُقُوهُمْ مِنْهُ وَ قُولُوا لَهُمْ قَوْلاً مَعْرُوفاً ( 8 ) وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ وَ لْيَقُولُوا قَوْلاً سَدِيداً ( 9 ) إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً ( 10 )\r\nاز هرچه پدر و مادر و خويشاوندان به ارث مىگذارند ، مردان را نصيبى است . و از آنچه پدر و مادر و خويشاوندان به ارث مىگذارند چه اندك و چه بسيار ، زنان را نيز نصيبى است ؛ نصيبى معين . ( 7 )\r\nو چون به هنگام تقسيم ، خويشاوندان و يتيمان و مسكينان حاضر آمدند به آنان نيز چيزى ارزانى داريد و با آنان به نيكويى سخن گوييد . ( 8 )\r\nبايد از خداى بترسند كسانىكه اگر پس از خويش فرزندانى ناتوان برجاى مىگذارند ، از سرنوشت آنان بيمناكند .\r\nبايد كه از خداى بترسند و سخن عادلانه و به صواب گويند . ( 9 )\r\nآنان‌كه اموال يتيمان را به ستم مىخورند شكم خويش پر از آتش مىكنند و به آتشى فروزان خواهند افتاد . ( 10 )\r\n\r\nاعراب\r\n « لِلرِّجالِ »  متعلق به محذوف ، خبر و  « نَصِيبٌ »  مبتدا و تقدير : « حاصل للرجال\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nنصيب » است .  « مِمَّا تَرَكَ »  متعلق به  « نَصِيبٌ »  است .  « مِمَّا قَلَّ مِنْهُ أَوْ كَثُرَ »  بدل است از  « مِمَّا تَرَكَ »  با اعادهء عامل .  « نَصِيباً »  حال براى ضمير در « قلّ أو كثر » مىباشد . ضمير  « مِنْهُ »  به مال برجاى مانده برمىگردد . مفعول « يخشى » محذوف و تقدير : « و ليخش اللّه » است .\r\n « ظُلْماً »  مصدر و در موضع حال مىباشد ؛ يعنى « ظالمين » و ذو الحال « واو » در  « يَأْكُلُونَ »  است .\r\n\r\nتفسير\r\nهريك از اين چهار آيه به جهت خاصى نظر دارد كه با بيان زير روشن خواهد شد :\r\n1 .\r\n لِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ وَ لِلنِّساءِ نَصِيبٌ مِمَّا تَرَكَ الْوالِدانِ وَ الْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً .  معناى « والدان » ( پدر و مادر ) روشن است . « اقربون » شامل تمامى ذوى الارحام مىشود كه عبارتند از : فرزندان ، هرچند پايين روند ؛ پدر و مادر ، هرچند بالا روند ؛ برادران و خواهران و فرزندان آنان ، عموها و عمّه‌ها ، دايىها و خاله‌ها و فرزندانشان ، مرد باشند يا زن ، بزرگ باشند يا كوچك .\r\nمقدار مال ، يك درهم باشد و يا يك قنطار . ارث همهء كسانىكه ذكر شد در شريعت اسلامى واجب و مشخص است و در هيچ‌حالت مخالفت آن روا نيست ؛ زيرا خداى متعال مىگويد :  « نَصِيباً مَفْرُوضاً ؛  نصيبى واجب و حتمى » . اين سخن ، رسم دوران جاهليت را باطل مىكند ؛ زيرا آنان زنان و پسران خردسال را از ارث محروم مىكردند ، آن هم به دليل اين‌كه نمىتوانند بر اسب سوار شوند و دشمن را دفع كنند . از اين‌رو ، اسلام حق ارث انسان را براساس طبيعت انسانى قرار داد ، نه براساس شمشير زدن و نيزه زدن او .\r\nشيعه براى بطلان « تعصيب » ، كه اهل سنت بدان قائلند ، به همين آيه استدلال كرده‌اند و ما به‌زودى به بيان آن خواهيم پرداخت . تعصيب ، يعنى ارث بردن مردان و نه زنان در برخى از موارد . از آن جمله ، موردى است كه ميت يك دختر ، يك پسر\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nبرادر و يك دختر برادر داشته باشد ، در اين‌صورت اهل سنت نصف مال ميت را به دختر و نصف ديگر را به پسر برادر مىدهند و براى دختر برادر هيچ سهمى در نظر نمىگيرند ؛ با اين‌كه وى با برادرش در درجهء مساوى قرار دارد . نيز يكى از موارد تعصيب ، موردى است كه ميت يك خواهر ، يك عمو و يك عمه داشته باشد .\r\nاهل سنت مال ارث را ميان خواهر و عمو تقسيم مىكنند و عمه را محروم مىسازند ، حال آن‌كه قرآن هم براى مردان حق ارث قرار داده است و هم براى زنان ؛ اما اهل سنت براى مردان ارث قرار مىدهند ، نه براى زنان .\r\nاما شيعه تمام مال مانده را ، هم در صورت اوّل و هم در صورت دوم به دختر ميت مىدهند ؛ زيرا دختر ، از برادر و پسر برادر و به طريق اولى از عموى ميت به وى نزديك‌تر است .\r\n2 .\r\n وَ إِذا حَضَرَ الْقِسْمَةَ أُولُوا الْقُرْبى وَ الْيَتامى وَ الْمَساكِينُ فَارْزُقُوهُمْ مِنْهُ وَ قُولُوا لَهُمْ قَوْلًا مَعْرُوفاً .  مراد از  « أُولُوا الْقُرْبى »  آن عده از خويشاوندان ميت هستند كه به سبب وجود خويشاوندان نزديك‌تر ، از حق ارث محروم شده‌اند ؛ همانند برادر با وجود پسر و عمو با وجود برادر . خطاب « ارزقوهم » متوجه وارثان ميت و يا جانشينان آنها مىباشد . بديهى است كه وارثان در صورتى به اين خويشاوندان صدقه مىدهند كه آنان فقير باشند . مراد از « يتامى و مساكين » كسانى هستند كه از خويشاوندان ميت نمىباشند و امر به بخشش براى آنان براى استحباب است ، نه براى وجوب ؛ همانند :\r\n« تصدّقوا و لو بشقّ تمرة »\r\n، لكن استحباب مؤكّد است .\r\n3 .\r\n وَ لْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّهَ وَ لْيَقُولُوا قَوْلًا سَدِيداً .  امر در  « لْيَخْشَ »  متوجه ولىّ يتيم است و معناى آن اين است كه ولىّ بايد با مال يتيم به گونه‌اى برخورد كند كه دوست دارد ولىّ يتيمان او پس از خودش ، با اموال آنها برخورد كند ؛ چنان‌كه گفته شده است : با مردم به گونه‌اى رفتار كن كه دوست دارى آنان با تو رفتار كنند . و نيز آن‌گونه كه پاداش مىدهى ، پاداش داده مىشوى . امام\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nموسى بن جعفر عليه السّلام فرمود : « خداوند براى كسى كه از مال يتيم سوء استفاده مىكند دو نوع مجازات در نظر گرفته است : يكى در دنيا و آن اين‌كه مال يتيمان خود او مورد سوء استفاده قرار مىگيرد و ديگرى در آخرت كه عبارت است : از آتش سوزان » .\r\nامام على عليه السّلام مىفرمايد : « پس از ديگران ، به نيكى عمل كنيد تا پس از شما به نيكى رفتار كنند » .\r\n4 .\r\n إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً .  مراد از « اكل نار » خوردن چيزى است كه موجب عذاب در آتش مىشود .\r\nبنابراين ، از باب اطلاق مسبّب ( آتش ) بر سبب ( اكل حرام ) است . در حديث است كه سه كس از همهء مردم بيشتر عذاب مىشوند : حاكم ستمگر ، خورندهء مال يتيم و شاهد دروغگو .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nسهم پسر برابر سهم دو دختر است\r\n\r\n[ سوره النساء ( 4 ) : آيات 11 تا 12 
  ]\r\nيُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَ إِنْ كانَتْ واحِدَةً فَلَهَا النِّصْفُ وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ فَإِنْ كانَ لَهُ إِخْوَةٌ فَلِأُمِّهِ السُّدُسُ مِنْ بَعْدِ وَصِيَّةٍ يُوصِي بِها أَوْ دَيْنٍ آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّهِ إِنَّ اللَّهَ كانَ عَلِيماً حَكِيماً ( 11 ) وَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ وَصِيَّةً مِنَ اللَّهِ وَ اللَّهُ عَلِيمٌ حَلِيمٌ ( 12 )\r\nخدا دربارهء فرزندانتان به شما سفارش مىكند كه سهم پسر ، برابر سهم دو دختر است . و اگر [ همهء ورثه 
  ] دختر باشند و بيش از دو تن ، دو سوم ميراث از آنهاست . و اگر يك دختر بود نصف برد و اگر مرده را فرزندى باشد ، هريك از پدر و مادر يك ششم ميراث را برد . و اگر فرزندى نداشته باشد و ميراث‌بران ، تنها پدر و مادر باشند ، مادر ، يك سوم دارايى را برد . اما\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nاگر او برادرانى داشته باشد ، سهم مادر پس از انجام دادن وصيتى كه كرده و پرداخت وام او يك ششم باشد . و شما نمىدانيد كه از پدران و پسرانتان كدام‌يك شما را سودمندتر است .\r\nاينها حكم خداست كه خدا دانا و حكيم است . ( 11 )\r\nاگر زنانتان فرزندى نداشتند ، پس از انجام دادن وصيتى كه كرده‌اند و پس از پرداخت دين آنها ، نصف ميراثشان از آن شماست . و اگر فرزندى داشتند يك چهارم آن . و اگر شما را فرزندى نبود پس از انجام دادن وصيتى كه كرده‌ايد و پس از پرداخت وام‌هايتان ، يك‌چهارم ميراثتان از آن زنانتان است . و اگر داراى فرزندى بوديد يك هشتم آن . و اگر مردى يا زنى بميرد و ميراث‌بر وى نه پدر باشد و نه فرزند او ، اگر او را برادر يا خواهرى باشد هريك از آن دو يك ششم برد و اگر بيش از يكى بودند همه در يك سوم مال ، پس از انجام دادن وصيتى كه شده و اداى دين ، به شرط آن‌كه ( از طريق وصيت و اقرار به دين ) به آنها ضرر نزند . اين اندرزى است از خدا به شما و خدا دانا و بردبار است . ( 12 )\r\n\r\nواژگان\r\nكلالة : به معناى احاطه و از « اكليل » گرفته شده است . در باب ارث ، مراد از كلاله ، خويشاوندان انسان ، غير از پدر و مادر و فرزندان اوست ؛ مانند برادران و عموها . به پدر و مادر و فرزندان ، عمودين ( دو ستون ) گفته مىشود .\r\nگاهى به مرده‌اى كه ارث بر جاى مىگذارد ، كلاله گفته مىشود ؛ زيرا وى براى غير پدر و مادر و فرزندانش ارث گذاشته است و گاهى به وارث ، كلاله گفته مىشود ؛ چون از صنف پدران و فرزندان نيست . واژهء « كلالة » در دو آيه از قرآن آمده است : آيهء اوّل ، همين آيه است و مراد از آن ، برادران مادرى ميت است .\r\nآيهء دوم ، آيهء 176 سورهء نساء مىباشد :  « يُفْتِيكُمْ فِي الْكَلالَةِ . . . »  كه مراد از آن ، برادران ميت است ؛ خواه از پدر و مادر و يا تنها از پدر وى باشد . تفصيل اين مطلب خواهد آمد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nاعراب\r\n « لِلذَّكَرِ »  متعلق به محذوف ، خبر و  « مِثْلُ »  مبتداست و جمله ، تفسير  « يُوصِيكُمُ اللَّهُ » ؛  يعنى خدا به شما مىگويد : سهم پسر برابر سهم دو دختر است . ضمير « كنّ » به  « أَوْلادِكُمْ »  بازمىگردد . « فوق » صفت « نساء » و به معناى بيش از دوتاست ؛ لكن مراد از آن در اين‌جا ، دو و بالاتر از آن مىباشد و در اين‌باره همهء مفسران وحدت‌نظر دارند .\r\n « لِأَبَوَيْهِ »  متعلق به محذوف و خبر است .  « لِكُلِّ واحِدٍ مِنْهُمَا »  با تكرار عامل بدل از  « لِأَبَوَيْهِ »  است و  « السُّدُسُ »  مبتداست .  « مِنْ بَعْدِ وَصِيَّةٍ »  متعلق به محذوف و خبر مبتداى محذوف است و در تقدير : « هذه الأسهم كائنة من بعد وصية » است . كلمهء « أو » در اين‌جا براى اباحه مىباشد ؛ مانند « جالس الحسن أو ابن سيرين » ؛ يعنى با هركدام كه مىخواهى مجالست كن ؛ به تنهايى يا باهم . تقديم معطوف عليه بر « أو » و تأخير معطوف از آن ، از لحاظ فعل ، واجب نيست ، بلكه عكس آن نيز جايز است ، چنان‌كه جمع ميان آن دو نيز جايز است ؛ مثلا وقتى بگويى : « كل لحما او بطاطس » براى مخاطب شما جايز است كه اوّل سيب‌زمينى را بخورد ، آن‌گاه گوشت را و نيز جايز است تنها يكى از آن‌دو را بخورد و يا هردو را باهم بخورد .  « فَرِيضَةً »  منصوب است بنابر مفعول مطلق بودن و تقدير : « فرض اللّه ذلك فريضة » مىباشد .\r\n « وَ إِنْ كانَ رَجُلٌ يُورَثُ كَلالَةً » .  ابن هشام در كتاب مغنى اللبيب ، « باب پنجم » گفته است : جايز است  « كانَ »  ناقصه و جملهء  « يُورَثُ »  خبر آن ، و  « كَلالَةً »  حال براى ضمير  « يُورَثُ »  باشد . نيز جايز است كه  « كَلالَةً »  خبر  « كانَ »  و جمله  « يُورَثُ »  صفت  « رَجُلٌ »  باشد . همچنين جايز است  « كانَ »  تامه و به معناى « وجد رجل » و جملهء  « يُورَثُ »  صفت  « رَجُلٌ »  باشد . در اين‌صورت ، قطعا  « كَلالَةً »  حال براى ضمير  « يُورَثُ »  مىباشد .\r\n « غَيْرَ مُضَارٍّ »  حال براى فاعل  « يُوصِي »  است . و  « وَصِيَّةٍ »  منصوب است بنابراين‌كه مفعول مطلق باشد ؛ يعنى « يوصيكم اللّه وصية لا يجوز تغييرها » .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nتفسير\r\nعلل ارث در دوران جاهليت سه چيز بود : نخست ، نسب كه آن هم محدود به مردانى بود كه مىتوانستند اسلحه بردارند و بجنگند ؛ اما زنان و مردان ضعيف از ارث محروم بودند . اسلام ، ارث را به همگان تعميم داد . دومين عامل ، « تبنّى » بود ؛ بدين ترتيب كه مرد ، فرزند كسى ديگر را فرزند خودش قرار مىداد و او در ارث و موارد ديگر ، حكم فرزند قانونى را داشت . اسلام اين فرزندخواندگى را لغو كرد و گفت :  « . . . وَ ما جَعَلَ أَدْعِياءَكُمْ أَبْناءَكُمْ . . . ؛  « 1 » فرزندخواندگانتان را فرزندانتان نساخت » .\r\nسومين عامل ، عهدى بود كه مردى با مردى ديگر مىبست كه ، خونم خون توست ، من از تو ارث مىبرم و تو از من . اسلام اين عامل را پذيرفت ؛ لكن به گونه‌اى خاص كه در جاى خود ، بيان خواهد شد .\r\nكسى كه از مكه همراه پيامبر صلّى اللّه عليه و آله به مدينه هجرت كرد ، از مهاجر ديگر ارث مىبرد ؛ البته در صورتى كه ميان آن‌دو ، رابطه و محبت برقرار بود . غير مهاجر از مهاجر ارث نمىبرد ؛ هرچند با يكديگر خويشاوند بودند . همچنين پس از آن‌كه پيامبر صلّى اللّه عليه و آله ميان هر دو نفر از اصحاب خود ، عقد اخوت بست ، اين دو تن از يكديگر ارث مىبردند . آن‌گاه اسلام اين دو سبب ( هجرت و برادرخواندگى ) را لغو كرد و چنين فرمود :\r\n « وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ ؛  « 2 » در كتاب خدا ، خويشاوندان نسبى از مؤمنان و مهاجران به يكديگر سزاوارترند » .\r\nدر اسلام دو عامل براى ارث تثبيت شد : نسب و سبب . سبب نيز دو چيز بود :\r\nزوجيت و ولاء . توضيح اين موضوع برحسب ترتيب آيات خواهد آمد . ما فعلا به مفاهيم الفاظ دو آيه‌اى كه در صدد شرح آن هستيم به ترتيب زير اشاره مىكنيم . اين دو\r\n\r\n\r\n","description":"","footnote":"\r\n( 1 ) . احزاب ( 33 ) آيهء 4 .\r\n( 2 ) . انفال ( 8 ) آيهء 75 و احزاب ( 33 ) آيهء 6 .\r\n","page_name":" 420 ","page_number":420},
  {"content":"\r\n\r\nآيه و آيات بعد از آنها ، كه دربارهء ارثند ، تفصيلى است براى سخن خداى تعالى كه پيش‌تر ذكر شد :  « لِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ وَ لِلنِّساءِ . . . » . \r\n1 .\r\n يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ .  وقتى ميت ، هم پسر داشته باشد و هم دختر ، سهم پسر به اندازهء سهم دو دختر است . اگر افراد ديگرى نيز در ميراث به فرزندان ميت ضميمه شوند از قبيل زوج و زوجه ، يا پدر يا مادر و يا هردو با هم ، هريك سهم خود را به تفصيلى كه در زير خواهد آمد ، مىبرد و بقيه ، ميان پسران و دختران تقسيم مىشود . براى دختر ، به اتفاق همهء مذاهب اسلامى نصف سهم پسر است و اين قانون استثنا ندارد .\r\nهمچنين مذاهب اسلامى وحدت‌نظر دارند كه هرگاه ميت ، پسر و نيز اولاد اولاد [ نوه 
  ] داشته باشد ، وجود پسر مانع از ارث اولاد اولاد مىشود ؛ خواه آنها پسر باشند ، يا دختر . اما اگر ميت يك دختر و يا بيشتر بر جاى گذارد و پسر نداشته باشد فقهاى مذاهب اسلامى اختلاف‌نظر دارند . فقهاى مذاهب اربعه گفته‌اند : يك دختر ، نصف ارث را برمىدارد و اگر دو دختر يا بيشتر باشند ، دو سوم را برمىدارند و بقيه به ديگر وارثان داده مىشود . شيعهء اماميه مىگويد : مال برجاىمانده از ميت ، تماما از آن دختر و يا دختران وى مىباشد و چيزى به ديگران تعلق نمىگيرد . تفصيل اين مسئله در كتاب ما به نام الاحوال الشخصية على المذاهب الخمسة موجود است .\r\n2 .  فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَ إِنْ كانَتْ واحِدَةً فَلَهَا النِّصْفُ . \r\nنويسنده مجمع البيان گفته است : « ظاهر سخن خداوند تعالى  « فَوْقَ اثْنَتَيْنِ »  آن است كه دو دختر استحقاق دو سوم ميراث را ندارند ؛ لكن امت اجماع كرده‌اند كه حكم دو دختر ، حكم دخترانى است كه بيش از دو تن مىباشند » .\r\n[ به نظر نگارنده 
  ] ديدگاه نويسندهء مجمع البيان درست است و ساير تعليل و تأويل‌هايى كه دربارهء  « فَوْقَ اثْنَتَيْنِ »  گفته شده ، خيال‌بافى است . البته اين موضوع چندان اهميت ندارد و مهم بيان اختلاف مذاهب اسلامى در ميراث يك دختر و يا\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nدختران است ، در صورتى كه ميت ، فرزند پسر نداشته باشد . فقها بر اين نكته وحدت نظر دارند كه اگر ميت يك دختر داشته باشد ، سهم او نصف است و اگر دو دختر و يا بيشتر داشته باشد دو سوم ميراث را مىبرند . لكن اختلاف آنها در نصف باقىمانده بر فرض يك دختر و در يك سوم باقى بر فرض دو دختر و يا بيشتر است كه آن را به چه كسى بايد داد ؟\r\nاهل سنت مىگويند : بقيهء ميراث به برادر ميت داده مىشود و به روايتى استناد مىكنند كه از طاووس ، از ابن عباس ، از پيامبر صلّى اللّه عليه و آله نقل شده است كه آن حضرت فرمود :\r\n« فريضه‌ها را به صاحبانش دهيد و باقى ، از آن خويشاوندان مرد است » .\r\nشيعه ، حديث طاووس را رد مىكند ؛ زيرا وى كذّاب « 1 » است . آنان گفته‌اند : نصف تركه [ مال مانده 
  ] به دختر رد مىشود و در نتيجه تمام تركه از آن او خواهد بود ؛ نيمى از طريق فريضه و نيمى از طريق رد . همچنين يك سوم باقى به دو دختر و يا بيشتر رد مىشود . در نتيجه آنها تمام تركه را از آن خود مىسازند ؛ دو سوم را از طريق فريضه و يك سوم را از طريق رد . دليل شيعه آن است كه قرآن كريم دو سوم را براى دو دختر و بيشتر ، و نصف را براى يك دختر فرض قرار داده است . بنابراين ، پس از فرض بايد شخص ديگرى باشد كه بقيهء اموال ميت به او رد شود . قرآن خود ، اين شخص را تعيين نكرده است ؛ زيرا اگر تعيين مىكرد اختلافى وجود نداشت . ازاين‌رو ، براى تعيين شخصى كه باقى اموال ميت بايد به او رد شود ، تنها آيهء 75 سورهء انفال و آيهء 6 سورهء احزاب باقى مىماند :  « وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ » .  اين آيه دلالت دارد كه هركس در خويشاوندى به ميت نزديك‌تر مىباشد ، براى ارث سزاوارتر است از كسى كه دور تر باشد . ترديدى نيست كه دختر از برادر ، نزديك‌تر است . به علاوه ، شيعه در اين قول [ تمام تركه از آن دختر يا دخترهاست 
  ] تنها نيست ؛ چراكه\r\n\r\n\r\n","description":"","footnote":"\r\n( 1 ) . سيد محسن امين در نقض الوشيعه ، « بخش تعصيب » گفته است : حتى خود طاووس منكر شده كه راوى اين حديث باشد . وى ( طاووس ) گفته است : كسى كه اين سخن را به او نسبت داده ، شيطان آن را بر زبانش جارى كرده است .\r\nسيد امين آن را به راويان اهل سنت نسبت داده است .\r\n","page_name":" 422 ","page_number":422},
  {"content":"\r\n\r\nحنفيه و حنبليه نيز گفته‌اند : هرگاه ميت يك و يا چند دختر داشته باشد و كسى از صاحبان فرض‌ها و گروه‌ها وجود نداشته باشد ، تمام تركه از آن دختر است ؛ نصف از طريق فريضه و بقيه از طريق رد . همچنين اگر دو دختر باشند تمامى تركه را مىگيرند ؛ دو سوم را از طريق فريضه و يك سوم باقى را از طريق رد . با علم به اين‌كه آيه مىگويد :\r\n« دو سوم ميراث از آنهاست و اگر يك دختر بود نصف برد » . بنابراين ، همان‌گونه كه اين آيه مانع از آن نمىشود كه يك دختر و يا دختران در صورتى كه حنفيه و حنبليه آن را ذكر نموده‌اند تمام تركه را بگيرند ، همين‌طور مانع نخواهد شد كه يك دختر و يا دختران ، تمام تركه را در صورتى ديگر نيز بردارند . فرق گذاشتن ميان اين دو صورت ، زورگويى است ؛ زيرا مفهوم آيه يكى است و تجزيه‌پذير نيست .\r\nهمچنين حنفيه و حنبليه گفته‌اند : اگر ميت مادرى داشته باشد و هيچ‌يك از صاحبان فرايض و گروه‌هاى ميراث‌بر وجود نداشته باشند ، مادر وى يك سوم تركه را از طريق فريضه و دو سوم ديگر را از طريق رد ارث مىبرد ؛ با اين‌كه مىدانيم خدا مىگويد : « براى مادر ميت يك سوم است » . وقتى براى مادر جايز باشد كه تمام تركه را بردارد ، با اين‌كه خدا گفته است : « براى مادر ميت يك سوم است » براى دختر و يا دخترها نيز جايز خواهد بود كه تمام تركه را بردارند ، با اين‌كه خداوند مىگويد : « دو سوم ميراث از آنهاست و اگر يك دختر بود نصف برد » همان‌گونه كه پيش‌تر بيان شد . « 1 »\r\n3 .  وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ .  واژهء  « وَلَدٌ »  هم بر پسر و هم بر دختر اطلاق مىشود ؛ زيرا از « ولادة » مشتق شده كه پسر و دختر ، هردو را دربر مىگيرد . قرآن لفظ اولاد را هم دربارهء پسرها به كار برده است و هم دربارهء\r\n\r\n\r\n","description":"","footnote":"\r\n( 1 ) . در اين‌باره در كتاب الاحوال الشخصية على المذاهب الخمسة و نيز در جلد ششم از كتاب فقه الامام جعفر الصادق عليه السّلام ، به تفصيل سخن گفته‌ايم . مجلس اعلاى امور اسلامى در مصر ، كتاب قطورى به نام دعوة التقريب منتشر كرده و در آن ، اين بحث ما را به‌طور كامل درج كرده است . شايان ذكر است كه آنچه از حنفيه و حنبليه نقل كرديم ، منبع آن ، كتاب المغنى ابن قدامه و ميزان الشعرانى ، باب الفرائض است .\r\n","page_name":" 423 ","page_number":423},
  {"content":"\r\n\r\nدخترها . خداوند گفته است :  « يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ » .  « 1 » و نيز گفته است :  « ما كانَ لِلَّهِ أَنْ يَتَّخِذَ مِنْ وَلَدٍ » .  « 2 »\r\nمراد از « ابويه » در اين‌جا تنها پدر و مادر است و شامل جد و جده نمىشود . وقتى ميت ، پدر و مادر و اولادى را بر جاى گذارد ، به ترتيب زير عمل مىشود :\r\nاگر در ميان اولاد ، پسر باشد ، هريك از پدر و مادر يك ششم مىبرد و بقيه از آن فرزندان است ، حتى اگر تنها يك پسر باشد . و اگر در ميان فرزندان ، پسرى وجود نداشته باشد و فرزندان ، دو دختر و يا بيشتر باشند ، پدر و مادر يك سوم مىگيرند و به اتفاق همهء مسلمانان ، دو سوم ديگر از آن دختران مىباشد . و اگر به همراه پدر و مادر ، يك دختر باشد ، براى هريك از آنها يك ششم خواهد بود و براى دختر از طريق فريضه ، نصف مىباشد و يك ششم [ از مال تركه 
  ] باقى مىماند . بنابر نظريهء اهل سنت ، اين يك ششم تنها به پدر رد مىشود و بنابر نظريهء شيعه ، به دختر و مادر و پدر رد مىشود ؛ البته در صورتى كه وجود برادران ميت ، مانع از ارث مادر نشود . در اين حال ، تركهء ميت به پنج قسمت تقسيم مىشود : يكى براى پدر ، يكى براى مادر ، و سه سهم براى دختر . اگر مادر به وسيلهء برادران منع شود ، در آن صورت ، باقى مال ، تنها به پدر و دختر به صورت چهار سهم رد مىشود ؛ بدين معنا كه مال زايد به چهار قسمت تقسيم مىشود : يك سهم از آن پدر و سه سهم ديگر از آن دختر خواهد بود .\r\n4 .  فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ فَإِنْ كانَ لَهُ إِخْوَةٌ فَلِأُمِّهِ السُّدُسُ . \r\nهرگاه ميت ، نه فرزند داشته باشد و نه فرزند فرزند ، و وارثانش منحصر به پدر و مادر باشد ، مادر يك سوم مىگيرد ، لكن به شرط اين‌كه ميت برادرانى نداشته باشد تا مانع از اين شوند كه مادر زايد بر يك ششم را ببرد و اگر برادرانى داشته باشد ، مادر او تنها يك ششم مىگيرد . بقيهء تركه در هردو حالت ، از آن پدر است .\r\n\r\n\r\n","description":"","footnote":"\r\n( 1 ) . نساء ( 4 ) آيهء 11 .\r\n( 2 ) . مريم ( 19 ) آيهء 35 .\r\n","page_name":" 424 ","page_number":424},
  {"content":"\r\n\r\nمذاهب اسلامى در شمار برادرانى كه مانع مادر مىشوند ، اختلاف‌نظر دارند .\r\nمالكيه گفته‌اند : كمترين تعداد ، دو برادر است ؛ ولى شامل خواهر نمىشود . حنفيه ، شافعيه و حنبليه گفته‌اند : كمترين تعداد ، دو نفر است ؛ خواه از برادران باشند و خواه از خواهران ميت .\r\nاماميه گفته‌اند : دو برادر ، يا يك برادر و دو خواهر و يا چهار خواهر باشند ؛ لكن مشروط به اين‌كه آنان برادران و يا خواهران ميت ، از پدر و مادر و يا تنها از پدرش باشند و نيز مشروط به اين‌كه اين خواهران و برادران در هنگام مرگ مورّث ، از مادر متولد شده باشند و حمل نباشند و همچنين ، پدر ميت بايد زنده باشد . اگر شرايط فوق موجود باشد ، اين برادران و خواهران مانع از ميراث مىشوند ؛ اما خود ارث نمىبرند .\r\n5 .  مِنْ بَعْدِ وَصِيَّةٍ يُوصِي بِها أَوْ دَيْنٍ .  هرگاه ميت مالى را برجاى گذارد ، پيش از هرچيز مصارف كفن و خاك‌سپارى او پرداخت مىشود . آن‌گاه بايد ديون مالى وى داده شود ؛ حتى حج ، زكات ، خمس و نذورات . سپس به وصيت او در مورد يك سوم از مالش ، كه مازاد بر مخارج كفن و دفن و دين او مىباشد ، عمل مىشود . آن‌گاه ميراث وى [ در ميان وارثان 
  ] تقسيم مىشود ؛ زيرا ميراث به‌سان بخشش مازاد بر نياز است .\r\nممكن است بپرسيد : اگر دين بر وصيت مقدم است ، پس چرا ابتدا وصيت را ياد كرده است ؟\r\nپاسخ : تقديم در لفظ ، باعث تقدم در حكم نمىشود ؛ زيرا عطف به « أو » ترتيب را نمىرساند ؛ چنان‌كه اين مطلب را در بخش « اعراب » بيان كرديم ، بلكه تنها مساوات ميان معطوف و معطوف عليه را در اصل حكم بيان مىكند . بنابراين ، گويى خداوند گفته است : « من بعدهما ؛ پس از وصيت و دين » . اما تقدم عملى دين بر وصيت به دليل ديگرى است ؛ زيرا هم از پيامبر صلّى اللّه عليه و آله روايت شده و هم اجماع وجود دارد كه وصيت و ميراث ، تنها پس از اداى دين است . به علاوه احاديث زيادى وارد شده كه ميت در گرو ديون خود است .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n6 .  آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّهِ إِنَّ اللَّهَ كانَ عَلِيماً حَكِيماً .  اين يك جملهء معترضه است و بدان اشاره دارد كه عقل بشرى نمىتواند به مسئله تعيين اندازهء ميراث و اسرار آن پى ببرد ، بلكه تنها آن را خالق انسان درك مىكند و اوست كه سود و زيان انسان را مىداند . به اين آيه مىتوان براى اثبات اين موضوع استدلال كرد كه احكام الهى براى مصلحت و سعادت و آسايش انسان تشريع شده است . و از همين‌جاست كه مىتوانيم عمل صالح و سودمند انسان را ، نشانه و دليل ايمان او ، و ضرر و فساد و تباهىاش را ، نشانهء فسق و الحاد او بدانيم .\r\n « فَرِيضَةً مِنَ اللَّهِ » ؛  [ آنچه از احكام ارث بيان شد 
  ] فريضه‌اى است از سوى حق و نه از سوى انسان كه محكوم خواسته و هواهاى خويش است . ما بسيارى از هيئت‌هاى قانونگذارى و پارلمان‌ها را مىبينيم كه به نفع زورمندان و بهره‌كشى آنان از مستضعفان ، قوانين وضع مىكنند .\r\n7 .\r\n وَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ .  مسلمانان بر اين مسئله وحدت‌نظر دارند كه هريك از زن و شوهر در ميراث با همهء وارثان ، بدون استثنا شريك هستند . نيز همگى اتفاق دارند كه اگر زوجه فرزندى نداشته باشد ، نه از شوهر فعلى خود و نه از شوهر ديگر ، نصف تركهء او از آن شوهر است و اگر داراى فرزند باشد ، خواه از شوهر فعلى و يا از شوهر ديگر ، يك چهارم تركه ، سهم شوهر او خواهد بود . پيش‌تر ، در شمارهء 5 گفتيم كه ميراث پس از اداى دين و اجراى وصيت است .\r\n8 .  وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ .  زوجه از تركهء شوهر خود ، يك چهارم ارث مىبرد ؛ مشروط بر اين‌كه شوهر وى فرزندى نداشته باشد ، نه از او [ كه ارث مىبرد 
  ] و نه از همسرى ديگر . و اگر فرزندى داشته باشد ؛ خواه از وى و خواه از همسرى ديگر ، براى زوجه ، يك هشتم خواهد بود .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nمذاهب چهارگانه اتفاق‌نظر دارند كه مراد از  « وَلَدٌ »  در اين‌جا ، فرزندى است كه از صلب ميت باشد و يا فرزند پسر او ؛ خواه پسر باشد و خواه دختر ؛ اما فرزند دختر ميت ، مانع از آن نمىشود كه زن يا شوهر ، همان سهم اعلاى خود را ببرد . حتى شافعيه و مالكيه گفته‌اند : فرزند دختر ، نه ارث مىبرد و نه مانع از ارث مىشود ؛ زيرا وى از گروه ذوى الارحام به شمار مىرود .\r\nاماميه گفته‌اند : مراد از ولد در آيه ، مطلق فرزند و فرزند فرزند است ؛ چه پسر باشد چه دختر . بنابراين ، دختر دختر نيز به‌طور كامل همانند پسر ، مانع از اين مىشود كه زن و يا شوهر ، سهم اعلاى خود را ببرد . اگر زوجه‌ها متعدد باشند ، همگى در يك چهارم و يا در يك هشتم شريكند و آن را به‌طور برابر ميان خود تقسيم مىكنند .\r\nمذاهب چهارگانه گفته‌اند : چنانچه ميت وارثى جز زوج و يا زوجه نداشته باشد ، باقى [ از تركه ، يعنى مازاد بر سهم زوج و يا زوجه 
  ] بر هيچ‌يك از آن دو رد نمىشود . « 1 »\r\nدر اين‌باره ، نزد اماميه سه نظريه وجود دارد : اوّل : اموال مانده به زوج رد مىشود ، نه به زوجه . اين نظريه در ميان فقهاى امروز معروف است و آنان برحسب همين نظريه عمل مىكنند . دوم : باقى به زوج و زوجه هردو ، در تمام حالات ، رد مىشود .\r\nسوم : در زمان غيبت امام عادل ، به زوج و زوجه رد مىشود و نه در زمان حضور او . ما نيز بر همين عقيده هستيم . همچنين اين نظريه را شيخ صدوق ، نجيب الدين بن سعيد ، علامهء حلى و شهيد اوّل انتخاب كرده‌اند . ما دليل خود را براى اثبات اين نظريه در جلد ششم كتاب فقه الامام جعفر الصادق عليه السّلام بيان كرده‌ايم .\r\n9 .  وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ .  واژهء  « كَلالَةً »  دو بار در قرآن كريم آمده است :\r\nيكى در آيهء فوق و ديگر در آخرين آيه از سورهء نساء . مراد از كلاله ، خويشاوندانى است غير از پدر و مادر و اولاد . همچنين به مرده‌اى كه ارث بر جاى گذاشته ، كلاله گفته\r\n\r\n\r\n","description":"","footnote":"\r\n( 1 ) . مغنى ابن قدامة .\r\n","page_name":" 427 ","page_number":427},
  {"content":"\r\n\r\nمىشود ؛ زيرا وى برادر و يا خواهر وارثانى است كه زنده هستند . چنان‌كه به وارثى كه زنده است نيز كلاله گفته مىشود ؛ چراكه وارث ، برادر و يا خواهر ميت است . همان گونه كه ملاحظه مىكنيد ، هردو معنا لازم و ملزوم يكديگرند و هركدام را كه اختيار كنيد ، درست است .\r\nمفسران وحدت‌نظر دارند كه مراد از برادر و خواهر در آيه‌اى كه ما در صدد تفسير آن هستيم خصوص برادر و خواهر مادرى مىباشد و حتى برخى ، آيه را اين‌گونه قرائت كرده‌اند : « و له أخ او أخت من الأمّ » . حكم ميراث برادر و خواهر از يك پدر و مادر و يا از پدر تنها در آخرين آيه از همين سوره خواهد آمد .\r\nمذاهب اسلامى اتفاق دارند كه براى يك فرزند مادر ، خواه پسر باشد و خواه دختر ، يك ششم است از طريق فرض و اگر بيش از يكى باشد براى آنها يك سوم است ؛ خواه پسر باشند و خواه دختر و يا پسر و دختر باهم . فرزندان مادر ، اين يك سوم را ميان خود به‌طور مستقيم تقسيم مىكنند ؛ يعنى سهم دختر با سهم پسر برابر است .\r\n10 .  مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ وَصِيَّةً مِنَ اللَّهِ وَ اللَّهُ عَلِيمٌ حَلِيمٌ .  پيش‌تر گفته شد كه ميراث تنها پس از اداى دين و انجام دادن وصيت است .\r\nخداى سبحان از ضرر زدن با دين و وصيت نهى كرده است . ضرر زدن با « دين » بدين صورت است كه ميت به دينى اقرار و وصيت كند كه بر ذمه‌اش نيست و هدفش از اين كار ، ضرر زدن به وارثان باشد . عنوان اضرار با وصيت زمانى صدق مىكند كه وصيت ميت از مقدار يك سوم دارايىاش تجاوز كند . در اين‌صورت ، انجام دادن وصيت در مازاد بر يك سوم ، منوط به اجازهء وارثان است . در حديث است : « اگر تو وارثانت را ثروتمند بر جاى گذارى بهتر است از اين‌كه آنان را فقير باقى بگذارى تا از مردم گدايى كنند » .\r\n « وَصِيَّةً مِنَ اللَّهِ » .  مىبايد به تمامى اندرزهاى الهى اعتقاد داشت و بدان عمل كرد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\nاحكام الهى\r\n\r\n[ سوره النساء ( 4 ) : آيات 13 تا 14 
  ]\r\nتِلْكَ حُدُودُ اللَّهِ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ الْفَوْزُ الْعَظِيمُ ( 13 ) وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ ( 14 )\r\nاينها احكام خداست . هركس از خدا و پيامبرش فرمان برد ، او را به بهشت‌هايى كه در آن نهرها جارى است درآورد و همواره در آن‌جا خواهد بود و اين كاميابى بزرگى است . ( 13 )\r\nو هركه از خدا و رسولش فرمان نبرد و از احكام او تجاوز كند ، او را داخل در آتش كند و همواره در آن‌جا خواهد بود و براى اوست عذابى خواركننده . ( 14 )\r\n\r\nتفسير\r\nمراد از اين دو آيه روشن است و خلاصهء آن چنين است : خداوند سبحان پس از آن‌كه سهام ميراث را مطابق با علم و حكمت خود بيان كرد ، فرمانبردار را وعدهء پاداش و عصيانگر را وعدهء مجازات مىدهد تا مردم را به اطاعت تشويق كند و از معصيت بترساند .\r\nخداوند دربارهء اهل بهشت مىگويد :  « خالِدِينَ » ؛  به صورت صيغهء جمع ؛\r\nاما دربارهء اهل جهنم مىگويد :  « خالِداً » ،  به شكل صيغهء مفرد ؛ زيرا اهل بهشت ، همگى لذت مىبرند ، اما اهل جهنم هركدام گرفتار خود مىباشد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nشايسته است به برخى از احاديثى كه دربارهء فضيلت علم فرايض ( علم ميراث ) وارد شده ، اشاره كنيم ؛ زيرا اين علم منافع خانواده و جامعه را تأمين مىكند و هرفرد را در مرتبه‌اى قرار مىدهد كه نسبت به ميت دارد و هيچ زن و كودكى را ، محروم نمىكند . علم ميراث ، ثروت‌ها را پراكنده مىسازد و از تراكم آن در دست شمارى اندك جلوگيرى مىكند ؛ چنان‌كه برخى از نظام‌هاى غربى ، ميراث را به پسر بزرگ منحصر مىكند .\r\nرسول خدا صلّى اللّه عليه و آله فرمود : « فرايض [ ميراث 
  ] را ياد گيريد و آن را به مردم ياد دهيد ؛ زيرا من انسانى هستم كه از بين مىروم و علم ( يعنى علم شريعت اسلامى ) به زودى محدود خواهد شد . فتنه‌ها پديدار مىشود تا آن‌جا كه دو نفر بر سر فريضه اختلاف مىكنند و كسى را پيدا نمىكنند كه اختلاف آنها را حل كند . فريضه‌ها را بياموزيد كه جزء دين شماست . علم فرايض ، نصف علم است و اوّلين چيزى مىباشد كه از ميان امتم رخت برمىبندد » . جملهء اخير اشاره است به قوانين عرفى كه جايگزين قوانين اسلامى شده است .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nحكم زناكاران\r\n\r\n[ سوره النساء ( 4 ) : آيات 15 تا 16 
  ]\r\nوَ اللاَّتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلاً ( 15 ) وَ الَّذانِ يَأْتِيانِها مِنْكُمْ فَآذُوهُما فَإِنْ تابا وَ أَصْلَحا فَأَعْرِضُوا عَنْهُما إِنَّ اللَّهَ كانَ تَوَّاباً رَحِيماً ( 16 )\r\nو از زنان شما آنان‌كه مرتكب فحشا مىشوند ، از چهار تن از خودتان بر ضد آنها شهادت بخواهيد . اگر شهادت دادند زنان را در خانه محبوس داريد تا مرگشان فرارسد يا خدا راهى پيش پايشان نهد . ( 15 )\r\nو آن دو تن را كه مرتكب آن عمل شده‌اند ، بيازاريد .\r\nو چون توبه كنند و به صلاح آيند از آزارشان دست برداريد ؛ زيرا خدا توبه‌پذير و مهربان است . ( 16 )\r\n\r\nواژگان\r\nفاحشة : به زنا و لواط گفته مىشود .\r\nتوفّى : از « استيفاء » به معناى گرفتن است . مىگويى : « توفّيت مالي و استوفيته ؛ يعنى مال خود را دريافت كردم » . بنابراين ، معناى  « يَتَوَفَّاهُنَّ »  اين است كه مرگ آنها را فراگيرد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nاعراب\r\n « اللَّاتِي »  مبتدا و جملهء  « فَاسْتَشْهِدُوا »  خبر آن است . داخل شدن فاء بر خبر جايز است ؛ زيرا اسم موصول به منزلهء شرط است .  « يَتَوَفَّاهُنَّ »  فعل مضارع مبنى بر سكون است ؛ چون متصل به نون جمع مؤنث مىباشد .\r\n\r\nتفسير\r\n وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ .  زنا ، به يكى از دو راه ثابت مىشود : 1 . زناكننده چهار بار عليه خود اقرار كند ؛ خواه مرد باشد و خواه زن . 2 . چهار نفر مسلمان عادل و نه كسانى ديگر گواهى دهند ؛ چنان‌كه لفظ  « مِنْكُمْ »  بر اين موضوع دلالت دارد . گواهى هركدام از اين چهار شاهد بايد به‌طور روشن دربارهء دخول آلت مرد در فرج زن ( مانند دخول ميلهء سرمه در سرمه‌دان ) باشد .\r\nاگر شاهدان از چهار نفر كمتر باشند و يا شهادتشان اختلاف داشته باشد و به موضوع واحد شهادت ندهند ، هركدام از شاهدان به هشتاد ضربه شلاق محكوم مىشوند .\r\nهمچنين هركس كه مرد و يا زنى را به زنا نسبت دهد و چهار شاهد عادل نياورد ، به گونه‌اى كه پيش‌تر گفته شد كه شهادت دهند ، به هشتاد ضربه شلاق محكوم خواهد شد . اين نكته ، دلالت بر آن دارد كه شايسته است انسان عيب‌هاى مردم را جستجو نكند و به كشف اسرار آنان نپردازد ؛ زيرا آشكار كردن عيب‌هاى مردم ، جامعه را تباه و خانواده را پراكنده و نابود مىكند .\r\n فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ ؛  يعنى وقتى زناى زن ثابت شد ، در خانه‌اش محبوس مىشود تا اين‌كه مرگ ، به عنوان مجازات او را دريابد .\r\n أَوْ يَجْعَلَ اللَّهُ لَهُنَّ سَبِيلًا .  اين جمله اشاره بدان دارد كه خدا اين مجازات را حكم دايمى قرار نداده ، بلكه آن را براى مدت معينى مقرر فرموده است ؛ آن‌گاه قانون\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nنهايى تشريع خواهد شد . اين حكم به همين ترتيب بود تا اين‌كه آيهء مزبور نسخ و حكم رجم و سنگسار شدن براى مجازات زنا مقرر شد ؛ البته در صورتى كه زنا از زن شوهردار و يا مرد زن‌دار ، صادر شود . اما اگر زن و يا مردى عزب زنا كند ، فقط صد تازيانه مجازات دارد . تفصيل حكم زنا به خواست خدا در سورهء نور خواهد آمد .\r\n وَ الَّذانِ يَأْتِيانِها مِنْكُمْ فَآذُوهُما .  مفسران در اين‌كه مراد از  « الَّذانِ »  كيست ، اختلاف‌نظر دارند . بيشتر آنان معتقدند كه مراد « زانى و زانيه » است . اشكالى كه بر اين نظريه وارد مىباشد ، اين است كه خلاف ظاهر است ؛ زيرا  « الَّذانِ »  براى مثناى مذكر است و ديگر آن‌كه حكم زانيه پيش‌تر بيان شد و دليلى ندارد كه بلافاصله تكرار شود .\r\nدرست آن است كه مراد از آن ، دو مرد است : يكى فاعل و ديگرى مفعول ؛ چراكه واژهء  « الَّذانِ »  و واژهء  « مِنْكُمْ »  بر اين معنا ظهور دارد :  « مِنْكُمْ »  ، يعنى از ميان مردان شما ، چنان كه مراد سخن خداى تعالى  « أَرْبَعَةً مِنْكُمْ »  نيز مردان است . مجازات لواط ، آزار كردن و سرزنش كردن بود و اين مجازات نسخ شد - چنان‌كه مجازات زانيه كه زندان ابد بود ، نسخ گرديد - و مجازات لواط ، چنين مقرر شد : يا فاعل و مفعول با شمشير به هلاكت برسند ؛ يا در آتش سوزانيده شوند ؛ يا دست‌ها و پاهايشان بسته و از بلندى پرتاب گردند ؛ يا ديوار بر آنها خراب شود . اين مجازات شديد از آن روست كه كه اثر هيچ گناهى از اين فعل زشت كه انسانيت انسان را از بين مىبرد و ماهيت او را وارونه مىكند ، بدتر نيست . از قديم گفته‌اند : حتى اگر شير نيز از عقب مفعول قرار گيرد ذليل مىشود .\r\n فَإِنْ تابا وَ أَصْلَحا فَأَعْرِضُوا عَنْهُما ؛  يعنى به صرف اين‌كه اين مجرم بگويد توبه كردم و از خدا آمرزش مىخواهم ، از اذيت و آزار وى دست برنداريد مگر اين‌كه با عمل و حسن رفتار خود ثابت كند كه واقعا توبه كرده است .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nزشت‌كاران\r\n\r\n[ سوره النساء ( 4 ) : آيات 17 تا 18 
  ]\r\nإِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَ كانَ اللَّهُ عَلِيماً حَكِيماً ( 17 ) وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ وَ لا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً ( 18 )\r\nجز اين نيست كه توبه از آن كسانى است كه به نادانى مرتكب كارى زشت مىشوند و زود توبه مىكنند . خدا توبهء اينان را مىپذيرد و خدا دانا و حكيم است . ( 17 )\r\nتوبهء كسانىكه كارهاى زشت مىكنند و چون مرگشان فرامىرسد مىگويند كه اكنون توبه كرديم و نيز آنان كه كافر بميرند ، پذيرفته نخواهد شد . براى اينان عذابى دردآور مهيا كرده‌ايم . ( 18 )\r\n\r\nواژگان\r\nدو واژهء جهل و جهالت ضدّ علم است و هريك را مىتوان به معناى سفاهت و حماقت به كار برد . از اين‌گونه است سخن خداى تعالى :  « أَعُوذُ بِاللَّهِ أَنْ أَكُونَ مِنَ الْجاهِلِينَ »  « 1 » و نيز سخن خدا :  « إِنِّي أَعِظُكَ أَنْ تَكُونَ مِنَ الْجاهِلِينَ » .  « 2 » مفسران بر اين نكته\r\n\r\n\r\n","description":"","footnote":"\r\n( 1 ) . بقره ( 2 ) آيهء 67 .\r\n( 2 ) . هود ( 11 ) آيهء 46 .\r\n","page_name":" 434 ","page_number":434},
  {"content":"\r\n\r\nوحدت‌نظر دارند كه مراد از « جهالت » در اين‌جا ، سفاهت است ؛ زيرا معناى آيه جز بر همين اساس درست نمىشود .\r\nاعتدنا : از « عتاد » به معناى « تجهيز » است .\r\n\r\nاعراب\r\n « إِنَّمَا التَّوْبَةُ »  در اصل ، « انما قبول التوبة » است ؛ زيرا توبه بر انسان و قبول آن ، از خداست . در اين‌جا مضاف حذف شده و مضاف اليه جانشين آن گرديده است .  « التَّوْبَةُ »  و مابعد آن ، خبر است .  « بِجَهالَةٍ »  در موضع حال و به معناى « جاهلين » و  « وَ لَا الَّذِينَ يَمُوتُونَ »  در محل جرّ و عطف بر  « لِلَّذِينَ يَعْمَلُونَ السُّوءَ »  است .\r\n\r\nتفسير\r\n إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ .   « السُّوءَ » ؛  يعنى عمل زشت . « جهالة » به معناى سفاهت است ؛ يعنى انسان هدايت را رها كرده و گمراهى را در پيش گرفته است [ و اين خود نوعى سفاهت است 
  ] . مراد از توبهء نزديك ، آن است كه شخص گناهكار پيش از فرارسيدن مرگ توبه كند ؛ چراكه مرگ بىترديد مىآيد و هرچيزى كه آمدنى باشد ، نزديك است . مضاف جملهء  « إِنَّمَا التَّوْبَةُ عَلَى اللَّهِ » -  چنان‌كه پيش‌تر در بحث اعراب گفتيم - حذف شده است ؛ يعنى قبول توبه از آن خداوند مىباشد . گزيدهء سخن اين است : كسى كه گناه كند سپس پشيمان شده ، توبه كند ، خداوند توبهء او را مىپذيرد و از وى مىگذرد تا آن‌جا كه گويى گناهى مرتكب نشده است و حتى خدا به وى پاداش نيك نيز مىدهد .\r\nدر اين‌جا ممكن است بپرسيد : ظاهر آيه دلالت بر اين دارد كه قبول توبهء پشيمان‌شدگان بر خدا واجب است ، با اين‌كه مىدانيم خدا هرچه را بخواهد بر\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nديگران واجب مىكند و كسى نمىتواند چيزى را بر او واجب كند ؛ زيرا چيزى همانند او نيست .\r\nپاسخ : مراد آن نيست كه كسى قبول توبه را بر خدا واجب مىكند - كه خدا از اين بالاتر است - بلكه مراد آن است كه فضل و بزرگى خداوند اقتضا مىكند كه توبه را بپذيرد . چنان‌كه به شخص كريم مىگويى : كرامتت بر تو واجب مىكند كه عطا و بخشش داشته باشى . و از اين‌گونه است سخن خداى تعالى  « . . . كَتَبَ رَبُّكُمْ عَلى نَفْسِهِ الرَّحْمَةَ » ؛  « 1 » پروردگار شما مقرر كرده كه شما را رحمت كند .\r\n فَأُولئِكَ يَتُوبُ اللَّهُ عَلَيْهِمْ .  مادام كه آنان واقعا بخواهند به صفوف مؤمنان نيك برگردند [ خداوند توبهء آنها را مىپذيرد 
  ] .\r\n وَ كانَ اللَّهُ عَلِيماً حَكِيماً .  خدا مىداند كه توبهء آنان ، راستين است و يا دروغين و براساس حكمت ، توبهء توبه‌كننده شايسته را مىپذيرد .\r\n وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ .  خدا توبهء كسى را كه در پيشگاه او توبه كند مىپذيرد ؛ لكن مشروط به آن‌كه وى پيش از ظاهر شدن نشانه‌هاى مرگ توبه كند . اما كسى كه نشانه‌هاى مرگش ظاهر شده و توبه مىكند ، توبه‌اش پذيرفته نخواهد شد ؛ زيرا اين توبه ، توبهء شخص ناتوانى است كه از پاداش و نصيب خود ، نااميد شده است . حال اين سؤال مطرح مىشود : شما دربارهء روايتى كه از پيامبر اكرم صلّى اللّه عليه و آله نقل شده است ، چه مىگوييد ؛ آن حضرت فرمود :\r\n« كسى كه يك ساعت پيش از رسيدن مرگ خود توبه كند ، خدا توبهء او را مىپذيرد . يك ساعت زياد است ؛ كسى كه توبه كند ، درحالىكه روحش به اين‌جا - به گلويش اشاره مىكند - رسيده باشد ، خدا توبهء او را مىپذيرد » .\r\nپاسخ : در اين روايت از چند جهت اشكال است :\r\nاوّلا ، روايت فوق با كتاب خدا مخالف است . از پيامبر خدا صلّى اللّه عليه و آله نقل شده كه فرمود :\r\n\r\n\r\n","description":"","footnote":"\r\n( 1 ) . انعام ( 6 ) آيهء 54 .\r\n","page_name":" 436 ","page_number":436},
  {"content":"\r\n\r\n« در زندگىام بر من فراوان دروغ مىبندند و پس از مرگم اين دروغ بستن‌ها افزايش پيدا خواهد كرد . كسى كه بر من دروغ ببندد ، نشيمنگاهش از آتش پر مىشود . هرگاه از من حديثى به شما رسيد ، آن را بر كتاب خدا عرضه كنيد ، آنچه را با كتاب خدا سازگار باشد بگيريد و آنچه را مخالف كتاب خدا باشد به دور اندازيد » .\r\nازاين‌رو ، به حديثى كه مىگويد : « اگر روح به گلو رسد ، توبه پذيرفته مىشود » اعتنا نمىكنيم . بعيد نيست كه حاكمان جور در دوران امويان و عباسيان به برخى از مزدوران خود دستور داده باشند كه اين حديث را برايشان جعل نمايند تا بدين وسيله بر زيردستان خود احتجاج كنند كه خداوند آنها را در ستم و ايجاد فساد آزاد گذاشته است ؛ چه ، هر حاكمى گروهى از فقها را در كنار خود داشت كه اعمال او را توجيه مىكردند و دين را بر طبق خواسته‌ها و هوس‌هاى اين شياطين تفسير مىكردند .\r\nثانيا ، پذيرفته شدن توبه در هنگام مرگ ، موجب تشويق انسان به ارتكاب گناه و معصيت مىشود و اين ، عمل شيطان است نه عمل رحمان .\r\nثالثا ، خداوند ، عمل را از شخص در صورتى مىپذيرد كه با اراده و آزادى كامل از وى صادر شده باشد . بديهى است كه انسان وقتى در برابر عمل آزادى دارد كه هم توان فعل آن را داشته باشد و هم توان ترك آن را ؛ اما اگر توان يكى از اين دو را داشته باشد ، مختار نخواهد بود . از اين‌گونه است توبهء هنگام مرگ ؛ زيرا فرض بر اين است كه توبه‌كنندهء در اين حالت از ارتكاب گناه و معصيت ناتوان است . درست مانند آنهايى كه در روز قيامت مىگويند :  « رَبَّنَا اكْشِفْ عَنَّا الْعَذابَ إِنَّا مُؤْمِنُونَ ؛  « 1 » پروردگارا ! عذاب را از ما بردار كه ما به تو ايمان داريم » . اگر خدا توبه را از كسى كه در آستانهء مرگ است بپذيرد ، سزاوار است آن را از كسانىكه در جهنم گرفتار عذابند نيز بپذيرد و فرق گذاشتن ميان اين دو نارواست . ازاين‌رو ، خداوند آنها را مساوى دانسته و يكى را بر ديگرى عطف كرده ؛ زيرا فرموده است :  وَ لَا الَّذِينَ يَمُوتُونَ وَ هُمْ كُفَّارٌ ؛  يعنى\r\n\r\n\r\n","description":"","footnote":"\r\n( 1 ) . دخان ( 44 ) آيهء 12 .\r\n","page_name":" 437 ","page_number":437},
  {"content":"\r\n\r\nهمچنين خدا از كسانىكه كافر از دنيا مىروند و از كفر خود پشيمان نمىشوند ، مگر زمانى كه عذاب را در روز قيامت ببينند ، توبه را نمىپذيرد ؛ روزى كه آنها در راه رسيدن به آن هستند ؛ چنان‌كه آيات 99 و 100 سورهء مؤمنون بر اين موضوع دلالت دارد :   « حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ ؛   چون يكىشان را مرگ فرارسيد ، گويد : اى پروردگار من ! مرا بازگردان . شايد كارهاى شايسته‌اى را كه ترك كرده بودم به جاى آورم . هرگز ! اين سخنى است كه او مىگويد و پشت سرشان تا روز قيامت مانعى است كه بازگشت نتوانند » .\r\nآرى ، از ديدگاه عقل رواست كه خداوند ، گناهكاران را از باب تفضل و بزرگوارى ببخشد ، هرچند آنان توبه نكنند ؛ لكن اين موضوع ، چيزى است و پذيرش توبه در هنگام مرگ چيزى ديگر .\r\n\r\nتوبه و فطرت\r\nتوبه فرع بر گناه است ؛ زيرا معناى آن طلب عفو و گذشت از گناه مىباشد . هيچ انسانى از گناه ، خواه كوچك باشد يا بزرگ ، خالى نيست ، مگر اين‌كه خدا او را نگه دارد . اين سخن به پيامبر صلّى اللّه عليه و آله نسبت داده شده است : « خداوندا ! اگر ببخشى ، همه را مىبخشى و كدامين بنده‌ات آلوده به گناه نيست ؟ » خدا توبه را بر هركسى كه گناه كرده باشد واجب قرار داده ؛ چنان‌كه روزه و نماز را واجب كرده است . از آياتى كه بر وجوب توبه دلالت دارد ، اين آيه است :  « إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ »  و نيز آيهء 9 سورهء تحريم :  « يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً ؛  اى ايمان‌آورندگان ! به درگاه خدا توبه كنيد ؛ توبه‌اى از روى اخلاص » .\r\nهمچنين آيهء 3 سورهء هود  « وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً ؛  از پروردگارتان آمرزش بخواهيد و به درگاهش توبه كنيد ، تا شما را از رزقى نيكو\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nبرخوردار سازد » . و آيهء 11 سورهء حجرات :  « وَ مَنْ لَمْ يَتُبْ فَأُولئِكَ هُمُ الظَّالِمُونَ ؛  كسانى كه توبه نمىكنند ، آنان همان ستمكارانند » .\r\nحقيقت آن است كه وجوب توبه نياز به دليل ندارد ؛ زيرا از قضايايى است كه دليل آن با خودش است ؛ چراكه هرانسانى با فطرت خود درك مىكند كه انسان گناهكار بايد از گناهش معذرت بخواهد و از كسى كه به او بدى كرده ، درخواست گذشت كند .\r\nعرف تمام دولت‌ها و ملت‌ها نيز بر همين جارى شده است ؛ حتى اگر تجاوز [ به دولت و يا فرد ديگر 
  ] از روى خطا و بدون قصد صورت گرفته باشد ؛ به عنوان مثال : هرگاه هواپيماى كشورى ، حريم فضايى كشور ديگرى را نقض كند و يا يكى از كشتىهايش ، بدون اجازهء قبلى ، به آب‌هاى منطقه‌اى تجاوز نمايد ، لازم است از آن كشور به‌طور رسمى عذرخواهى كند ، و گرنه عرفا و قانونا محكوم خواهد بود . از اين رو ، هر آيه و روايتى كه بر وجوب توبه دلالت كند ، در حقيقت تقرير و بيان حكم فطرت است و تأسيس و تشريع جديدى براى وجوب توبه محسوب نمىشود .\r\nبنابراين ، اگر كسى گناه كند و به دنبال آن توبه نكند ، دوبار گناه كرده است : يك بار به جهت ارتكاب گناه و بار ديگر به سبب ترك توبه . بدتر از ترك توبه ، شكستن توبه و بازگشت به گناه است ، پس از آن‌كه با خدا عهد كرده كه از دستورات او فرمانبردارى كند . خدا مىگويد :  « عَفَا اللَّهُ عَمَّا سَلَفَ وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ ؛  « 1 » آنچه را در گذشته كرده‌ايد خدا عفو كرده است ؛ ولى هركه بدان گناه بازگردد خدا از او انتقام مىگيرد كه خدا پيروزمند و انتقام‌گيرنده است » . در حديث است : « ادامه دهندهء گناه ، درحالىكه از آن طلب آمرزش مىكند ، به‌سان تمسخركننده » . . .  « اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ ؛  « 2 » خداست كه آنها را استهزا مىكند و وا مىگذاردشان تا همچنان سرگردان بمانند » .\r\n\r\n\r\n","description":"","footnote":"\r\n( 1 ) . مائده ( 5 ) آيهء 95 .\r\n( 2 ) . بقره ( 2 ) آيهء 15 .\r\n","page_name":" 439 ","page_number":439},
  {"content":"\r\n\r\nگناه ، با ترك فرمان خدا از روى اراده و تصميم ، و يا انجام دادن آنچه او نهى كرده است ، تحقق پيدا مىكند . بديهى است كه احكام عقل ، همان احكام خدا مىباشد ؛ زيرا خدا با دو چيز احكام خود را به مردم ابلاغ مىكند : يكى عقل و ديگر زبان انبيا و فرستادگان خود . نتيجهء قطعى اين اصل آن است كه گناه و مجازات بدون بيان ، بنا به تعبير فقهاى مسلمان ، و يا كيفر بدون نص ، بنا به تعبير قانونگذاران ، وجود ندارد .\r\nپس از بيان مقدمهء فوق ، آشكار شد كه انسان ، تنها زمانى گناهكار محسوب مىشود كه از روى عمد و آگاهى نهى خدا را به جا آورد و امر خدا را ترك كند . بنابراين اگر ترك امر و يا فعل نهى از روى فراموشى يا اجبار و يا نادانى و بدون كوتاهى و سستى باشد ، انسان گناهكار نيست و عامل توبه از بين مىرود .  « فَمَنْ تابَ مِنْ بَعْدِ ظُلْمِهِ » ؛  « 1 » يعنى كسى كه پس از ستم خويش توبه كند ؛ زيرا هركس گناه كند ، بر خود ستم كرده ؛ چون خود را در معرض محاسبه و مجازات قرار داده است .\r\nتوبه آن است كه انسان گناهكار از كردهء خويش پشيمان شود و از خدا آمرزش بخواهد و بار ديگر به گناه بازنگردد و اگر برگردد ، توبه‌اش باطل مىشود . در اين صورت نياز به آن دارد كه مجددا با پيمانى استوارتر و قلبى سالم‌تر ، توبه را از سرگيرد .\r\nامام زين العابدين عليه السّلام در نيايشى مىگويد : « پروردگارا ! اگر پشيمانى ، توبه و بازگشت به سوى توست ، من نخستين توبه‌كنندگانم و اگر ترك معصيت تو ، زارى است ، من نخستين زارىكنندگانم و اگر طلب آمرزش ، گناهان را كم مىكند ، من از كسانىام كه از تو آمرزش مىطلبند » .\r\nمراد از استغفار ، استغفار عملى است و نه زبانى . بنابراين ، شخص توبه‌كننده پيش از هرچيز بايد حقوق مردم را بپردازد و آنچه را با ستم از آنان ستانده ، بازگرداند ؛ به عنوان مثال : اگر درهمى از كسى گرفته است ، بايد به او برگرداند و اگر به وى بدى\r\n\r\n\r\n","description":"","footnote":"\r\n( 1 ) . مائده ( 5 ) آيهء 5 .\r\n","page_name":" 440 ","page_number":440},
  {"content":"\r\n\r\nكرده ، خواه در عمل ، خواه در زبان ، از او بخشش بخواهد . آن‌گاه واجباتى را كه از وى فوت شده ؛ نظير حج ، روزه و نماز قضا نمايد . امير مؤمنان عليه السّلام صداى مردى را شنيد كه مىگويد : استغفر اللّه . امام عليه السّلام فرمود : آيا مىدانى استغفار چيست ؟ استغفار درجهء علّيّون است و شش معنا دارد : . . . امام عليه السّلام آنها را برشمرد ، از جمله : تصميم بر عدم بازگشت به گناه ، اداى حقوق مردم و قضاى واجبات . وقتى اين خصوصيات در توبه‌كننده موجود باشد ، وى از جملهء كسانى خواهد بود كه خداوند دربارهء آنان فرموده است :  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى ؛  « 1 » هركس كه توبه كند و ايمان آورد و كار شايسته كند و به راه هدايت درآيد وى را مىآمرزم » . مراد آن است كه هدايت را استمرار بخشد ؛ يعنى ايمان و عمل صالح داشته باشد . در حديث است : « كسى كه از گناه توبه مىكند ، همانند كسى است كه گناهى ندارد ، بلكه از نيكوكاران به شمار مىرود » . خداوند فرموده است :  « تُوبُوا إِلَيْهِ يُمَتِّعْكُمْ مَتاعاً حَسَناً ؛  « 2 » به درگاهش توبه كنيد ، تا شما را از رزقى نيكو برخوردار كند » . و نيز گفته است :  « إِنَّ اللَّهَ يُحِبُّ التَّوَّابِينَ ؛  « 3 » خدا توبه‌كنندگان را دوست دارد » . پيامبر صلّى اللّه عليه و آله گفت : « هركس خود را گناهكار پندارد ، نيكوكار است » .\r\nرمز نيكوكارى شخص توبه‌كننده و بزرگى مقام او نزد خدا آن است كه وى خود را مىشناسد و به سبب هر عيب و نقصى ، نفسش را مورد محاسبه و بازپرسى قرار مىدهد و براى رسيدن به كمال و طاعت ، جهاد مىكند ؛ جهادى كه پيامبر صلّى اللّه عليه و آله آن را جهاد اكبر ناميده است . پيامبران و حكيمان از قديم گفته‌اند : خود را بشناس . مراد آنان از اين سخن آن است كه انسان عيب‌هاى خود را بشناسد و براى پيراستن آن از هر ناخالصى بكوشد .\r\nگاهى سؤال مىشود : انسان پروردهء عوامل زيادى است كه برخى از آنها از اين\r\n\r\n\r\n","description":"","footnote":"\r\n( 1 ) . طه ( 20 ) آيهء 82 .\r\n( 2 ) . هود ( 11 ) آيهء 3 .\r\n( 3 ) . بقره ( 2 ) آيهء 222 .\r\n","page_name":" 441 ","page_number":441},
  {"content":"\r\n\r\nقرارند : پدر و مادر ، مدرسه ، جامعه ، محيط و از اين‌گونه امورى كه در شكل‌گيرى شخصيت او تأثير دارند و او از خود ، هيچ‌گونه تأثير و توانى ندارد . بنابراين ، نمىتوان گفت : انسان گناهكار و بدكار است ؛ زيرا گناه ، گناه جامعه و شرايط است . وقتى گناه منتفى شد ، توبه نيز از اساس منتفى خواهد شد ؟\r\nپاسخ : صحيح است كه محيط و شرايط انسان بر او اثر مىگذارد ؛ لكن اين مطلب نيز درست است كه انسان و ارادهء او نيز بر موقعيت و محيط وى اثر مىگذارد ؛ چنان‌كه خود وى نيز از آنها اثر مىپذيرد ؛ چراكه هركدام از انسان و محيط او داراى واقعيتى ملموس است و هرچيزى كه داراى واقعيتى ملموس باشد ، بايد اثرى ملموس نيز داشته باشد ، و گرنه چيزى نخواهد بود . بنابراين ، انسان مىتواند بر شرايط محيط خود اثر بگذارد و اگر نابغه باشد حتى آن را دگرگون سازد و گواه اين موضوع ، حس و وجدان است .\r\nكار محيط و شرايطى كه انسان در آن به سر مىبرد آن است كه ميل و رغبت به ميوه‌هاى اين شرايط را در دل او برانگيزد . بنابراين ، بر انسان است كه مراقب اين ميوه‌ها و آن رغبت باشد ؛ بدين ترتيب كه اگر ميوه‌ها خوب باشد بايد بدان ميل و رغبت كند و گرنه ، آن را متوقف و سركوب كند . البته ، اين كار چندان دشوار هم نيست و اگر انسان در مقابله با شرايط محيط خويش هيچ‌گونه تأثير و توان نداشته باشد ، توصيف او به نيكوكار و يا بدكار ، درست نخواهد بود و پاداش و مجازات باطل خواهد شد و مدح و مذمت از بين مىرود و براى وجود اديان و اخلاق و شرايع و قوانين توجيهى نخواهد بود .\r\nسؤال دوم : شما گفتيد : توبه فرع بر گناه است ، با اين‌كه مىدانيم پيامبران و امامان عليهم السّلام در پيشگاه خدا توبه مىكردند ، درحالىكه آنان از هرگونه عيب و گناه پاك هستند ؟\r\nپاسخ : پيامبران و امامان از هر آلودگى و معصيتى پاك و بدورند و در اين شكى\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nنيست ؛ اما آنان به جهت شناختى كه از خدا و نيز بيمى كه از او داشتند ، خود را گناهكار تصور مىكردند و در نتيجه ، از گناهى توبه مىكردند كه وجود خارجى نداشت و اين كار ، مظهر و اثرى از آثار عصمت و بلندى منزلت آنهاست ؛ زيرا انسان بزرگ كسى است كه خود را بزرگ نبيند و حتى خود را در برابر خدا بسيار ناچيز ببيند و همواره نفسش او را به كوتاهى كردن در طاعت و عبادت متهم كند و ازهمين‌رو ، از خدا آمرزش بخواهد و براى حسن عاقبت از او يارى بطلبد . برعكس  « الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً ؛  « 1 » كسانىكه كوشش آنان در زندگى دنيا تباه شد و مىپنداشتند كه كارى نيكو مىكنند » .\r\nبهترين چيزى كه در اين‌باره خواندم ، يك بخش از مناجات امام زين العابدين عليه السّلام بود . امام عليه السّلام در اين مناجات از خدا درخواست مىكند كه يكى از بندگان صالح خود را كه در نزدش مستجاب الدعوة باشد ، به تسخير وى درآورد تا اين بنده وضعيت امام و خوف او را از خدا ببيند و متأثر شود و دلش به حال امام عليه السّلام بسوزد و به آفريدگار عظيم متوسل شود تا او با امام عليه السّلام مدارا كند . در نتيجه ، خدا دعاى اين عبد صالح را بپذيرد و امام عليه السّلام را از خشم و قهر خود نجات دهد و خشنودى و آمرزشش را شامل حال او گرداند . عين سخن امام عليه السّلام اين است : « شايد برخى از آنان با رحمت تو و به جهت وضعيت بدى كه دارم به من رحم كند و به سبب بدحالىام بر من رقت پيدا كند . ازاين رو ، در حقم دعايى كند كه تو آن را بهتر از دعاى خودم اجابت مىكنى و يا شفاعتم كند كه در نزد تو از شفاعت خودم كاراتر است ؛ دعايى كه با آن ، از خشمت رهايى يابم و به خشنودىات نايل گردم » .\r\nامام زين العابدين و سيد الساجدين عليه السّلام خطاب به پروردگارش عرض مىكند :\r\n« شايد شفاعت برخى از آنان كاراتر از شفاعت من در نزد تو باشد و با دعاى او من [ از خشمت 
  ] رهايى يابم » . امام عليه السّلام اين سخنان را در روزگارى بيان كرد كه كسى بر\r\n\r\n\r\n","description":"","footnote":"\r\n( 1 ) . كهف ( 18 ) آيهء 105 .\r\n","page_name":" 443 ","page_number":443},
  {"content":"\r\n\r\nروى زمين حتى در يكى از فضيلت‌هاى بزرگ آن حضرت ، با وى برابرى نمىكرد و راز عظمت و بزرگى و كمال در همين‌جا نهفته است .\r\nپس از بيان مطالب فوق ، بايد گفت كه توبه موضوعى بسيار گسترده است و نياز به نوشتن كتابى جداگانه دارد . ما ، در مناسبتى ديگر ، باز هم دربارهء آن سخن خواهيم گفت .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nخوشرفتارى با زنان\r\n\r\n[ سوره النساء ( 4 ) : آيات 19 تا 21 
  ]\r\nيا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً وَ لا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ إِلاَّ أَنْ يَأْتِينَ بِفاحِشَةٍ مُبَيِّنَةٍ وَ عاشِرُوهُنَّ بِالْمَعْرُوفِ فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً ( 19 ) وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً ( 20 ) وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ وَ أَخَذْنَ مِنْكُمْ مِيثاقاً غَلِيظاً ( 21 )\r\nاى كسانىكه ايمان آورده‌ايد ! شما را حلال نيست كه زنان را بر خلاف ميلشان به ارث ببريد و تا قسمتى از آنچه را به آنها داده‌ايد باز پس ستانيد . بر آنها سخت مگيريد ، مگر آن‌كه مرتكب فحشايى به ثبوت رسيده ، شده باشند . و با آنان به نيكويى رفتار كنيد . و اگر شما را از زنان خوش نيامد ، چه‌بسا چيزها كه شما را از آن خوش نمىآيد ، درحالىكه خدا خير كثيرى در آن نهاده باشد . ( 19 )\r\nاگر خواستيد زنى به جاى زنى ديگر بگيريد و او را قنطارى مال داده‌ايد ، نبايد چيزى از او بازستانيد . آيا به زنان تهمت مىزنيد تا مهرشان را باز پس گيريد ؟ اين گناهى آشكار است . ( 20 )\r\nو چگونه آن مال را باز پس مىگيريد و حال آن‌كه هريك از شما از ديگرى بهره‌مند شده است و زنان از شما پيمانى استوار گرفته‌اند ! ( 21 )\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nواژگان\r\nعضل : سخت گرفتن و شدت . از اين‌گونه است : « الداء العضال ؛ درد شديد » .\r\nمراد از فاحشة در اين‌جا زناست .\r\nبهتان : دروغى است كه شخص مورد تهمت را به وحشت و حيرت مىاندازد ؛ زيرا دليلى بر ضدّ فرد دروغگوى زورگو ندارد .\r\nافضاء : رسيدن به چيزى از طريق لمس كردن . اين كلمه از « فضاء » به معناى وسعت گرفته شده است . گويا مرد در همخوابگى ، آن‌چنان گشايشى براى همسرش فراهم مىكند و زن نيز براى مردش ، كه بيش از آن امكان ندارد .\r\nميثاق غليظ : پيمان محكم و استوار .\r\n\r\nاعراب\r\nمصدرى كه از  « أَنْ تَرِثُوا »  تأويل مىشود در موضع رفع و فاعل براى « ليحلّ » است ؛ يعنى « لا يحلّ لكم ارث النساء » .  « كَرْهاً »  مصدر و در موضع حال و به معناى « كارهات » است .  « لا تَعْضُلُوهُنَّ »  ممكن است محل آن نصب و عطف بر « لا ترثوا » باشد ؛ يعنى « لا يحل لكم ان ترثوا و لا أن تعضلوا » و نيز ممكن است به سبب فعل نهى ، محلا مجزوم باشد . مصدرى كه از  « أَنْ يَأْتِينَ »  تأويل مىشود بنابر حاليت ، منصوب است و به معناى « آتيات بفاحشة » مىباشد .  « بُهْتاناً وَ إِثْماً »  هردو مصدر و در موقعيت حال قرار دارند ؛ يعنى درحالىكه به زنان تهمت مىزنيد و گناه مىكنيد . و نيز جايز است كه مفعول لأجله باشند .\r\n\r\nتفسير\r\n يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً .  ظاهر آيه آن است كه نبايد با\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nزنان همچون حيوانات برخورد كرد و آنها را به عنوان ميراث گرفت ؛ چنان‌كه اهل جاهليت اين كار را مىكردند . آنان همسر ميت را از جمله تركهء او به شمار مىآوردند .\r\nوقتى كسى از دنيا مىرفت ، ولىّ او - چنان‌كه نقل مىكنند - لباسى را روى زوجهء ميت مىانداخت و با اين كار بر وى دست مىيافت ؛ چنان‌كه شخصى غنيمت را در اختيار مىگيرد . آن‌گاه اگر مىخواست ، با وى ازدواج مىكرد و اگر تمايل نداشت ، او را به ازدواج ديگرى درمىآورد و مهرش را مىگرفت ؛ چنان‌كه كالايى مىفروشد و بهاى آن را مىگيرد . اگر هم مىخواست ، آن زن را در خانه نگاه مىداشت و بر او سخت مىگرفت تا آن‌جا كه اين زن ، خود را فداى خواستهء او مىكرد .\r\nبرخى گفته‌اند : در اين‌جا ظاهر آيه ، مراد نيست ، بلكه مضاف ، حذف شده و تقدير آن ، چنين است : « لا يحل لكم ان ترثوا اموال النساء كرها » . يك نمونه از ارث اجبارى ، اين بود كه زن تحت سرپرستى يكى از نزديكانش ( مثل برادر ) قرار مىگرفت و اين زن داراى مقدارى دارايى بود . آن‌گاه برادر اين زن براى اين‌كه از وى ارث ببرد ، او را از ازدواج منع مىكرد ؛ چراكه اگر وى ازدواج مىكرد ، وارث او شوهر و فرزندانش بودند . ازاين‌رو ، اسلام دستور داد كه بايد زن در ازدواج خود آزاد باشد و با نهى به ارث بردن اجبارى زن ، در حقيقت از جلوگيرى از ازدواج او نهى كرد ؛ زيرا ارث ، مراد اصلى و جلوگيرى از ازدواج ، تنها وسيلهء دستيابى به اين هدف بوده است .\r\nاز نظر ما ، هيچ اشكالى ندارد كه كسى تفسير اوّل را برگزيند ، يا تفسير دوم را و يا هردو را ؛ زيرا اسلام هم ، از اين‌كه با زن به عنوان اموال بر جاى مانده از ميت برخورد شود ، نهى مىكند و هم به زن در امر ازدواج و انتخاب همسر آزادى مىدهد .\r\n وَ لا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ .  همان‌گونه كه براى شوهر روا نيست كه همانند حيوانى ، زن را تملك كند و يا از ازدواج جلوگيرى نمايد ، همچنين براى او روا نيست كه زن را اذيت و آزار دهد كه وى مهرش را به او ببخشد تا خود را از او و از بدرفتارى او نجات دهد . اگر زن در چنين حالتى مهرش را ببخشد و مرد از وى\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمالش را بستاند ، گناهكار خواهد بود ؛ زيرا مال انسان جز با رضايت او حلال نمىباشد .\r\nآرى ، چنانچه زن مرتكب زنا شود ، شوهر مىتواند بر او سخت بگيرد و با وى بدرفتارى كند تا آنچه را موجب رضايت مرد مىشود ، به او بدهد ؛ زيرا خداوند متعال مىگويد : « مگر اين‌كه مرتكب فحشايى به ثبوت رسيده ، شده باشد » . منظور از « فاحشه » ، زنا و مراد از « مبيّنة » ، به ثبوت رسيده مىباشد . برخى گفته‌اند : فاحشه شامل نشوز ( عدم اطاعت از شوهر ) نيز مىشود . نويسندهء مالكى البحر المحيط از مالك نقل مىكند كه شوهر مىتواند بر همسر خود كه او را اطاعت نمىكند سخت‌گيرى كند و تمامى دارايىهايش را بگيرد . شيخ محمد عبده گفته است : واژهء  « فاحِشَةً »  زنا ، نشوز ، دزدى و ديگر محرمات را دربر مىگيرد .\r\nبه عقيدهء ما ، شوهر نمىتواند بر همسرش براى مال سخت‌گيرى كند ، مگر اين‌كه وى مرتكب زنا شود . سخت‌گيرى بر زن - گناهش هرچه باشد - جز در زنا جايز نيست و اين معناى آشكار آيه است . به علاوه ، ارتكاب گناه ، باعث حلال و مجاز بودن تصرف در اموال گناهكار نمىشود ، و گرنه نظام از هم مىپاشد و هرج‌ومرج فراگير مىشود .\r\nوانگهى مال گناهكار بر چه كسى حلال است ؟ آيا براى گناهكار ديگرى همانند خود او و يا براى شخص معصوم از گناه ؟ اما اوّلى ، مال خود او نيز براى ديگران حلال است [ چون خود او هم گناهكار است و اطلاق آيه شاملش مىشود 
  ] و دومى هم كه در حال حاضر وجود ندارد .\r\nشايان ذكر است كه براى قاضى جايز نيست كه در صورت ثبوت زناى زوجه ، به سقوط مهر او حكم صادر كند ؛ زيرا سخت‌گيرى و گرفتن مهر ، تنها مخصوص شوهر است كه اين كار را بين خود و خدايش انجام دهد و به تعبير فقها ، در چنين حالتى ، شوهر مىتواند مهر زن را از راه ديانت بگيرد و نه از راه قضاوت .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nمحروميت ، كيفر زياده‌طلبى\r\n فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً .  گاهى مرد ، برخى از صفات و ويژگىهاى همسرش را دوست ندارد و نمىتواند آنها را تحمل كند . ازاين‌رو ، او را طلاق مىدهد و با زنى ديگر ازدواج مىكند ؛ اما مىبيند كه دومى از اوّلى بدتر و كردارش زشت‌تر است . بنابراين ، پشيمان مىشود ، درحالىكه اين پشيمانى هيچ‌گونه سودى ندارد . نويسندهء الاغانى مىگويد : فرزدق ، نوال را طلاق داد .\r\nآن‌گاه پشيمان شد و پس از او با زن مطلقه‌اى ازدواج كرد ؛ لكن مرتبا از وى مىشنيد كه براى شوهر اول خود اظهار دلسوزى و محبت مىكند لذا اين شعر را سرود :\r\nاو براى شوهر قبلى خويش نوحه‌سرايى مىكند و من هم براى همسر ديگرم . « 1 »\r\nمن اشخاص متعددى را ديدم كه به اندازهء قوت يك روز خود ، درآمد نداشتند و بارى بر دوش ديگران بودند ، اما كارى برايشان فراهم شد كه مىتوانستند با آن ، نيازش را بر طرف سازند و از ديگران بىنياز شوند ؛ لكن به سبب خودخواهى و زياده‌طلبى از پذيرفتن اين كار سر باززدند . ازاين‌رو ، خدا او را به بدتر از حالتى كه داشت مبتلا كرد تا وى را ادب و مجازات كند . در نتيجه ، به سبب آنچه از دستش رفته بود تأسف مىخورد ؛ لكن ديگر پشيمانى فايده‌اى نداشت . ضرب المثل معروفى در جبل عامل است كه مىگويند : « من طلب كلّه فاته كلّه ؛ هركس همه را بخواهد ، همه از دستش مىرود » .\r\nهمچنين اشخاص بسيارى را ديدم كه مدارك عالى تحصيلى داشتند و به آنچه در دسترس بود راضى شدند و به كارهايى از قبيل دفتردارى و يا پايين‌تر قناعت كردند و با توكل بر خداى سبحان به انتظار فرصت‌هاى ديگر نشستند . مدتى نگذشت كه اندك اندك ترقى كردند تا به بالاترين مقام رسيدند . در روايت است : « قناعت ، ملكى است\r\n\r\n\r\n","description":"","footnote":"\r\n( 1 ) .\r\n على زوجها الماضي تنوح و إنني * على زوجتي الأخرى كذاك أنوح \r\n","page_name":" 449 ","page_number":449},
  {"content":"\r\n\r\nكه از بين نمىرود . . . و گنجى است كه تمام نمىشود » . مراد از اين روايات ، آن است كه هركس به آنچه دارد بسنده كند و نسبت بدان تكبر نورزد و به آنچه نيست ، تمايل پيدا نكند ، همواره بىنياز خواهد بود درست همانند شخصى كه گنجى تمام‌نشدنى دارد .\r\n وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً . \r\nمعناى آيه روشن است و در آيهء 49 از سورهء احزاب خلاصه مىشود :  « وَ سَرِّحُوهُنَّ سَراحاً جَمِيلًا ؛ .  . . به نيكوترين وجه رهايشان كنيد » . مراد از سراح جميل ( به نيكوترين وجه رها كردن ) طلاق همراه با پرداخت همهء حقوق زن است . علما در تعريف « قنطار » اختلاف‌نظر دارند و در اين‌باره ، ده قول وجود دارد . قول درست آن است كه « قنطار » كنايه از كثرت مىباشد . در اين‌باره ، داستان اعتراض زنى به عمر ، هنگامى كه مىخواست مهر زن را محدود كند ، مشهورتر از آن است كه ذكر شود . آن زن با خواندن همين آيه به عمر اعتراض كرد .\r\n أَ تَأْخُذُونَهُ بُهْتاناً وَ إِثْماً مُبِيناً ؛  يعنى آيا آن را [ مالى كه به زن داديد 
  ] به باطل و به زور مىگيريد ؟ از قبيل ستم كردن با تهمت زدن .\r\nحال اين سؤال مطرح مىشود : چرا خداوند ، تنها گرفتن مال زوجه را به هنگام تبديل او به زوجه‌اى ديگر بيان كرده ، با اين‌كه مىدانيم گرفتن مال زوجه در هرحالت حرام است ؟\r\nپاسخ : ترديدى نيست كه گرفتن مال زوجه حرام است ؛ خواه مرد به جاى او همسرى ديگر برگزيند و خواه برنگزيند . شايد حكمت اين‌كه خدا تنها صورتى را يادآور شده كه مرد همسر ديگرى انتخاب كند آن باشد كه ممكن است شوهر خيال كند ، مىتواند مهر اوّلى را بگيرد و به دومى بدهد ؛ زيرا دومى جانشين اوّلى مىشود و هرچه از آن همسر قبلى بود ، به همسر بعدى تعلق مىگيرد . از سوى ديگر دادن مهر به دو زن نيز براى مرد مشكل است ، لذا خداوند با اين بيان ، آن توهّم را بر طرف مىكند .\r\n وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ .  برخى از مفسران گفته‌اند : مراد از\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n« افضاء » در اين‌جا ، تنها عمل آميزش است . عدّهء ديگرى گفته‌اند : علاوه بر آميزش ، خلوت كردن نيز هست . شخص سومى كه از هنر سخن‌سرايى برخوردار است ، گفته :\r\n« مراد از « افضاء » ، عواطف ، ادراكات ، وجدانيات ، تصورات ، رمزها ، اندوه‌ها ، واكنش‌هاى متقابل ، خاطرات ، خلجان‌ها و لحظه‌هاست » و همچنين صفات ديگرى كه وى بيان كرده است . . . رحمت خداى بر او . بهترين چيزى كه در كتب تفسير براى « افضاء » آمده آن چيزى است كه شيخ محمد عبده گفته است : « افضاء اشاره به آن است كه هركدام از زن و شوهر يكديگر را كامل مىسازند . گويى وجود حقيقت به دو بخش تقسيم شده بود ؛ اما به وسيلهء « افضاء » به يكديگر پيوستند و متّحد شدند » .\r\nبهتر آن است كه « افضاء » را به « فضل » تفسير كنيم . براساس سخن خداوند :\r\n « وَ لا تَنْسَوُا الْفَضْلَ بَيْنَكُمْ » .  « 1 » فضل ، يعنى نيكى كردن هركدام از زن و شوهر به يكديگر ؛ چراكه خداوند با اين سخن خود :  « أَفْضى بَعْضُكُمْ »  به زوج تذكر داده است كه آن رابطهء نيكى را كه پيش از طلاق ميان او و همسرش برقرار بوده ، به‌ياد آورد و در هنگام طلاق ، رفتارى را در پيش گيرد كه قبل از طلاق داشته است .\r\n\r\nازدواج مبادله‌اى روحى است\r\n وَ أَخَذْنَ مِنْكُمْ مِيثاقاً غَلِيظاً .  خداوند عقد ازدواج را با الفاظى مشخّص كرده كه آنها را در كتاب عزيز خود يادآورى نموده و نيز بسنده كردن و تعبّد به اين الفاظ را همانند الفاظ عبادت ، واجب قرار داده است . همچنين قداستى را كه به عقد ازدواج بخشيده ، به هيچ‌يك از عقود ديگر نظير بيع و اجاره و . . . نداده است ؛ چراكه عقد بيع ، مبادلهء مال است با مالى ديگر ؛ امّا عقد ازدواج مبادلهء روح است با روحى ديگر و عقد آن ، عقد رحمت و مودّت است ، نه عقد تمليك جسم در برابر مال . فقها گفته‌اند : عقد ازدواج به عبادات نزديك‌تر است تا به معاملات و مبادلات . از همين‌روست كه عقد\r\n\r\n\r\n","description":"","footnote":"\r\n( 1 ) . بقره ( 2 ) آيهء 237 .\r\n","page_name":" 451 ","page_number":451},
  {"content":"\r\n\r\nازدواج را به‌نام خدا و كتاب خدا و سنّت رسول خدا جارى مىكنند . شيخ محمود شلتوت گفته است : وقتى توجّه كنيم كه واژهء  « مِيثاقٌ »  در قرآن ، تنها براى اين آمده است كه بيانگر چيزى باشد كه ميان خدا و بندگانش در مورد اعتقاد به توحيد و التزام به احكام الهى وجود دارد و نيز بيانگر چيزى باشد كه ميان يك دولت و دولتى ديگر دربارهء كارهاى عمومى و بزرگ برقرار مىشود ، در اين‌صورت به عظمت عقد ازدواج كه قرآن كريم آن را « ميثاق » ناميده است پى مىبريم . و اگر يك بار ديگر توجّه كنيم كه ميثاق در هيچ‌جا از قرآن به « غليظ » وصف نشده است ، مگر در عقد ازدواج ، اهمّيت عقد ازدواج براى ما دوچندان مىشود و درمىيابيم كه قرآن از همهء مواردى كه واژهء ميثاق را به كار برده ، براى اين رابطهء تعالىبخش اهميّت بيشترى قائل است » .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nازدواج‌هاى حرام\r\n\r\n[ سوره النساء ( 4 ) : آيات 22 تا 23 
  ]\r\nوَ لا تَنْكِحُوا ما نَكَحَ آباؤُكُمْ مِنَ النِّساءِ إِلاَّ ما قَدْ سَلَفَ إِنَّهُ كانَ فاحِشَةً وَ مَقْتاً وَ ساءَ سَبِيلاً ( 22 ) حُرِّمَتْ عَلَيْكُمْ أُمَّهاتُكُمْ وَ بَناتُكُمْ وَ أَخَواتُكُمْ وَ عَمَّاتُكُمْ وَ خالاتُكُمْ وَ بَناتُ الْأَخِ وَ بَناتُ الْأُخْتِ وَ أُمَّهاتُكُمُ اللاَّتِي أَرْضَعْنَكُمْ وَ أَخَواتُكُمْ مِنَ الرَّضاعَةِ وَ أُمَّهاتُ نِسائِكُمْ وَ رَبائِبُكُمُ اللاَّتِي فِي حُجُورِكُمْ مِنْ نِسائِكُمُ اللاَّتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَ حَلائِلُ أَبْنائِكُمُ الَّذِينَ مِنْ أَصْلابِكُمْ وَ أَنْ تَجْمَعُوا بَيْنَ الْأُخْتَيْنِ إِلاَّ ما قَدْ سَلَفَ إِنَّ اللَّهَ كانَ غَفُوراً رَحِيماً ( 23 )\r\nبا زنانى كه پدرانتان به عقد خويش درآورده‌اند زناشويى مكنيد ، مگر آن‌كه پيش از اين ( در زمان جاهليت ) چنان كرده باشيد ؛ زيرا اين كار ، زشت و مورد خشم خداست و شيوه‌اى است ناپسند . ( 22 )\r\nمادرانتان و دخترانتان و عمّه‌هايتان و خاله‌هايتان و دختران برادران و دختران خواهرانتان و زنانى كه شما را شير داده‌اند و خواهران شيرىتان و مادران زنانتان و دختران زن كه در دامن شما تربيت شدند ، هرگاه با آن زنان همبستر شده‌ايد بر شما حرام شده‌اند .\r\nولى اگر همبستر نشده‌ايد [ وى را طلاق دهيد ، و با دختر او ازدواج كنيد 
  ] گناهى مرتكب نشده‌ايد . و نيز زنان پسرانى كه از پشت شما هستند بر شما حرام شده‌اند و نبايد دو خواهر را در يك زمان به زنى گيريد ، مگر آن‌كه پيش از اين چنين كرده باشيد . هرآينه خدا آمرزنده و مهربان است . ( 23 )\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nواژگان\r\nربائب : جمع ربيبه ، و دختر همسر مرد از مرد ديگر است .\r\nحلائل : جمع « حليله » ، يعنى محلّله و از ريشهء حلال ، و مراد از آن همسر است .\r\n\r\nاعراب\r\n « ما »  در  « إِلَّا ما قَدْ سَلَفَ »  بنابر استثناى منقطع محلا منصوب است و جايز نيست كه مستثناى متصل باشد ؛ زيرا گذشته از آينده به‌طور اتّصال استثنا نمىشود . ضمير  « إِنَّهُ »  و نيز ضمير  « كانَ »  به « نكاح الآباء » برمىگردند .  « ساءَ »  فعل ماضى و فاعل آن مستتر است كه مرجع آن ، همان مرجع ضمير « انّه » مىباشد .  « سَبِيلًا »  تميز است .\r\nنويسندهء مجمع البيان گفته است : مخصوص به ذمّ در اين‌جا محذوف مىباشد . درست آن است كه از آيه چيزى حذف نشده است ، مگر آن‌كه بگوييم « ساء » به معناى « بئس » و در حكم آن است ، ولى دليلى بر اين ، وجود ندارد .\r\nدر تفسير آيهء 3 در بحث اعراب ، گفته شد كه واژهء  « ما »  براى عاقل نيز به كار مىرود ؛ همانند سخن خداى تعالى :  « ما نَكَحَ آباؤُكُمْ . . . »  « 1 » ،  « ما قَدْ سَلَفَ . . . »  « 2 » ،  « فَانْكِحُوا ما طابَ لَكُمْ . . . »  « 3 » ،  « أَوْ ما مَلَكَتْ أَيْمانُكُمْ »  « 4 » و آيات بسيار ديگر ؛ چنان‌كه « من » در غير عاقل نيز به كار مىرود ؛ همانند سخن خداوند :  « فَمِنْهُمْ مَنْ يَمْشِي عَلى بَطْنِهِ . . . »  « 5 » و نيز گفتيم كه قرآن دليل بر اثبات نظريهء نحويان است و نه برعكس . جاى شگفتى است كه\r\n\r\n\r\n","description":"","footnote":"\r\n( 1 ) . نساء ( 4 ) آيهء 22 .\r\n( 2 ) . همان ، آيهء 22 .\r\n( 3 ) . همان ، آيهء 3 .\r\n( 4 ) . همان .\r\n( 5 ) . نور ( 24 ) آيهء 45 .\r\n","page_name":" 454 ","page_number":454},
  {"content":"\r\n\r\nبسيارى از مفسّران ، قرآن را مطابق با نظر نحويان تأويل مىكنند ، و نظريهء نحويان را با قرآن ردّ نمىكنند .\r\n\r\nتفسير\r\nخداوند ازدواج با گروه‌هايى از زنان را حرام كرده است و آنها بر دو گونه‌اند : يكى زنانى كه حرام ابدى هستند ؛ بدين معنا كه سبب حرمت از بين رفتنى نيست ؛ همانند فرزندى ، برادرى ، خواهرى ، عمّه بودن و خاله بودن . ديگر زنانى كه حرام موقّت مىباشند ؛ يعنى سبب تحريم زوال‌پذير است ؛ همانند اين‌كه زن ، همسر فردى ديگر و يا خواهر زن باشد . تفصيل موضوع چنين است :\r\n1 .\r\n وَ لا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ .  پيش از اسلام ، مرد پس از مرگ پدرش ، با همسر او - اگر مادرش نبود - ازدواج مىكرد و حتّى اميّه جدّ ابو سفيان ، همسرش را طلاق داد و درحالىكه خود زنده بود ، او را به ازدواج پسرش درآورد . ازاين‌رو ، اسلام از اين عمل نهى و بدان سخت‌گيرى كرد و آن را گناهى زشت ، مورد خشم خدا و راهى بد دانست .\r\nفقها و مفسّران وحدت‌نظر دارند بر اين تحريم ، همسران اجداد ، خواه پدرى و خواه مادرى را شامل مىشود و نيز اين تحريم به مجرّد عقد تحقّق مىيابد ؛ چه نزديكى صورت گرفته باشد و يا نگرفته باشد . امّا آنان در اين مسئله اختلاف‌نظر دارند كه اگر پدر با زنى زنا كند ، آيا بر پسرش حرام مىشود ، يا نه ؟ اماميه ، حنفيه و حنبليه گفته‌اند : حرام مىشود . و شافعيه گفته‌اند : حرام نمىشود . و از مالك دو گونه روايت شده است .\r\n2 .\r\n حُرِّمَتْ عَلَيْكُمْ أُمَّهاتُكُمْ ؛  نكاح مادران شما ، كه جدّه‌هاى پدرى و مادرى نيز از جمله آنها به شمار مىروند ، بر شما حرام است .\r\n3 .  وَ بَناتُكُمْ ؛  دختران شما ، هرچند پايين روند ( يعنى نوادگان ) .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n4 .  وَ أَخَواتُكُمْ ؛  خواهرانتان ، خواه از يك پدر و مادر باشند و يا از يكى از آنها . البتّه ، ازدواج با خواهر خواهر و خواهر برادر ، در صورتى كه خواهر انسان نباشد ، حلال است ؛ مثلا شما پسرى داريد به نام رئوف و زنى دخترى دارد به نام هند . آن‌گاه شما با مادر هند ازدواج مىكنيد و پسر شما كه از زن ديگر شما متولد شده با « هند » ازدواج مىكند . اگر تو از مادر هند صاحب پسرى شوى ، اين پسر ، برادر پدرى رئوف و برادر مادرى هند است .\r\n5 .  وَ عَمَّاتُكُمْ .  عمّه ، هرزنى است كه خواهر مردى است كه نسب شما به واسطهء ولادت ، به او برمىگردد ؛ خواه بدون واسطه باشد و خواه با واسطه ؛ مثلا عمّهء شما خواهر پدر شماست كه از وى بدون واسطه متولّد شديد . عمّهء پدر شما خواهر جدّ شماست كه از وى به يك واسطه متولّد شديد . و نيز عمّه جدّ شما خواهر پدر جدّ شماست كه از وى به دو واسطه متولّد شديد و . . . همچنين ، عمّه مادرتان بر شما حرام است ؛ زيرا وى خواهر پدر مادر شماست كه به يك واسطه از وى متولّد شده‌ايد .\r\nازدواج با دختر عمو و دختر عمّه حلال است ؛ چراكه وى خواهر مردى كه تو از او متولّد شده‌اى نيست ، بلكه دختر برادر و يا دختر خواهر اوست .\r\n6 .  وَ خالاتُكُمْ .  خاله ، هرزنى است كه خواهر كسى باشد كه نسب شما با ولادت به او برمىگردد ، چه بدون واسطه و چه با واسطه ؛ مثلا خالهء شما خواهر مادر شماست كه از وى مستقيما متولّد شده‌ايد و نظير خالهء مادر شما ، خواهر مادربزرگ شماست كه به يك واسطه از او متولد شده‌ايد . آن ، خالهء پدر شماست . فرق ميان خالهء پدر و خالهء مادر آن است كه اوّلى خواهر جدّهء پدر و دومى خواهر جدّهء مادر مىباشد . ازدواج با دختر دايى و دختر خاله حلال است ؛ چراكه وى خواهر كسى كه شما از او متولّد شده‌ايد نيست ، بلكه دختر برادر و يا دختر خواهر اوست .\r\n7 .  وَ بَناتُ الْأَخِ وَ بَناتُ الْأُخْتِ ؛  دختران برادر و دختران خواهر ، هرچند پايين روند .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n8 .  وَ أُمَّهاتُكُمُ اللَّاتِي أَرْضَعْنَكُمْ وَ أَخَواتُكُمْ مِنَ الرَّضاعَةِ .  ديگر از ازدواج‌هاى حرام ، ازدواج با مادر و خواهر رضاعى است . همگى بر عمل به اين حديث اتفاق‌نظر دارند : « هرچه با نسب حرام مىشود ، با رضاع نيز حرام مىشود » . بنابراين ، هرزنى كه با نسب حرام است ، با رضاع ( شير دادن ) نيز حرام مىشود ؛ مادر باشد ، يا خواهر ، يا دختر ، يا عمّه ، يا خاله ، يا دختر خواهر و يا دختر برادر .\r\nمذاهب اسلامى در تعداد دفعات شير دادنى كه موجب حرمت مىشود اختلاف نظر دارند : اماميّه بر آنند كه بايد پانزده دفعه باشد ، آن هم به گونه‌اى كه بچّه خوب سير شود و ميان اين دفعات ، شير دادن زنى ديگر فاصله نشود . يا اين‌كه كودك مدّت يك شبانه روز از زن شير بنوشد ، مشروط به آن‌كه غذاى او در طول اين مدّت تنها به شير اين زن منحصر شود .\r\nشافعيه و حنبليه گفته‌اند : دفعات شير دادن حدّاقل بايد پنج دفعه باشد . حنفيه و مالكيه گفته‌اند : به صرف شير دادن ، حرمت حاصل مىشود ؛ خواه كم باشد و يا زياد . از نظر ما براى شيردادنى كه موجب حرمت مىشود ، شرايط ديگرى است كه ما آنها را در كتاب الأحوال الشخصية على المذاهب الخمسة بيان كرده‌ايم .\r\n9 .  وَ أُمَّهاتُ نِسائِكُمْ .  همهء مذاهب اسلامى وحدت‌نظر دارند كه مادر زن و هرچه بالاتر رود به صرف اين‌كه مردى دختر او را عقد كند ، بر اين مرد حرام مىشود ؛ اگرچه نزديكى صورت نگرفته باشد . نظريهء نادرى است كه مىگويد : عقد تنها ، موجب حرام شدن مادر زن نمىشود ، مگر اين‌كه نزديكى صورت بگيرد . صاحب اين نظريه ، به خود همين آيه ( آيهء 22 ) استدلال كرده و لفظ  « اللَّاتِي دَخَلْتُمْ بِهِنَّ »  را صفت امهات النّساء و الرّبائب قرار داده است ؛ اما فقهاى مذاهب از اين نظريه اعراض كرده‌اند ؛ چون اوّلا ، صفت به نزديك‌ترين موصوف [ ربائب 
  ] برمىگردد . ثانيا ، احاديث صحيحى از پيامبر اكرم صلّى اللّه عليه و آله در اين‌باره رسيده است . تمامى انواع زنان مذكور ، حرام ابدىاند .\r\n10 .  وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا \r\n\r\n","description":"","footnote":"","page_name":" 457 ","page_number":457},
  {"content":"\r\n\r\n دَخَلْتُمْ بِهِنَّ فَلا جُناحَ عَلَيْكُمْ .  همگى اتفاق‌نظر دارند كه دختر زوجه به صرف اين‌كه انسان ، مادر او را عقد كند ، بر وى حرام نمىشود . بنابراين ، براى اين شخص جايز است كه مادر را طلاق دهد و آن‌گاه با دختر ازدواج كند . معناى سخن خداى تعالى :\r\n « اللَّاتِي فِي حُجُورِكُمْ »  آن نيست كه اگر ربيبه در كنار مرد باشد ، بر وى حرام باشد ؛ زيرا اگر ربيبه در كنار شوهر مادر هم نباشد بر وى حرام است و اگر مىبينيم واژهء « حجور » در آيه آمده ، بدان جهت است كه غالبا چنين است ، و گرنه ربيبه‌اى نيز كه در كنار شوهر مادر نيست ، بر او حرام مىباشد .\r\nحنفيه و مالكيه گفته‌اند : لمس و نگاه از روى شهوت نيز كاملا همانند همبستر شدن با مادر دختر ، موجب حرام شدن دختر مىشود . اماميه ، شافعيه و حنبليه گفته‌اند :\r\nحرمت جز با نزديكى حاصل نمىشود و لمس و نگاه اگرچه از روى شهوت باشد ، هيچ اثرى ندارد .\r\nهمچنين مذاهب اسلامى وحدت‌نظر دارند در احكامى كه بيان شد ، وطى از روى شبهه به منزلهء وطى از راه ازدواج قانونى است [ احكامى كه بر وطى بار مىشود هردو را دربر مىگيرد 
  ] . وطى به شبهه بدين معناست كه نزديكى ميان زن و مرد صورت بگيرد به اين اعتقاد كه هردو ، زن و شوهر قانونى هستند ، سپس آشكار شود كه آنها با يكديگر بيگانه مىباشند .\r\n11 .  وَ حَلائِلُ أَبْنائِكُمُ الَّذِينَ مِنْ أَصْلابِكُمْ .  همچنين همگى اتفاق دارند كه همسر پسر ، هرچند پايين رود بر پدر ، و هرچند بالا رود به مجرّد اجراى عقد ، حرام مىشود .\r\nقيد  « مِنْ أَصْلابِكُمْ »  براى آن است كه فرزندخوانده‌ها را خارج كند . امّا پسر رضاعى ، حكم پسر نسبى را دارد ؛ زيرا روايت دارد : « هرچه با نسب حرام شود با شير دادن حرام مىشود » .\r\n12 .  وَ أَنْ تَجْمَعُوا بَيْنَ الْأُخْتَيْنِ إِلَّا ما قَدْ سَلَفَ .  مذاهب اسلامى اتّفاق‌نظر دارند كه جمع ميان دو خواهر حرام است و اگر شوهر ، به سبب مرگ و يا طلاق از همسر خود جدا شود ،\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nجايز است كه با خواهر او ازدواج كند . اماميه و شافعيه گفته‌اند : اگر شوهر ، همسرش را طلاق رجعى دهد ، تا زمانى كه عدّهء او تمام نشده است نمىتواند با خواهرش ازدواج كند . امّا اگر به نحو بائن او را طلاق دهد مىتواند در اثناى عدّه با خواهرش ازدواج كند ؛ زيرا طلاق بائن مانع از رجوع او به همسر اول است و رشتهء همسرى را كاملا قطع مىكند .\r\nساير مذاهب گفته‌اند : مرد نمىتواند با خواهر زنش ازدواج كند ، مگر پس از انقضاى مدّت عدّه و از اين جهت ، فرقى ميان طلاق رجعى و طلاق بائن وجود ندارد .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nالجزء الخامس\r\n\r\nزنان شوهردار\r\n\r\n[ سوره النساء ( 4 ) : آيات 24 تا 25 
  ]\r\nوَ الْمُحْصَناتُ مِنَ النِّساءِ إِلاَّ ما مَلَكَتْ أَيْمانُكُمْ كِتابَ اللَّهِ عَلَيْكُمْ وَ أُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ إِنَّ اللَّهَ كانَ عَلِيماً حَكِيماً ( 24 ) وَ مَنْ لَمْ يَسْتَطِعْ مِنْكُمْ طَوْلاً أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ وَ اللَّهُ أَعْلَمُ بِإِيمانِكُمْ بَعْضُكُمْ مِنْ بَعْضٍ فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ مُحْصَناتٍ غَيْرَ مُسافِحاتٍ وَ لا مُتَّخِذاتِ أَخْدانٍ فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ ذلِكَ لِمَنْ خَشِيَ الْعَنَتَ مِنْكُمْ وَ أَنْ تَصْبِرُوا خَيْرٌ لَكُمْ وَ اللَّهُ غَفُورٌ رَحِيمٌ ( 25 )\r\nو نيز زنان شوهردار بر شما حرام شده‌اند ، مگر آنها كه به تصرّف شما درآمده باشند . نوشتهء خدا بر شماست و جز اينها ، زنان ديگر هرگاه در طلب آنان از مالتان مهرى بپردازيد و آنها را به نكاح درآوريد نه به زنا ، بر شما حلال شده‌اند . و زنانى را كه از آنها تمتّع مىگيريد واجب است كه مهرشان را بدهيد . و پس از مهر معيّن در قبول هرچه هردو بدان رضايت بدهيد گناهى نيست . هرآينه خدا دانا و حكيم است . ( 24 )\r\nهركس از شما را كه توانگرى نباشد تا آزاد زنان مؤمن را به نكاح خود درآورد از كنيزان مؤمنى كه مالك آنها هستيد به زنى گيرد . و خدا به ايمان شما آگاه‌تر است . همه از جنس يكديگريد . پس بندگان را به اذن صاحبانشان\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nنكاح كنيد و مهرشان را به نحو شايسته‌اى بپردازيد . و بايد كه پاك‌دامن باشند نه زناكار و نه از آنها كه به پنهان دوست مىگيرند . و چون شوهر كردند ، هرگاه مرتكب فحشا شوند ، شكنجهء آنان نصف شكنجهء آزاد زنان است . و اين براى كسانى است از شما ، كه بيم دارند به رنج افتند . با اين همه اگر صبر كنيد برايتان بهتر است و خدا آمرزنده و مهربان است . ( 25 )\r\n\r\nواژگان\r\nمحصنات : جمع محصنة ، به فتح صاد ، و از حصن گرفته شده است . اين‌كه مراد از حصن چيست ، با اختلاف متعلّق آن اختلاف پيدا مىكند ؛ مثلا ، اسلام حصن است ، آزادى حصن است ، ازدواج حصن است و عفّت نيز حصن است . دو آيه‌اى كه در صدد تفسير آنها هستيم ، همهء اين معانى چهارگانه را دربر دارد و تفصيل آن در بخش تفسير خواهد آمد .\r\nاستمتاع : طلب متعه و مراد از آن در اين‌جا بهره بردن از زن به نحو شرعى است .\r\nطول : بىنيازى .\r\nاخدان : جمع خدن و به معناى دوست است و بر مذكّر و مؤنّث و مفرد و جمع اطلاق مىشود .\r\nالعنت : كوشش و شدّت .\r\n\r\nاعراب\r\n « وَ الْمُحْصَناتُ »  عطف بر زنانى است كه در آيهء پيشين ذكر شد و ازدواج با آنان حرام است ؛ يعنى زن‌هاى شوهردار بر شما حرامند .  « كِتابَ اللَّهِ »  بنابر مفعول مطلق منصوب است و به معناى « كتب اللّه عليكم كتابا » مىباشد . و در  « وَ أُحِلَّ لَكُمْ ما وَراءَ ذلِكُمْ » .   « ما »  نائب فاعل  « أُحِلَّ »  است . مصدر مؤوّل از  « أَنْ تَبْتَغُوا »  بدل اشتمال از  « ما وَراءَ ذلِكُمْ »  است ؛ زيرا حلال شدن نكاح زن ، نياز به مال دارد و نيز جايز است كه مصدر ، مفعول\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nلأجله براى  « أُحِلَّ »  باشد .  « مُحْصِنِينَ »  حال براى واو  « تَبْتَغُوا »  و  « غَيْرَ مُسافِحِينَ »  صفت براى  « مُحْصِنِينَ »  است .  « فَرِيضَةً »  بنابر مفعول مطلق منصوب مىباشد و تقدير آن ، « فرض اللّه ذلك فريضة » است .  « مِنْكُمْ »  در  « وَ مَنْ لَمْ يَسْتَطِعْ مِنْكُمْ »  متعلّق به محذوف و حال براى ضمير  « لَمْ يَسْتَطِعْ »  است . و مصدر مؤوّل  « طَوْلًا »  مفعول  « لَمْ يَسْتَطِعْ »  است .\r\nو مصدر مؤوّل از  « أَنْ يَنْكِحَ الْمُحْصَناتِ »  مفعول لأجله است ؛ بدين معنا كه هركس به جهت نداشتن مال از ازدواج با زن‌هاى پاك‌دامن ناتوان باشد ، بايد با كنيزان ازدواج كند .  « بَعْضُكُمْ مِنْ بَعْضٍ »  مبتدا و خبر و همانند آن :  « وَ أَنْ تَصْبِرُوا خَيْرٌ لَكُمْ »  است ؛ يعنى « الصبر خير لكم » .\r\n\r\nتفسير\r\n وَ الْمُحْصَناتُ مِنَ النِّساءِ إِلَّا ما مَلَكَتْ أَيْمانُكُمْ .  در بحث واژگان بيان شد كه « احصان » در اين دو آيه ، به چهار معنا آمده است : ازدواج ، عفّت ، آزادى و اسلام . مراد از « محصنات » در اين‌جا زنانى هستند كه شوهر دارند ؛ زيرا ازدواج ، حصن زوجه است و او را از افتادن به عمل ناشايست بازمىدارد . همچنين ازدواج ، حصن زوج است به همان دليلى كه گفته شد . لذا در حديث آمده است : « كسى كه ازدواج كند دو سوم دينش را حفظ كرده است » . مراد از  « ما مَلَكَتْ أَيْمانُكُمْ »  آن است كه زن ملك مرد گردد . معناى اين سخن آن است كه زن شوهردار بر غير شوهرش حرام است ، مگر اين‌كه يك مرد مسلمان مالك او شود كه در اين‌صورت ، علىرغم اين‌كه زوجهء غير است براى مالك خود حلال مىباشد .\r\nمسلمان به يكى از دو سبب ، مالك زن مىشود :\r\nاوّلين سبب آن است كه زن ، به عنوان غنيمت به دست مرد بيفتد ؛ به اين ترتيب كه جنگى دينى ميان مسلمانان و مشركان درگيرد و مسلمانان پيروز شوند ؛ در نتيجه ، زنان ، كودكان ، و اموال مشركان به عنوان غنايم جنگى به دست مسلمانان بيفتند . از اين\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nرو ، هرگاه زن شوهردارى به غنيمت مردى مسلمان درآيد ، به اجماع تمام مذاهب اسلامى ، اين زن از شوهرش جدا مىشود [ و در ملكيّت مرد مسلمان قرار مىگيرد 
  ] .\r\nاگر زن و شوهر باهم به غنيمت درآيند ، از نظر حنفيه و حنبليه ، از يكديگر جدا نمىشوند . لكن از نظر اماميه ، شافعيه و مالكيه از يكديگر جدا مىشوند . پس هرگاه مرد مسلمانى كه زن مشرك به تصرّف او درآمده بخواهد با وى ازدواج كند ، اين كار برايش جايز است . البتّه مشروط به اين‌كه اگر زن باردار باشد ، وضع حمل كند و اگر در سنّ زنانى باشد كه عادت ماهيانه را مىبينند ، پس از آن‌كه يك بار عادت ماهيانه را ببيند ، مرد مسلمان مىتواند او را به ازدواج خود درآورد . و در غير اين صورت ، پس از 45 روز مىتواند با وى نزديكى كند .\r\nاين احكام در فتوحات صدر اسلام به مورد اجرا گذاشته شد . برخى آنها را چنين تحليل كرده‌اند كه احكام مزبور به منظور جلوگيرى از شرك و تشويق مردم به اسلام بوده است ؛ لكن به نظر ما اين احكام تعبّدى است و حكمت آنها را ما نمىدانيم . آنچه ما مىدانيم آن است كه نظير اين احكام در شرايع ديگر نيز وجود دارد . برخى از اين شرايع حتّى كشتن زنان و كودكان را تجويز كرده‌اند ؛ امّا اسلام دستور داده است كه بايد با اسيران و بردگان ، از هر دين و مذهبى كه باشند ، با رفق و مدارا رفتار شود .\r\nدومين سبب مالكيّت مرد مسلمان بر زن ، آن است كه كنيزى را خريدارى كند ؛ يعنى مرد ، كنيز مملوكى داشته باشد و او را به تزويج بردهء خود و يا بردهء كسى ديگر درآورد . آن‌گاه اين كنيز را به مرد ديگرى بفروشد . اين فروش ، از ديدگاه اماميه ، موجب بطلان ازدواج كنيز و برده مىشود و براى خريدار حلال است كه با كنيز خريدارىشده پس از وضع حمل يا پس از يك بار عادت ماهيانه ديدن و يا پس از گذشت 45 روز ، نزديكى كند .\r\nآقاى رشيد رضا مؤلف تفسير المنار گفته است : « برخى از صحابه نظير ابن مسعود بر همين نظريهء اماميه بوده‌اند » . آن‌گاه صاحب المنار افزوده است : « اگر نبود نظريه‌اى\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nكه استاد [ منظورش شيخ محمد عبده است كه نظريهء غير اماميه را اختيار كرده است 
  ] آن را برگزيده است ، نظريهء اماميه از مذهب جمهور اهل سنّت برتر بود » .\r\nبنابراين ، رشيد رضا اعتراف مىكند كه نظريهء اماميّه از مذهب اهل سنّت بهتر است .\r\nباوجوداين ، وى تنها به اين دليل نظريّهء اماميه را نمىپذيرد كه استادش آن را اختيار نكرده است . اين امر از امثال رشيد رضا عجيب است كه در تفسير خود ، بر تقليد و مقلّدان مىتازند و حتّى آنان را نه تنها از دايرهء علم كه از دايرهء دين نيز خارج مىدانند . « 1 »\r\nخلاصه سخن آن‌كه اسلام به مرد مسلمان اجازه داده است كه با زن شوهردار در صورتى كه كنيز باشد و او را خريدارى كند و يا اين زن شوهردار ، مشرك باشد و در يك جنگ دينى كه در آن از اسلام دفاع مىكند او را به غنيمت گرفته باشد ، ازدواج كند .\r\nممكن است بپرسيد : « محصنات » جمع مؤنّث و معناى آن روشن است و نياز به توضيح ندارد بنابراين آوردن لفظ  « مِنَ النِّساءِ »  پس از « محصنات » چه سودى دارد ؟\r\nپاسخ : قرآن در بسيارى از موارد ، قيد را براى توضيح و تأكيد مىآورد ؛ همانند  « وَ قَتْلِهِمُ الْأَنْبِياءَ بِغَيْرِ حَقٍّ »  « 2 » [ كه قيد به غير حق براى تأكيد است 
  ] ؛ زيرا مىدانيم كه قتل انبيا جز از راه باطل نيست .\r\nثانيا ، ممكن است گمان شود مراد از « محصنات » ، تنها زنان مسلمان است . از اين رو ، قيد  « مِنَ النِّساءِ »  بيان مىكند كه مراد ، عموم زنان است ؛ چراكه عقد ازدواج محترم است ؛ خواه بر زن مسلمان خوانده شود و يا بر غير مسلمان .\r\n كِتابَ اللَّهِ عَلَيْكُمْ .  اين جمله تأكيد براى سخن خداى تعالى است كه پيش‌تر گذشت :  « حُرِّمَتْ عَلَيْكُمْ . . . » ؛  يعنى تحريم گروه‌هاى مختلف از زنانى كه در قبل بيان شد ، امرى است كه از سوى خداوند واجب شده است و هركس مخالفت كند ، خداوند سبحان او را محاكمه و مجازات خواهد كرد .\r\n\r\n\r\n","description":"","footnote":"\r\n( 1 ) . ر . ك : تفسير المنار ، آيات 165 - 167 سورهء بقره .\r\n( 2 ) . نساء ( 4 ) آيهء 155 .\r\n","page_name":" 464 ","page_number":464},
  {"content":"\r\n\r\n وَ أُحِلَّ لَكُمْ ما وَراءَ ذلِكُمْ .  پس از آن‌كه خداوند ، زنانى را كه ازدواج با آنان حرام است بيان مىكند ، قاعده‌اى كلّى به دست مىدهد و آن اين‌كه غير از گروه زنان مزبور ، ازدواج با ديگر زن‌ها حلال است ؛ البتّه مشروط به اين‌كه ازدواج با آنان بر طبق مقررات شرعى باشد . از جملهء اين مقررات اين‌كه فرد داوطلب ازدواج با زن ، بايد مهر شرعى به او بپردازد ، نه اجرت زنا . و اين معناى سخن خداست كه مىگويد :  أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ ؛  . . . هرگاه در طلب آنان از مال خويش بپردازيد و آنها را به نكاح درآوريد نه به زنا . . . .\r\nبنابراين ، مراد از « احصان » در اين‌جا عفت و مراد از « سفاح » زنا است . لفظ « محصنين » بىنيازكننده از  « غَيْرَ مُسافِحِينَ »  مىباشد و لكن اين واژه براى تأكيد آمده و اشاره به اين است كه صاحب مال ، بايد مالش را در به دست آوردن لذّت‌ها و زن‌هاى پاك و غير حرام ، خرج كند ؛ چراكه اسلام همان‌گونه كه به دست آوردن مال را از راه‌هاى ربا ، غش و غصب را حرام كرده ، خرج مال در راه‌هاى حرام نظير زنا و تجاوز به آزادى ديگران را نيز حرام كرده است .\r\nاهل سنّت و شيعه بر اين وحدت‌نظر دارند كه سخن خداى تعالى :  « أُحِلَّ لَكُمْ ما وَراءَ ذلِكُمْ »  بر جواز جمع ميان عمه و دختر برادر او و نيز ميان خاله و دختر خواهر او دلالت دارد ؛ زيرا در ميان قانونگذاران معمول است كه تنها محرّمات را به دليل محدوديت آنها نام مىبرند ؛ امّا به مباحات ، كه از شمارش بيرون است ، با لفظ « ما سواى آن » اشاره مىكنند . لكن اهل سنّت گفته‌اند : از پيامبر صلّى اللّه عليه و آله روايت شده كه فرمود :\r\n« زنى كه عمه‌اش همسر مردى است ، نمىتواند او نيز همسر آن مرد گردد ، و همچنين است خالهء وى » . خوارج گفته‌اند : جمع ميان آن دو به‌طور مطلق جايز است ؛ خواه عمّه و خاله راضى باشند و يا نباشند .\r\nامّا اماميه اختلاف‌نظر دارند : برخى از آنان نظريهء اهل سنت را پذيرفته‌اند ، لكن بيشتر آنها گفته‌اند : اگر مرد در ابتدا با دختر برادر و يا دختر خواهر ازدواج كند ،\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمىتواند به‌طور مطلق با عمّه و يا خالهء او ازدواج كند ؛ امّا اگر در ابتدا با عمّه و يا خاله ازدواج كند جايز نيست كه با دختر برادر و يا دختر خواهر او ازدواج كند ، مگر اين‌كه عمّه و يا خاله اجازهء اين كار را بدهد . اين عدّه به رواياتى از اهل بيت عليهم السّلام استدلال كرده‌اند .\r\n\r\nازدواج موقت\r\n فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً .  ضمير « به » به اين سخن خداى تعالى :  « وَ أُحِلَّ لَكُمْ ما وَراءَ ذلِكُمْ »  برمىگردد . و به اعتبار لفظ « ما » مفرد آمده است .\r\nضمير  « مِنْهُنَّ »  نيز به  « ما »  برمىگردد و به اعتبار معناى آن ، به صيغهء جمع آمده است ؛ زيرا مراد از  « ما وَراءَ ذلِكُمْ »  زنانى هستند كه ازدواج با آنان حلال است . مراد از « اجور » مهريه‌هاست . حاصل معناى آيه به اتفاق مفسّرين اين است : كسى كه بخواهد با يكى از زنانى كه بر وى حلال است ازدواج كند ، بايد مهر او را به عنوان حقّى واجب از سوى خدا بپردازد ، نه به عنوان صدقه و احسان .\r\nسخن و گفتگو دربارهء اين آيه بسيار است : آيا مراد از آن ، تنها ازدواج دايم است و يا تنها ازدواج موقت است و يا هردو ؟ بر فرض اين‌كه مراد ازدواج موقت باشد ، آيا اين آيه و در نتيجه ، حكم ازدواج موقّت نسخ شده است يا خير ؟\r\nمطالب زير ، پاسخى است به تمامى پرسش‌هايى كه دربارهء ازدواج موقّت مطرح شده و يا خواهد شد :\r\nدر كتاب‌هاى حديث و فقه و تفسير ، اعمّ از سنّى و شيعه آمده است مسلمانان اتفاق‌نظر دارند كه اسلام ، متعهء زنان را تشريع كرد و پيامبر صلّى اللّه عليه و آله به اصحاب خود دستور متعه داد . از جمله در جزء هفتم صحيح بخارى كتاب « الترغيب فى النكاح » آمده است :\r\nپيامبر خدا صلّى اللّه عليه و آله در ميان ارتش مسلمانان بود و به آنان گفت : « خداوند متعهء [ زنان 
  ] را براى شما اجازه داده است ، پس متعه كنيد » .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nدر روايت ديگر از بخارى آمده است : « هر مرد و زنى كه با يكديگر توافق كنند ، سه شب با يكديگر زندگى كنند ، كه اگر پسنديدند به زندگى ادامه دهند و اگر لازم شد متاركه كنند ، يكديگر را ترك نمايند » .\r\nدر صحيح مسلم « 1 » از جابر بن عبد اللّه انصارى نقل شده است كه وى گفت : « ما هم در دوران رسول خدا صلّى اللّه عليه و آله و هم در دوران ابو بكر و عمر متعه مىكرديم » . در همان صفحه حديث ديگرى از جابر نقل شده كه وى گفت : « آن‌گاه عمر ما را از متعه نهى كرد . . . » .\r\nنظير اين حديث ، در جزء سوم مسند امام احمد بن حنبل نيز آمده است .\r\nفخر رازى در تفسير آيهء  « فَمَا اسْتَمْتَعْتُمْ بِهِ »  گفته است : « عمران بن حصين ، از فقهاى صحابه و فضلاى آنان ، گفته است : خداوند آيه‌اى دربارهء متعه فرستاد و آن را با آيه‌اى ديگر نسخ نكرد . پيامبر خدا صلّى اللّه عليه و آله ما را به متعه دستور داد و ما را از آن نهى نكرد .\r\nآن‌گاه مردى بر طبق نظر خود آنچه را مىخواست [ دربارهء متعه 
  ] گفت . مراد وى آن است كه عمر از متعه نهى كرد » .\r\nاين روايات و نظاير آن در بسيارى از صحاح اهل سنّت و تفاسير و كتاب‌هاى فقهى آنان موجود است . بنابراين ، نزاع بر سر اين است كه آيا مراد از سخن خداى تعالى  « فَمَا اسْتَمْتَعْتُمْ بِهِ »  تنها ازدواج دايم است ، يا تنها ازدواج موقت است و يا هردو .\r\nاين ثمره‌اى ندارد ؛ زيرا ، چه بگوييم آيهء  « فَمَا اسْتَمْتَعْتُمْ بِهِ »  تنها به ازدواج دايم اختصاص دارد و چه بگوييم متعه را نيز دربر مىگيرد ، نتيجه يكى است ؛ چراكه به اتفاق مسلمانان ، فرض بر آن است كه پيامبر خدا صلّى اللّه عليه و آله به ازدواج موقت دستور داده است و هرچه پيامبر بدان دستور دهد ، خدا نيز به آن دستور داده است ؛ زيرا خداوند مىگويد :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا ؛  هرچه پيامبر به شما داد بستانيد و از هرچه شما را منع كرد دورى گزينيد » . « 2 »\r\n\r\n\r\n","description":"","footnote":"\r\n( 1 ) . صحيح مسلم ، ج 2 ، ص 623 ، باب نكاح المتعه ( چاپ 1348 ق ) .\r\n( 2 ) . حشر ( 59 ) آيهء 7 .\r\n","page_name":" 467 ","page_number":467},
  {"content":"\r\n\r\nآرى ، پس از آن‌كه سنّى و شيعه وحدت‌نظر دارند كه اسلام ازدواج موقّت را تشريع كرده است ، اختلاف كرده‌اند كه آيا آن را پس از جايز و حلال دانستن ، نسخ و تحريم نموده است يا خير ؟\r\nاهل سنّت گفته‌اند : متعه پس از آن‌كه حلال بود ، حرام شد . شيعه گفته‌اند : حلال بوده و همچنان تا آخرين روز از اين جهان حلال خواهد بود . بديهى است كه اهل سنّت بايد نسخ و تحريم را از سوى رسول اكرم صلّى اللّه عليه و آله ثابت كنند ؛ زيرا آنان سقوط چيزى را ادّعا دارند كه به‌طور قطع و يقين ثابت بوده است ؛ اما شيعه نياز به اثبات عدم نسخ ندارد ؛ چون چيزى كه به يقين ثابت شده است جز به يقينى ديگر از بين نمىرود ؛ به عنوان مثال ، اگر دو نفر بر زنده بودن شخصى در سال گذشته اتفاق داشته باشند ، آن‌گاه دربارهء مرگ او در حال حاضر اختلاف پيدا كنند ، كسى كه ادّعاى مرگ او را دارد بايد ثابت كند ؛ امّا كسى كه مدّعى حيات است ، راحت مىباشد و از وى دليل خواسته نمىشود ؛ چراكه آنچه بوده ، حكم به بقاى آن مىشود ، تا اين‌كه عكس آن به اثبات برسد .\r\nاهل سنّت اعتراف دارند كه بار اثبات مدّعاى فوق را بايد آنها بر دوش كشند و نه شيعه . ازاين‌رو ، براى اثبات نسخ به رواياتى از پيامبر صلّى اللّه عليه و آله استدلال كرده‌اند ؛ لكن شيعه اين روايات را مردود دانسته و هم سند و هم متن آنها را مورد مناقشه قرار داده و با منطق صحيح ثابت كرده است كه اين روايات به دروغ به پيامبر بزرگ اسلام صلّى اللّه عليه و آله نسبت داده شده است . اين دلايل چنين است :\r\n1 . اهل سنّت خود ، اعتراف دارند كه روايات ، مشوّش و متناقض است : ابن رشد در جزء دوم از كتاب البدايه ، مسئلهء نكاح متعه ، گفته است : « در برخى از روايات است كه پيامبر صلّى اللّه عليه و آله متعه را در روز خيبر تحريم كرد و در بعضى روايت در روز فتح مكّه و در بعضى در غزوهء تبوك و در بعضى در حجّة الوداع و در بعضى در عمرة القضاء و در بعضى در عام اوطاس » . « 1 » آن‌گاه ابن رشد افزوده است : « از ابن عباس روايت شده كه او\r\n\r\n\r\n","description":"","footnote":"\r\n( 1 ) . نام مكانى است در حجاز و محل يكى از غزوات پيامبر صلّى اللّه عليه و آله بوده است .\r\n","page_name":" 468 ","page_number":468},
  {"content":"\r\n\r\nگفت : ازدواج موقّت ، رحمتى بود از سوى خدا كه شامل حال امّت محمد صلّى اللّه عليه و آله شد و اگر عمر از آن جلوگيرى نمىكرد ، جز انسان بدبخت گرفتار زنا نمىشد » .\r\n2 . از جمله دلايلى كه شيعه بر ردّ نسخ متعه اقامه كرده است اين است كه روايات نسخ حتّى اگر با يكديگر متناقض هم نباشد حجيت ندارند ؛ زيرا اين روايات از اخبار آحاد است و نسخ ، تنها با آيه قرآنى و يا با خبر متواتر ثابت مىشود نه با خبر واحد . « 1 »\r\n3 . در صحيح مسلم آمده است كه ، مسلمانان در دوران پيامبر صلّى اللّه عليه و آله و ابو بكر متعه مىكردند . اين سخن ، نسخ متعه در زمان پيامبر صلّى اللّه عليه و آله را نفى مىكند ، و گرنه خليفهء اول حلال‌كنندهء چيزى به شمار مىرود كه خدا و رسولش آن را حرام كرده‌اند . بهترين دليل عدم نسخ متعه در زمان پيامبر صلّى اللّه عليه و آله سخن خود عمر است : « دو متعه‌اى كه در دوران رسول خدا صلّى اللّه عليه و آله حلال بود ، من آنها را ممنوع مىكنم و هركس را كه مرتكب آنها شود مجازات مىنمايم » . اگر دربارهء هرچيزى ترديد كنم ، در اين‌باره هرگز ترديد نخواهم كرد كه اگر عمر از متعه نهى نمىكرد ، حتّى دو نفر از مسلمانان در جواز و حلال بودن متعه تا روز قيامت اختلاف نمىكردند .\r\nممكن است بپرسيد : خيلى بعيد است كه عمر چنين سخنى بگويد ؛ زيرا گفتن اين سخن ، تحريم چيزى است كه خدا آن را حلال كرده است و نيز ردّى بر رسول خدا صلّى اللّه عليه و آله به شمار مىرود كه از روى هوا و هوس سخن نمىگفت ؟\r\nپاسخ : بله ، خيلى خيلى بعيد است ؛ زيرا سخن عمر همان‌گونه كه گفتيد ، ردّى بر خدا و پيامبر اوست ؛ لكن مسلمانان اتّفاق‌نظر دارند كه عمر چنين سخنى را گفته است . من حتّى يك مسلمان را هم نديدم كه نسبت اين سخن به عمر را نفى كند ، بلكه در بعضى از روايات است كه عمر از سه چيز كه پيامبر بدان دستور داده بود نهى كرد ، نه از دو چيز . قوشجى ، از علماى اهل سنّت ، در شرح تجريد در آخر مبحث امامت گفته\r\n\r\n\r\n","description":"","footnote":"\r\n( 1 ) . خبر متواتر آن است كه آن را گروهى روايت كنند كه از لحاظ كثرت به حدّى باشند كه معمولا اتفاقشان بر كذب ممتنع باشد . خبر واحد آن است كه به حدّ تواتر نرسد ؛ خواه راوى آن يك نفر باشد و خواه چند نفر .\r\n","page_name":" 469 ","page_number":469},
  {"content":"\r\n\r\nاست : « عمر بالاى منبر رفت و گفت : اى مردم ! سه چيز در دوران رسول خدا صلّى اللّه عليه و آله حلال بود و من از آنها نهى مىكنم و آنها را حرام مىگردانم و بر آنها مجازات مىكنم : متعهء زنان ، متعهء حجّ و گفتن حىّ على خير العمل » . هم طبرى و هم رازى روايت كرده‌اند كه على عليه السّلام فرمود : « اگر عمر از متعه نهى نمىكرد ، كسى جز شقى زنا نمىكرد » . همانند اين روايت از تفسير ثعلبى و سيوطى نيز نقل شده است .\r\nسؤال دوم : آيا براى منزلت عمر شايسته نيست كه بگوييم سخن عمر ، روايتى است از پيامبر و نه اظهارنظرى از سوى او بر ضدّ پيامبر صلّى اللّه عليه و آله ؟\r\nپاسخ : بله ، اگر چنين توجيه كنيم شايسته‌تر است و لكن اين جمله از سخن او : « كانتا على عهد رسول اللّه و أنا أنهى عنهما » مانع از اين توجيه مىشود ؛ زيرا عمر ، تحليل را به رسول خدا صلّى اللّه عليه و آله و تحريم را به خود نسبت داده است و اگر سخن وى روايت بود و نه اظهارنظر ، نهى را به پيامبر نسبت مىداد ؛ چراكه [ تأثيرش بيشتر 
  ] و در نهى رساتر بود .\r\nگزيدهء سخن اين‌كه جمع ميان اين قول كه پيامبر پس از آن‌كه به ازدواج موقّت دستور داد ، از آن نهى كرد و سخن عمر كه گفت : ازدواج موقت در دوران رسول خدا صلّى اللّه عليه و آله حلال بود و من از آن جلوگيرى كردم ، امكان‌پذير نيست . اين‌كه عمر سخن مزبور را گفته ، ثابت شده است . بنابراين ، لازمهء آن اين است كه پيامبر صلّى اللّه عليه و آله از متعه نهى نكرده است . آنچه گفته شد ، برخى از ايرادهايى است كه به روايات نسخ كه به پيامبر نسبت داده شده ، وارد مىشود . اگر كسى تفصيل اين ايرادها را مىخواهد به تفسير آلاء الرحمن از شيخ محمد جواد بلاغى و نيز به البيان فى تفسير القرآن از آقاى خوئى و نقض الوشيعه از سيد محسن امين و جزء سوم از كتاب دلائل الصدق از شيخ محمد حسن مظفّر ، رجوع كند .\r\nشايان ذكر است كه ميان ازدواج دايم و ازدواج موقت از جهات زير هيچ‌گونه فرقى وجود ندارد :\r\nهردو ازدواج ، با عقد و دادن مهر صورت مىگيرند . هردو ازدواج موجب نشر\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nحرمت در ميان خويشاوندان [ به ترتيبى كه پيشتر بيان شد 
  ] مىشود . همچنين همان گونه كه اولاد ازدواج دايم ارث مىبرند و حق نفقه و ديگر حقوق مادى و تربيتى دارند ، اولاد ازدواج موقت نيز اين حكم را دارند . و نيز همانطور كه همسر دايمى بايد عدّه نگه دارد ، همسر موقت هم بايد عدّه نگه دارد . در جزء پنجم از كتابم به نام فقه الامام جعفر الصادق عليه السّلام چهارده مورد را يادآور شده‌ام كه در آنها ازدواج دايم و ازدواج موقّت با يكديگر برابرند و نيز ده مورد را بيان كرده‌ام كه در آنها با يكديگر متفاوتند .\r\n وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ .  هرگاه ازدواج در برابر مهرى مشخّص صورت گيرد كه در متن عقد تعيين و بدان تصريح شود ، اين مهر ، حقّ لازمى مىشود براى زوجه كه هرگونه بخواهد مىتواند در آن تصرّف كند ؛ لكن اين امر مانع از آن نمىشود كه زن و شوهر پس از اجراى عقد بر ترك تمام مهر ، يا مقدارى از آن و يا بر افزايش آن به توافق برسند . چنان‌كه مانعى وجود ندارد از اين‌كه هردو بر نوع نفقه و مقدار آن و يا بر ترك آن با يكديگر سازش كنند ، يا بر طلاق ، يا بر رجوع پس از طلاق و يا پس از انقضاى مدّت متعه و موارد ديگر به توافق برسند . البته تمام اين توافق‌ها بايد بر طبق موازين شرعى باشد .\r\n وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ .  مراد از « طول » در اين‌جا مال است و مراد از « محصنات » زن‌هاى آزادند در برابر كنيزانى كه جملهء  « فَمِنْ ما مَلَكَتْ أَيْمانُكُمْ »  بدان‌ها اشاره دارد ؛ زيرا كنيز داخل در ملك يمين است . معناى آيه چنين است :\r\nاگر كسى مال نداشت تا با زن آزاد ازدواج كند ، پس بايد با كنيزى باايمان ازدواج نمايد .\r\n وَ اللَّهُ أَعْلَمُ بِإِيمانِكُمْ بَعْضُكُمْ مِنْ بَعْضٍ .  مراد از ايمان ، دين است ؛ يعنى براى شخص باايمان شايسته نيست كه به جهت رنگ و نژاد از ازدواج با كنيز خوددارى كند ؛ زيرا همهء مردم از آدمند و آدم از خاك و سبب برترى در نزد خدا ، تقواست و نه\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nحسب و نسب . چه‌بسا كنيزى كه در پيشگاه خدا به سبب پاكى و تقوايى كه دارد از آزاد بهتر باشد .\r\n فَانْكِحُوهُنَّ بِإِذْنِ أَهْلِهِنَّ وَ آتُوهُنَّ أُجُورَهُنَّ بِالْمَعْرُوفِ .  اهل كنيز ، همان مولا و مالك او مىباشد و مراد از « اجور » مهريه‌هاست .  مُحْصَناتٍ غَيْرَ مُسافِحاتٍ ؛  يعنى پاك‌دامن باشند و آشكارا زنا ندهند ؛ نظير زنان فاحشه .  وَ لا مُتَّخِذاتِ أَخْدانٍ ؛  يعنى و نه به صورت مخفيانه ؛ همانند زنى كه مخفيانه براى خود معشوق دارد .\r\n فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ .  مراد از احصان در « احصن » ، ازدواج است و  « الْمُحْصَناتِ »  زن‌هاى آزاد . معناى آيه چنين است :\r\nوقتى كنيز زنا كند ، به اندازهء نصف مجازات زن آزاد ، مجازات خواهد شد . اين مجازات ، همان است كه خدا آن را بيان فرموده است .  « الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ ؛  « 1 » زنان و مردان زناكار را هريك صد تازيانه بزنيد » .\r\n ذلِكَ لِمَنْ خَشِيَ الْعَنَتَ .  خدا بر بندگانش سخت نمىگيرد و آنان را گرفتار فتنه نمىسازد . بنابراين ، اگر كسى به زن تمايل پيدا كند بايد با زن آزاد ازدواج كند ، و اگر امكانات مالى ندارد با كنيزى باايمان ازدواج كند و اگر نسبت به دين خود در امان است و مىتواند صبر كند و ازدواج ننمايد ، صبر بهتر و برتر است ؛  وَ أَنْ تَصْبِرُوا خَيْرٌ لَكُمْ . \r\nاين آيهء طولانى حكم ازدواج مرد آزاد با كنيز و نيز مجازات كنيز را در صورتى كه زنا كند بيان كرده است ؛ لكن ما تفسير آن را به‌طور اختصار آورده‌ايم ؛ زيرا سخن گفتن دربارهء كنيزان و احكام آنها درحالىكه بردگى لغو شده ، بىفايده است .\r\nاز عجايب اين است كه نخستين كشورى كه در دعوت به لغو بردگى از همگان پيشى گرفت ، با رنگين‌پوستان كشور خود ، همچون حيوانات رفتار مىكند و حكومت‌هاى نژادپرست را در تمامى نقاط عالم يارى مىرساند و نقشه‌هايى جهنمى\r\n\r\n\r\n","description":"","footnote":"\r\n( 1 ) . نور ( 24 ) آيهء 2 .\r\n","page_name":" 472 ","page_number":472},
  {"content":"\r\n\r\nمىچيند كه سرتاسر جهان و آيندهء بشر را تهديد مىكند .\r\nبهترين دليل بر اثبات اين حقيقت ، مشاركت اين كشور [ آمريكا 
  ] در ايجاد دولت اسرائيل و پشتيبانى او از تجاوزات اسرائيل به كشورهاى عربى و بيرون راندن شهروندان اين كشورها از خانه‌هايشان است . اين كار را هم تنها به اين سبب مىكند كه اعراب را تحت سلطه و سياست خود درآورد . لشكركشىهاى او در ويتنام و بسيج صدها هزار نيروى نظامى در آن‌جا و دست زدن به انواع كشتار و تخريب ، در تاريخ نظير ندارد . به عقيدهء من ، هيچ راهى براى رهايى از شرارت‌هاى اين كشور وجود ندارد ، جز اين‌كه هرانسانى در شرق و غرب ، هرآنچه را به آن نسبت داده مىشود و نشانه‌اى از نشانه‌هاى آن را با خود دارد ، از خود براند .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nخدا مىخواهد همه‌چيز را براى شما آشكار سازد\r\n\r\n[ سوره النساء ( 4 ) : آيات 26 تا 28 
  ]\r\nيُرِيدُ اللَّهُ لِيُبَيِّنَ لَكُمْ وَ يَهْدِيَكُمْ سُنَنَ الَّذِينَ مِنْ قَبْلِكُمْ وَ يَتُوبَ عَلَيْكُمْ وَ اللَّهُ عَلِيمٌ حَكِيمٌ ( 26 ) وَ اللَّهُ يُرِيدُ أَنْ يَتُوبَ عَلَيْكُمْ وَ يُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلاً عَظِيماً ( 27 ) يُرِيدُ اللَّهُ أَنْ يُخَفِّفَ عَنْكُمْ وَ خُلِقَ الْإِنْسانُ ضَعِيفاً ( 28 )\r\nخدا مىخواهد همه‌چيز را براى شما آشكار سازد و به سنت‌هاى پيشينيانتان راه بنمايد و توبهء شما را بپذيرد كه خدا دانا و حكيم است . ( 26 )\r\nخدا مىخواهد توبهء شما را بپذيرد ؛ ولى آنان‌كه از پى شهوات مىروند ، مىخواهند كه شما به كجروى عظيمى افتيد . ( 27 )\r\nخدا مىخواهد بار شما را سبك كند ؛ زيرا آدمى ناتوان آفريده شده است . ( 28 )\r\n\r\nواژگان\r\nسنن : روش‌ها .\r\n\r\nاعراب\r\n« لام » در  « لِيُبَيِّنَ »  جانشين « ان » مىباشد . گفته مىشود : « اردت لتذهب » كه به معناى « ان تذهب » است . از اين‌گونه است سخن خداى تعالى :  « يُرِيدُونَ لِيُطْفِؤُا نُورَ اللَّهِ »  « 1 » كه\r\n\r\n\r\n","description":"","footnote":"\r\n( 1 ) . توبه ( 9 ) آيهء 22 .\r\n","page_name":" 474 ","page_number":474},
  {"content":"\r\n\r\nبه معناى « ان يطفئوا » است . مصدر مؤوّل از « ان » يا « لام » كه در معناى « ان » مىباشد و فعل آن ، مفعول براى  « يُرِيدُ اللَّهُ »  است ؛ يعنى « يريد اللّه التّبيين لكم » . مفعول « يبين » محذوف است و تقدير چنين است : « يبين هذه التكاليف من حلاله و حرامه » .  « ضَعِيفاً »  حال براى  « الْإِنْسانُ »  است .\r\n\r\nتفسير\r\n يُرِيدُ اللَّهُ لِيُبَيِّنَ لَكُمْ وَ يَهْدِيَكُمْ سُنَنَ الَّذِينَ مِنْ قَبْلِكُمْ وَ يَتُوبَ عَلَيْكُمْ .  پس از آن‌كه خداوند سبحان در آيات سابق ، انواع زنانى را كه به سبب نسب ، خويشاوندى و ازدواج و شير دادن ، ازدواج با آنان حرام است بيان كرد و نيز زنانى را كه ازدواج با آنان حلال است با اين سخن خود :  « وَ أُحِلَّ لَكُمْ ما وَراءَ ذلِكُمْ »  يادآورى كرد ، مىفرمايد : ما اين احكام را براى شما تشريع و بيان كرديم تا با حلال خدا از حرامش و با طاعت خدا از معصيت او بىنياز شويد و در دورى از محرّمات راه كسانى را در پيش گيريد كه پيش‌تر از شما هدايت و ايمان را پذيرا شدند . و نيز اين احكام را براى شما بيان كرديم تا آن‌كس كه توبه مىكند و به احكام خدا بازمىگردد ، احكام شرع الهى را بشناسد و با به جا آوردن فرمان خدا و ترك چيزهايى كه او از آنها نهى كرده است ، به سوى او تقرّب جويد .\r\nبرخى گفته‌اند : خداوند با اين سخن خود :  « وَ يَتُوبَ عَلَيْكُمْ »  خواست بفهماند كه او اين احكام را بدان جهت تشريع كرد كه شما بدان‌ها عمل كنيد و از سنت‌هاى دورهء جاهليت و صدر اسلام كه همسران پدرانتان را به نكاح خود درمىآورديد و ميان دو خواهر جمع مىكرديد و از اين قبيل محرّمات ، توبه كنيد . درهرحال براى انسان ، چه توبه كند چه نكند ، اطاعت خدا و امتثال احكام او زمانى امكان‌پذير است كه اين احكام براى او بيان شود و او به آنها آگاهى پيدا كند . بنابراين ، بيان احكام خدا ، نيكى و نعمت خدا بر بندگانش است ؛ زيرا خدا به چيزى دستور نمىدهد مگر اين‌كه در آن\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nچيز ، خير و صلاح باشد و از چيزى نهى نمىكند ، مگر اين‌كه در آن ، بدى و تباهى باشد . البتّه ، بيان حكمت امر و نهى الهى براى ما ضرورتى ندارد و ما بر شناخت و جستجوى آن مكلّف نيستيم . وظيفهء ما جز تسليم و اطاعت نيست و نيز بايد ايمان داشته باشيم كه احكام خدا به صلاح دنيا و آخرت ماست .\r\n وَ اللَّهُ يُرِيدُ أَنْ يَتُوبَ عَلَيْكُمْ وَ يُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً . \r\nمراد از  « الَّذِينَ يَتَّبِعُونَ الشَّهَواتِ »  كسانى هستند كه مردم را به سوى رهايى از قيدهاى دينى و اخلاقى و دنباله‌روى بىقيد و شرط از غريزهء جنسى فرامىخوانند . اين‌گونه اشخاص در هردوره‌اى هستند ، از دوران مزدك گرفته تا به امروز ، و تنها اختلافى كه با يكديگر دارند اختلاف در روش است كه برحسب دوران‌هايشان متفاوت مىباشد .\r\nاين اشخاص در قرن بيستم به نام آزادى و پيشرفت ، شيوهء خود را پيش مىبرند و در تحريك غريزهء جنسى از راه نوشتن داستان‌ها و نمايش فيلم‌ها و اعضاى برهنه و حركات زشت و امثال اينها پا را از حدّ فراتر نهاده‌اند . اين ، همان كژى و انحراف بزرگى است كه خداوند بدان اشاره كرده است :\r\n « أَنْ تَمِيلُوا مَيْلًا عَظِيماً » . \r\nسؤال : خداوند واژهء توبه را در دو آيهء پياپى و بدون فاصله تكرار كرده ؛ زيرا گفته است :   « وَ يَتُوبَ عَلَيْكُمْ وَ اللَّهُ عَلِيمٌ حَكِيمٌ وَ اللَّهُ يُرِيدُ أَنْ يَتُوبَ عَلَيْكُمْ » .   مراد از اين تكرار چيست ؟\r\nپاسخ : توبهء اوّل با صرف‌نظر از اين‌كه خدا به توبه دستور داده و آن را خواسته ، علّتى است براى بيان زنان حلال و حرام . امّا توبهء دوم بيانگر اين است كه توبه از محرّمات ، مورد دستور خدا و متعلّق ارادهء اوست . مقابل اين اراده ، ارادهء كسانى است كه از شهوات پيروى مىكنند . نظير اين مورد ، آن است كه به فرزندت مىگويى : « اشتريت لك هذا الكتاب لتقرأه ، فاقرأه ؛ اين كتاب را براى تو خريدم تا بخوانى ، پس آن را بخوان » .\r\nدر اين‌جا لفظ قرائت اولى را براى بيان سبب خريدن كتاب آوردى ؛ امّا قرائت دوم را براى اين منظور آوردى كه آن را از فرزندت مىخواهى و او را بدان دستور مىدهى .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n يُرِيدُ اللَّهُ أَنْ يُخَفِّفَ عَنْكُمْ ؛  خدا مىخواهد در ازدواج زنانى كه براى شما حلالند و حتّى در غير اين موضوع ، بار شما را سبك كند ؛ زيرا خدا فرموده است :  « يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ ؛  « 1 » خدا براى شما خواستار آسايش است نه سختى » .\r\n « وَ ما جَعَلَ عَلَيْكُمْ فِي الدِّينِ مِنْ حَرَجٍ ؛  « 2 » برايتان در دين هيچ تنگنايى پديد نياورد » .\r\nدر حديث شريف است : « براى شما دينى آوردم كه آسان و با گذشت است » . و  وَ خُلِقَ الْإِنْسانُ ضَعِيفاً  انسان در برابر انگيزه‌هاى لذت‌بخش به‌ويژه لذّت جنسى ضعيف است . ازاين‌رو ، خداوند ، لذّت بردن از زنان را در ضمن حدودى كه پيش‌تر بيان شد حلال كرده است . در افسانه‌هاست كه ابليس به موسى گفت : هيچ مردى با زنى خلوت نمىكند ، مگر اين‌كه خود من ( و نه يارانم ) همراه او هستم . تصوّر نمىكنم كه كسى ضعف روحى و جسمانى انسان را همانند على عليه السّلام درك كرده باشد ؛ زيرا فرمود :\r\n« اگر اميد بر انسان عارض شود ، طمع او را ذليل و خوار مىكند . اگر طمع او را برانگيزد ، حرص هلاكش مىسازد . اگر نااميدى بر وى چيره شود ، اندوه او را مىكشد .\r\nاگر خوف به او برسد ، احتياط وى را به خود مشغول مىدارد . اگر مصيبتى به او برسد بىتابى او را رسوا مىكند . اگر نادار شود ، گرفتار مشكلات مىشود » . و نيز آن حضرت فرمود : « بيچاره فرزند آدم ! اجلش نامعلوم ، بيمارىهايش پنهان ، و عملش در بايگانى .\r\nپشه او را آزار مىدهد ، جرعه‌اى آب گلوگيرش مىشود ، وى را مىكشد و عرق بدبويش مىسازد » .\r\nامام عليه السّلام همان‌گونه كه جهات ضعف انسان را تصوير كرده ، جهات قوّت و عظمت او را نيز به تصوير مىكشد . ازاين‌رو ، فرمود :\r\n« الإنسان يشارك السبع الشداد »\r\n؛ يعنى موهبتى كه خدا به انسان داده است ، تنها در زمين و شرايط محيط او متوقف نمىشود ، بلكه از آن فراتر مىرود و به كرهء ماه ، زهره ، مريخ و ساير جاهايى مىرسد كه بشر براى\r\n\r\n\r\n","description":"","footnote":"\r\n( 1 ) . بقره ( 2 ) آيهء 185 .\r\n( 2 ) . حج ( 22 ) آيهء 78 .\r\n","page_name":" 477 ","page_number":477},
  {"content":"\r\n\r\nرفع نيازها و رسيدن به هدف‌هاى خود آنها را به تسخير درمىآورد . امام عليه السّلام به ضعف انسان اشاره مىكند تا وى به نيروى خود تكيه نكند و بدان فريب نخورد و در نتيجه به طغيان و سركشى دست نزند و نيز به توانايىهاى او اشاره مىكند تا در برابر مشكلات و ناتوانى تسليم نشود و در نتيجه از كار و تلاش دست بكشد . انسان خردمند كسى است كه فداكارى مىكند ؛ امّا در عين حال از گرفتارىهاى ناگهانى و پيشامدها بيمناك است .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nاموال يكديگر را به ناحق مخوريد\r\n\r\n[ سوره النساء ( 4 ) : آيات 29 تا 30 
  ]\r\nيا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلاَّ أَنْ تَكُونَ تِجارَةً عَنْ تَراضٍ مِنْكُمْ وَ لا تَقْتُلُوا أَنْفُسَكُمْ إِنَّ اللَّهَ كانَ بِكُمْ رَحِيماً ( 29 ) وَ مَنْ يَفْعَلْ ذلِكَ عُدْواناً وَ ظُلْماً فَسَوْفَ نُصْلِيهِ ناراً وَ كانَ ذلِكَ عَلَى اللَّهِ يَسِيراً ( 30 )\r\nاى كسانىكه ايمان آورده‌ايد ! اموال يكديگر را به ناحق مخوريد ، مگر آن‌كه تجارتى باشد كه هردو طرف بدان رضايت داده باشيد . و يكديگر را مكشيد . هرآينه خدا مهربان است . ( 29 )\r\nو هركه اين كارها را از روى تجاوز و ستم كند ، او را در آتش خواهيم افكند و اين بر خدا آسان است . ( 30 )\r\n\r\nاعراب\r\nمصدر مؤوّل از  « أَنْ تَكُونَ »  در محلّ نصب است ، بنابراين‌كه استثناى منقطع باشد ؛ زيرا  « تِجارَةً عَنْ تَراضٍ »  از جنس اكل مال به باطل محسوب نمىشود [ تا استثناى متصل باشد 
  ] . تقدير آن چنين است : « كون التجارة عن تراض غير منهى عنها ؛ تجارتى كه از روى رضايت باشد ممنوع نخواهد بود » . « تجارة » به رفع خوانده شده است بنابر اين‌كه « تكون » تامّه و « تجارة » فاعل آن باشد . « تجارة » به نصب نيز خوانده شده است ، بنابراين‌كه « تكون » ناقصه و « تجارة » خبرش و اسم آن ضمير مستترى باشد كه به اموال\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nبرمىگردد ؛ يعنى « إلّا أن تكون الأموال تجاره » .  « عَنْ تَراضٍ »  متعلق به محذوف و صفت « تجاره » مىباشد .  « عُدْواناً وَ ظُلْماً »  مفعول لاجله هستند و نيز جايز است كه در موضع حال باشند به معناى « معتدين و ظالمين » .\r\n\r\nتفسير\r\n يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ .  عين اين جمله و نيز تفسير آن در آيهء 188 از سوره بقره بيان شد . ما در ادامهء همان سخنان سابق ، روايتى از امام صادق عليه السّلام نقل مىكنيم : « كسى كه بر ذمّه‌اش دينى و در نزدش مالى باشد و آن را در نيازمندىهاى خود خرج كند و دين خود را ادا نكند ، اكل مال به باطل كرده است ، بلكه لازم است دينش را بپردازد ، حتّى اگر خودش نيازمند صدقه گرفتن باشد » . البتّه جايز است كه خرج يك شب و روز خود را از آن جدا سازد .\r\n إِلَّا أَنْ تَكُونَ تِجارَةً عَنْ تَراضٍ مِنْكُمْ .  لفظ  « مِنْكُمْ »  اشاره بدان دارد كه رضايت طرفين لازم است . اين استثنا نشان‌دهندهء آن است كه در تجارت لازم نيست عوضين مساوى باشند ، به گونه‌اى كه هركدام دقيقا به اندازهء ديگرى باشد ؛ زيرا اين امر نزديك به محال است . ازاين‌رو ، خدا اجازه داده است كه هريك از طرفين معامله ، مقدارى بيشتر از مال خود بگيرد ، البتّه مشروط به آن‌كه طرف ديگر با رضايت و اختيار خود معامله را انجام داده باشد و نيز مشروط به آن‌كه غش و دروغى در كار نباشد .\r\nسؤال : اگر تاجر ماهرانه و با ابتكار به تبليغ و آرايش كالاى خود بپردازد آيا اين كار از قبيل غش و اكل مال به باطل است ؟\r\nپاسخ : خير . لكن هرگاه معامله به اين شرط انجام شود كه مثلا كالا داراى فلان ويژگى باشد ، آن‌گاه ، عكس اين ويژگى آشكار شود در اين‌صورت ، خريدار خيار فسخ دارد ؛ يعنى مىتواند معامله را به هم بزند و كالا را به صاحبش برگرداند و قيمت را بازپس گيرد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n وَ لا تَقْتُلُوا أَنْفُسَكُمْ ؛  يعنى برخى از شما برخى ديگر را نكشيد . اين جمله بر آن دلالت دارد كه بايد انسان‌ها متّحد و پشتيبان يكديگر باشند . در حديث شريف است :\r\n« مؤمنان همانند يك تن هستند » . برخى گفته‌اند : معناى  « لا تَقْتُلُوا أَنْفُسَكُمْ »  آن است كه با مرتكب شدن آنچه خدا از آن نهى كرده است ، خود را به هلاكت ميندازيد . البتّه اين معنا هرچند معنايى درست است ، خلاف ظاهر آيه مىباشد .\r\n وَ مَنْ يَفْعَلْ ذلِكَ عُدْواناً وَ ظُلْماً فَسَوْفَ نُصْلِيهِ ناراً .   « ذلِكَ »  اشاره است به قتل نفس و خوردن مال به باطل . عدوان ، يعنى تعدّى و تجاوز به حق و همانند آن است ظلم . عطف با اتحاد معنا و اختلاف در لفظ جايز است ؛ نظير قول شاعر :\r\n « و ألفى قولها كذبا و مينا » . \r\n« 1 » ممكن است فرق ميان عدوان و ظلم اين باشد كه ظلم هم بر خود و هم بر ديگران است ؛ امّا عدوان تنها بر ديگران است .\r\nدرهرحال ، عمل شخصى كه از روى فراموشى ، يا اشتباه و يا اجبار انجام مىشود ، نمىتوان عملى ظالمانه و تجاوزكارانه برشمرد . البتّه ، در اين‌جا بايد عمل كسى را كه از روى اجبار ، فردى را مىكشد استثنا كرد ؛ مثلا اگر فرد ظالم نيرومندى به زيد بگويد :\r\nاين شخص را بكش و گرنه خودت را مىكشم ؛ براى زيد جايز نيست كه شخص مظلوم را بكشد ، حتّى اگر يقين كند كه اگر وى آن شخص را نكشد ، ظالم خود او را خواهد كشت ؛ چه ، براى انسان جايز نيست كه ضرر قتل را به سبب قتل فردى ديگر از خود دفع كند . اگر زيد ، فرمان ظالم را به مورد اجرا گذارد و مظلوم را بكشد ، مورد قصاص قرار مىگيرد و شخص ظالم كه فرمان قتل را صادر كرده است ، زندان ابد مىشود . تا بميرد .\r\n\r\n\r\n","description":"","footnote":"\r\n( 1 ) . كذب و مين در معنا مترادفند . « م » .\r\n","page_name":" 481 ","page_number":481},
  {"content":"\r\n\r\n\r\nگناهان كبيره\r\n\r\n[ سوره النساء ( 4 ) : آيه 31 
  ]\r\nإِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلاً كَرِيماً ( 31 )\r\nاگر از گناهان بزرگى كه شما را از آن نهى كرده‌اند اجتناب كنيد ، از ديگر گناهانتان در مىگذريم و شما را به مكانى نيكو درمىآوريم . ( 31 )\r\n\r\nواژگان\r\nكبائر : جمع كبيرة ، يعنى معصيت بزرگ .\r\nمدخل : به ضمّ ميم از « ادخل » و به فتح ميم از « دخل » گرفته شده و در هردو صورت ، اسم مكان و مراد از آن در اين‌جا بهشت است .\r\n\r\nاعراب\r\n « مُدْخَلًا »  مفعول فيه براى  « وَ نُدْخِلْكُمْ »  است ؛ زيرا مقصود از آن ، مكان ، يعنى بهشت است .\r\n\r\nتفسير\r\nقرآن ، گناهان را به دو دسته تقسيم كرده است : بزرگ و كوچك . اين تقسيم‌بندى در\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nچندين آيه و از جمله در آيهء فوق آمده است ؛ چراكه مراد از  « سَيِّئاتِكُمْ »  در سخن خداى تعالى :\r\n نُكَفِّرْ عَنْكُمْ سَيِّئاتِكُمْ  به اتفاق تمامى مفسّران ، جز گناهان كبيره است .\r\nمعناى آيه اين است : « هركس از گناهان بزرگ دورى كند ، گناهان صغيرهء او را محو مىكنيم » .\r\nاز جمله آياتى كه گناهان را تقسيم كرده ، آيهء 32 از سورهء نجم است :  « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ »  كه مقصود از  « اللَّمَمَ »  گناهان كوچك است .\r\nاز آن جمله ، آيهء 49 از سورهء كهف است :  « لا يُغادِرُ صَغِيرَةً وَ لا كَبِيرَةً إِلَّا أَحْصاها » . \r\nاز آن جمله ، آيهء 7 از سورهء حجرات است :  « وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ » . \r\nاين آيه آشكارا مىگويد : منهيات خداوند بر سه دسته‌اند : كفر كه به معناى انكار [ خداوند 
  ] است ، فسوق كه همان ارتكاب گناهان بزرگ است و عصيان كه در مورد گناهان كوچك مىباشد .\r\nبا بيان فوق ، معناى سخن كسى كه مىگويد : تمامى گناهان بزرگ است و گناه كوچك ابدا وجود ندارد ؛ زيرا معصيت خدا هرچند ناچيز باشد باز هم بزرگ است ، روشن شد . اين نظريه اوّلا ، مخالف ظاهر قرآن است و ثانيا ، نظام‌هاى حقوقى نيز ، قوانين عرفى جرم را به دو نوع جنحه ، و جنايت تقسيم مىكنند . البتّه ، نفى گناهان كوچك در يك صورت كه بدان اشاره خواهيم كرد امكان‌پذير است .\r\nدرهرحال ، قرآن حدّ فاصلى ميان گناه بزرگ و گناه كوچك قرار نداده است . ازاين رو ، فقها در معناى گناه كبيره دچار اختلاف‌نظر شدند : برخى گفته‌اند : هر گناهى در قرآن با تهديد همراه باشد ، كبيره و غير آن صغيره است . بهترين نظريه‌ها ، نظريه‌اى است كه مىگويد : تمام گناهان ذاتا كبيره است ؛ چنان‌كه كسانىكه گناه صغيره را از اساس قبول ندارند همين را مىگويند . اما تقسيم آنان به بزرگ و كوچك به جهت مقايسهء آنها با يكديگر است ؛ به عنوان مثال : نگاه كردن از روى شهوت به زن نامحرم گناهى بزرگ است ، لكن همين گناه نسبت به بوسيدن زن نامحرم كوچك است و\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nبوسيدن نسبت به نزديكى كردن كوچك است . همچنين غذا خوردن بر سر سفره‌اى كه در آن شراب وجود دارد ، گناهى بزرگ است ؛ امّا در مقايسه با نوشيدن شراب كوچك است .\r\nبايد اشاره كرد كه خود گناهكار ، سوابق ، شرايط و انگيزه‌هاى او ، تأثير زيادى بر اين دارد كه گناه ، بزرگ يا كوچك - بنا به تعبير فقها - و جنحه يا جنايت - بنا به تعبير قانونگذاران جديد - شمرده شود . بنابراين ، ما بايد پيش از آن‌كه گناه را به صفت شدّت و يا ضعف توصيف كنيم ، به خود فاعل بنگريم كه آيا وى اين گناه را به سبب عدم آگاهى و ضعف اراده مرتكب شده است ؛ چنان‌كه فرد گناهكارى او را گمراه كرده باشد ، يا آن را به سبب نياز شديد مرتكب شده و يا به سبب اين‌كه علاقهء شديد به بدى كردن به مردم داشته است ؛ چنان‌كه بسيارى از گناهكاران از همين قبيل هستند . از پيامبر صلّى اللّه عليه و آله به‌طور متواتر روايت شده است كه فرمود : « عمل‌ها بستگى به نيت‌ها دارند و هرانسانى آنچه را نيت داشته است دريافت خواهد كرد . با اصرار ورزيدن ، گناه كوچك وجود ندارد و با طلب آمرزش ، گناه بزرگ » .\r\nاز امام صادق عليه السّلام روايت شده كه فرمود : « اين‌كه اهل جهنّم در جهنّم هميشه باقى مىمانند ، بدان جهت است كه نيت آنان در دنيا اين بوده كه اگر در دنيا جاودانه باشند همواره خدا را معصيت كنند . و اين‌كه اهل بهشت در بهشت جاويدانند بدان سبب است كه نيت آنان اين بوده كه اگر در دنيا جاودانه باشند ، هميشه خدا را اطاعت كنند . بنابراين ، نيّت است كه هم اين گروه و هم آن گروه را جاودانه مىسازد » . ما ، در هنگام تفسير آيه 144 از سورهء آل عمران تحت عنوان « هركس آنچه را نيت داشته ، دريافت خواهد كرد » دربارهء نيت به تفصيل سخن گفتيم . در اين‌جا خوب است روايتى را از امام صادق عليه السّلام نقل كنيم كه در آن انواع گناهان كبيره را برمىشمارد .\r\nروايت شده كه عمرو بن عبيد به خدمت امام عليه السّلام رسيد و از آن حضرت دربارهء گناهان كبيره‌اى كه در قرآن آمده است پرسيد .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nامام عليه السّلام چنين فرمود : « بزرگ‌ترين گناهان ، شرك به خداست ، زيرا خدا مىگويد :\r\n « إِنَّ اللَّهَ لا يَغْفِرُ أَنْ يُشْرَكَ بِهِ وَ . . . ؛  « 1 » خدا شرك آوردن به خود را نمىبخشد » . و نيز مىگويد :  « مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ ؛  « 2 » هركس كه براى خداوند شريكى قرار دهد خدا بهشت را بر او حرام كند و جايگاه او آتش است » .\r\nپس از آن ، نااميد شدن از رحمت خداست ، چراكه خدا مىگويد :  « . . . لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ ؛  « 3 » تنها كافران از رحمت خدا مأيوس مىشوند » .\r\nآن‌گاه ايمن شدن از مكر خدا ، زيرا خدا مىگويد :  « . . . فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ ؛  « 4 » از مكر خدا جز زيانكاران ايمن ننشينند » .\r\nاز جمله گناهان كبيره ، عاق والدين است ، چون خداوند عاق والدين را « جبّار » و « شقى » قرار داده است .  « وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا ؛  « 5 » و نيكى كردن به مادرم [ وصيت كرده است 
  ] . و مرا جبّار و شقى نساخته است » .\r\nاز آن جمله ، قتل نفس است كه خدا آن را تحريم كرده ، مگر اين‌كه در راه حق باشد ؛ زيرا خدا مىگويد :  « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها . . . ؛  « 6 » و كسى كه عمدا مؤمنى را بكشد ، كيفرش باقى ماندن هميشگى در جهنّم خواهد بود » .\r\nنسبت دادن زنان شوهردار به زنا ، چراكه خدا مىفرمايد :  « إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَ الْآخِرَةِ وَ لَهُمْ عَذابٌ عَظِيمٌ ؛  « 7 » كسانىكه زنان شوهردار ، و بىخبر از فحشا و باايمان را به زنا نسبت مىدهند ، در دنيا و آخرت مورد لعن قرار مىگيرند و براى ايشان عذابى بزرگ است » .\r\n\r\n\r\n","description":"","footnote":"\r\n( 1 ) . نساء ( 4 ) آيهء 48 .\r\n( 2 ) . مائده ( 5 ) آيهء 72 .\r\n( 3 ) . يوسف ( 12 ) آيهء 78 .\r\n( 4 ) . اعراف ( 7 ) آيهء 99 .\r\n( 5 ) . مريم ( 19 ) آيهء 32 .\r\n( 6 ) . نساء ( 4 ) آيهء 93 .\r\n( 7 ) . نور ( 24 ) آيهء 23 .\r\n","page_name":" 485 ","page_number":485},
  {"content":"\r\n\r\nخوردن مال يتيم ، زيرا خدا مىفرمايد :  « إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً ؛  « 1 » آنان‌كه اموال يتيمان را به ستم مىخورند ، شكم خويش پر از آتش مىكنند و به آتشى فروزان خواهند افتاد » .\r\nفرار از جنگ ، چراكه خدا مىفرمايد :  « وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ ؛  « 2 » جز آنها كه براى ساز و برگ نبرد بازمىگردند يا آنها كه به يارى گروهى ديگر مىروند ، هركس كه پشت به دشمن كند مورد خشم خدا قرار مىگيرد و جايگاه او جهنّم است و جهنّم بد جايگاهى است » .\r\nخوردن ربا ، زيرا خدا مىفرمايد :  « الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ . . . ؛  « 3 » آنان‌كه ربا مىخورند ، در قيامت چون كسانى از قبر بر مىخيزند كه به افسون شيطان ديوانه شده باشند » . و نيز مىفرمايد :  « فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ ؛  « 4 » هرگاه چنين نكنيد ، بدانيد كه با خدا و رسول او به جنگ برخاسته‌ايد » .\r\nجادوگرى ، زيرا خدا مىفرمايد :  « وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ ؛  « 5 » و خود مىدانستند كه خريداران آن جادو را در آخرت بهره‌اى نيست » .\r\nزنا ، زيرا خدا مىفرمايد :   « وَ مَنْ يَفْعَلْ ذلِكَ يَلْقَ أَثاماً . يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً ؛   « 6 » هركه اين كارها كند ، عقوبت گناه خود را مىبيند . عذابش در روز قيامت مضاعف مىشود و تا ابد به خوارى در آن عذاب خواهد بود » .\r\nسوگند دروغ ، زيرا خدا مىفرمايد :  « إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا \r\n\r\n\r\n","description":"","footnote":"\r\n( 1 ) . نساء ( 4 ) آيهء 10 .\r\n( 2 ) . انفال ( 8 ) آيهء 16 .\r\n( 3 ) . بقره ( 2 ) آيهء 275 .\r\n( 4 ) . همان ، آيهء 279 .\r\n( 5 ) . همان ، آيهء 102 .\r\n( 6 ) . فرقان ( 25 ) آيهء 67 - 68 .\r\n","page_name":" 486 ","page_number":486},
  {"content":"\r\n\r\n أُولئِكَ لا خَلاقَ لَهُمْ فِي الْآخِرَةِ . . . ؛  « 1 » كسانىكه عهد خدا و سوگندهاى خود را به بهايى اندك مىفروشند در آخرت نصيبى ندارند » .\r\nخيانت ، چراكه خدا مىفرمايد :  « . . . وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ . . . ؛  « 2 » هركه به چيزى خيانت كند ، آن را در روز قيامت با خود خواهد آورد » .\r\nندادن زكات ، زيرا خداوند مىفرمايد :  « يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ . . . ؛  « 3 » روزى كه در آتش جهنّم گداخته شود و پيشانى و پهلو و پشتشان را با آن داغ كنند » .\r\nگواهى دروغ و كتمان كردن گواهى ، زيرا خدا مىفرمايد :  « . . . وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ . . . ؛  « 4 » هركه شهادت را كتمان كند ، به دل گناهكار است » .\r\nخوردن شراب ، چراكه خداوند آن را معادل پرستش بت‌ها دانسته است .\r\nترك نماز از روى عمد و يا ترك يكى از واجبات الهى ، زيرا پيامبر خدا صلّى اللّه عليه و آله مىفرمايد : « آن‌كه به عمد نماز نخواند از پيمان خدا و پيامبر خدا بيرون شده و عهد را شكسته است » .\r\nقطع صلهء رحم ، زيرا خدا مىفرمايد :  « . . . أُولئِكَ لَهُمُ اللَّعْنَةُ وَ لَهُمْ سُوءُ الدَّارِ ؛  « 5 » لعنت بر آنهاست و بديهاى آن جهان نصيبشان » .\r\nپس از اين سخنان ، عمرو بن عبيد از نزد امام عليه السّلام بيرون آمد ، درحالىكه با صداى بلند گريه مىكرد و مىگفت : هلاك شد كسى كه به رأى خود سخن گفت و در فضيلت و دانش به جدال با شما ، اى اهل بيت پيامبر ! پرداخت .\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 77 .\r\n( 2 ) . همان ، آيهء 161 .\r\n( 3 ) . توبه ( 9 ) آيهء 35 .\r\n( 4 ) . بقره ( 2 ) آيهء 283 .\r\n( 5 ) . رعد ( 13 ) آيهء 25 .\r\n","page_name":" 487 ","page_number":487},
  {"content":"\r\n\r\n\r\nاز فضل خدا بخواهيد\r\n\r\n[ سوره النساء ( 4 ) : آيات 32 تا 33 
  ]\r\nوَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ لِلرِّجالِ نَصِيبٌ مِمَّا اكْتَسَبُوا وَ لِلنِّساءِ نَصِيبٌ مِمَّا اكْتَسَبْنَ وَ سْئَلُوا اللَّهَ مِنْ فَضْلِهِ إِنَّ اللَّهَ كانَ بِكُلِّ شَيْءٍ عَلِيماً ( 32 ) وَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ اللَّهَ كانَ عَلى كُلِّ شَيْءٍ شَهِيداً ( 33 )\r\nآرزو مكنيد آن چيزهايى را كه بدان‌ها خدا بعضى از شما را بر بعضى ديگر برترى داده است .\r\nمردان را از آنچه كنند نصيبى است و زنان را از آنچه كنند نصيبى . و روزى از خدا خواهيد كه خدا بر هرچيزى آگاه است . ( 32 )\r\nبراى همه در آنچه پدر و مادر و خويشاوندان نزديك به ميراث مىگذارند ، ميراث‌برانى قرار داده‌ايم . و بهرهء هركس را كه با او قرارى نهاده‌ايد بپردازيد كه خدا بر هرچيزى گواه است . ( 33 )\r\n\r\nواژگان\r\nموالى : جمع مولا و اين لفظ ميان چند معنا مشترك است . از آن جمله ، آقايى كه برده‌اش را آزاد كند . همچنين برده‌اى كه مولايش او را آزاد كند و نيز از جمله آنها ، وارث است و همين معنا در آيه مراد مىباشد .\r\nأيمان : به فتح همزه جمع يمين به معناى قسم و يا به معناى دست است ؛\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nزيرا در هنگامى كه دو نفر با يكديگر عقد و يا پيمان مىبندند با يكديگر دست مىدهند .\r\n\r\nاعراب\r\n « لِلرِّجالِ نَصِيبٌ »  مبتدا و خبر است .  « مِمَّا اكْتَسَبُوا »  متعلّق به محذوف و خبر از مبتداى محذوف است . گويا شخصى مىپرسد : اين نصيب چيست ؟ در پاسخ گفته شده است : اين نصيب از آن چيزى است كه به دست آورده‌اند . البتّه ، بنابراين‌كه « من » در  « مِمَّا »  براى بيان باشد و نه براى تبعيض ؛ چراكه اين نصيب ، تمام آن چيزى است كه به دست آورده‌اند و نه برخى از آن .  « مَوالِيَ »  مفعول اول براى جعلنا و  « لِكُلٍّ »  متعلّق به محذوف و مفعول دوم آن است . تقدير آن چنين است :\r\n« جعلنا موالى وارثين لكلّ مال « 1 » تركه الوالدان و الاقربون » . بنابراين ، « من » در  « مِمَّا »  براى بيان است ، نه براى تبعيض . گويا كسى مىگويد : مالى كه موالى آن را به ارث مىبرند كدام است ؟ در پاسخ گفته مىشود : تمامى آن چيزى است كه پدر و مادر و خويشاوندان بر جاى گذاشته‌اند .  « الَّذِينَ عَقَدَتْ أَيْمانُكُمْ » .   « الَّذِينَ »  مبتدا و خبر آن  « فَآتُوهُمْ نَصِيبَهُمْ »  است . جايز است كه فاء بر خبر داخل شود ؛ زيرا اسم موصول ، بوى شرط مىدهد .\r\n\r\nتفسير\r\n وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ .  ظاهر نهى در آيه آن است كه انسان نبايد آنچه را از فضل و نعمت ديگرى مىپسندد و نيكو مىشمارد براى خود آرزو كند ؛ خواه زوال نعمت را از ديگرى بخواهد كه به اين آرزو ، حسد گفته مىشود و\r\n\r\n\r\n","description":"","footnote":"\r\n( 1 ) . اگر ما نيز مانند ديگران « لكل انسان » در تقدير بگيريم ، موالى از جمله تركهء انسان خواهد بود و در اين‌صورت معنى فقط با تقدير محذوف درست خواهد شد ؛ اما اگر « لكل مال » در تقدير بگيريم ، معنى بدون هيچ حذفى درست خواهد بود .\r\n","page_name":" 489 ","page_number":489},
  {"content":"\r\n\r\nمذموم است ، خواه در اين‌باره فكرى نكند ، بلكه آرزو كند كه او نيز همانند ديگرى از نعمت و روزى برخوردار باشد كه به چنين آرزويى غبطه گفته مىشود .\r\nلكن ظاهر آيه به‌طور مطلق مراد نيست ؛ زيرا غبطه هيچ‌گونه اشكال و ضررى ندارد ؛ امّا حسد در صورتى كه شخص حسود به فردى كه به او حسد مىورزد ظلم كند و يا حسد او مستلزم اعتراض بر خدا و حكمت او باشد ، حرام است .\r\nرسول اكرم صلّى اللّه عليه و آله فرمود : « اگر حسد ورزيدى ستم نكن » ؛ بدين معنا كه اگر در خودت اين تمايل را احساس كردى كه نعمت از ديگرى زايل شود ، اين احساس را كنترل و سركوب كن و با آن به مبارزه برخيز تا اثر لفظى و عملى آن در خارج پديدار نگردد و اگر چنين كردى ، در پيشگاه خدا مسئول نخواهى بود و اگر به دنبال احساسات به دسيسه و افترا عليه صاحب نعمت پرداختى ، گناهكار و متجاوز خواهى بود .\r\nنهى در آيه ، تنها به حالت اخير [ احساس حسد و پديدار شدن اثر آن در خارج 
  ] حمل مىشود ؛ زيرا سخن پيامبر صلّى اللّه عليه و آله كه فرمود : « اگر حسد ورزيدى ستم مكن » آيه را بيان و تفسير مىكند . بر اين اساس ، وقتى براى انسان جايز باشد كه چيزى را براى خود آرزو كند كه ديگرى آن را دارد ، البتّه بدون اين‌كه بر آن شخص ستم كند ، در اين صورت به طريق اولى برايش جايز خواهد بود كه نعمت و خير را ، بدون آن‌كه توجّه به ديگران داشته باشد ، از خدا بخواهد . خداوند در مدح چنين آرزو و درخواستى مىگويد :  « وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ ؛  « 1 » برخى از مردم مىگويند : اى پروردگار ما ! ما را ، هم در دنيا خيرى بخش و هم در آخرت و ما را از عذاب آتش نگهدار » .\r\n لِلرِّجالِ نَصِيبٌ مِمَّا اكْتَسَبُوا وَ لِلنِّساءِ نَصِيبٌ مِمَّا اكْتَسَبْنَ .  در تفسير مجمع البيان آمده است : « هيئتى از سوى زنان ، نزد رسول خدا صلّى اللّه عليه و آله آمدند و گفتند : اى پيامبر خدا ! مگر خدا هم پروردگار مردان و هم پروردگار زنان نيست ؟ و آيا تو به سوى همهء آنها\r\n\r\n\r\n","description":"","footnote":"\r\n( 1 ) . بقره ( 2 ) آيهء 201 .\r\n","page_name":" 490 ","page_number":490},
  {"content":"\r\n\r\nفرستاده نشدى ؟ بنابراين ، چرا خدا [ در قرآن 
  ] مردان را ياد مىكند و ما را ياد نمىكند ؟\r\nاى پيامبر خدا ! ما از آن مىترسيم كه نه در وجود ما خيرى و نه براى خدا دربارهء ما نيازى باشد . پس اين آيه نازل شد » .\r\nمعناى ظاهر آيه آن است كه هر انسانى نتيجهء كارش را به دست مىآورد . بنابراين شايسته نيست كه خود را به حسدى كه مذمّت شده است مشغول بدارد ؛ زيرا در دنيا و آخرت جز و بال چيزى عايد انسان حسود نمىشود . امام على عليه السّلام فرمود : « حسد نورزيد كه ايمان را از بين مىبرد ؛ چنان‌كه آتش هيزم را » و نيز فرمود : « صحّت بدن از كمى حسد است » . خداوند سبحان در آيهء يادشده زنان را ذكر نموده است تا بفهماند كه هم مرد مالك نتيجهء كار خود مىباشد و هم زن ، و در اين جهت هردو برابرند :\r\n « . . . أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ . . . ؛  « 1 » من كار هيچ مزدورى را از شما ، چه زن و چه مرد - همه از يكديگريد - ناچيز نمىسازم » .\r\n\r\nخدا را مىخواند امّا راهش را گم مىكند\r\n وَ سْئَلُوا اللَّهَ مِنْ فَضْلِهِ ؛  از فضل خدا بخواهيد كه خزانه‌هايش ناتمام و نعمت‌هايش بىشمار است . امام زين العابدين عليه السّلام در قسمتى از مناجاتش مىفرمايد :\r\n« مىدانم - اى خداى من ! - كه بسيارى از خواسته‌هايم در برابر قدرت تو آسان و بزرگ‌ترين چيزى كه عطاى آن را از تو مىخواهم در برابر توان تو ناچيز است . با كرمى كه دارى از برآوردن خواستهء هيچ‌كس مضايقه نمىكنى و دست تو در بخشش از هر دستى بالاتر است » . در حديث است : « از فضل خدا بخواهيد كه خدا دوست دارد از وى خواسته شود » .\r\nممكن است اين پرسش مطرح شود : دستور دادن به سؤال و خواسته اقتضا دارد كه سؤال اجابت شود ، با اين‌كه مىدانيم تمام و يا بسيارى از مردم سؤال مىكنند و در\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 195 .\r\n","page_name":" 491 ","page_number":491},
  {"content":"\r\n\r\nسؤال و دعا اصرار مىورزند ؛ امّا خدا دعاى آنان را اجابت نمىكند ؟\r\nپاسخ : خداوند ، همان‌گونه كه به دعا امر كرده ، به تلاش و كوشش نيز دستور داده و فرموده است :  « وَ أَنْ لَيْسَ لِلْإِنْسانِ إِلَّا ما سَعى ؛  « 1 » و اين‌كه پاداشى براى انسان جز آنچه خود كرده است نمىباشد » .\r\nمعناى اين آيه آن است كه خداوند اجابت دعا را در ضمن كار و كوشش تضمين كرده است ، نه به صرف اين‌كه هرچيزى در خاطر انسان بگذرد و آن را از خدا تقاضا كند ، خدا آن را برآورده سازد . چگونه خدا چنين كند ؟ كه اين‌گونه اجابت موجب از هم پاشيدن جهان مىشود . . . وانگهى ، آيا خدا آمر است ، يا مأمور ؟ و اگر دو دعايى را كه با يكديگر تضاد دارد دريافت كند ، چه خواهد كرد ؟ و نيز دربارهء كسى كه دعا مىكند ؛ امّا راه خدا را نمىبيند و از آن منحرف مىشود چه مىگوييد ؟\r\nدر نتيجه ، دستور خدا به سؤال كردن از فضل او ، تعبير ديگرى است از دستور او به كار و كوشش و اين‌كه انسان بايد با توكّل به خدا به كار خود روى آورد و به كار ديگران و نعمت‌هايى كه خدا به آنان داده است توجّه نكند ؛ زيرا هيچ‌كس خود را به ديگران مشغول نساخت ، مگر اين‌كه زندگىاش ناگوار ، عقلش متحيّر و تمام امورش مختلّ شد .\r\nدر زمانى كه در نجف اشرف به تحصيل اشتغال داشتم ، دوستانى داشتم كه از لحاظ هوش و استعداد هيچگونه نقصى نداشتند . آنان باوجود اين‌كه ساليانى دراز در نجف بودند ، از لحاظ تحصيلى پيشرفت نكردند ، تنها به اين سبب كه خود و درس‌هاى خود را فراموش كرده و به ديگران سرگرم شده بودند . چه‌قدر نيكو گفته است آن گوينده :\r\n« هركس مردم را مراقبت كند ، از اندوه مىميرد » . ما ، در هنگام تفسير آيه 186 از سورهء بقره به تفصيل دربارهء دعا و اجابت آن سخن گفتيم .\r\n وَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ فَآتُوهُمْ \r\n\r\n\r\n","description":"","footnote":"\r\n( 1 ) . نجم ( 53 ) آيهء 39 .\r\n","page_name":" 492 ","page_number":492},
  {"content":"\r\n\r\n نَصِيبَهُمْ .  مراد از موالى در اين‌جا ، وارثان است . خداوند در اين آيه سه نوع از وارثان را بيان كرده است : اوّل ، پدر و مادر كه شامل جدّ و جدّه نيز مىشود . دوم ، خويشاوندان كه اولاد ، برادران ، عموها و دايىها را دربر مىگيرد . سوم ، كسى كه ميان او و شخص ارث‌گذار ، عقدى خاص و يا عام منعقد شده كه ارث بر آن مترتّب مىشود . عقد خاصّ نظير عقد ازدواج ، عقد ملكيّت و عقد ضمان جريره . عقد عامّ عبارت از اسلام است .\r\nتمامى اين عقود مشمول سخن خداى تعالى است :  « وَ الَّذِينَ عَقَدَتْ أَيْمانُكُمْ » . \r\nعقد ازدواج ، معروف است . عقد ملكيّت آن است كه انسانى آزاد ، برده‌اى را مالك شود . آن‌گاه او را در راه خدا آزاد كند ، آن هم تنها براى رضاى خدا نه براى كفّاره و يا به دست آوردن چيزى . هرگاه اين بردهء آزادشده بميرد و وارثى نداشته باشد ، همان كسى كه او را آزاد كرده ، از وى ارث مىبرد . امّا عقد ضمان جريره ، يعنى ضمان جنايت ، آن است كه دو نفر با يكديگر قرار مىگذارند كه هركدام ، ضامن جنايت ديگرى باشد و يا يكى از آنها ضامن جنايت ديگرى باشد و نه برعكس . هرگاه برحسب شرايطى كه در فقه بيان گرديده ميان آن دو ، قرارداد امضا شد ، بايد آن‌كه ضامن است ، خسارت جنايت را بپردازد . در برابر اين پرداخت خسارت ، وى از شخص مضمون ( ضمان شده ) ، در صورتى كه او وارثى نداشته باشد ارث مىبرد . مراد از عقد اسلام ، پيمان عامى است كه ميان پيامبر صلّى اللّه عليه و آله و ايمان آورندگان به او بسته شد . ازاين‌رو ، هرگاه مسلمانى بميرد و وارث نداشته باشد ، ميراث او از آن پيامبر صلّى اللّه عليه و آله و يا جانشين اوست .\r\nاز پيامبر صلّى اللّه عليه و آله روايت شده است كه فرمود : « من وارث كسى هستم كه وارث ندارد » .\r\nدر روايت ديگر آمده است كه آن حضرت فرمود : « من ولىّ كسى هستم كه ولى ندارد » .\r\nدر روايت سومى آمده است : « من سرپرست كسى هستم كه سرپرست ندارد . مال او را به ارث مىبرم و رهايش مىسازم » . دليل اين موضوع ، سخن خداى تعالى است :\r\n « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ . . . ؛  « 1 » پيامبر به مؤمنان از خودشان سزاوارتر است » .\r\n\r\n\r\n","description":"","footnote":"\r\n( 1 ) . احزاب ( 33 ) آيهء 6 .\r\n","page_name":" 493 ","page_number":493},
  {"content":"\r\n\r\nدر كتاب وسائل الشيعه از امير مؤمنان على عليه السّلام روايات زيادى است كه فرمود :\r\n« هرگاه مردى بميرد و وارثى نداشته باشد ، مال او را به همشهريانش بدهيد » . اين سخن با سخن پيامبر منافات ندارد ؛ زيرا وى در اين ميراث ، حقّ خود را به فقيران ساكن در شهر شخص از دنيا رفته داده است .\r\nنصيب پدر و مادر ، برادران ، زن و شوهر در آيهء 12 و آيات پس از آن در همين سوره بيان شد و تفصيل نصيب‌هاى تمام وارثان در كتاب‌هاى فقه موجود است .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\nمردان بر زنان تسلّط دارند\r\n\r\n[ سوره النساء ( 4 ) : آيات 34 تا 35 
  ]\r\nالرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ وَ اللاَّتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلاً إِنَّ اللَّهَ كانَ عَلِيًّا كَبِيراً ( 34 ) وَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها إِنْ يُرِيدا إِصْلاحاً يُوَفِّقِ اللَّهُ بَيْنَهُما إِنَّ اللَّهَ كانَ عَلِيماً خَبِيراً ( 35 )\r\nمردان از آن جهت كه خدا بعضى را بر بعضى برترى داده است و نيز از آن جهت كه از مال خود نفقه مىدهند ، بر زنان تسلّط دارند . پس زنان شايسته ، فرمان‌بردارند و در غيبت شوى عفيفند و فرمان خداى را نگاه مىدارند و آن زنان را كه از نافرمانىشان بيم داريد ، اندرز دهيد و در بسترها از آنها دورى كنيد و بزنيدشان . اگر فرمان‌برداريتان كردند ، از آن پس ديگر راه بيداد بر آنها پيش مگيريد و خدا بلندپايه و بزرگ است . ( 34 )\r\nاگر از اختلاف ميان زن و شوى بيم داشتيد ، داورى از كسان مرد و داورى از كسان زن برگزينيد . اگر آن دو را قصد اصلاح باشد خدا ميانشان موافقت پديد مىآورد كه خدا دانا و آگاه است . ( 35 )\r\n\r\nواژگان\r\nقوّامون : جمع « قوّام » بر وزن فعّال ، مبالغهء قيام است و معناى آن قيام به امر مىباشد .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمراد از آن در اين‌جا شوهر است كه به امور زن مىپردازد .\r\nقانتات : جمع « قانتة » و مراد از آن ، زنى فرمان‌بردار است .\r\nحافظات للغيب : جمع « حافظة » و او زنى است كه در غياب شوهر ، خود و مال او را نگه‌دارى مىكند .\r\nنشوز : در لغت به معناى ارتفاع است . نشوز هريك از زن و شوهر بدين معناست كه از حقوق همسرى سر باز مىزند .\r\nشقاق : به معناى اختلافى است كه هركدام از زن و شوهر را در يك شق و سمت قرار مىدهد .\r\nحكم : كسى است كه دو طرف درگيرى را از يكديگر جدا مىسازد .\r\n\r\nاعراب\r\n « بِما فَضَّلَ اللَّهُ »  « باء » سببيّه و « ما » مصدريه است و تقدير آن « بتفضيل اللّه » مىباشد و مجرور متعلّق است به  « قَوَّامُونَ » .   « بِما أَنْفَقُوا »  عطف است بر  « بِما فَضَّلَ اللَّهُ » . \r\n « فَالصَّالِحاتُ »  مبتدا و  « قانِتاتٌ »  خبر آن و  « حافِظاتٌ »  خبر دوم است .  « بِما حَفِظَ اللَّهُ »  « ما » مصدريه و تقدير : « بحفظ اللّه » است . معناى اين جمله آن است كه زن صالح ، غيبت شوهرش را به دستور خدا يا همان‌طور كه او دستور داده حفظ مىكند . « بين » در اصل ، ظرف مكان است ، آن‌گاه به عنوان اسمى براى وصال و فراق به كار رفته است ، همانند :  « هذا فِراقُ بَيْنِي وَ بَيْنِكَ » .  در اين‌جا  « شِقاقَ »  مجازا به « بين » اضافه شده است ؛ زيرا « شقاق » حقيقتا به زوجين اضافه مىشود ، نه به  « بَيْنِهِما »  و اصل كلام اين‌گونه است : « و ان خفتم شقاقا بينهما » ، نظير مكر اللّيل كه در اصل ، مكر فى اللّيل است .\r\n\r\nتفسير\r\n الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ . \r\n\r\n","description":"","footnote":"","page_name":" 496 ","page_number":496},
  {"content":"\r\n\r\nزن و مرد دو ركن زندگىاند . قوام زندگى بدون يكى از آنها محال است . اين سخن بدان معناست كه ميان زن و مرد نوعى تفاوت وجود دارد و اگر هردو از تمام جهات برابر بودند ، بسنده كردن به يكى از آن دو امكان داشت ، و وجود و عدم ديگرى يكسان بود . بنابراين ، دعوت به برابرى ميان اين دو از تمام جهات ، بر خلاف منطق زندگى است .\r\nممكن است كسى بگويد : زن و طرفداران او ، خواستار مساوات در حقوق و وظايف هستند ، نه خواستار مساوات از تمام جهات ، حتّى - مثلا - در باردارى و شير دادن .\r\nدر جواب بايد گفت : تفاوت در خلقت مرد و زن ، ايجاب مىكند كه در بعضى از حقوق و وظايف نيز با يكديگر تفاوت داشته باشند ، بلكه حتّى در بعضى از غرايز روحى . بنابراين كسىكه خواستار برابرى ميان زن و مرد در تمام حقوق و وظايف مىباشد ، كاملا از حقيقت دور است ؛ همانند كسى كه تفاوت ميان آن دو را در تمام جهات جستجو مىكند . درست آن است كه اين دو در بيشتر حقوق يا در بسيارى از حقوق با يكديگر برابرند كه مهم‌ترين آنها ، برابرى در پيشگاه خدا و قانون ، آزادى تصرّف در مال و گزينش شريك زندگى است ؛ امّا در بعضى از حقوق با يكديگر فرق دارند . در تفسير آيهء 228 از سورهء بقره ، چهارده فرق ميان زن و مرد را از ديدگاه اسلام بيان كرديم . آيه‌اى كه هم‌اكنون درصدد تفسير آن هستيم ، حاوى مطالب زير است :\r\n1 . مردان بر زنان تسلّط دارند . مراد از رجال در اين‌جا خصوص شوهران و مراد از نساء خصوص همسران است . همچنين مراد از سلطهء مرد بر زن ، سلطهء مطلقه نيست ، به طورى كه شوهر رئيس ديكتاتور و زن زير دست او باشد و هيچ‌گونه اراده و اختيارى از خود نداشته باشد ، بلكه مراد اين است كه مرد به نحوى سرپرستى زن را به عهده دارد . فقها اين سرپرستى را به امورى از قبيل قرار دادن طلاق در اختيار شوهر ،\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nاطاعت زن از او در نزديكى كردن و بيرون نرفتن از خانهء شوهر مگر با اجازهء او ، محدود كرده‌اند .\r\nزن و شوهر جز در امور فوق از حقوق يكسان برخوردارند :  « وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ » .  « 1 »\r\n2 . خداوند براى اين‌گونه سرپرستى شوهر بر زن دو سبب بيان كرده است . به سبب اوّل با اين سخن خود :  « بِما فَضَّلَ اللَّهُ بَعْضَهُمْ عَلى بَعْضٍ »  و به سبب دوم با اين سخن خود :  « وَ بِما أَنْفَقُوا مِنْ أَمْوالِهِمْ »  اشاره كرده است . ابتدا به بيان سبب اوّل مىپردازيم : ضمير در  « بَعْضَهُمْ »  هم به زنان برمىگردد و هم به مردان و ضمير را از باب تغليب مذكّر آورده است . مراد از « بعض » اوّل ، مردان و مراد از « بعض » دوم ، زنان است .\r\nسؤال : چرا خداوند تعالى فرمود :  « بِما فَضَّلَ اللَّهُ بَعْضَهُمْ عَلى بَعْضٍ »  و نفرمود : « بما فضلهم عليهنّ » با اين‌كه اين تعبير مختصرتر و آشكارتر است ؟\r\nپاسخ : اگر « فضلهم عليهنّ » مىفرمود ، از آن ، برترى تمام مردان بر تمام زنان استفاده مىشد ، درحالىكه اين مقصود نيست ؛ زيرا دور از واقعيّت است . چه‌بسا زنى كه از هزار مرد برتر است . بنابراين ، واژهء بعض اشاره بدان دارد كه اين تفضيل براى جنسى نسبت به جنس ديگر است و به افراد نظر ندارد .\r\nخداوند سبحان وجه افضليّت را مبهم آورده ؛ زيرا فرموده است :  « بِما فَضَّلَ اللَّهُ »  مفسّران و ديگران گفته‌اند : مرد از زن هم از لحاظ جسمى و هم از لحاظ عقلى برترى دارد و در اين‌باره سخن و استدلال را به درازا كشانده‌اند . برخى از مفسّران در اين‌باره كتاب‌هاى ويژه‌اى نوشته‌اند .\r\nآنچه ما شاهد آن هستيم ، اين است كه كارهاى بزرگ در ميدان علم ، دين ، هنر ، فلسفه و سياست ، همگى از آن مردان مىباشد ، نه زنان و اگر زنى پيدا شود كه در اين\r\n\r\n\r\n","description":"","footnote":"\r\n( 1 ) . بقره ( 2 ) آيهء 228 .\r\n","page_name":" 498 ","page_number":498},
  {"content":"\r\n\r\nميدان‌ها نقشى داشته باشد بسيار اندك و از نوادر خواهد بود . بديهى است كه نادر ، قاعده را تأكيد مىكند ، نه نفى . به علاوه ، ما مىبينيم كه زن بيش از هرچيزى به مد لباس و آرايش اهميّت مىدهد كه حالت زنانگى او را مجسّم كند ، لخت و برهنه آشكارش سازد و وى را رنگارنگ جلوه دهد تا بتواند مرد را جذب و احساسات او را متوجّه خود كند . ازاين‌رو ، [ غالبا 
  ] سالن‌هاى مد و ابتكار لباس براى زنان است ، نه مردان .\r\nاين‌كه زن به زنانگىاش اهميّت مىدهد و مرد به كارهاى بزرگ در صحنه‌هاى زندگى تمايل دارد ، جز تضادّ و تفاوت روحى و غريزه‌اى ميان آن دو ، هيچ دليل و توجيه ديگرى ندارد .\r\nسبب دوم براى برترى مرد بر زن را خداوند سبحان چنين بيان كرده است :  « وَ بِما أَنْفَقُوا مِنْ أَمْوالِهِمْ » .  اين سبب برعكس سبب اوّل كاملا روشن است و نياز به توضيح ندارد ؛ زيرا كسى كه مسئوليت انفاق به ديگرى را دارد ، بايد از كسى كه تأمين هيچ هزينه‌اى حتّى مخارج خود را بر عهده نمىگيرد برتر باشد ؛ چراكه اين يكى بار است و آن يكى باربردار .\r\nبايد اشاره كرد كه جملهء  « وَ بِما أَنْفَقُوا مِنْ أَمْوالِهِمْ »  دلالت دارد كه اگر شوهر به همسرش نفقه ندهد ، تسلّط بر او ندارد . در اين‌صورت ، زوجه مىتواند با مراجعه به حاكم شرع از شوهرش درخواست طلاق كند و بر حاكم است كه به شوهر اخطار كند .\r\nاگر وى از دادن نفقه خوددارى كرد ، خواه به سبب ناتوانى و خواه به سبب لجاجت و دشمنى ، حاكم به او دستور مىدهد كه همسرش را طلاق دهد و اگر او از طلاق دادن خوددارى كند ، حاكم خود ، بايد اين زن را طلاق دهد ؛ زيرا حاكم ولىّ كسى است كه [ از اجراى قانون شرع 
  ] امتناع ورزد . اين نظريه را مالك ، شافعى ، گروهى از علماى اماميه و از جمله ، صاحب عروة الوثقى و ملحقات آن و سيد محسن حكيم اختيار كرده‌اند و ما نيز همين نظريه را پذيرفته‌ايم . ما ، براى اين مسئله مهم ، بخش جداگانه‌اى را در جزء ششم از كتاب فقه الامام جعفر الصادق ، تحت عنوان « طلاق حاكم به جهت\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nعدم انفاق » اختصاص داده‌ايم و در آن‌جا نظريه‌ها و دلايل آنها را به تفصيل متعرض شده‌ايم .\r\n فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ .  زوجهء صالح زنى است كه با شوهرش سازگار باشد و خود را همان‌گونه كه خدا دستور داده و اراده كرده است نگه دارد و در چيزهايى كه خدا براى شوهر مباح قرار داده از وى اطاعت كند و از او در چيزهايى كه خدا آنها را براى او و شوهرش حرام كرده اطاعت نكند . رسول خدا صلّى اللّه عليه و آله فرمود : « بهترين زنان ، زنى است كه هرگاه به وى نگاه كنى ، خوشحالت كند و هرگاه به او دستور دهى فرمان ببرد و در غياب تو از خودش و از مال تو نگه‌دارى كند » .\r\nسخن دربارهء ازدواج آن‌قدر فراوان است كه حدّ و مرزى ندارد و كسى نمىتواند رمز سخن كسى را كه گفته است : « حتّى اگر به دارم بزنيد ازدواج نمىكنم » درك كند ، مگر آنان‌كه ازدواج كرده‌اند . برخى از زنان چون سرطانند كه به تدريج جان انسان را مىگيرند . اگر انسان مختار و داراى اراده باشد ، اين انسان همان كسى مىباشد كه ازدواج نكرده است ؛ امّا كسى كه ازدواج كند ، جز به‌ندرت ، هيچ‌گونه اراده و اختيارى از خود ندارد . در بعضى از اديان است كه خداوند در روز قيامت انسان را با آتش مجازات نمىكند و با بهشت او را پاداش نمىدهد ، بلكه پيرزن فرتوتى را به ازدواج شخص گناهكار درمىآورد كه هم شكل و هم اخلاق او ، آن گناهكار را آزار مىدهد ؛ امّا به مرد نيكوكار ، دختر جوان و زيبايى را تزويج مىكند كه هم شكل و هم اخلاقش او را خوشحال مىكند .\r\n وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ .  مراد از نشوز در آيه ، خوددارى از رعايت حقوق زوجيّت است . نشوز گاهى از سوى زوجه ، گاهى از سوى زوج و زمانى از هردو طرف است . پس از آن‌كه خداى سبحان به زوجهء صالح اشاره كرد ، به زوجهء ناشزه اشاره نموده است . و به مرد اجازه داده است ، در صورتى كه همسرش به ناحق از وى اطاعت نكند ، او را نصيحت نمايد و اگر\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nنپذيرفت ، رختخوابش را از وى جدا كند و اگر نپذيرفت ، وى را اندكى كتك بزند .\r\nالبتّه ، هدفش از كتك زدن بايد تأديب باشد و نه انتقام .\r\nبه علاوه ، امر به نصيحت ، آن‌گاه ترك رختخواب و سپس زدن به عنوان اباحه و ترخيص است ، نه به عنوان وجوب ؛ زيرا همهء فقها وحدت نظر دارند كه كتك نزدن بهتر است . و كسى كه در مقابل آزار همسرش شكيبايى مىكند و او را كتك نمىزند ، از كسى كه او را مىزند در نزد خدا بهتر است . چنان‌كه فقها اتفاق دارند كه اگر از راه آسان‌تر ، مقصود حاصل شود ، بسنده كردن به آن ، واجب و تجاوز از آن حرام است .\r\nپيامبر خدا صلّى اللّه عليه و آله فرمود : « نبايد كسى از شما همسرش را در ابتداى روز همچون شتر كتك بزند و آن‌گاه در آخر روز با وى همخوابى كند . . . بهترين شما كسى است كه رفتارش با خانواده‌اش از همه بهتر باشد و من كسى هستم كه رفتارم با خانواده‌ام از همه بهتر است » .\r\nشگفت‌انگيز است ، طبرى ، كه وى را شيخ مفسّران برشمرده‌اند ، در تفسير آيهء  « وَ اهْجُرُوهُنَّ فِي الْمَضاجِعِ »  مىگويد : خداوند به شوهر دستور داده است كه هرگاه همسرش از وى نافرمانى كند ، او را با طناب ، در خانه‌اى كه با او مىخوابد ، چنان‌كه شتر را مىبندند ، ببندد . سببى كه وى را وادار كرده تا دست به چنين تفسيرى بزند ، آن است كه عرب طنابى را كه با آن شتر را مىبندند ، « هجار » مىنامند .\r\nبنابراين ، معناى  « اهْجُرُوهُنَّ »  آن است كه وى را با هجار ببنديد . . . . بهترين ردّ بر اين تفسير ، سخن زمخشرى است كه مىگويد : « اين تفسير ، از تفسيرهاى انسان‌هاى كودن است » .\r\n فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا ؛  اگر آنان از شما اطاعت كردند ، هيچ‌يك از راه‌هاى سه‌گانه را در پيش نگيريد ؛ زيرا نصيحت ، ترك همخوابى و زدن ، وسيله‌اى است براى اطاعت . وقتى مقصود حاصل شد ، وسيله نيز از بين مىرود . اين سخن خداى تعالى :  « فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا » .  اشاره بدان دارد كه شوهر\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nنبايد براى آزار دادن همسرش مادام كه او حقوق زوجيت را رعايت مىكند ، بهانه‌تراشى كند ، حتّى اگر اين زن وى را دوست نداشته باشد ؛ زيرا حبّ و بغض در اختيار انسان نيست و خداوند نيز جز بر اثر سخن و يا عمل ، كسى را مجازات نمىكند .\r\n إِنَّ اللَّهَ كانَ عَلِيًّا كَبِيراً .  گزيدهء سخن رازى دراين‌باره چنين است : مقصود از سخن خداى تعالى :  « إِنَّ اللَّهَ كانَ عَلِيًّا كَبِيراً »  چند چيز است :\r\n1 . برحذر داشتن شوهران از اين‌كه مبادا بر همسران خود ستم كنند ؛\r\n2 . خدا جز به حقّ ، كسى را مكلّف نمىسازد ؛\r\n3 . خداى سبحان انسان را بر چيزى كه خارج از توانش مىباشد دستور نمىدهد .\r\nبنابراين ، نبايد شوهران ، همسران خود را به چيزى مكلّف سازند كه از توانشان خارج است ؛\r\n4 . خدا شخص گناهكار را پس از آن‌كه توبه كند ، به چيزى مكلّف نمىسازد .\r\nازاين‌رو ، وقتى زن از نشوز خود توبه كند ، شما نيز از مجازات وى خوددارى كنيد ؛\r\n5 . خدا رازهاى مردم را برملا نمىسازد . پس شما نيز بهتر است كه به حالت ظاهرى زن بسنده كنيد و از آنچه در قلب او مىگذرد از قبيل خشمى كه به شما دارد ، جستجو نكنيد .\r\nفخر رازى از اشاعره است كه مىگويند خدا مىتواند انسان را به چيزى مكلّف سازد كه خارج از توان اوست . او از اين مذهب در چند مورد از تفسير كبير خود با شدّت تمام دفاع كرده است ، به‌ويژه در هنگام تفسير آيهء 286 از سورهء بقره :  « لا يُكَلِّفُ اللَّهُ نَفْساً إِلَّا وُسْعَها » .  لكن در اين‌جا از مذهب سنّتى خود دست برداشته و به فطرت پاكى كه خدا انسان را بر آن آفريده ، بازگشته و سخنى گفته كه اصل آن از اين قرار است :\r\n« خدا شما را به چيزى كه در توانتان نيست مكلّف نمىسازد ، پس شما نيز آنان\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n[ همسرانتان 
  ] را به محبّت خود مكلّف نسازيد ؛ زيرا اين كار از قدرت آنها خارج است » .\r\n وَ إِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها .  آيهء سابق نشوز زوجه را بيان كرد و اين آيه ، نشوز زن و شوهر و خوددارى هر دوى آنها را از رعايت حقوق زناشويى بيان مىكند . مقصود از جملهء  « وَ إِنْ خِفْتُمْ شِقاقَ بَيْنِهِما »  آن است كه از استمرار اختلافى كه در حال حاضر ميان آنها ايجاد شده است بترسيد . خطاب  « خِفْتُمْ »  و نيز خطاب  « فَابْعَثُوا »  ويژهء حاكمان شرع است ؛ زيرا آنها در اين كار از ديگران مناسب‌تر و شايسته‌ترند . امر به تعيين كردن دو داور ، براى استحباب است نه وجوب ، و مقصود از اين امر ، اصلاح ذات البين ، حفظ خانواده و جلوگيرى از تلف شدن كودكان و خردسالان است .\r\nداور ، لازم است كه اهل اصلاح باشد ؛ زيرا كسى كه چيزى را ندارد نمىتواند آن را به ديگران بدهد و جايز است كه اين داور از غير خويشاوندان باشد ؛ چراكه خويشاوندى نه شرط داورى است و نه شرط وكالت . امّا اين‌كه واژهء اهل در آيه ذكر شده ، براى بيان افضليت است و نه براى الزام ؛ زيرا خويشاوندان ، حالات زن و يا شوهر را بهتر مىشناسند و دلسوزتر از ديگر افراد هستند و رازها را بهتر نگاه مىدارند . وظيفهء داوران اين است كه براى آشتى تلاش كنند . اگر موفّق نشدند ، بايد واقعيت حال و نيز آنچه را به نفع طرفين مىدانند به حاكم شرع گزارش كنند . داوران حق طلاق ندارند ، جز به اجازهء شوهر و حق بخشيدن مال از جانب زوجه ندارند ، جز به اجازهء وى .\r\n إِنْ يُرِيدا إِصْلاحاً يُوَفِّقِ اللَّهُ بَيْنَهُما .  مفسّران در اين‌كه ضمير  « يُرِيدا »  و  « بَيْنِهِما »  به چه كسى برمىگردد اختلاف نظر دارند : برخى گفته‌اند : ضمير  « يُرِيدا »  به حكمين و ضمير  « بَيْنِهِما »  به زوجين برمىگردد و معناى آيه اين مىشود : اگر آن دو داور ، اصلاح ميان زن و شوهر را بخواهند ، خداوند ميان آنها اصلاح برقرار مىكند . اين نظريه از\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nحقّ به دور است ؛ زيرا اوّلا ، فرض بر آن است كه دو داور ، اصلاح را مىخواهند ، و گرنه داور نخواهند بود . ثانيا ، گاهى داوران ، اصلاح را مىخواهند ؛ امّا در عين حال ، ميان زن و شوهر سازش حاصل نمىشود ، درحالىكه خداوند فرموده است : اگر داورها اصلاح را بخواهند ، خداوند ميان آن دو سازش برقرار مىكند . بنابراين بايد به صرف اين‌كه دو داور اصلاح را بخواهند ، ميان زن و شوهر سازش حاصل شود حال آن‌كه واقعيّت چنين نيست .\r\nدرست آن است كه هردو ضمير به زوجين برمىگردد و معناى آيه اين است : اگر نيّت زن و شوهر به صلاح گرايد و هردو خواستار ادامهء زناشويى و بقاى خانواده باشند ، داوران نيز در وظيفهء خود پيروز خواهند شد و حتما خدا ميان آنها سازش برقرار مىكند ؛ زيرا هرگاه نيّت ، اصلاح شود ، وضعيت ، نيز اصلاح و كارها درست مىشود و هرگاه نيّت زن و شوهر به يكديگر بد باشد ، داوران نيز در وظيفهء خود شكست خواهند خورد ، حتّى اگر خواستار اصلاح باشند و نهايت درجهء كوشش و تلاش را به كار برند .\r\nشايسته است بدين نكته اشاره كنيم كه خداوند سبحان در ابتدا ، نشوز زن و آن‌گاه نشوز زن و شوهر را باهم ذكر نموده و از نشوز شوهر به تنهايى سخنى به ميان نياورده است ؛ لكن فقها آن را متذكّر شده و گفته‌اند : اگر شوهر از حدّ خود تجاوز كرد و از پرداخت برخى از حقوق زن خوددارى ورزيد زن ، وى را نصيحت مىكند ، اگر پذيرفت بسيار خوب ؛ امّا اگر نپذيرفت ، در اين‌صورت ، زن نمىتواند رختخواب شوهر را ترك كند و يا او را بزند ؛ چنان‌كه اگر زن ناشزه باشد ، شوهر مىتواند اين كار را بكند . زن نمىتواند ، حتّى اگر بداند كه اين كار براى او سودمند است ؛ زيرا ترك خوابگاه و زدن شوهر نياز به اجازه از سوى شرع دارد و شرع چنين اجازه‌اى به زن نداده است . البتّه ، در چنين حالتى ، زن مىتواند به حاكم شرع شكايت كند و بر حاكم است كه در اين‌باره تحقيق نمايد . اگر بر او تجاوز و ستم شوهر ثابت شد ، بايد وى را\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nاز اين كار نهى كند و اگر وى نپذيرد بايد او را به هرطريقى كه صلاح مىداند تعزير كند : به او توهين نمايد ، يا بزند و يا به زندان بيفكند . و اگر شوهر علىرغم اين‌كه توان نفقه دادن را دارد ، از دادن آن خوددارى كند ، براى حاكم جايز است كه از مال شوهر بگيرد و نفقهء همسر او را بدهد ، هرچند اين عمل مستلزم فروش چيزى از دارايىهاى او باشد . اگر شوهر چيزى نداشته باشد - بنابر نظريه‌اى - حاكم مىتواند در صورتى كه زن بخواهد ، به زور طلاق او را از شوهرش بگيرد . در تفسير آيهء  « وَ بِما أَنْفَقُوا مِنْ أَمْوالِهِمْ »  به اين موضوع اشاره شد .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nنيكى به پدر و مادر\r\n\r\n[ سوره النساء ( 4 ) : آيه 36 
  ]\r\nوَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ وَ ابْنِ السَّبِيلِ وَ ما مَلَكَتْ أَيْمانُكُمْ إِنَّ اللَّهَ لا يُحِبُّ مَنْ كانَ مُخْتالاً فَخُوراً ( 36 )\r\nخداى را بپرستيد و هيچ‌چيز شريك او مسازيد و با پدر و مادر و خويشاوندان و يتيمان و بينوايان و همسايهء خويشاوند و همسايهء بيگانه و يار مصاحب و مسافر رهگذر و بندگان خود نيكى كنيد . هرآينه خدا متكبّران و فخرفروشان را دوست ندارد . ( 36 )\r\n\r\nواژگان\r\nذى القربى : خويشاوند ؛ نظير برادر ، عمو و . . . .\r\nالجار ذى القربى : همسايهء خويشاوند .\r\nالجار الجنب : همسايهء بيگانه .\r\nالصاحب بالجنب : رفيق انسان در سفر ، يا همنشين در حضر و يا همكار در درس و يا در شغل و امثال اينها .\r\nابن سبيل : مسافر دور از خانواده و مال .\r\nملك اليمين : برده ، و امروز وجود ندارد .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nاعراب\r\n « شَيْئاً »  مفعول مطلق است ؛ زيرا مراد از آن در اين‌جا « شىء من الشرك » است .\r\n « إِحْساناً »  مفعول مطلق براى فعل محذوف و تقدير آن « احسنوا بالوالدين احسانا » مىباشد .  « بِذِي الْقُرْبى »  و [ كلمات 
  ] پس از آن ، عطف بر « الوالدين » است .\r\n\r\nتفسير\r\n وَ اعْبُدُوا اللَّهَ .  هيچ عبادتى بالاتر از جهاد و شهادت در راه حقّ ، آزادى و انسانيت نيست . امّا در پى دانش رفتن و كار كردن به جهت زندگى و هميارى در كارهاى نيك و اصلاح ذات البين - چنان‌كه در حديث آمده - از عموم نماز و روزه بهتر است .\r\n وَ لا تُشْرِكُوا بِهِ شَيْئاً .  انكار الوهيّت از پايه و اساس ، كفر و انكار است . امّا شرك بر دو نوع است : اوّل ، شرك در الوهيّت ، همانند كسى كه به چند آفريننده و رازق اعتقاد دارد و از اين‌گونه است ، اعتقاد به اين‌كه خدا را وزيران ، ياران و مستشارانى است .\r\nدوم ، شرك در طاعت ، همانند كسى كه به وحدانيّت خالق و رازق و نبودن شريك و ياران و وزيران و مشاوران براى او اعتقاد دارد ؛ لكن با پيروى از مخلوق ، خالق را معصيت مىكند و رضاى او را بر رضاى خالق ترجيح مىدهد . نيز از اين‌گونه شرك است : به دست آوردن رضايت حاكم ستمگر ، وزير و يا نمايندهء خائن و قاضى بىسواد و فاسق و يا هرشخص ناشايستى كه مسئوليّت يكى از كارهاى اجتماعى را به عهده دارد . در حديث است كه « هركس به فعل گروهى خشنود باشد ، شريك آنان محسوب مىشود » .\r\n وَ بِالْوالِدَيْنِ إِحْساناً .  خداوند سبحان در چندين آيه ، اطاعت از پدر و مادر را در كنار اطاعت خود قرار داده است . از جملهء آنها همين آيه است و نيز آيهء 24 سورهء\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nاسراء :  « وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً ؛  و پروردگارت مقرّر داشت كه جز او را نپرستيد و به پدر و مادر نيكى كنيد . هرگاه تا تو زنده هستى ، هردو يا يكى از آن دو سالخورده شوند ، به آنان اف مگو و [ آنان را ميازار 
  ] و به درشتى خطاب مكن و با آنان به اكرام سخن گوى » . همچنين آيهء 14 سورهء لقمان :  « أَنِ اشْكُرْ لِي وَ لِوالِدَيْكَ إِلَيَّ الْمَصِيرُ ؛  مرا و پدر و مادرت را شكر گوى كه سرانجام تو نزد من است » .\r\nاز دعاى امام زين العابدين عليه السّلام است براى پدر و مادرش : « خداوندا ! كجاست آن مدّت طولانى كه پدر و مادرم به پرورش من اشتغال داشتند ؟ كجاست آن خستگى شديدى كه آن دو در پاسدارى از من تحمّل كردند ؟ كجاست آن سخت‌گيرى كه آنها بر خود روا مىداشتند تا بر من بيشتر ببخشند ؟ چه‌قدر بعيد است كه من بتوانم حقّ آن دو را ادا كنم . من نمىتوانم آنچه را از آن‌دو بر من واجب است ، درك كنم و وظيفهء خدمت به آنها را انجام دهم » .\r\n وَ بِذِي الْقُرْبى .  پس از امر به نيكى كردن به پدر و مادر ، به نيكى كردن به خويشاوندان دستور داده است . آن‌گاه به « يتيمان و مسكينان » ، هرچند از نظر مكانى از همسايه دورترند ؛ زيرا يتيم كسى است كه ياور و معين خود ، يعنى پدر را از دست داده است ، و زيرا اگر به مسكين توجّه نشود ، وضعيّت جامعه به هم مىخورد . البتّه بايد يادآور شد كه مراد از مسكين ، شخص ناتوانى است كه قدرت كسب و كار را نداشته باشد ؛ امّا به كسى كه توانايى كار را دارد و در عين حال بيكارى و تنبلى را برمىگزيند ، نبايد كمك كرد ؛ زيرا كمك به او ، نوعى تشويق به پستى است . در حديث است :\r\n« خداوند بندهء پيشه‌ور را دوست دارد و از بندهء بيكار بدش مىآيد » . حواريون به عيسى گفتند : كدام‌يك از ما بهتر است ؟ حضرت عيسى عليه السّلام فرمود : « كسى كه با دست خود كار كند و از دست‌رنج خود بخورد » .\r\nدر بخش واژگان معناى  وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ \r\n\r\n","description":"","footnote":"","page_name":" 508 ","page_number":508},
  {"content":"\r\n\r\n وَ ابْنِ السَّبِيلِ وَ ما مَلَكَتْ أَيْمانُكُمْ  را بيان كرديم . نيكى كردن ، تنها به دادن مال منحصر نمىشود ، بلكه مدارا ، فروتنى ، تلاش در رفع نيازمندىها ، خيرخواهى در مشورت ، پنهان كردن راز ، چشم‌پوشى از عيب‌ها ، افشا نكردن گناهان و عاريه دادن ابزار و كارهايى از اين‌گونه را دربر مىگيرد . در هرصورت ، امر به نيكى كردن به گروه‌هاى نام برده در آيهء فوق ، مستحب است ، نه واجب .\r\n إِنَّ اللَّهَ لا يُحِبُّ مَنْ كانَ مُخْتالًا فَخُوراً .  اين جمله ، هشدار به كسانى است كه نسبت به خويشاوندان نادار و همسايگان ضعيف خود تكبّر مىورزند .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nبخيلانى كه ديگران را نيز به بخل وامىدارند\r\n\r\n[ سوره النساء ( 4 ) : آيات 37 تا 39 
  ]\r\nالَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ يَكْتُمُونَ ما آتاهُمُ اللَّهُ مِنْ فَضْلِهِ وَ أَعْتَدْنا لِلْكافِرِينَ عَذاباً مُهِيناً ( 37 ) وَ الَّذِينَ يُنْفِقُونَ أَمْوالَهُمْ رِئاءَ النَّاسِ وَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ مَنْ يَكُنِ الشَّيْطانُ لَهُ قَرِيناً فَساءَ قَرِيناً ( 38 ) وَ ما ذا عَلَيْهِمْ لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ وَ كانَ اللَّهُ بِهِمْ عَلِيماً ( 39 )\r\nآنان‌كه بخل مىورزند و مردم را به بخل وامىدارند و آنچه را خداوند از فضلش به آنها داده است پنهان مىكنند . و ما براى كافران عذابى خواركننده مهيّا ساخته‌ايم . ( 37 )\r\nو نيز كسانى را كه اموال خويش را به خودنمايى انفاق مىكنند و به خدا و روز قيامت ايمان نمىآورند و هر كه شيطان قرين او باشد ، قرينى بد دارد . ( 38 )\r\nچه زيان داردشان اگر به خدا و روز قيامت ايمان آورند و از آنچه خدا به آنها روزى داده است انفاق كنند ؟ خدا به كارشان داناست . ( 39 )\r\n\r\nواژگان\r\nالرّئاء : خودنمايى .\r\nقرين : رفيق .\r\n\r\nاعراب\r\nدر  « الَّذِينَ يَبْخَلُونَ »  ممكن است  « الَّذِينَ »  در محلّ نصب باشد ، بنابراين‌كه بدل از\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n « مَنْ »  در اين سخن خداى متعال باشد :  « لا يُحِبُّ مَنْ كانَ مُخْتالًا »  و نيز ممكن است در محلّ رفع و مبتدا و خبر آن ، محذوف و تقدير « مذمومون » يا « معذّبون » باشد .\r\nبنابراين ، جملهء مستأنفه خواهد بود .  « الَّذِينَ يُنْفِقُونَ »  عطف بر  « الَّذِينَ يَبْخَلُونَ »  است .\r\n « رِئاءَ »  مفعول لاجله براى  « يُنْفِقُونَ »  است . همچنين رواست كه در موضع حال و به معناى « مرائين » باشد .  « لَهُ »  متعلّق به « قرين » اوّل است . « ساء » فعل ماضى و فاعل آن مستتر است كه به « قرين » برمىگردد . « قرين » دوم ، تميز است .\r\n\r\nتفسير\r\n الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ .  پس از آن‌كه خداى سبحان در آيهء پيشين به بذل و احسان دستور داد ، در اين آيه كسانى را كه بخل مىورزند و ديگران را به بخل وامىدارند ، تهديد مىكند . هر بخيلى ديگران را به بخل وامىدارد و اساسا هر گناهكارى مىخواهد براى خود ، همكار و همانند داشته باشد ، تا مسئوليّت گناه تقسيم شود و او از اعتراض و نكوهش در امان ماند . بديهى است كه بسيار شدن دزدان موجب حلال شدن دزدى نمىشود و آن را توجيه نمىكند ، بلكه گناه آن را دوچندان مىكند .\r\nمن سخنى را نديدم كه همانند دستور دادن به بخل و خوددارى از بخشش ، در قلب انسان نفوذ كند ؛ زيرا مال به‌سان جان ، عزيز است و بخشش آن غالبا نياز به تلاش بسيار دارد . امر به خوددارى از بخشش مال ، موافق با هواى نفس است . لذا آن را به آسانى و شادمانى مىپذيرد . شيخ محمّد عبده در تفسير اين آيه گفته است : دستور دهندگان به بخل ، شبههء نيرومندى دارند كه حتّى بر خود من اثر گذارده است . به عنوان مثال : من پس از بيرون آوردن درهم‌ها از جيبم ، آنها را بازمىگردانيدم ؛ زيرا مخالفان انفاق به من مىگفتند : اين شخص مستحق نيست و دادن پول به وى ، تلف كردن مال است ؛ هرگاه در جاى ديگرى خرج كنى بهتر و سزاوارتر خواهد بود .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nنظريهء درست همان است كه گفتيم : دستور به بخل زمانى بر انسان اثر مىگذارد كه ميلى به مال در نفس او وجود داشته باشد ؛ نه به سبب سخن مخالفان بخشش و شبههء آنان ، هرچه باشد ؛ زيرا انسان بزرگ كسى است كه بر هواى نفس خويش غالب آيد و آن را بر تحمّل مشكلات و سختىها وادار سازد ؛ البتّه اگر اين تحمّل سختىها به خير و صلاح او باشد . امام على عليه السّلام فرمود : « بهترين عمل‌ها ، عملى است كه خود را وادار بدان نمايى » . در حديث است : « بهترين عمل‌ها ، پرمشقت‌ترين آنهاست » .\r\n وَ يَكْتُمُونَ ما آتاهُمُ اللَّهُ مِنْ فَضْلِهِ .  فضل خدا ، تمام نعمت‌ها و از آن جمله دانش و مال را دربر مىگيرد . پنهان كردن علم ، حرام و نشر آن واجب است ؛ لكن با شيوه‌اى كه موجب شادمانى شود ، نه تنفّر و انسان را به خدا نزديك كند ، نه دور ؛ زيرا هدف ، عمل است و دانش ، وسيله .\r\nبرخى از علما گفته‌اند : اگر ثروتمند ، ثروتش را پنهان كند و خود را در برابر مردم ، فقير جلوه دهد ، كارى حرام انجام داده است . آنها به آيهء فوق و نيز به آيهء  « وَ أَمَّا بِنِعْمَةِ رَبِّكَ فَحَدِّثْ »  « 1 » استدلال كرده‌اند . در حديث است : « وقتى خدا نعمتى را به بندهء خود دهد ، دوست دارد كه اثر آن را بر وى ببيند » .\r\n وَ أَعْتَدْنا لِلْكافِرِينَ عَذاباً مُهِيناً .  سياق آيه دلالت دارد كه مراد از كافران در اين‌جا ، كسانى هستند كه فضل و نعمت الهى را پنهان كنند . از امام موسى بن جعفر عليهما السّلام روايت شده كه فرمود : « سخن گفتن از نعمت خدا ، سپاسگزارى و ترك آن ، كفر است » .\r\nدر آيهء هفت سورهء ابراهيم آمده است :  « لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ ؛  اگر مرا سپاس گوييد ، بر نعمت شما مىافزايم و اگر كفران كنيد ، به درستى كه عذاب من سخت است » . بنابراين ، واژهء كفر در آيه به معناى كفران نعمت‌هاست ، نه به معناى كفر و انكار الوهيّت .\r\n وَ الَّذِينَ يُنْفِقُونَ أَمْوالَهُمْ رِئاءَ النَّاسِ وَ لا يُؤْمِنُونَ بِاللَّهِ وَ لا بِالْيَوْمِ الْآخِرِ .  اين آيه و\r\n\r\n\r\n","description":"","footnote":"\r\n( 1 ) . ضحى ( 93 ) آيهء 11 .\r\n","page_name":" 512 ","page_number":512},
  {"content":"\r\n\r\nتفسير آن ، در سورهء بقره ، آيه 264 بيان شد و خلاصهء معنايش چنين است : كسى كه دارايى خويش را با رياكارى انفاق مىكند و كسى كه به آن بخل مىورزد ، هردو در پيشگاه خدا برابرند و چه‌بسا وضعيت رياكار از بخيل بدتر باشد ؛ زيرا همانندى او به كافر ، كه براى خدا كار نمىكند ، بيشتر است .\r\n\r\nرفيق شيطان\r\nآنچه كار زشت را زيبا جلوه دهد و انسان را از راه فساد و گمراهى بفريبد ، مىتوان آن را شيطان ناميد ؛ خواه خطورات ذهنى و يا انسانى باشد و يا هرچيز ديگر ؛ چراكه واژهء شيطان ، رمز و سمبلى براى هرفريبكار و گمراه‌كننده‌اى است كه حقيقت خود را در زير لباس صالحان پنهان كند . ازاين‌رو ، بسيارى از مردم با وسوسه و اغواى شيطان سخن مىگويند و عمل مىكنند ، درحالىكه گمان دارند اين عملشان ، وحى و هدايتى از سوى خداست . مقرّب‌ترين فرد نزد شيطان كسى است كه مردم به تقدّس او اعتماد كنند ؛ لكن حقيقت وى را نشناسند . اين معنا ، مراد سخن خداوند متعال است كه فرمود :  وَ مَنْ يَكُنِ الشَّيْطانُ لَهُ قَرِيناً فَساءَ قَرِيناً ؛  هركه شيطان قرين او باشد ، بد قرينى است . و نيز مراد اين سخن اوست :  « وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً ؛  « 1 » هركس كه به جاى خدا شيطان را به دوستى برگزيند ، زيانى آشكار كرده است » .\r\nهمان‌گونه كه شيطان در دنيا قرين اوست ، در آخرت نيز قرين وى خواهد بود ؛ چرا كه در حديث آمده است : « انسان با كسى خواهد بود كه او را دوست دارد » . امام على عليه السّلام فرمود : « حال انسان چگونه خواهد بود ، آن‌گاه كه ميان دو طبقه از آتش قرار گيرد :\r\nخوابگاه او از سنگ و قرين او شيطان باشد » .\r\nشيطان همانند فرمانده ارتش ، پيروانش را به چند بخش تقسيم مىكند و به هر\r\n\r\n\r\n","description":"","footnote":"\r\n( 1 ) . نساء ( 4 ) آيهء 120 .\r\n","page_name":" 513 ","page_number":513},
  {"content":"\r\n\r\nكدام ، وظيفهء متناسب با خودش را مىدهد ؛ مثلا برخى از پيروان خود را با ريختن خون و تجاوز به ملّت‌هاى بىدفاع ، فريب مىدهد ؛ نظير كشورهايى كه اسرائيل را به وجود آوردند و كمك‌هاى مالى و تسليحاتى در اختيار او قرار دادند تا به اعراب و كشورهاى عربى تجاوز كند ، آن هم تنها به اين سبب كه آنها را در بعد سياسى و اقتصادى ، دنباله‌رو استعمار كند . شيطان برخى ديگر را ، از طريق تبهكارى و گناه و برهنگى و نشان دادن زيور به مردان بيگانه ، گمراه مىسازد . و برخى را به روزه و نماز و پوشيدن لباس صالحان و زاهدان ، امر مىكند تا بدين وسيله انسان‌هاى ساده‌لوح و بىآلايش را شكار كند .\r\nهرگاه پرهيزكاران با شيطان مخالفت ورزند و او از انواع حيله‌هايى كه براى جلب آنان به كار برده نااميد و خسته شود ، در اين‌صورت حتّى اگر آنان به منظور پاسخ به خواستهء او سخن حقّى را بگويند ، از آنها خشنود مىشود . روايت شده كه ابليس به عيسى بن مريم عليه السّلام گفت : بگو : لا إله إلّا اللّه . عيسى عليه السّلام فرمود : آن را مىگويم ؛ امّا نه به سبب اين‌كه تو مىگويى ، بلكه بدان جهت كه كلمه‌اى حق است . ازاين‌رو ، آن ملعون با ناراحتى ، بازگشت . اين حكايت ، كنايه از آن است كه ايمان به نماز و روزه و گفتن « لا إله إلّا اللّه و اللّه اكبر » نيست ؛ زيرا اين كارها ، گاهى از نيرنگ‌ها و دام‌هاى شيطان است . ايمان حقيقى آن است كه انسان خدا و احكام او را بشناسد و نيز منفذهاى ورودى شيطان را ، كه اخلاص و اعمال مؤمن را تباه مىكند ، شناسايى نمايد .\r\n وَ ما ذا عَلَيْهِمْ لَوْ آمَنُوا بِاللَّهِ وَ الْيَوْمِ الْآخِرِ وَ أَنْفَقُوا مِمَّا رَزَقَهُمُ اللَّهُ .  خداوند ميان ايمان به خود و روز قيامت و ميان بخشش [ اموال 
  ] رابطه برقرار كرده ؛ زيرا ايمان را از بخيل ممسك ، نفى نموده است . معناى اين سخن ، آن است كه بخشش دليل ايمان و امساك ( بخشش نكردن ) نشانهء كفر مىباشد . سبب اين امر ، آن است كه انسان باايمانى كه حقيقتا به خدا توكّل دارد ، از اموال خود مىبخشد ؛ چراكه اطمينان دارد خدا عوضش را خواهد داد و آن‌كه يقين به پاداش داشته باشد ، بخشش فراوان دارد ؛\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nچنان‌كه امير مؤمنان على عليه السّلام گفته است . امّا انسان سست‌ايمان ، گوش به فرمان شيطان خود مىباشد كه به او دستور مىدهد انفاق نكند ؛ زيرا در اين‌صورت ، فقير خواهد شد . درهرحال ، مراد از ايمان در اين‌جا ، اطاعت و عمل است ، نه عقيدهء تنها و نيز مراد از كفر ، عمل نكردن و فرمان نبردن است ، نه انكار الوهيّت .\r\nاز سخنان على عليه السّلام دربارهء بخيل است : « تعجّب مىكنم از بخيل كه به سوى فقرى مى شتابد كه از آن فرار كرده است و ثروتى كه به دنبالش بود از دستش مىرود . در دنيا همانند تهىدستان زندگى مىكند و در آخرت به‌سان ثروتمندان محاسبه مىشود » .\r\nمعناى سخن آن حضرت :\r\n« الغنى يستعجل الفقر »\r\nآن است كه وضعيّت اين ثروتمند به مراتب بدتر از فقير است ؛ زيرا اين شخص هميشه از نابودى ثروت خود مىترسد . امّا فقير همواره اميدوار است كه فقرش از بين برود .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n\r\nخدا ذرّه‌اى هم ستم نمىكند\r\n\r\n[ سوره النساء ( 4 ) : آيات 40 تا 42 
  ]\r\nإِنَّ اللَّهَ لا يَظْلِمُ مِثْقالَ ذَرَّةٍ وَ إِنْ تَكُ حَسَنَةً يُضاعِفْها وَ يُؤْتِ مِنْ لَدُنْهُ أَجْراً عَظِيماً ( 40 ) فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً ( 41 ) يَوْمَئِذٍ يَوَدُّ الَّذِينَ كَفَرُوا وَ عَصَوُا الرَّسُولَ لَوْ تُسَوَّى بِهِمُ الْأَرْضُ وَ لا يَكْتُمُونَ اللَّهَ حَدِيثاً ( 42 )\r\nخدا ذرّه‌اى هم ستم نمىكند . اگر نيكىاى باشد آن را زياد مىكند و از جانب خود ، مزدى بزرگ مىدهد . ( 40 )\r\nچگونه خواهد بود آن روز كه از هر امّتى گواهى بياوريم و تو را بر اين امّت به گواهى فراخوانيم ؟ ( 41 )\r\nدر آن روز كافران و آنان‌كه بر رسول ، عصيان ورزيده‌اند آرزو كنند كه با خاك زمين يكسان مىبودند و هيچ سخنى را از خدا پنهان نتوانند كرد . ( 42 )\r\n\r\nواژگان\r\nمثقال : مقدارى است كه براى آن سنگينى - هرچند اندك - باشد .\r\nذرّة : اجسام كوچك و در اين‌جا سمبل كمى است ؛ در آيه‌اى ديگر از دانهء خردل به عنوان سمبل قلّت و كمى ياد شده است .\r\n\r\nاعراب\r\nمفعول  « لا يَظْلِمُ »  محذوف و تقدير آن « لا يظلم احدا » است .  « مِثْقالَ ذَرَّةٍ »  صفت\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nبراى مفعول مطلق محذوف و در تقدير « ظلما مثقال ذرّة » مىباشد و  « تَكُ »  ناقصه و ضمير مستتر در آن ، به  « مِثْقالَ ذَرَّةٍ »  برمىگردد و  « حَسَنَةً »  خبر آن است . اصل  « تَكُ » ،  « تكون » به ضمّ نون بوده است كه ضمّه به سبب جزم و « واو » به التقاى ساكنين ( واو ، نون ) حذف شده است . آن‌گاه « نون » به جهت تخفيف ، حذف و « تك » شده است . اين واژه در قرآن ، هم با حذف نون وارد شده ؛ همانند اين آيه و هم با ثبوت نون آمده است ؛ نظير آيهء  « إِنْ يَكُنْ غَنِيًّا أَوْ فَقِيراً » .  « كيف » براى انكار و موضع آن رفع است ؛ زيرا خبر مبتداى محذوف و تقدير آن « فكيف حال هؤلاء » است .  « مِنْ كُلِّ أُمَّةٍ »  متعلّق به محذوف و حال براى « شهيد » است .  « شَهِيداً »  حال براى ضمير  « بِكَ »  مىباشد .  « لَوْ »  مصدريه و به معناى « ان » است و مصدر مؤوّل از آن و فعل  « تُسَوَّى » ،  مفعول  « يَوَدُّ »  مىباشد [ كه تقدير « يودّ تسويه الارض » است 
  ] .  « لا يَكْتُمُونَ »  عطف بر  « يَوَدُّ »  است . لفظ  « اللَّهَ »  منصوب به نزع خافض و در تقدير « لا يكتمون عن اللّه حديثا » است .\r\n\r\nتفسير\r\n إِنَّ اللَّهَ لا يَظْلِمُ مِثْقالَ ذَرَّةٍ .  پس از آن‌كه خداى سبحان به پرستش خود و نيكى به پدر و مادر و به كسان ديگرى كه آنها را نام برد ، دستور داد و نيز پس از آن‌كه بخل ، انفاق از روى خودنمايى و پنهان كردن نعمت‌هاى الهى را نكوهيد و همچنين متكبّران و ياران شيطان را به عذاب تهديد كرد ، پس از همه اينها خداى سبحان با تأكيد بيان فرموده است كه پاداش عمل هيچ‌كس را هرچند به مقدار ذرّه‌اى باشد كم نخواهد كرد ، بلكه از باب تفضّل به مؤمنان ، پاداش آنها را دوچندان مىكند : « اگر نيكىاى باشد آن را چند برابر مىكند و از جانب خود مزدى بزرگ مىدهد » . واژهء  « مِنْ لَدُنْهُ »  در اين آيه اشاره بدان دارد كه خدا نيكوكار را در برابر نيكىهايش پاداش مىدهد . آن‌گاه آن را چندين برابر افزايش مىدهد .\r\nآيا خدا كسى را كه از او اطاعت مىكند از باب وجوب و استحقاق ، پاداش مىدهد ،\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nبه گونه‌اى كه اگر پاداش ندهد ، به وى ستم كرده است - كه خدا از چنين چيزى منزّه است - و يا از باب تفضّل و احسان است ؟ فلاسفه دراين‌باره نظريه‌هاى مختلفى دارند .\r\nبهترين نظريه آن است كه خدا در برابر عمل واجب از باب تفضّل پاداش مىدهد ؛ زيرا واجب ، پاداش و سپاس ندارد ؛ امّا در برابر عمل مستحب از باب استحقاق است .\r\nدر هرصورت ، كار ، آسان است ؛ چراكه بىترديد پاداش وجود دارد . نزاع در اين است كه آيا سبب پاداش ، تفضّل است و يا استحقاق ؟ اين نزاع بىنتيجه است ؛ زيرا سبب پاداش از دايرهء قدرت و توان ما خارج است .\r\n فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً .  خداوند در روز قيامت مردم را براى حساب و مجازات گرد مىآورد . پيش از هرچيز ، پيامبر هر قومى بر آنان گواهى مىدهد كه رسالت پروردگار خويش را بديشان ابلاغ كرده است : حلال و حرام را به‌طور مستقيم ، يا به واسطهء اصحابش ، يا تابعان و يا علما و فقها به آنان آموخته است . بنابراين ، مراد از شاهد اوّل ، هر پيامبرى است كه پيش از حضرت محمّد صلّى اللّه عليه و آله بوده و مراد از شاهد دوم ، خود حضرت محمّد صلّى اللّه عليه و آله است . و  « هؤُلاءِ » ،  به امّت حضرت محمّد صلّى اللّه عليه و آله اشاره دارد . [ در اين‌جا 
  ] نظريهء كسى كه گفته است  « هؤُلاءِ »  به تمام پيامبران سابق اشاره دارد و حضرت محمّد صلّى اللّه عليه و آله عليه آنان و آنها عليه امّت‌هاى خود گواهى مىدهند ، دور از حقيقت است ؛ چراكه شهادت عليه كسى جايز و مسموع است كه احتمال سستى در انجام دادن تكليف در وى وجود داشته باشد و اين در حقّ انبيا محال است . بنابراين ، شهادت عليه آنان نيز محال است . در تفسير آيهء 143 سورهء بقره بيان كرديم كه حضرت محمّد صلّى اللّه عليه و آله بر علماى امّت خود گواهى مىدهد كه اسلام و احكام اسلامى را به آنان رسانده است و علماى امّت نيز گواه مىدهند كه آنان رسالت اسلام را به امّت رسانده‌اند .\r\nشيخ محمد عبده در تفسير آيهء مزبور ، سخنى دارد كه خلاصهء آن چنين است : خدا\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nدر روز قيامت ميان عقيده ، رفتار و اخلاق هر امّتى و عقيدهء پيامبرشان مقايسه مىكند .\r\nاگر با يكديگر مطابق بود ، آن امّت از امّت‌هاى رستگار ، و گرنه از هلاك‌شوندگان خواهد بود .\r\nاين تفسير ، الهام‌گرفته از انقلاب شيخ بر ضدّ بدعت‌ها و تقليدهاى نفرت‌انگيز مىباشد و اين سخن ، دور از واقع نيست ؛ زيرا حتى اگر سنجش ميان عقيده و رفتار امّت با پيامبرشان در پيشگاه خداوند نيز صورت نگيرد ، نتيجهء اين مقايسه يقينا تحقق پيدا خواهد كرد .\r\n يَوْمَئِذٍ يَوَدُّ الَّذِينَ كَفَرُوا وَ عَصَوُا الرَّسُولَ لَوْ تُسَوَّى بِهِمُ الْأَرْضُ .  مراد آن است كه كافران در روز قيامت هنگامى كه پرده از جلو چشمانشان برداشته شود ، آرزو مىكنند كه كاش آفريده نمىشدند و با زمين يكسان مىبودند ؛ يعنى خاك بودند . چنان‌كه در آيهء 40 سورهء نبأ نيز آمده است :  « يَوْمَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنِي كُنْتُ تُراباً ؛  روزى كه آدمى هرچه را كه پيشاپيش فرستاده است ، مىنگرد و كافر مىگويد : اى كاش من خاك بودم ! » .\r\n وَ لا يَكْتُمُونَ اللَّهَ حَدِيثاً .  اين جمله ، مستأنفه و معنايش اين است كه آنها نمىتوانند گناهانى را كه مرتكب شده و از چشمان مردم در دنيا پنهان داشته‌اند ، از خدا نيز پنهان دارند ؛ زيرا خدا به آنها و اعمالشان تسلط كامل دارد . همچنين فرشتگان ، گوش‌ها ، چشم‌ها ، زبان‌ها ، پوست‌ها ، دست‌ها و پاهاى خود آنان به كارهايشان گواهى مىدهند ؛ چنان‌كه در آيهء 20 سورهء فصلت آمده است :  « حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ ؛  چون به كنار آتش آيند گوش و چشم‌ها و پوست‌هايشان به اعمالى كه مرتكب شده‌اند بر ضدشان شهادت دهند » . نيز آيهء 25 سورهء نور :  « يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ ؛  روزى كه زبان‌هايشان و دست‌هايشان و پاهايشان به زيانشان بر كارهايى كه مىكرده‌اند ، شهادت دهند » .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nخدايا ! به كسى كه طاقت عدالت تو را ندارد ، رحم كن و به فرياد كسى برس كه جز بخشايش تو ، راهى براى نجات ندارد .\r\nممكن است بپرسيد : چگونه مىتوان ميان اين سخن خداى تعالى :  « وَ لا يَكْتُمُونَ اللَّهَ حَدِيثاً ؛  هيچ سخنى را از خدا نتوانند پنهان كرد » و سخن ديگر خداوند :   « وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا أَيْنَ شُرَكاؤُكُمُ الَّذِينَ كُنْتُمْ تَزْعُمُونَ ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَ اللَّهِ رَبِّنا ما كُنَّا مُشْرِكِينَ ؛   « 1 » روزى كه همه را گرد آوريم ، سپس به آنها كه شرك آورده‌اند بگوييم : آن كسان كه مىپنداشتيد كه شريكان خدايند اكنون كجايند ؟ عذرى كه مىآورند جز اين نيست كه مىگويند : اللّه پروردگار ماست ، ما مشرك نبوده‌ايم » ؛ جمع كرد ؟\r\nپاسخ : ممكن است مرادشان اين باشد كه آنان در اعتقاد خود ، مشرك نبودند تا اين‌كه هم‌اكنون شرك و خطايشان برايشان ثابت شد . در آينده و در هنگام تفسير سورهء انعام دربارهء آيات مزبور سخن خواهيم گفت . ان شاء اللّه تعالى .\r\n\r\n\r\n","description":"","footnote":"\r\n( 1 ) . انعام ( 6 ) آيات 22 - 23 .\r\n","page_name":" 520 ","page_number":520},
  {"content":"\r\n\r\n\r\nآن‌گاه كه مست هستيد ، گرد نماز نگرديد\r\n\r\n[ سوره النساء ( 4 ) : آيه 43 
  ]\r\nيا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ وَ لا جُنُباً إِلاَّ عابِرِي سَبِيلٍ حَتَّى تَغْتَسِلُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ إِنَّ اللَّهَ كانَ عَفُوًّا غَفُوراً ( 43 )\r\nاى كسانىكه ايمان آورده‌ايد ! آن‌گاه كه مست هستيد ، گرد نماز نگرديد تا بدانيد كه چه مىگوييد . و نيز در حال جنابت ، تا غسل كنيد ، مگر آن‌كه راهگذر باشيد . و اگر بيمار يا در سفر بوديد يا از مكان قضاى حاجت بازگشته‌ايد يا با زنان جماع كرده‌ايد و آب نيافتيد با خاك پاك تيمم كنيد و روى و دست‌هايتان را با آن خاك مسح كنيد . هرآينه خدا عفوكننده و آمرزنده است . ( 43 )\r\n\r\nواژگان\r\nجنب : به ضمّ جيم و نون ، كسى است كه به جنابت مبتلا شده باشد . اين واژه براى مذكّر و مؤنّث ، و مفرد و جمع ، به يك صورت به كار مىرود .\r\nغائط : به معناى مكانى پايين از زمين [ گودال 
  ] است و جمع آن « غيطان » مىباشد .\r\nروستاييان و بيابان‌گردان از آن‌جا براى قضاى حاجت استفاده مىكنند . مراد از\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nملامست زنان ، نزديكى با آنهاست .\r\nتيمّم : در لغت به معناى قصد و در شريعت به معناى طهارت با خاك است .\r\nصعيد : روى زمين .\r\nطيّب : پاك .\r\n\r\nاعراب\r\n « وَ أَنْتُمْ سُكارى » ،  مبتدا و خبر و جمله ، حال براى « واو » در  « لا تَقْرَبُوا »  است .\r\n « وَ لا جُنُباً »  عطف بر حال و گويى خداوند فرموده است : « لا تقربوا الصّلاة سكارى و لا جنبا » .  « عابِرِي سَبِيلٍ »  بنابر حاليّت منصوب است ؛ چراكه مستثنى منه كه « احوال » بوده در كلام ذكر نشده است . معناى جمله چنين مىشود : « لا تقربوا الصّلاة أو موضع الصّلاة و أنتم جنب فى جميع الأحوال إلّا في حال عبوركم » . اين نوع استثنا ، استثناى مفرغ ناميده مىشود . كلمه « الّا » در اين‌جا مهمل است و عمل نمىكند و مابعد آن ، بنابر اقتضاى ماقبلش اعراب داده مىشود . مؤلف مجمع البيان گفته است :  « عابِرِي سَبِيلٍ »  بنابراين‌كه مستثناست ، منصوب مىباشد . اين نظريه به‌طور آشكار ، اشتباه است ؛ زيرا چنان‌كه پيش‌تر گفتيم ، « الّا » در اين‌جا مهمل است . كسانىكه در تيمّم قائل به وجوب مسح تمام صورت و دو دست هستند ، گفته‌اند : « باء » در  « بِوُجُوهِكُمْ »  زائد است ؛ امّا كسانىكه قائل به وجوب مسح قسمتى از صورت و قسمتى از دو دست هستند ، گفته‌اند : « باء » براى تبعيض است .\r\n\r\nتفسير\r\n يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا .  در اين‌جا چند نكته مطرح است :\r\n1 . اين خطاب پيش از تحريم شراب ، متوجّه مسلمانان بوده است . تحريم شراب\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nدر آيات 90 و 91 سورهء مائده و آيهء 32 سورهء اعراف با نظر به آيه 219 سورهء بقره بيان شده است . ما اين موضوع را در جلد اوّل تفسير كاشف [ عربى 
  ] ( ص 328 ) و پس از آن در تفسير آيهء 219 سورهء بقره و در جزء چهارم از كتاب فقه الامام جعفر الصادق « باب الاطعمة و الاشربة » ، به تفصيل يادآور شده‌ايم .\r\nبايد اشاره كرد كه نهى از نماز در حال مستى ، نشان‌دهندهء حلّيت آن در غير نماز نيست . به عنوان مثال ، وقتى بگويى : در حال راه رفتن به زن‌ها نگاه مكن . از اين سخن ، جواز نگاه كردن به زنان در سالن‌ها استفاده نمىشود . به بيانى روشن‌تر ، آيه بر حرمت نماز در حال مستى دلالت مىكند ؛ امّا دربارهء حكم مستى در غير اين حالت ، سكوت اختيار كرده است .\r\n2 . اختلاف كرده‌اند كه آيا مراد از « صلاة » ، خود نماز است و يا مسجدى كه نماز در آن گزارده مىشود ؛ از باب اطلاق حالّ بر محلّ و جاگيرنده بر جاى . از اين‌گونه است اطلاق قهوه بر مكانى كه در آن نوشيده مىشود [ قهوه‌خانه 
  ] . اكثر مفسران ، معناى اوّل را انتخاب كرده‌اند و اين معنا از معناى ديگر ، يعنى ارادهء مسجد ، آشكارتر است .\r\n3 . همچنين مفسّران اختلاف كرده‌اند كه آيا مراد از مستى ، مستى شراب است و يا مستى خواب و چرت زدن ؟ [ به نظر نگارنده 
  ] واژهء سكر ، ظهور در شراب دارد ، نه در چرت زدن .\r\n4 . از برخى راويان نقل شده كه گروهى از صحابه در نزد يكى از آنها گرد آمدند .\r\nوى براى آنها ، غذا و شراب تهيّه كرد - البتّه اين قضيه زمانى اتفاق افتاد كه هنوز خدا حكم شراب را بيان نكرده بود - و آنها را خوردند و نوشيدند . هنگامى كه مست شدند ، وقت نماز فرارسيد . آنان يكى از افراد خود را امام جماعت خود قرار دادند . وى در نمازش دچار اشتباه شد و آيه‌اى از قرآن را تحريف كرد .\r\nشيخ محمد جواد بلاغى « 1 » در تفسير خود ، آلاء الرّحمن به تحقيق پرداخته و دروغ\r\n\r\n\r\n","description":"","footnote":"\r\n( 1 ) . محمد جواد بلاغى از بزرگان علماى اماميه است . او در طلب دانش و تحقيق و تأليف ، فردى خستگىناپذير و بسيار جدّى بوده و شب و روز از آن غفلت نمىكرده است . او زبان عبرى را به خوبى مىدانست و اسرار يهوديّت را -\r\n","page_name":" 523 ","page_number":523},
  {"content":"\r\n\r\nبودن اين روايات را با ارقام ثابت كرده است . گزيدهء پژوهش دقيق او چنين است :\r\nترمذى روايت كرده كه دعوت‌كننده ، عبد الرّحمان بن عوف بوده است و على عليه السّلام امام جماعت بود . ابو داوود روايت كرده كه دعوت‌كننده ، مردى از انصار ، و عبد الرّحمان بن عوف از جملهء دعوت‌شدگان بوده است . ابن جرير طبرى در تفسير خود و سيوطى در الدرّ المنثور گفته‌اند : امام جماعت عبد الرّحمان بن عوف بوده است . همچنين در الدّر المنثور آمده است : آيه دربارهء ابو بكر ، عمر ، على ، عبد الرّحمان و سعد نازل شده و دعوت‌كننده ، على عليه السّلام بوده است . در مسند احمد و نسائى آمده است كه عمر گفت :\r\nخدايا ! حكم شراب را براى ما بيان كن لذا آيهء  « يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى »  نازل شد .\r\nهمان‌گونه كه روايات دربارهء دعوت‌كننده و نيز امام و مأموم اختلاف دارند ، دربارهء آيه‌اى كه مورد تحريف قرار گرفته نيز با يكديگر متضاد و مختلفند ؛ مثلا يك روايت مىگويد : امام جماعت گفت : « أعبد ما تعبدون » . روايت ديگر مىگويد : امام جماعت چنين قرائت كرد : « ليس لى دين » . همچنين دربارهء زمان و سبب نزول اختلاف دارند . گذشته از مطالب فوق ، مؤلف آلاء الرّحمن ثابت كرده كه راوى اوّل كه گفت : امام جماعت على بود ، ثابت كرده است كه اين على از خوارج و از دشمن‌ترين دشمنان حضرت على عليه السّلام بوده است .\r\nدرهرحال ، اگر درست باشد كه گروهى از صحابه شراب نوشيده‌اند و امامشان در نماز خود دچار اشتباه شد ، آنها كسانى هستند كه به خدا شرك آوردند ، بت پرستيدند ، شراب نوشيدند و در دوران جاهليتى كه در آن پديد آمده و پرورش يافته بودند حرام\r\n\r\n\r\n","description":"","footnote":"\r\nمىشناخت و بسيارى از عيب‌ها و نقايص آن را منتشر كرد . كتاب‌هاى الهدى الى دين المصطفى ، الاعاجيب الاكاذيب ، التوحيد و التثليث ، و الرحلة المدرسية و غير اينها از جمله آثار اوست . از علايم تواضع و توّجه او به خدا آن است كه اجازه نداد نامش روى جلد كتاب‌هايش نوشته شود . وقتى سبب اين كار را از وى پرسيدند ، در پاسخ گفت : شايد من در بعضى از گفته‌هايم اشتباه كنم و در نتيجه ، به خاطر من ، كسى كه قلبش بيمار است ، به مذهبى كه من به آنها منسوب هستم ، طعنه زند . او به سال 1352 ه . ق درگذشت .\r\n","page_name":" 524 ","page_number":524},
  {"content":"\r\n\r\nخوردند ، و على بن ابى طالب عليه السّلام نمىتواند جزء آنان نمىباشد ؛ زيرا او در دامن پيامبر بزرگ اسلام صلّى اللّه عليه و آله پرورش يافت و پيامبر صلّى اللّه عليه و آله از همان دورانى كه حضرت على عليه السّلام كودك بود ، تربيّت و تهذيب او را به عهده گرفت و آن‌گونه كه مىخواست ، وى را تربيت كرد .\r\nممكن است كسى بگويد : اين سخن شما ، الهام‌گرفته از تعصّب عقيدتى است ، نه از واقعيّت .\r\nدر پاسخ بايد بگويم : حكمى كه بر پيدايش شخص و پرورش او متكّى مىباشد ، از حقيقت و واقعيّت الهام مىگيرد ، نه از عاطفه و عقيده .\r\n « وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا » .  برخى گفته‌اند : مراد از  « عابِرِي سَبِيلٍ » ،  مسافرانند و معناى آيه چنين مىشود : « درحالىكه مست و جنب هستيد دور نماز مگرديد ، مگر در حال سفر » ، اين نظريه مردود است ؛ زيرا اوّلا ، آيه حكم مسافران را بيان كرده و گفته است :  وَ إِنْ كُنْتُمْ مَرْضى أَوْ عَلى سَفَرٍ ؛  اگر شما بيمار و يا مسافر بوديد . . . ، و اگر ما  « عابِرِي سَبِيلٍ »  را به مسافران تفسير كنيم ، تكرار در كلام واحد ، بدون سبب ، لازم مىآيد . ثانيا ، برخى از روايات ،  « عابِرِي سَبِيلٍ »  را به عبور از مسجد تفسير كرده‌اند و اين‌كه ورود شخص جنب در مسجد حرام است ، مگر اين‌كه در حال عبور باشد . البته به استثناى مسجد الحرام و مسجد الرّسول كه ورود به اين دو مسجد ، براى شخص جنب به هيچ‌روى جايز نيست ؛ حتّى اگر عابر باشد .\r\nمذاهب چهارگانه گفته‌اند : هرگاه آب تمام بدن را فراگيرد ، غسل جنابت تحقّق مىيابد ؛ خواه شستن از قسمت بالاى بدن آغاز شود ، خواه از قسمت پايين .\r\nاماميه ، غسل جنابت را به دو نوع تقسيم كرده است : ترتيبى و ارتماسى .\r\nغسل ترتيبى آن است كه غسل‌كننده آب را روى بدنش بريزد و در اين حالت ، از سر آغاز كند . آن‌گاه طرف راست و سپس طرف چپ را بشويد و اگر اين ترتيب را عوض كند ، غسل او باطل خواهد بود . غسل ارتماسى آن است كه شخص ،\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nتمام بدن خود را يك مرتبه زير آب فرو برد ؛ نظير غسل كردن در دريا و نهر و امثال آنها .\r\n\r\nبيمار ، مسافر و تيمّم\r\n وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ .  نظريات مفسّران دربارهء اين آيه مختلف است تا آن‌جا كه شيخ محمد عبده گفته است : « در تفسير اين آيه 25 تفسير را مطالعه كردم ؛ مطلب قانع‌كننده‌اى در آنها نديدم و نظريه‌اى را كه خالى از اشكال باشد نيافتم » . آلوسى در روح البيان گفته است : « اين آيه از معضلات است » . من به حدود بيست تفسير از اهل تسنّن و تشيع مراجعه كردم و بسيارى از مؤلفان اين تفاسير ، تفسيرهاى متعددى دربارهء آيه نقل كرده‌اند و ما نيز مطلب را همان‌گونه يافتيم كه شيخ محمد عبده يافته بود ؛ لكن هيچ مشكلى را - آن‌گونه كه آلوسى گفته است - در آيه نديديم . پس از آن‌كه از درك معناى آيه مطمئن شديم و به مراد آن اعتماد پيدا كرديم ، به ترتيب ذيل ، به شرح آن مىپردازيم :\r\nخداوند سبحان در اين آيه ، از چهار صنف ياد كرده است : بيماران ، مسافران ، كسانىكه از قضاى حاجت بازگشته‌اند و كسانىكه با زنان همبستر شده‌اند . بر آنان واجب كرده است كه در صورت نبودن آب ، تيمّم كنند ؛ زيرا امر به تيمّم در جواب فعل شرطى است كه اصناف چهارگانه را دربر دارد .\r\nتمامى مذاهب اسلامى وحدت‌نظر دارند كه اعتماد به ظاهر قرآن ، به‌ويژه در استنباط احكام شرعى ، جايز نيست مگر پس از آن‌كه به سنّت پيامبر صلّى اللّه عليه و آله رجوع شود ؛ چراكه سنّت پيامبر يكى از منابع شرعى و نيز بيان و تفسير قرآن است ؛ چنان‌كه آيهء 7 سورهء حشر آشكارا اين موضوع را بيان مىكند :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا وَ اتَّقُوا اللَّهَ إِنَّ اللَّهَ شَدِيدُ الْعِقابِ ؛  آنچه را پيامبر براى شما آورده بگيريد و از\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nآنچه شما را نهى كرده خوددارى كنيد و از خدا بپرهيزيد كه مجازات او سخت است » .\r\nپس از رجوع به سنّت پيامبر صلّى اللّه عليه و آله اگر در آن چيزى يافت نشد كه لفظ آيه را از ظاهرش منصرف كند ، در آن صورت عمل به ظاهر واجب است . در غير اين صورت بايد به چيزى عمل كنيم كه آن را هم از قرآن و هم از سنّت استفاده مىكنيم ؛ چراكه هردو از يك منبع ، كه همان وحى است ، صادر شده‌اند .\r\nاكنون دربارهء هريك از اصناف چهارگانه كه آيه ، آنها را يادآور شده است ، سخن مىگوييم و از اين ميان ، پاسخ سؤال ذيل نيز روشن خواهد شد :\r\nآيا در سنت پيامبر صلّى اللّه عليه و آله چيزى وجود دارد كه در مورد هريك از اصناف چهارگانه ، با ظاهر آيه تضاد داشته باشد ؟\r\n1 . بيمار : ظاهر آيه آن است كه بيمار وقتى آب پيدا نكند بايد تيمم كند . فقها بر عمل به اين ظاهر ، اجماع دارند ؛ زيرا وقتى كه انسان سالم آب پيدا نكند ، تيمم جايز است ، پس اگر آدم بيمار آب پيدا نكند ، به طريق اولى تيمم براى او جايز است . حال اگر بيمار آب پيدا كند ؛ لكن بترسد كه استفاده از آب برايش ضرر داشته باشد ، آيا تيمم كند و يا علىرغم احتمال ضرر ، آب را استعمال كند ؟ فقها در اين‌صورت نيز وحدت‌نظر دارند كه بايد تيمم كند و براى اثبات ادعاى خود به حديث\r\n« لا ضرر و لا ضرار »\r\nاستدلال كرده‌اند . نيز به اين روايت استناد كرده‌اند كه يكى از اصحاب ، مبتلاى به جنابت شد و زخمى عميق نيز در بدن داشت . دراين‌باره از برخى اصحاب سؤال كرد و او دستور داد كه غسل كند و چون غسل كرد ، از دنيا رفت . هنگامى كه پيامبر صلّى اللّه عليه و آله اين خبر را شنيد ، گفت : او را كشتند ؛ خدا آنها را بكشد . بنابراين ، جملهء  « فَلَمْ تَجِدُوا ماءً »  قيد تمام اصناف مزبور است و استثنا ندارد .\r\nمعناى فوق ، همان معنايى است كه آيه اصالتا بدان دلالت دارد ، نه به تبعيت . امّا معنايى كه به تبعيت و به جهت وجود إن شرطيه بدان دلالت دارد و فقها از آن ، به « مفهوم شرط » تعبير مىكنند ، آن است كه بر هريك از اصناف چهارگانه واجب است\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nكه در صورت وجود آب ، تيمّم نكند ، بلكه از آب استفاده كند ؛ حتى اگر آب براى او ضرر داشته باشد . لكن پيش‌تر گفته شد كه شخص بيمار ، بنابر اجماع فقها ، در صورتى كه استعمال آب برايش ضرر داشته باشد ، بايد تيمّم كند . بنابراين ، بايد بيمار را از شمول معناى بالتّبع خارج كرد و اصناف سه‌گانهء ديگر را ، كه به موجب همين مفهوم در صورت پيدا كردن آب بايد از آن استفاده كند ، باقى گذارد .\r\nگزيدهء سخن اين‌كه اصناف چهارگانه با نبودن آب بايد تيمّم كنند و در اين اختلافى نيست ؛ امّا در صورت وجود آب ، كسى از آن استفاده مىكند كه برايش ضرر نداشته باشد . لذا اگر كسى بيمار است و مىترسد كه استفاده از آب برايش ضرر داشته باشد ، بايد تيمّم كند .\r\n2 . مسافر : آيه دلالت دارد كه اگر مسافر آب پيدا نكند بايد تيمّم كند ؛ خواه سفرش طولانى باشد ، خواه كوتاه . اين نكته مورد اتفاق است ، لكن فقها دربارهء شخص سالم و غير مسافر اختلاف كرده‌اند كه اگر آب پيدا نكرد ، آيا بايد تيمّم كند و نماز بخواند و يا اين‌كه از اساس ، نماز از وى ساقط مىشود ؟\r\nابو حنيفه گفته است : نماز از وى ساقط مىشود ؛ زيرا ظاهر آيه مىگويد تيمّم در سفر جايز است ، نه در حضر .\r\nبقيّهء مذاهب اتفاق‌نظر دارند كه اگر كسى آب نداشت ، واجب است تيمّم كند و نماز بخواند ؛ خواه مسافر باشد ، يا نباشد ؛ زيرا جواز تيمّم در سفر ، مانع از جواز آن در حضر نمىشود .\r\nاز پيامبر بزرگ صلّى اللّه عليه و آله به‌طور متواتر روايت شده است : « خاك پاكيزه ، پاك‌كننده براى مسلمان است ؛ حتى اگر مدّت ده سال آب پيدا نكند » . ابو بكر ، معروف به ابن عربى در كتاب احكام القرآن گفته است : « ابو حنيفه در موارد بسيارى به سبب عمل به قياس ، ظواهر و نصوص را رها كرده است » . « 1 »\r\n\r\n\r\n","description":"","footnote":"\r\n( 1 ) . احكام القرآن ، ج 1 ، ص 176 ، چاپ 1331 ه . ق .\r\n","page_name":" 528 ","page_number":528},
  {"content":"\r\n\r\nممكن است بپرسيد : اگر حكم مسافر و حاضر ، يكسان است ؛ بدين ترتيب كه اگر آب باشد بر آنها استعمال آب ، و اگر نباشد تيمّم واجب است ؛ چرا قرآن تنها حكم سفر را بيان كرده است ؟\r\nاز اين سؤال جواب داده‌اند كه خداوند ازآن‌رو سفر را بيان كرده كه غالبا در آن ، آب وجود ندارد ؛ امّا در حضر به‌ندرت اتفاق مىافتد كه آب نباشد . اين پاسخ متكى به ظنّ و استحسان است ؛ زيرا به آيه‌اى يا روايتى متواتر ، يا به حكم قطعى عقل استناد ندارد . ازاين‌رو ما در مورد آن سكوت اختيار مىكنيم .\r\n3 .  « أَوْ جاءَ أَحَدٌ مِنْكُمْ مِنَ الْغائِطِ » .  « غائط » كنايه از چيزى است كه از مخرج بول و غايط خارج مىشود ؛ يعنى ادرار ، غايط و باد معده . بنابراين ، اگر مقدارى از اين سه چيز از كسى خارج شود ، و بخواهد نماز بخواند برحسب اجماع و سنّت ، بر وى لازم است در صورتى كه آب باشد وضو بگيرد و اگر نباشد تيمّم كند .\r\n4 .  « أَوْ لامَسْتُمُ النِّساءَ » .  اين جمله كنايه از نزديكى با زنان است . شيوهء قرآن ، اين است كه نزديكى با زنان را به كنايه بيان مىكند و نه آشكار . بر اين اساس ، در آيه 187 سورهء بقره مىگويد :  « فَالْآنَ بَاشِرُوهُنَّ »  و در آيهء 222 از همان سوره :  « وَ لا تَقْرَبُوهُنَّ »  و در آيهء 237 از همان سوره :  « مِنْ قَبْلِ أَنْ تَمَسُّوهُنَّ » .  شافعى گفته است : مراد از « مسّ » در آيه ، چسباندن بدن به بدن است . درهرحال ، كسى كه جنب باشد و آب در اختيار داشته باشد و بخواهد نماز بخواند ، بايد غسل كند و اگر آب نباشد ، بايد بدل از غسل ، تيمّم كند . فقها آنچه را موجب وضو مىشود ، « حدث اصغر » و آنچه موجب غسل مىشود ، « حدث اكبر » مىنامند .\r\n « فَتَيَمَّمُوا صَعِيداً طَيِّباً » .  « صعيد » يعنى زمين و « طيب » يعنى پاكيزه . اين آيه همان معناى حديث شريف است كه مىگويد : « زمين برايم به منزلهء مسجد و پاك‌كننده آفريده شد » .\r\n « فَامْسَحُوا بِوُجُوهِكُمْ وَ أَيْدِيكُمْ » .  تمام مذاهب بر اين موضوع وحدت‌نظر دارند كه\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nتيمّم تنها در اين دو عضو ( صورت و دست ) است ؛ لكن آنها در مقدارى از صورت و دو دست كه بايد با خاك مسح شود ، اختلاف‌نظر دارند . مذاهب چهارگانه گفته‌اند :\r\nمسح تمام صورت ، حتّى محاسن واجب است ؛ چنان‌كه در وضو نيز چنين است .\r\nحنفيه و شافعيه گفته‌اند : مسح دو دست با خاك ، همانند وضو ، تا مرفق واجب است .\r\nاماميه گفته‌اند : مسح مقدارى از صورت واجب است ، نه تمام آن ؛ زيرا « باء » در  « بِوُجُوهِكُمْ »  براى تبعيض است ؛ چنان‌كه « باء » در  « وَ امْسَحُوا بِرُؤُسِكُمْ »  دربارهء وضو ، براى تبعيض مىباشد . اگر اين « باء » براى تبعيض نمىبود ، زايد بود ، درحالىكه اصل ، عدم آن است . همچنين اماميه گفته‌اند : تنها مسح كفّين واجب است . تفصيل اين مسئله در كتاب الفقه على مذاهب الخمسة آمده است .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\n\r\nگمراهى مىخرند و مىخواهند شما نيز گمراه شويد\r\n\r\n[ سوره النساء ( 4 ) : آيات 44 تا 47 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يَشْتَرُونَ الضَّلالَةَ وَ يُرِيدُونَ أَنْ تَضِلُّوا السَّبِيلَ ( 44 ) وَ اللَّهُ أَعْلَمُ بِأَعْدائِكُمْ وَ كَفى بِاللَّهِ وَلِيًّا وَ كَفى بِاللَّهِ نَصِيراً ( 45 ) مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ وَ يَقُولُونَ سَمِعْنا وَ عَصَيْنا وَ اسْمَعْ غَيْرَ مُسْمَعٍ وَ راعِنا لَيًّا بِأَلْسِنَتِهِمْ وَ طَعْناً فِي الدِّينِ وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ وَ أَقْوَمَ وَ لكِنْ لَعَنَهُمُ اللَّهُ بِكُفْرِهِمْ فَلا يُؤْمِنُونَ إِلاَّ قَلِيلاً ( 46 ) يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها أَوْ نَلْعَنَهُمْ كَما لَعَنَّا أَصْحابَ السَّبْتِ وَ كانَ أَمْرُ اللَّهِ مَفْعُولاً ( 47 )\r\nآيا آن كسانى را كه از كتاب بهره‌اى داده شده‌اند ، نديده‌اى كه گمراهى مىخرند و مىخواهند كه شما نيز گمراه شويد ؟ ( 44 )\r\nخدا دشمنان شما را بهتر مىشناسد و دوستى او شما را كفايت خواهد كرد و يارى او شما را بسنده است . ( 45 )\r\nبعضى از جهودان كلمات خدا را به معنى دگرگون مىكنند و مىگويند : شنيديم و عصيان مىورزيم و بشنو و كاش ناشنوا گردى و ما را مراعات كن . به لغت خويش زبان مىگردانند و به دين اسلام طعنه مىزنند . اگر مىگفتند كه شنيديم و اطاعت كرديم و به ما نگاه كن ، برايشان بهتر و به صواب نزديك‌تر بود . خدا آنان را به سبب كفرشان لعنت كرده و جز اندكى ايمان نياوردند . ( 46 )\r\nاى كسانىكه به شما كتاب داده‌اند ! به كتابى كه نازل كرده‌ايم و كتاب شما را نيز تصديق مىكند ايمان بياوريد ؛ پيش از\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nآن‌كه نقش چهره‌هايتان را محو كنيم و روىهايتان را به قفا برگردانيم . يا همچنان‌كه اصحاب سبت را لعنت كرديم ، شما را هم لعنت كنيم و فرمان خدا شدنى است . ( 47 )\r\n\r\nواژگان\r\nوالى : كسى كه چيزى را به عهده مىگيرد .\r\nنصير : يارىكننده .\r\nراعنا : ما را مراقبت كن .\r\nليّا : به معناى منحرف كردن و تحريف نمودن است .\r\nاقوم : عادل‌تر .\r\nالطمس : از بين بردن و مخفى كردن اثر . طسم و طلس نيز نزديك به همين معناست .\r\nوجه : هم به معناى چهره به كار مىرود و هم به معناى نفس و از اين‌گونه است :\r\n « أَسْلَمْتُ وَجْهِيَ لِلَّهِ » . \r\nلعن : عذاب و دورى از رحمت خدا .\r\nاصحاب سبت : يهود .\r\n\r\nاعراب\r\nدر  « وَ كَفى بِاللَّهِ وَلِيًّا » ،  « باء » زايده و واژهء « اللّه » فاعل و  « وَلِيًّا »  حال و يا تمييز است به معناى « من ولى » و همين‌طور است :  « كَفى بِاللَّهِ نَصِيراً » .   « مِنَ الَّذِينَ هادُوا »  متعلّق به محذوف و خبر مبتداى محذوف است و تقدير آن ، « من الّذين هادوا فريق او قوم يحرّفون الكلم » مىباشد . اين‌گونه كاربرد جمله‌ها بسيار است ؛ همانند « من الناس يقول كذا و منهم يقول كذا » كه تقدير « من يقول » است .  « غَيْرَ مُسْمَعٍ »  حال و صاحب آن ، ضمير مستتر در  « اسْمَعْ »  مىباشد .  « وَلِيًّا »  مفعول لاجله و عامل آن  « يَقُولُونَ »  است و همانند آن ، كلمهء  « طَعْناً »  مىباشد .  « لَوْ أَنَّهُمْ » ،  مصدر مؤوّل از « ان » و اسم و خبر « ان »\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nفاعل براى فعل محذوف است و تقرير آن « لو ثبت قولهم » و يا « لو وجد قولهم » است .\r\n« كان » ناقصه و اسم آن ، ضمير مستترى است كه به مصدر مؤوّل از  « قالُوا »  برمىگردد و در تقرير « لكان قولهم خيرا » است .  « قَلِيلًا » ،  بنابر استثنا منصوب است ؛ زيرا از فاعل  « فَلا يُؤْمِنُونَ »  استثنا شده و معناى آن « قليلا منهم آمنوا » است و نمىتواند آن‌گونه كه مؤلف مجمع البيان گفته است صفت براى مفعول مطلق محذوف باشد ؛ چراكه در اين صورت ، معناى آيه اين‌گونه مىشود : آنان ايمان ضعيفى آوردند ، درحالىكه اين معنا مراد نيست .\r\n\r\nتفسير\r\n\r\nاسرائيل و نيروهاى شر\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يَشْتَرُونَ الضَّلالَةَ وَ يُرِيدُونَ أَنْ تَضِلُّوا السَّبِيلَ .  سياق آيه نشان مىدهد كه مراد از  « الَّذِينَ أُوتُوا نَصِيباً مِنَ الْكِتابِ »  يهود است ؛ زيرا اوّلا ، خداوند آنها را به گمراهى توصيف كرده است :  « يَشْتَرُونَ الضَّلالَةَ »  و ثانيا ، به گمراه كردن ديگران :  « يُرِيدُونَ أَنْ تَضِلُّوا »  و ثالثا ، به دگرگون كردن كلمات خدا :\r\n « مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ » . \r\nتاريخ ، قومى را سراغ ندارد كه دشمنىاش با حقّ و نيكى بيشتر از يهود باشد ؛ زيرا حتى در روزگارى كه آنان زبون و زير سلطهء ديگران بودند ، هم خود گمراه بودند و هم ديگران را گمراه مىكردند و نيز كلمات خدا را تحريف مىنمودند . اما امروز كه دولت غارتگر و خونخوار يهود ، توسّط استعمار تشكيل شده ، آنان تنها به صفات رذيلهء فوق بسنده نكرده ، بلكه به صورت الگوى شرارت در جهان ، و سلاح برنده در دست استعمارگرانى كه بر بندگان و كشورها حكم مىرانند ، درآمده‌اند و معيارى هستند براى تشخيص نيروهاى شرّ و فريب از نيروهاى خير و آزادى . ازاين‌رو ، در عصر كنونى ، هر دولتى كه درصدد سلطه‌گرى بر ملّت‌ها باشد ، براى رسيدن به اهداف خود\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nبه دولت اسرائيل پناه مىبرد و هرگروه استثمارگر و شورشگر در شرق و غرب براى حمايت از مصالح خويش [ و پيشبرد اهدافش 
  ] از اين باند ستمگر و جنايتكار كمك مىگيرد .\r\nلكن شواهدى كه در ويتنام نمايان شد - به حمد اللّه - از آماده شدن راه براى انسانى جديد مژده مىدهد ؛ انسانى كه مىداند چگونه بر دشمنان حقّ و انسانيت غالب آيد ؛ چراكه انسان امروز در ويتنام - اكنون كه ما در سال 1968 قرار داريم - و انسان فردا در هرجايى كه باشد با انسان ديروز كاملا تفاوت دارد . انسان فردا مخلص را از خائن تشخيص مىدهد . او خائن را حتى اگر هزار نقاب بر چهره داشته باشد ، مىشناسد و خائن و مخلص را از يكديگر جدا مىسازد و هركدام را در مقام و جاى شايسته خود قرار مىدهد و در اين وضعيّت است كه مردم بدون مشكلات و به دور از بمب‌ها زندگى مىكنند . رويدادها ، به‌ويژه شكست نكبت‌بار پنجم ژوئن 1967 ميلادى [ اشاره به جنگ شش روزه اعراب و اسرائيل 
  ] ثابت كرده است كه مشكل عرب‌ها و مسلمانان تنها وجود اشخاص بىكفايت در مركز قدرت [ يعنى دولت‌ها 
  ] مىباشد و اين امرى است كه با گذشت روزگار ، بر طرف خواهد شد .\r\n وَ اللَّهُ أَعْلَمُ بِأَعْدائِكُمْ وَ كَفى بِاللَّهِ وَلِيًّا وَ كَفى بِاللَّهِ نَصِيراً .  خدا مىداند و ما نيز مىدانيم كه يهود و پشتيبانان آنها ، دشمنان حقّ و انسانيّتند . اين موضوع ، پس از آن‌كه صهيونيزم و دولت اسرائيل به صورت الگوى شرارت در جهان درآمده است ، بر كسى پوشيده نيست . امّا بسيارى از ما ، منافقان مزدور را نمىشناسيم ؛ زيرا آنها خود را در زير لباس نيكان پنهان مىدارند و ساده‌لوحان را مىفريبند ، لكن روزى فراخواهد رسيد كه ماهيت منافقان آشكار شود و خداوند آنان را خوار سازد و به دست مؤمنان و آزاديخواهان پاك ، ريشهء آنان را بركند .\r\n مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ .  در آيهء 41 سوره مائده آمده است :  « وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ \r\n\r\n","description":"","footnote":"","page_name":" 534 ","page_number":534},
  {"content":"\r\n\r\n مَواضِعِهِ ؛  آن يهودان كه گوش به دروغ مىسپارند و براى گروهى ديگر كه نزد تو نمىآيند سخن‌چينى مىكنند - اين گروه ، همان كسانى هستند كه مىخواهند ، مردم و كشورها از سياست آنها پيروى كنند - و سخن خدا را دگرگون مىسازند » . نيز در آيهء 75 سورهء بقره آمده است :  « يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ ؛  كلام خدا را مىشنيدند و با آن‌كه حقيقت آن را مىيافتند تحريفش مىكردند و از كار خويش آگاه بودند » . مفهوم اين آيات ، كاملا نظير رفتارى است كه يهوديان در برابر قطعنامهء سازمان ملل متّحد مبنى بر لزوم عقب‌نشينى اسرائيل از سرزمين‌هايى كه در پنجم ژوئن سال 1967 غصب كرده ، از خود نشان دادند و اين قطعنامه را چنين تفسير كردند كه مراد ، ضرورت گفتگو با اعراب است . « 1 » آنان با اين تفسير ، نگذاشتند كه فرستادهء سازمان ملل ، گوناريارينگ ، قطعنامهء مزبور را اجرا كند . آنها هرسخنى را كه با اهداف پليدشان سازگار نباشد دگرگون مىسازند ، حتى اگر بدانند كه اين سخن از خداست [ ؛ مثلا 
  ] آنان ، پيش‌تر تورات را تحريف كردند و به جاى آيات عدالت و رحمت ، آياتى را گذاشتند كه به چپاول و غارت و كشتن زنان و كودكان دستور مىدهد . مؤلّف المنار در تفسير آيهء مورد بحث مىگويد : « دانشمندان ، تحريف كتاب‌هاى تورات و انجيل را با دلايل بسيارى ثابت كرده‌اند و در كتاب اظهار الحقّ ، تأليف شيخ رحمت اللّه هندى ، صد دليل براى اثبات تحريف لفظى و معنوى در اين كتاب‌ها اقامه شده است » . آن‌گاه نويسندهء المنار برخى از دلايل اين تحريف را يادآور شده است . « 2 » شيخ جواد بلاغى كتابى ارزشمند و جامع را در اين موضوع تأليف كرده و آن را الرّحلة المدرسيّه ناميده كه چندين‌بار چاپ شده است .\r\nپيامبر صلّى اللّه عليه و آله يهوديان حجاز را بارها به پيروى از حقّ و تحريف نكردن سخن خدا\r\n\r\n\r\n","description":"","footnote":"\r\n( 1 ) . علماى مسلمان كتاب‌هاى بسيارى دربارهء اعجاز قرآن كريم تأليف كرده و انواع اين اعجاز را متذكر شده‌اند ، لكن وصفى را كه قرآن از روش و ماهيت يهود ارائه مىدهد ، ازجملهء اين اعجازها به شمار نياورده‌اند ، با اين‌كه اين اعجاز از ديگر اعجازهاى قرآن كمتر نيست .\r\n( 2 ) . ر ك : المنار ، ج 5 ، ص 141 ، چاپ 1328 ه . ق .\r\n","page_name":" 535 ","page_number":535},
  {"content":"\r\n\r\nدعوت كرد ؛ امّا آنان همچنان بر دشمنى پاى مىفشردند :  وَ يَقُولُونَ سَمِعْنا وَ عَصَيْنا وَ اسْمَعْ غَيْرَ مُسْمَعٍ . . . ؛  و مىگفتند : شنيديم و عصيان مىورزيم و بشنو و كاش ناشنوا گردى ؛ بدين معنا كه كسى سخن تو را گوش نمىدهد و از تو اطاعت نمىكند . البتّه اين رفتار ، از عناصر پليد و سرچشمه‌هاى تبهكارى هيچ تعجبى ندارد .\r\n وَ راعِنا لَيًّا بِأَلْسِنَتِهِمْ وَ طَعْناً فِي الدِّينِ .  مفسّران گفته‌اند : يهوديان به پيامبر صلّى اللّه عليه و آله گفتند :  « راعِنا »  درحالىكه آنها معناى ظاهرى اين واژه را ، كه عبارت از مراقبت و گوش دادن است ، قصد نداشتند ، بلكه از اين واژه ، معناى حماقت را اراده مىكردند و اين ، طعنه زدن به دين است . ما پيش‌تر در هنگام تفسير آيهء 104 سورهء بقره ، دربارهء لفظ  « راعِنا »  سخن گفتيم .\r\n وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ وَ أَقْوَمَ .  از آن‌جا كه اين سخن بهتر و به عدالت نزديك‌تر و سالم‌تر بود ، از آن اعراض كردند و آن را بر زبان نياوردند . فخر رازى در تفسير اين آيه گفته است : « معناى آيه آن است كه اگر آنها به جاى  « سَمِعْنا وَ عَصَيْنا » ،   « سَمِعْنا و أَطَعْنا »  مىگفتند بهتر بود ؛ زيرا آنان مىدانند كه تو راست مىگويى . و نيز به جاى  « وَ اسْمَعْ غَيْرَ مُسْمَعٍ »  تنها « و اسمع » و به جاى  « راعِنا » ،  « انظرنا » مىگفتند ؛ يعنى به ما مهلت بده تا سخنانت را بفهميم ؛ اگر آنها چنين مىگفتند ، در پيشگاه خدا ، برايشان بهتر و به عدالت و صواب نزديك‌تر بود .\r\n وَ لكِنْ لَعَنَهُمُ اللَّهُ بِكُفْرِهِمْ .  خدا به سبب كفر و مخالفتشان با حق و تعصّبشان به باطل ، آنان را لعنت كرد . لعنت خدا ، همان قهر و خشم اوست .  فَلا يُؤْمِنُونَ إِلَّا قَلِيلًا .  در طول تاريخ ، مردم از تمامى قبيله‌ها و پيروان ديگر اديان ، به اسلام گرويدند ، به جز يهود كه جز شمار اندكى از آنها ، نظير عبد اللّه بن سلام و برخى يارانش ، اسلام نياوردند ، بلكه با اسلام و مسلمانان جنگيدند و همچنان نيز با تمام وسايل و نيرنگ‌ها عليه اسلام توطئه مىكنند . اين عمل يهوديان بزرگ‌ترين دليل بر حقانيّت و صداقت اسلام است . جاى بسى شگفتى است كه رهبران و مبلّغان اسلامى\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nبراى اثبات عظمت و انسان‌دوستى اسلام به دشمنى يهود كه گفتند : « دست خدا بسته است » استدلال نكرده‌اند ؛ چراكه دشمنى آنان با اسلام و با هركسى كه كلمهء لا إله إلّا اللّه را بر زبان مىآورد بر هيچ‌كس پوشيده نيست .\r\n يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ .  ظاهر خطاب هم يهود و هم نصارا را دربر مىگيرد ؛ زيرا تمامى آنها از اهل كتابند . برخى گفته‌اند : به قرينهء سياق آيه ، خطاب تنها به يهود اختصاص دارد . مراد از  « بِما نَزَّلْنا »  قرآن كريم است ؛ زيرا قرآن ، تورات را آن‌گونه كه بر موسى نازل شده و انجيل را آن‌گونه كه بر عيسى نازل شده است ، تصديق مىكند .\r\nپيامبر صلّى اللّه عليه و آله يهود را به اين عنوان كه اسلام حقيقتى است از سوى خدا ، دعوت كرد و براى اثبات آن ، بارها و بارها دليل و بيّنه آورد ؛ لكن يهود را به حقّ و دلايل آن كارى نيست . آنها جز به سرمايه و سود آن ايمان ندارند . آنان سود نقد را نه در اسلام مىبينند و نه در تورات ، بلكه تنها آن را در احتكار ، ربا ، غارت ، غش ، نيرنگ ، فحشا ، قمار ، گسترش جنگ و فتنه و . . . مىيابند . ازاين‌رو ، آنان در اين زمينه‌ها ، گوى سبقت را از پيشينيان و آيندگان ربوده‌اند . پيامبر صلّى اللّه عليه و آله به خوبى اين نكته را مىدانست ؛ لكن براى اتمام حجّت ، آنها را به اسلام دعوت كرد ؛ زيرا  « وَ ما كُنَّا مُعَذِّبِينَ حَتَّى نَبْعَثَ رَسُولًا ؛  « 1 » ما هيچ قومى را عذاب نمىكنيم تا آن‌گاه كه برايشان پيامبرى بفرستيم » .\r\n مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها .  ما چهار نوع تفسير را دربارهء اين آيه مشاهده كرديم كه با يكديگر تضاد دارند . به نظر ما بهترين آنها تفسير شيخ محمّد عبده است و خلاصهء آن چنين است كه واژهء  « نَطْمِسَ »  كنايه از اين است كه خداوند ، راه آنان را به گونه‌اى بسته است كه نمىتوانند به اهداف خود برسند ؛ درست همانند كسانىكه هرگاه بخواهند به پيش روند ، به عقب برگردانيده مىشوند .\r\n أَوْ نَلْعَنَهُمْ كَما لَعَنَّا أَصْحابَ السَّبْتِ .  اصحاب سبت قومى از يهود است كه دين را\r\n\r\n\r\n","description":"","footnote":"\r\n( 1 ) . اسراء ( 17 ) آيهء 16 .\r\n","page_name":" 537 ","page_number":537},
  {"content":"\r\n\r\nتحريف و از حدود مقرّرات الهى تجاوز نمودند . در نتيجه ، خدا آنان را خوار كرد و از آنها پيش از آخرت در همين دنيا انتقام گرفت . ما ، دربارهء اين قوم در جلد اوّل به هنگام تفسير آيهء 65 سورهء بقره سخن گفتيم .\r\nدر اين آيه ، خداوند پسينيان اصحاب سبت را تهديد مىكند كه چنانچه از گمراهى و گمراه‌گرى و تحريف دست برندارند ، آنها را به‌سان پيشينيانشان خوار و ذليل خواهد كرد . در بسيارى از تفاسير ، از جمله در تفاسيرى چون : تفسير رازى ، مجمع البيان و بحر المحيط ، جمله‌اى را خواندم كه آن را عينا نقل مىكنم و آن اين‌كه ، « به نظر ما ، پيش از رسيدن قيامت ، بايد يهود از بين برود و يا مسخ شود » . خداوندا ! اى پروردگار جهانيان ! اين سخن را [ هرچه زودتر 
  ] تحقق بخش .\r\n وَ كانَ أَمْرُ اللَّهِ مَفْعُولًا .  حكم خدا برگشت ندارد و فرمان او را كه مىگويد :  « كُنْ فَيَكُونُ » ،  كسى نمىتواند نقض كند . خداوندا ! در اين امر كه موجب برترى دين تو و قدرتمند شدن حزب تو مىشود ، تعجيل فرما .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nشرك به خدا گناه نابخشودنى\r\n\r\n[ سوره النساء ( 4 ) : آيات 48 تا 50 
  ]\r\nإِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً ( 48 ) أَ لَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ اللَّهُ يُزَكِّي مَنْ يَشاءُ وَ لا يُظْلَمُونَ فَتِيلاً ( 49 ) انْظُرْ كَيْفَ يَفْتَرُونَ عَلَى اللَّهِ الْكَذِبَ وَ كَفى بِهِ إِثْماً مُبِيناً ( 50 )\r\nهرآينه خدا گناه كسانى را كه به او شرك آورند نمىآمرزد ؛ و گناهان ديگران را براى هركه بخواهد مىآمرزد . و هركه به خدا شرك آورد ، دروغى ساخته و گناهى بزرگ مرتكب شده است . ( 48 )\r\nآيا آنان را نديده‌اى كه خويشتن را پاك و بىعيب جلوه مىدهند ؟ آرى خداست كه هركه را خواهد از عيب پاك گرداند . و به هيچ‌كس حتّى به قدر رشته‌اى كه در شكاف هسته خرماست ستم نشود . ( 49 )\r\nبنگر كه چگونه به خدا دروغ مىبندند و همين دروغ ، گناهى آشكار را ، بسنده است . ( 50 )\r\n\r\nواژگان\r\nافترى فلان الكذب : فلانى دروغ را ساخت .\r\nفتيل : آن چيزى است كه در شكاف هسته خرما قرار دارد .\r\nنقير : نقطه‌اى است در پشت هسته .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nقطمير : پوستهء نازكى است بر روى هسته و هركدام از اين واژه‌ها ضرب‌المثلى است براى چيزى كه مقدار آن بسيار اندك باشد .\r\n\r\nاعراب\r\n « إِثْماً »  مفعول مطلق براى  « افْتَرى »  است ؛ زيرا « افتراء » به معناى گناه است . بنابراين ، جملهء مزبور به‌سان « جلست قعودا » است .  « فَتِيلًا »  صفت براى مفعول مطلق محذوف و تقدير « لا يظلمون ظلما مقدار فتيل » است .\r\nمؤلّف مجمع البيان گفته است :  « فَتِيلًا »  مفعول دوم است ؛ نظير « ظلمته حقّه » . [ به نظر نگارنده 
  ] اين نظريه اشتباه است ؛ زيرا معناى مثالى كه صاحب مجمع البيان آورده آن است كه ، بر خود حقّ ستم شده ، نه بر نظير آن . امّا معناى آيه چنين است كه ظلم نه بر نظير « فتيل » شده و نه بر خود « فتيل » [ بنابراين ، نمىتواند مفعول به باشد 
  ] .  « كَيْفَ »  در محلّ نصب و حال و عامل آن  « يَفْتَرُونَ »  است و جملهء  « يَفْتَرُونَ »  در محلّ نصب و مفعول  « انْظُرْ »  مىباشد . در  « كَفى بِهِ » ،  « باء » زايد است و « هاء » به « افتراء » كه مصدر مؤوّل از  « يَفْتَرُونَ »  است ، برمىگردد و تقدير آن « كفى الافتراء » است .  « إِثْماً »  تمييز و به معناى « من اثم » است .\r\n\r\nتفسير\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ .  پيش از پرداختن به تفسير آيه ، دو نكته را كه كاملا با آن ارتباط دارد ، به عنوان مقدمه بيان مىكنيم :\r\n1 . شرك بر دو گونه است : شرك در الوهيت ، همانند كسى كه به چند آفريننده و روزىدهنده اعتقاد دارد . شرك در طاعت ، همانند كسى كه به خداى يكتا اعتقاد دارد ؛ لكن در معصيت خالق از مخلوق اطاعت مىكند . كفر نيز بر دو گونه است : كفر در الوهيّت و انكار وجود خدا ؛ و كفر در طاعت ، به‌سان كسىكه به خداى يكتا اعتقاد\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nدارد ؛ لكن او را سبك مىشمارد و معصيت او را مىكند و از اين‌گونه است كفران نعمت و عدم سپاس از نعمت‌دهنده . مراد از شرك در آيه ، دو نوع اوّل از شرك و كفر است ؛ يعنى اعتقاد به تعدّد خدايان و ايمان نداشتن به هيچ‌چيز على الاطلاق .\r\n2 . هرگاه سخنى عامّ وارد شود كه حكمى را بر تعدادى از افراد صادر كند آن‌گاه سخن خاصّى وارد شود كه همان حكم را از برخى افرادى كه عام ، آنها را در بر مىگرفت ، بردارد و نيز هردو سخن از يك منبع باشد ، در اين‌صورت ، واجب است كه عام حمل بر خاص شود ؛ يعنى آنچه خاص بر آن دلالت دارد از تحت عام خارج گردد .\r\nبراى روشن شدن اين مطلب ، مثالى مىآوريم : خداوند فرموده است :  « وَ السَّارِقُ وَ السَّارِقَةُ فَاقْطَعُوا أَيْدِيَهُما » .  « 1 » آيه دلالت دارد كه هر دزدى دستش قطع مىشود ، حتّى اگر در دورانى باشد كه مردم گرفتار قحطى و گرسنگى هستند . پس از اين آيه ، حديث شريف وارد شده است كه مىگويد : « دست دزد ، در ايّام قحطى قطع نمىشود » .\r\nبنابراين ، لازم است كه ما آيهء سرقت را كه عام است به حديث « مجاعه » تقييد كنيم و در نتيجه ، حكم الهى اين‌گونه مىشود : واجب است دست هر دزدى قطع شود ، مگر در ايّام گرسنگى .\r\nپس از اين مقدمه ، سه آيه را با يكديگر ، مقايسه مىكنيم و در نتيجهء اين مقايسه ، معناى سخن خداوند : « هرآينه خدا گناه كسانى را كه به او شرك آورند نمىآمرزد » روشن مىشود .\r\nدر آيهء 53 سورهء زمر آمده است :  « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ ؛  بگو : اى بندگان من كه بر زيان خويش اسراف كرده‌ايد ! از رحمت خدا مأيوس مشويد ؛ زيرا خدا همهء گناهان را مىآمرزد . اوست آمرزنده و مهربان » . لفظ اين آيه عامّ و معنايش روشن است و آن اين‌كه خدا هرگناهى ، حتّى شرك را مىآمرزد . لكن لفظ آيهء  « إِنَّ اللَّهَ لا يَغْفِرُ أَنْ يُشْرَكَ بِهِ ؛ \r\n\r\n\r\n","description":"","footnote":"\r\n( 1 ) . مائده ( 5 ) آيهء 38 .\r\n","page_name":" 541 ","page_number":541},
  {"content":"\r\n\r\nهرآينه خدا گناه كسانى را كه به او شرك آورند نمىآمرزد » خاصّ و معناى آن نيز روشن است و آن اين‌كه خدا شرك را نمىآمرزد . بنابراين ، لازم است كه شخص مشرك از آيهء [ سورهء 
  ] زمر استثنا شود تا بتوان ميان اين دو آيه را جمع كرد . آن‌گاه آيهء سومى آمده كه مىگويد :  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى ؛  « 1 » هركس كه توبه كند و ايمان آورد و كارى شايسته كند و به راه هدايت بيفتد ، مىآمرزمش » . اين آيه ، فرد تايب را از تحت آيهء  « إِنَّ اللَّهَ لا يَغْفِرُ . . . »  خارج مىكند ؛ چنان‌كه مشرك را از تحت آيهء [ سورهء 
  ] زمر خارج كرد .\r\nبنابراين از مقايسهء آيات سه‌گانه و عطف بعضى از آنها بر بعضى ديگر ، اين معنا به دست مىآيد كه اگر كسى از شرك توبه كند خدا او را مىآمرزد ؛ زيرا توبه ، گناه او را مىپوشاند . و اگر كسى در حال شرك از دنيا برود ، راه نجات برايش نخواهد بود ؛ چرا كه او خود ، فرصت را از دست داده است و ديگر آن‌كه آمرزيدن او باعث تشويق ديگران به شرك و پيروى از غير حقّ و عدالت مىشود . و نيز آمرزيدن مشرك بدين معناست كه خدا به گناهكار بگويد : احسنت [ كار خوبى كردى ! 
  ] ، درحالىكه خدا بسيار برتر از اين است .\r\nممكن است بپرسيد : سخن خدا :  « وَ يَغْفِرُ ما دُونَ ذلِكَ لِمَنْ يَشاءُ »  دلالت بر آن دارد كه هرگناهى به جز شرك را كه انسان مرتكب شود ، رواست كه خدا پيش از توبه ببخشد ؛ زيرا بخشش گناه با توبه ، هم به نصّ كتاب و هم به نصّ سنّت ثابت شده است .\r\nبنابراين ، سخن خدا :  « وَ يَغْفِرُ . . . »  به مؤمن گناهكارى كه توبه نكرده است ، اختصاص دارد . به بيان ديگر ، آيه دلالت دارد كه آمرزش مؤمن گناهكار تنها به توبه منحصر نمىشود ، بلكه ممكن است خداوند گناه مؤمنان را بدون آن‌كه آنان توبه كنند ، بيامرزد ؟\r\nپاسخ : مسلمانان بر اين موضوع اتفاق‌نظر دارند كه هركس با توبه از دنيا برود خدا\r\n\r\n\r\n","description":"","footnote":"\r\n( 1 ) . طه ( 20 ) آيهء 82 .\r\n","page_name":" 542 ","page_number":542},
  {"content":"\r\n\r\nتوبهء او را مىپذيرد ؛ زيرا آيات قرآنى و احاديث نبوى بر آن دلالت دارند ؛ لكن آنان در مسلمانى كه پيش از توبه بميرد ، اختلاف‌نظر دارند :\r\nخوارج گفته‌اند : مسلمانى كه پيش از توبه از دنيا برود ، همانند كافر ، در آتش جاويدان خواهد بود ؛ خواه گناهش بزرگ باشد ، خواه كوچك .\r\nگروهى از مرجئه گفته‌اند : وى بدون آن‌كه مجازات شود در بهشت است ؛ زيرا به نظر آنها ، با وجود ايمان ، معصيت ضررى ندارد و با وجود كفر ، طاعت سودى نبخشد .\r\nشيعه و سنّى گفته‌اند : چنين مسلمانى در آتش جاويدان نمىماند و گناه او بستگى به مشيت خدا دارد ؛ اگر بخواهد او را مىبخشد و از همان لحظهء نخست وارد بهشت مىكند و اگر بخواهد وى را به مقدارى كه استحقاق دارد عذاب مىكند و آن‌گاه وارد بهشت مىكند .\r\nنظريهء ما نيز چندان اختلافى با سخن شيعه و اهل سنّت ندارد . و ما اين نظريه را بدين ترتيب بيان مىكنيم : خداوند ، آمرزش بيهوده و بدون حكمت را نمىخواهد و نيز حكمتى كه موجب آمرزيدن مىشود به توبه منحصر نمىشود ؛ زيرا گاهى شفاعت و يا چيزى ديگر است و هيچ ضرورتى هم ندارد كه ما اين حكمت را به تفصيل بدانيم ، بلكه همين‌قدر كافى است كه بدانيم خداوند حكيم است . بنابراين ، از نظر عقل ، هيچ مانعى ندارد كه خداوند گناه مؤمن را ببخشد ؛ هرچند وى توبه نكند . ما پيش‌تر در جلد اوّل در تفسير آيهء 81 سورهء بقره تحت عنوان « كسى كه مرتكب گناه كبيره مىشود » دراين‌باره سخن گفتيم .\r\n\r\nدليل توحيد و اقانيم سه‌گانه\r\n وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً .  هركه به خدا شرك آورد ، دروغى ساخته و گناهى بزرگ مرتكب شده است ؛ چراكه چنين شخصى به چيزى ايمان آورده كه محال است . يكى از دلايل وحدانيت خدا آن است كه اگر دو خدا وجود\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nداشته باشد ، يا يكى از آنها بر ادارهء جهان توانايى دارد ، يا ندارد . اگر توانايى داشته باشد ، وجود ديگرى بىفايده است و لزوم چيزى لازم مىآيد كه لازم نيست . اگر بر ادارهء جهان توانا نباشد ، شايستگى الوهيّت را ندارد ؛ زيرا از يك سو ناتوان است و از سوى ديگر وجودش فايده‌اى ندارد .\r\nبهترين دليل براى وحدانيت خدا ، همان است كه او خود بر وحدانيت ذات خود استدلال كرده است ، زيرا فرموده است :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ ؛  « 1 » يعنى اگر در آسمان و زمين ، خدايانى جز اللّه مىبود ، اين دو پابرجا نمىماندند و هر آن‌كس و هرآنچه در آنها بود ، تباه مىگرديد و هيچ كارى نظم و ترتيب نداشت ؛ بدين ترتيب كه اگر دو خدا در آسمان و زمين بودند ، بايد هردو توانا بودند و شأن توانا اين است كه چيزى را اراده كند كه ديگرى آن را نمىخواهد .\r\nبنابراين ، اگر يكى از آن دو ، آفرينش چيزى را اراده كند و ديگرى ضدّ آن را ، در اين صورت ، يا مقصود هردو حاصل مىشود كه در اين فرض ، اجتماع وجود و عدم لازم مىآيد و آن محال است . يا اين‌كه مراد يكى حاصل مىشود بدون ديگرى و در اين فرض لازم آيد كه آن ديگرى ناتوان و مغلوب باشد و بديهى است كه ناتوان خدا نمىباشد » .\r\nدر آيهء 91 سورهء مؤمنون آمده است :  « مَا اتَّخَذَ اللَّهُ مِنْ وَلَدٍ وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ سُبْحانَ اللَّهِ عَمَّا يَصِفُونَ ؛  خدا هيچ فرزندى ندارد و هيچ خدايى با او نيست . اگر چنين مىبود هرخدايى با آفريدگان خود به يك سو مىكشيد و بر يكديگر برترى مىجستند . خدا از آن‌گونه كه او را وصف مىكنند ، منزّه است » . از ضرب‌المثل‌هاى معروف است : « دو اسب در يك آخور بسته نمىشوند » .\r\nامير مؤمنان به فرزندش امام حسن عليه السّلام فرمود : « فرزندم ! اگر شريكى براى\r\n\r\n\r\n","description":"","footnote":"\r\n( 1 ) . انبيا ( 21 ) آيهء 22 .\r\n","page_name":" 544 ","page_number":544},
  {"content":"\r\n\r\nپروردگارت مىبود ، هرآينه پيامبرانش به سوى تو مىآمدند و تو نشانه‌هاى قدرت و سلطنت او را مىديدى و به كردارها و ويژگىهاى او آشنا مىشدى » .\r\nاين سؤال مطرح مىشود : آيا سخن كسانىكه مىگويند : « خدا يكى است ولى سه اقنوم دارد : پدر ، پسر و روح القدس » از باب توحيد است يا از باب تعدّد خدايان ؟\r\nپاسخ : اين موضوع بستگى به اين دارد كه آنان از « اقانيم » چه معنايى را اراده مىكنند .\r\nاگر مرادشان از « اقانيم » ، صفات خدا باشد به‌سان رحمان و رحيم ، سخن آنها از باب توحيد است و چنانچه مرادشان از اين واژه ، شخص باشد ، سخن آنان از باب تعدّد خدايان به شمار مىرود .\r\nسعيد خورى شرتونى در اقرب الموارد گفته است : « اقانيم جمع اقنوم و به معناى اصل و شخص است » . بنابراين ، قائل شدن به اقانيم سه‌گانه از باب تعدد خدايان است ، نه از باب توحيد . مؤيّد اين امر ، آن است كه لفظ « اب » و « ابن » اقتضاى تعدد و مغايرت در شخص و ذات را دارد . به علاوه ، عكس‌ها و مجسمه‌هايى كه از حضرت مريم عليها السّلام در عبادتگاه‌ها وجود دارد ، به روشنى حاكى از تعدد هستند ؛ زيرا وى در ميان دستان خويش كودكى را حمل مىكند كه سمبل حضرت مسيح عليه السّلام است .\r\n أَ لَمْ تَرَ إِلَى الَّذِينَ يُزَكُّونَ أَنْفُسَهُمْ .  مفسّران گفته‌اند : اين آيه دربارهء يهود نازل شده است . حال ، سبب نزول آيه ، غرور يهود باشد يا نباشد ، اين آيه عقايد و ادّعاهاى آنان را كه در دروغگويى و افترا نظير ندارند ، به درستى به تصوير مىكشد . از اين‌گونه است سخن يهودان كه مىگويند : « ما فرزندان و دوستان خداييم » و اين سخن آنان : « هرگز كسى ، جز يهود ، وارد بهشت نمىشود » و ديگر اين‌كه « ما ملت برگزيدهء خداييم » ؛ بدين معنا كه خدا تنها براى آنهاست و او تمامى مردم را بردهء آنان آفريده است . حتى به اين سخنان هم بسنده نكرده‌اند و جهل و غرور ، آنها را واداشته است تا چنين بگويند :\r\n« خدا نيازمند است و ما بىنياز هستيم » . بارى ، هيچ‌كس در دروغگويى ، دورويى و فريبكارى ، غنىتر و تواناتر از يهودان نيست . آنان در همين گذشتهء نزديك شايع و\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nمنتشر كردند و داد و فريادشان شرق و غرب را پر كرد كه اعراب خود را آمادهء حمله به يهود كرده‌اند . اين در حالى بود كه خود آنها و دولت‌هاى استعمارى پشتيبان آنها ، در نيرنگ و توطئه به سر مىبردند و عمليات ترور و حمله به اعراب را طرح‌ريزى مىكردند و پس از آن‌كه طرح را آماده كردند آن را به اجرا گذاشتند و دست به چنان ظلم و جنايتى زدند كه باعث شد مردم ، كارهاى هيتلر و چنگيز خان را فراموش كنند .\r\nآنچه گفته شد ، تصويرى كوچك از توهّم‌هاى يهود است كه ما آن را از باب مثال بيان كرديم و نه از باب اين‌كه اين توهّم‌ها را برشمرده باشيم . مگر مىتوان اوهام دروغين و رسوايىهاى جنايت‌بار اسرائيل را برشمرد ؟\r\nممكن است بپرسيد : اگر وضعيت اسرائيل اين‌سان است ، پس چگونه توانسته دولتى را تشكيل دهد كه تاكنون بيش از بيست سال از عمر او مىگذرد ؟\r\nپاسخ : دولت‌هاى استعمارگر به منظور حفظ منافع خود در شرق ، اسرائيل را به وجود آورده‌اند و يهود جز در حدّ نام ، دولتى ندارد . امّا علّت اين‌كه دولت اسرائيل تا كنون مانده ، اين است كه استعمارى كه همواره به او اكسيژن مىرساند ، باقى است . از آن‌جا كه استعمار ، هرچند زمان طول بكشد از بين‌رفتنى است ، اسرائيل نيز از بين خواهد رفت ؛ زيرا چيز ساخته شده با از بين رفتن سازندهء آن ، از بين مىرود .\r\nاگر بپرسيد : چگونه خداوند ، ستمگران كافر را بر بندگان موحّد خود مسلّط كرده است ؟ پاسخ آن را در بررسى عنوان « شكست پنجم ژوئن » در تفسير آيهء 138 سورهء آل عمران خواهيد يافت .\r\n بَلِ اللَّهُ يُزَكِّي مَنْ يَشاءُ  [ ؛ خدا هركس را كه بخواهد از عيب پاك مىكند 
  ] ، نه كسى را كه خود به نفع خود گواهى مىدهد . بديهى است كه خداوند ، تنها كسانى را پاك مىكند كه افعال آنها به پاكىشان شهادت دهد . هرچند آيه دربارهء يهود نازل شده است ، تمامى كسانى را كه خود را [ از گناه و عيب 
  ] پاك مىكنند ، دربر مىگيرد ؛ زيرا لفظ آن عام است و ميزان ، عموم لفظ است ، نه سبب نزول .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nتجربه ثابت كرده است كه هركس خود را از عيب پاك بداند ، اين عمل يا از نادانى و خودخواهى او ناشى مىشود و يا به سبب عيبى است كه دارد و مىخواهد آن را پنهان كند ؛ لكن با گواهى دادنى كه حتّى نزد خودش نيز پذيرفته نيست ؛ زيرا او خود ، دروغ بودن آن را مىداند .\r\n انْظُرْ كَيْفَ يَفْتَرُونَ عَلَى اللَّهِ الْكَذِبَ ؛  بنگر كه يهوديان چگونه با سخنان خود كه « ما ملّت برگزيدهء خداوند ، و فرزندان و دوستان خدا هستيم و . . . » به خدا دروغ مىبندند . آرى دروغگو ناكام است .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n\r\nايمان به جبت و طاغوت\r\n\r\n[ سوره النساء ( 4 ) : آيات 51 تا 52 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلاً ( 51 ) أُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً ( 52 )\r\nآيا آنان را كه نصيبى از كتاب برده‌اند ، نديده‌اى كه به جبت و طاغوت ايمان مىآورند و دربارهء كافران مىگويند كه راه اينان از راه مؤمنان به هدايت نزديك‌تر است ؟ ( 51 )\r\nاينان آن كسانند كه خدا لعنتشان كرده است ؛ و هركس را كه خدا لعنت كند براى او هيچ ياورى نيابى . ( 52 )\r\n\r\nواژگان\r\nالجبت : اين واژه چندين معنا دارد و در اين‌جا مراد از آن ، معبودى غير از خداست .\r\nطاغوت : مصدر و به معناى سركشى است ؛ همانند « رحموت » كه به معناى رحمت است .\r\n\r\nاعراب\r\n « سَبِيلًا »  تمييز و عامل آن  « أَهْدى »  است ؛ همانند « احسن منه قولا . »\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n\r\nتفسير\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ .  خداوند در آيات پيشين ، يهود را به گمراهى ، گمراه ساختن ديگران ، تحريف سخن و پاك دانستن خود از عيب و گناه ، آن هم به دروغ و افترا ، وصف كرد . آن‌گاه در اين آيه آنان را چنين توصيف مىكند : « به جبت و طاغوت ايمان مىآورند » ؛ يعنى به بت‌هايى كه قريش آنها را مىپرستند .\r\nاين سؤال مطرح مىشود : چگونه خداوند دربارهء يهود گفته است : « آنان به جبت و طاغوت ايمان مىآورند » با اين‌كه آنها به بت‌هاى قريش ايمان نداشتند ؟\r\nپاسخ : آرى ، يهوديان قلبا به بت‌هاى قريش ايمان نداشتند ؛ لكن از باب نفاق و به سبب تعصّب و دشمنى با محمّد صلّى اللّه عليه و آله و پيروانش ، بدان‌ها اعتراف مىكردند . آنان به بت‌پرستان مىگفتند : شما به راه هدايت نزديك‌تر از مسلمانان هستيد . هرچند براى يهود شايسته‌تر آن بود كه مسلمانان را بر ضدّ بت‌پرستان يارى كنند ؛ زيرا مسلمانان اهل كتاب بودند و بر خلاف بت‌پرستان ، تورات را قبول داشتند ؛ لكن يهود با حق مخالفت كردند و در كنار مشركان ايستادند . ازاين‌رو ، خدا آنان را به‌سان بت‌پرستان برشمرد : « آنان به جبت و طاغوت ايمان مىآورند » .\r\nبه اين ترتيب تفسير اين سخن خداوند را نيز درمىيابيم كه فرمود :  هؤُلاءِ أَهْدى مِنَ الَّذِينَ آمَنُوا سَبِيلًا ؛  يعنى يهوديان گفتند : راه مشركان از راه مؤمنان به هدايت نزديك‌تر است . پس پاسخ سؤال در خود آيه موجود است .\r\nبا اين بيان ، روشن شد كه  « هؤُلاءِ »  اشاره به بت‌پرستان است و نيز لام در  « لِلَّذِينَ كَفَرُوا »  براى بيان علت مىباشد ؛ بدين معنا كه يهوديان سخنان خود را به سبب خشنودى كافران ، كه همان مشركان قريش باشند ، مىگفتند و به گفته‌هاى خود اعتقاد نداشتند .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n أُولئِكَ الَّذِينَ لَعَنَهُمُ اللَّهُ .  مراد يهوديانى هستند كه دورو بودند و بت‌ها را به سبب تعصّب و دشمنى با مسلمانان ، تصديق كردند ؛ مسلمانانى كه پيامبران يهود ، نظير موسى ، داوود ، سليمان ، يحيى و زكريا را قبول داشتند .\r\n وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً .  كسى را كه خدا لعنت كند ، جز آمريكا ، هيچ ياورى ندارد . آمريكايى كه اسرائيل را مسلّح و در پنجم ژوئن از وى پشتيبانى كرد و در سازمان ملل متّحد شوراى امنيّت از وى دفاع نمود ؛ دفاعى كه هيچ عرب مخلص و مسلمان مخلص و با ايمانى ، هرچند زمان بگذرد ، آن را فراموش نخواهد كرد . ما علىرغم اين‌كه [ از دشمن 
  ] زخم خورده‌ايم ؛ امّا اعتقاد راسخ داريم كه تنها خداى يكتا ، يارىدهنده و قدرتمند است و نيز سرانجام از آن حقّ و عدالت است . بر جويندگان حق و عدالت است كه شتاب نكنند ، بلكه شكيبايى و مقاومت پيشه كنند و از سلاح دشمن ، هرچه باشد ، بيمى به خود راه ندهند و نيز از تجربه‌ها بهره گيرند .\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\nبه مردم سودى نمىرسانند\r\n\r\n[ سوره النساء ( 4 ) : آيات 53 تا 55 
  ]\r\nأَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً ( 53 ) أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً ( 54 ) فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً ( 55 )\r\nيا از پادشاهى نصيبى برده‌اند ؟ كه در اين‌صورت به قدر آن گودى كه بر پشت هستهء خرماست به مردم سودى نمىرسانند . ( 53 )\r\nيا بر مردم به خاطر نعمتى كه خدا از فضل خويش به آنان ارزانى داشته حسد مىبرند ؟ درحالىكه ما به خاندان ابراهيم كتاب و حكمت داديم و فرمان‌روايى بزرگ ارزانى داشتيم . ( 54 )\r\nبعضى بدان ايمان آوردند و بعضى از آن اعراض كردند . دوزخ ، آن آتش افروخته ، ايشان را بس . ( 55 )\r\n\r\nواژگان\r\nنقير : گودىاى كه در پشت هستهء خرما وجود دارد و از آن نخلهء خرما مىرويد .\r\n\r\nاعراب\r\n« ام » حرف عطف است و به دو معنا به كار مىرود : اول به معناى معادله ، همانند « أزيد عندك ام بكر ؟ ؛ كدام‌يك از زيد و بكر نزد توست ؟ » . اين قسم را متّصله نامند .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nدوم به معناى اضراب است كه معنا را از ماقبل خود سلب مىكند و به مابعدش مىدهد ؛ همانند « انّها لإبل أم شاة ؛ آن شتر است ، بلكه گوسفند است » . اين‌گونه را منقطعه نامند . « ام » در اين‌جا براى اضراب و به معناى « بل » مىباشد . « اذن » حرف جواب و جزاست و فعل مضارع را به سه شرط نصب مىدهد :\r\n1 . در آغاز كلام بيايد ؛\r\n2 . ميان « اذن » و فعل ، فاصله نباشد ( اگر قسم و لاى نافيه فاصله شود ، ضرر ندارد . ) ؛ 3 . فعل مضارع براى استقبال باشد ، نه براى حال .\r\nاگر پيش از « اذن » حرف عطف باشد ، هم اهمال در آن جايز است و هم اعمال .\r\n« اذن » در اين‌جا مهمل است ؛ زيرا پيش از آن ، حرف « فاء » واقع شده است و نيز جايز است كه عمل كند .  « سَعِيراً »  تمييز است .\r\n\r\nتفسير\r\nسخن همچنان دربارهء يهود است . خداوند آنها را در آيهء 44 به گمراهى و گمراه كردن ديگران وصف كرد ، در آيهء 45 به دشمنى با مؤمنان ، در آيهء 46 به تحريف سخنان ديگران ، در آيهء 49 به تبرئه خود از عيب و گناه ، در آيهء 50 به دروغ بستن و در آيهء 51 به كينه‌توزى و تعصّب و برترى دادن بت‌پرستان بر موحّدان به سبب فريبكارى و دورويى . آن‌گاه خداى سبحان ، يهوديان را در اين آيه به بخل توصيف كرده است :\r\n أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً ؛  يعنى يهود دولت و سلطنتى ندارد و اگر از آن بهره‌اى مىداشت ، تمامى خوبىها را به خود اختصاص مىداد و چيزى را به كسى ، هرچند به مقدار گودى كه در پشت هستهء خرما قرار دارد ، واگذار نمىكرد . و سخن خداى بزرگ و پيش‌گويى قرآن كريم ، راست است ؛ زيرا آنان همانند گذشته ، همچنان نمىتوانند نعمت خدا را در دست يكى از بندگانش ببينند و از هر راهى كه بتوانند آن را از دست وى مىگيرند . اگر بتوانند با نيرنگ و توطئه ، يا ربا و يا\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nفريفتن با دختران و زنانشان ، اين كار را مىكنند و اگر اندكى قدرت داشته باشند ، دست به چپاول و غارت مىزنند و جوى خون جارى مىسازند . به عنوان نمونه : از روزى كه يهوديان سرزمين فلسطين را به سال 1948 ميلادى غصب كردند ، پس از آن‌كه در بسيارى از مناطق اين سرزمين به كشتار زنان و كودكان دست زدند ، ساكنان آن را از خانه‌هايشان بيرون راندند . اسرائيل در سال 1967 با پشتيبانى استعمار به قسمت‌هاى ديگرى از كشورهاى عربى حمله برد و همان جنايات قبلى خود ، يعنى كشتار و آواره كردن را تكرار كرد . البتّه اين‌گونه جنايات در تاريخ و شيوهء يهوديان ، امرى شگفت‌آور نيست .\r\nروزگارى اعراب به سلطنت و قدرت رسيدند و سلطنت آنها صدها سال ادامه يافت و به شرق و غرب گسترش پيدا كرد و يهود از جملهء آنان به شمار مىرفت .\r\nعرب‌ها عدالت را ميان تمامى مردم برقرار و با يهوديان و پيروان ديگر اديان ، خوش‌رفتارى كردند تا آن‌جا كه برخى از دانشمندان باانصاف غرب ، نظير گوستاولوبون گفتند : « تاريخ ، كشورگشايى را كه بارحم‌تر از عرب باشد ، سراغ ندارد » . دانشمندان ديگر نيز همين شهادت را داده‌اند . البتّه اين موضوع هيچ‌گونه تعجبى ندارد ؛ زيرا همان‌طور كه ابن صيفى گفته است : « از هر ظرفى همان تراوش كند كه در آن است » .\r\nخوب است آنچه نويسندهء المنار در تفسير اين آيه در شصت سال پيش ، آن هنگام كه فلسطين تحت حكومت عثمانيان بود ، يادآور شده است ، نقل كنيم . عين سخن مؤلف المنار عينا چنين است :\r\n« حاصل معناى آيه ، آن است كه يهودىها افرادى بسيار بخيلند كه نمىخواهند كسى از آنان نفعى ببرد و اگر قدرتى به دست آورند ، مردم را از كمترين و ناچيزترين سود محروم مىسازند . بنابراين ، چگونه برايشان دشوار نباشد كه از ميان اعراب ، پيامبرى ظهور كند كه يهود تحت سلطهء اصحاب او باشند . اين خصلت همچنان در يهود وجود داشته است و امروز نيز همان را دارند . ازاين‌رو ، اگر آنها به هدفى كه براى\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nرسيدن به آن تلاش مىكنند ؛ يعنى تشكيل دولتى يهودى در فلسطين برسند ، مسلمانان و مسيحيان را بيرون خواهند كرد و هيچ حقّى براى آنان قائل نخواهند شد .\r\nشواهد زيادى در دست است كه يهوديان مىخواهند سرزمين مقدّس را تصرّف كنند و ديگران را از هرگونه درآمدى محروم سازند . آنها براى رسيدن به اين هدف ، ثروت زيادى را ذخيره كرده‌اند . ازاين‌رو ، بر عثمانيان واجب است كه به يهود مجال ندهند تا در فلسطين دست به چنين كارى بزنند و براى آنها زمينهء مالك شدن سرزمين فلسطين را آماده نسازند و نيز نگذارند كه آنان به‌طور گسترده به اين سرزمين مهاجرت كنند ؛ چراكه اين كار ، خطرى بزرگ در پيش دارد . . . » .\r\nسپس نويسندهء المنار گفته است :\r\n« آيه ، سلطنت يهود در فلسطين را نه نفى مىكند و نه اثبات ، بلكه آنچه را طبيعت آنان اقتضا مىكند كه در صورت سلطه يافتن ، در فلسطين و يا جاى ديگر عمل كنند ، بيان مىدارد » .\r\nآنچه گفته شد ، سخن يكى از علماى مسلمان است دربارهء تفسير آيهء  « أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً » ؛  سخنى كه چهل سال پيش از تشكيل كشور اسرائيل در فلسطين گفته است . اين سخن ، گواهى بر درستى نبوّت و رسالت حضرت محمد صلّى اللّه عليه و آله است ؛ چراكه از طريق وحى آسمانى در بيش از 1300 سال پيش ، خبر داده است كه اگر يهود حكومت تشكيل دهند ، جناياتى را كه در سال 1948 و سال 1967 مرتكب شدند ، از آنها صادر خواهد شد :  « أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ أُولئِكَ فِي ضَلالٍ مُبِينٍ ؛  « 1 » آيا كسى كه خدا دلش را بر روى اسلام گشود و او در پرتو نور پروردگارش جاى دارد ، [ همانند كسى است كه ايمان ندارد ؟ 
  ] پس واى بر سخت‌دلانى كه ياد خدا در دل‌هاشان راه ندارد كه در گمراهى آشكار هستند » .\r\n أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ .  يكى ديگر از صفات يهود ،\r\n\r\n\r\n","description":"","footnote":"\r\n( 1 ) . زمر ( 39 ) آيهء 22 .\r\n","page_name":" 554 ","page_number":554},
  {"content":"\r\n\r\nحسد است . مراد از ناس ، محمّد صلّى اللّه عليه و آله و پيروان اوست . يهود به آنان حسد ورزيدند ، به اين سبب كه خدا به آنها دين حقّ و حكومت در زمين را داده بود . هنگامى كه يهود نتوانستند اين نعمت را از مسلمانان بگيرند ، بر ضدّ آنها با مشركان هم‌پيمان شدند و سخنان دروغينى را عليه اسلام و پيامبر آن منتشر كردند و در نتيجه ، گرفتار سرنوشت بدى شدند و به سبب عملكردهاى زشت خود از حجاز طرد گرديدند .\r\n فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً .  مراد از كتاب ، زبور داوود و تورات موسى و مراد از حكمت ، نبوت و علم است . معناى آيه ، چنين است :\r\n« اى يهود ! چرا به حضرت محمّد صلّى اللّه عليه و آله و عرب‌ها براى نبوّت و حكومتى كه در زمين به آنها داده شده است ، حسد مىورزيد ، درحالىكه خداوند ، در قبل چنين نعمتى را به اسلاف محمّد صلّى اللّه عليه و آله نظير يوسف ، داوود و سليمان داده بود » .\r\n فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً .  مفسّران دراين‌باره اختلاف‌نظر دارند كه آيا ضمير در « به » به حضرت محمّد صلّى اللّه عليه و آله برمىگردد ، يا به ابراهيم و يا به كتاب ؟ نظريهء بهتر كه با معناى آيه سازگارى دارد و معتبر است ، اين است كه ضمير به هر پيامبرى كه خدا به او كتاب و حكمت داده باشد ، برمىگردد . هرچند لفظ « كل نبىّ » در آيه وجود ندارد ، از مجموع كلام و سياق آن ، چنين برمىآيد . درهرحال ، در معناى آيه در اين جهت اختلافى نيست كه اگر يهود و امثال آنان به حضرت محمّد صلّى اللّه عليه و آله ايمان نياورند ، تعجّبى ندارد ؛ زيرا به انبياى پيشين نيز گروهى ايمان آوردند و گروهى كافر شدند و شمار كافران ، بيشتر بود ؛ چنان‌كه خداى سبحان مىگويد :\r\n « . . . فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ ؛  « 1 » برخى از آنان هدايت‌يافتگان بودند و بسيارىشان نافرمانان » .\r\n « وَ كَفى بِجَهَنَّمَ سَعِيراً » ؛  يعنى براى كسى كه از حقّ روى مىگرداند ، جهنّم داغ و سوزان كافى است .\r\n\r\n\r\n","description":"","footnote":"\r\n( 1 ) . حديد ( 57 ) آيهء 26 .\r\n","page_name":" 555 ","page_number":555},
  {"content":"\r\n\r\n\r\nپوست ديگرشان دهيم\r\n\r\n[ سوره النساء ( 4 ) : آيات 56 تا 57 
  ]\r\nإِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً ( 56 ) وَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً لَهُمْ فِيها أَزْواجٌ مُطَهَّرَةٌ وَ نُدْخِلُهُمْ ظِلاًّ ظَلِيلاً ( 57 )\r\nآنان را كه به آيات ما كافر شدند ، به زودى به آتششان برسانيم . هرگاه پوست تنشان بپزد ، پوست ديگرشان دهيم ، تا عذاب خدا را بچشند . خدا پيروزمند و حكيم است . ( 56 )\r\nو آنان را كه ايمان آورده و كارهاى نيكو كرده‌اند به زودى به بهشت‌هايى كه نهرها در آن جارى است درآوريم ، تا ابد در آن‌جا خواهند بود .\r\nو در آن‌جا صاحب زنان پاك و بىعيب شوند و در سايه‌هاى پيوسته و خنك جايشان مىدهيم . ( 57 )\r\n\r\nواژگان\r\nنصليهم : بريان مىكنيم . گفته مىشود : « شاة مصلية » ؛ يعنى گوسفند بريان .\r\nنضج الثمر أو اللحم : ميوه يا گوشت رسيده و پخته شده است . مراد از « نضجت » در اين‌جا ، سوختن و متلاشى شدن است .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n\r\nاعراب\r\n « ناراً »  منصوب به نزع خافض و تقدير « نصليهم بالنّار » است و همانند آن است « ظلّا ظليلا » كه معنايش « ندخلهم فى ظلّ ظليل » است . « ظليل » صفت براى « ظلّ » مىباشد و از « ظلّ » مشتق شده و براى مبالغه در وصف است ؛ نظير « ليل أليل » و « داهيه دهياء » .  « كُلَّما »  بنابر ظرفيّت منصوب است ؛ زيرا « كل » به « ما » كه مصدريهء ظرفيه است ، اضافه شده و عامل آن  « بَدَّلْناهُمْ »  مىباشد .\r\n\r\nتفسير\r\n إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها .  اين آيه توضيحى براى سخن خدا در انتهاى آيهء پيشين است :  « وَ كَفى بِجَهَنَّمَ سَعِيراً » .  مراد از آيات در اين‌جا ، ضروريات دين همانند علم و قدرت خدا ، فرشتگان ، بهشت ، دوزخ و ساير چيزهايى است كه به اصول دين برمىگردد و نيز مثل وجوب نماز و روزه ، تحريم زنا و شراب و ديگر احكام فقهى و مسائل فرعى .\r\nترديدى نيست كه انكار وجود خدا كفر است ؛ امّا آيا تشكيك در وجود خدا نيز چنين است ؟ اين موضوع را در تفسير آيهء 115 سورهء آل عمران ، تحت عنوان : « حكم تارك اسلام » به تفصيل بحث كرديم .\r\nاين سؤال مطرح مىشود : شكى نيست كه خدا عادل است . بنابراين ، وقتى خدا پوستى را كه صاحبش در آن معصيت كرده ، بسوزاند ، اين پوست از بين رفته و متلاشى شده است . اگر پوستى ديگر را به جاى او بيافريند و عذاب كند ، اين عذاب براى پوستى است كه در آن نافرمانى خدا را نكرده است و اين بر خدا روا نيست ؟\r\nاز امام صادق عليه السّلام نقل شده كه آن حضرت به اين پرسش ، چنين جواب داده است :\r\nپوست همان پوست است و در عين حال ، آن پوست نيست . براى اين موضوع ، چنين\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nمثال زده است : خشتى را بشكنند تا به خاك تبديل شود ، آن‌گاه روى اين خاك آب بريزند و مجدّدا به خشت تبديل كنند . در اين‌صورت ، اين خشت ، در مادّهء خود ، همان خشت سابق است و در شكل خود ، غير آن است .\r\nبعيد نيست كه مراد از تبديل پوست ، دردناك بودن و شدت عذاب باشد . در هر صورت ، ما بايد به عدالت و قدرت خدا ايمان آوريم ؛ امّا لازم نيست كه جزئيات آن را بدانيم .\r\n لِيَذُوقُوا الْعَذابَ ؛  يعنى سببى كه باعث تبديل پوست مىشود ، احساس عذاب دايمى است . اين نوع از عذاب به منكر خدا و كسى كه شرك مىورزد و نيز كسى كه مردم از شرّ او در هراسند ، اختصاص دارد . و ما با شهادت و گواهى به « لا إله إلّا اللّه محمّد رسول اللّه » و دشمنى با هر شرور و ستمگر ، زندگى مىكنيم و مىميريم .\r\nگفته‌اند : از ميان كسانىكه وارد آتش مىشوند ، پنج نفر از آنان از جهنّم خارج نمىشوند : كسى كه ادّعاى خدايى كرده است ؛ نظير نمرود و فرعون ؛ كسى كه به كلى وجود خدا را انكار كرده است ؛ كسى كه براى خدا شريك قرار داده است ؛ منافق ؛ و كشنده نفس محرّمه .\r\nبديهى است كه از آشكارترين افراد منافق آنانند كه آتش جنگ‌ها را به نام حفظ صلح ، شعله‌ور مىسازند و ملّت‌ها را به نام حفظ آزادى ، به بردگى مىكشند و به نام بالا بردن سطح زندگى ، دارايىهاى مردم را به غارت مىبرند و بىپردگى و كارهاى زشت را به نام پيشرفت و تمدّن ، رواج مىدهند .\r\n وَ الَّذِينَ آمَنُوا وَ عَمِلُوا الصَّالِحاتِ . . . .  نظير اين آيه در تفسير آيهء 15 سورهء آل عمران گذشت . به علاوه ، معناى آن روشن است و نياز به تفسير ندارد .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n\r\nاداى امانت و عدالت در داورى\r\n\r\n[ سوره النساء ( 4 ) : آيات 58 تا 59 
  ]\r\nإِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ إِنَّ اللَّهَ كانَ سَمِيعاً بَصِيراً ( 58 ) يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلاً ( 59 )\r\nخدا به شما فرمان مىدهد كه امانت‌ها را به صاحبانشان بازگردانيد . و چون در ميان مردم به داورى نشينيد به عدل داورى كنيد . خدا شما را چه نيكو پند مىدهد . هرآينه او شنوا و بيناست . ( 58 )\r\nاى كسانىكه ايمان آورده‌ايد ! از خدا اطاعت كنيد و از رسول و اولوا الامر خويش فرمان بريد . و چون در امرى اختلاف كرديد - اگر به خدا و روز قيامت ايمان داريد - به خدا و پيامبر رجوع كنيد . در اين خير شماست و سرانجامى بهتر دارد . ( 59 )\r\n\r\nواژگان\r\nتأويل : مراد از تأويل در سخن خدا :  « وَ أَحْسَنُ تَأْوِيلًا » ،  سرانجام و عاقبت است و از « آل يؤول » به معناى رجع ( بازگشت ) گرفته شده است . برخى گفته‌اند : مراد از آن ، تفسير است .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n\r\nاعراب\r\nمصدر مؤوّل از  « أَنْ تُؤَدُّوا »  مجرور به باء محذوف ، و تقدير آن « يأمركم بتأدية الأمانة » است .  « وَ إِذا حَكَمْتُمْ »  عطف بر  « يَأْمُرُكُمْ »  و معنايش چنين است : « و يأمركم إذا حكمتم ان تحكموا بالعدل » .  « نِعِمَّا » ،  « نعم » فعل ماضى و به معناى مدح است و « ما » تمييز و در محلّ نصب و به معناى « شيئا » و نيز مفسّر ضمير مستتر در « نعم » است و در تقدير « نعم الشيء شيئا » مىباشد . مخصوص به مدح ، محذوف و خبر براى مبتداى محذوف است كه در تقدير « تأدية الأمانة و العدل في الحكومات » است . جمله  « يَعِظُكُمْ »  صفت براى « ما » و جمله « نعم » و مابعدش ، خبر  « إِنَّ »  است .  « ذلِكَ »  مبتدا و  « خَيْرٌ »  خبر  « وَ أَحْسَنُ »  عطف بر  « خَيْرٌ »  و  « تَأْوِيلًا »  تمييز است .\r\n\r\nتفسير\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها .  اين دو آيه ، وجوب اداى امانت ، عدالت در داورى و اطاعت از خدا ، رسول و اولواالامر را دربر دارد . در آيات و روايات متعدّدى ، بر حفظ امانت و برگرداندن آن به صاحبش ، خواه نيكوكار باشد خواه بدكار ، تأكيد شده است ؛ چراكه امانت ، حقّ او مىباشد به اين دليل كه او يك انسان است ، نه به اين دليل كه او نيكوكار و يا بدكار است . آيات قرآنى كه بر اين نكته ، دلالت دارند عبارتند از آيهء  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها ؛  خدا به شما دستور مىدهد كه امانت‌ها را به صاحبان آنها بازگردانيد » و آيهء  « يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ . . . ؛  « 1 » اى كسانىكه ايمان آورده‌ايد ! به خدا ، پيامبر و امانت‌هاى خود خيانت نكنيد » . امّا روايات عبارتند از : « كسى كه امانت ندارد ، ايمان ندارد . و كسى كه پيمان ندارد ، دين ندارد » . لكن تا آن‌جا كه مىدانيم ، در كتاب و\r\n\r\n\r\n","description":"","footnote":"\r\n( 1 ) . انفال ( 8 ) آيهء 27 .\r\n","page_name":" 560 ","page_number":560},
  {"content":"\r\n\r\nسنّت ، چيزى دربارهء تعريف امانت وارد نشده است .\r\nبه نظر ما ، امانت ، سپرده‌اى است از آن ديگرى نزد تو . بر توست كه آن را حفظ و نگه‌دارى كنى و در صورتى كه صاحب وديعه بخواهد آن را ، همان‌گونه كه هست ، به وى برگردانى . بنابراين ، اگر از برگرداندن امانت خوددارى كنى و يا آن را ناقص و معيوب بازگردانى ، به حكم كتاب و سنّت ، خيانتكار خواهى بود .\r\nالبتّه لازم نيست كه امانت ، چيزى قابل لمس ، نظير مال و كتاب باشد ، بلكه ممكن است راز ، اندرز و يا كارى باشد . همچنين لازم نيست كه صاحب امانت ، شخص حقيقى باشد ؛ زيرا صاحب امانت ، گاهى دين و يا علم است و حتى گاهى خودت صاحب امانت هستى . امانت دين و علم عبارت است از : علم به حلال و حرام خدا و علم به خير و شر . اين امانت در صورتى ادا مىشود كه به آنچه مىدانى عمل كنى . امّا امانت خودت نزد خودت آن است كه چيزى را براى خود برگزينى كه به نفع دنيا و آخرت تو باشد .\r\nبه بيانى ديگر ، امين كسى است كه تكليف خود را به‌طور كامل و بدون نقص بپردازد و تفاوت نمىكند كه اين تكليف را دين بر وى واجب كرده باشد ، يا علم ، يا وطن ، يا جامعه و يا چيزى ديگر . بنابراين ، امانت ذوق و سليقه نيست كه از اين غذا لذّت ببرد و از آن ديگرى لذّت نبرد . از اين زن خوشش بيايد و از آن ديگرى نيايد .\r\nهمچنين ، امانت خصوصيّتى نيست كه مانند خوش‌برخوردى ، دارندهء آن را محبوب مردم سازد ، بلكه امانت ريشهء زندگى و پايهء آن است كه بدون آن زندگى نظمى نخواهد داشت . به اين معنا ، امير مؤمنان على عليه السّلام اشاره كرده است : « الأمانات نظام الأمّة ؛ امانت‌ها نظام امّت است » « 1 » ؛ يعنى امور امّت ، سامان نمىيابد ، مگر اين‌كه هرانسانى آنچه را از او انتظار مىرود ، انجام دهد . و نيز آن حضرت فرمود :\r\n\r\n\r\n","description":"","footnote":"\r\n( 1 ) . در برخى نسخه‌هاى نهج البلاغه ، اين جمله چنين آمده است :\r\n« و الإمامة نظاما للأمّة ؛\r\nخداوند امامت را براى پايدارى نظام امت قرار داد » « م » .\r\n","page_name":" 561 ","page_number":561},
  {"content":"\r\n\r\n« كسى كه آشكار و نهان و كردار و گفتارش با يكديگر تضاد نداشته باشد ، امانت را ادا و عبادت را خالص كرده است . و كسى كه امانت را سبك بشمارد و دست به خيانت زند و خود و دينش را از گرو آن پاك نسازد ، در دنيا ذلّت را بر خود هموار كرده و در آخرت نيز خوارتر و ذليل‌تر خواهد بود . بزرگ‌ترين خيانت ، خيانت به امّت و بدترين تقلّب ، تقلّب به امّت است » . امام عليه السّلام در اين سخنان به رهبران خائن و آثار بد و خطر بزرگى كه آنان براى امّت اسلامى دارند ، اشاره مىكند .\r\nاز جمله دلايل عظمت امانت و قداست آن ، سخن فقهاست كه مىگويند : كسى كه عليه اسلام و مسلمانان اعلان جنگ كند و خون و مال آنها را مباح بداند ، آن هم تنها به اين دليل كه مسلمانان لا إله إلّا اللّه مىگويند ، چنين شخصى خون و مالش حلال است ؛ امّا خيانت به امانت او روا نيست .\r\nامام زين العابدين عليه السّلام فرمود : « اگر قاتل پدرم ، شمشيرى را كه با آن ، وى را كشته است به من امانت دهد ، به او خيانت نخواهم كرد » .\r\nمردى خدمت امام رضا عليه السّلام عرض كرد : مرد يهودى هزار درهم به من خيانت كرده و قسم خورده است ، آن‌گاه اموالى از وى به دست من افتاده است ، آيا مىتوانم از آن تقاص كنم ؟ امام فرمود : « اگر او به تو ستم كرده ، تو به او ستم مكن » . در روايت ديگر است : « اگر او به تو خيانت كرده است ، تو به وى خيانت مكن و خود را به آنچه بر او خرده گرفتى ، آلوده مساز » . رمز اين سخنان آن است كه امانت ، حقّ صاحب آن است به اين جهت كه وى يك انسان است ، نه به اين عنوان كه وى يك مسلمان است ، نه مشرك ، و يا پاك است ، نه آلوده . ما باز هم در تفسير آيهء 72 سورهء احزاب :  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ » ،  دربارهء امانت سخن خواهيم گفت .\r\n وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ .  پس از آن‌كه خداى سبحان برگرداندن امانت را واجب گردانيد ، عدالت در داورى ميان مردم را نيز واجب كرد ؛ زيرا كسى كه\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nدربارهء مردم انصاف نداشته باشد ، شايستگى داورى ميان آنها را نخواهد داشت .\r\nعدالت تنها به قاضى اختصاص ندارد ، بلكه والى را نيز دربر مىگيرد . والي عادل همان كسى است كه به تمام امور زندگى ، از قبيل بهداشت ، فرهنگ ، معيشت مردم و آزادى مىپردازد و آنها را براى همهء افراد جامعه فراهم مىسازد . پيش از هرچيز ، بر والى لازم است كه راه نفوذ طمعكاران را ، خواه بيگانه و خواه هم‌وطن ، ببندد تا مبادا بر مردم و مقدّرات آنان مسلّط شوند ؛ زيرا حوادثى كه ما از سر گذرانده‌ايم ثابت كرده است كه سرچشمه تمام مصيبت‌ها و شكست‌هايى كه متوجّه ما شده ، آن است كه يك عدّه افراد دزد و بىلياقت ، مراكز قدرت و پست‌هاى حساس را [ در كشورهاى اسلامى 
  ] اشغال كرده‌اند .\r\nعدالت قاضى عبارت از اين است كه ، ميان دو متخاصم در هرچيزى به‌طور برابر رفتار كند و حق هرصاحب حقّى را ، با صرف‌نظر از دين و عقيده ، دوستى و دشمنى و عظمت و حقارت او بدهد . تاريخ ، شريعتى را سراغ ندارد كه به اندازهء اسلام به اين موضوع اهمّيت دهد و بر آن تأكيد كند . پيامبر اسلام صلّى اللّه عليه و آله فرمود : « كسى كه منصب قضاوت به او داده شود ، بدون كارد ذبح شده است » . اين سخن ، بيانگر آن است كه وظيفهء قاضى ، دشوارترين و دقيق‌ترين وظيفه‌هاست ؛ زيرا قاضى - در صورتى كه حق ، مخالف ميل او باشد - بايد با نفس خود مبارزه كند . همچنين پيامبر فرمود :\r\n« قاضى بر سه نوع است : دو قاضى در آتش و يك قاضى در بهشت است : آن قاضى كه در بهشت است ، مردى است كه حق را بداند و بدان حكم كند . امّا آن دو قاضى كه در آتشند عبارتند از : مردى كه از روى جهل در ميان مردم قضاوت مىكند و مردى كه حق را مىداند و بر خلاف آن حكم مىكند » . به‌طور متواتر از امير المؤمنين عليه السّلام نقل شده است كه آن حضرت با مرد نصرانى كه دربارهء مالكيت زرهى با وى مخاصمه داشت به منظور داورى ، نزد قاضى خود ، شريح نشست .\r\n إِنَّ اللَّهَ نِعِمَّا يَعِظُكُمْ بِهِ .  مراد از وعظ در اين‌جا ، امر به اداى امانت است . لفظ\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n« نعم » در آيه اشاره بدان دارد كه خدا به چيزى فرمان نمىدهد ، مگر آن‌كه خير و صلاح بندگانش در آن چيز باشد .\r\n\r\nاولوا الأمر كيانند ؟\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ .  در اين‌كه مراد از اولوا الامر چه كسانى هستند و چه ويژگىهايى دارند ، سخن بسيار گفته شده و جدال‌هاى فراوانى درگرفته است ؛ چنان‌كه مدعيان حكومت براى اطاعت ديگران از آنان و يا حداقل سكوت در مقابل آنها ، به اين آيه تمسك كرده‌اند . همچنين برخى از فقها با استدلال به اين آيه ، منابع و اصول شريعت را منحصر در چهار امر دانسته‌اند :\r\nكتاب خدا ، زيرا خداى متعال مىگويد :  « أَطِيعُوا اللَّهَ » ؛  سنّت پيامبر صلّى اللّه عليه و آله ، زيرا خدا مىگويد :  « وَ أَطِيعُوا الرَّسُولَ » ؛  اجماع ، زيرا خدا مىگويد :  « وَ أُولِي الْأَمْرِ مِنْكُمْ »  و قياس ، زيرا خدا مىگويد :  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ ؛  چراكه به گمان اين گروه ، معناى آيه آن است كه هرچه را درباره آن نصّى از كتاب و سنت وجود ندارد ، بر مانند آن‌كه داراى نصّ از كتاب و سنّت است ، قياس كنيد . در اين‌باره در آينده سخن خواهيم گفت . در اين‌كه كتاب و سنّت دو اصل اساسى براى قانونگذارىاند ، اختلافى نيست ؛ امّا دربارهء حجّيت اجماع و قياس و اين‌كه آيا آيه بر حجّيت آنها دلالت دارد يا نه ، اختلاف‌نظر وجود دارد . اينك جهاتى را كه آيه در برگيرندهء آنهاست و نيز اقوالى را كه دربارهء آيه وجود دارد به ترتيب ذيل بيان مىداريم :\r\n1 . حتى دو نفر از مسلمانان در اين جهت اختلاف ندارند كه اطاعت خدا و رسول ، تنها از طريق عمل به كتاب خدا و سنّت پيامبر او حاصل مىشود و اين دو ، وسيله‌اى براى بيان يك چيز است :  « مَنْ يُطِعِ الرَّسُولَ فَقَدْ أَطاعَ اللَّهَ . . . ؛  « 1 » كسى كه پيامبر را اطاعت\r\n\r\n\r\n","description":"","footnote":"\r\n( 1 ) . نساء ( 4 ) آيهء 80 .\r\n","page_name":" 564 ","page_number":564},
  {"content":"\r\n\r\nكند ، خدا را اطاعت كرده است » .  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا ؛  « 1 » هر چه را پيامبر براى شما آورده است ، بگيريد و از هرچه شما را نهى كرده است ، خوددارى كنيد » .   « وَ ما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى ؛   « 2 » او از روى هوس سخن نمىگويد . نيست اين سخن ، جز آنچه به دو وحى مىشود » . ازاين‌رو ، تمام مسلمانان وحدت‌نظر دارند كه هرچيزى كه به پيامبر صلّى اللّه عليه و آله نسبت داده مىشود [ اگر 
  ] با يكى از اصول و احكام قرآنى تضاد داشته باشد ، بايد آن را مردود دانست .\r\nممكن است بپرسيد : چرا لفظ اطاعت در هنگام ذكر رسول تكرار شده ، ولى در هنگام ذكر اولى الامر تكرار نشده است ؟\r\nپاسخ : لفظ اطاعت بدين سبب تكرار شده كه توجّه دهد اطاعت پيامبر صلّى اللّه عليه و آله ذاتا همانند اطاعت خدا يك اصل است و از همين جهت ، سخن هركدام از آن‌دو ، يكى از منابع شريعت به شمار مىرود . امّا اطاعت اولوا الامر چنين نيست ؛ چراكه اطاعت از اولوا الامر فرعى بر اطاعت خدا و رسول است ؛ زيرا اولوا الامر كسانى هستند كه از پيامبر روايت مىكنند .\r\n2 . لفظ « منكم » به روشنى دلالت دارد كه حاكم مسلمانان بايد از خود آنان باشد و مطلقا جايز نيست كه از غير آنان باشد . مؤيد اين مطلب ، سخن خداست :  « وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا ؛  « 3 » خدا هرگز به زيان مسلمانان براى كافران راهى نگشوده است » .\r\n3 . مسلمانان اتفاق‌نظر دارند كه اولوا الامر بايد مسلمان باشند ؛ لكن اختلاف كرده‌اند كه مراد از اولوا الامر كيانند ؟ برخى مىگويند : مراد ، خلفاى راشدين است .\r\nبرخى مىگويند : مراد ، فرماندهان ارتش است . برخى گفته‌اند : مراد ، علماى دين است .\r\nشيخ محمد عبده گفته است : اولوا الامر اميران ، حاكمان ، علما ، فرماندهان ارتش و\r\n\r\n\r\n","description":"","footnote":"\r\n( 1 ) . حشر ( 59 ) آيهء 7 .\r\n( 2 ) . نجم ( 53 ) آيات 3 - 4 .\r\n( 3 ) . نساء ( 4 ) آيهء 141 .\r\n","page_name":" 565 ","page_number":565},
  {"content":"\r\n\r\nساير رهبرانى هستند كه مردم براى رفع نيازمندىها و تأمين منافع خود ، به آنها مراجعه مىكنند . بنابراين ، هرگاه اين افراد دربارهء امرى اتّفاق كنند ، اطاعت آنها بر ديگران واجب است . البتّه مشروط به اين‌كه آنان امين باشند و با فرمان خدا و سنّت رسول خدا مخالفت نكنند و نيز در بحث و گفتگويشان دربارهء اين امر و در اتّفاق كردنشان بر آن ، مختار باشند .\r\nشيعهء اماميه گفته‌اند : خداوند اطاعت اولوا الامر را بدون هرگونه قيدى بر اطاعت رسول با « واو » عطف كرده است و كلمهء « واو » مشاركت در حكم را اقتضا دارد و معناى اين آن است كه اطاعت اولوا الامر ، همان اطاعت رسول و امر آنها ، امر اوست .\r\nترديدى نيست كه اين مرتبت و الا ، تنها از آن كسى خواهد بود كه شايستگى اين اطاعت را داشته باشد و اين شايستگى را جز معصوم كسى ندارد ؛ چراكه تنها عصمت است كه اطاعت معصوم و اطاعت پيامبر صلّى اللّه عليه و آله را در يك رديف قرار مىدهد . فخر رازى ، آشكارا به انديشهء عصمت اعتراف كرده و گفته است : اولوا الامرى كه اطاعت از آنان واجب است بايد معصوم باشند . همه مىدانند كه فخر رازى از بزرگان علما و مفسّران و فلاسفهء اهل سنّت است . او عينا چنين گفته است :\r\n« بدان‌كه سخن خدا : « اولى الامر » از نظر ما دلالت دارد كه اجماع امّت حجّت است ؛ زيرا خداوند به‌طور قطع در اين آيه دستور داده است كه از اولوا الامر اطاعت كنيد و كسى كه خداوند به اطاعت از وى دستور دهد بايد معصوم از خطا باشد ؛ زيرا اگر معصوم از خطا نباشد ، ممكن است خطا كند ، درحالىكه خدا به پيروى از او دستور داده است و اين ، امر به فعل خطاست ، با اين‌كه مىدانيم پيروى از خطاكار ، روا نيست .\r\nبنابراين ، بايد مقصود از اولوا الامر ذكر شده در آيه معصوم باشد .\r\nاين سخن فخر رازى ، همان چيزى است كه شيعه در تفسير اين آيه گفته است .\r\nاختلاف ميان آنان و اهل سنّت ، در تطبيق و تعيين معصوم است . اهل سنّت مىگويند :\r\nامّت معصومند و امّت را به اهل حلّ و عقد تفسير كرده‌اند و بسيارى از آنان گفته‌اند :\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nبرخى از اهل حلّ و عقد كافىاند . شيعه مىگويد : مراد از اولوا الامر ، اهل بيت عليهم السّلام مىباشند ؛ چه تنها آنان معصوم و پاك از هرگونه آلودگىاند . بر اين اساس ، انديشهء عصمت تنها به شيعه اختصاص ندارد ، بلكه اهل سنّت نيز همانند شيعه بدان معتقدند و اختلاف آنان در تطبيق و تعيين معصوم است . ازاين‌رو ، كسانىكه به سبب اعتقاد به عصمت ، شيعه را مورد حمله قرار مىدهند ، جز تعصّب و گسترش روح تفرقه و اختلاف ، هيچ توجيهى ندارند .\r\nشيعه بر اثبات عصمت اهل بيت عليهم السّلام چنين استدلال مىكند كه عصمت موهبتى الهى است كه خداوند برخى از بندگانش را بدان اختصاص مىدهد و محال است كه انسان - هرقدر كوشش و تلاش كند - عصمت را از طريق اكتساب به دست آورد ؛ چنان‌كه صفات ديگر را نظير عدالت و ايمان و . . . از اين طريق به دست مىآورد .\r\nبنابراين ، شناخت عصمت تنها از طريق وحى امكان‌پذير است . هم از كتاب و هم از سنّت ، بر اثبات عصمت اهل بيت عليهم السّلام نصّ وجود دارد . از جمله ، اين آيه است :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً » .  « 1 »\r\nاز جمله نصوصى كه بر عصمت اهل بيت عليهم السّلام دلالت دارد ، سخن پيامبر اكرم صلّى اللّه عليه و آله است كه فرمود : « كسى كه مرا اطاعت كند ، خدا را اطاعت كرده و كسى كه از من نافرمانى كند خدا را معصيت كرده است . كسى كه على را اطاعت كند ، مرا اطاعت كرده است و كسى كه از على نافرمانى كند ، مرا معصيت كرده است » . اين روايت را « حاكم » در كتاب مستدرك روايت كرده و گفته است : اين ، حديث صحيحى است و « ذهبى » نيز آن را در تلخيص مستدرك « تصحيح » كرده است . و نيز در همين كتاب آمده است :\r\nپيامبر صلّى اللّه عليه و آله فرمود : « على با قرآن و قرآن با على است و اين دو ، هرگز از يكديگر جدا نمىشوند تا اين‌كه در كنار حوض بر من وارد شوند » . ترمذى در مسند خود ، حاكم در مستدرك خود و ابن حجر در صواعق خود از پيامبر اعظم صلّى اللّه عليه و آله نقل كرده‌اند كه آن\r\n\r\n\r\n","description":"","footnote":"\r\n( 1 ) . احزاب ( 33 ) آيهء 33 .\r\n","page_name":" 567 ","page_number":567},
  {"content":"\r\n\r\nحضرت فرمود : « پروردگارا ! حقّ را با على بگردان ؛ هرگونه كه او گردش كند » .\r\nهمچنين امام ابن حنبل ، ترمذى ، حاكم و ابن حجر روايت كرده‌اند كه پيامبر صلّى اللّه عليه و آله فرمود : « من در ميان شما دو چيز سنگين و باارزش را باقى گذاشتم ، مادام كه به آنها تمسّك جوييد هرگز پس از من گمراه نخواهيد شد : كتاب خدا و عترت من ، اهل بيت من » . و نيز مشهور است كه پيامبر صلّى اللّه عليه و آله فرمود : « مثل اهل بيت من در ميان شما مثل كشتى نوح است ؛ هركه بر آن سوار شد نجات پيدا كرد » .\r\nده‌ها حديث ديگر نيز دراين‌باره نقل شده كه تمامى آنها در كتب و صحاح اهل سنّت ثبت گرديده و در منابع آنان به چشم مىخورد . علماى شيعه اين احاديث را جمع‌آورى كرده و تأليفات ويژه‌اى در قديم و جديد درباره آنها داشته‌اند . به عنوان مثال : برخى از كتاب‌هاى قديم عبارتند از : كتاب الشافى از شريف مرتضى ، تلخيص اين كتاب از شيخ طوسى و نهج الحق از علّامه حلّى ، امّا برخى از كتاب‌هاى جديد عبارتند از : جلد سوم اعيان الشيعه از سيد محسن امين ، دلائل الصّدق از شيخ مظفّر و المراجعات از شرف الدّين .\r\nبه‌طور كلى شيعه و سنّى هردو به « عصمت » به عنوان يك اصل اعتقاد دارند . « 1 »\r\nهمچنين شيعه و بسيارى از اهل سنّت اتفاق‌نظر دارند كه « اولى الامر » كه در آيه ذكر شده ، بايد معصوم باشند و نيز اتفاق‌نظر دارند كه دليل بر عصمت اولى الامر آن است كه خدا اطاعت آنان را واجب گردانيده ؛ چنان‌كه اطاعت خدا و رسول را واجب كرده است . لكن شيعه و سنّى دربارهء اين‌كه از اولى الامر معصوم ، چه كسانى اراده شده ، اختلاف دارند : آيا مراد از آنان ، اهل حلّ و عقد مىباشند و يا اهل بيت عليهم السّلام ؟\r\n\r\n\r\n","description":"","footnote":"\r\n( 1 ) . انديشهء عصمت تنها به شيعه و سنى اختصاص ندارد ؛ زيرا به عنوان مثال : مسيحيان به عصمت پاپ ، كمونيست‌ها به عصمت ماركس و لنين ، چينىها به عصمت مائوتسه تونگ ، اخوان المسلمين به عصمت حسن البنّا ، پان عربيست‌هاى سورى به عصمت آنتوان سعاده و نيز هر گروهى به عصمت رئيس ، مؤسس و بنيانگذار اصول خود اعتقاد دارند . ما در هنگام تفسير آيهء 124 سورهء بقره ، تحت عنوان « امامت و انديشهء عصمت » در جلد اوّل اين كتاب به تفصيل سخن گفتيم .\r\n","page_name":" 568 ","page_number":568},
  {"content":"\r\n\r\nاهل سنّت مىگويند : مراد از اولوا الامر ، اهل حلّ و عقد است . شيعه مىگويند : آنان ، اهل بيت هستند ؛ زيرا عصمت ، موهبتى خداوندى است كه جز از طريق نص [ تصريح در آيه يا روايت 
  ] از سوى خدا و رسول شناخته نمىشود . و نص از سوى خدا و رسول تنها دربارهء عصمت اهل بيت عليهم السّلام رسيده است . بنابراين ، مراد از اولوا الامر در آيه ، اهل بيت است ، نه ديگران و به بيانى ديگر ، اولوا الامر در آيه ، همان معصومان هستند ؛ زيرا اطاعت آنان واجب است و هركس اطاعتش واجب باشد ، معصوم است . به علاوه ، عصمت اهل بيت به نص ثابت شده ، نه عصمت ديگران و هركس كه عصمت او ثابت شده ، واجب الاطاعه است . بنابراين ، نتيجه قطعى آن است كه مراد از اولوا الامر ، اهل بيت عليهم السّلام است و نيز اهل بيت اولوا الامر هستند ، نه ديگران . اين آيه نظير اين سخن است كه گوينده‌اى به شما مىگويد : به اندرزدهندهء امين گوش فرابده و اندرزدهنده امين غير از زيد كسى نيست . پس نتيجه اين مىشود : تنها به اندرز زيد گوش فرابده .\r\nاز جمله دلايل شيعه بر عدم جواز رجوع در مسائل دينى به اهل حلّ و عقد ، آيهء 186 سورهء اعراف است :  « . . . وَ لكِنَّ أَكْثَرَ النَّاسِ لا يَعْلَمُونَ ؛  ولى بيشتر مردم نمىدانند » و آيهء 103 سورهء مائده :  « . . . وَ أَكْثَرُهُمْ لا يَعْقِلُونَ ؛  بيشتر آنان نمىانديشند » و آيهء 78 زخرف :\r\n « وَ لكِنَّ أَكْثَرَكُمْ لِلْحَقِّ كارِهُونَ ؛  بسيارى از شما حق را خوش نداريد » . معناى اين آيات آن است كه حقّ از طريق مردم ، خواه كم باشند خواه زياد ، شناخته نمىشود ، بلكه مردم ، حق را مىتوانند از كتاب خدا و سنّت پيامبر و حكم ضرورى عقل ، كه حتى دو نفر دربارهء آن اختلاف نداشته باشند ، بشناسند .\r\nدر اين‌جا به مطلبى به‌طور حاشيه اشاره مىكنم : اين سخنان را در حالى مىنويسم كه ماه مارس سال 1968 ميلادى است و انتخابات پارلمانى لبنان جريان دارد . اكثر مردم به پاى صندوق‌هاى رأى مىروند تا كانديدايى را به عنوان نماينده انتخاب كنند كه قيمت رأى را از ديگران ، بيشتر مىپردازد و يا به هواداران خود وعده مىدهد كه\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nخواسته‌هاى آنان را برآورده مىسازد . درود بر آن كسى كه [ منظور حضرت على عليه السّلام است 
  ] برخى از انتخابات را چنين توصيف كرد : مردى به سبب كينه‌اى كه به كانديدايى دارد از كانديداى ديگرى هوادارى مىكند . شخصى به جهت خويشاوندى از كانديدايى طرفدارى مىكند و كارهاى زشتى از اين قبيل كه نمىتوان آنها را نام برد .\r\nهمچنين وى به مناسبت ديگرى فرمود : « افراد بىاراده‌اى كه دنبال هرصدايى مىروند و با وزيدن هربادى به اين سو و آن سو حركت مىكنند ، آنان نه از نور دانش بهره‌اى دارند و نه به جايگاه محكمى پناه مىبرند » .\r\n\r\nقياس\r\n فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ .  پيش‌تر گفتيم كه آيهء  « أَطِيعُوا اللَّهَ وَ أَطِيعُوا الرَّسُولَ » ،  بالاتّفاق دلالت دارد كه تمسّك به كتاب و سنّت واجب است و نيز سخن خداى تعالى :  « وَ أُولِي الْأَمْرِ مِنْكُمْ »  از ديدگاه شيعه بر وجوب اطاعت از اهل بيت عليهم السّلام دلالت دارد و از ديدگاه اكثر اهل سنّت بر وجوب اطاعت از اهل حلّ و عقد . اكنون دربارهء اين سخن خدا :  « فَإِنْ تَنازَعْتُمْ فِي شَيْءٍ . . . »  سخن مىگوييم كه آيا بر وجوب عمل به قياس دلالت دارد و يا از آن بيگانه است ؟ پيش از پاسخ به اين پرسش ، به طرح اين سؤال مىپردازيم :\r\nچرا خداوند در هنگام نزاع ، رجوع به خدا و رسول را واجب قرار داده ، نه رجوع به اولوا الامر را ، با اين‌كه اطاعت از هر سه را واجب كرده است ؟\r\nپاسخ : به اين دليل كه نزاع ، گاهى در تعيين خود اولوا الامر واقع مىشود ؛ چنان‌كه اين نزاع عملا واقع شده است ؛ زيرا اهل سنّت مىگويند : اولوا الامر ، اهل حلّ و عقد هستند و شيعه مىگويد : اولوا الامر ، اهل بيت عليهم السّلام مىباشند . بنابراين ، در اين نزاع واجب است كه به كتاب خدا و سنّت رسول رجوع شود و بر همين اساس است كه شيعه براى اثبات مدّعاى خود ، مبنى بر اين‌كه مراد از اولوا الامر اهل بيت عليهم السّلام هستند ، به آيهء تطهير و\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nحديث ثقلين استدلال كرده است .\r\nاكنون به اين موضوع بازمىگرديم كه آيه بر وجوب عمل به قياس دلالت دارد يا نه ؟ قياس عبارت از اين است كه حكم واقعه‌اى كه در مورد آن ، نصّ وارد شده ، به واقعه‌اى ديگر تسرّى داده شود كه دربارهء آن از سوى شارع ، نصّى وارد نشده است ؛ به اين دليل كه هردو واقعه در علّتى كه فقيه آن را از پيش خود استنباط مىكند ، مشاركت دارند . به عنوان مثال : شارع گفته است : جدّهء مادرى ارث مىبرد ؛ لكن دربارهء جدّهء پدرى چيزى نگفته است . پس ما به جدّهء پدرى نيز ارث بدهيم ، از باب اين‌كه قياس كنيم به جدّهء مادرى ؛ زيرا هردو ، جدّه به شمار مىروند .\r\nاهل سنّت گفته‌اند : آيهء  « فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ »  بر صحّت عمل به قياس دلالت دارد ؛ زيرا معناى اين آيه ، آن است كه در آنچه نزاع مىكنيد به واقعه‌اى رجوع كنيد كه خدا حكم آن را بيان كرده است و بايد مراد ، آن باشد كه به واقعه‌اى رجوع كنيد كه همانند واقعهء مورد نزاع است .\r\nشيعه مىگويد : آيه به قياس ربطى ندارد و تنها بر اين موضوع دلالت دارد كه در مسائل دينىاى كه فقها در مورد آنها اختلاف‌نظر پيدا مىكنند ، به كتاب و سنّت بايد رجوع كرد . سخنان امامان عليهم السّلام نيز تحت سنّت داخلند ؛ زيرا سخنان آنان رواياتى از جدّشان رسول خدا صلّى اللّه عليه و آله است . روش شيعه در واقعه‌اى كه دربارهء آن نصّى وارد نشده آن است كه بايد به حكم ضرورى و قطعى عقل ، كه حتّى دو نفر در مورد آن اختلاف ندارند ، مراجعه كرد ؛ از قبيل قبح عقاب بلابيان ، و مقدمهء واجب ، واجب است . قياس از اين باب نيست ؛ زيرا نتايج آن ظنّى است و ظنّ و گمان موجب بىنيازى از حقّ نمىشود . « 1 »\r\nاز دلايل شيعه بر بطلان قياس آن است كه قياس برخى از امور فرعى به برخى\r\n\r\n\r\n","description":"","footnote":"\r\n( 1 ) . البتّه رجوع به حكم عقل ، روش علماى شيعه در دوران كنونى است ؛ امّا در نامهء على عليه السّلام به مالك اشتر آمده است :\r\nمراد از ردّ به سوى خدا ، عمل به نصّ صريحى است كه در كتاب خدا وجود دارد و مراد از ردّ به سوى رسول صلّى اللّه عليه و آله ، عمل به سنّت او مىباشد ؛ سنّتى كه تمام مسلمانان در صدور آن از وى اتفاق‌نظر داشته باشند .\r\n","page_name":" 571 ","page_number":571},
  {"content":"\r\n\r\nديگر صحيح است ؛ زيرا اسباب و علل اين امور در دست عرف است ؛ امّا در احكام دينى قياس صحيح نيست ؛ چراكه شريعت ميان امور مختلف جمع كرده است ؛ چنان‌كه در موجبات وضو ملاحظه مىكنيم كه هم خواب ، ناقض وضو است و هم ادرار . همچنين امور مشترك را از يكديگر جدا ساخته است ؛ زيرا قطع دست كسى را كه يك درهم بدزدد ، واجب قرار داده ؛ لكن در مورد كسى كه صدها هزار درهم را غصب مىكند ، اين حكم را واجب نكرده است [ در صورتى كه شرايط ويژهء شرعى را دارا نباشد 
  ] .\r\n إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ .  نويسندهء مجمع البيان گفته است : « چه‌قدر روشن و آشكار است تفسير اين آيه » و من مىگويم : « چه‌قدر زيبا و لطيف است اين تفسير » .\r\n ذلِكَ خَيْرٌ وَ أَحْسَنُ تَأْوِيلًا ؛  يعنى اطاعت خدا و رسول و ارجاع حكم مورد اختلاف به كتاب و سنّت ، فرجام پسنديده‌ترى خواهد داشت . اين معنا در صورتى صحيح است كه ما « تأويل » را به « مآل » تفسير كنيم ؛ لكن برخى گفته‌اند : مراد از تأويل ، تفسير است . در اين‌صورت ، معناى آيه چنين مىشود : تفسير خدا و رسول دربارهء واقعه مورد اختلاف شما ، از تفسير خودتان بهتر است . در هرصورت ، لفظ تأويل احتمال هردو معنا را مىدهد .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n\r\nمىخواهند بت را حكم قرار دهند\r\n\r\n[ سوره النساء ( 4 ) : آيات 60 تا 63 
  ]\r\nأَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ وَ يُرِيدُ الشَّيْطانُ أَنْ يُضِلَّهُمْ ضَلالاً بَعِيداً ( 60 ) وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً ( 61 ) فَكَيْفَ إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ ثُمَّ جاؤُكَ يَحْلِفُونَ بِاللَّهِ إِنْ أَرَدْنا إِلاَّ إِحْساناً وَ تَوْفِيقاً ( 62 ) أُولئِكَ الَّذِينَ يَعْلَمُ اللَّهُ ما فِي قُلُوبِهِمْ فَأَعْرِضْ عَنْهُمْ وَ عِظْهُمْ وَ قُلْ لَهُمْ فِي أَنْفُسِهِمْ قَوْلاً بَلِيغاً ( 63 )\r\nآيا آنان را نمىبينى كه مىپندارند كه به آنچه بر تو نازل شده و آنچه پيش از تو نازل شده است ايمان آورده‌اند ؛ ولى مىخواهند كه طاغوت را حكم قرار دهند ، درحالىكه به آنان گفته‌اند كه آن را انكار كنند . شيطان مىخواهد گمراهشان سازد و از حقّ دور گرداند . ( 60 )\r\nو چون ايشان را گويند كه به آنچه خدا نازل كرده و به پيامبرش روى آريد ، منافقان را مىبينى كه سخت از تو روىگردان مىشوند . ( 61 )\r\nپس چگونه است كه چون به پاداش كارهايى كه مرتكب شده‌اند ، مصيبتى به آنها رسد ، نزد تو مىآيند و به خدا سوگند مىخورند كه ما جز احسان و موافقت ، قصد ديگرى نداشته‌ايم ؟ ( 62 )\r\nخداوند از دل‌هايشان آگاه است . از آنان اعراض كن و اندرزشان بده به چنان سخنى كه در وجودشان كارگر افتد . ( 63 )\r\n\r\n","description":"","footnote":"","page_name":" 573 ","page_number":573},
  {"content":"\r\n\r\n\r\nواژگان\r\nزعم : اين واژه ، در اصل لغت به معناى سخن است ؛ خواه حقّ باشد ، خواه باطل ، امّا بيشتر در گمان و اعتقاد باطل و يا مشكوك به كار رفته است . اين واژه در قرآن ، تنها به معناى دروغ و باطل به كار رفته است . به معناى باطل در اين سخن خداوند متعال :\r\n « هذا لِلَّهِ بِزَعْمِهِمْ »  « 1 » و به معناى دروغ همانند اين سخن خدا :  « زَعَمَ الَّذِينَ كَفَرُوا أَنْ لَنْ يُبْعَثُوا » .  « 2 »\r\nطاغوت : مصدر و متضمّن معناى مبالغه است و مراد از آن در اين‌جا باطل‌گراست .\r\nصدود : اعراض كردن .\r\n\r\nاعراب\r\n « فَكَيْفَ »  در محل رفع و خبر براى مبتداى محذوف است و تقدير « كيف صنيعهم اذا اصابتهم مصيبة » مىباشد . جمله  « يُرِيدُونَ »  حال است و همانند آن است جمله  « وَ قَدْ أُمِرُوا »  و جمله  « يَحْلِفُونَ » .  امّا جمله  « إِنْ أَرَدْنا إِلَّا إِحْساناً »  جواب قسم است  « فِي أَنْفُسِهِمْ »  متعلّق به « بليغ » و به معناى « قل لهم قولا يؤثّر فى نفوسهم » مىباشد .\r\n\r\nتفسير\r\n أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ .   « أَ لَمْ تَرَ »  به صيغه استفهام ، خطاب به پيامبر صلّى اللّه عليه و آله است . مراد از اين خطاب ، اظهار شگفتى از وضعيت منافقان است كه كفر را پنهان و اسلام و ايمان به كتاب‌هاى آسمانى را آشكار مىكنند . شگفتى از آن روست كه\r\n\r\n\r\n","description":"","footnote":"\r\n( 1 ) . انعام ( 6 ) آيهء 136 .\r\n( 2 ) . تغابن ( 64 ) آيهء 7 .\r\n","page_name":" 574 ","page_number":574},
  {"content":"\r\n\r\nمنافقان ، خود ، خويشتن را تكذيب مىكنند ؛ زيرا داورى اهل حقّ را انكار و به اهل باطل رجوع مىنمايند ، با اين‌كه اسلام به آنان دستور مىدهد از گمراهان و طرفداران باطل اعراض كنند ، لكن واقعيّت بر دروغ و نفاق چيره مىشود و ادّعاى منافقان را باطل مىسازد .\r\nنويسندهء مجمع البيان گفته است : يك يهودى و يك منافق از مسلمانان با يكديگر نزاع كردند . مرد يهودى گفت : تو را نزد محمّد صلّى اللّه عليه و آله مىبرم تا ميان ما داورى كند ؛ زيرا او مىدانست كه محمّد صلّى اللّه عليه و آله رشوه نمىگيرد و در قضاوت ، ستم نمىكند .\r\nمنافق گفت : ميان من و تو كعب الاشراف - يهودى - داورى كند ؛ زيرا او مىدانست كه كعب الاشراف ، رشوه مىگيرد و در قضاوت ستم مىكند .\r\nعلىرغم اين‌كه مىدانيم بيشتر مفسران قرآن به اسباب نزول مطمئن نيستند و از خود حادثه ، سبب نزول را برداشت مىكنند ؛ لكن نمونه‌اى را نمىيابيم كه معناى آيه را بيشتر از حادثه‌اى كه نويسندهء مجمع آن را يادآور شده است ، بيان كند . منافق ، داورى پيامبر صلّى اللّه عليه و آله را ردّ كرد ؛ زيرا او به محمّد صلّى اللّه عليه و آله و دين او كافر بود ؛ امّا يهودى به يهوديّت ايمان داشت . باوجوداين وى قضاوت يهودى را ردّ كرد و خواستار قضاوت محمّد صلّى اللّه عليه و آله شد ، علىرغم اين‌كه محمّد صلّى اللّه عليه و آله و دين وى را قبول نداشت . راز اين كار ، سودى بود كه آن يهودى از قضاوت محمّد صلّى اللّه عليه و آله مىبرد . اين پديده تنها به يهود اختصاص ندارد . لذا هركسى كه از دين و يا قانونى ، خير و منفعتى به دست آورد ، نمىتوان به او و دينش اعتماد كرد ، مگر پس از آن‌كه آزمايش شود ؛ زيرا افراد بسيارى هستند كه ثروت هنگفتى را به دست مىآورند ، تنها به اين علّت كه مردم به ايمان آنان اعتماد مىكنند ، درحالىكه چه‌بسا اين افراد از مصاديق آيه 11 سوره حج باشند :\r\n « وَ مِنَ النَّاسِ مَنْ يَعْبُدُ اللَّهَ عَلى حَرْفٍ فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ . . . ؛  از ميان مردم كسى است كه خدا را با ترديد مىپرستد . اگر خيرى به دو رسد دلش بدان آرام گيرد و اگر آزمايشى پيش آيد رخ\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nبرتابد . در دنيا و آخرت زيان بيند و آن زيانى آشكار است » .\r\nامام على عليه السّلام فرمود : « ستايش پس از آزمايش است » . فرزند او ، امام حسين عليه السّلام فرمود : « مردم بنده دنيا هستند و دين مزمزهء زبان آنهاست ، تا هنگامى دين دارند ، كه زندگىشان داير باشد و هنگامى كه به دشوارىها آزمايش شوند ، شمار دين‌داران اندك خواهد بود » . پيامبر بزرگوار صلّى اللّه عليه و آله در هنگام شادمانى مىگفت : « الحمد للّه المنعم المفضل » و در هنگام سختى مىگفت : « الحمد للّه على كلّ حال » . اين سخن اشاره بدان دارد كه او به خدا ايمان دارد و به مقدّرات او خشنود است ، حتّى در حالت گرفتارى و سختى ؛ همانند فرزند شايسته‌اى كه حتّى در هنگامى كه پدرش او را براى تأديب ، تنبيه مىكند ، همچنان بر صميميت و دوستى با پدر خود باقى است .\r\nامام على عليه السّلام گفت : « اگر با همين شمشيرم بينى مؤمن را ببرم كه مرا دشمن دارد ، دشمنى نخواهد داشت » . فرزند او ، امام زين العابدين عليه السّلام در هنگامى كه گرفتار سختى مىشد ، مىفرمود : « اى خداى من ! كدام‌يك از دو حالت براى شكر تو سزاوارتر است ؟ كدام‌يك از دو وقت براى سپاس تو شايسته‌تر است ؟ آيا وقت سلامت كه تو آن را گوارايم ساختى ؟ و يا وقت بيمارى كه مرا بدان مىآزمايى ؟ خداوندا ! با بيرون بردن از اين بيمارى ، عفو خود را شامل حالم گردان و با رهايى از اين گرفتارى ، گشايش عطا كن » .\r\n وَ يُرِيدُ الشَّيْطانُ أَنْ يُضِلَّهُمْ ضَلالًا بَعِيداً .  اين آيه دليلى آشكار بر آن است كه شرّ از سوى شيطان است ، نه از سوى رحمان و هر انديشه‌اى كه تو را به شرّ ( بدى ) وادارد ، شيطان ناميده مىشود . خداى متعال گفته است :   « الَّذِي يُوَسْوِسُ فِي صُدُورِ النَّاسِ . مِنَ الْجِنَّةِ وَ النَّاسِ ؛   آن‌كه در دل‌هاى مردم وسوسه مىكند ، خواه از جنّيان باشد يا از آدميان » . در حديث است : « وقتى كه شيطان به تو گويد : چه‌قدر نمازت زياد است ، به او بگو : غفلتم بيشتر است و هرگاه بگويد : كارهاى نيك تو بسيار است . بگو : گناهانم زيادتر است و هرگاه بگويد : چه‌قدر زيادند كسانىكه به تو ستم مىكنند . بگو : كسانى\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nكه من به آنها ستم كردم ، بيشترند » . بديهى است كه نفس انسان ، اين تصور را براى انسان به وجود مىآورد كه او نيكوكار ، عابد و مظلوم است و فريب اين اباطيل را جز فردى نادان و خودخواه نمىخورد .\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ رَأَيْتَ الْمُنافِقِينَ يَصُدُّونَ عَنْكَ صُدُوداً .  و چون ايشان را گويند كه به آنچه خدا نازل كرده و به پيامبرش روى آريد ، منافقان را مىبينى كه سخت از تو روىگردان مىشوند ؛ زيرا به خدا و رسول او ايمان ندارند ، و چيزى مايهء آرامش آنان نيست جز دنياى نقد و زودگذر كه از هرراهى برايشان فراهم شود .\r\n فَكَيْفَ إِذا أَصابَتْهُمْ مُصِيبَةٌ بِما قَدَّمَتْ أَيْدِيهِمْ .  بزرگ‌ترين مصيبت براى منافقان آن است كه ماهيت آنان ، آشكار شود و در انظار عموم رسوا گردند ؛ زيرا در اين صورت مردم به خيانت ، نيرنگ ، دروغ ، مكر ، فريب ، ترس و پستى آنها پى مىبرند .\r\n ثُمَّ جاؤُكَ يَحْلِفُونَ بِاللَّهِ إِنْ أَرَدْنا إِلَّا إِحْساناً وَ تَوْفِيقاً .  منافقان با فروتنى و چاپلوسى نزد رسول خدا صلّى اللّه عليه و آله مىآيند و عذرهايى مىآورند ؛ امّا خدا و رسول او و مردم مىدانند كه آنان دروغ مىگويند و ايمانشان را سپر و پناهى براى حفظ خود از ذلّت و مجازات ، قرار مىدهند .\r\n فَأَعْرِضْ عَنْهُمْ ؛  يعنى به كار منافقان ، بىاعتنا باش و عذر آنان را مپذير ؛ زيرا منافقان از پذيرش تو در رسيدن به اهداف شوم خود ، سوء استفاده مىكنند . آنان را مجازات نيز نكن ؛ زيرا منافقان ، هرچند به صورت ظاهر ، عذر جسته‌اند .\r\n وَ عِظْهُمْ وَ قُلْ لَهُمْ فِي أَنْفُسِهِمْ قَوْلًا بَلِيغاً .  پيامبر صلّى اللّه عليه و آله منافقان را به گونه‌اى به تقواى خدا دستور مىداد كه آنان احساس كنند اشتباه كرده‌اند و بايد از طريق توبه و زارى در صدد پاك كردن خود برآيند . اين ، اصلى اسلامى است كه در مجازات هر مجرمى شتاب نمىكند و او را از عفو و بخشايش نااميد نمىسازد ، بلكه تمامى راه‌هاى اصلاح او را مىآزمايد [ چنان‌كه خداوند به حضرت موسى دستور مىدهد 
  ] :  « اذْهَبا إِلى فِرْعَوْنَ \r\n\r\n","description":"","footnote":"","page_name":" 577 ","page_number":577},
  {"content":"\r\n\r\n  إِنَّهُ طَغى . فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى ؛   « 1 » به سوى فرعون برويد كه او طغيان كرده است . با او به نرمى سخن گوييد ، شايد پند گيرد ، يا بترسد » . امام امير مؤمنان عليه السّلام فرمود : « فقيه كامل كسى است كه مردم را از رحمت خدا نااميد نكند و از مكر خدا ايمن نسازد » و سرچشمهء اين حكمت و پند ، سخن خداوند است :  « قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ . . . ؛  « 2 » بگو : اى بندگان من كه بر خود ستم كرده‌ايد ! از رحمت خدا نااميد نشويد » .\r\n\r\n\r\n","description":"","footnote":"\r\n( 1 ) . طه ( 20 ) آيهء 44 .\r\n( 2 ) . زمر ( 39 ) آيهء 53 .\r\n","page_name":" 578 ","page_number":578},
  {"content":"\r\n\r\n\r\nلزوم پيروى از پيامبران\r\n\r\n[ سوره النساء ( 4 ) : آيات 64 تا 70 
  ]\r\nوَ ما أَرْسَلْنا مِنْ رَسُولٍ إِلاَّ لِيُطاعَ بِإِذْنِ اللَّهِ وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً ( 64 ) فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً ( 65 ) وَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوهُ إِلاَّ قَلِيلٌ مِنْهُمْ وَ لَوْ أَنَّهُمْ فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً ( 66 ) وَ إِذاً لَآتَيْناهُمْ مِنْ لَدُنَّا أَجْراً عَظِيماً ( 67 ) وَ لَهَدَيْناهُمْ صِراطاً مُسْتَقِيماً ( 68 )\r\nوَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً ( 69 ) ذلِكَ الْفَضْلُ مِنَ اللَّهِ وَ كَفى بِاللَّهِ عَلِيماً ( 70 )\r\nهيچ پيامبرى را نفرستاديم ، جز آن‌كه ديگران به امر خدا بايد مطيع فرمان او شوند . و اگر به هنگامى كه گناهى مرتكب شدند نزد تو آمده بودند و از خدا آمرزش خواسته بودند و پيامبر برايشان آمرزش خواسته بود ، خدا را توبه‌پذير و مهربان مىيافتند . ( 64 )\r\nنه ، سوگند به پروردگارت كه ايمان نياوردند ، مگر آن‌كه در نزاعى كه ميان آنهاست تو را داور قرار دهند و از حكمى كه تو مىدهى هيچ ناخشنود نشوند و سراسر تسليم آن گردند . ( 65 )\r\nو اگر به آنان فرمان داده بوديم كه خود را بكشيد يا از خانه‌هايتان بيرون رويد ، جز اندكى از آنان فرمان\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nنمىبردند و حال آن‌كه اگر اندرزى را كه به آنان داده شده است كار مىبستند برايشان بهتر و بر اساسى استوارتر بود . ( 66 )\r\nو آن‌گاه از جانب خود به آنان مزدى بزرگ مىداديم . ( 67 )\r\nو آنان را به راه راست هدايت مىكرديم . ( 68 )\r\nو هركه از خدا و پيامبرش اطاعت كند ، همراه با كسانى خواهد بود كه خدا انعامشان داده است ، چون انبيا و صدّيقان و شهيدان و صالحان . و اينان چه نيكو رفيقانند . ( 69 )\r\nاين فضيلتى است از جانب خدا و دانستن خداوند كافى است . ( 70 )\r\n\r\nواژگان\r\nشجر : معناى اين واژه معروف است و « شجر الأمر بين القوم و تشاجروا » ؛ يعنى نزاع و بگومگو كردند . اين واژه از پيچيده شدن و فرو رفتن شاخه‌هاى درخت در يكديگر ، گرفته شده است .\r\nحرج : تنگى .\r\nتثبيت : تقويت و ثابت و استوار كردن چيزى .\r\nصدّيقين : جمع « صدّيق » به معناى مبالغه در صدق و تداوم آن است .\r\n\r\nاعراب\r\n « مِنْ رَسُولٍ » ،  « من » زايده است و آن را پس از نفى در مثل اين آيه ، براى تأكيد بر عموم و فراگيرى مىآورند . « لام » در  « لِيُطاعَ »  « لام كى » و علت است . مصدر مؤوّل از « ان » مقدّره و فعل مجرور به لام ، متعلّق به  « أَرْسَلْنا »  و در حكم مفعول لأجله است .\r\nجملهء  « جاؤُكَ »  خبر براى  « أَنَّهُمْ » ،  و مصدر مؤوّل از « أنّ » و اسم و خبر آن ، فاعل براى فعل محذوف است و تقدير « لو حصل مجيئهم » مىباشد .\r\n « فَلا »  در  « فَلا وَ رَبِّكَ »  براى نفى ماسبق است ؛ يعنى امر آن‌سان كه آنان پنداشته‌اند ، نيست . سپس قسم به صورت جملهء مستأنفه آورده شده است .  « يُحَكِّمُوكَ » ،  منصوب به\r\n\r\n","description":"","footnote":"","page_name":" 580 ","page_number":580},
  {"content":"\r\n\r\n« ان » مقدّره پس از  « حَتَّى »  است .  « ثُمَّ لا يَجِدُوا »  عطف بر فعل مقدّر است ؛ يعنى « فتقضى ثمّ لا يجدوا » .  « أَنِ اقْتُلُوا » :  « ان » تفسيركننده و به معناى « اى » است .  « قَلِيلٌ »  به رفع ، بدل براى ضمير  « فَعَلُوهُ »  است . نيز جايز است كه بنابر استثنا ، منصوب باشد .\r\n « تَثْبِيتاً »  تميز است . دربارهء اعراب  « إِذاً »  در آيهء 53 همين سوره ، سخن گفته شد .\r\n « رَفِيقاً »  تميز و به معناى « من رفيق » است . نيز ممكن است حال باشد ؛ يعنى در حال مرافقت .  « كَفى بِاللَّهِ » :  « باء » زايده ، واژهء « اللّه » فاعل و  « عَلِيماً »  تميز است .\r\n\r\nتفسير\r\n وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ .  مراد از اذن خدا فرمان اوست . ممكن است بپرسيد : اين خبر به منزلهء توضيح واضح است ؛ زيرا نسبت رسول به اللّه ، خود نشان‌دهندهء آن است كه خدا رسول را فرستاده ، تا اطاعت شود ، و گرنه نسبت معنايى نداشت . بنابراين ، مراد از اين بيان و خبر ، چيست ؟\r\nپاسخ : هدف ، اتمام حجّت بر منافقانى است كه پيامبر را نافرمانى كردند و داورى او را نپذيرفتند ؛ بدين ترتيب كه خداوند در اين آيه براى منافقان و ديگران بيان داشته است كه نافرمانى پيامبر صلّى اللّه عليه و آله ، تنها نافرمانى خود او نيست بلكه معصيت خداست ؛ چرا كه خداوند امور را جز برطبق سنّت‌هاى متعارف انجام نمىدهد و از جملهء اين سنّت‌ها آن است كه احكام خود را از طريق پيامبرى از ميان بندگانش به آنان مىرساند .\r\nازاين‌رو ، اگر كسى در اين احكام با پيامبر ، مخالفت و دشمنى كند ، با خدا دشمنى كرده است و سخن خدا :  « بِإِذْنِ اللَّهِ »  اشاره به اين نكته دارد . نتيجه سخن آن‌كه منافقان و هر كسى كه خدا را نافرمانى كند ، سزاوار مجازات خواهند بود ؛ زيرا خدا را معصيت كرده و با او به مخالفت برخواسته‌اند .\r\n وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً .  آنان به خود ستم كردند ؛ زيرا بر اثر ارتكاب گناهان ، خود را در معرض\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nعذاب و هلاكت قرار دادند . همچنين آنها به خدا نيز ستم كردند ؛ زيرا از حدود او تجاوز كرده و از اوامر او سرپيچى نمودند و نيز به پيامبر صلّى اللّه عليه و آله ستم كردند ؛ چراكه داورى او را رد كردند و داورى طاغوت را پذيرفتند و بر خلاف آنچه در درونشان مىگذشت ، ظاهر خود را به او مىنمودند .\r\nباوجوداين ، خدا در توبه را براى آنان باز گذاشت . آنها جز اين‌كه به توبه پناه برند و طلب آمرزش كنند ، چاره‌اى ندارند . اگر توبه كردند ، خدا آنها را مشمول رحمت خود قرار مىدهد و اگر خوددارى كردند ، غير از خدا ، دوست و ياورى نخواهند داشت .\r\nاين سؤال پيش مىآيد : اين سخن خدا :  « اسْتَغْفَرَ لَهُمُ الرَّسُولُ »  با اصل اسلامى كه انديشهء وجود واسطه‌ها ميان خدا و مردم را مردود مىشمارد ، در تضاد است ؟\r\nپاسخ : درست است كه ميان خدا و بندگانش واسطه‌اى وجود ندارد ؛ لكن اين مطلب ، تنها در امورى است كه به حقوق خدا و تجاوز به آن مربوط مىشود ؛ امّا اگر به حقوق مردم تجاوز شود ، كار در دست خودشان است و بايد از خود آنان درخواست گذشت كرد ، نه از ديگران . بنابراين ، از آن‌جا كه منافقان ، پيامبر صلّى اللّه عليه و آله را اذيّت و در حقّ او تجاوز كرده بودند ، بايد نزد او اظهار ندامت و از خود او درخواست گذشت مىكردند و به هركس كه خلاف آنچه در دل دارى بگويى ، در حقّ او ستم كرده‌اى ، حتى اگر بدانى فلان شخص گمان دارد كه صفتى نيكو در تو وجود دارد ، درحالىكه تو آن صفت را ندارى و او براساس همان صفت با تو رفتار كرد و تو را امين قرار داد و تو نيز خود را به تجاهل زدى و چشم‌پوشى كردى و به وى نگفتى كه من چنين صفتى را ندارم يا لااقلّ از او فرار نكردى [ تا وى با تو براساس چنين صفتى رفتار نكند 
  ] ، در اين صورت نيز در حقّ آن شخص ، ستم كرده‌اى .\r\n حَتَّى يُحَكِّمُوكَ فِيما شَجَرَ بَيْنَهُمْ ؛  زيرا تمام احكامى را كه محمّد صلّى اللّه عليه و آله بيان مىكند از وى نيست ، بلكه از خداست و پيامبر صلّى اللّه عليه و آله زبان و بيان اوست .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً .  مراد آن است كه آنان ايمان نمىآورند تا اين‌كه يقين پيدا كنند كه حكم تو ، همان حكم خداست و كسى كه حكم تو را ردّ كند ، حكم خدا را ردّ كرده است . به راستى ، محال است كه انسان مؤمن از حكم كسى كه مىداند آن حكم از نزد خداست ، احساس دلتنگى كند و آن را براى خود دشوار پندارد . البتّه مؤمن گاهى در درون خويش دوست دارد كه خوردن ، مثلا ، در ماه رمضان مباح باشد ؛ لكن در عين حال ، روزه مىگيرد و از خوردن ، امتناع مىكند ؛ زيرا از عذاب خدا كه مشكل‌تر و سخت‌تر از روزه رمضان است ، مىترسد . گاهى نيز نفس او بر وى غلبه كرده ، معصيت مىكند ؛ لكن بدين سبب از نفس خود رنجيده و برآشفته مىشود و بر او لعنت مىفرستد ؛ چراكه حقّ را سنگين شمرده است . اين كار ، عين ايمان است .\r\n وَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوهُ إِلَّا قَلِيلٌ مِنْهُمْ .  دين خدا ، وسعت ، آسانى ، خير و صلاح است . ازاين‌رو ، هيچ‌كس را بالاتر از توانش و به چيزى كه براى دنيا و آخرت او سودمند نباشد ، مكلّف نمىسازد . خداوند فرموده است : « خداوند در دين ، هيچ تنگنايى براى شما پديد نياورد » « 1 » و نيز گفت : « اى كسانىكه ايمان آورده‌ايد ! چون خدا و پيامبرش شما را به چيزى فراخوانند كه زندگىتان مىبخشد دعوتشان را اجابت كنيد » . « 2 » بر اين اساس ، خداوند به تبعيد و كشتن دستور نمىدهد ، مگر واقعه‌اى كه بر بعضى از اسرائيليان گذشت ، و در آن به جهت امرى ، مستحق چنان مجازات كشتن شدند .\r\nاين سؤال پيش مىآيد : اگر خدا تكليف فوق طاقت بشرى نمىكند پس اين سخن او كه مىگويد : « اگر به آنان فرمان داده بوديم كه خود را بكشيد » معنا ندارد ؛ زيرا تكليف به فوق توان انسان است ؟\r\n\r\n\r\n","description":"","footnote":"\r\n( 1 ) . حج ( 22 ) آيهء 78 .\r\n( 2 ) . انفال ( 8 ) آيهء 24 .\r\n","page_name":" 583 ","page_number":583},
  {"content":"\r\n\r\nپاسخ : اين سخن ، يك فرض است و از اين جهت ، با كلمه « لو » آورده شده كه بر امتناع چيزى به سبب محال بودن امرى ديگر دلالت مىكند . هدف از اين فرض ، آن است كه خدا مىخواهد بيان كند كه منافقان در دشمنى و مخالفت با احكام الهى هيچ عذرى ندارند ؛ زيرا در اين احكام دشوارى و ستم وجود ندارد ، بلكه براى آنان رحمت است . باوجوداين ، آنها نافرمانى كردند و از عمل به آن احكام سر باززدند .\r\nهرچه منافقان و امثال آنان از اطاعت خداوند ، علىرغم سهولتى كه در احكام اوست ، خوددارى مىكنند ، در مقابل ، در ميان اصحاب پيامبر صلّى اللّه عليه و آله كسانى هستند كه اگر به آنها دستور داده شود كه خود را بكشند ، اين كار را خواهند كرد و خدا به همين گروه اشاره مىكند :  « إِلَّا قَلِيلٌ » . \r\nياسر و همسر او ، از اين گروه اندك مىباشند كه براى اسلام ، زير شكنجه جان دادند و شهيد شدند و نيز فرزند آنها ، عمّار ، كه گروه ستمگر وى را در جنگ صفين به قتل رسانيد . عمّار در مناجات خويش با خدا چنين مىگفت : « خداوندا ! تو مىدانى كه اگر من بدانم خشنودى تو در اين است كه شمشيرم را بر سينه‌ام قرار دهم و به شدت آن را فرو برم تا آن‌جا كه از پشتم بيرون آيد ، اين كار را خواهم كرد » .\r\n وَ لَوْ أَنَّهُمْ فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً .  مراد از فعل  « ما يُوعَظُونَ بِهِ »  اطاعت از اوامر و نواهى خداست :  « وَ مَنْ يُطِعِ اللَّهَ وَ رَسُولَهُ فَقَدْ فازَ فَوْزاً عَظِيماً ؛  « 1 » كسى كه از خدا و رسول اطاعت كند به پيروزى بزرگ دست يافته است » .\r\nمراد از « تثبّت » ، ثابت ماندن بر ايمان است . امام على عليه السّلام فرمود : « نوعى از ايمان ، در دل‌ها مستقر و ثابت مىماند و نوعى ديگر ، ايمانى است كه تا وقتى معيّن در ميان دل‌ها و سينه‌ها به صورت عاريه باقى مىماند » . امام صادق عليه السّلام آيهء  « فَمُسْتَقَرٌّ وَ مُسْتَوْدَعٌ »  « 2 » را به همين ترتيب تفسير كرده است .\r\n\r\n\r\n","description":"","footnote":"\r\n( 1 ) . احزاب ( 33 ) آيهء 71 .\r\n( 2 ) . انعام ( 6 ) آيهء 98 .\r\n","page_name":" 584 ","page_number":584},
  {"content":"\r\n\r\n وَ إِذاً لَآتَيْناهُمْ مِنْ لَدُنَّا أَجْراً عَظِيماً .  اين جمله بيانى است براى « خير » در سخن خداى تعالى :  « لَكانَ خَيْراً لَهُمْ » .  اجر و پاداش خدا هرچند كم ، اگر اين تعبير درست باشد ، بزرگ است تا چه رسد به اين‌كه خداوند اين پاداش را به بزرگى وصف كند .\r\n وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً .  اين آيه ، تاكيدى براى آيهء پيشين و تشويقى به ايمان و صلاحى است كه دارندهء آن را رفيق انبيا ، صدّيقان ، شهيدان و صالحان قرار مىدهد .\r\n\r\nصدّيقان كيانند ؟\r\nشيخ محمّد عبده گفته است : « صدّيقان ، آنانند كه فطرتى پاك دارند تا آن‌جا كه به صرف اين‌كه حق و باطل و خير و شرّ بر آنان عرضه شود ، آنها را از يكديگر باز مىشناسند » .\r\nاين نظريه ، به نظريهء صوفيه نزديك است كه مىگويند : اگر انسان با نفس خود مبارزه كند و آن را رياضت دهد ، بدون فراگيرى ، حق را درك مىكند .\r\nشايسته‌تر آن است كه ما « صدّيقان » را به امامان معصوم عليهم السّلام تفسير كنيم كه خود كاملند و ديگران را به كمال مىرسانند ؛ زيرا خداوند « صدّيقان » را بلافاصله در مرتبه دوم پس از پيامبران قرار داده است و اين مرتبه ، به هيچ روى براى كسى كه دچار خطا مىشود ، نخواهد بود ؛ زيرا كسى كه دچار خطا مىشود نمىتواند ديگران را به كمال حقيقى برساند ، بلكه او خود ، نياز به فرد كاملى دارد كه او را از خطا بازدارد و اين فرد كامل ، همان معصوم است ؛ به بيانى ديگر « صادق » بر دو گونه است :\r\nاوّل ، كسى كه عمدا دروغ نمىگويد ؛ لكن احتمال خطا و اشتباه در وى وجود دارد ؛ همانند كسى كه از چيزى خبر مىدهد و به درستى آن اعتقاد دارد ، آن‌گاه آشكار مىشود كه خبر او مطابق با واقع نبوده است . بنابراين ، چنين فردى ، در قصد خود ،\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nراستگوست ولى خبر او دروغ است و چنين كارى ، بسيار اتفاق مىافتد .\r\nدوم ، كسى كه عمدا دروغ نمىگويد و احتمال خطا نيز در وى نمىرود ، به قسمى كه سخن او در هيچ حالتى ، خلاف واقع نيست و مراد از « صدّيقان » و نيز از  « أُولِي الْأَمْرِ »  در آيهء 59 همين سوره ، گونهء دوم است . ما در تفسير آيهء مزبور ، تحت عنوان : « اولوا الامر چه كسانى هستند » ، بر اثبات اين موضوع كه اهل بيت عليهم السّلام ، معصوم مىباشند و احتمال خطا و اشتباه در آنان نيست ، از كتاب و سنّت دليل آورديم .\r\nبنابراين ، مراد از صدّيقان در آيهء 69 و از  « أُولِي الْأَمْرِ »  در آيهء 59 ، اهل بيت عليهم السّلام است .\r\nهمچنين شيخ محمد عبده گفته است : « مراد از شهدا ، اهل عدل و انصاف هستند كه حق را با گواهى دادن به حقّانيت اهل آن ، تأييد مىكنند و نيز بر باطل بودن اهل باطل گواهى مىدهند » .\r\n[ به نظر نگارنده 
  ] اين تفسير ، تأويل ظاهر لفظ ، بدون دليل است ؛ زيرا مفهوم « شهدا » اين است كه آنان ، كسانى هستند كه در راه خدا و حقّ ، كشته شده‌اند . آرى ، در حديث است كه مركّب قلم علما همانند خون شهداست و نيز كسى كه در دفاع از مال خود كشته شود و يا شهادت در راه حق را آرزو كند و بميرد ، شهيد از دنيا رفته است ؛ يعنى ثواب شهيد را دارد . روشن است كه شهيد چيزى است و كسى كه منزلت شهيد را دارد چيزى ديگر .\r\nامّا صالحان كسانى هستند كه اعمال و عقايد آنان ، شايسته باشد . امام على عليه السّلام فرمود : « با ايمان مىتوان به كارهاى شايسته دست يافت و با كارهاى شايسته به ايمان » .\r\nترديدى نيست كه شناخت حلال و حرام خدا از روى اجتهاد يا تقليد ، شرط اصلى صلاح به شمار مىرود ؛ زيرا جهل ، اعتقاد و عمل را فاسد مىكند .\r\n ذلِكَ الْفَضْلُ مِنَ اللَّهِ .  آرى ، جلب رضايت خدا و همراهى با پيامبران ، صدّيقان ، شهيدان و صالحان ، حقيقتا سعادت و نعمت هميشگى است ، نه اين كالاى از بين رفتنى .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n\r\nسلاح برگيريد\r\n\r\n[ سوره النساء ( 4 ) : آيات 71 تا 73 
  ]\r\nيا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً ( 71 ) وَ إِنَّ مِنْكُمْ لَمَنْ لَيُبَطِّئَنَّ فَإِنْ أَصابَتْكُمْ مُصِيبَةٌ قالَ قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً ( 72 ) وَ لَئِنْ أَصابَكُمْ فَضْلٌ مِنَ اللَّهِ لَيَقُولَنَّ كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً ( 73 )\r\nاى كسانىكه ايمان آورده‌ايد ! سلاح بگيريد و آن‌گاه هوشيارانه ، فوج‌فوج يا يكباره به جنگ رويد . ( 71 )\r\nو از ميان شما كسانىاند كه در كارزار درنگ مىكنند و چون به شما بلايى رسد ، مىگويند : خدا در حقّ ما چه انعامى كرد كه در آن روز همراهشان نبوديم . ( 72 )\r\nو چون مالى از جانب خدا نصيبشان شود - چنان‌كه گويى ميانتان هيچ‌گونه مودّتى نبوده است - گويند : اى كاش ما نيز با آنها مىبوديم و به كاميابى بزرگ دست مىيافتيم ! ( 73 )\r\n\r\nواژگان\r\nنفر : براى اين واژه ، معانى بسيارى است و مراد از آن در اين‌جا ، رفتن براى جنگ است .\r\nثبات : به ضمّ « ثاء » جمع « ثبة » و به معناى گروه انفرادى است .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nتبطئة : از « ابطاء » گرفته شده و مراد از آن در اين‌جا ، درنگ كردن و خوددارى [ در حمل سلاح 
  ] است .\r\nشهيد : در اين‌جا يعنى حاضر .\r\n\r\nاعراب\r\n « ثُباتٍ »  حال براى واو در  « انْفِرُوا »  و  « جَمِيعاً »  نيز حال است . « لام » در  « لَمَنْ »  براى ابتدا و بر اسم  « إِنَّ »  داخل شده است . « لام » در  « لَيُبَطِّئَنَّ »  جواب قسم محذوف و تقدير آن « اقسم ان منكم ليبطئن » مىباشد . قسم و جواب آن ، صله براى « من » است . « كان » براى تشبيه و مخفّفه از ثقيله است و اسم آن ، ضمير شأن محذوف است ؛ يعنى ( كانّه ) .\r\nجملهء  « لَمْ تَكُنْ »  خبر است و جملهء « كان » با اسم و خبر آن ، محلّى از اعراب ندارد ؛ زيرا يك جملهء معترضه ، ميان  « لَيَقُولَنَّ »  و مفعول « قول » ، يعنى « يا ليتنى كنت معهم » به شمار مىرود . « ياء » براى تنبيه است ، نه براى ندا و منادا بنابر قول ضعيف ، محذوف است .\r\n « فَأَفُوزَ »  منصوب به « أن » مقدّره بعد از « فاء » است و مصدر مؤوّل ، عطف بر مصدر برگرفته از معناى  « لَيْتَنِي كُنْتُ مَعَهُمْ »  مىباشد و تقدير « ليت كان لي الحضور معهم فافوز » است .\r\n\r\nتفسير\r\n يا أَيُّهَا الَّذِينَ آمَنُوا خُذُوا حِذْرَكُمْ .  اين آيه ، از آياتى است كه مردم را به جهاد تشويق مىكند . آيات بسيارى دراين‌باره ، پيش‌تر گذشت و آيات بيشترى خواهد آمد ؛ لكن اين آيه وجوب حركت همگانى و بسيج تمامى امّت را به سوى جنگ ، در صورتى كه شرايط اقتضا كند ، ايجاب مىكند . اين نكته دلالت بر آن دارد كه اسلام ، دشمنانى داشته كه عليه آن توطئه‌ها مىكرده‌اند و نيز مسلمانان را منازعانى بوده كه با آنان به ستيز برمىخواستند و آنها را از دين خود منحرف مىساختند . امروز نيز اسلام\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nو مسلمانان از اهل كفر و طغيان بسيار رنج مىبرند . بنابراين ، طبيعى است در برابر تهاجمات دشمن ، خداوند مسلمانان را تشويق كند تا سلاح برگيرند و نيروى دشمن را شناسايى كنند و سلاحى برنده‌تر و كاراتر از سلاح خصم براى خود آماده سازند .\r\n فَانْفِرُوا ثُباتٍ أَوِ انْفِرُوا جَمِيعاً .   « انْفِرُوا »  فرمان رفتن به سوى ميدان نبرد است .\r\n « ثُباتٍ »  يعنى گروه‌ها و لشكرهايى از سربازان جنگ‌آزموده .  « جَمِيعاً » ،  يعنى هم ارتش و هم ملّت ، در صورت اقتضاى شرايط ، آماده نبرد گردند . مراد آن است كه مسلمانان براى رويارويى با دشمن آماده باشند و تمامى امكانات و نيروها متمركز گردند و از هر وسيله‌اى براى دفاع ، حتى بسيج تمامى افراد امّت ، كوچك و بزرگ ، و زن و مرد ، بايد استفاده كرد تا جلو تجاوز دشمن گرفته شود . علّامه حلّى در كتاب تذكره گفته است :\r\n« حتى اگر به كمك زنان نياز باشد واجب است كه از آنان كمك گرفته شود » .\r\n\r\nجنگ ديروز و جنگ امروز\r\nدر گذشته ، جنگ با مردان و بسيج سربازان و گردان‌ها انجام مىشده است ؛ امّا امروز علم به صورت نيرويى اصلى در عرصه‌هاى نبرد رخ نموده و شمشير و نيزه و ديگر وسايل جنگى را به موشك‌هاى هدايت‌شونده ، بمب‌افكن‌ها ، زيردريايىهاى هسته‌اى ، تانك‌هاى خشكى - آبى ، هواپيمابرها ، گازهاى سمّى ، ابزار جاسوسى در هوا و خشكى و دريا و انواع وسايل پيشرفتهء ديگر « 1 » ، كه جز خدا و متخصصان دانش تخريب و ويرانگرى از آنها اطلاع ندارند ، تبديل كرده است .\r\nسوداگران جنگ ، براى تخريب و ويرانگرى ، تنها به علم و نبوغ فكرى دانشمندان [ در اكتشاف ابزار جديد جنگى 
  ] بسنده نكرده‌اند ، بلكه مؤسسه‌هايى براى تربيت متخصص در عمليات تخريب ، طرح‌ريزى توطئه‌ها و كودتاها ، برانگيختن فتنه‌ها و\r\n\r\n\r\n","description":"","footnote":"\r\n( 1 ) . در حال حاضر ، چهل ماهواره در اطراف زمين به بهانهء تحقيقات فضايى در گردشند ؛ لكن وظيفهء اصلى آنها جاسوسى است . تنها آمريكا سى ماهوارهء جاسوسى و نيز به همين منظور ، دو هزار ايستگاه در زمين دارد .\r\n","page_name":" 589 ","page_number":589},
  {"content":"\r\n\r\nكينه‌ها ، گسترش هرج‌ومرج و جنايت‌ها ، نقشه‌كشى براى گسترش رعب و وحشت و جنگ روانى و از بين بردن ارزش‌هاى اخلاقى و ديگر ارزش‌ها و اعتقاد به افسانه‌ها و خرافات ايجاد كرده‌اند ، تا به هروسيلهء ممكن ، زمينهء تسلط قوى بر ضعيف و اطاعت بىچون و چراى عقب‌مانده از پيشرفته را فراهم سازند .\r\nاينها سلاح‌هايى هستند كه دشمن دين و انسانيّت با آنها با ما مىجنگد .\r\nبنابراين ، با كدامين وسيله ، تجاوز و شرارت او را از خود دور كنيم ؟ آيا با فحش و دشنام ، يا با گريه و زارى و يا با دشمنىها و اختلاف‌هاى داخلى ؟ در وضعيت فعلى ، وظيفهء ما اين است كه بدانيم چه كسى دشمن ماست ؟ و چه توانى دارد ؟ تا از او و روش‌ها و نيرنگ‌هايش بر حذر باشيم و در هيچ چيزى به وى اطمينان نكنيم . نيز از اشتباهات خويش درس بگيريم و از خيانتكاران رهايى يابيم و چون دستى واحد براى نيرومند ساختن خود در زمينه‌هاى مختلف بكوشيم . بدين ترتيب مىتوانيم رو در روى دشمن بايستيم و دست‌كم از وضعيتى كه هم‌اكنون داريم ، بيرون آييم .\r\nملت بىسلاح ويتنام ، علىرغم آن همه نيرويى كه آمريكاييان گرد آورده بودند و ميلياردها دلار هزينه كردند ، سر آنان را به سنگ كوبيد . پيش از ويتنام ، كوبا از زير سلطه آمريكا آزاد شد ، درحالىكه آمريكا نيرومندترين كشور جهان است . و هم اكنون ، كرهء شمالى كشتى جاسوسى آمريكا پيپلو را به گروگان گرفته است و آمريكا نمىتواند هيچ‌گونه حركتى از خود نشان دهد . به اعتقاد من ، رمز كار در اين است كه اين ملت‌ها منافع خود را تشخيص داده ، صفوف خود را منظم ساخته و خطاهاى خود را اصلاح كرده‌اند . ازاين‌رو ، دست خائنان را قطع و آنها را از مركز قدرت و رهبرى دور نموده‌اند . آنها به حقانيّت و اصول خود ايمان آوردند و در راه آنان فداكارى كردند . اگر تمام نيروهاى عالم گردهم آيند ، نمىتوانند يك ملّت آگاه و سازمان‌يافته را به زانو درآورند ؛ خواه ملّت ويتنام باشد و يا ملت عرب . تفاوت در وضعيت است ، نه در طبيعت و نيز در آگاهى و استوارى به آنچه بدان ايمان و اعتقاد دارند .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\n وَ إِنَّ مِنْكُمْ لَمَنْ لَيُبَطِّئَنَّ .  خداوند در اين آيه به ستون پنجم اشاره مىكند كه به منظور خرابكارى و سست كردن نيروى مقاومت از سوى دشمن در صفوف پاكان رخنه مىكند .\r\nسؤال :  « إِنَّ مِنْكُمْ »  خطاب به مؤمنان است و منافقان از همه مردم به ايمان دورترند ، پس چگونه مىتوان آنها را از جمله مؤمنان قرار داد ؟\r\nپاسخ : منافقان در ظاهر از جملهء مؤمنان به شمار مىروند و با آنان به عنوان مؤمن برخورد مىشود ؛ همانند كسى كه شناسنامهء كشورى را دارد و براى كشور ديگرى جاسوسى مىكند . اين گروه در هرزمان و مكانى وجود دارند .\r\n فَإِنْ أَصابَتْكُمْ مُصِيبَةٌ قالَ قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً .  اين سخن ، حكايت حال منافقى است كه اگر در جنگى حضور نداشت و مسلمانان در اين جنگ شكست مىخوردند ، او خوشحال مىشد . [ روشن است كه 
  ] هركس به سبب سلامت خود از بلايى كه برادرانش براى جهاد در راه خدا و اعتلاى كلمهء دين گرفتار آن شده‌اند خوشحال شود ، منافق است .\r\nسؤال : اين سخن خدا :  « قَدْ أَنْعَمَ اللَّهُ عَلَيَّ » ،  نوعى اقرار به وجود خدا از سوى شخص مزبور است ، پس چگونه مىتوان او را از منافقان به شمار آورد ؟\r\nپاسخ : او از اين جهت منافق است كه به اسلام و ايمان به محمّد صلّى اللّه عليه و آله تظاهر مىكند و كفر به نبوّت آن حضرت را پنهان مىدارد و اين موضوع ، با اعتراف به وجود آفريدگار تضادّى ندارد ؛ زيرا هركس كه به خدا ايمان آورد به محمّد صلّى اللّه عليه و آله ايمان نمىآورد .\r\nخداوند از افرادى خبر داده است كه به او ايمان دارند و همزمان با آن ، به خدايى ديگر و يا به كسى كه وسيله آن به خدا تقرّب مىجويد ، نيز اعتقاد دارد :  « وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ ؛  « 1 » بسيارى از آنان‌كه به خدا ايمان مىآورند ، مشركند » .\r\n وَ لَئِنْ أَصابَكُمْ فَضْلٌ مِنَ اللَّهِ لَيَقُولَنَّ كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ يا لَيْتَنِي كُنْتُ مَعَهُمْ \r\n\r\n\r\n","description":"","footnote":"\r\n( 1 ) . يوسف ( 12 ) آيهء 106 .\r\n","page_name":" 591 ","page_number":591},
  {"content":"\r\n\r\n فَأَفُوزَ فَوْزاً عَظِيماً .  پس از آن‌كه خداى سبحان خبر داد كه منافق از نبودن خويش در جنگى كه مسلمانان در آن شكست خورده‌اند خوشحال مىگردد ، اكنون خبر مىدهد كه وى از نبودن در جنگى كه مسلمانان پيروز شده و غنيمت به دست آورده‌اند ، پشيمان مىشود . بديهى است كه هركس چنين باشد از مسلمانان نيست . و اگر منافق ، مسلمان بود ، چنان‌كه ادّعا مىكند و به مسلمانان اظهار محبّت مىنمايد ، درمىيافت كه خير مسلمانان ، خير او و شرّ آنها شرّ اوست . حديث مشهورى از پيامبر صلّى اللّه عليه و آله روايت شده كه فرمود : « مسلمانان به‌سان اعضاى يك بدن و همانند ساختمانى هستند كه برخى از اجزاى آن ، موجب استحكام برخى ديگر مىشود ؛ و كسى كه به امور مسلمانان اهتمام نداشته باشد ، از آنان نيست » .\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\nخريداران آخرت در مقابل دنيا\r\n\r\n[ سوره النساء ( 4 ) : آيات 74 تا 76 
  ]\r\nفَلْيُقاتِلْ فِي سَبِيلِ اللَّهِ الَّذِينَ يَشْرُونَ الْحَياةَ الدُّنْيا بِالْآخِرَةِ وَ مَنْ يُقاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً ( 74 ) وَ ما لَكُمْ لا تُقاتِلُونَ فِي سَبِيلِ اللَّهِ وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصِيراً ( 75 ) الَّذِينَ آمَنُوا يُقاتِلُونَ فِي سَبِيلِ اللَّهِ وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً ( 76 )\r\nپس آنان‌كه زندگى دنيا را داده‌اند و آخرت را خريده‌اند بايد كه در راه خدا بجنگند . و هركه در راه خدا بجنگد ، چه كشته شود چه پيروز گردد ، مزدى بزرگ به او خواهيم داد . ( 74 )\r\nچرا در راه خدا و به خاطر مردان و زنان و كودكان ناتوانى كه مىگويند : اى پروردگار ما ! ما را از اين قريه ستمكاران بيرون آر و از جانب خود يار و مددكارى قرار ده ، نمىجنگيد ؟ ( 75 )\r\nآنان كه ايمان آورده‌اند ، در راه خدا مىجنگند و آنان‌كه كافر شده‌اند در راه طاغوت . پس با هواداران شيطان قتال كنيد كه مكر شيطان ناچيز است . ( 76 )\r\n\r\nواژگان\r\nيشرون الحياة الدنيا بالآخرة : زندگى دنيا را به آخرت مىفروشند ؛ چنان‌كه در\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nآيهء 102 سورهء بقره آمده است :  لَبِئْسَ ما شَرَوْا بِهِ أَنْفُسَهُمْ ؛  خود را به بد چيزى فروختند .\r\n\r\nاعراب\r\n « وَ مَنْ يُقاتِلْ » ،   « مَنْ »  اسم شرط و مبتدا و محلّا مرفوع و خبر آن ، جواب شرط ، يعنى  « فَسَوْفَ نُؤْتِيهِ »  است .  « فَيُقْتَلْ أَوْ يَغْلِبْ »  عطف بر  « فَلْيُقاتِلْ »  است .  « وَ ما لَكُمْ »  مبتدا و خبر است . جملهء  « لا تُقاتِلُونَ »  حال و به معناى « ما لكم تاركين القتال » است .\r\n « وَ الْمُسْتَضْعَفِينَ »  عطف بر  « سَبِيلِ اللَّهِ »  به حذف مضاف و تقدير « فى خلاص المستضعفين من الكفار » است .  « الَّذِينَ »  عطف بيان براى  « الرِّجالِ وَ النِّساءِ وَ الْوِلْدانِ »  مىباشد .  « الظَّالِمِ »  صفت براى « قرية » و  « أَهْلُها »  فاعل « ظالم » است . در اين‌جا صفت ( ظالم ) مذكّر و موصوف ( قرية ) مؤنّث است و اشكالى ندارد ؛ زيرا در صورتى كه صفت فاعل باشد و همانند فعل عمل كند در تذكير و تأنيث آن ، حالت اسمى كه معمول آن مىباشد لحاظ مىشود و در اين‌جا  « أَهْلُها »  مذكّر است ، نه مؤنث .\r\n\r\nتفسير\r\n فَلْيُقاتِلْ فِي سَبِيلِ اللَّهِ الَّذِينَ يَشْرُونَ الْحَياةَ الدُّنْيا بِالْآخِرَةِ .  « يشرون » ؛ يعنى مىفروشند . بهترين تفسيرى كه براى اين آيه شده است ، تفسير زير است : « اسلام نه براى زمين مىجنگد و نه براى سلطه يافتن بر مردم . او نمىجنگد كه مواد خام كارخانه‌هاى صنعتى ، بازار مصرف توليدات و يا سرمايه‌هايى را از كشورهاى مستعمره و يا شبه مستعمرهء خود به دست آورد . او براى عظمت شخص ، يا خانواده ، يا طبقه ، يا دولت ، يا ملّت و يا نژاد خاصّى نمىجنگد ، بلكه تنها در راه خدا ، به منظور اعتلاى كلمهء اللّه در زمين و پياده كردن روش خدايى در زندگى و بهره‌مند شدن بشريت از اين روش و نيز اجراى عدالت الهى در ميان مردم مىجنگد . البتّه با وجود\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nاين ، هرفردى را در انتخاب عقيده آزاد مىگذارد » .\r\nمن آرزو داشتم سخن اين مفسّر را كه مىگويد : « اسلام براى بدست آوردن موادّ خام كارخانه‌هاى صنعتى نمىجنگد » در حالى مىخواندم كه وى اين جمله را نيز به آن مىافزود : و نيز اسلام كارگاه‌ها و كارخانه‌ها را با خون آزادگان ، زنان و كودكان آلوده نمىسازد .\r\n وَ مَنْ يُقاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً .  هركس كه حق را براى حق و به منظور امتثال فرمان خداى يكتا يارى كند ، شايستهء پاداش و ستايش خواهد بود ؛ خواه پيروز شود و غنيمت بگيرد و خواه شكست بخورد . تمامى مورخان ، علىرغم اختلاف گرايش‌هاى آنان ، اتفاق‌نظر دارند كه رمز گسترش اسلام ، عقيدهء راسخ پيامبر صلّى اللّه عليه و آله و اصحاب وى به اين نكته بود كه درهرحال ، چه بكشند و چه كشته شوند ، پيروز خواهند شد . اگر كشته شوند ، در بهشت خواهند بود و اگر بكشند ، كلمهء حقّ اعتلا يافته است و آنها به هدف خود رسيده‌اند . به علاوه ، آنان عقيده داشتند كه اگر اجل انسان فرارسد ، يك ساعت پيش و پس نشود . هرگاه انسان در اعتقادات خويش به چنين حدّى برسد ، ديگر هيچ‌چيزى مانع و سدّ راه او نمىشود .\r\n وَ ما لَكُمْ لا تُقاتِلُونَ فِي سَبِيلِ اللَّهِ وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ . \r\nپيامبر صلّى اللّه عليه و آله به همراه چند تن از مسلمانان از مكّه به مدينه هجرت كرد و در مكّه از مسلمانان ، كسانى باقى ماندند كه قادر به هجرت نبودند . در ميان اين افراد مردان ، زنان و كودكانى وجود داشتند كه در نتيجهء [ پاىبندى به 
  ] دين خود از سوى مشركان اذيّت و آزار مىشدند . اينان توان دفاع از خود را نداشتند و ياورى نيز نمىيافتند . ازاين‌رو ، خداوند آنان را به « مستضعفين » توصيف كرده است . و چون رشته‌هاى اميد از همه‌جا گسسته شد ، به خدا پناه بردند ، و گفتند :  رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصِيراً ؛  اى پروردگار ما ! ما را از اين قريه ستمكاران ( مكّه ) بيرون آر و از جانب خود ، يار و مددكارى قرار ده .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nخداوند ، گرفتارى اين مسلمانان مستضعف را وسيله‌اى براى تشويق مسلمانان به جهاد قرار داد تا برادران دينى خود را از آن گرفتارى رها كنند .\r\nگروهى از « مستضعفين » تا عام الفتح ( سال فتح مكه ) در مكّه باقى ماندند تا اين‌كه پيامبر صلّى اللّه عليه و آله پيروزمندانه وارد مسجد الحرام شد و سران شرك ، خود را به وى تسليم كردند و بت‌ها شكسته شد و كلمهء اسلام برترى يافت و خداوند به مستضعفان مكّه منّت نهاد و آنان ، عزيزان مكّه شدند .\r\n الَّذِينَ آمَنُوا يُقاتِلُونَ فِي سَبِيلِ اللَّهِ وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ . \r\nخداوند در آيهء 71 به مؤمنان دستور داد كه به صورت سريه ( گشت ) و يا دسته‌جمعى به جنگ بروند . در آيهء 74 آنان را به پيكار در راه خدا فرمان داد و در آيهء 75 مؤمنان را به رهانيدن مستضعفان از چنگال مشركان تشويق كرده است .\r\nدر اين آيه ، جنگجويان را به دو گروه تقسيم كرده است : مؤمنان كه براى حقّ و عدالت مىجنگند و كافران كه به منظور حكومت و غارت مىجنگند ؛ و اينان اولياى شيطان هستند . خدا مؤمنان را به جهاد و اعلان جنگ و عدم متاركهء جنگ در هيچ‌حالى با كافران ، دستور داده است ؛ زيرا پيكار با آنان ، خير و صلاح انسانيّت و سازش با آنان ، شرّ و تباهى آن است .\r\nخلاصهء سخن اين‌كه ، آياتى كه بدان‌ها اشاره كرده‌ايم و نيز ديگر آياتى كه درباره جنگ وارد شده است ، همگى يك هدف را دنبال مىكند و آن اين‌كه در جهاد با طرفداران باطل و استثمارگران بايد پايدارى و سرسختى نشان داد و آيات جهاد تنها در روش و عبارت با يكديگر تفاوت دارند . « عباراتنا شتّى و حسنك واحد » . « 1 »\r\n فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً .  ممكن است بپرسيد : معناى آيه اين است كه طرفداران حقّ ، هميشه بر طرفداران باطل پيروزند ، درحالىكه غالبا\r\n\r\n\r\n","description":"","footnote":"\r\n( 1 ) . ضرب‌المثلى است حاكى از اين‌كه تعبيرات و توصيفات انسان دربارهء چيزى فراوان است ، در صورتى كه بازگشت همهء آنها به يك وصف است . « م » .\r\n","page_name":" 596 ","page_number":596},
  {"content":"\r\n\r\nقضيه برعكس است . بنابراين ، سرّ آن چيست ؟\r\nاين پرسش و پاسخ آن ، به تفصيل در تفسير آيهء 137 سورهء آل عمران تحت عنوان « شكست ژوئن » گذشت ؛ امّا در اين‌جا با الهام از خطبهء امام على عليه السّلام تحت عنوان « من خطبة له عليه السّلام في المكاييل و الموازين » به شيوه ديگرى پاسخ مىدهيم .\r\nگزيدهء پاسخ اين است كه حشرهء مسموم‌كننده در مكان‌هاى آلوده و كثيف ، زندگى و رشد مىكند . همچنين شيطان در جايى مىتواند مكر خود را به كار ببرد كه جامعه فاسد باشد . در چنين جامعه‌اى است كه شيطان نيروهايش را تقويت و دام‌هايش را پر مىكند . از سخنان امام عليه السّلام چنين برمىآيد كه شيطان در جايى پيروز مىشود كه در جامعه فقيرانى تيره‌بخت و ثروتمندانى خلافكار ، كه از پرداخت حقوق بر ذمّهء خود سرپيچى مىكنند ، وجود داشته باشند . سخنان امام عليه السّلام ، چنين است :\r\n« اين زمانى است كه نيروهاى شيطان در آن تقويت و مكر او فراگير و شكارش آسان مىشود . در ميان مردم به هرسو بنگرى آيا ، جز فقيرى كه از فقر رنج مىبرد ، يا ثروتمندى كه نعمت خدا را به كفر تبديل ، يا بخيلى كه از دادن حقّ خدا خوددارى مىكند و يا خلافكارى كه گويى گوش‌هايش ناشنواست مىبينى ؟ كجايند نيكان و صالحان شما ؟ كجايند آزادگان و بخشندگان شما ؟ كجايند آن كسانىكه در كسب خود ، خدا را در نظر مىگيرند و داراى اعتقاداتى پاك هستند » تا آن‌جا كه مىگويد : « آيا با اين وضعيت مىخواهيد در جوار قدس الهى قرار گيريد و عزيزترين اولياى خدا در نزدش باشيد . . . ؟ خدا لعنت كند كسانى را كه به معروف امر و خود ، آن را ترك مىكنند و نيز كسانى را كه از منكر نهى و خود ، بدان عمل مىكنند » .\r\n\r\n","description":"","footnote":"","page_name":" 597 ","page_number":597},
  {"content":"\r\n\r\n\r\nاكنون از جنگ بازايستيد و نماز بخوانيد\r\n\r\n[ سوره النساء ( 4 ) : آيه 77 
  ]\r\nأَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَ أَقِيمُوا الصَّلاةَ وَ آتُوا الزَّكاةَ فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً وَ قالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى وَ لا تُظْلَمُونَ فَتِيلاً ( 77 )\r\nآيا نديدى كسانى را كه به آنها گفته شد كه اكنون از جنگ بازايستيد و نماز بخوانيد و زكات بدهيد ، كه چون جنگيدن بر آنان مقرّر شد ، گروهى چنان از مردم ترسيدند كه بايد از خدا مىترسيدند ؟ حتّى ترسى بيشتر از ترس خدا و گفتند : اى پروردگار ما ! چرا جنگ را بر ما واجب كرده‌اى و ما را مهلت نمىدهى تا به مرگ خود كه نزديك است بميريم ؟ بگو : متاع اين جهانى اندك است و آخرت از آن پرهيزگاران است و به شما حتّى به قدر رشته‌اى كه در ميان هسته خرماست ستم نمىشود . ( 77 )\r\n\r\nاعراب\r\n« لمّا » در اين‌جا حرف است و بر سر دو جملهء فعليه داخل مىشود و بر اين دلالت دارد كه بر فرض وجود جملهء اوّل ، جملهء دوم تحقّق مىيابد . ازاين‌رو ، حرف وجود براى وجود ناميده مىشود و برخى آن را حرف وجوب براى وجوب مىنامند ، امّا\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nمعناى آن يكى است . « اذا » در اين‌جا حرف مفاجات و در جواب « لمّا » واقع شده است . اين « اذا » تنها بر جملهء اسميه داخل مىشود ؛ نظير « خرجت فاذا اسد بالباب » .\r\n« فريق » مبتدا و « منهم » متعلّق به محذوف و صفت براى آن است و جملهء  « يَخْشَوْنَ »  خبر آن مىباشد . « كاف » در  « كَخَشْيَةِ اللَّهِ »  به معناى مثل ، در موضع نصب و صفت براى مفعول مطلق محذوف و به معناى « يخشون الناس خشية مثل خشية اللّه » است . « او » به معناى « بل » است . محلّ  « أَشَدَّ »  مجرور و عطف بر « خشية اللّه » است و « خشية » تميز مىباشد . « لو لا » در اين‌جا براى تحضيض ، يعنى طلب است و بر سر مضارع و نيز ماضىاى كه به معناى مضارع باشد ، داخل مىشود ؛ چنان‌كه در آيه ،  « لَوْ لا أَخَّرْتَنا »  به معناى « لو لا تؤخّرنا » است .  « مَتاعُ »  خبر مبتداى محذوف و به معناى « ما تستمعون به متاع قليل » است .  « فَتِيلًا »  صفت براى مفعول مطلق محذوف و به معناى « لا تظلمون ظلما مقدار فتيل » مىباشد .\r\n\r\nتفسير\r\nپيامبر صلّى اللّه عليه و آله نخستين‌بار ، مردم را در مكّه به سوى خدا فراخواند . زورمندان كه از منافع خود بيم داشتند ، با وى به مخالفت برخاستند و او را به ديوانگى ، جادوگرى و دروغگويى متهم كردند و اگر عمويش ابو طالب از وى حمايت نمىكرد ، او را از بين مىبردند . هنگامى كه مشركان نتوانستند با خود پيامبر صلّى اللّه عليه و آله كارى انجام دهند ، پيروان او را آزار و شكنجه دادند و پيامبر صلّى اللّه عليه و آله آنان را به علت تعداد بسيار دشمن و شمار اندك ياران ، به مقاومت و خويشتن‌دارى دستور مىداد . هنگامى كه ستم و آزار مشركان بر مؤمنان مستضعف ، افزايش يافت ، گروهى از آنان به پيامبر پيشنهاد كردند : اى رسول خدا ! به ما اجازه دهيد تا با مشركان بجنگيم . پيامبر صلّى اللّه عليه و آله فرمود : « من مأمورم كه صبر كنم . » پيامبر صلّى اللّه عليه و آله روح اعتماد و آرزوى گسترش اسلام و از بين رفتن حكومت ستم را در دل‌هاى اصحاب خود ، مىگستراند .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nپيامبر صلّى اللّه عليه و آله پس از گذشت سيزده سال از آغاز دعوت ، به مدينه هجرت كرد و به همراه او شمارى از مسلمانان و از جمله ، آنان‌كه از وى درخواست اجازهء جنگ با مشركان را مىكردند ، هجرت كردند . وقتى كه در مدينه تعداد مسلمانان فزونى يافت و توان دفاع از خود را پيدا كردند ، خداوند به آنان دستور داد تا به منظور محفوظ ماندن از شرّ مشركان ، با آنان به جهاد بپردازند ، درحالىكه در گذشته ، چون شمار مسلمانان اندك بود آنان را از جهاد منع كرده بود ؛ زيرا حكمت خداوند بر آن قرار گرفته است كه امور برطبق سنت‌ها و عوامل خود جريان پيدا كند و دين او از طريق وسايل بشرى ميان مردم گسترش يابد ، نه اين‌كه با قدرت عالى او همچون باران‌ها و طوفان‌ها بر آنان تحميل شود .\r\nهنگامى كه موضوع قتال جدّى شد ، همانانى كه براى جنگ با مشركان در مكه ، شتابان ، ابراز شجاعت مىكردند و اجازه جنگ نداشتند ، به ناله و هراس افتادند .\r\nكسانىكه از روى احساسات به دفاع مىپردازند ، نه از روى انديشه ، وضعيتشان همين‌گونه است . آنان تنها در مرحله شعار و هوس ، طالب جنگند ، امّا وقتى كه نياز به جنگ شدّت پيدا مىكند و وقوع آن قطعى مىشود ، عقب‌نشينى مىكنند .\r\nالبتّه لزومى ندارد كه اين گروه از منافقان و يا از كسانى باشند كه در دين خود شك دارند ؛ زيرا آنها گاهى منافق و گاهى از ضعيفانى هستند كه از مرگ مىترسند و زندگى را بر شهادت در راه حق ترجيح مىدهند . آيه‌اى كه ما درصدد تفسير آن هستيم ، به اين گروه از مسلمانان اشاره مىكند كه اشتياقشان به جنگ در مكّه بود و ترسشان از جنگ در مدينه آشكار شد . ما پيش از پرداختن به تفسير آيه ، مطالبى را به عنوان مقدّمه براى توضيح مطلب بيان كرديم .\r\n أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَ أَقِيمُوا الصَّلاةَ وَ آتُوا الزَّكاةَ .  مراد از « الّذين » كسانى هستند كه در مكّه بىصبرانه مشتاق جنگ بودند . و جملهء  « قِيلَ لَهُمْ . . . »  اشاره بدان دارد كه پيامبر صلّى اللّه عليه و آله آنان را به صبر و خوددارى از جنگ توصيه مىكرد و به\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nجاى آن ، به خواندن نماز و دادن زكات دستور مىداد و اين دستور ، موضع حكيمانهء او در دوران اقامت مسلمانان در مكّه بود .\r\n فَلَمَّا كُتِبَ عَلَيْهِمُ الْقِتالُ إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً . \r\nمعناى آيه آن است كه پس از هجرت مسلمانان به مدينه و فراهم شدن ابزار جنگ براى آنان و نيز نياز شديد به جنگ ، خداوند فرمان جنگ را براى آنان صادر كرد ؛ لكن گروهى كه در مكّه قبل از واجب شدن جنگ بر آنان ، بىصبرانه منتظر آن بودند ، پس از واجب شدن ، به دليل حبّ زندگى ، ترس از مقابله با دشمن و بيم از آزار او ، از آن اعراض كردند . اين جمله از سخن خداوند :  « يَخْشَوْنَ النَّاسَ كَخَشْيَةِ اللَّهِ أَوْ أَشَدَّ خَشْيَةً » ،  كنايه از اين است كه ترس از دشمن در وجود آنان به آخرين حدّ خود رسيده بود .\r\nخلاصه آن‌كه ، اين گروه از مسلمانان در هنگام نهى از جنگ ، مشتاق آن بودند ، در حالىكه جنگ در آن موقعيت ، يك نوع خودكشى بود و به هنگام صدور فرمان جنگ از آن خوددارى كردند ، باوجود اين‌كه ترك جنگ ، يك نوع مرگ و خودكشى به شمار مىرفت . بر آنان لازم بود كه در هنگام صدور فرمان جنگ ، به آن اشتياق مىورزيدند ، نه در زمان ممنوعيّت آن .\r\n وَ قالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ .  آنان مىخواستند اجل‌هايشان بيشتر به تأخير افتد ؛ زيرا زندگى دنيا را دوست داشتند ، البته توجه و زارى ايشان در پيشگاه خدا نشان‌دهندهء ايمان آنها به اوست . بديهى است كه نافرمانى خدا در مردن ، دلالت بر الحاد نمىكند ؛ چنان‌كه ترجيح مرگ بر زندگى ذلت‌بار ، ايمان به خدا را اثبات نمىكند ؛ چراكه ما بسيارى از ملحدان را مىبينيم كه مرگ را بر زندگى با ستمكاران ترجيح مىدهند و بسيارى از مسلمانان را مىبينيم كه قرارداد ذلت و بردگى خود و ملت خويش را امضا مىكنند .\r\n قُلْ مَتاعُ الدُّنْيا قَلِيلٌ .  مراد از « قليل » در اين‌جا ، پايدار نبودن و به سرعت\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nاز ميان رفتن است . تمامى متاع دنيا از بين رفتنى و با اندوه و مشكلات توأم است .\r\n وَ الْآخِرَةُ خَيْرٌ لِمَنِ اتَّقى .  آخرت ، پايان منزل است . اندكى از نعمت‌هاى آن بهتر از تمام نعمت‌هاى دنياست ؛ چنان‌كه اندكى از عذاب آن بزرگ‌تر از تمام عذاب‌هاى دنياست . خردمند كسى است كه نعمت بزرگ و جاويدان را ، هرچند نسيه باشد ، بر نعمت كوچك و از بين رفتنى ، هرچند نقد باشد ، ترجيح دهد .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n\r\nهركجا كه باشيد مرگ شما را درمىيابد\r\n\r\n[ سوره النساء ( 4 ) : آيات 78 تا 79 
  ]\r\nأَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ قُلْ كُلٌّ مِنْ عِنْدِ اللَّهِ فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً ( 78 ) ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ وَ أَرْسَلْناكَ لِلنَّاسِ رَسُولاً وَ كَفى بِاللَّهِ شَهِيداً ( 79 )\r\nهرجا كه باشيد و لو در حصارهاى سخت استوار ، مرگ شما را درمىيابد . و اگر خيرى به آنها رسد مىگويند كه از جانب خدا بود و اگر شرى به آنها رسد مىگويند كه از جانب تو بود .\r\nبگو : همه از جانب خداست . چه مىشود اين قوم را ، كه هيچ سخنى را نمىفهمند ؟ ( 78 )\r\nهر خيرى به تو رسد از جانب خداست و هر شرى كه به تو رسد از جانب خود تو است . تو را به رسالت به سوى مردم فرستاديم و خدا به شهادت كافى است . ( 79 )\r\n\r\nاعراب\r\n« اينما » ظرف براى عموم مكان‌ها و محلا منصوب به فعل شرط ، يعنى « تكونوا » است . اين كلمه دو فعل را جزم مىدهد ؛ زيرا به معناى « ان » شرطيه است .  « فَما لِهؤُلاءِ »  مبتدا و خبر و « ما » در اين‌جا استفهام انكارى است ؛ همانند « ايّ شيء حصل لك ؟ ؛ يعنى تو حاصل شد ؟ »  « رَسُولًا »  حال مىباشد .  « لِلنَّاسِ »  متعلّق به  « رَسُولًا »  و مراد از اين\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nتعليق ، در اين‌جا تعميم است ؛ نظير سخن خداى تعالى :  « وَ ما أَرْسَلْناكَ إِلَّا كَافَّةً لِلنَّاسِ » .  « 1 »  « شَهِيداً »  تميز است .\r\n\r\nتفسير\r\n أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ .  نظير اين آيه ، پيش‌تر در تفسير آيهء 145 سورهء آل عمران با عنوان « اجل قطعى » بيان شد .\r\n وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ .  هرچيزى كه انسان ، آن را « خوب » مىبيند بدان « حسنه » گفته مىشود و مترادف آن ، لفظ « خير » است كه مورد تمايل و آرزوى انسان مىباشد و هرچيزى را كه انسان « بد » بداند ، آن را « سيّئه » مىگويند و مترادف آن لفظ « شر » است كه انسان از آن دورى مىكند و نفرت دارد . خير گاهى همگانى است ؛ مانند فراوانى و آسايشى كه اختصاص به فرد و يا گروه خاصّى نداشته باشد و گاهى خصوصى است ؛ همانند سعادت و خوشبختى مرد از ناحيه خانه و خانواده خود . همچنين شر نيز گاهى خصوصى است ؛ نظير رنج و تيره‌بختى مرد از ناحيهء همسر و اولادش و گاهى همگانى است ؛ همانند قحطى و گرانى . مراد از « حسنه » در اين آيه ، خير طبيعى است كه شامل همگان مىشود ؛ نظير باران و نعمت‌هاى طبيعى ديگر . و مراد از « سيّئه » نيز شرّ همگانى است كه همه را دربر مىگيرد ؛ نظير قحطى و گرانى .\r\nهرگاه به منافقان و مشركان نعمتى مىرسيد ؛ نظير باران ، مىگفتند : خدا با آن به ما كرامت بخشيده است . و اگر بلايى به آنها مىرسيد ، نظير قحطى ، مىگفتند : اين به سبب محمّد صلّى اللّه عليه و آله است . اين منافقان ، كاملا همانند بنى اسرائيل هستند كه خداوند از وضعيت آنها خبر داده است : « چون نيكىاى نصيبشان مىشد ، مىگفتند : حقّ ماست و چون بدى بدان‌ها مىرسيد ، موسى و همراهانش را بدشگون مىدانستند » . « 2 »\r\n\r\n\r\n","description":"","footnote":"\r\n( 1 ) . سبأ ( 34 ) آيهء 28 .\r\n( 2 ) . اعراف ( 7 ) آيهء 131 .\r\n","page_name":" 604 ","page_number":604},
  {"content":"\r\n\r\n\r\nزيباتر از آنچه هست امكان ندارد\r\n قُلْ كُلٌّ مِنْ عِنْدِ اللَّهِ فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً .  اين آيه ، ردّى بر سخن كسانى است كه خوبى را به خدا و بدى را به پيامبر نسبت مىدهند ؛ بدين ترتيب كه هر دوى آنها از سوى خداست ؛ چراكه قحطى ، باران ، زلزله ، معادن و . . . همگى از لوازم طبيعت و آثار آن است و اين خداست كه طبيعت را آفريده است .\r\nبنابراين ، خوبى و بدى طبيعت ، مستقيما به خود آن و به واسطه به خداوند نسبت داده مىشود ؛ زيرا او طبيعت را ايجاد كرده است . ازاين‌رو ، پروردگار عظيم الشأن مسبّب الاسباب است .\r\nسؤال : چرا خداوند طبيعت را بدون بدى نيافريد ، به گونه‌اى كه طبيعت خيرى خالص مىبود و بدين ترتيب بندگانش را از رنج‌ها و مصيبت‌ها رهايى مىبخشيد ؟\r\nاين پرسش و يا اشكال ، از هزاران سال پيش مطرح بوده است . زردشت آن را از طريق اعتقاد به وجود دو خدا حلّ كرده است : خداى خير به نام « اهورامزدا » و خداى شرّ به نام « اهريمن » . ديگران گفته‌اند : خداوند طبيعت و نيز خير و شرّى را كه در آن است آفريده و همراه آن ، خردهايى را نيز آفريده است كه اين طبيعت را به خير و نفع انسان تغيير مىدهد . از جمله آثار اين خردها ، همين اختراعاتى مىباشد كه راه‌هاى دور را نزديك ، كارهاى دشوار را آسان و به منظور كنترل سيلاب‌ها ، سدّها و موانعى را ايجاد كرده است و وقوع طوفان را پيش‌هنگام ، پيش‌بينى مىكند و كارهاى بسيارى از اين قبيل . عابد و زاهدى گفته است : وجود شرّ لازم است تا گناهكاران مجازات شوند .\r\nاين پاسخ را ، هم مشاهدات عينى و هم قرآن كريم تكذيب مىكند ؛ زيرا طبيعت ، نه به مؤمن رحم مىكند و نه به ضعيف ، و زلزله ، خوب و بد را از يكديگر جدا نمىسازد .\r\nقرآن نيز مىگويد :\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً ؛  « 1 » از فتنه‌اى بپرهيزيد كه تنها دامنگير ستمكاران شما نمىشود » .\r\nو برخى [ در پاسخ به سؤال فوق 
  ] مىگويند : خدا مىداند و ما هيچ نمىدانيم .\r\nاشاعره گفته‌اند : اين سؤال از اساس مردود است ؛ زيرا افعال خدا معلول هدف‌ها و مقصدها نيست ؛ چه ، او « دربارهء كارى كه انجام مىدهد ، مورد سؤال قرار نمىگيرد » .\r\nدر كتاب اسفار از فيلسوف بزرگ ملّا صدرا مطلبى آمده كه خلاصهء آن چنين است :\r\nايجاد جهانى كه در آن شرّ وجود نداشته باشد ذاتا محال است ؛ زيرا جهان طبيعى از آن جهت كه طبيعى است و نيز به موجب وضعيت و هستى آن ، بايد به گونه‌اى باشد كه هم در آن خير باشد و هم شرّ ، هم قوّت باشد و هم ضعف ، هم مروّت باشد و هم بىرحمى ؛ زيرا در غير اين صورت ، وجود آن اساسا محال است ؛ چنان‌كه بر ماهرترين معمار ساختمان محال است كه از دانه‌هاى شن ، دژى مستحكم و بلند بسازد . « 2 » علّت محال بودن ايجاد جهانى بدون خير و شر آن است كه طبيعت جز از عناصرى متضادّ و متباين تشكيل نمىشود . اين عناصر پيوسته در حال حركت ، جذب و دفع و فعل و انفعال است و در نتيجهء اين فعل و انفعالات ، پديده‌هاى طبيعت از قبيل باد و طوفان ، سرما و گرما ، باران و هواى صاف و ديگر آثار خوب و يا بد طبيعت به وجود مىآيند . بنابراين ، امر ميان دو چيز دور مىزند كه سومى ندارد : يا جهان از اساس وجود نداشته باشد و يا با خير و شرّ آن ، وجود پيدا كند و اين ، همان معناى سخن مشهور است : « زيباتر از آنچه هست ، امكان ندارد » . چنان‌كه اين نظريه ، با ديدگاه دانشمندان علوم طبيعى نيز سازگار است كه مىگويند : « در هرجزء از اجزاى طبيعت ، نيروى مثبت و نيروى منفى موجود است » .\r\nبا اين بيان ، معناى سخن آن گوينده كه مىگويد : چرا خدا طبيعت را بدون شرّ\r\n\r\n\r\n","description":"","footnote":"\r\n( 1 ) . انفال ( 8 ) آيهء 25 .\r\n( 2 ) . فلاسفه از اين نمونه و امثال آن به ناتوانى در مقدور تعبير مىكنند ، نه در قادر .\r\n","page_name":" 606 ","page_number":606},
  {"content":"\r\n\r\nنيافريده است ؟ روشن مىشود . اين سخن ، دقيقا همانند سخنى كسى است كه مىگويد : چرا خداوند آتش را بدون حرارت ، يخ را بدون برودت ، عقل را بدون فهم ، حيات را بدون حركت و مرگ را بدون جمود نيافريد ؟ اين سؤال بيان ديگرى است از سخنان بىمعناى شخصى كه تب شديد دارد و نيز از سخنان كسى كه مىگويد : چرا شىء نمىتواند غير خود باشد . از اين‌جا ، رمز عميق سخن خدا را كه مىگويد : « چه شده است اين گروه را كه هيچ سخنى را نمىفهمند » ، به خوبى درك مىكنيم .\r\nگزيدهء سخن آن‌كه نه محمّد صلّى اللّه عليه و آله و نه كسى ديگر ، هيچ تأثيرى در خير و يا شر طبيعت ندارد . از پيامبر صلّى اللّه عليه و آله مشهور است كه وقتى به هنگام فوت فرزندش ابراهيم خورشيدگرفتگى رخ داد ، گفت : خورشيد و ماه ، دو نشان از نشانه‌هاى خداوند هستند كه به فرمان او حركت مىكنند و مطيع فرمان او مىباشند . آنها به سبب مرگ و يا زندگى كسى كسوف و خسوف نمىكنند .\r\n ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ . \r\nسؤال : خداوند در آيهء اوّل ، خوبى و بدى را به خود نسبت داده و گفته است : « همه از جانب خداست » و در آيهء دوم ، خوبى را به خود و بدى را به بنده‌اش نسبت داده است .\r\nبنابراين ، چگونه مىتوان ميان اين دو آيه جمع كرد ؟\r\nپاسخ : پيش‌تر گفتيم كه مراد از « حسنة » در آيهء اوّل ، خير طبيعت و مراد از « سيئة » شرّ آن است . خير و شر از پديده‌هاى طبيعت و طبيعت ، ساختهء خداوند است . بنابراين ، اگر خير و شر به خدا نسبت داده شود ، درست خواهد بود . اما مراد از « حسنة » در آيهء دوم موفقيت انسان در اين زندگى هم از لحاظ دينى و هم از لحاظ مادى است و مراد از « سيئة » ذلت و شكست انسان در امور دينى و مادى . خداى سبحان اين پيروزى را كه از آن به « حسنة » تعبير كرده ، به خود نسبت داده است ؛ بدين جهت كه او انسان را از سلامت و تعقل بهره‌مند ساخته و به وى دستور داده است كه براى سعادت دنيا و آخرت خود كار كند . بر اين اساس ، اگر انسان ، فرمان خدا را امتثال كرد و به پيروزى\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nرسيد ، پيروزى او به خدا نسبت داده مىشود ؛ زيرا اوست كه توان كار را به اين انسان داده و او را به ابزار آن مجهز كرده است . ازاين‌رو ، خداى متعال گفته است :  « ما أَصابَكَ مِنْ حَسَنَةٍ فَمِنَ اللَّهِ ؛  هرخيرى كه به تو رسد از جانب خداست » . و نيز رواست كه اين پيروزى به خود انسان نسبت داده شود ؛ زيرا اوست كه كار و تلاش را بر تنبلى و بيكارى ترجيح داده است . آيه نيز دلالت ندارد كه انسان هيچ‌گونه تأثيرى در پيروزى خويش ندارد . اما اگر انسان تنبلى و بيكارى را در پيش گيرد و بدين جهت به جايى نرسد ، شكست و حرمان وى تنها به خود او نسبت داده مىشود ؛ زيرا او خود ، خويش را با گزينش نابه‌جاى سستى به اين ورطه كشاند و به همين دليل ، خداى سبحان فرموده است :  « ما أَصابَكَ مِنْ سَيِّئَةٍ فَمِنْ نَفْسِكَ » .  و به هيچ‌روى صحيح نيست كه شكست به خدا نسبت داده شود ؛ زيرا او بعد از اين‌كه انسان را به تمام ابزارها و شايستگىها مجهز كرده است او را به كار دستور داده و بدان تشويق كرده است .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\n\r\nما تو را به نگهبانى آنها نفرستاديم\r\n\r\n[ سوره النساء ( 4 ) : آيات 80 تا 82 
  ]\r\nمَنْ يُطِعِ الرَّسُولَ فَقَدْ أَطاعَ اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً ( 80 ) وَ يَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَ اللَّهُ يَكْتُبُ ما يُبَيِّتُونَ فَأَعْرِضْ عَنْهُمْ وَ تَوَكَّلْ عَلَى اللَّهِ وَ كَفى بِاللَّهِ وَكِيلاً ( 81 ) أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً ( 82 )\r\nهركه از پيامبر اطاعت كند ، از خدا اطاعت كرده است . و آنان‌كه سر باززنند ، پس ما تو را به نگهبانى آنها نفرستاديم . ( 80 )\r\nمىگويند : فرمان‌برداريم . و چون از نزد تو بيرون شوند گروهى از ايشان خلاف آنچه تو مىگويى انديشه‌اى در دل مىپرورند . و خدا آنچه را در خاطر گرفته‌اند مىنويسد . پس از ايشان اعراض كن و بر خداى توكل كن كه او كارسازى را كافى است . ( 81 )\r\nآيا در قرآن نمىانديشند ؟ هرگاه از سوى ديگرى جز خدا مىبود در آن اختلافى بسيار مىيافتند . ( 82 )\r\n\r\nواژگان\r\nحفيظا : نگهبان اعمال آنان باشى و از آنها حساب بگيرى .\r\nبرزوا من عندك : آنان از نزد تو خارج شوند .\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nتبييت : به معناى چيزى است كه در شب تدبير شود و مراد از آن در اين‌جا تزوير است .\r\nتدبّر : انديشيدن و به پايان كار نگريستن .\r\n\r\nاعراب\r\n « حَفِيظاً »  حال و صاحب آن ، « كاف » در  « أَرْسَلْناكَ »  است .  « طاعَةٌ »  خبر مبتداى محذوف و به معناى « شأننا طاعة » است و يا اين‌كه مبتدا و خبرش محذوف و تقدير آن « عندنا طاعة » مىباشد . اعراب جملهء  « كَفى بِاللَّهِ وَكِيلًا »  و اعراب نظير آن در تفسير آيهء 44 و 78 از همين سوره ، قبلا بيان شد .\r\n\r\nتفسير\r\n مَنْ يُطِعِ الرَّسُولَ فَقَدْ أَطاعَ اللَّهَ .  تفسير اين آيه در ضمن آيهء 59 از همين سوره بيان گرديد .\r\n وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً .  وظيفهء رسول از خود همين كلمه مشخص مىشود ؛ چنان‌كه معناى كلمهء « شمس » از خود آن مشخص مىگردد . اما حساب و مجازات به خدا مربوط مىشود ، نه به پيامبر   « إِنَّ إِلَيْنا إِيابَهُمْ ثُمَّ إِنَّ عَلَيْنا حِسابَهُمْ ؛   « 1 » هرآيينه بازگشتشان به سوى ماست . سپس حسابشان با ماست » . ما در جلد اوّل در تفسير آيهء 270 از سورهء بقره دربارهء اين موضوع به تفصيل سخن گفتيم .\r\n وَ يَقُولُونَ طاعَةٌ فَإِذا بَرَزُوا مِنْ عِنْدِكَ بَيَّتَ طائِفَةٌ مِنْهُمْ غَيْرَ الَّذِي تَقُولُ وَ اللَّهُ يَكْتُبُ ما يُبَيِّتُونَ .  ظاهر آيه آن است كه تمام مسلمانان به پيامبر اعلان اطاعت كردند ؛ لكن تمامى آنان در ادعاى خود اخلاص نداشتند ، بلكه گروهى از آنان منافقانى بودند كه چنين صفتى داشتند : مىخواستند پيامبر را با پنهان داشتن خلاف آنچه را اظهار\r\n\r\n\r\n","description":"","footnote":"\r\n( 1 ) . غاشيه ( 88 ) آيهء 25 - 26 .\r\n","page_name":" 610 ","page_number":610},
  {"content":"\r\n\r\nمىكردند فريب دهند . اين آيه ردّ قاطعى است بر ادعاى كسانىكه مىگويند : تمام اصحاب پيامبر عادلند و مجرد هم‌صحبت شدن با پيامبر ، شخص را از هر شبهه‌اى نگاه مىدارد .\r\n فَأَعْرِضْ عَنْهُمْ وَ تَوَكَّلْ عَلَى اللَّهِ .  خطاب به پيامبر صلّى اللّه عليه و آله است و معناى آن اين است :\r\nحكمت اقتضا دارد كه راز منافقان را افشا نكنى و اسامى آنها را [ در ميان مردم 
  ] اعلام ننمايى و [ در سپردن پست‌ها و زمام امور 
  ] به آنها اعتماد نداشته باش ، و برخوردت با آنها چونان برخورد با مؤمنان مخلص نباشد . روزگار ، خود ، حقيقت آنان را آشكار خواهد ساخت . همانند اين آيه ، آيهء 63 از همين سوره است كه تفسير آن پيش‌تر بيان شد .\r\n\r\nيهود و اعجاز قرآن\r\n أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً .  در تفسير آيات 23 - 25 از سورهء بقره ، جلد اوّل ، با عنوان « راز اعجاز قرآن » به‌طور اجمال دربارهء اين راز سخن گفتيم ؛ زيرا اگر بخواهيم به تفصيل آن بپردازيم نياز به نوشتن كتابى در حجم همين جلد دارد . ما پس از آن‌كه مدتى در تفسير كار كرديم به رموزى از اعجاز قرآن كريم پى برديم كه علماى مسلمان پيش از ما و حتى كسانىكه دربارهء اعجاز قرآن كتاب‌هاى ويژه‌اى تأليف كرده‌اند ، بدان‌ها توجه نكرده بودند . البته ، اين عدم توجه بر اثر كوتاهى آنان نبوده است ، حاشا و كلّا ، بلكه اين كتاب خداست كه اسرار و شگفتىهايش تمام نمىشود :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً ؛  « 1 » بگو : اگر دريا براى نوشتن كلمات پروردگارم مركب شود ، دريا به پايان مىرسد و كلمات پروردگار من به پايان نمىرسد ، هرچند درياى ديگرى به مدد آن بياوريم » .\r\n\r\n\r\n","description":"","footnote":"\r\n( 1 ) . كهف ( 18 ) آيهء 110 .\r\n","page_name":" 611 ","page_number":611},
  {"content":"\r\n\r\nهركس به اندازه‌اى كه زمان و استعدادش به او كمك كرده ، معناى اين كلمات را درك كرده است ؛ چراكه زمان ، عنصر فعالى است براى كشف معانى و اسرار قرآن .\r\nابن عباس گفته است : « قرآن معانىاى دارد كه زمان ، آنها را تفسير خواهد كرد » . از جملهء اين معانى ، آن چيزى است كه آيهء 53 از همين سوره بدان اشاره كرده است :\r\n « أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً ؛  يا از پادشاهى نصيبى برده‌اند ( يهود ) كه در اين‌صورت ، به قدر آن گودى كه بر پشت هسته خرماست به مردم سودى نمىرسانند » . ما در تفسير اين آيه و آيهء 46 سورهء نساء بيان كرديم كه چگونه قرآن از جنايات يهود در صورتى كه به حكومت برسند خبر داده است . اكنون ، اين پيش‌گويى قرآن پس از گذشت سيزده قرن و اندى تحقق پيدا كرده است و اين امر ، دليل قاطعى است بر راستگويى و رسالت محمّد صلّى اللّه عليه و آله و نيز اين پيش‌گويى ، همان اعجازى است كه ما پيش‌تر گفتيم علما و مفسران سابق بدان توجه نكرده‌اند ؛ زيرا يهود در زمان آنان ، خوار و محكوم ديگران بودند و بهره‌اى از حكومت نداشتند ، نه در فلسطين و نه در جايى ديگر . از جمله دلايلى كه دلالت دارد ، قرآن از سوى خدا وحى شده اين آيه است :  « وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً » .  در سخنان بشر ، چه از لحاظ اسلوب و چه از لحاظ انديشه ، عدم هماهنگى و تناسب به چشم مىخورد ؛ مثلا هيچ دانشمند ، اديب و هر انسان ديگرى نيست كه از لحاظ توانايى و عدم توانايى در بيان و انديشهء خود اختلاف‌هايى در بيان وى ديده نشود ؛ امّا قرآن از لحاظ بلاغت در شيوهء بيان و نيز از لحاظ عظمت معانى در يك سطح است .\r\nراز مطلب فوق آن است كه انسان ، شرايط و حالاتى دارد كه از يك زمان تا زمانى ديگر ، بلكه از يك لحظه تا لحظه‌اى ديگر دگرگون مىشود و انسان نيز از همان زمان و يا لحظه تبعيت مىكند و برطبق آن دگرگون مىشود . در هيچ حالتى دگرگونى انسان از دگرگونى زمان جدا نيست . كلمه « كثيرا » در آيه ، اشاره بدان دارد كه دگرگونى انسان به همراه دگرگونى شرايط او ، حدّ و حصرى ندارد و همين تفاوت و دگرگونى ، تفاوت\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nدر روش و انديشهء انسان را براى ما توجيه مىكند . اما ذات قدس الهى در هرچيزى از ازل و ابد يك و يگانه بوده و هست و با تغيير حالات و شرايط تغيير پيدا نمىكند :\r\n« چگونه آنچه را خدا به جريان انداخته بر او جارى شود و آنچه را پديد آورده ، در او بازگردد . و آنچه را احداث كرده در او حادث شود ؟ كه در اين‌صورت ، ذات او دستخوش دگرگونى و حقيقت او تجزيه مىشود » . اين سخنى است كه امام على عليه السّلام آن را گفته است و همين سخن به تنهايى تناسب و هماهنگى در كتاب خدا را هم از لحاظ بيان و هم از لحاظ محتوا از الف تا ياى آن براى ما توجيه مىكند .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n\r\nاسرار جنگ و افشاى آن\r\n\r\n[ سوره النساء ( 4 ) : آيه 83 
  ]\r\nوَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ لاتَّبَعْتُمُ الشَّيْطانَ إِلاَّ قَلِيلاً ( 83 )\r\nو چون خبرى ، چه از ايمنى و چه ترس به آنها رسد ، آن را در همه‌جا فاش مىكنند . و حال آن‌كه اگر در آن به پيامبر و اولواالامرشان رجوع مىكردند ، حقيقت امر را از آنان درمىيافتند .\r\nو اگر فضل و رحمت خدا نبود ، جز اندكى ، همگان از شيطان پيروى مىكرديد . ( 83 )\r\n\r\nواژگان\r\nاستنباط : استخراج و غالبا در استخراج حكم از منبع آن به وسيلهء اجتهاد به كار مىرود .\r\n\r\nاعراب\r\n « فَضْلُ اللَّهِ »  مبتدا و خبر آن محذوف است و تقدير آن « لو لا فضل اللّه كائن » و يا « كائنان » مىباشد . « كائنان » بدين سبب كه  « رَحْمَتُهُ »  عطف بر  « فَضْلُ اللَّهِ »  مىباشد .  « قَلِيلًا »  منصوب است بنابراين‌كه مستثناى منقطع از ضمير  « لَاتَّبَعْتُمُ » \r\n\r\n","description":"","footnote":"","page_name":" 614 ","page_number":614},
  {"content":"\r\n\r\nمىباشد . برخى گفته‌اند : صفت براى مفعول مطلق محذوف و تقدير « اتباعا قليلا » است .\r\n\r\nتفسير\r\n وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ .  در ميان اصحاب پيامبر ، همانند هر حزب و اردوگاه ديگرى ، هم مخلص وجود داشت و هم منافق ، هم شجاع و هم ترسو ، هم كسى كه ايمانش قوى بود و هم كسى كه ايمانش ضعيف بود ، هم خردمند با تجربه كه ابتكار عمل را در دست مىگيرد و هم نادانى كه نه مىتواند به تدبير امور بپردازد و نه مىتواند آينده را پيش‌بينى كند . قرآن از هريك از اين گروه‌ها ، گاه علنى و گاه ضمنى سخن گفته است .\r\nمفسران وحدت‌نظر دارند كه اين آيه دربارهء كسانى نازل شده است كه اخبار ايمنى و يا ترس را ، كه به توان نظامى مسلمانان ارتباط داشت ، مىشنيدند و آن را در ميان مردم منتشر مىكردند . آن‌گاه مفسران دربارهء اين‌كه گروه مزبور چه كسانى بودند ، اختلاف‌نظر دارند : آيا آنان منافقان بودند و يا افرادى ساده‌لوح و ضعيف الايمان از ميان مؤمنان ؟ در اين‌جا ، هركدام نظريه‌اى را ترجيح داده است ؛ لكن ما نه نظريه‌اى را ترجيح مىدهيم كه مىگويند : مراد منافقان است ، نه افراد ضعيف الايمان و نه نظريه‌اى را برمىگزينيم كه مىگويند : مراد افراد ضعيف الايمان است ، نه منافقان ؛ زيرا تمام آنچه از ظاهر آيه استفاده مىشود اين است كه در اطراف پيامبر صلّى اللّه عليه و آله گروهى بودند كه هرگاه خبر صلح و امنيت و يا جنگ و تجاوز به آنان مىرسيد ، آنها اين خبر را نقل و در ميان مردم افشا مىكردند و هيچ‌چيزى براى امنيت داخلى و خارجى زيان‌آورتر از افشاى اسرار نظامى نيست ، به‌ويژه زمانى كه خبرپراكنان ، به صحت و درستى خبر مطمئن نباشند ؛ چراكه بسيارى از اين اخبار جنگى را دشمن مىسازد و آن‌گاه منتشرش مىكند تا از آن بهره گيرد و فتنه و نگرانى را در صفوف مسلمانان بگستراند .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ .  ضمير  « أُولِي الْأَمْرِ مِنْهُمْ »  به مسلمانان برمىگردد . « من » براى تبعيض است ؛ يعنى بعضى از مسلمانان اولوا الامر هستند . اما ضمير  « مِنْهُمْ »  در  « يَسْتَنْبِطُونَهُ مِنْهُمْ »  مورد اختلاف است : برخى از مفسران گفته‌اند : اين ضمير به كسانى برمىگردد كه خبر امنيت و يا ترس را منتشر مىكردند . برخى گفته‌اند : به اولواالامر برمىگردد و همين نظريه بهتر است ؛ زيرا « من » براى بيان است ، نه براى تبعيض . مراد از اولوا الامر كسانى مىباشند كه پيامبر صلّى اللّه عليه و آله به شايستگىهاى دينى و علمى آنان اعتماد داشت و كسانىكه مصداق اين سخن خدا هستند :  « هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ ؛  « 1 » اوست كه تو را به يارى خويش و يارى مؤمنان تأييد كرده است » . معناى آيه اين است كه براى كسانىكه اخبار جنگ را فاش مىكردند ، بهتر آن بود كه از اظهارنظر در مورد اين اخبار خوددارى مىكردند ، و آن را به پيامبر صلّى اللّه عليه و آله و اصحاب بالياقت او ( كارشناسان ) كه به اخبار و نيرنگ‌هاى جنگ آشنايى دارند عرضه مىكردند ؛ چون فقط آنها هستند كه قدرت تحليل اين‌گونه اخبار را دارند . معناى اين سخن خدا :  « لَعَلِمَهُ الَّذِينَ يَسْتَنْبِطُونَهُ مِنْهُمْ »  آن است كه كارشناسان ، ماهيت خبر منتشر شده و نيز هدف از آن را مىدانند ؛ زيرا آنان هستند كه امور پنهان و حقايق را از منبع نخست آن استنباط مىكنند و آنچه را مصلحت و حكمت اقتضا كند انجام مىدهند .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ لَاتَّبَعْتُمُ الشَّيْطانَ إِلَّا قَلِيلًا .  مراد از فضل و رحمت خدا ، فروفرستادن قرآن و بعثت حضرت محمّد صلّى اللّه عليه و آله است . معناى آيه آن است كه اگر كتاب خدا و سنت پيامبرش نبود ، هرآينه بر كفر و گمراهى باقى مىمانديد ، جز اندكى از شما ، نظير قيس بن ساعدة ، ورقة بن نوفل ، زيد بن عمرو و ديگر كسانىكه با فطرت پاك خود و پيش از بعثت محمّد صلّى اللّه عليه و آله به خداى يگانه ايمان آوردند . اين نوع از مؤمنان را « حنيفى » مىنامند ؛ زيرا اعراب ، كسى را كه بر دين ابراهيم بود ، حنيف مىناميدند .\r\n\r\n\r\n","description":"","footnote":"\r\n( 1 ) . انفال ( 8 ) آيهء 62 .\r\n","page_name":" 616 ","page_number":616},
  {"content":"\r\n\r\n\r\nجز بر نفس خويش مكلف نيستى\r\n\r\n[ سوره النساء ( 4 ) : آيه 84 
  ]\r\nفَقاتِلْ فِي سَبِيلِ اللَّهِ لا تُكَلَّفُ إِلاَّ نَفْسَكَ وَ حَرِّضِ الْمُؤْمِنِينَ عَسَى اللَّهُ أَنْ يَكُفَّ بَأْسَ الَّذِينَ كَفَرُوا وَ اللَّهُ أَشَدُّ بَأْساً وَ أَشَدُّ تَنْكِيلاً ( 84 )\r\nپس در راه خدا نبرد كن كه جز بر نفس خويش مكلف نيستى و مؤمنان را به جنگ برانگيز شايد خدا آسيب كافران را از شما بازدارد و خشم و عذاب خدا از هر خشم و عذاب ديگرى سخت‌تر است . ( 84 )\r\n\r\nواژگان\r\nحضّ : تشويق بر چيزى .\r\nتنكيل : در اين‌جا ، عذاب و مجازات است .\r\nعسى : عسى در سخن خدا به معناى واجب التحقّق و در سخن بشر به معناى انتظار و توقع است .\r\n\r\nاعراب\r\n « فَقاتِلْ » ،  « فاء » در جواب شرط مقدر واقع شده است و به معناى « أن أردت الفوز فقاتل » مىباشد .  « لا تُكَلَّفُ »  فعل مجهول و ضمير مستتر نايب فاعل آن است .  « نَفْسَكَ » \r\n\r\n","description":"","footnote":"","page_name":" 617 ","page_number":617},
  {"content":"\r\n\r\nبنابر حذف مضاف ، مفعول دوم ، و در تقدير « لا تكلف إلّا أفعال نفسك » است .  « بَأْساً »  و  « تَنْكِيلًا »  تميز است .\r\n\r\nتفسير\r\n فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ وَ حَرِّضِ الْمُؤْمِنِينَ .  خداوند پس از آن‌كه در آيهء 77 كسانى را كه از جنگ مىترسيدند و مىگفتند :  « رَبَّنا لِمَ كَتَبْتَ عَلَيْنَا الْقِتالَ ؛  پروردگار ما ، چرا جنگ را بر ما واجب كردى » ، يادآور شد و در آيهء 81 كسانى را يادآورى كرد كه در ظاهر ، اعلام اطاعت ولى در باطن معصيت مىكردند و مىگفتند :\r\n« طاعة و بيتوا غير الذى قالوا ؛ ما فرمان‌بردارى مىكنيم ، لكن در گفتارهاى شبانه‌شان با يكديگر خلاف آن را مىگفتند » . همچنين ، در آيهء 83 كسانى را ذكر نمود كه  « أَذاعُوا بِهِ ؛  اخبار جنگ و اسرار آن را فاش مىكردند » . پس از اين آيات ، پيامبرش را به جهاد و پيكار دستور داد تا از حق دفاع كند و نيز به او دستور داد كه مسلمانان را به جهاد تشويق كند و به همراه كسانىكه به او پاسخ مثبت مىدهند با دشمنان بجنگد و از كسانىكه از او اعراض مىكنند ، اعراض كند ؛ چراكه او در برابر اعمال ديگران هيچ‌گونه تكليف و مسئوليتى ندارد ، بلكه تنها در برابر اعمال خود مسئول است و معناى سخن خدا كه مىگويد :  « لا تُكَلَّفُ إِلَّا نَفْسَكَ »  نيز همين است و معناى آن چنين نيست كه به تنهايى پيكار كن ، هرچند كسى با تو همراهى نكند ؛ چنان‌كه برخى گفته‌اند ؛ زيرا خدا ، پيامبر و مسلمانان را در آغاز دعوت از جنگ نهى كرد و به آنان دستور داد كه در برابر آزارهاى مشركان مكه شكيبايى كنند ؛ چراكه جنگ در آن زمان به عمليات انتحارى بيشتر شباهت داشت تا به جهاد در راه خدا و تنها پس از آن‌كه مسلمانان به مدينه هجرت كردند و توان مقابله با دشمن را پيدا كردند ، خدا به آنان دستور جهاد داد . بنابراين ، چگونه به پيامبرش دستور دهد كه به تنهايى بجنگد .\r\n عَسَى اللَّهُ أَنْ يَكُفَّ بَأْسَ الَّذِينَ كَفَرُوا .  « عسى » در اين‌جا به معناى واجب التحقّق\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nاست ؛ زيرا كلمهء « عسى » جزء سخن خداست و خدا خلف وعده نمىكند . مراد از  « الَّذِينَ كَفَرُوا »  سران قريش مىباشد كه پيامبر صلّى اللّه عليه و آله را از مكه بيرون كردند و براى جنگيدن با او بارها لشكركشى كردند ؛ لكن خدا به وعده‌اش جامهء عمل پوشاند ، بنده‌اش را يارى كرد و به تنهايى تمامى احزاب مشرك را شكست داد .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n\r\nشفاعت و سلام\r\n\r\n[ سوره النساء ( 4 ) : آيات 85 تا 87 
  ]\r\nمَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها وَ كانَ اللَّهُ عَلى كُلِّ شَيْءٍ مُقِيتاً ( 85 ) وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ اللَّهَ كانَ عَلى كُلِّ شَيْءٍ حَسِيباً ( 86 ) اللَّهُ لا إِلهَ إِلاَّ هُوَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ وَ مَنْ أَصْدَقُ مِنَ اللَّهِ حَدِيثاً ( 87 )\r\nهركس در كار نيكى ميانجى شود او را از آن نصيبى است و هركس در كار بدى ميانجى شود او را از آن بهره‌اى است . و خدا نگهبان به هرچيزى است . ( 85 )\r\nچون شما را به سلامى سلام كنند ، بهتر از آن يا همانند آن را پاسخ گوييد . هرآينه خدا حسابگر هرچيزى است . ( 86 )\r\nاللّه خدايى است كه هيچ خدايى جز او نيست . به تحقيق همهء شما را در روز قيامت ، كه هيچ شكى در آن نيست ، گرد مىآورد و چه كسى از خدا به گفتار راستگوىتر است ؟ ( 87 )\r\n\r\nواژگان\r\nشفاعت : از شفع گرفته شده و آن بدين معناست كه انسان رفيقش را يارى دهد .\r\nكفل : بهره و نصيب .\r\nمقيت : به فتح ميم از « مقت » به معناى بغض گرفته شده ، لكن اين معنا در اين‌جا مراد نيست .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nمقيت : به ضم ميم به معناى بخشندهء نيروست و اين بخشندگى لازمه‌اش قدرت داشتن است . بنابراين اطلاق اين واژه و اراده كردن توانا از آن صحيح مىباشد ، و همين معنا در اين‌جا مراد است . « مقيت » به ضم ميم را از جملهء اسماء اللّه شمرده‌اند .\r\nحسيب : به معناى حساب‌رس بر يك كار و نيز به معناى كافى آمده است هركدام از اين دو معنا را كه از آيه اراده كنيد ، درست است .\r\n\r\nاعراب\r\n « اللَّهُ لا إِلهَ إِلَّا هُوَ »  « اللّه » مبتداست و « لا » براى نفى جنس . « إله » اسم آن و خبرش محذوف است كه در اصل ، « لا إله موجود » بوده است . « هو » محلا بدل است از « إله » ؛ زيرا اسم « لا » محلا مرفوع است . جمله‌اى كه از لا و اسم و خبر آن تشكيل مىشود ، خبر « اللّه » است . « لام » در  « لَيَجْمَعَنَّكُمْ »  در جواب قسم محذوف و تقدير آن « و اللّه ليجمعنكم » مىباشد .  « حَدِيثاً »  تميز است .\r\n\r\nتفسير\r\n مَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها .  سياق كلام بر آن دلالت دارد كه مراد از  « شَفاعَةً حَسَنَةً »  تشويق به جنگ و مراد از  « شَفاعَةً سَيِّئَةً »  منصرف كردن ديگران از آن است . و هركدام از اين دو يعنى تشويق‌كننده و منصرف‌كننده ، پاداش دعوت و آثار آن را خواهد داشت . بنابراين ، كسى كه مردم را به جهاد فرامىخواند پاداش خود را دارد و كسى كه مردم را به ذلت فرامىخواند نتيجهء گناه خود را . و اين موضوع در هركدام از شفاعت در كار خير و يا شفاعت در كار بد ، يك اصل كلى مىباشد و در حديث آمده است . « كسى كه سنت نيكويى را رواج دهد ، براى او همانند پاداش كسانى خواهد بود كه بدان عمل مىكنند\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nو كسى كه سنت بدى را رواج دهد ، براى او همانند گناه كسانى خواهد بود كه بدان عمل مىكنند » .\r\nبر اين اساس ، اسلام هركار خيرى را تحسين مىكند ، خواه سنتى باشد كه ديگران بدان اقتدا كنند ، يا كارى باشد كه از يك كافر صادر شده باشد و يا صرفا نيت كار خير باشد . مهم آن است كه نام خير ، يا فضيلت ، يا نيكويى يا پاكى و يا نظاير آن بر آن صدق كند . ما ، در تفسير آيهء 144 از سورهء آل عمران ، تحت عنوان « هر انسان آنچه را نيّت كرده دريافت خواهد كرد » و در تفسير آيهء 178 از همين سوره تحت عنوان « كافر و عمل خير » دراين‌باره سخن گفتيم .\r\n وَ كانَ اللَّهُ عَلى كُلِّ شَيْءٍ مُقِيتاً ؛  يعنى خدا قادر است كه هركس را به آنچه استحقاق دارد جزا دهد . ازاين‌رو ، كسى را كه در كارهاى نيك ميانجيگرى مىكند پاداش مىدهد و كسى را كه در كارهاى زشت ميانجيگرى مىكند مجازات مىنمايد .\r\nمعناى « مقيت » را در عنوان « واژگان » نگاه كنيد .\r\n وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها .  اسلام واژهء « توحيد » را شعار عقيدتى خود و « سلام » را تحيتى مخصوص به خود قرار داده است تا بدين وسيله اعلام كند كه روش او در زندگى گسترش صلح و مقاومت در برابر تجاوز است . به علاوه ، معناى اسلام ، تسليم شدن به عدالت و احسان و نيكى و امنيت است . بالاتر از همهء اينها ، « سلام » يكى از نام‌هاى خداوند است :  « هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ » .  « 1 »\r\n إِنَّ اللَّهَ كانَ عَلى كُلِّ شَيْءٍ حَسِيباً .  خداوند انسان را به دليل عدم پاسخ به سلام و ديگر محرمات و واجبات محاسبه و بازپرسى مىكند .\r\nفقها براى وجوب ردّ سلام به اين آيه استدلال كرده و گفته‌اند : يا بالمثل پاسخ سلام را بايد داد ؛ يعنى به همان ترتيبى كه شخص به شما سلام مىكند ، شما نيز بدون كم و\r\n\r\n\r\n","description":"","footnote":"\r\n( 1 ) . حشر ( 59 ) آيهء 23 .\r\n","page_name":" 622 ","page_number":622},
  {"content":"\r\n\r\nزياد به وى پاسخ مىدهيد و يا به آن ، كلمهء « و رحمة اللّه » و امثال آن را مىافزاييد [ ؛ مثلا او مىگويد : سلام عليكم و شما در پاسخ او يا مىگوييد : سلام عليكم . و يا مىگوييد :\r\nسلام عليكم و رحمة اللّه 
  ] . اگر سلام متوجه شخصى خاص باشد ، پاسخ آن واجب عينى است و اگر متوجه گروهى باشد ، پاسخش واجب كفايى است ؛ يعنى اگر يكى از افراد گروه پاسخ سلام را بدهد از بقيه ساقط مىشود و اگر برخى از افراد گروه پاسخ آن را ندهند ، همگى مورد سرزنش و مجازات خواهند گرفت . در حديث است كه « سلام مستحب و پاسخش واجب مىباشد » .\r\nپيروان ابو حنيفه گفته‌اند : مراد از تحيت در آيه ، بخشيدن مال است . ازاين‌رو ، اگر كسى چيزى را به تو هديه كند ، بر تو لازم است كه به همان مقدار و يا زيادتر به وى هديه كنى . « 1 »\r\n\r\nراه‌هاى مختلف اثبات معاد\r\nاسلام به اركان نخستين خود ، توجه خاصى مبذول داشته و از راه‌هاى مختلف به اثبات آن پرداخته است . اين اركان عبارتند از : ايمان به خدا و رسول و روز قيامت . در جلد اوّل اين كتاب ، ما به هركدام از اين اركان سه‌گانه بخش مستقلى اختصاص داديم .\r\nدربارهء ركن اوّل ، تحت عنوان « توحيد » در تفسير آيهء 21 از سورهء بقره ، جلد اوّل و دربارهء ركن دوم ، تحت عنوان  « فَأْتُوا بِسُورَةٍ مِنْ مِثْلِهِ ؛  سوره‌اى همانند قرآن بياوريد » در هنگام تفسير آيهء 23 و در مورد ركن سوم ، تحت عنوان  « كَيْفَ تَكْفُرُونَ بِاللَّهِ ؛  چگونه به خدا كافر مىشويد » در تفسير آيهء 28 سخن گفتيم . اگر كسى پيرامون آيات قرآن حكيم كه دربارهء بعث و حشر وارد شده‌اند ، تحقيق كند ، مىبيند كه اين آيات بر چند نوع‌اند :\r\n1 . آياتى كه صرفا از وقوع روز قيامت خبر مىدهد :  « يَوْمَ تُبَدَّلُ الْأَرْضُ غَيْرَ الْأَرْضِ وَ \r\n\r\n\r\n","description":"","footnote":"\r\n( 1 ) . ابو بكر اندلسى ، احكام القرآن .\r\n","page_name":" 623 ","page_number":623},
  {"content":"\r\n\r\n السَّماواتُ وَ بَرَزُوا لِلَّهِ الْواحِدِ الْقَهَّارِ ؛  « 1 » آن روز كه زمين به زمينى جز اين بدل شود و آسماها به آسمانى ديگر و همه ، در پيشگاه خداى واحد قهار حاضر آيند » .\r\n2 . آياتى كه همراه خبر دادن ، بر وقوع قيامت تأكيد مىكند و ترديد را از آن برمىدارد ؛ نظير آيهء  « لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ ؛  « 2 » ( به خدا سوگند ! ) كه همهء شما را در روز قيامت گرد مىآورد و هيچ شكى در آن نيست » .\r\n3 . آياتى كه بر امكان معاد از طريق آفرينش آسمان‌ها و زمين استدلال مىكند :  « أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ وَ لَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى بَلى إِنَّهُ عَلى كُلِّ شَيْءٍ قَدِيرٌ ؛  « 3 » آيا نمىبينند كه خداى يكتاست آن‌كه آسمان‌ها و زمين را بيافريد و در آفريدن آنها درنماند ! او مىتواند مردگان را زنده كند ، بله ، او بر هركارى تواناست » . واضح‌ترين تفسير اين آيه ، اين سخن شاعر است كه مىگويد :\r\n « و من ركب البحر استقل السواقيا » \r\n. « 4 »\r\n4 . آياتى كه براى اثبات معاد به آفرينش گياهان استدلال مىكند :  « وَ اللَّهُ الَّذِي أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ مَيِّتٍ فَأَحْيَيْنا بِهِ الْأَرْضَ بَعْدَ مَوْتِها كَذلِكَ النُّشُورُ ؛  « 5 » خداست كه بادها را مىفرستد تا ابرها را برانگيزند و ما آنها را به سرزمينهاى مرده مىرانيم و زمين مرده را به آن زنده مىكنيم . زنده گشتن در روز قيامت نيز چنين است » .\r\n5 . آياتى كه به پيدايش نخستين انسان بر اثبات قيامت استدلال مىكند :  « فَسَيَقُولُونَ مَنْ يُعِيدُنا قُلِ الَّذِي فَطَرَكُمْ أَوَّلَ مَرَّةٍ ؛  « 6 » خواهند گفت : چه كسى ما را بازمىگرداند ؟ بگو :\r\nآن‌كس كه بار نخست شما را آفريد » .\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 48 .\r\n( 2 ) . نساء ( 4 ) آيهء 87 .\r\n( 3 ) . احقاف ( 46 ) آيهء 33 .\r\n( 4 ) . اين شعر از متبنى شاعر بلندآوازه عرب است . « آن‌كس كه دريا را ببيند ، جويباران را اندك شمارد » . « م » .\r\n( 5 ) . فاطر ( 35 ) آيهء 9 .\r\n( 6 ) . اسراء ( 17 ) آيهء 51 .\r\n","page_name":" 624 ","page_number":624},
  {"content":"\r\n\r\n6 . آياتى كه به مشاهده و عيان استدلال مىكند و از اين قبيل است آيه‌اى كه مىگويد : خدا گروهى از بنى اسرائيل را بميراند و آن‌گاه زنده كرد :   « وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ . ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ ؛   « 1 » آن هنگام كه گفتيد : اى موسى ! ما تا خدا را آشكارا نبينيم به تو ايمان نمىآوريم و همچنان‌كه مىنگريستيد صاعقه شما را فروگرفت . و شما را پس از مردن زنده ساختيم ، شايد سپاسگزار شويد » .\r\nو نيز از اين قبيل است آيه‌اى كه مىگويد : خدا مرد اسرائيلى را پس از مرگش زنده كرد :  « فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ ؛  « 2 » پس گفتيم : پاره‌اى از آن را بر آن كشته بزنيد ، خدا مردگان را اين‌چنين زنده مىسازد و نشانه‌هاى قدرت خويش را اين‌چنين به شما مىنماياند ، باشد كه به عقل دريابيد » .\r\nهمچنين خدا ، عزير را پس از مرگش زنده كرد :  « فَأَماتَهُ اللَّهُ مِائَةَ عامٍ ثُمَّ بَعَثَهُ ؛  « 3 » خداوند او را صد سال بميراند ، آن‌گاه زنده‌اش كرد » .\r\nو نيز آن چهار پرنده را كه ابراهيم قطعه‌قطعه كرده بود ، زنده كرد :  « قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً ؛  « 4 » گفت : چهار پرنده برگير و گوشت آنها را به‌هم بياميز و هر جزئى از آنها را بر كوهى بنه . پس آنها را فراخوان شتابان نزد تو مىآيند » .\r\nاصحاب كهف را پس از آن‌كه 309 سال آنها را بميراند ، زنده كرد :  « وَ كَذلِكَ بَعَثْناهُمْ لِيَتَساءَلُوا بَيْنَهُمْ ؛  « 5 » اين‌چنين بيدارشان كرديم تا با يكديگر گفت و شنود كنند » .\r\nخداى بزرگ چه‌قدر راست گفته است :  « وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ \r\n\r\n\r\n","description":"","footnote":"\r\n( 1 ) . بقره ( 2 ) آيهء 55 - 56 .\r\n( 2 ) . بقره ( 2 ) آيهء 73 .\r\n( 3 ) . همان ، آيهء 259 .\r\n( 4 ) . همان ، آيهء 260 .\r\n( 5 ) . كهف ( 18 ) آيهء 19 .\r\n","page_name":" 625 ","page_number":625},
  {"content":"\r\n\r\n مَثَلٍ لَعَلَّهُمْ يَتَذَكَّرُونَ ؛  « 1 » ما در اين قرآن براى مردم هرگونه مثلى آورديم ، شايد پند گيرند .\r\nآيا آن نادانى كه قادر بر همه‌چيز را بر كسى قياس مىكند كه بر چيزى توانايى ندارد ، پند مىگيرد ؟ چگونه منافق ، به روزى ايمان آورد كه در آن ، مؤمنان ، عزيز و منافقان ، خوار مىشوند ؟ من نمىدانم چه ضررى متوجه جامعه يا افراد مىشود اگر به روزى ايمان بياورند كه خداوند در آن روز ، پاكيزه را از آلوده جدا مىسازد و به دادگاهى اعتقاد پيدا كنند كه در آن ، همگى در برابر حق و عدالت يكسانند ؟\r\n\r\n\r\n","description":"","footnote":"\r\n( 1 ) . زمر ( 39 ) آيهء 27 .\r\n","page_name":" 626 ","page_number":626},
  {"content":"\r\n\r\n\r\nچيست شما را كه دربارهء منافقان دو گروه شده‌ايد\r\n\r\n[ سوره النساء ( 4 ) : آيات 88 تا 90 
  ]\r\nفَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلاً ( 88 ) وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ وَ لا تَتَّخِذُوا مِنْهُمْ وَلِيًّا وَ لا نَصِيراً ( 89 ) إِلاَّ الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَ لَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلاً ( 90 )\r\nچيست شما را كه دربارهء منافقان دو گروه شده‌ايد و حال آن‌كه خدا آنان را به سبب كردارشان مردود ساخته است ؟ آيا مىخواهيد كسى را كه خدا گمراه كرده است ، هدايت كنيد ؟ و تو راهى پيش پاى كسى كه خدا گمراهش كرده است نتوانى نهاد . ( 88 )\r\nدوست دارند همچنان‌كه خود به راه كفر مىروند ، شما نيز كافر شويد تا برابر گرديد . پس با هيچ‌يك از آنان دوستى مكنيد تا آن‌گاه كه در راه خدا مهاجرت كنند و اگر سر باززدند ، در هرجا كه آنها را بيابيد بگيريد و بكشيد و هيچ‌يك از آنان را به دوستى و يارى برمگزينيد . ( 89 )\r\nمگر كسانىكه به قومى كه ميان شما و ايشان پيمانى است مىپيوندند ، يا خود نزد شما مىآيند ، درحالىكه از جنگيدن با شما و جنگيدن با قوم خود ملول شده باشند . و اگر خدا مىخواست بر شما\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nپيروزشان مىساخت و با شما به جنگ برمىخاستند . پس هرگاه كناره گرفتند و با شما نجنگيدند و به شما پيشنهاد صلح كردند ، خدا هيچ راهى براى شما بر ضد آنان نگشوده است . ( 90 )\r\n\r\nواژگان\r\nركس و نكس : اين دو يك معنا دارند و آن عبارت است از : متحول شدن شيئى از يك حالت به حالتى پايين‌تر از حالت قبلى .\r\nسبيل : به معناى طريق است و به معناى حجت نيز به كار مىرود ؛ چنان‌كه مىگويى :\r\n« لا سبيل لك عليه » ؛ يعنى حجتى ندارى كه با آن بر ضد او استدلال كنى .\r\nميثاق : به معناى عهد است .\r\nحصرت صدورهم : دل‌هايشان تنگ شد .\r\n\r\nاعراب\r\n « فَما لَكُمْ »  « فاء » تفريعى است بر آيات قبلى « ما » براى استفهام انكارى است .\r\nو « لكم » متعلق به محذوف و خبر است ، تقدير « ما حصل لكم » مىباشد .  « فِئَتَيْنِ »  حال و عامل آن ، همان خبر محذوف است . جملهء  « وَ اللَّهُ أَرْكَسَهُمْ »  حال از  « الْمُنافِقِينَ »  است .  « وَ مَنْ يُضْلِلِ »  « من » اسم شرط و محل آن رفع است بنابر ابتدائيت و خبر آن جملهء شرط است . جملهء متشكل از مبتدا و خبر حال از واو در  « تَهْدُوا »  است . « لو » در  « وَدُّوا لَوْ تَكْفُرُونَ »  مصدريه است و بسيارى از اوقات بعد از « ودّ يودّ » واقع مىشود . اين « لو » ناصبه نيست . مصدرى كه از « لو » و مابعدش ريخته مىشود ، مفعول است براى  « وَدُّوا »  و به معناى « ودّوا كفركم » مىباشد . جملهء  « حَصِرَتْ صُدُورُهُمْ »  حال است از واو  « جاؤُكُمْ »  و به معناى « جاءوكم و قد حصرت صدورهم » مىباشد .  « وَ لَوْ شاءَ اللَّهُ »  « لو » براى امتناع است و لام در  « لَسَلَّطَهُمْ »  در جواب « لو »\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nواقع شده است و همانند آن است لام در  « فَلَقاتَلُوكُمْ » ؛  زيرا معطوف بر جواب ، جواب است .\r\n\r\nتفسير\r\n فَما لَكُمْ فِي الْمُنافِقِينَ فِئَتَيْنِ .  اين آيات در خصوص منافقانى نازل شده است كه در دار الكفر باقى مانده و به مدينه هجرت نكرده بودند ، به اين دليل كه خدا مىگويد :\r\n « حَتَّى يُهاجِرُوا » ؛  زيرا هجرت تنها از دار الكفر به سوى دار الاسلام است . پيش از فتح مكه ، دار الاسلام به مدينه منحصر مىشد . ظاهر اين آيات آن است كه حكم منافقى كه در دار الكفر است با حكم منافقى كه در دار الاسلام به سر مىبرد تفاوت دارد ؛ چراكه خدا به كشتن و اسير گرفتن منافقان دار الكفر دستور داده است ، نه منافقان دار الاسلام .\r\nپيش از نزول اين آيه ، اصحاب دربارهء منافقانى كه در دار الكفر اقامت داشتند به دو دسته تقسيم شده بودند : گروهى معتقد بودند كه بايد با آنان قطع رابطه كرد و نبايد به آنها كمك شود ، بلكه بايد عليه آنان اعلان جنگ كرد ؛ چنان‌كه با مشركان و دشمنان علنى مسلمانان اعلام جنگ مىشود . گروهى مىگفتند : بايد با آنها مسامحه و خوش‌رفتارى كرد و به‌سان ديگر مسلمانان برخورد نمود .\r\nچنين برمىآيد كه پيامبر صلّى اللّه عليه و آله دراين‌باره سكوت اختيار كرده بود تا اين‌كه خداوند حكم آن گروه را به‌طور قطع بيان كرد :  « فَما لَكُمْ فِي الْمُنافِقِينَ فِئَتَيْنِ » ؛  يعنى شايسته نيست كه دربارهء آنان اختلاف كنيد ، بلكه همه‌تان از يك نظريه پيروى كنيد و آن اين‌كه به هيچ‌روى نسبت به آنها خوش‌رفتارى ننماييد و سبب آن را نيز خداوند بيان كرد :\r\n وَ اللَّهُ أَرْكَسَهُمْ بِما كَسَبُوا ؛  يعنى خداوند حكم اين منافقان را حكم كفار محارب قرار داده است ؛ بدين معنا كه كشتن و اسير گرفتن آنان همانند كافر محارب جايز است ؛ چون آنان مانند كافر محارب هستند ، و حتى ضرر آنها از خود كفار بيشتر است ، زيرا ماندن آنان در دار الكفر ، تنها به نفع دشمنان اسلام و مسلمانان است .\r\n\r\n","description":"","footnote":"","page_name":" 629 ","page_number":629},
  {"content":"\r\n\r\n\r\nگمراه كردن خدا منفى است نه مثبت\r\n أَ تُرِيدُونَ أَنْ تَهْدُوا مَنْ أَضَلَّ اللَّهُ .  اين آيه دلالت دارد كه آن عده از مسلمانان كه مىخواستند با منافقان دار الكفر خوش‌رفتارى شود بدان جهت بود كه اميدوار بودند ، شايد اين گروه هدايت شوند ؛ لكن خدا اين اميد آنها را از بين برد و چنين فرمود :\r\n وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا ؛  كسى را كه خدا گمراه كرده است ، تو راهى پيش پاى او نتوانى نهاد .\r\nممكن است بپرسيد : خداوند ، نخست خبر داد كه منافقان را به سبب كارهاى بدشان و نيز به علت اين‌كه با اختيار خود در ديار كافران مانده‌اند ، مردود ساخته است .\r\nآن‌گاه فرمود : او آنان را گمراه كرده است . و بدين ترتيب ، پس از نسبت دادن گمراهى به خود آنان ، بار ديگر آن را به ذات مقدس خود نسبت داده است بنابراين ، چگونه مىتوان ميان اين دو سخن خداى تعالى جمع كرد ؟\r\nپاسخ : مراد از  « أَضَلَّ اللَّهُ »  و يا  « يُضْلِلِ اللَّهُ » ،  آن نيست كه او گمراهى را در دل‌هاى آنان مىآفريند . ابدا چنين نيست ، بلكه مراد اين است : هركس كه با اختيار و ارادهء خود از راه حق و هدايت تجاوز كند و راه باطل را در پيش گيرد ، خدا نيز از وى اعراض مىكند و او را به حال خود رها مىسازد . ترديدى نيست ، كسى را كه خداوند به حال خود رها كند ، جز گمراهى و دور شدن از هدف نمىتواند راهى را پيدا كند . و اين معنا با سخن خدا :  « وَ اللَّهُ أَرْكَسَهُمْ بِما كَسَبُوا ؛  خداوند آنان را به سبب كردارشان مردود ساخته است » سازگارى دارد .\r\nبه بيانى روشن‌تر هركس كه در راه حق برود ، خدا او را مشمول عنايت و توفيق خود مىكند :  « إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ ؛  « 1 » خدا با پرهيزگاران و نيكوكاران است » . اين عنايت خدا به پرهيزكاران ، هدايت ، توفيق ، وكالت و ولايت\r\n\r\n\r\n","description":"","footnote":"\r\n( 1 ) . نحل ( 16 ) آيهء 128 .\r\n","page_name":" 630 ","page_number":630},
  {"content":"\r\n\r\nالهى ناميده مىشود . هركس كه راه باطل در پيش گيرد ، خدا از او اعراض مىكند و وى را با اجبار به هدايت بازنمىگرداند و در پناه هدايت نمىآورد . اين اعراض از سوى خدا ، گمراهى ، ذليل ساختن و مردود نمودن ناميده مىشود و در يك كلام : معناى گمراه كردن خدا منفى است ، نه مثبت ؛ امّا معناى هدايت او ، از باب لطف و تدبير ، مثبت است .\r\nبايد اين مطلب را متذكر شد كه حكمت خدايى ايجاب مىكند كه به بنده‌اش لطف كند و او را كاملا رها نكند ؛ چنان‌كه مادر ، فرزندش را رها نمىسازد ، مگر آن‌كه بنده ، خودش به سبب فرورفتن در گناه و معصيت ، موجب شود كه خدا او را وابگذارد ؛ چنان‌كه مادر ، فرزندى را كه در نافرمانى و اذيت او پافشارى مىكند ، وامىگذارد .\r\n وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً .  هركس دوست دارد كه تمام مردم هم‌رنگ او باشند . تفسير اين آيه در جلد اوّل ، آيهء 109 از سورهء بقره بيان شد .\r\n فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ .  پس از آن‌كه پيامبر صلّى اللّه عليه و آله به مدينه هجرت كرد ، خدا هجرت به مدينه را بر هرمسلمانى واجب قرار داد ، مگر اين كه كسى عذر داشته باشد و يا خود پيامبر صلّى اللّه عليه و آله به جهتى مصلحتى به مسلمانان بازمىگردد به او اجازه داده باشد كه در مكه بماند و هجرت نكند . از جمله آياتى كه خداوند در آن مردم را به هجرت به سوى مدينه تشويق كرده ، آيهء 72 سورهء انفال است :  « وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا ؛  آنان‌كه ايمان آورده‌اند و مهاجرت نكرده‌اند ، خويشاوندان شما نيستند تا آن‌گاه كه مهاجرت كنند » . علت تشويق به هجرت آن بود كه تعداد مسلمانان در آن زمان كه مكه هنوز فتح نشده بود بسيار اندك بود و اگر اين‌جا و آن‌جا پراكنده مىشدند ، تضعيف مىگرديدند و در نتيجه ، دشمن به آنان طمع مىورزيد و اگر در يك جا پيرامون پيامبر اعظم صلّى اللّه عليه و آله گرد مىآمدند ، هيبت و شوكت آنان تقويت مىشد و طمع دشمن به آنها در زمانى كه متفرق بودند به ترس از آنها تبديل مىشد . به علاوه ، فوايد ديگرى نيز بر اجتماع و پيوستن\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nآنها به يكديگر مترتب بود . حكم وجوب هجرت به مدينه همچنان باقى بود ، تا زمانى كه پيامبر صلّى اللّه عليه و آله مكه را فتح ، و خدا او را بر دشمنانش پيروز كرد و مردم گروه ، گروه به دين خدا مىگرويدند و ديگر براى هجرت سببى باقى نماند . پيامبر صلّى اللّه عليه و آله فرمود : « پس از فتح مكه هجرت نيست ؛ لكن جهاد و آمادگى هست » .\r\n فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ ؛  اگر اين منافقان ، دار الكفر را ترك و به مدينه هجرت نكنند و به پيامبر و مسلمانان نپيوندند ، آنان را به اسارت بگيريد و در هرجا كه به آنان دست يافتيد ، بكشيدشان  وَ لا تَتَّخِذُوا مِنْهُمْ وَلِيًّا وَ لا نَصِيراً ؛  و هيچ‌يك از آنان را به دوستى و يارى برمگزينيد . مراد از « ولى » در اين‌جا ، هم‌پيمان ، و معناى « نصير » روشن است مقصود آن است كه مسلمانان از اين منافقان كاملا اعراض كنند و نه آنان را مشاور خود گيرند ، و نه يارى و كمك از آنها بخواهند .\r\nسؤال : اسلام ، دينى است كه با همهء طوايف و پيروان اديان خوش‌رفتارى و گذشت مىكند و به آنها آزادى مىدهد . آيين اسلام حافظ جان و حقوق معنوى و مادى همهء مردم ، با صرف‌نظر از افكار و عقيدهء آنهاست . بنابراين ، چرا به اسارت و كشتن منافقان در هرجا كه مسلمانان آنها را بيابند دستور مىدهد ؟\r\nپاسخ : فرقى زياد وجود دارد ميان طوايف و پيروان اديان و حتى ملحدان و مشركانى كه عقايدشان را اعلان كرده‌اند و دشمنى خود را پنهان نكرده اما توطئه و نيرنگى انجام نداده و باطلى را بر حقى يارى ننموده‌اند ، و همواره بىطرف هستند و ميان منافقانى كه به اسلام تظاهر و خود را در زير نقاب آن پنهان كردند و در ديار كفر باقى ماندند تا عليه مسلمانان توطئه كنند و به قصد مسلط شدن بر مسلمين دشمنان آنها را يارى دادند . در اين‌صورت ، فرمان كشتن و به اسارت گرفتن اين منافقان بدان جهت است كه آنها در عين حالى كه به اسلام تظاهر مىكردند ، مخفيانه عليه پيامبر و مسلمانان توطئه مىكردند و دشمنى مىورزيدند . اما خوش‌رفتارى اسلام با ساير دسته‌ها و پيروان اديان برطبق اصل آزادىاى است كه براى هر فرد قائل است\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nو هيچ فردى مجبور نيست كه نظريه و عقيدهء خاصى را چه حق باشد و چه باطل بپذيرد . البته مادام كه گناه اين عقيده تنها به گردن صاحب آن باشد و مردم در امنيت باشند .\r\nسؤال دوم : اين سؤال از ضمن پاسخ به سؤال اول استفاده مىشود و آن اين‌كه اسلام همان‌گونه كه با پيروان اديان ديگر خوش‌رفتارى مىكند ، با منافقان نيز كاملا خوش‌رفتارى و چشم‌پوشى مىنمايد ؛ زيرا خداوند به پيامبرش دستور داده است كه به آنان با ديدهء اغماض بنگرد ؛ چنان‌كه در آيهء 63 از همين سوره بيان شد :  « فَأَعْرِضْ عَنْهُمْ وَ عِظْهُمْ وَ قُلْ لَهُمْ فِي أَنْفُسِهِمْ قَوْلًا بَلِيغاً ؛  از آنان اعراض كن و اندرزشان ده ، به چنان سخنى كه در وجودشان كارگر افتد » ؟\r\nپاسخ : آيهء 63 دربارهء منافقانى نازل شده است كه به همراه پيامبر صلّى اللّه عليه و آله در مدينه بودند و اينان بر اثر دورى از مشركان و نزديك بودن به پيامبر صلّى اللّه عليه و آله و مسلمانان نمىتوانستند با مشركان همكارى كنند ، اما آيهء 89 در مورد منافقانى نازل شده است كه اصرار داشتند در دار الكفر باقى بمانند تا عليه مسلمانان توطئه كنند .\r\nبه علاوه ، خداوند در زمانى به پيامبر صلّى اللّه عليه و آله دستور داد كه از منافقان چشم بپوشد كه اسلام ضعيف و ياورانش اندك بود ؛ امّا پس از آن‌كه اسلام نيرومند شد و يارانش افزايش يافت ، خدا به پيامبر صلّى اللّه عليه و آله دستور داد كه آنان را بكشد ؛ چنان‌كه وى را در مكه به شكيبايى و در مدينه به جهاد دستور داده بود .\r\nپس از آن‌كه خداوند به اذيت و آزار منافقانى كه به شدت با اسلام دشمنى مىكردند ، دستور داد ، دو گروه از آنان را استثنا كرد :\r\n إِلَّا الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ ؛  مگر كسانىكه به قومى كه ميان شما و ايشان پيمانى است مىپيوندند .\r\nاين سخن بدان اشاره دارد كه اگر كسى از اين منافقان به قومى پناهنده شود كه ميان آنها و مسلمانان پيمان آتش‌بس و متاركه جنگ منعقد شده است ، كشته و اسير نمىشود ؛ زيرا وى در حال صلح با مسلمانان است و به‌سان كسى مىباشد كه به آنان پناه برده\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nاست . بنابراين ، با وى نيز همانند آنها رفتار نمىشود . در اين‌جا خوب است گفتهء رازى را نقل كنيم :\r\n« بدان كه اين دستور ، مژدهء بزرگى است براى اهل ايمان ؛ زيرا خدا وقتى فرمان كشتن را از كسى بردارد كه به مسلمانان پناه برده است ، پس شايسته‌تر است كه عذاب را در روز قيامت از كسانى بردارد كه به محبت خدا و رسولش پناه برده‌اند » .\r\nترديدى نيست كه محبت اهل بيت نيز همان محبت خدا و رسول است ؛ زيرا خدا مىگويد :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى ؛  « 1 » بگو : بر اين رسالت مزدى از شما جز دوست داشتن خويشاوندان نمىخواهم » .\r\nبه گروه دوم با اين سخن خود اشاره مىكند :  أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ ؛  يا خود نزد شما مىآيند ، درحالىكه از جنگيدن با شما يا جنگيدن با قوم خود ملول شده باشند ؛ يعنى كسانىكه در كنار قوم مشرك خود با مسلمانان نمىجنگند و يا در كنار مسلمانان با قوم خود نمىجنگند و از پيامبر صلّى اللّه عليه و آله درخواست مىكنند كه بىطرف باشند ، نه با مسلمانان و نه با مشركان ، اين گروه نيز نبايد مورد تعرض قرار گيرند ، نه كشته شوند و نه اسير ؛ چراكه به آنها محارب گفته نمىشوند . بهترين نمونه‌اى كه مىتواند اين آيه را تفسير كند ، همان چيزى است كه در تفسير مجمع البيان آمده است : گروهى از قبيلهء اشجع ، خدمت پيامبر صلّى اللّه عليه و آله رسيدند و گفتند : خانهء ما نزديك خانهء توست و ما دوست نداريم كه با تو و يا با قوم خود بجنگيم ، آمديم تا با تو سازش كنيم . پيامبر صلّى اللّه عليه و آله نيز پيشنهاد آنها را پذيرفت و با ايشان سازش كرد . سپس ، آنها به مناطق خود بازگشتند .\r\nاين درست‌ترين و قوىترين دليل بر اثبات اين موضوع است كه اسلام با كسى كه بخواهد با او صلح كند ، صلح مىكند و با كسى كه بخواهد با او بجنگد مىجنگد .\r\n\r\n\r\n","description":"","footnote":"\r\n( 1 ) . شورى ( 42 ) آيهء 23 .\r\n","page_name":" 634 ","page_number":634},
  {"content":"\r\n\r\n وَ لَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ  « 1 » ! خداى سبحان در هيچ‌يك از امور مردم با ارادهء تكوينىاش دخالت نمىكند و تنها مىخواهد از طريق سخن فوق ، نعمت خود را به مسلمانان يادآورى كند ؛ بدين ترتيب كه او قادر بود اين گروه از منافقان را به جمع دشمنان مسلمانان ملحق سازد ، لكن آنها را از اين كار منصرف كرد و آنان بىطرفى خود را اعلام كردند . معناى اين سخن خدا :  « وَ لَوْ شاءَ اللَّهُ لَسَلَّطَهُمْ عَلَيْكُمْ »  آن است كه اگر او مىخواست ، آنها را عليه شما جرئت مىداد و هيبت شما را در دل‌هايشان قرار نمىداد تا با شما سازش كنند . البته ، اين كار ، از باب مشيت تكوينى خدا نيست ، بلكه ، اگر اين تعبير درست باشد ، از باب مشيت توفيقى او مىباشد .\r\n فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا . \r\n« ملامت درخور كسانى است كه به مردم ستم مىكنند و به ناحق در روى زمين سركشى مىكنند » . « 2 »\r\nو نيز فرموده است :  « لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ ؛  « 3 » خدا شما را از نيكى كردن و عدالت ورزيدن با كسانىكه با شما در دين نجنگيده‌اند و از سرزمينتان بيرون نرانده‌اند ، بازنمىدارد » .\r\nهمچنين خدايى كه حكمتش بزرگ است فرموده است :  « وَ إِنْ جَنَحُوا لِلسَّلْمِ فَاجْنَحْ لَها ؛  « 4 » اگر به صلح گرايند ، تو نيز به صلح گراى » . و آياتى از اين قبيل كه خداوند مردم را به محبت ، برادرى ، برابرى و همكارى در هرچيزى كه صلاح مردم در آن است ، فرا مىخواند . آنچه در اسلام از همه زيباتر است اين است كه اعمال انسانى را جزء دين بلكه تنها راه نزديك شدن به خدا مىداند .\r\n\r\n\r\n","description":"","footnote":"\r\n( 1 ) . ما ، هنگام تفسير آيهء 26 - 27 سورهء بقره ، در جلد اوّل به هنگام بحث از « تكوين و تشريع » دربارهء ارادهء تكوينى و تشريعى خداوند سخن گفتيم .\r\n( 2 ) . شورى ( 42 ) آيهء 42 .\r\n( 3 ) . ممتحنه ( 60 ) آيهء 8 .\r\n( 4 ) . انفال ( 8 ) آيهء 61 .\r\n","page_name":" 635 ","page_number":635},
  {"content":"\r\n\r\n\r\nگروه ديگرى را خواهند يافت\r\n\r\n[ سوره النساء ( 4 ) : آيه 91 
  ]\r\nسَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً ( 91 )\r\nبه زودى خواهيد يافت ديگران را كه مىخواهند هم از ناحيهء شما در امان باشند و هم از ناحيهء قوم خودشان . هرگاه خوانده شوند به سوى فتنه برگردانيده شوند در آن ، پس اگر كناره نگيرند از شما ، و پيشنهاد صلح نكردند و دست از شما نكشيدند پس بگيريدشان و بكشيدشان هرجا بيابيدشان و آنها كسانى هستند كه ما براى شما تسلّط آشكارى نسبت به آنان قرار داده‌ايم . ( 91 )\r\n\r\nواژگان\r\nفتنة : در لغت به معناى آزمايش و مراد از آن ، در اين‌جا شرك است .\r\nارتكاس : به معناى برگرداندن است .\r\nثقف : يعنى مهارت داشتن و گفته مىشود : « ثقف ثقافة » يعنى ماهر شد .\r\nثقفتموهم : در آيه ، يعنى پيدا كرديد آنها را و يا دست يافتيد به آنان .\r\nسلطان : مراد از آن حجت مىباشد ؛ زيرا صاحب حجت با آن بر خصم خود چيره\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nمىشود . در برخى تفاسير آمده است : سلطان در كتاب خدا عبارت از حجت و دليل است .\r\n\r\nاعراب\r\n « كُلَّما »  منصوب است بنابر ظرفيت ؛ زيرا اضافه شده به « ما » مصدريه و عامل آن  « أُرْكِسُوا »  مىباشد . « كاف » در  « أُولئِكُمْ »  براى خطاب است و غالبا بر حالت مخاطب نظير مذكر و مؤنث و مفرد و جمع بودن دلالت دارد ، اما حالت مشار اليه از لفظ اسم اشاره به دست مىآيد ، نه از كاف ؛ به بيانى ديگر مثلا « ذاكم » دو كلمه است : اوّل ، « ذا » كه دلالت دارد مشار اليه مفرد مذكر است و دوم ، « كم » كه دلالت دارد مخاطب جمع مذكر است . و اگر مخاطب جمع مؤنث باشد ، مىگويى : « ذاكنّ » و اگر مثنى باشد مىگويى : « ذاكما » . ساير اسماى اشاره و مخاطبين آنها نيز از همين قبيل است .\r\n\r\nكشت و كشتار در اسلام نيست\r\nآيات پيشين تصويرهايى مختلف از كسانى ارائه داد كه پيامبر صلّى اللّه عليه و آله شاهد انواع نيرنگ ، پليدى و سرپيچى آنان از خدا و رسولش بود . اين آيه تصويرى ديگر از گروهى را به نمايش مىگذارد كه در هرزمان و مكانى اكثر مردم را تشكيل مىدهند و آنها عبارتند از : افرادى بىاراده و سست‌عنصر ، كه جز دگرگونى و عدم ثبات ، واقعيت ديگرى ندارند . گاه به ارزش‌هايى ايمان مىآورند و گاه به آنها كافر مىشوند . البته ، ما منكر آن نيستيم كه انسان تحت تأثير شرايط محيط خود قرار مىگيرد و بسيارى اوقات برطبق آن تغيير پيدا مىكند ، بلكه در تفسير آيهء 143 از سورهء بقره تحت عنوان « تغيير اخلاق و افكار » اين موضوع را ثابت كرديم ؛ لكن در عين حال ، معتقديم كه برخى از افراد ذاتا مذبذب و بىاراده‌اند كه حتى در شرايط واحد از يك حالت به حالت ديگر منتقل مىشوند .\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n سَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها .  مراد از ردّ ، دعوت و مراد از فتنه ، كفر و مراد از ارتكاس بازگشت و تحول است . معناى آيه اين است : هرزمان كه اين گروه به كفر و ارتداد فراخوانده شوند ، به سوى آن بازمىگردند و آنها بدتر از هر كافرىاند كه بر كفر خود استوار مىماند .\r\nبهترين سخنى كه وضعيت اين گروه را به تصوير مىكشد ، مطالبى است كه برخى از مفسران آن را نقل كرده‌اند : اين گروه وقتى به سوى قوم خود بازمىگشتند ، به يكى از آنها گفته مىشد : بگو : خنفساء « 1 » پروردگار من است . ميمون پروردگار من است . او هم آن را مىگفت . به امثال اين گروه ، « امعون » گفته مىشود كه مفرد آن « امع » است و اين واژه در مورد كسانى به كار مىرود كه همواره مىگويد : « إنى معكم ؛ من با شما هستم » .\r\nواژه‌هاى « إنّى » و « معكم » پس از « نحته » به صورت « امعون » درآمده‌اند .\r\nهرچند كه اين گروه به درجه‌اى از انحطاط ، بىشخصيتى و تردد ميان كفر و ايمان سقوط كرده‌اند ، اسلام آنها را به حال خود رها مىكند و مادام كه دست به تجاوز و كشتار نزنند ، متعرض آنها نمىشود ؛ امّا اگر دست به تجاوز و كشتار بزنند و بدان پافشارى كنند ، اسلام نيز به طرد و كشتن آنها دستور مىدهد و اين ، همان چيزى است كه خدا از سخن خود اراده كرده است :  فَإِنْ لَمْ يَعْتَزِلُوكُمْ وَ يُلْقُوا إِلَيْكُمُ السَّلَمَ وَ يَكُفُّوا أَيْدِيَهُمْ فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ . \r\nاين يكى از ده‌ها دليلى است كه قرآن كريم و سنت پيامبر براى اثبات اين موضوع ارائه مىدهد كه خط اساسى در اسلام عدم كشت و كشتار است ، مگر اين‌كه به منظور جلوگيرى از كسى انجام شود كه مىخواهد بجنگد و در زمين فساد كند :  « وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ ؛  « 2 » با كسانىكه با شما جنگ مىكنند در راه خدا بجنگيد و تعدى مكنيد ؛ زيرا خداوند تعدىكنندگان را دوست\r\n\r\n\r\n","description":"","footnote":"\r\n( 1 ) . حشره‌اى است كوچك ، سياه و بدبو . « م » .\r\n( 2 ) . بقره ( 2 ) آيهء 190 .\r\n","page_name":" 638 ","page_number":638},
  {"content":"\r\n\r\nندارد » .  « وَ قاتِلُوهُمْ حَتَّى لا تَكُونَ فِتْنَةٌ ؛  « 1 » با آنها بجنگيد تا ديگر فتنه‌اى نباشد » . در اين صورت ، اسلام در جايى جنگ را تجويز كرده است كه همهء اديان ، اعم از قديم و جديد آن را تجويز مىكنند و تمامى خردها آن را واجب مىدانند . باوجوداين همه دليل ، دشمنان اسلام مىگويند : اسلام دين شمشير و جنگ است ، عينا مانند آن كسى كه گفت : « اگرچه پريد ، ماده بز است ! » .\r\nبه تفسير آيهء پيشين ( آيهء 90 ) :  « وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا »  نگاه كنيد و آن را با آيهء 91 :  وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً  كه در حال تفسير آن هستيم ، مقايسه نماييد ؛ به اين نتيجه خواهيد رسيد كه هركدام از آنها مؤيد ديگرى است و اين مفهوم را ثابت مىكند كه اسلام جنگ را جز براى دفاع از جان و جلوگيرى از فساد تجويز نمىكند و جنگ ، چه از لحاظ وجود و عدم و چه از لحاظ كم و كيف با اين دو عامل ( دفاع از جان و جلوگيرى از فساد ) مشخص مىشود .\r\n\r\n\r\n","description":"","footnote":"\r\n( 1 ) . همان ، آيهء 193 .\r\n","page_name":" 639 ","page_number":639},
  {"content":"\r\n\r\n\r\nقتل عمدى و خطايى\r\n\r\n[ سوره النساء ( 4 ) : آيات 92 تا 93 
  ]\r\nوَ ما كانَ لِمُؤْمِنٍ أَنْ يَقْتُلَ مُؤْمِناً إِلاَّ خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلاَّ أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّهِ وَ كانَ اللَّهُ عَلِيماً حَكِيماً ( 92 ) وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً ( 93 )\r\nهيچ مؤمنى را نرسد كه مؤمن ديگر را جز به خطا بكشد . و هركس كه مؤمنى را به خطا بكشد بايد كه بنده‌اى مؤمن را آزاد كند يا خون‌بهايش را به خانواده‌اش تسليم كند مگر آن‌كه خون‌بها را ببخشند . و اگر مقتول ، مؤمن و از قومى است كه دشمن شماست فقط بندهء مؤمنى را آزاد كند و اگر از قومى است كه با شما پيمان بسته‌اند ، خون‌بها به خانواده‌اش پرداخت شود و بندهء مؤمنى را آزاد كند و هركس كه بنده‌اى نيابد براى توبه دو ماه پىدرپى روزه بگيرد . و خدا دانا و حكيم است . ( 92 )\r\nو هركس مؤمنى را به عمد بكشد ، كيفر او جهنم است كه در آن همواره خواهد بود و خدا بر او خشم گيرد و لعنتش كند و برايش عذابى بزرگ آماده سازد . ( 93 )\r\n\r\n","description":"","footnote":"","page_name":" 640 ","page_number":640},
  {"content":"\r\n\r\n\r\nاعراب\r\n « خَطَأً »  صفت است براى مفعول مطلق محذوف و تقدير « إلّا قتلا خطأ » مىباشد و نظير آن است خطأ دوم .  « فَتَحْرِيرُ رَقَبَةٍ »  مبتدا و خبر آن محذوف است كه كلام بر آن دلالت دارد و به معناى « فالواجب عليه تحرير رقبة » مىباشد .  « أَنْ يَصَّدَّقُوا »  در اصل « يتصدّقوا » بوده و « تا » در « صاد » به جهت قريب المخرج بودن ادغام شده است .\r\nصاحب مجمع البيان گفته است : مصدر مؤوّل از  « أَنْ يَصَّدَّقُوا »  حال مىباشد . اين سخن اشتباهى است از سوى صاحب مجمع ؛ چون مصدر در اين‌جا به معناى استقبال است و حال به معناى استقبال نيست . سزاوارتر آن است كه اين مصدر به منزلهء مستثنا باشد ؛ يعنى ديه واجب است مگر اين‌كه بخشيده شود . كه در اين‌صورت واجب نيست .\r\n « تَوْبَةً »  مفعول لاجله و عامل آن  « فَصِيامُ شَهْرَيْنِ »  است ؛ زيرا به معناى فعل مىباشد .\r\n\r\nتفسير\r\n وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلَّا أَنْ يَصَّدَّقُوا .  قتل بر سه نوع است :\r\n1 . قتل عمد محض . آن عبارت از اين است كه انسان عاقل و بالغ ، ديگرى را بدون واسطه و از روى عمد بكشد ؛ مثلا او را ذبح كند ، يا خفه‌اش سازد و يا سبب قتل او را فراهم نمايد ؛ از قبيل اين‌كه غذاى او را به سمّ آلوده كند و يا او را از خوردن غذا منع كند تا وقتى كه بميرد . هرگاه قاتل و مقتول از لحاظ دين و آزادى برابر باشند و قاتل پدر مقتول نباشد ، ولىّ مقتول مخيّر است كه قصاص كند و قاتل را بكشد و يا از وى ديه بگيرد ، البته به شرط اين‌كه قاتل هم به دادن ديه راضى شود . بنابراين ولىّ مقتول ، در قتل عمد ميان قصاص و گرفتن ديه مخيّر است و اگر ديه را انتخاب كند ، در اين صورت قاتل مخيّر است كه خود را در معرض قصاص قرار دهد و يا ديه را بپردازد .\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nبنابراين ، نه ولىّ دم مىتواند قاتل را به پرداخت ديه مجبور كند ، نه قاتل مىتواند ولىّ دم را به قبول آن مجبور سازد . ديهء شرعى ، هزار دينار ، يعنى معادل سه كيلو و پانصد و بيست و نه گرم طلاست .\r\n2 . قتل شبه عمد . و آن اين‌كه قاتل در فعل خود تعمّد داشته باشد و در قصدش خطا كرده باشد ؛ نظير كسى كه كودك را به قصد ادب كردن بزند و او بميرد . اين نوع قتل موجب ديه مىشود ، نه قصاص . ديهء اين قتل نيز همانند قتل عمدى هزار دينار است . ما دربارهء قتل عمد و شبه عمد در تفسير آيات 178 - 179 از سورهء بقره در جلد اوّل سخن گفتيم .\r\n3 . قتل خطاى محض . و آن عبارت است از اين‌كه قاتل هم در فعل و هم در قصدش خطا كرده باشد ؛ مثل اين‌كه شخصى تيرى به سوى حيوانى پرتاب كند و اين تير به انسانى اصابت كند ؛ چراكه قاتل نه قصد كشتن اين انسان را داشته و نه قصد تيراندازى به سوى او را . و همين نوع قتل ، مقصود و سخن خداى تعالى است :  « وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ إِلَّا أَنْ يَصَّدَّقُوا » .  هم كتاب و هم سنت دلالت دارد كه اگر كسى عمدا مؤمنى را بكشد بايد به عنوان كفاره ، بنده‌اى را آزاد كند ، دو ماه متوالى روزه بگيرد و شصت مسكين را طعام بدهد . بنابراين ، قاتل ميان اين سه نوع كفاره جمع مىكند و اين را اصطلاحا كفارهء جمع مىنامند .\r\nاگر قتل خطايى و يا شبه عمد باشد ، بايد قاتل يك نفر بنده آزاد كند و اگر توان آن را نداشت دو ماه متوالى روزه بگيرد و اگر نتوانست ، شصت مسكين را طعام بدهد .\r\nديهء قتل خطايى را « عاقله » مىپردازد . عاقله عبارتند از : خويشاوندان پدرى قاتل كه بالغ ، عاقل و ثروتمند باشند ؛ همانند برادران ، عموها و فرزندان ذكور آنها ، نه فرزندان اناث . مقدار ديه ، هزار دينار است . ديه حق اولياى مقتول مىباشد ؛ اگر بخواهند آن را از قاتل مىستانند و اگر بخواهند آن را از ذمهء او ساقط مىكنند . و به اين موضوع ، اين جمله از سخن بارى تعالى اشاره دارد :  « إِلَّا أَنْ يَصَّدَّقُوا » . \r\n\r\n","description":"","footnote":"","page_name":" 642 ","page_number":642},
  {"content":"\r\n\r\nفقها گفته‌اند : كفّاره از آن جهت بر قتل خطايى واجب شد كه از تقصير و كوتاهى در امور مانع شود و مردم را به احتياط در همهء امور تشويق كند . اما ديه بر عاقله از آن جهت واجب شده كه به كسى كه از روى اشتباه مرتكب قتل شده است ، ارفاق شود و قصاص بر كسى كه عمدا كسى را مىكشد ، بدان سبب واجب شده است كه وى به جهت ارتكاب عمدى فعل حرام تنبيه شود .\r\n فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ .  مراد از  « قَوْمٍ عَدُوٍّ »  كفّار محارب است و ضمير « هو » به مقتول برمىگردد . معناى آيه اين است كه اگر شخص مسلمان ، فردى را به اين اعتقاد كه او كافر است ، كشت ، آن‌گاه آشكار شد كه وى مسلمان بوده و در ميان قوم كافر خود زندگى مىكرده است ، در اين‌صورت ، تنها بر قاتل واجب است كه بنده‌اى را آزاد كند و ديه از وى ساقط مىشود ؛ زيرا فرض بر آن است كه قوم مقتول كافرند و اگر ديه به آنها داده شود ، در جنگ با مسلمانان تقويت مىشوند .\r\n وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِهِ وَ تَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ ؛  يعنى اگر مسلمانى كه خطايى كشته شده از قومى باشد كه كافر غيرمحاربند ؛ زيرا پيمان صلح با مسلمانان امضا كرده‌اند ، در اين صورت ، بايد ديه مقتول به اهلش داده شود ، زيرا آنان با وجود كافر بودن ، در چنين وضعيتى از لحاظ وجوب ديه ، حكم مسلمانان را دارند .\r\nقاتل بايد يك بنده آزاد كند و اگر نتوانست دو ماه متوالى روزه بگيرد . خدا اين كفاره را از آن جهت بر قاتل واجب كرد كه وى از عملى كه انجام داده است ، توبه كند .\r\n وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً .  ما در آغاز سخن و در شمارهء يك حكم قاتل عمدى را بيان كرديم و گفتيم كه حكم او قتل است ، مگر آن‌كه ولىّ او را ببخشد . در اين آيه ، خداوند كيفر او را در آخرت بيان مىكند و عبارت است از : جاودانه ماندن در جهنم ؛ خشم ؛ لعنت خدا ؛ و\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nعذاب بزرگ . اين مجازات چهارگانه هركدام تأكيد و تفسير ديگرى است . هدف خدا ، نماياندن بزرگى اين جنايت زشت مىباشد و اين‌كه جنايت مزبور از كباير و معادل كفر است . برخى از فقها گفته‌اند : قتل عمدى مؤمن يكى از بارزترين نمونه‌ها و معانى كفر است . ما در جلد سوم دربارهء كشتن انسانى از روى ستم ، در تفسير آيهء 32 از سورهء مائده ، ان شاء اللّه ، سخن خواهيم گفت . همچنين دربارهء جاودانه ماندن در آتش در جلد اوّل و در تفسير آيهء 257 از سورهء بقره ، قبلا سخن گفتيم .\r\n\r\n","description":"","footnote":"","page_name":" 644 ","page_number":644},
  {"content":"\r\n\r\n\r\nاظهار اسلام در اثبات آن كافى است\r\n\r\n[ سوره النساء ( 4 ) : آيه 94 
  ]\r\nيا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ فَتَبَيَّنُوا إِنَّ اللَّهَ كانَ بِما تَعْمَلُونَ خَبِيراً ( 94 )\r\nاى كسانىكه ايمان آورده‌ايد ! چون براى جهادى رهسپار شويد نيك تفحص كنيد و به آن كس كه بر شما سلام گويد ، مگوييد كه مؤمن نيستى . شما برخوردارى از زندگى دنيا را مى جوييد و حال آن‌كه غنيمت‌هاى بسيار نزد خداست . شما پيش از اين چنان بوديد ولى خدا بر شما منت نهاد . پس تفحص كنيد كه خدا بر اعمالتان آگاه است . ( 94 )\r\n\r\nواژگان\r\nالضرب فى الارض : يعنى سفر .\r\nتبيّن : جستجو .\r\nعرض : به فتح راء به چيزى گفته مىشود كه كم‌دوام باشد و از آن انسان نيكوكار و بدكار بهره مىگيرد .\r\nمغنم : اسم مكان غنيمت و يا اسم زمان آن است و بر مالى كه انسان در جنگ از دشمنش مىگيرد به كار مىرود .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\n\r\nاعراب\r\nجملهء  « تَبْتَغُونَ »  حال از واو  « تَقُولُوا »  مىباشد . « كاف » در  « كَذلِكَ كُنْتُمْ »  به معناى « مثل » و در محل نصب و خبر مقدم براى  « كُنْتُمْ »  و « ذلك » مجرور به اضافه است .\r\n\r\nتفسير\r\nمفسران و محدثان بر سبب نزول اين آيه وحدت‌نظر دارند و آن اين‌كه پيامبر صلّى اللّه عليه و آله چند تن از اصحاب خود را كه به نام « سريه » ( نيروهاى گشت ) ياد مىشدند اعزام كرد .\r\nآنان با مردى برخورد كردند كه با خود ، مقدارى مال از قبيل گوسفند و . . . همراه داشت .\r\nآنها گمان كردند كه او كافر است ؛ امّا آن مرد جمله‌اى را به زبان آورد كه نشان مىداد وى مسلمان است . اين جمله عبارت بود از : سلام ، يا كلمهء شهادت و يا امثال آن . برخى از افراد اعزامى ، چنين تصور كردند كه شايد آن مرد ، جملهء مزبور را براى رهايى يافتن از قتل بر زبان مىآورد ، لذا يكى از آنها وى را كشت .\r\nزمانى كه پيامبر صلّى اللّه عليه و آله اين خبر را شنيد . بر او بسيار دشوار آمد و قاتل را سرزنش كرد .\r\nقاتل گفت : او با گفتن آن كلمه از كشته شدن مىگريخت . پيامبر فرمود ، چنان‌كه در بعضى از روايات است : « چرا قلب او را نشكافتى ! [ ؛ يعنى تو كه نمىدانستى در قلب او چه مىگذرد 
  ] » .\r\nالفاظ آيه بر چنين معنايى دلالت بلكه صراحت دارد ؛ زيرا سخن خداى تعالى :\r\n إِذا ضَرَبْتُمْ فِي سَبِيلِ اللَّهِ فَتَبَيَّنُوا  بدين معناست كه وقتى به جهاد رفتيد ، دقت كنيد در كشتن كسى كه در دين و دشمنى او ترديد داريد .  وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً ؛  به آن كسى كه بر شما سلام گويد مگوييد كه مؤمن نيستى ؛ زيرا هركس كه اظهار اسلام كند از تمامى حقوق مسلمانان برخوردار است ، چه به نفع او باشد يا بر\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nضرر او ، به‌ويژه در آنچه به حفظ اموال و خون‌ها مربوط مىشود ؛ امّا باطن او به خداى يگانه موكول مىگردد .\r\n تَبْتَغُونَ عَرَضَ الْحَياةِ الدُّنْيا فَعِنْدَ اللَّهِ مَغانِمُ كَثِيرَةٌ .  اين جمله ، به اين معنا دلالت دارد كه انگيزهء قتل آن مرد ، چشم طمع دوختن به مال او بوده است و طمع ، افراد آن گروه اعزامى پيامبر صلّى اللّه عليه و آله را واداشت كه خيال كنند ، تظاهر او به اسلام براى نجات است ؛ چراكه بسيار اتفاق مىافتد كه انسان خودش را بر خلاف واقعيت خود تصور مىكند .\r\nازاين‌رو واقعيت خودش چيزى است و تصور انسان از خودش چيزى ديگر ، با اين‌كه تصورش عين خودش و خودش عين تصورش مىباشد ، و اين امر ، از ويژگىها و شگفتىهاى انسان است . درهرحال ، خداوند آن گروه مسلمان را از اشتباهى كه مرتكب شده‌اند آگاه مىسازد و اين‌كه آنها خيلى زود به دنبال غنيمت رفتند ، درحالى كه غنيمت‌ها و نعمت‌هاى خدا قابل شمارش نيست و خدا مىتوانست به جاى مال مقتول ، از اين نعمت‌ها ، چند برابر به آنان عطا كند .\r\n كَذلِكَ كُنْتُمْ مِنْ قَبْلُ .  اين سخن ، ردّى است بر آنان و نقض كردن عمل ايشان از طريق منطق عقل و وجدان ؛ بدين ترتيب كه شما قبلا مشرك بوديد و با همان كلمه‌اى كه آن مقتول به زبان آورد ، شما در اسلام داخل شديد و پيامبر صلّى اللّه عليه و آله آن را از شما پذيرفت و بدان وسيله خون‌ها و مال‌هاى شما محفوظ ماند . بنابراين ، آنچه را پيامبر صلّى اللّه عليه و آله از شما پذيرفت ، شما نيز بايد از آن مقتول مىپذيرفتيد . بسيارى از مردم اين‌چنين هستند ؛ بدين معنا كه مىخواهند ديگران با بهرهء اندكى خشنود شوند ؛ لكن خودشان جز در برابر بهرهء زياد ، خشنود نمىشوند .\r\n فَمَنَّ اللَّهُ عَلَيْكُمْ ؛  خداوند بر شما منت نهاد ؛ زيرا به صرف اين‌كه كلمهء شهادت را بر زبان جارى كرديد ، اسلام شما را پذيرفت و شما را از اصحاب پيامبر صلّى اللّه عليه و آله قرار داد و پيامبر صلّى اللّه عليه و آله دربارهء آنچه در دل‌هايتان مىگذشت جستجو نكرد . بنابراين ، چرا آن‌گونه كه پيامبر صلّى اللّه عليه و آله با شما رفتار كرد ، با ديگران رفتار نكرديد ؟\r\n\r\n","description":"","footnote":"","page_name":" 647 ","page_number":647},
  {"content":"\r\n\r\n فَتَبَيَّنُوا إِنَّ اللَّهَ كانَ بِما تَعْمَلُونَ خَبِيراً ؛  يعنى از اين پس تا زمانى كه به چيزى يقين پيدا نكرديد ، كارى انجام ندهيد و كسى را با گمان و تهمت مؤاخذه نكنيد ، چراكه خداوند واقعيت‌ها و انگيزه‌هايتان را مىداند و از شما به سبب آنها ، آن‌گونه كه استحقاق داريد ، مىپرسد .\r\nفقها اين آيه را از آيات احكام « 1 » قرار داده و دو حكم شرعى را از آن استخراج كرده‌اند :\r\n1 . وجوب تحقيق و تفحص در هرچيزى ، به‌ويژه دربارهء احكام شرعى و بالاخص احكامى كه به خون و مال مردم مربوط مىشوند . فقها دربارهء اين دو و نيز در مورد فروج ، احتياط را واجب دانسته‌اند .\r\n2 . هركس كلمهء اسلام را بر زبان جارى كند و بگويد : من مسلمانم ، حكم او حكم ساير مسلمانان است ؛ از لحاظ ازدواج ، ارث و ديگر احكامى كه صرفا بر اظهار اسلام مترتب است ، نه بر اسلام واقعى و حقيقى .\r\n\r\n\r\n","description":"","footnote":"\r\n( 1 ) . هر آيه‌اى كه حكم شرعى از آن استخراج شود ، از آيات احكام است ؛ نظير آيات حج ، روزه ، ازدواج ، ارث و چيزهايى كه خوردن آنها حرام است و تعداد اين آيات به پانصد آيه مىرسد . فقهاى شيعه و سنى كتاب‌هاى جداگانه‌اى را دراين‌باره تأليف كرده‌اند . از كتاب‌هاى اهل سنت آيات الاحكام اثر جصّاص است و از جمله كتاب‌هاى شيعى در اين زمينه ، كنز العرفان فى آيات الاحكام اثر مقداد .\r\n","page_name":" 648 ","page_number":648},
  {"content":"\r\n\r\n\r\nجهادگران و آنان‌كه از جهاد سرمىتابند\r\n\r\n[ سوره النساء ( 4 ) : آيات 95 تا 96 
  ]\r\nلا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً وَ كُلاًّ وَعَدَ اللَّهُ الْحُسْنى وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً ( 95 ) دَرَجاتٍ مِنْهُ وَ مَغْفِرَةً وَ رَحْمَةً وَ كانَ اللَّهُ غَفُوراً رَحِيماً ( 96 )\r\nمؤمنانى كه بىهيچ رنج و آسيبى از جنگ سرمىتابند با كسانىكه به مال و جان خويش جهاد مىكنند برابر نيستند . خدا كسانى را كه به مال و جان خويش جهاد مىكنند بر آنان‌كه از جنگ سرمىتابند به درجتى برترى داده است و خدا همه را وعده‌هاى نيكو داده است . و جهادكنندگان را بر آنها كه از جهاد سرمىتابند به مزدى بزرگ برترى بخشيده است . ( 95 )\r\nدرجاتى كه از جانب خدا و آمرزش و رحمتى ؛ كه آمرزنده و مهربان است . ( 96 )\r\n\r\nواژگان\r\nاستواء : همانندى ، چنان‌كه مىگويى : « استوى هذا و هذا » و يا مىگويى : « تساويا » ؛ يعنى آن دو همانند يكديگرند .\r\nضرر : به چيزى گفته مىشود كه ضرر مىرساند و مراد از آن در اين‌جا ، كورى ، لنگى ، بيمارى و چيزهايى از اين قبيل است كه مانع از جهاد مىشود . مراد از\r\n\r\n","description":"","footnote":"","page_name":" 649 ","page_number":649},
  {"content":"\r\n\r\n « دَرَجَةً عِنْدَ اللَّهِ »  منزلت است . مردى عرض كرد : اى رسول خدا ! درجه چيست ؟ آن حضرت فرمود : « درجه ، عتبهء در خانه‌ات نيست ، بلكه ميان دو درجه ، صد سال فاصله است » .\r\n\r\nاعراب\r\n « مِنَ الْمُؤْمِنِينَ »  متعلق به محذوف و حال است براى  « الْقاعِدُونَ »  و  « غَيْرُ » ،  صفت آن ( القاعدون ) است .  « دَرَجَةً » ،  قائم مقام مفعول مطلق براى  « فَضَّلَ »  است ؛ زيرا  « دَرَجَةً »  در اين‌جا متضمن معناى تفضيل است ؛ يعنى « فضّل اللّه المجاهدين تفضيلا أو تفضلة » .  « كُلًّا »  مفعول اول براى  « وَعَدَ »  و « حسنى » مفعول دوم آن است .  « أَجْراً »  قائم مقام مفعول مطلق مىباشد ؛ زيرا معناى تفضيل را دربر دارد و  « دَرَجاتٍ »  بدل است براى « اجر » .\r\n\r\nتفسير\r\n لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ .  اگر كسى به سبب داشتن عذر شرعى همانند كورى ، لنگى و امثال آن از شركت در جهاد خوددارى كند ، معذور است و حتى اگر مؤمنى اخلاصمند باشد و يارى كردن دين و خير و اهل آن را دوست داشته باشد و از صميم قلبش چنين آرزو كند كه اگر اين موانع را نمىداشت ، همگام با مجاهدان در جهاد شركت مىكرد ، مأجور نيز خواهد بود . در حديث آمده است : « انسان به همراه كسى خواهد بود كه او را دوست دارد » ؛ بدين معنا كه اگر انسان ، مجاهدى را صرفا بدين جهت كه او مجاهد است دوست بدارد ، پاداش مجاهدان را دارد و اگر كسى شخص راستگويى را به سبب راستگويى او دوست داشته باشد ، مقام همان راستگو را خواهد داشت . اگر كسى ستمگرى را به سبب ستم او دوست بدارد ، در ستم شريك او خواهد بود و كسى كه\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nكافرى را به سبب كفرش دوست بدارد ، همانند او خواهد بود . آنچه گفته شد حكم كسانى بود كه به سبب داشتن بيمارى در جهاد شركت نمىكنند . امّا كسانىكه سالمند و از جهاد خوددارى مىكنند ، در اين‌صورت بايد ديد : اگر از جهادى كه بر آنها و ديگران واجب است ، چنان‌كه اعلام شود كه همگى بايد در جنگ شركت كنند ، خوددارى نمايند ، معذور نخواهند بود ، بلكه سزاوار سرزنش و مجازات مىباشند ؛ زيرا آنان افرادى متمرد و عصيانگرند . بنابراين ، درست نيست كه ميان آنها و مجاهدان مفاضله شود و از لحاظ فضيلت با يكديگر مقايسه گردند ؛ زيرا مفاضله از باب مفاعله است و اقتضا دارد كه طرفين در يك چيز با يكديگر شريك باشند ، درحالىكه اين افراد ، در جهاد با مجاهدان شركت ندارند . و اگر جهاد واجب كفايى باشد [ و اعلام عمومى براى شركت در جنگ نشود 
  ] ، به گونه‌اى كه شركت برخى از مسلمانان موجب حصول غرض شود و به شركت همگان نياز نباشد ، افراد سالمى كه در جنگ شركت نمىكنند معذور خواهند بود . البته ، مشروط به اين‌كه كسان ديگرى اين واجب را انجام دهند .\r\nولى مجاهدان از كسانىكه به سبب داشتن عذرى در جهاد شركت نمىكنند ، برترند ؛ چراكه آنان تنبلى را بر كار ، و خانه نشستن را بر فداكارى ترجيح داده‌اند و همين افراد ، مصداق سخن خدا هستند كه مىگويد :  « لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ » .  بنابراين ، معناى آيه اين است : افراد سالمى كه از شركت در جنگ خوددارى مىكنند و مجاهدانى كه جنگ به عنوان واجب عينى بر ايشان واجب نيست و در عين حال در جنگ شركت مىكنند و اين واجب را به‌طور كامل انجام مىدهند و آن را از عهده ديگران ساقط مىكنند ، از لحاظ فضيلت همانند يكديگر نمىباشند . خداوند از آيه زير همين معنا را اراده كرده است :\r\n فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً .  خداوند پس از آن كه برابرى ميان مجاهدان و كسانى را كه از شركت در جنگ خوددارى نمودند ، نفى كرد ، امتياز مجاهدان را بيان مىكند و آن اين‌كه مجاهدان را بر ديگران به درجتى\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nفضيلت داده است . بنابراين ، آيهء فوق به‌سان تفصيل پس از اجمال است . رمز فضيلت مجاهدان ، همان چيزى است كه پيش‌تر بدان اشاره كرديم و آن اين‌كه آنان به تنهايى مسئوليت دفاع را به‌عهده گرفتند ؛ نظير اين‌كه اگر دشمن به كشورى هجوم برد و گروهى از اهالى اين كشور ، حملهء آنها را دفع كند و گروهى ديگر شركت نكند ، روشن است كه گروه اوّل بر گروه دوم برترى دارد ، هرچند گروه دوم پس از حصول غرض و دفع حملهء دشمن به دست گروه اوّل ، مورد مجازات قرار نمىگيرند . ازاين‌رو ، خداوند فرمود :  وَ كُلًّا وَعَدَ اللَّهُ الْحُسْنى ؛  خدا همه را وعده‌هاى نيكو داده است .\r\nلكن خداوند به منظور تشويق به جهاد بار ديگر چنين فرمود :\r\n وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً .  پس بيان كرد كه اين اجر عظيم عبارت است از :\r\n دَرَجاتٍ مِنْهُ وَ مَغْفِرَةً وَ رَحْمَةً ؛  درجاتى از سوى خدا و آمرزش و رحمت .\r\nيك درجهء خداوند بهتر است از جهان و آنچه در آن است ، تا چه رسد به درجات ! .\r\nاما رحمت خدا ، چيزى بهتر از آن نيست ، مگر صاحب رحمت كه خداوندست . و در اهميت آمرزش او اين بس كه از عذاب و خشم او در امان مىباشد . هركس كه به يكى از پاداش‌هاى خدا : آمرزش ، رحمت و درجه برسد ، جايش در علّيّين خواهد بود ، چه رسد به كسى كه به همهء آنها دست يابد !\r\nخداوندا ! من اندكى از رحمت و آمرزش تو را مسئلت دارم و تو مىدانى كه من به شدت بدان نيازمندم . چه مىشود اگر بر من منت گذارى و نيازم را برآورده سازى ؟ ! آيا مىترسى كه درياى آمرزشت و گنج‌هاى رحمتت تمام شود ؟ و يا به سبب چيزى ديگر است ، اى مولاى من ؟ ! آرى ، من گناهكارم و لكن آيا نمىدانى كه من يقين دارم جز تو پناهگاهى برايم وجود ندارد ؟ اگر مرا ببخشى چه‌قدر خوشحال مىشوم . خدايا ! اگر در گفته‌هاى خود دروغگو هستم ، با من به ترتيبى كه شايستگى دارم رفتار كن و اگر در آن راستگو هستم با من ، آن‌گونه كه تو شايسته‌اى رفتار كن .\r\n\r\n","description":"","footnote":"","page_name":" 652 ","page_number":652},
  {"content":"\r\n\r\n\r\nعلى و ابو بكر\r\nرازى چنين گفته است :\r\nشيعه مىگويد : آيهء  « فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً »  دلالت دارد كه على افضل از ابو بكر است ؛ زيرا على بيشتر جهاد كرد . بنابراين ، به‌اندازهء تفاوت در جهاد ، على عليه السّلام از مجاهدان بوده ، و ابو بكر از كسانى بوده كه در جهاد شركت نداشته است . وقتى چنين باشد ، على افضل از ابو بكر است ؛ چراكه خدا مىگويد :  « فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً » . \r\nآن‌گاه ، رازى در پاسخ شيعه گفته است : « در پاسخ آنان گفته مىشود : شركت على در كشتن كفّار از شركت پيامبر صلّى اللّه عليه و آله در قتل آنان بيشتر بوده است . بنابراين ، براساس همين آيه ، بر شما لازم است كه بگوييد : على افضل از محمّد صلّى اللّه عليه و آله است . و اين ، سخنى است كه هيچ خردمندى آن را نمىگويد . اگر بگوييد جهاد پيامبر صلّى اللّه عليه و آله با كفّار ، بيش از جهاد على عليه السّلام با آنان بوده است ؛ زيرا پيامبر صلّى اللّه عليه و آله از طريق بيان دلايل و بينات و بر طرف كردن شبهات و گمراهىها با كفار جهاد مىكرد و اين جهاد كامل‌تر و بهتر از آن جهاد [ ؛ يعنى جهاد با شمشير 
  ] است . ما در پاسخ مىگوييم : شما اين سخن را از ما دربارهء ابو بكر نيز بپذيريد » .\r\nاين سخن فيلسوف مفسران ، نمىگوييم لغزش است ، بلكه نوعى غفلت و چرت زدن است ، به چند دليل :\r\nاوّلا ، هركس كه يكى از اصحاب پيامبر را در بيان دلايل و بينات به خود پيامبر صلّى اللّه عليه و آله بسنجد ، چه بخواهد و چه نخواهد از دين اسلام بيرون رفته است ، مگر اين‌كه مقايسهء مزبور به جهت شبهه‌اى باشد كه در ذهنش ايجاد شده است ؛ زيرا محمّد صلّى اللّه عليه و آله چنان‌كه خواهيم گفت ، دلايل و بينات را از طريق وحى بيان مىكند ، درحالىكه اصحاب او اين دلايل و بينات را از وى مىگيرند و بيان مىكنند . بنابراين ، مقام نخست از آن خداى\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nيكتا و بىشريك و مقام دوم ، تنها براى محمّد صلّى اللّه عليه و آله است و نه براى كسى ديگر به همراه او . ايمان به خدا و محمّد صلّى اللّه عليه و آله در يك رتبه قرار دارد ؛ زيرا هركدام ركنى استوار از اركان اسلام است ، و ايمان به اسلام با ايمان به يكى از آن دو بدون ديگرى ، تحقق پيدا نمىكند . بر اين اساس ، خلافت ، صحابى بودن ، جهاد و امثال آن ، فرعى بر ايمان به نبوت ، و نبوت اصل است و فرع با اصل قياس نمىشود .\r\nثانيا ، معناى ظاهر لفظ « مجاهدين » در آيهء  « وَ فَضَّلَ اللَّهُ الْمُجاهِدِينَ »  به اعتراف خود رازى در تفسيرش ، جهاد با شمشير است ، نه جهاد ديگر ؛ لكن او از آنچه خودش گفته ، غفلت كرده است و خود خويشتن را نقض كرده است . اكنون ، ظاهر آيه و همهء تفاسير را رها و به كسى رجوع مىكنيم كه قرآن به قلب او نازل شده است و از او مىپرسيم :\r\nچه كسى از همه افضل است ؟ و به پاسخ او گوش فرامىدهيم .\r\nمسلم در صحيح خود روايت كرده است كه مردى از رسول خدا صلّى اللّه عليه و آله پرسيد : چه كسى از همهء مردم بهتر است ؟ پيامبر صلّى اللّه عليه و آله فرمود : « مردى كه در راه خدا با جان و مالش جهاد كند » . همهء ما مىدانيم كه جهاد على عليه السّلام از همگان بيشتر بود ، بنا به تعبير خود رازى ، در نتيجه على عليه السّلام از همه افضل است . البته ، به استثناى پيامبر صلّى اللّه عليه و آله چراكه بالاتر از مقام نبوت ، جز مقام الوهيت ، مقامى نيست . همچنين همهء ما مىدانيم كه جهاد با شمشير و جان بهتر از جهاد با مال است ؛ زيرا مال در راه جان داده مىشود ، نه جان در راه مال .\r\nثالثا ، پيامبر اعظم صلّى اللّه عليه و آله ، چنان‌كه پيش‌تر گفتيم ، دلايل و بينات را از پيش خود بيان ، و شبهات و گمراهى را بر طرف نكرد ، بلكه خدا آنها را به پيامبر صلّى اللّه عليه و آله تلقين و او عينا به مردم ابلاغ مىكرد :  « قُلْ يُحْيِيهَا الَّذِي أَنْشَأَها أَوَّلَ مَرَّةٍ ؛  « 1 » بگو : آن را كسى زنده مىكند كه نخستين‌بار ايجادش كرده است » .  « قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ ؛  « 2 » بگو :\r\n\r\n\r\n","description":"","footnote":"\r\n( 1 ) . يس ( 79 ) آيهء 79 .\r\n( 2 ) . يونس ( 10 ) آيهء 34 .\r\n","page_name":" 654 ","page_number":654},
  {"content":"\r\n\r\nآيا از اين بتان شما كسى هست كه چيزى را بيافريند و باز زنده كند ؟ » .  « قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ؛  « 1 » بگو : يك سوره همانند قرآن بياوريد و هركه مىتوانيد جز خدا ، به پشتيبانى خود فراخوانيد ، اگر راست مىگوييد » .  « قُلْ أَ فَاتَّخَذْتُمْ مِنْ دُونِهِ أَوْلِياءَ لا يَمْلِكُونَ لِأَنْفُسِهِمْ نَفْعاً وَ لا ضَرًّا ؛  « 2 » بگو : سواى او خدايانى براى خود گرفتيد كه قادر به سود و زيان خود نيستند » . و ده‌ها آيهء ديگر كه در اين زمينه وجود دارند . جاى بسى شگفتى است كه رازى پس آن همه طول و تفصيل در تفسير اين آيات ، از آنها غفلت كرده است .\r\nاز همهء شگفت‌آورتر اين سخن رازى است كه گفت : « آنچه دربارهء محمّد صلّى اللّه عليه و آله پذيرفتيد ، از ما دربارهء ابو بكر بپذيريد » . هرگز و هزار هرگز چنين چيزى پذيرفته نمىشود ؛ نه ما و نه هيچ مسلمانى ديگر نمىتوانيم از تو و يا ديگران بپذيريم كه در « بيان دلايل و بينات و بر طرف كردن شبهات و گمراهىها » ابو بكر همانند محمّد صلّى اللّه عليه و آله باشد ؛ چراكه در اين‌صورت ابو بكر پيامبرى مىبود كه از سوى خدا وحى بر او نازل شد - پناه مىبرم به خدا و از او طلب آمرزش مىكنم - . . . وانگهى از لحاظ علمى نيز ، هيچ كس از صحابه منزلت و مقام على عليه السّلام را ندارد و شاهد بر آن همين بس كه به تواتر از رسول اعظم صلّى اللّه عليه و آله روايت شده كه فرمود : « من شهر علمم و على دروازهء آن » . ميراث اسلامى آن مقدار كه از آثار علمى على عليه السّلام با خود دارد از ابو بكر و هيچ صحابهء ديگرى ندارد .\r\n\r\n\r\n","description":"","footnote":"\r\n( 1 ) . همان ، آيهء 38 .\r\n( 2 ) . رعد ( 13 ) آيهء 16 .\r\n","page_name":" 655 ","page_number":655},
  {"content":"\r\n\r\n\r\nآيا زمين خدا پهناور نبود ؟\r\n\r\n[ سوره النساء ( 4 ) : آيات 97 تا 100 
  ]\r\nإِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً ( 97 ) إِلاَّ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلاً ( 98 ) فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً ( 99 ) وَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كانَ اللَّهُ غَفُوراً رَحِيماً ( 100 )\r\nكسانى هستند كه فرشتگان جانشان را مىستانند ، درحالىكه بر خويشتن ستم كرده بودند از آنها مىپرسند : در چه كارى بوديد ؟ گويند : ما در روى زمين مردمى بوديم زبون گشته .\r\nفرشتگان گويند : آيا زمين خدا پهناور نبود كه در آن مهاجرت كنيد ؟ مكان اينان جهنم است و سرانجامشان بد . ( 97 )\r\nمگر مردان و زنان و كودكان ناتوانى كه هيچ چاره‌اى نيابند و به هيچ جا راه نبرند . ( 98 )\r\nباشد كه خداشان عفو كند كه خدا عفوكننده و آمرزنده است . ( 99 )\r\nآن كس كه در راه خدا مهاجرت كند در روى زمين برخوردارىهاى بسيار و گشايش‌ها خواهد يافت . و هركس كه از خانهء خويش بيرون آيد تا به سوى خدا و رسولش مهاجرت كند و آن‌گاه مرگ او را دريابد ، مزدش بر عهدهء خداست و خدا آمرزنده و مهربان است . ( 100 )\r\n\r\n","description":"","footnote":"","page_name":" 656 ","page_number":656},
  {"content":"\r\n\r\n\r\nواژگان\r\nتوفّى الشىء : او را كاملا دريافت كرد و مراد از آن در اين‌جا قبض ارواح در هنگام مرگ است .\r\nراغمت الرجل : يعنى كارى كردى كه او از آن بدش مىآيد .\r\nمراغم : از « رغام » كه به معناى خاك است گرفته شده . گفته مىشود : « رغم انفه » ؛ زيرا انف ( بينى ) كنايه از عزت و خاك كنايه از ذلّت است ؛ چه مردم آن را لگدمال مىكنند .\r\nوقتى يكى از اين دو كلمه به ديگرى اضافه شود ، كنايه از ذلت صاحب بينى است .\r\n\r\nاعراب\r\n « الَّذِينَ »  اسم  « إِنَّ »  و جملهء  « قالُوا فِيمَ »  خبر آن مىباشد .  « تَوَفَّاهُمُ »  جايز است كه اين كلمه فعل ماضى اعتبار شود و تاء در تقدير نباشد و جايز است فعل مضارع باشد بنابراين‌كه تاء حذف شده و تقدير « تتوفاهم » باشد .  « ظالِمِي أَنْفُسِهِمْ »  حال است از ضمير « تتوفاهم » .\r\n« ما » در  « فِيمَ »  براى استفهام و الف آن حذف شده است و مجرور ، متعلق به محذوف و خبر  « كُنْتُمْ »  مىباشد ؛ يعنى « كنتم فى اىّ شىء » .  « فَأُولئِكَ »  مبتداى اوّل و  « مَأْواهُمْ »  مبتداى دوم و  « جَهَنَّمُ »  خبر مبتداى دوم و اين مبتدا و خبر ، خبر است براى مبتداى اوّل .\r\n « مَصِيراً »  تميز و  « مُسْتَضْعَفِينَ »  منصوب است بنابراين‌كه استثناى منقطع از  « فَأُولئِكَ »  مىباشد ؛ زيرا در اهل جهنم داخل نيستند .  « سَبِيلًا »  منصوب به نزع خافض و تقدير آن « لا يهتدون إلى سبيل » است و يا اين‌كه مفعول است براى  « لا يَهْتَدُونَ » ؛  زيرا  « لا يَهْتَدُونَ » *  به معناى « لا يعرفون » مىباشد .  « مُهاجِراً »  حال است براى ضمير  « يَخْرُجْ » . \r\n\r\nتفسير\r\nمسلمانان در دوران رسول خدا صلّى اللّه عليه و آله از مكه دو بار هجرت داشتند : يكى به حبشه كه\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nدر پنجمين سال مبعث اتفاق افتاد و ديگرى به مدينه كه هشت سال پس از هجرت نخست صورت گرفت . برخى از صحابه ، هردو هجرت را داشتند ؛ نظير جعفر بن ابى طالب كه پس از آن‌كه دو دستش قطع شد به شهادت رسيد . ازاين‌رو ، خداوند به جاى دستانش دو بال به او عطا كرد كه در بهشت پرواز مىكند و به همين جهت او را جعفر طيار ناميدند .\r\nسبب هجرت مسلمانان ، دورى جستن از كشته شدن و پناه آوردن به مكانى امن و برنامه‌ريزى براى يك جهاد سازمان‌يافته با باطل و پيروزى بر آن بود . هجرت موجب شد كه اسلام بر دشمنان خود پيروز شود و اگر هجرت نبود ، شعله‌هاى اسلام خاموش و به خاكسترى تبديل مىشد كه باد آن را اين و آن سو پراكنده مىساخت . ازاين‌رو ، هجرت در آن زمان ، فضيلت بزرگ و نخستين منقبتى به شمار مىرفت كه چيزى با آن برابرى نمىكرد .\r\nپيامبر صلّى اللّه عليه و آله از مكه به مدينه هجرت كرد و به مسلمانان نيز دستور داد كه به مدينه هجرت كنند . بسيارى از مسلمانان به او پاسخ مثبت دادند ؛ لكن عده‌اى براى حفظ اموال و منافع خود مخالفت كردند ؛ چراكه مشركان به هركسى كه هجرت مىكرد ، اجازه نمىدادند تا چيزى از اموالش را با خود ببرد و او را آزار مىدادند و از برپا كردن مراسم دينىاش جلوگيرى مىكردند و او توان دفاع از خود را نداشت . البته اين مهاجر از طريق هجرت از دار الحرب به دار الاسلام و مكان امن ، يعنى مدينه ، جايگاه پيامبر صلّى اللّه عليه و آله و صحابه مىتوانست از فشار و شكنجه رهايى يابد و مراسم دينىاش را به كامل‌ترين وجه برگزار كند . ازاين‌رو ، خداوند كسانى را كه در دار الكفر [ مكه 
  ] باقى ماندند با زبان فرشتهء مرگ سرزنش مىكند و مىگويد :\r\n إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ  آنان به جان خود ستم كردند ؛ زيرا جهاد و هجرت به سوى دار الاسلام را ترك نمودند و به ماندن در خانهء كفر ، ذلت ، اخلال به تكاليف دينى ، افزايش كافران و كم كردن مؤمنان راضى شدند .  قالُوا فِيمَ كُنْتُمْ ؛  يعنى فرشتگان مرگ به تاركان\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nهجرت گفتند : در چه كارى بوديد ؟ البته ، اين پرسش ، واقعى نيست ؛ بلكه نوعى سرزنش است و روشن است كه سرزنش به چيزى واقعى و معلوم مىباشد و آن عبارت از اين است كه آنها از همراهى با برادران مهاجر خود ، كه در به اجرا درآوردن نقشهء پيامبر صلّى اللّه عليه و آله براى نابودى شرك و اعتلاى كلمة اللّه از او اطاعت كرده بودند ، تخلّف ورزيدند .\r\nاگر سؤال‌كننده‌اى بپرسد : آيا اين سرزنش فرشتگان مرگ در هنگام احتضار متخلفان بوده و يا پس از مرگ آنان ؟ در پاسخ مىگوييم : جواب اين سؤال را تنها خدا مىداند و چون خدا دراين‌باره سكوت اختيار كرده است ، ما نيز دربارهء آن سكوت مىكنيم . رسول خدا صلّى اللّه عليه و آله فرمود : « خدا دربارهء چيزهايى سكوت كرده و سكوت او به سبب فراموشى نبوده است پس شما نيز خود را به زحمت ميندازيد » .\r\n قالُوا كُنَّا مُسْتَضْعَفِينَ فِي الْأَرْضِ .  اين جمله يك نوع علت‌تراشى و عذرخواهى متخلّفان است و معناى آن اين است : متخلّفان به فرشتگانى كه آنان را به سبب كوتاهى در امر دين سرزنش كرده بودند ، چنين پاسخ دادند : ما در دار الكفر نمىتوانستيم تكاليف دينى خود را انجام دهيم ؛ زيرا مشركان ما را شكنجه مىكردند و از انجام دادن آنچه بدان اعتقاد داشتيم منع مىنمودند . فرشتگان اين عذرخواهى را ردّ كرده و از روى سرزنش به آنان گفتند :  قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها ؛  آيا زمين خدا پهناور نبود كه در آن هجرت كنيد ؟ .\r\nبدين معنا كه شما بر هجرت به سوى دار الاسلام قادر بوديد و در آن‌جا از ذلّت رهايى پيدا مىكرديد و تكاليف دين را به‌سان ساير مسلمانان با كمال آزادى مىتوانستيد انجام دهيد . اين گفتگو نشان‌دهندهء آن است كه خداوند هيچ كس را جز پس از اتمام حجت ، عذاب نمىكند ، بلكه جز پس از تراكم حجت‌ها بر او . . . به قسمى كه براى گناهكار هيچ پناهگاهى جز آمرزش و رحمت پروردگار كه همه‌چيز را در بر مىگيرد باقى نمىماند . . . پروردگارا ! من هم چيزى هستم ، پس رحمتت را شامل حال من نيز بگردان .\r\n\r\n","description":"","footnote":"","page_name":" 659 ","page_number":659},
  {"content":"\r\n\r\n  فَأُولئِكَ مَأْواهُمْ جَهَنَّمُ وَ ساءَتْ مَصِيراً . إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا .   پس از آن‌كه خداوند متخلفان را تهديد كرد ، كسانى را كه به سبب بيمارى و يا نداشتن خرجى عذر داشتند و تكليف هجرت از عهدهءشان ساقط بود ، استثنا مىكند ؛ زيرا خدا هيچ كس را بالاتر از توانش مكلّف نمىسازد .\r\nسؤال : دليل استثناى مردان و زنان معذور روشن است ؛ لكن استثناى كودكان چه دليلى دارد ، درحالىكه مىدانيم آنان مكلف نيستند ؟\r\nپاسخ : مراد از ولدان در اين‌جا ، بندگان و كنيزان است ؛ لكن ما چنين پاسخ مىدهيم كه بسيارى از كودكان ، به‌ويژه آنهايى كه به سن رشد رسيده‌اند ، توان هجرت را دارند ، بلكه برخى از آنان تواناتر از بزرگ‌سالان مىباشند . ازاين‌رو ، ممكن است اين توهم پيش آيد كه هجرت بر آن عده از كودكانى كه قادر به هجرت هستند واجب باشد . لذا خدا اين توهم را دفع كرده و بيان نموده است كه هجرت بر هرتوانمندى واجب مىباشد مگر اين‌كه كودك باشد .\r\n\r\nفقها و وجوب هجرت\r\nفقها به اين آيه استدلال كرده‌اند كه بر مسلمان جايز نيست ، در صورتى كه در كشور كفر نتواند به دستورهاى دين خود عمل كند ، در آن‌جا اقامت نمايد ، هرچند اين كشور وطن او باشد و در آن‌جا املاك و منافعى داشته باشد . البته ، اين حكم در دنياى امروز موضوع ندارد ؛ زيرا انسان در هر كشورى مىتواند خدا را به هر طريقى كه بخواهد عبادت كند و اگر نكند ، او خود ، مسئول خواهد بود .\r\nسؤال : اگر مسلمانى بداند كه اقامت او در يك كشور غير اسلامى به ترك واجب مىانجامد البته ، نه بدان جهت كه كسى او را از انجام دادن اين واجب منع مىكند ، بلكه به سبب ضعف انگيزه و نيز وجود عوامل ديگرى كه انسان را از انجام واجب منصرف\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nمىسازد ، نظير محل‌هاى لهو و لعب و امثال آن ؛ آيا در چنين حالتى اقامت در كشور كفر براى اين مسلمان جايز است ؟\r\nپاسخ : اگر شخصى يقين داشته باشد كه رفتن به مكانى ، خواه كشورى باشد يا مجلسى و يا بازارى ، او را به ترك واجب و يا فعل حرام وامىدارد ، واجب است كه از رفتن به اين مكان خوددارى كند و اگر مقيم آن‌جا باشد بايد از آن‌جا بيرون آيد ؛ زيرا چيزى كه سبب تامّ حرام است ، حرام مىباشد . خداوند فرمود :  « فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ؛  « 1 » چون به يادت آمد با آن مردم ستمكاره منشين » . امام امير مؤمنان عليه السّلام گفت : « حكم هجرت همچنان به قوت نخستين خود باقى است » ؛ بدين معنا كه هر كس كه احكام دين را جز در كشور اسلامى نمىتواند انجام دهد ، هجرت بر او واجب است . اما اين‌كه پيامبر صلّى اللّه عليه و آله فرمود : « پس از فتح ، هجرت نيست » مقصود ، هجرت از مكه است و خود واژهء فتح به اين موضوع دلالت دارد .\r\n وَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً .  روزى ، منحصر به وطن نيست و هجرت موجب محروميت نمىشود ؛ زيرا سرزمين خدا پهناور و روزى او وسيع‌تر است . نعمت‌هاى او در هر سرزمين و منطقه‌اى شمارش‌شدنى نيست . بسيارى از مهاجران فقير در هنگام هجرت خود اموالى را گرد آوردند كه حتى قسمتى از آن را در وطن خود در خواب هم نمىديدند . اگر متخلفان هجرت مىكردند ، روزى و عزتى نصيب آنان مىشد كه با آن بينى مشركان را به خاك مىماليدند ؛ مشركانى كه خوارىها و شكنجه‌هاى گوناگون را به آنها چشانده بودند ؛ لكن متخلفان ، هجرت نكردند و خوارى و زبونى را از سوى دشمنان دين خود پذيرا شدند ، آن هم تنها به اين دليل كه شيطان به آنها مىگفت : اگر هجرت كنيد دارايىهاى خود را از دست مىدهيد . ازاين‌رو ، آنها به وعدهء شيطان اعتماد كردند و آن را بر آمرزش و نعمت‌هاى خدا ترجيح دادند :  « الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ \r\n\r\n\r\n","description":"","footnote":"\r\n( 1 ) . انعام ( 6 ) آيهء 68 .\r\n","page_name":" 661 ","page_number":661},
  {"content":"\r\n\r\n يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ ؛  « 1 » شيطان شما را از بينوايى مىترساند و به كارهاى زشت وامىدارد ، درحالىكه خدا شما را به آمرزش خويش و افزونى وعده مىدهد . خدا گشايش‌دهنده و داناست » .\r\n وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ .  اگر كسى با جديت و اخلاص قصد انجام دادن عملى را ، كه جزء طاعات خدا است ، داشته باشد و نتواند آن را انجام دهد ، خداوند از باب تفضل و بخشش ثواب اين عمل را به‌طور كامل در نامهء اعمال او مىنويسد . ما ، دراين‌باره در تفسير آيهء 144 سورهء آل عمران تحت عنوان « هرانسانى آنچه را نيت كرده ، دريافت خواهد كرد » به تفصيل سخن گفتيم . در روايت است كه جندب بن ضمرة وقتى آيهء هجرت را شنيد ، به فرزندانش گفت : به خدا سوگند من در مكه نمىخوابم تا از آن بيرون روم ؛ زيرا مىترسم در اين‌جا ، مرگ به سراغم آيد . وى به شدت بيمار بود . ازاين‌رو فرزندانش ، تختى برايش آوردند و او را با آن حمل مىكردند تا اين‌كه به مكانى موسوم به « تنعيم » رسيد و در آن‌جا مرد . پس از اين واقعه ، آيه نازل شد :  « وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ . . . » . \r\n\r\nمقايسهء هجرت پيامبر از مكه با هجرت فلسطينىها از سرزمين مقدس\r\nعجيب و غريب است كه تصادفا رسيدن من در تفسير قرآن كريم به آيات هجرت با ابتداى سال 1388 هجرى همزمان شده است ؛ سالى كه اسرائيل سرزمين مقدس ما را اشغال كرد ، و مردم ما به سبب ترس از شكنجه و كشتار جمعى ، كه اسرائيل مرتكب شد و همچنان بدان ادامه مىدهد ، از آن هجرت مىكنند .\r\nاين واقعهء تصادفى به من الهام كرد تا ميان تجاوز و ستم مشركان بر مسلمانان در مكه و بيرون كردن آنان از خانه‌هايشان و تجاوز اسرائيل و يا بهتر بگوييم تجاوز\r\n\r\n\r\n","description":"","footnote":"\r\n( 1 ) . بقره ( 2 ) آيهء 268 .\r\n","page_name":" 662 ","page_number":662},
  {"content":"\r\n\r\nاستعمار به سرزمين مقدس و اخراج ساكنان آن از خانه‌هايشان مقايسه كنم . و از اين مقايسه به درس و اندرزى برسم كه پيامبر صلّى اللّه عليه و آله و مسلمانان از هجرت خود گرفتند . آنان در اين هجرت چگونه نقشه‌هايى را پياده كردند كه در نتيجهء آن ، مسلمانان به اوج پيروزى بر دشمنان خود رسيدند و ستم و تجاوز آنها را نابود كردند و نيز چگونه سران قريش را ، كه پيامبر را از مكه بيرون كرده بودند ، ذليلانه پيش روى پيامبر نگاه داشتند و آنها به سخن او كه مىفرمود : « تصور مىكنيد با شما چه كنم ؟ » گوش فرا مىدادند .\r\nبرخى گمان مىكنند كه هدف نخست و اصلى هجرت پيامبر صلّى اللّه عليه و آله و مسلمانان صرفا آن بود كه آنها مىخواستند براى حفظ دين خود از مشركانى كه آنان را آزار مىدادند و از برگزارى شعاير و اعمال دينى منع مىكردند فرار كنند ، همانند عابد و زاهدى كه به مسجد پناه مىبرد تا نمازش را به دور از غوغا و سروصدا به جاى آورد ؛ لكن اين نظريه ابدا صحت ندارد ؛ چراكه هجرت مسلمانان ژرف‌تر و بالاتر از اين چيزها بود و دليل بر اثبات اين مدعا نتايج و اهدافى است كه هجرت دربر داشت . هجرت پيامبر صلّى اللّه عليه و آله علاوه بر اين‌كه به منظور برگزارى مراسم و اعمال دين بود ، يك برنامهء از پيش طرح‌ريزى و ترسيم‌شده نيز بود . هجرت مقدمه‌اى محسوب مىشد براى يك جنگ تمام‌عيار و تعيين‌كننده و درواقع به منزلهء جابه‌جايى نيروها بود تا از يك موضع مناسب به ضد حمله بپردازند و آن‌چنان ضربه‌اى كوبنده بر پيكر او وارد سازند كه ديگر بلند نشود .\r\nپيامبر صلّى اللّه عليه و آله پس از آن‌كه به مدينه رسيد ميان اصحابش برادرى برقرار ، و دل‌هاى پراكنده و مخالف را متحد كرد و زنگار نژادپرستى و كينه‌توزى را از آنها سترد . پس از اين مرحله ، مسلمانان را به جهاد و دفاع از كيان و عقيدهء خود ترغيب و تشويق كرد و بهشت را براى كسى كه در راه خدا كشته شود ضمانت نمود و همچنين عزت و كرامت دنيا و آخرت را براى كسى كه از كشته شدن رهايى يافته بود . هنگامى كه اين\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nتعاليم در دل‌هاى مسلمانان راه يافت ، پيامبر صلّى اللّه عليه و آله به سازمان‌دهى آنان و تشكيل گروه‌هاى نظامى پرداخت و آنها را اين سو و آن سو اعزام مىكرد . و چندين‌بار خود ، فرماندهى اين گروه‌ها را به عهده گرفت و بدين ترتيب آرامش و امنيت مسلمانان را تأمين ، و قريش و آرامش آنها را به نگرانى و اضطراب تبديل نمود . آن‌گاه اين حملات و شبيخون‌هاى كوچك نظامى به جنگ‌هاى بزرگ تبديل شد . مسلمانان جان و مال خود را در اين جنگ‌ها فدا كردند تا وقتى كه پيروزى خدا و فتح فرارسيد و كلمهء كفر پايين و كلمة اللّه بالا قرار گرفت .\r\nمن تصور مىكنم اين اشارهء كوتاه براى به دست آوردن اندرزى كه بايد از آن در شكست ما از اسرائيل و پشتيبانانش بهره گيريم كافى باشد .\r\nپيامبر صلّى اللّه عليه و آله به اين دليل از مكه هجرت كرد كه مشركان بر او و اصحابش ستم مىكردند . فلسطينيان نيز بدان جهت از سرزمين مقدس هجرت كردند كه صهيونيزم و استعمار بر آنان و زنان و كودكانشان ستم مىكنند . مسلمانان در آن زمان هجرت كردند تا مبادا كشته شوند و گويى از ميدان نبرد خارج شدند تا نيروهايشان را گرد آورند و براى وارد كردن ضربه‌اى كشنده بر دشمن آماده شوند . خروج فلسطينيان از خانه‌هاى خود نيز بايد به همين منظور و با همين روحيه باشد ، نه به قصد اين‌كه خانه را براى دزدان خالى كنند تا در آن ، گردش و استراحت كنند .\r\nهجرت پيامبر صلّى اللّه عليه و آله با برقرار كردن برادرى در ميان اصحاب او آغاز شد . بنابراين ، رهبران عرب و مسلمانان نيز بايد با يكديگر رابطهء برادرى برقرار كنند و دل‌ها را با يكديگر پاك و صاف سازند و براى رويارويى با دشمن وحدت كلمه داشته باشند ؛ چنان‌كه پيامبر صلّى اللّه عليه و آله پيش از رويارويى با مشركان چنين كرد و اگر كسى جز اين راه ، از راه ديگرى برود ، در كنار اسرائيل قرار گرفته و بخواهد يا نخواهد ، آرزوى او را تحقق بخشيده است .\r\nپيامبر صلّى اللّه عليه و آله گروه‌هاى كوچك نظامى را بدان منظور مىفرستاد كه امنيت مشركان را\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nبرهم بزنند . مسلمانان نيز اين گروه‌هاى نظامى را يارى و تمام نيازمندىهاى آنان را تأمين مىكردند . اينك نيز بر اعراب و مسلمانان لازم است كه چريك‌هاى فلسطينى و غير فلسطينى را تشويق كنند و از لحاظ مال و تجهيزات به آنان يارى رسانند و حداكثر همكارى را با آنها نمايند تا خواب راحت را از اسرائيل بگيرند و امنيتش برهم زنند .\r\nپيامبر صلّى اللّه عليه و آله مسلمانان را براى شركت در جنگى بزرگ و تعيين‌كننده آماده كرد و ريشه‌هاى شرك را پس از آن‌كه در تمامى سرزمين جزيرة العرب ريشه دوانيده بود ، بركند و اين ، همان چيزى است كه بايد رهبران عرب و مسلمانان انجام دهند . اگر ما اين درس را از ميراث و تاريخ خود نگيريم و همگى باهم لشكرى از لشكرهاى خدا و ميهن نباشيم ، شايستهء آن نخواهيم بود كه نام عرب و عربيت و يا اسلام و مسلمان را بر ما نهند ، بلكه حتى شايستهء نام انسان و انسانيت نيز نيستيم ؛ حال آن‌كه عصر ما ، عصر فداكارى و عصر مبارزه و رهايى از هرگونه ستم و بهره‌كشى است .\r\nدر اين‌جا ، سخنانم را با درود و تجليل از فرزندان فداكار و شجاع‌مان به پايان مىبرم كه زيباترين الگوهاى قهرمانى ، شجاعت ، فداكارى و ايثار را در سرزمين‌هاى اشغال‌شدهء ما از خود به نمايش گذاشتند و به تمام دنيا ثابت كردند كه ما ، مردمى هستيم درخور عصر مبارزه و فداكارى براى آزادى و كرامت .\r\n\r\n","description":"","footnote":"","page_name":" 665 ","page_number":665},
  {"content":"\r\n\r\n\r\nنماز خوف\r\n\r\n[ سوره النساء ( 4 ) : آيات 101 تا 103 
  ]\r\nوَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً ( 101 ) وَ إِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَ لْيَأْخُذُوا أَسْلِحَتَهُمْ فَإِذا سَجَدُوا فَلْيَكُونُوا مِنْ وَرائِكُمْ وَ لْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَ لْيَأْخُذُوا حِذْرَهُمْ وَ أَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ وَ خُذُوا حِذْرَكُمْ إِنَّ اللَّهَ أَعَدَّ لِلْكافِرِينَ عَذاباً مُهِيناً ( 102 ) فَإِذا قَضَيْتُمُ الصَّلاةَ فَاذْكُرُوا اللَّهَ قِياماً وَ قُعُوداً وَ عَلى جُنُوبِكُمْ فَإِذَا اطْمَأْنَنْتُمْ فَأَقِيمُوا الصَّلاةَ إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ( 103 )\r\nو چون در زمين سفر كنيد ، گناهى نيست كه اگر بيم آن داشتيد كه كافران به شما زيان رسانند ، نماز خويش كوتاه كنيد ؛ زيرا كافران دشمن آشكار شما هستند . ( 101 )\r\nو چون تو در ميانشان باشى و برايشان اقامهء نماز كنى ، بايد كه گروهى از آنها با تو به نماز بايستند و سلاح‌هاى خويش بردارند و چون سجده را به پايان بردند برابر دشمن شوند تا گروه ديگر كه نماز نخوانده‌اند بيايند و با تو نماز بخوانند . آنان نيز هوشيار باشند و سلاح‌هاى خويش بگيرند ؛ زيرا كافران دوست دارند كه شما از سلاح‌ها و متاع خود غافل شويد تا يكباره بر شما بتازند .\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nو گناهى مرتكب نشده‌ايد هرگاه از باران در رنج بوديد يا بيمار بوديد سلاح‌هاى خويش بگذاريد ؛ ولى هوشيارانه مواظب دشمن باشيد . هرآينه خدا براى كافران عذابى خواركننده آماده ساخته است . ( 102 )\r\nو چون نماز را به پايان برديد خدا را ايستاده يا نشسته و يا به پهلو خوابيده ياد كنيد و چون از دشمن ايمن گشتيد نماز را تمام ادا كنيد كه نماز به مؤمنان در وقت‌هاى معين واجب گشته است . ( 103 )\r\n\r\nتفسير\r\nنماز هيچ‌وقت ترك نمىشود ، حتى در حال بيمارى و جنگ و نيز در مسافرت كه به طريق اولى ترك نمىشود . هر مكلفى نماز را برحسب توان خود ، ايستاده و يا نشسته به جاى مىآورد و اگر از به جا آوردن نماز در اين دو حالت ناتوان باشد ، در حالىكه به پهلو خوابيده است بايد نمازش را بخواند ، حتى بر شخص گنگ واجب است كه زبانش را حركت دهد و به جاى نطق با دستش اشاره كند . تفصيل اين مسئله در كتاب‌هاى فقه موجود است .\r\n وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا .  اين آيه همانند آيات سابق دربارهء احكام جهاد و خوف نازل شده است ، زيرا سياق همهء آنها يكى است . به علاوه دليل روشن‌تر از سياق بر اثبات نظريهء فوق ، اين سخن خداست :  « إِنْ خِفْتُمْ أَنْ يَفْتِنَكُمُ الَّذِينَ كَفَرُوا » ؛  چراكه مراد از فتنه در اين‌جا قتل است . مراد از  « ضَرَبْتُمْ فِي الْأَرْضِ » ،  سفر است ؛ زيرا  « فِي الْأَرْضِ »  در اين‌جا براى بيان قيد و شرط نيست ، بلكه از باب اين است كه سفر غالبا در زمين انجام مىشود .\r\nمراد از  « فَلَيْسَ عَلَيْكُمْ جُناحٌ »  وجوب و الزام است ، نه رخصت و جواز . چراكه روايات آن را به الزام تفسير كرده است ؛ از اين قبيل است آيهء طواف :  « فَلا جُناحَ عَلَيْهِ أَنْ يَطَّوَّفَ بِهِما » !  « 1 » از آن‌جا كه آيه دربارهء نماز خوف وارد شده ، نه دربارهء نماز شكسته ، مراد از اين\r\n\r\n\r\n","description":"","footnote":"\r\n( 1 ) . بقره ( 2 ) آيهء 158 .\r\n","page_name":" 667 ","page_number":667},
  {"content":"\r\n\r\nسخن خدا :  « أَنْ تَقْصُرُوا مِنَ الصَّلاةِ »  قصر در عدد ركعات و تغيير در شكل نماز بر حسب آنچه ضرورت اقتضا كند است .\r\nنماز خوف شرايطى دارد : مهم‌ترين آنها اين است كه دشمن داراى نيرويى باشد كه بتواند به مسلمانان حمله كند . چگونگى برگزارى نماز خوف را ، شهيد ثانى در لمعه چنين گفته است : چگونگى برگزارى نماز خوف زياد است و به ده صورت مىرسد . . .\r\nنماز خوف ، هم با جماعت درست است و هم در حال تنهايى . . . صاحب شرايع صورت نماز خوف را در حال تنهايى عينا چنين بيان كرده است :\r\n« نماز مطارده ، كه آن را نماز خوف مىنامند ، در وضعيتى برگزار مىشود كه مسلمانان رودرروى دشمن و در حال جنگ تن‌به‌تن با او باشند . در چنين حالتى ، شخص نمازگزار هرگونه كه برايش امكان‌پذير باشد نماز مىخواند : ايستاده ، يا در حال راه رفتن و يا درحالىكه سوار است ، درحالىكه تكبيرة الاحرام را مىگويد بايد رو به قبله باشد . آن‌گاه اگر برايش امكان داشته باشد ، اين وضعيت را ادامه دهد ، و گرنه به مقدارى كه برايش امكان دارد ، صورت را به سمت قبله نمايد . اگر رو به قبله بودن براى شخص امكان‌پذير نباشد به هرجهتى كه امكان دارد نماز بخواند . اگر نمىتواند از مركب سوارى ، خود پياده شود ، در حال سواره ، نماز بخواند و بر قربوس زين اسبش سجده كند و اگر برايش ممكن نباشد به جاى سجده اشاره كند و اگر مىترسد با گفتن تسبيح نماز را به جاى آورد و ركوع و سجده از وى ساقط است و به جاى هر ركعت بگويد : « سبحان اللّه و الحمد للّه و لا إله إلّا اللّه و اللّه أكبر » .\r\nبرگزارى نماز با كيفيت فوق براى اثبات اين موضوع كافى است كه نماز ، واجب و لازم است ، نه در هنگام جنگ ساقط مىشود و نه در هنگام احتضار و . . . اما انسان مكلف آن را از لحاظ مقدار و چگونگى برحسب توان خود انجام مىدهد .\r\n وَ إِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَ لْيَأْخُذُوا أَسْلِحَتَهُمْ .  اين آيه بيانى است براى نماز خوف در حال جماعت و معنايش اين است : اى محمّد !\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nهرگاه خواستى با رزمندگان نماز جماعت بخوانى ، آنها را به دو دسته تقسيم كن :\r\nدسته‌اى درحالىكه سلاح خود را به همراه دارند با تو نماز بگزارند و دستهء دوم به منظور نگهبانى در برابر دشمن بايستند . نماز جماعت [ خوف 
  ] چنان‌كه با پيامبر صلّى اللّه عليه و آله درست است ، با ديگران نيز صحيح خواهد بود .\r\n فَإِذا سَجَدُوا فَلْيَكُونُوا مِنْ وَرائِكُمْ ؛  هرگاه كسانىكه با پيامبر صلّى اللّه عليه و آله نماز مىخوانند به سجده بروند بايد آن دسته‌اى كه مسئوليت نگهبانى را به عهده دارند در پشت سر نمازگزاران بايستند .  وَ لْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَ لْيَأْخُذُوا حِذْرَهُمْ وَ أَسْلِحَتَهُمْ ؛  يعنى پس از آن‌كه دستهء اول از نماز فارغ شدند ، دستهء دوم جاى آنها را در نماز و دستهء اوّل جاى دستهء دوم را در نگهبانى بگيرند .  وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً .  اين جمله حكمتى را بيان مىكند كه سبب شده است نماز در اين حالت ، به اين صورت خاص تشريع گردد و آن اين‌كه نبايد دشمنان فرصتى را كه مسلمانان به نماز اشتغال دارند ، غنيمت شمارند و به آنان هجوم آوردند و به آنها آسيب رسانند .\r\n وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ .  پس از آن‌كه خدا به نمازگزاران دستور داد كه سلاح بردارند ، به آنان اجازه داد كه اگر به سبب باران و يا بيمارى حمل سلاح برايشان دشوار است ، مىتوانند آن را بر زمين بگذارند ؛ لكن واجب است حالت هوشيارى و احتياط را حفظ كنند تا مبادا دشمن از غفلت آنها استفاده كند و به آنان حمله ببرد .\r\n فَإِذا قَضَيْتُمُ الصَّلاةَ فَاذْكُرُوا اللَّهَ قِياماً وَ قُعُوداً وَ عَلى جُنُوبِكُمْ .  مراد از « الصلاة » در اين‌جا نماز خوف و مراد از قضا ، فارغ شدن از آن است ، معناى آيه آن است كه ذكر خدا در هرحال خوب است ، نه تنها در حال نماز . امام على عليه السّلام فرمود : « خداوند ذكر خود را بر زبان‌هاى شما واجب كرده و شما را به تقوا دستور داده و آن را آخرين انتظارش از آفريدگان خود قرار داده است » . ابن عربى در جزء چهارم از فتوحات مكيه\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nگفته است : كسى كه بر ذكر خدا در حال قيام ، قعود و خوابيدن به پهلو دست يابد ، به « وجود » دست يافته است .\r\n فَإِذَا اطْمَأْنَنْتُمْ فَأَقِيمُوا الصَّلاةَ إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً . \r\nمراد از « كتاب » اين است كه نمازهاى پنجگانه مكتوب و واجب است و مراد از « موقوت » اين است كه اين نمازها به اوقاتى مشخص در صبح و شب محدودند .\r\nمقصود آن است كه هروقت جنگ پايان يافت و خوف از بين رفت ، بر شماست كه نماز را در اوقات خود انجام دهيد و آن را سبك نشماريد . ما ، در آيات سابق دربارهء نماز و اهميتى كه اسلام براى آن قائل است و اين‌كه ترك آن به كفر منجر مىشود سخن گفتيم .\r\nسؤال : آيه ، نماز خوف را در زمانى واجب قرار داده است كه جنگ با ابزارى چون شمشير ، نيزه و خنجر صورت مىگرفت ، اما اكنون سلاح‌هاى جنگى به ابزارى جهنمى كه مىدانيم ، تحول يافته‌اند . بنابراين ، با برداشته شدن موضوع نماز خوف ، بايد اين نماز نيز برداشته شود .\r\nپاسخ : سبب وجوب اين نماز ، خوف است ، با صرف‌نظر از اين‌كه جنگ و ابزار آن قديمى باشد و يا جديد و حتى اگر خوف به سبب عوامل ديگرى غير از جنگ باشد ، كوتاه كردن نماز چه از لحاظ مقدار و چه از لحاظ كيفيت جايز است .\r\nصاحب جواهر گفته است : « هرگاه كسى از سيل ، درنده ، مار ، آتش‌سوزى و يا چيزهايى ديگر بترسد ، جايز است نماز خوف به جاى آورد و نماز را ، هم از لحاظ تعداد ركعات و هم از لحاظ كيفيت كوتاه كند ؛ زيرا ميان عواملى كه موجب خوف مىشوند هيچ‌گونه فرقى وجود ندارد . ازاين‌رو ، از امام صادق عليه السّلام سؤال شد : كسى كه از درنده و يا دزد مىترسد ، چگونه نماز بخواند ؟ امام عليه السّلام فرمود : تكبير گويد و اشاره كند » .\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nبار ديگر تأكيد مىكنيم كه نماز در هيچ حالتى ساقط نمىشود و هرانسانى بايد آن را به هرترتيبى كه مىتواند ، چه از لحاظ لفظ و چه از لحاظ عمل ، به جاى آورد و اگر از اين دو ناتوان شد بايد با اشارهء چشم نماز بگزارد و اگر از اشاره هم عاجز شد بايد صورت نماز را در قلبش خطور دهد .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n\r\nدر دست يافتن به آن قوم سستى مكنيد\r\n\r\n[ سوره النساء ( 4 ) : آيه 104 
  ]\r\nوَ لا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَ تَرْجُونَ مِنَ اللَّهِ ما لا يَرْجُونَ وَ كانَ اللَّهُ عَلِيماً حَكِيماً ( 104 )\r\nدر دست يافتن به آن قوم سستى مكنيد . اگر شما آزار مىبينيد ، آنان نيز چون شما آزار مىبينند ؛ ولى شما از خدا چيزى را اميد داريد كه آنان اميد ندارند . و خدا دانا و حكيم است . ( 104 )\r\n\r\nواژگان\r\nوهن : ضعف .\r\nابتغاء : طلب .\r\nرجاء : آرزو . برخى گفته‌اند كه مراد از « رجاء » در اين‌جا خوف است . صحيح آن است كه اين واژه به همان معناى اصلى خودش مىباشد .\r\n\r\nاعراب\r\n« كاف » در  « كَما تَأْلَمُونَ » ،  به معناى « مثل » و محل آن منصوب است . بنابراين‌كه صفت براى مفعول مطلق محذوف باشد . « ما » مصدريه و تقدير آن « تألمون ألما مثل ألمكم » است .\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n\r\nتفسير\r\n وَ لا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَ تَرْجُونَ مِنَ اللَّهِ ما لا يَرْجُونَ .  اگر امروز دربارهء وضعيت ما با اسرائيل آيه‌اى از آسمان نازل شود ، حتى يك حرف بيشتر از اين آيه نخواهد بود . چيزى كه بيشتر از هرچيز ديگرى براى ايستادگى در برابر دشمن خيره‌سر و درنده و بازداشتن او از ستم و تجاوز بدان نياز داريم ، آن است كه اراده‌مان را استوار و به خدا و خود اعتماد كنيم و به سخنان استعمارگران و فرصت‌طلبان ، كه قصد به بند كشيدن و شكست ما را دارند و تبليغات و شايعات گمراه‌كننده را به يكديگر مىبافند تا ما را از واقعيت موجود و نيرويى كه داريم غافل كنند ، گوش فراندهيم .\r\nصرف نگرانى و اضطراب به نفع دشمن و كمك به هدف او خواهد بود ، چه رسد كه ما از او بترسيم . ازاين‌رو ، خدا ما را از ترسيدن از دشمن خدا و انسانيت ، هركه باشد ، نهى كرده و به پايدارى عليه او دستور داده است و نيز به ما خبر داده ، همان‌گونه كه ما از او آزار مىبينيم او نيز از ما آزار مىبيند ؛ لكن دست ما از او بالاتر است ؛ زيرا ما به خدا ايمان و اعتقاد داريم ؛ امّا اسرائيل به استعمارگران و برادران شيطانىاش كه او را به وجود آورده‌اند ، و كمك‌هاى مالى و تسليحاتى در اختيارش مىگذارند و به تجاوز تشويقش مىكنند و در سازمان ملل متحد و شوراى امنيت مورد حمايتش قرار مىدهند ، اعتماد دارد . بىترديد ، اگر ما به خود تكيه كنيم و مخلصانه پايدارى نماييم و نيروهاى خود را در اين راه ، آن‌گونه كه خدا به ما دستور داده است به كار گيريم ، پيروزى از آن ما خواهد بود .\r\nخدا در آيه‌اى ديگر مىگويد :  « فَلا تَهِنُوا وَ تَدْعُوا إِلَى السَّلْمِ وَ أَنْتُمُ الْأَعْلَوْنَ وَ اللَّهُ مَعَكُمْ ؛  « 1 »\r\n\r\n\r\n","description":"","footnote":"\r\n( 1 ) . محمّد ( 47 ) آيهء 35 .\r\n","page_name":" 673 ","page_number":673},
  {"content":"\r\n\r\nسستى نورزيد تا دعوت به مصالحه نماييد . شما برتر هستيد و خدا با شماست و از پاداش‌هايتان نخواهد كاست » .\r\nمسلمانان از نظر اعتقادى ، تاريخى ، جمعيت و امكانات بالاتر از دشمن هستند ، اين نيروها هرگز به هدر نخواهد رفت و بايد اثر آن ، دير ، يا زود با توفيقات الهى آشكار شود .\r\n\r\n","description":"","footnote":"","page_name":" 674 ","page_number":674},
  {"content":"\r\n\r\n\r\nدفاع از خيانتكاران\r\n\r\n[ سوره النساء ( 4 ) : آيات 105 تا 113 
  ]\r\nإِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا تَكُنْ لِلْخائِنِينَ خَصِيماً ( 105 ) وَ اسْتَغْفِرِ اللَّهَ إِنَّ اللَّهَ كانَ غَفُوراً رَحِيماً ( 106 ) وَ لا تُجادِلْ عَنِ الَّذِينَ يَخْتانُونَ أَنْفُسَهُمْ إِنَّ اللَّهَ لا يُحِبُّ مَنْ كانَ خَوَّاناً أَثِيماً ( 107 ) يَسْتَخْفُونَ مِنَ النَّاسِ وَ لا يَسْتَخْفُونَ مِنَ اللَّهِ وَ هُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ وَ كانَ اللَّهُ بِما يَعْمَلُونَ مُحِيطاً ( 108 ) ها أَنْتُمْ هؤُلاءِ جادَلْتُمْ عَنْهُمْ فِي الْحَياةِ الدُّنْيا فَمَنْ يُجادِلُ اللَّهَ عَنْهُمْ يَوْمَ الْقِيامَةِ أَمْ مَنْ يَكُونُ عَلَيْهِمْ وَكِيلاً ( 109 )\r\nوَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً ( 110 ) وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ وَ كانَ اللَّهُ عَلِيماً حَكِيماً ( 111 ) وَ مَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً وَ إِثْماً مُبِيناً ( 112 ) وَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلاَّ أَنْفُسَهُمْ وَ ما يَضُرُّونَكَ مِنْ شَيْءٍ وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً ( 113 )\r\nما اين كتاب را به راستى به تو نازل كرديم تا بدان‌سان كه خدا به تو آموخته است ميان مردم داورى كنى و به نفع خائنان به مخاصمت برمخيز . ( 105 )\r\nو از خدا آمرزش بخواه كه او آمرزنده و مهربان است . ( 106 )\r\nو به خاطر كسانىكه به خود خيانت مىورزند مجادله مكن ، كه خدا خائنان گناهكار را دوست ندارد . ( 107 )\r\nاز مردم پنهان مىدارند و از خدا پنهان\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nنمىدارند ، و چون شبانگاه به چاره‌انديشى مىپردازند و سخنانى مىگويند كه وى [ بدان 
  ] خشنود نيست . خدا با آنهاست و او به هرچه مىكنند احاطه دارد . ( 108 )\r\nهان ! اين شماييد كه در اين جهان از آنان سخت جانبدارى كرديد ، كيست كه در روز قيامت از آنان در برابر خدا جانبدارى كند يا چه كسى وكيل آنها خواهد بود ؟ ( 109 )\r\nو هركه كارى ناپسند كند يا به خود ستم روا دارد ، آن‌گاه از خدا آمرزش خواهد ، خدا را آمرزنده و مهربان خواهد يافت . ( 110 )\r\nو هركه گناهى كند آن‌گاه به زيان خود كرده است . و خدا دانا و حكيم است . ( 111 )\r\nو هركه خود خطا يا گناهى كند آن‌گاه بىگناهى را بدان متهم سازد ، هرآينه بار تهمت و گناهى آشكار را بر دوش خود كشيده است . ( 112 )\r\nاگر فضل و رحمت خدا شامل حال تو نبود ، گروهى از كافران قصد آن داشتند كه تو را گمراه كنند ؛ ولى آنان جز خود را گمراه نكنند و هيچ زيانى به تو نرسانند . و خدا بر تو كتاب و حكمت نازل كرد و چيزهايى به تو آموخت كه از اين پيش نمىدانسته‌اى و خدا لطف بزرگ خود را بر تو ارزانى داشت . ( 113 )\r\n\r\nواژگان\r\nخصيم : در اين‌جا به معناى مدافع است ؛ يعنى مدافع و حمايتگر خائنان نباش .\r\nمعناى اين كلمه را جملهء ديگرى از سخن خدا توضيح مىدهد :  « وَ لا تُجادِلْ عَنِ الَّذِينَ يَخْتانُونَ أَنْفُسَهُمْ ؛  به خاطر كسانىكه به خود خيانت مىكنند ، مجادله مكن » . يختانون انفسهم ؛ به خود خيانت مىكنند ؛ زيرا و بال خيانت به خود آنها برمىگردد ؛ چنان‌كه به گناهكار مىگويى : « به خودت ستم كردى » .\r\nخوّان : به معناى مبالغه در خيانت است .\r\nيستخفون : به سبب حيا و يا ترس پنهان مىدارند .\r\nيبيّتون : مىانديشند و دروغ مىگويند .\r\nجادلتم عنهم : دفاع كرديد از آنان . در بخش « تفسير » تفاوت ميان « سوء » ، « اثم » و « خطيئه » را بيان خواهيم كرد .\r\n\r\n","description":"","footnote":"","page_name":" 676 ","page_number":676},
  {"content":"\r\n\r\n\r\nاعراب\r\n « أَراكَ اللَّهُ »  رأى در اين‌جا به معناى رأى و به سبب همزه به دو مفعول متعدى شده است : مفعول اوّل آن كاف و مفعول دوم ضمير محذوف است و تقدير « بما أراكه اللّه » مىباشد . لام در  « لِلْخائِنِينَ »  براى شبه تمليك است ؛ نظير «  جعل لكم من أنفسكم أزواجا *  » . ابن هشام در مغنى گفته است : « لام به معناى « عن » مىآيد » و اين معنا در اين‌جا براى لام شايسته‌تر است .  « ها أَنْتُمْ »  «  ها  » براى تنبيه است . «  انتم  » مبتدا و  « هؤُلاءِ »  خبر آن است . جملهء  « جادَلْتُمْ »  عطف بيان و تفسير  « هؤُلاءِ »  مىباشد .  « أَمْ مَنْ »  عطف بر  « فَمَنْ يُجادِلُ اللَّهَ »  مىباشد .  « لَوْ لا »  حرفى است كه بر امتناع چيزى به سبب وجود غيرش دلالت دارد . « فضل » مبتدا و خبرش محذوف است ؛ يعنى « لو لا فضل اللّه عليك موجود » .\r\n\r\nتفسير\r\nكسى كه تفاسير را جستجو و در اين آيات تأمل كند و دربارهء معانى آنها بينديشد ، اطمينان پيدا مىكند كه اين آيات دربارهء مردى از مسلمانان كه كالايى را دزديده بود و خودش را بىگناه قلمداد مىكرد نازل شده است . خويشاوندان دزد نزد پيامبر صلّى اللّه عليه و آله رفتند و سعى كردند كه از راه‌هاى مختلف او را قانع سازند كه رفيقشان بىگناه بوده و دزدى نكرده است و اگر آن حضرت ، متهم را تبرئه نكند ، او هلاك خواهد شد .\r\nپيامبر صلّى اللّه عليه و آله نزديك بود كه به تقاضاى اين گمراه‌كنندگان پاسخ مثبت دهد ؛ لكن خداوند به امين وحى و مبلغ شريعت خود مهربانى كرد و او را از توطئه آنان نگه داشت و از حقيقت آگاهش نمود و دزد را رسوا ساخت و شخصى كه دزد ، او را به جاى خود متهم مىكرد تبرئه شد . برخى گفته‌اند : متهمى كه تبرئه شد از يهود و دزد از انصار بود .\r\nاين فرد انصارى پس از آن‌كه رسوا شد ، فرار كرد و به مشركان ملحق شد . ظاهر آيات\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nنيز كاملا بر اين حادثه منطبق مىشود . اكنون شرح آيات :\r\n إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ .  به نظر ما ، به خدا پناه مىبرم ، اين خطاب به پيامبر اكرم صلّى اللّه عليه و آله به نوعى سرزنش اشاره دارد . گويى خداوند به او مىگويد : من تو را براى خود و رسالت خود برگزيدم ، نه براى خلق و قرآن را بر تو فروفرستادم تا در ميان مردم آنچه را مىدانى حكم خداست قضاوت كنى . اكنون نزديك بود كه فريبكاران تو را فريب دهند ؛ لكن خدا تو را از آنچه آنان طراحى كرده بودند ؛ يعنى مىخواستند تو را وادارند كه گناهكار را تبرئه كنى ، نگه داشت و از توطئه آنان آگاهت ساخت .\r\nاين آيه بر اين مطلب دلالت دارد كه عصمت همانند كوتاهى و بلندى ، امرى قهرى نيست بلكه صفتى است كه صاحب خود را با اين‌كه وى مىتواند حرام را مرتكب شود از ارتكاب آن بازمىدارد و با اين‌كه وى مىتواند واجب را ترك كند ، او را به انجام آن وامىدارد . اين آيه همچنين رد بر كسانى است كه مىگويند : پيامبر صلّى اللّه عليه و آله در برخى از مسائل به اجتهاد خود حكم مىكرد ؛ زيرا آيه آشكارا دلالت دارد كه او جز از طريق وحى الهى حكم نمىكند . به علاوه ، مجتهد گاهى درست مىگويد و گاهى دچار اشتباه مىشود ؛ اما پيامبر صلّى اللّه عليه و آله اختلاف مجتهدان را بر طرف و خطاى كسى را كه خطا كرده و نيز درستى كسى را كه درست مىگفت بيان مىكرد .\r\n وَ لا تَكُنْ لِلْخائِنِينَ خَصِيماً .  پيامبر صلّى اللّه عليه و آله حمايت نكرد و محال است كه او از خائنان حمايت كند . اما نهى پيامبر صلّى اللّه عليه و آله از حمايت آنان ، مستلزم آن نيست كه اين عمل از او واقع شده باشد ؛ زيرا نهى از حرام پيش از ارتكاب حرام صادر مىشود چه ، اگر بعد از ارتكاب باشد ، نقض غرض لازم مىآيد .\r\nسؤال : اگر فعل حرام براى پيامبر صلّى اللّه عليه و آله به سبب اين‌كه معصوم مىباشد محال است پس نهى از اين فعل حرام چه معنايى مىتواند داشته باشد ؟\r\nپاسخ : خداوند بايد در تمام حالات امرش را متوجه پيامبرش سازد ؛ زيرا اين امر ،\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nفرمانى است از مقام بالا به مقام پايين . به علاوه ، امر به واجب و نهى از حرام بسيارى از اوقات صرفا به جهت ابلاغ حكم متوجه پيامبران مىشود .\r\n وَ اسْتَغْفِرِ اللَّهَ إِنَّ اللَّهَ كانَ غَفُوراً رَحِيماً .  طبرى در تفسير خود گفته است : « خدا به پيامبرش دستور داد كه از مجازات گناه خود در حمايت از خيانتكاران از خدا آمرزش بخواهد » . لكن ما از اين تفسير آمرزش مىخواهيم ، زيرا چنان‌كه پيش‌تر گفتيم ، پيامبر صلّى اللّه عليه و آله از خيانتكاران حمايت نكرد ، به دليل آيهء 113 كه خواهد آمد :  « وَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلَّا أَنْفُسَهُمْ وَ ما يَضُرُّونَكَ مِنْ شَيْءٍ » .  اما اين‌كه خداوند پيامبر صلّى اللّه عليه و آله را به طلب آمرزش دستور مىدهد ، مستلزم آن نيست كه او گناه كرده باشد . آنچه در تفسير اين آيه به نظر ما مىرسد آن است كه پيامبر صلّى اللّه عليه و آله به دليل اين‌كه بشر است گاهى به كسى حسن ظن پيدا مىكند كه شايستگى آن را ندارد . آن‌گاه ، از طريق وحى و يا چيزى ديگر ، پيش از آن‌كه به حسن ظن خود ترتيب اثر دهد ، حقيقت برايش مكشوف مىشود ، ازاين‌رو ، خدا به وى دستور داده است تا از حسن ظنى كه به كسى كه استحقاق آن را ندارد پيدا مىكند ، آمرزش بطلبد .\r\nمقصود آن است كه پيامبر صلّى اللّه عليه و آله نبايد احتياط را از دست دهد و جز يقين ، به چيزى ديگر اعتماد نكند .\r\n وَ لا تُجادِلْ عَنِ الَّذِينَ يَخْتانُونَ أَنْفُسَهُمْ إِنَّ اللَّهَ لا يُحِبُّ مَنْ كانَ خَوَّاناً أَثِيماً .  ظاهر خطاب ، متوجه پيامبر صلّى اللّه عليه و آله است ؛ لكن تكليف همگانى است و هر بالغ عاقلى به‌ويژه قاضيان و حاكمان را دربر مىگيرد . اما كسانىكه به خود خيانت مىكنند ، افرادى هستند كه گناهى را مرتكب مىشوند و آن را به ديگرى نسبت مىدهند . اگر كسى از چنين اشخاصى حمايت كند ، همانند آنها خواهد بود . خيانت انسان خود ، آن است كه به سبب ارتكاب محرمات و ترك واجبات ، آن‌چنان عذابى را بر خود بار كند كه طاقت آن را ندارد . ما پيش‌تر گفتيم كه پيامبر صلّى اللّه عليه و آله از خائنان ، نه دفاع كرد و نه دفاع خواهد كرد .\r\nاين آيه ، آيهء قبلى را :  « وَ لا تَكُنْ لِلْخائِنِينَ خَصِيماً »  تأكيد مىكند . همچنين ، آشكار شد كه اگر\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nكسى به ديگرى ستم كند ، به خود ستم كرده است و خدا بر هر خائن و ستمگر ، چه به خود ستم كرده باشد چه به ديگرى ، خشم خواهد گرفت .\r\n يَسْتَخْفُونَ مِنَ النَّاسِ وَ لا يَسْتَخْفُونَ مِنَ اللَّهِ وَ هُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ .  جنايتكار ، جنايت خود را پنهان مىكند و در ميان تاريكىها از چشم مردم ناپديد مىشود ؛ زيرا مدح آنان را طالب است و يا از مذمت آنها مىترسد . بهتر آن بود كه قضيه برعكس اتفاق مىافتاد ؛ يعنى اگر امكان داشت از خدا پنهان مىشد و به هيچ روى به مردم توجه نمىكرد ؛ چراكه تنها خدا مالك سود و ضرر است و كسى ديگر نمىتواند كارى را به نفع يا ضرر او انجام دهد و مذمت يا ستايش مردم ، سخنانى است كه با باد هوا مىرود . وقتى پنهان شدن از خدا محال باشد ، طاعت او واجب است ، نه مستحب ، و حكمتى شيواتر از اين شعر نيست :\r\n فليت الذي بيني و بينك عامر * و بيني و بين العالمين خراب \r\nكاش آنچه ميان من و توست آباد و آنچه ميان من و جهانيان است خراب باشد .\r\nالبته اگر شاعر خالق را اراده كرده باشد ، نه مخلوق را .\r\n ها أَنْتُمْ هؤُلاءِ جادَلْتُمْ عَنْهُمْ فِي الْحَياةِ الدُّنْيا فَمَنْ يُجادِلُ اللَّهَ عَنْهُمْ يَوْمَ الْقِيامَةِ أَمْ مَنْ يَكُونُ عَلَيْهِمْ وَكِيلًا .  خطاب و اشاره - هؤلاء - متوجه قوم آن دزد و خائن است ؛ زيرا آنها بودند كه از وى دفاع كردند و براى او فداكارى نمودند . خدا آنها را سرزنش كرده است كه دفاع شما از اين خائن در روزى كه در پيشگاه خدا حاضر مىگردد و خدا به او و جنايتكاران ديگرى امثال او مىگويد :  « وَ امْتازُوا الْيَوْمَ أَيُّهَا الْمُجْرِمُونَ ؛  « 1 » اى گناهكاران ، امروز كنارى گيريد » براى او سودى نخواهد داشت .\r\n وَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً .  آنچه انسان را از حالت گناهكار بودن خارج مىكند ، اقرار به گناه و توبه كردن از آن است . تنها توبه است كه كفارهء گناه و جبران‌كنندهء آن است ؛ زيرا همان‌گونه كه خدا گناهكار را سخت\r\n\r\n\r\n","description":"","footnote":"\r\n( 1 ) . يس ( 36 ) آيهء 59 .\r\n","page_name":" 680 ","page_number":680},
  {"content":"\r\n\r\nمجازات مىكند ، توبه‌كننده را مىآمرزد و كسى را كه به او پناه ببرد مورد ترحم قرار مىدهد . در حديث است : « خدا خسته نمىشود مگر شما خسته شويد . وقتى شما رها كرديد او هم رها مىكند » ؛ يعنى وقتى شما توبه را رها كرديد او هم آمرزش را رها مىكند . بنابراين ، كسانىكه از اين گناهكار حمايت مىكردند ، اگر واقعا مؤمن و اندرزدهنده بودند ، وى را براى گناهى كه مرتكب شده بود سرزنش مىكردند و به توبه اندرز مىدادند .\r\nدر اين آيات ، چهار كلمه به چشم مىخورد كه بايد به تفاوت موجود ميان آنها اشاره كنيم تا تفاوت ميان آياتى كه ظاهرا تكرار شده‌اند آشكار شود : كلمهء اوّل « اثم » است كه در آيات 107 ، 111 و 112 و كلمه‌هاى دوم و سوم « السوء و ظلم النفس » هستند كه در آيهء 111 ذكر شده‌اند . كلمهء چهارم « خطيئة » است كه در آيهء 112 ذكر شده است . تمامى اين كلمات يك معناى مشترك دارند كه عبارت است از : معصيت . امّا اختلاف آنها از اين قرار است : « سوء » چيزى است كه با انجام دادن آن به ديگرى بدى مىشود . « ظلم النفس » ضرر زدن به خود ، از طريق ترك واجبات و ارتكاب محرمات است . « خطيئة » خطايى است كه شخص بدون داشتن عذر آن را مرتكب شود ؛ همانند جاهل مقصر كه در اداى تكليف به سبب جهل خودش دچار خطا مىشود ، با اين‌كه مىتوانست آن را بياموزد ، حكم جاهل مقصر همانند متعمّد است ؛ زيرا وى در جستجو و يادگيرى كوتاهى كرده است :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ؛  « 1 » اگر نمىدانيد از آگاهان بپرسيد » . « اثم » ارتكاب گناه است با علم به آن و تصميم به انجام آن . اثم عام است و سوء و ظلم نفس را نيز دربر مىگيرد .\r\nبنابراين ، معناى  « وَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً »  اين است كه اگر كسى با دشنام دادن ، يا كتك زدن و يا عواملى ديگر به ديگرى ستم كند و يا تنها به خود ستم كند ؛ چنان‌كه قسم دروغ بخورد آن‌گاه توبه كند ، خدا توبهء او را\r\n\r\n\r\n","description":"","footnote":"\r\n( 1 ) . نحل ( 16 ) آيهء 43 .\r\n","page_name":" 681 ","page_number":681},
  {"content":"\r\n\r\nمىپذيرد و گويى ابدا گناهى را مرتكب نشده است .\r\nمعناى\r\n وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ  آن است كه اگر كسى عمدا گناهى را مرتكب شود ، به خود ستم كرده است ، خواه اين ستم به خود او منحصر شود و يا به ديگرى نيز برسد . و معناى\r\n وَ مَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً وَ إِثْماً مُبِيناً  آن است كه اگر كسى ، ديگرى را به گناهى نسبت دهد كه در وى نباشد ، به‌سان كسى مجازات خواهد شد كه عمدا به كسى دروغ ببندد و تفاوت نمىكند كه خود اين شخص آن گناه را مرتكب شده و از روى قصد به ديگرى نسبت داده باشد ، و اين همان چيزى است كه لفظ « اثم » بدان دلالت دارد . و يا اين‌كه او خود ، مرتكب هيچ گناهى نشده باشد ؛ لكن اين گناه را به كسى نسبت مىدهد كه هنوز دربارهء او ثابت نشده است و اين همان ، معنايى است كه لفظ « خطيئة » بدان دلالت دارد . هدف آيه اين است كه انسان نبايد گناهى را به كسى نسبت دهد كه هنوز يقين ندارد و چون آفتاب برايش روشن نيست .\r\n وَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلَّا أَنْفُسَهُمْ وَ ما يَضُرُّونَكَ مِنْ شَيْءٍ .  مراد از « طائفة » كسانى هستند كه از آن دزد دفاع كردند و ضمير « منهم » به قوم و ياران او برمىگردد .  « أَنْ يُضِلُّوكَ » ؛  يعنى مىخواستند با سخنان دروغ و ظاهر آراسته تو را فريب دهند و لكن آنان تنها خود را فريب مىدهند ؛ زيرا نتيجهء تلاش در گمراهى ديگران ، گمراهى خود گمراه‌كننده است . « مضلّ » ، يعنى كسى كه خود ، گمراه است و افزون بر آن ديگرى را گمراه مىكند . خلاصهء معناى آيه آن است كه گروهى از ياران و قوم دزد ، توطئه كردند كه تو را از حق منصرف كنند و كوشيدند كه تو را وادارند تا از رفيق آنان طرفدارى كنى و تو هم نزديك بود فريب آنان را بخورى ؛ لكن خدا تو را از توطئه آنها محفوظ داشت و از اين توطئه آگاهت ساخت و مكر آنان را به خودشان برگردانيد .\r\nاين آيه ، ردّ آشكارى است بر آن عده از مفسران كه ادعا مىكنند ، پيامبر صلّى اللّه عليه و آله از\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nخيانتكاران دفاع كرد ؛ زيرا سخن خداى تعالى :  « وَ لَوْ لا فَضْلُ اللَّهِ عَلَيْكَ وَ رَحْمَتُهُ »  و نيز اين سخن او :  « وَ ما يَضُرُّونَكَ مِنْ شَيْءٍ »  بىهيچ تأويل و ترديدى ، و آشكارا دلالت دارند كه پيامبر صلّى اللّه عليه و آله از آن دزد دفاع نكرد و نيز او را از دزدى و خيانت برى نساخت و كسى كه اين كار را كرد ، ديگرى بود .\r\n وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً .  مراد از « كتاب » ، قرآن و مراد از « حكمت » ، نبوت است . اگر بر محمّد صلّى اللّه عليه و آله واجب است كه خدا را سپاس گويد ؛ زيرا او را خاتم پيامبران و سركردهء فرستادگان قرار داد و چيزى را كه نمىدانست به وى آموخت ، بر اعراب نيز واجب است كه محمّد صلّى اللّه عليه و آله را سپاس گويند ؛ زيرا به واسطهء او بود كه پس از آن جهالت بزرگ ، « چيزى » شدند قابل ذكر و نيز بايد خدا را سپاس گويند كه بهترين خلقش را ، بىهيچ استثنايى ، از ميان آنان قرار داد ، نه از ديگران .\r\n\r\n","description":"","footnote":"","page_name":" 683 ","page_number":683},
  {"content":"\r\n\r\n\r\nنجوا با نيكى كردن و آشتى دادن ديگران\r\n\r\n[ سوره النساء ( 4 ) : آيات 114 تا 115 
  ]\r\nلا خَيْرَ فِي كَثِيرٍ مِنْ نَجْواهُمْ إِلاَّ مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيهِ أَجْراً عَظِيماً ( 114 ) وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً ( 115 )\r\nدر بسيارى از نجواهايشان فايده‌اى نيست ، مگر در سخن آنان‌كه به صدقه دادن يا نيكى كردن و يا آشتىجويى فرمان مىدهند و آن‌كس را كه براى خشنودى خداى چنين كند پس به زودى مزد بزرگى خواهيم داد . ( 114 )\r\nهركه پس از آشكار شدن راه هدايت با پيامبر مخالفت ورزد و از شيوه‌اى جز شيوهء مؤمنان پيروى كند ، بدان سوى كه پسند اوست بگردانيمش و به جهنمش افكنيم و جهنم سرانجام بدى است . ( 115 )\r\n\r\nواژگان\r\nنجوا و مناجات : به معناى راز ميان دو نفر است و به معناى نجواكنندگان نيز مىآيد ؛ چنان‌كه در سخن خدا تعالى آمده است :  « وَ إِذْ هُمْ نَجْوى » . \r\nمعروف : به چيزى گفته مىشود كه شريعت آن را قبول داشته باشد و عقل آن را زشت نداند .\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nابتغى الشيء و بغاه : به معناى جستجوى كردن چيزى است .\r\nمشاقّة : دشمنى .\r\nالصلاء : ماندن در آتش .\r\n\r\nاعراب\r\n « مَنْ أَمَرَ بِصَدَقَةٍ »  به حذف مضاف و در تقدير « إلّا نجوى من أمر بصدقة » مىباشد .\r\nمحل اين نجواى محذوف نصب است بنابراين‌كه مستثناى متصل مىباشد و « من » مجرور به اضافه آن است .  « ابْتِغاءَ »  مفعول لاجله براى  « يَفْعَلْ »  و  « مَصِيراً »  تميز است .\r\n\r\nتفسير\r\n لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ . \r\nپس از آن‌كه خدا در آيات سابق دربارهء كسانى سخن گفت كه شبانه با يكديگر سخنانى را مىگويند كه مورد رضايت او نيست و از خيانتكاران دفاع مىكنند ، اكنون در اين آيه مىگويد :  « لا خَيْرَ فِي كَثِيرٍ مِنْ نَجْواهُمْ » .  به قرينهء سياق ، ضمير  « نَجْواهُمْ »  به همان گروه پيشين برمىگردد ؛ لكن از لحاظ معنا عام است و تمام نجواهاى مردم را دربر مىگيرد ، زيرا عاملى كه موجب عدم خير در نجوا مىشود عام است و به يك فرد و يا يك گروه خاص منحصر نمىشود . صدقه ، يعنى بخشش مال به فقيران و مستمندان . اصلاح ميان مردم ، بسيارى از رنج‌هاى آنان را از بين مىبرد و جلو بسيارى از مشكلات آنها را مىگيرد . معروف ، چيزى است كه عقل و شرع آن را بپذيرند و نيكو بدانند و منكر ، ضد آن است . معروف ، علم و تمامى اعمال نيكو و از آن جمله صدقه و اصلاح بين مردم را شامل مىشود . اين‌كه خدا از ميان همهء اعمال نيك ، تنها صدقه و اصلاح بين مردم را ذكر نموده ، براى اهميت آنهاست . رازى گفته است : « تمامى كارهاى نيك در اين آيه ذكر شده است » . جامع‌تر از آيهء مزبور ، اين آيه است :   « إِنَّ الْإِنْسانَ لَفِي خُسْرٍ إِلَّا  \r\n\r\n","description":"","footnote":"","page_name":" 685 ","page_number":685},
  {"content":"\r\n\r\n الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ » . \r\nسؤال : مردم دربارهء تجارت ، صنعت ، كشاورزى و ديگر امور زندگى با يكديگر به نجوا [ و تبادل نظر 
  ] مىپردازند ؛ آيا اين‌گونه نجوا نيز از مصاديق همان نجوايى است كه خدا فرموده ، خيرى در آن نيست ؟\r\nپاسخ : اين نجوا و اسرار را با يكديگر مطرح كردن ، در صورتى كه حدود شرعى آن رعايت شود ، خير محض است . حتى فاش كردن برخى از نجواها و رازها ، عقلا و شرعا و عرفا واجب است و اينها عبارتند از : رازهايى كه كمال زندگى به فاش كردن آنها بستگى دارد و آيه ناظر به اين نوع نجوا نيست . مقصود آيه ، تنها كسانى است كه دربارهء رازهاى مردم سخن مىگويند ؛ چنان‌كه افراد هرزه ، كارشان همين است . آنان وقت فراغت خود را با سخنانى بيهوده و برشمردن عيب‌هاى ديگران پر مىكنند .\r\nواژهء « كثير » در آيه بدان جهت آمده است كه نجوا دربارهء اسرار و كارهاى مردم ابدا خيرى ندارد ؛ مگر اين‌كه به نحوى از انحا به سود آنان باشد . اما آيه دربارهء نجوا كردن امور زندگى سخنى نگفته است ؛ بدين معنا كه نه آن را نفى كرده است و نه اثبات .\r\n وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيهِ أَجْراً عَظِيماً .  امر به معروف ، بدون ترديد خير است ، و لكن اگر كسى براى خدا ، نه براى به دست آوردن مقام و مال ، به معروف عمل كند ، بهتر است از كسى كه امر به معروف مىكند و آن را تحليل و توجيه و نيكىها و فايده‌هاى آن را بيان مىنمايد ، ولى بدان عمل نمىكند و حتى دليل بر برترى چنين شخصى قوىتر و رساتر است ؛ چراكه خدا مىفرمايد :  « إِنَّا لا نُضِيعُ أَجْرَ مَنْ أَحْسَنَ عَمَلًا ؛  « 1 » ما پاداش نيكوكاران را ضايع نمىكنيم » . و نمىفرمايد : « من أحسن قولا » . امر به معروف و دعوت به سوى آن وسيله ، و عمل بدان ، هدف اصلى است . كسى كه به معروف امر كند و خود نيز به آن عمل نمايد ، از كسانى خواهد بود كه خداوند آنان را با اين سخن خود مورد عنايت قرار داده است :  « وَ مَنْ أَحْسَنُ قَوْلًا مِمَّنْ \r\n\r\n\r\n","description":"","footnote":"\r\n( 1 ) . كهف ( 18 ) آيهء 30 .\r\n","page_name":" 686 ","page_number":686},
  {"content":"\r\n\r\n دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ ؛  « 1 » چه كسى را سخن نيكوتر از سخن آن‌كه به سوى خدا دعوت مىكند و كارهاى شايسته مىكند و مىگويد البته كه من از مسلمانانم » . بنابراين ، سخن معروف ، نيكوست و هرگاه با عمل همراه شود بر نيكويى آن افزوده مىشود . به علاوه ، هرچند آثار اسلام از قبيل ارث ، ازدواج و . . . بر ظاهر سخن مترتب مىشود ؛ لكن آنچه واقعا نشان‌دهندهء ايمان درست است ، همانا عمل صالح است . ازاين‌رو ، امام على عليه السّلام فرمود : « از طريق ايمان به كارهاى شايسته و از طريق كارهاى شايسته به ايمان مىتوان دست يافت » .\r\n وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً .  شقاق به معناى دشمنى است . هركس خدا را معصيت كند ، دشمن رسول خدا خواهد بود . امام على عليه السّلام فرمود : « دوست محمّد صلّى اللّه عليه و آله كسى است كه خدا را اطاعت كند ، هرچند خويشاوند او نباشد و دشمن محمّد صلّى اللّه عليه و آله كسى است كه خدا را معصيت كند ، هرچند خويشاوند او باشد » . لكن در اين‌جا ، مراد از دشمن پيامبر صلّى اللّه عليه و آله كسى است كه حق برايش روشن و قلبا به آن متقاعد شده و حجّت به‌طور كافى و وافى بر او تمام شده باشد ؛ امّا باوجوداين ، به سبب تعصب و دشمنى آن را انكار كند ؛ نظير كسى كه مىداند اسلام ، حق و از دين قومش هدايت‌كننده‌تر است ؛ امّا در عين حال ، براى حفظ منافع و جاه و مقام خود ، همچنان بر دين پدرانش پاى مىفشارد و تعصب مىورزد .\r\nمفسران گفته‌اند : اين آيه دربارهء بشير بن ابيرق نازل شد كه در ابتدا اسلام آورد و آن‌گاه مرتد شد و به مشركان پيوست . مفسران معمولا دربارهء اسباب نزول آيات مسامحه مىكنند و براى سبب نزول ، هر حادثه‌اى را كه مناسب و همزمان با نزول آيه باشد بيان مىنمايند . اين آيه بر ارتداد « بشير » و نيز بر هركسى كه پس از آشكار شدن حق به دشمنى با آن برخيزد منطبق مىشود :  « مِنْ بَعْدِ ما تَبَيَّنَ لَهُ الْهُدى » . \r\n\r\n\r\n","description":"","footnote":"\r\n( 1 ) . فصلت ( 41 ) آيهء 33 .\r\n","page_name":" 687 ","page_number":687},
  {"content":"\r\n\r\nمعناى  « نُوَلِّهِ ما تَوَلَّى »  آن است كه خدا هر انسان را به چيزى كه از آن يارى خواسته و بدان اعتماد كرده است وامىگذارد ؛ به عنوان مثال : اگر كسى به مال يا به مقام ، يا به سلامت و يا به قبيله تكيه كند و عزت را در آنها بداند ، خدا نيز او را به همان چيز وامىگذارد .\r\nدر حديث قدسى آمده است : « سوگند به عزت و جلال خودم ! اميد هركس را كه به مردم اميد ببندد ، نااميد مىكنم » .\r\nاين آيه فوايدى دارد كه برخى از آنها از اين قرارند :\r\n1 . جملهء  « نُوَلِّهِ ما تَوَلَّى »  دلالت دارد كه انسان [ در افعال خود 
  ] مختار است ، نه مجبور ؛\r\n2 . جملهء  « مِنْ بَعْدِ ما تَبَيَّنَ لَهُ الْهُدى »  دليل بر آن است كه اگر كسى تحقيق و تفحص كرد و راه هدايت را نيافت ، كاملا همانند كسى كه دعوت به او نرسيده و معذور است .\r\nالبته ، مشروط به اين‌كه در جستجوى حق باشد و هرگاه حق برايش آشكار شود ، بدان عمل كند ؛\r\n3 . از آيه چنين برمىآيد كه انسان به حكم واقعى خدا مكلّف نيست ، بلكه بدانچه از دليل مىفهمد مكلف است و آنچه از وى خواسته شده ، آن است كه دربارهء حكم خدا به اندازه‌اى تحقيق كند كه از وجود دلايل و قراين مأيوس شود .\r\nاگر پس از اين تحقيق به واقعيت دست يافت ، دو پاداش دارد و اگر به آن نرسيد ، چنان‌كه در حديث آمده است ، يك پاداش خواهد داشت ؛\r\n4 . از جمله فوايد آيه ، آن چيزى است كه در تفسير رازى آمده است : از شافعى پرسيدند : در قرآن چه آيه‌اى بر حجيت اجماع دلالت دارد ؟ او سيصد بار قرآن را قرائت كرد و آيهء  « وَ يَتَّبِعْ غَيْرَ سَبِيلِ الْمُؤْمِنِينَ »  را پيدا كرد ؛ بدين ترتيب كه اين آيه بر حرمت پيروى از راه غير مؤمنان دلالت دارد . بنابراين ، پيروى از راه مؤمنان واجب است و راه آنان ، همان اجماع بر چيزى است .\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nاين كلام اگر دلالت بر چيزى داشته باشد ، تنها بدين موضوع دلالت دارد كه در قرآن دليلى بر حجيت اجماع وجود ندارد ؛ زيرا مراد از  « غَيْرَ سَبِيلِ الْمُؤْمِنِينَ »  راه مشركان و منافقانى است كه پس از آشكار شدن هدايت با خدا و پيامبرش به دشمنى برخاستند و اين قضيه ربطى به اجماع ندارد . به علاوه شيخ محمّد عبده گفته است :\r\n« اجماعى كه مورد نظر آنان است ، اجماع و اتفاق‌نظر مجتهدان امت اسلامى پس از وفات پيامبر است ، درحالىكه آيه در عصر خود پيامبر صلّى اللّه عليه و آله نازل شده ، نه پس از آن » .\r\n\r\nخود را قربانى حلوا مىكند\r\nصاحب تفسير المنار براى كسى كه هواى نفس را بر هدايت ترجيح مىدهد مثالى آورده است كه ما آن را به منظور بهره‌گيرى و رفع خستگى خواننده نقل مىكنيم . وى گفته است : « كسى كه از هواى نفس پيروى مىكند ، به جهت ضعف نفسى كه دارد ، هواى دست يافتن به سود نقد بر او غلبه مىكند ؛ چنان‌كه نقل شده است : حجّاج سفره‌اى براى عموم مردم پهن كرد . مردم بر سر اين سفره غذا گرد آمدند و به خوردن مشغول شدند . حجّاج به آنان نگاه مىكرد و در اين ميان نگاهش به يك عرب بيابانى افتاد كه با ولع تمام مىخورد . هنگامى كه حلوا را بر سفره آوردند ، اين مرد اعرابى ، غذا را رها كرد و به سوى حلوا حمله برد . حجّاج به جلاد خود دستور داد كه اعلام كند : هر كس اين حلوا را بخورد گردنش زده خواهد شد . مرد اعرابى نگاهى به جلاد كرد و نگاهى به حلوا تا از تلخى مرگ و لذت حلوا يكى را برگزيند . ناگهان چشمش به حجّاج افتاد و گفت : به تو وصيت مىكنم كه پس از من با فرزندانم رفتار نيكو داشته باشى . اين سخن را گفت و به سوى حلوا هجوم برد و به‌سان كسى كه با زندگانى وداع مىكند از آن خورد . حجّاج هم كه اين حالت را ديد ، او را به حال خودش رها كرد » .\r\n\r\n","description":"","footnote":"","page_name":" 689 ","page_number":689},
  {"content":"\r\n\r\n\r\nعدم آمرزش مشركان\r\n\r\n[ سوره النساء ( 4 ) : آيات 116 تا 122 
  ]\r\nإِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدْ ضَلَّ ضَلالاً بَعِيداً ( 116 ) إِنْ يَدْعُونَ مِنْ دُونِهِ إِلاَّ إِناثاً وَ إِنْ يَدْعُونَ إِلاَّ شَيْطاناً مَرِيداً ( 117 ) لَعَنَهُ اللَّهُ وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً ( 118 ) وَ لَأُضِلَّنَّهُمْ وَ لَأُمَنِّيَنَّهُمْ وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً ( 119 ) يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلاَّ غُرُوراً ( 120 )\r\nأُولئِكَ مَأْواهُمْ جَهَنَّمُ وَ لا يَجِدُونَ عَنْها مَحِيصاً ( 121 ) وَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً وَعْدَ اللَّهِ حَقًّا وَ مَنْ أَصْدَقُ مِنَ اللَّهِ قِيلاً ( 122 )\r\nخدا كسى را كه براى او شريكى قرار دهد نمىآمرزد و جز آن هر گناهى را براى هركه خواهد ، مىآمرزد . و هركس كه براى خدا شريكى قرار دهد سخت به گمراهى افتاده است . ( 116 )\r\nنمىخوانند سواى اللّه مگر جماداتى را و نمىخوانند سواى اللّه مگر شيطانى سركش را . ( 117 )\r\nخدايش لعنت كرد . و شيطان گفت : گروهى معين از بندگانت را به فرمان خويش مىگيرم . ( 118 )\r\nو البته گمراهشان مىكنم و آرزوهاى باطل در دلشان مىافكنم و به آنان فرمان مىدهم تا گوش‌هاى چهارپايان را بشكافند و به آنان فرمان مىدهم تا خلقت خدا را دگرگون سازند و هركس كه به جاى خدا شيطان را به دوستى برگزيند زيانى آشكارا كرده\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nاست . ( 119 )\r\nبه آنها وعده مىدهد و به آرزوشان مىافكند و شيطان آنان را جز به فريب وعده نمىدهد . ( 120 )\r\nآنها مكانشان در جهنم است و در آن‌جا راه گريزى نخواهند يافت . ( 121 )\r\nو كسانى را كه ايمان آورده‌اند و كارهاى نيكو كرده‌اند به بهشت‌هايى در مىآوريم كه در آن نهرها روان است و در آن‌جا جاويدانند . وعدهء برحق خداوند است ، و چه كسى از او راستگوتر است . ( 122 )\r\n\r\nواژگان\r\nدعاء : به معناى طلب است ؛ لكن  « يَدْعُونَ »  در اين‌جا به معناى « يعبدون » مىباشد ؛ زيرا كسى كه چيزى را بپرستد ، در هنگام نياز او را مىخواند .\r\nمعناى « اناث » روشن است و در اين‌جا مراد از آن ، [ بت‌هاى سه‌گانهء 
  ] لات ، عزى و منات است ؛ زيرا نام‌هاى آنها مؤنث است . برخى گفته‌اند : مراد از اناث ، جمادات است ؛ چراكه عرب هرچيزى را كه ضعيف باشد به انوثت وصف مىكند .\r\nمريد : به فتح ميم به معناى مبالغهء در تمرد و عصيان است .\r\nلعن : طرد و اهانت كردن .\r\nنصيب مفروض : حصّه و سهم واجب .\r\nامانى : جمع امنية .\r\nبتك : قطع .\r\nمحيص : محل فرار و ميم آن زايد مىباشد ؛ زيرا مصدر حاص يحيص است . گفته مىشود : « وقع فى حيص بيص و فى حاص باص » ؛ يعنى در كارى گرفتار آمده كه رهايى از آن دشوار است . بيضاوى گفته است : محيص اسم مكان است و همين نظريه بهتر است . بنابراين ، ميم آن جزء كلمه مىباشد .\r\nقيل و قال : داراى يك معناست و هردو ، مصدر « قال » مىباشند .\r\n\r\n","description":"","footnote":"","page_name":" 691 ","page_number":691},
  {"content":"\r\n\r\n\r\nاعراب\r\n « إِنْ يَدْعُونَ »  « ان » نافيه و  « إِلَّا »  از ادات حصر است .  « إِناثاً »  مفعول براى  « يَدْعُونَ »  است و  « شَيْطاناً »  نيز همانند آن مىباشد . جملهء  « لَعَنَهُ اللَّهُ »  در محل نصب و صفت براى شيطان است . لام در  « لَأَتَّخِذَنَّ »  و مابعد آن ، جواب است براى قسم محذوف . هركدام از فعل‌هاى سه‌گانه « لأضلّنهم و لأمنّينّهم و لآمرنّهم » بر معمولى عمل كرده كه حذف شده است و در تقدير : « لأضلّنهم عن الهدى و أمنّينّهم الباطل و آمرنّهم بالضلال » مىباشد .\r\nمفعول دوم  « يَعِدُهُمْ »  محذوف و تقدير « يعدهم النصر » است .  « عَنْها »  متعلق به محذوف و حال از « محيص » است ؛ يعنى « كائنا عنها محيصا » بوده است . اگر لفظ  « عَنْها »  متأخر از « محيص » مىبود ، بايد متعلق به صفت محذوف محيص بود و جايز نبود كه متعلق به  « يَجِدُونَ »  باشد ؛ زيرا اين كلمه با « عن » متعدى نمىشود .  « الَّذِينَ آمَنُوا »  مبتدا و  « سَنُدْخِلُهُمْ »  خبر آن است .  « خالِدِينَ »  حال است از  « الَّذِينَ آمَنُوا »  و  « أَبَداً »  منصوب است بنابر ظرفيت و بر استغراق آينده دلالت دارد .  « وَعْدَ اللَّهِ » ،  مفعول مطلق است براى  « سَنُدْخِلُهُمْ » ؛  زيرا متضمن معناى وعد مىباشد .  « حَقًّا »  حال است براى  « وَعْدَ اللَّهِ »  و نيز جايز است كه منصوب باشد بنابر مفعول مطلق بودن و به معناى « حق ذلك حقا » .\r\n « مَنْ أَصْدَقُ »  « من » براى استفهام و متضمن معناى نفى است ؛ يعنى كسى راستگوتر از خدا نيست . محل آن مرفوع است بنابر ابتدائيت و  « أَصْدَقُ »  خبر آن است .  « قِيلًا »  تميز مىباشد ؛ همانند اين سخن كه مىگويى : « هو أكرم منك فعلا » [ كه « فعلا » تميز است 
  ] .\r\n\r\nتفسير\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدْ ضَلَّ \r\n\r\n","description":"","footnote":"","page_name":" 692 ","page_number":692},
  {"content":"\r\n\r\n ضَلالًا بَعِيداً .  اين آيه و تفسير آن ، در آيهء 48 از همين سوره بيان شد و ميان اين دو متن ، جز در تتمه اختلافى نيست ؛ چراكه در آن‌جا گفته بود :  « وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً »  و در اين‌جا گفته است :  « وَ مَنْ يُشْرِكْ بِاللَّهِ فَقَدْ ضَلَّ ضَلالًا بَعِيداً »  معناى هردو تتمه نيز يكى است .\r\n\r\nبار ديگر تكرار در قرآن\r\nدربارهء تكرار در قرآن ، پيش‌تر در هنگام تفسير آيهء 48 از سورهء بقره ، جلد اوّل سخن گفتيم . اكنون در ادامهء آن ، سخن صاحب تفسير المنار را در تفسير اين آيه ، نقل مىكنيم :\r\n« قرآن نه يك كتاب حقوقى است و نه يك كتاب هنرى تا مسئله را يك‌بار بيان كند و كسى كه مىخواهد بدان عمل كند ، به آن رجوع نمايد ، بلكه قرآن كتاب هدايت است و هدايت در صورتى تحقق مىيابد كه مفاهيم موردنظر ، در هر موقعيت و سياق مناسب كه دل‌ها را آمادهء پذيرش آنها سازد ايراد شود و اين كار ، در وقتى عملى مىشود كه مقصودهاى اساسى تكرار گردد و اساسا دعوت همگانى جز از طريق تكرار امكان‌پذير نيست . ازاين‌رو ، مىبينيم كه رهبران مذاهب دينى و سياسى كه به سنت‌هاى جامعه و خصوصيات و اخلاق بشرى آشنايى دارند ، مقاصد خود را در سخنرانىها و مقاله‌هاى خود كه در كتاب‌ها و روزنامه‌هايشان منتشر مىكنند ، تكرار مىنمايند » .\r\n إِنْ يَدْعُونَ مِنْ دُونِهِ إِلَّا إِناثاً .  اعراب پيش از محمّد صلّى اللّه عليه و آله معتقد بودند كه فرشتگان دختران خدا هستند :  « أَ فَأَصْفاكُمْ رَبُّكُمْ بِالْبَنِينَ وَ اتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً ؛  « 1 » آيا پروردگارتان براى شما پسران برگزيد و خود فرشتگان را به دخترى اختيار كرد ؟ حقا سخنى است بزرگ كه بر زبان مىآوريد » . اين عقيده سبب شد كه آنان\r\n\r\n\r\n","description":"","footnote":"\r\n( 1 ) . اسراء ( 17 ) آيهء 40 .\r\n","page_name":" 693 ","page_number":693},
  {"content":"\r\n\r\nمجسمه‌هايى بسازند و نام‌هاى مؤنث بر آنها بگذارند ؛ نظير لات ، عزى و منات . اين بت‌ها سمبل فرشتگانى بودند كه عرب‌ها خيال مىكردند آنان دختران خدا مىباشند .\r\nآنان در ابتدا با اين بت‌ها به سوى خدا تقرب مىجستند ، لكن با گذشت چند نسل ، همين بت‌ها به صورت خدايانى درآمدند كه مىآفريدند و روزى مىدادند . . . همچنين زيارت قبرهاى اوليا در نزد عرب‌هاى صحرانشين و قشر عوام از حالت تعظيم شعاير و تقديس صاحب قبر بيرون آمد و به اين عقيده تبديل شد كه براى اين قبرها قدرت برترى است كه منفعت‌ها را جلب و ضررها را دفع مىكنند .\r\n وَ إِنْ يَدْعُونَ إِلَّا شَيْطاناً مَرِيداً ؛  يعنى پرستش بت‌ها توسط مشركان ، درواقع پرستش خود شيطان است ؛ زيرا اوست كه آنها را به پرستش بت‌ها دستور مىدهد و آنها نيز از او فرمان مىبرند و هركس كه از ديگرى پيروى كند و راه او را در پيش گيرد ، بندهء فرمان‌بردار او به شمار مىرود .\r\n لَعَنَهُ اللَّهُ وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً .  نصيب مفروض ، يعنى حصهء واجب . معناى آيه اين است كه شيطان به خداى عز و جل گفت : من در كسانىكه آنها را براى پرستش خود آفريدى و درباره آنها گفتى :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ ؛  « 1 » من جن و انس را نيافريدم مگر اين‌كه مرا پرستش كنند » ، سهمى دارم و اين سهم براى من فرض واجب است و آن اين‌كه برخى از آنها از من اطاعت و با تو مخالفت مىكنند .\r\nسؤال : ظاهر آيه نشان‌دهندهء آن است كه شيطان شخصى حقيقى است و او با كمال قدرت و اعتماد ، خدا را مورد خطاب قرار مىدهد . آيا ظاهر آيه درست است و يا نياز به تأويل دارد ؟\r\nپاسخ : صاحب تفسير المنار از استادش محمد عبده نقل كرده است كه در هر انسانى استعداد نيكى و بدى و پيروى از حق و باطل وجود دارد . خدا به همين\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 56 .\r\n","page_name":" 694 ","page_number":694},
  {"content":"\r\n\r\nاستعداد اشاره كرده است :  « وَ هَدَيْناهُ النَّجْدَيْنِ ؛  « 1 » او را به دو راه هدايت كرديم » . مراد از نصيب مفروضى كه شيطان در انسان دارد ، همان استعداد او براى بدى است كه يكى از دو راه مىباشد . بنابراين ، لفظ شيطان ، كنايه از همين استعداد است .\r\nما در اوايل جلد اوّل دربارهء اين‌كه مراد از شيطان چيست ؟ سخن گفتيم . بعيد نيست ، اين سخن كه بر زبان شيطان آمده است :  « لَأَتَّخِذَنَّ مِنْ عِبادِكَ نَصِيباً مَفْرُوضاً »  تصويرى باشد از واقعيت حال گناهكارانى كه در آنان جانب استعداد بدى بر جانب استعداد نيكى غلبه كرده است و خطاب حقيقى با خدا نباشد .\r\n\r\nسياست شيطان و علم جديد\r\nگوينده‌اى مىگفت : انديشه شيطان در زمانى بر خردهاى مردم تسلط داشت كه علم صرفا سخنانى بود كه در جلسات درس ايراد مىشد و سطرهايى بود كه صفحات كتاب‌ها را پر مىكرد و از اين مرحله فراتر نرفته و جز اندكى ، به مرحلهء عمل نمىرسيد . اما امروز ، انديشهء شيطان با انواع توجيه و تفسيرهاى خود به صورت خرافه و افسانه درآمده است ؛ چراكه علم ، معيارى براى هرحقيقت ، پايه‌اى براى هر گامى كه انسان بخواهد بردارد ، نيرويى در هر ميدان و معجزه‌اى گشته است كه آهن را به حركت درمىآورد تا هزاران متر زمين را بشكافد و نهرهايى از طلا ( نفت ) در آن جارى سازد ، به سوى ماه و مريخ پرواز كند و مردم زمين را از آن‌جا مخاطب قرار دهد و آنچه را مشاهده كرده براى آنها نقل كند .\r\nپاسخ : گمان نمىكنم كسى مقام علم و فوايد آن را انكار كند و اين‌كه علم ، نيرو و ثروتى است كه مردم به‌سان روزه‌دارى كه به آب احتياج دارد ، بدان نياز دارند ؛ لكن همه مىدانند كه در علم همانند انسان هم استعداد خير وجود دارد و هم استعداد شرّ .\r\nهنگامى كه علم به سوى خير رو مىآورد ، غذا براى گرسنگان و لباس براى برهنگان\r\n\r\n\r\n","description":"","footnote":"\r\n( 1 ) . بلد ( 90 ) آيهء 10 .\r\n","page_name":" 695 ","page_number":695},
  {"content":"\r\n\r\nتوليد مىكند و بيماران را معالجه مىنمايد . و زمانى كه به سوى شر روى مىآورد ، مىكشد و ويران مىكند . شر ، محور اصلى سياست شيطان موردنظر ماست . امروز ، علم ابزارى است در دست سياست كه با آن ، هجوم مىبرد ، خراب مىسازد و سلطه‌گرى و بهره‌كشى مىنمايد .\r\nبا پيشرفت و تحول علم ، نصيب شيطان و يا شر ، هرچه تعبير مىكنيد ، دوچندان شده است ؛ چراكه طرفداران شر در گذشته ، تنها به عضلات نيرومند خود مجهز بودند ؛ امّا امروز و پس از آن‌كه علم به اوج پيشرفت رسيده ، حزب شيطان به بمب‌هاى هسته‌اى و موشك‌هاى هدايت‌شونده و چيزهاى ديگرى كه ژرفاى زمين را به لرزه مىآورد ، مسلح شده‌اند .\r\nدر جايى اين مطلب را خواندم كه آمريكا طرحى دارد براى خريدن دانشمندان در هرجايى كه باشند و يا خواهند بود . يكى از دلال‌هاى دوره‌گرد آمريكا در ديدارى كه از انگلستان داشته ، توانسته است با هفتصد دانشمند قرارداد مهاجرت به آمريكا منعقد كند . بسيارى از اين انديشه‌ها را سياستمداران آمريكايى در ساختن تجهيزات و ابزار جنگى استخدام مىكنند تا با جهانيان بجنگند و بر سرنوشت آنان مسلط گردند .\r\nاين سياستمداران همان شيطانى هستند كه دشمن خدا و انسان است .\r\nبسيارى از مدارس جديدى كه اين‌جا و آن‌جا پراكنده‌اند ، نصيب شيطان مىباشند و اثرى از دين و اخلاق كريم در آنها به چشم نمىخورد . بدين ترتيب ، انديشه‌هاى بزرگ و كوچك در اين دوره به دعوت شر و يا شيطان پاسخ مثبت دادند ؛ شيطانى كه اعلان كرد :  « لَأَتَّخِذَنَّ مِنْ عِبادِكَ نَصِيباً مَفْرُوضاً ؛  گروهى معين از بندگانت را به فرمان خويش مىگيرم » .\r\n وَ لَأُضِلَّنَّهُمْ وَ لَأُمَنِّيَنَّهُمْ .  گمراه شدن انسان به دست شيطان ، بدين ترتيب است كه حق را به صورت باطل و خير را به صورت شر براى او جلوه مىدهد و يا اين كه او را به اين توهم وامىدارد كه نه حق و خيرى وجود دارد ، نه بهشت و آتشى . و\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nدنيا ، چنان‌كه نيچه مىگويد ، از آن كسى است كه بدان دست مىيابد . در حديث است :\r\n« ابليس زينت‌دهنده و [ فريبنده 
  ] آفريده شده و چيزى از گمراهى در او ديده نمىشود » . اما شيطان آرزوهاى باطل را بدين‌گونه در دل انسان ايجاد مىكند كه او خيال مىكند به آرزوهايش مىرسد ؛ از قبيل طولانى بودن عمر او ، رستگارى در روز قيامت و ديگر آرزوهاى دروغين و سعادت‌هاى موهوم .\r\n وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ .  « بتك » به معناى قطع است . گفته مىشود : « بتكه » ؛ يعنى آن را قطع كرد . « تبتيك » به معناى مبالغه در قطع است . انعام عبارت است از : شتر ، گاو و گوسفند . اعراب در دوران جاهليت گوش‌هاى برخى از چهارپايان را مىبريدند و آنها را وقف بت‌ها قرار مىدادند و بر خودشان حرام مىكردند . تفصيل اين موضوع در هنگام تفسير آيهء 103 از سورهء مائده :\r\n « ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ »  خواهد آمد . ان شاء اللّه .\r\nهمان‌گونه كه شيطان در عصر جاهليت ، به حزبش دستور مىداد كه گوش‌هاى چهارپايان را قطع كنند و آفرينش خدا را تغيير دهند ، امروز نيز به حزب خود دستور مىدهد تا بمب‌هاى ناپالم را بر سر زنان و كودكان و بمب‌هاى هسته‌اى را بر روى شهرهايى چون هيروشيما و ناكازاكى فروبريزند تا خلق خدا را نابود سازند و اين ، نتيجهء سلطه سياستمداران بر انديشه‌هاى نابغه و قدرت علم است .\r\n وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً ؛  كسى كه از شيطان اطاعت كند ، به‌طور آشكار زيان كرده است ؛ زيرا قربانى هوس‌ها و شهوت‌ها و اسير اوهام و خرافات شده است .\r\n يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً . \r\nشيطان جز فريب به آنان وعده نمىدهد ؛ زيرا راه هلاكت را به صورت راه نجات به آنان مىنماياند و آنها را به سوى هلاكت سوق مىدهد ؛ مثلا زناكار و شرابخوار خيال\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nمىكنند كه لذت مىبرند ، درحالىكه هم از لحاظ دنيوى و هم از لحاظ اخروى بزرگ‌ترين ضرر را مىبينند .\r\n وَ لا يَجِدُونَ عَنْها مَحِيصاً .  محيص به معناى گريزگاه است . معناى آيه اين است كه مشركان و تباهكاران كه حزب شيطانند از عذاب خدا رهايى نمىيابند . خداوند پس از هشدار و تهديد ، وعده مىدهد ؛ چراكه سنت او معمولا بدين‌گونه است كه تهديد را با تشويق همراه مىسازد . ازاين‌رو ، فرموده است :\r\n وَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً وَعْدَ اللَّهِ حَقًّا وَ مَنْ أَصْدَقُ مِنَ اللَّهِ قِيلًا  در اين آيه سه تأكيد وجود دارد :\r\nاوّل ، هميشگى بودن كه لفظ « ابدا » به آن دلالت دارد ؛\r\nدوم ، وعدهء خدا حق است ؛\r\nسوم ، كسى راستگوتر از خدا نيست .\r\nهدف از اين تكرار آن است كه توجه دهد وعده‌هاى شيطان دروغ و آرزوهاى او توخالى و دستورهاى او باطل است . سخن راست و حق ، همانا سخن خدا و اطاعت او خير و سعادت است .\r\nسؤال : وعده به بهشت در بيشتر آيات با خلود و جاودانه بودن همراه هست . اما وعده به جهنم در بيشتر آيات با جاودانه بودن توأم نيست . رمز آن چيست ؟\r\nپاسخ : خلود عبارت است از : اقامت طولانى كه گاه هميشگى است و گاه هميشگى نيست . كسى كه وارد بهشت شود ، از آن بيرون نمىرود . بنابراين مناسب است ، در آياتى كه به بهشت وعده داده مىشود قيد ابديت ذكر شود . اما كسى كه وارد جهنم مىشود ، گاهى عذابش قطع و از آن خارج مىشود . ازاين‌رو ، عذاب جهنم ، جز در حالات خاصى نظير شرك و قتل عمد ، با قيد ابديت همراه نشده است .\r\n\r\n","description":"","footnote":"","page_name":" 698 ","page_number":698},
  {"content":"\r\n\r\n\r\nكيفر بدكاران\r\n\r\n[ سوره النساء ( 4 ) : آيات 123 تا 124 
  ]\r\nلَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِهِ وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً ( 123 ) وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ وَ لا يُظْلَمُونَ نَقِيراً ( 124 )\r\nنه بر وفق مراد شما و نه بر وفق مراد اهل كتاب ، كه هركس كه مرتكب كار بدى شود جزايش را ببيند و جز خدا براى خويش دوست و ياورى نيابد . ( 123 )\r\nو هركس كه كارى شايسته كند ، چه زن و چه مرد ، اگر مؤمن باشد به بهشت مىرود و به قدر آن گودى كه بر پشت هستهء خرماست به كسى ستم نمىشود . ( 124 )\r\n\r\nواژگان\r\nنقير : گوديى است در پشت هستهء خرما ، كه در كم بودن يك چيز بدان مثل زده مىشود .\r\n\r\nاعراب\r\nاسم « ليس » محذوف است ؛ زيرا كلام بر آن دلالت مىكند و تقدير « ليس الأمر بأمانيّكم » مىباشد . « من » در  « مَنْ يَعْمَلْ »  اسم شرط و محل آن مرفوع است بنابر\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nابتدائيت و جملهء  « يُجْزَ بِهِ »  خبر آن است .  « لا يَجِدْ »  مجزوم و عطف است بر  « يُجْزَ بِهِ » . \r\n « مَنْ يَعْمَلْ سُوءاً يُجْزَ بِهِ »  محلى از اعراب ندارد ؛ زيرا جملهء مستأنفه است . در  « وَ مَنْ يَعْمَلْ مِنَ الصَّالِحاتِ »  مفعول  « يَعْمَلْ »  كه « شيئا » بوده حذف شده است و  « مِنَ الصَّالِحاتِ »  متعلق به محذوف و صفت براى « شىء » مىباشد .  « مِنْ ذَكَرٍ أَوْ أُنْثى »  متعلق به محذوف و حال است از ضمير در  « يَعْمَلْ » .   « هُوَ مُؤْمِنٌ »  مبتدا و خبر و جمله ، حال دوم است .  « فَأُولئِكَ »  مبتدا و  « يَدْخُلُونَ الْجَنَّةَ »  خبر آن است و جمله ، جواب  « مَنْ يَعْمَلْ »  مىباشد .\r\n\r\nتفسير\r\nاين دو آيه مشتملند بر يك اصل بديهى ، كه هيچ‌كس در آن مناقشه ندارد و آن‌قدر ارزشمند است كه دستخوش دگرگونى زمان‌ها و حالت‌ها نمىشود و تنها به زنان و يا مردان اختصاص ندارد و آن اصل اين است : « هرانسانى جزاى عملش را مىبيند . اگر عملش خير باشد خير مىبيند و اگر شر باشد شرّ » .\r\nاين مفهوم با شيوه‌هاى گوناگون در كتاب خدا تكرار شده است و از آن جمله ، در همين دو آيه :\r\n « مَنْ يَعْمَلْ سُوءاً يُجْزَ بِهِ . . . » ، \r\n « وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ » .  و در آيهء 51 از سورهء ابراهيم :  « لِيَجْزِيَ اللَّهُ كُلَّ نَفْسٍ ما كَسَبَتْ ؛  تا خدا هركس را برابر عملش كيفر دهد » . و نيز در آيهء 31 از سورهء نجم :\r\n « لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى ؛  تا بدكاران را در برابر اعمالشان كيفر دهد و نيكوكاران را به كردار نيكشان پاداش » . و آيات زياد ديگر .\r\nاينك پس از اين اجمال به تفصيل مطلب فوق مىپردازيم :\r\n لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ .  كافران به كسى كه آنها را به سوى ايمان دعوت مىكرد ، مىگفتند : چه ما را نصيحت كنى و يا از نصيحت‌كنندگان نباشى ، براى ما يكسان است . اين ، جز آفرينش پيشينيان نيست و ما عذاب نخواهيم شد . يهود و\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nنصارا مىگفتند :  « لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى ؛  جز يهود و نصارا كسى وارد بهشت نخواهد شد » . برخى از مسلمانان مىگفتند : آتش براى غير مسلمانان آفريده شده است . بدين ترتيب گروهى به دين خود خرسند بودند .\r\nازاين‌رو ، خداوند ، عقايد آنان را مردود دانست و چنين گفت :  مَنْ يَعْمَلْ سُوءاً يُجْزَ بِهِ ؛  هركس كار بدى كند جزايش را مىبيند . حال ، هركه باشد ؛ چراكه خدا با هيچ‌كس نسبت و رابطه‌اى ندارد و تنها عمل شايسته و اخلاص را مدّنظر دارد . براى اثبات اين مطلب كافى است كه خدا مىگويد :  « إِنَّ أَكْرَمَكُمْ عِنْدَ اللَّهِ أَتْقاكُمْ ؛  گرامىترين شما نزد خدا پرهيزكارترين شماست » .\r\nدر حديث آمده است : كه خدا در روز قيامت مىگويد : امروز نسب شما را پايين مىآورم و نسب خود را بالا مىبرم كجا هستند پرهيزكاران ؟\r\nامام صادق عليه السّلام فرمود : « ما بندگان كسى هستيم كه ما را آفريد و برگزيد . به خدا سوگند ! كه ما نه بر خدا حجتى داريم و نه از او برائت . ما مىميريم و در پيشگاه او مورد بازپرسى قرار مىگيريم . كسى كه غاليان را دوست بدارد ، ما را دشمن داشته و كسى كه آنان را دشمن بدارد ، ما را دوست داشته است . غاليان كافر و مفوّضه « 1 » مشركند » .\r\n\r\nتفاوت مرد و زن\r\n وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ . \r\nمادام كه زن و مرد در تكليف و مسئوليت برابر باشند ، بايد در پاداش نيز برابر باشند .\r\nآنچه در تفاوت ميان مرد و زن در دنيا گفته شده است ، به هيچ عنوان باعث تفاوت ميان آنها در روز قيامت نخواهد شد . بنابراين ، اگر مقايسهء ميان مرد و زن در برخى از موارد درست باشد ، به هيچ‌وجه از لحاظ جزاى كارهاى نيك و كارهاى بد درست نخواهد\r\n\r\n\r\n","description":"","footnote":"\r\n( 1 ) . مفوّضه گروهى هستند كه مىگويند : بنده در تمام افعال خود ، مستقل است و خدا در آن هيچ دخالتى ندارد .\r\nبر خلاف مجبره كه مىگويند : خدا افعال بنده را مىآفريند و بنده ، هيچ نقشى در آن ندارد . اما عدليه مىگويند : نه جبر و نه تفويض ، بلكه حد وسط آن دو .\r\n","page_name":" 701 ","page_number":701},
  {"content":"\r\n\r\nبود . قبلا در هنگام تفسير آيهء 228 از سورهء بقره ، تحت عنوان « تفاوت مرد و زن » در شريعت اسلامى ، در جلد اوّل ، دربارهء زن سخن گفته شد .\r\nاين جمله از سخن خدا :  « وَ هُوَ مُؤْمِنٌ »  شرط است براى داخل شدن در بهشت ؛ چنان‌كه آيهء  « فَأُولئِكَ يَدْخُلُونَ الْجَنَّةَ »  آشكارا بر اين موضوع دلالت دارد ؛ اما اين جمله ، شرط ساير پاداش‌هاى عمل شايسته نيست ؛ مثلا اگر كافر به خاطر نيكى كار نيك انجام دهد ، نه به خاطر شهرت و تجارت ، خدا او را پاداش خواهد داد ؛ چراكه خدا عادل است و پاداش كسى را كه عمل نيكو انجام مىدهد ضايع نمىكند . چگونه ضايع كند ، درحالىكه او خود ، فرموده است :  « هَلْ جَزاءُ الْإِحْسانِ إِلَّا الْإِحْسانُ ؛  آيا پاداش نيكى ، جز نيكى است » البته ، لازم نيست كه پاداش شخص نيكوكار ، بهشت باشد بلكه گاه اين پاداش در دنيا به وى داده مىشود ، يا در آخرت از عذابش كم مىگردد و يا اين‌كه او را نه در جهنم مىبرند و نه در بهشت . ما دراين‌باره در هنگام تفسير آيهء 176 از سورهء آل عمران ، تحت عنوان « كافر و عمل نيك » و نيز در هنگام تفسير آيهء 34 از سورهء نساء به تفصيل سخن گفتيم .\r\n\r\n","description":"","footnote":"","page_name":" 702 ","page_number":702},
  {"content":"\r\n\r\n\r\nدين چه كسى بهتر است\r\n\r\n[ سوره النساء ( 4 ) : آيات 125 تا 126 
  ]\r\nوَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ وَ اتَّبَعَ مِلَّةَ إِبْراهِيمَ حَنِيفاً وَ اتَّخَذَ اللَّهُ إِبْراهِيمَ خَلِيلاً ( 125 ) وَ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ بِكُلِّ شَيْءٍ مُحِيطاً ( 126 )\r\nدين چه كسى بهتر از دين كسى است كه به اخلاص روى به جانب خدا كرد و نيكوكار بود و از دين حنيف ابراهيم پيروى كرد ؟ و خدا ابراهيم را به دوستى خود برگزيد . ( 125 )\r\nاز آن خداست هرچه در آسمان‌ها و زمين است و خدا بر هرچيزى احاطه دارد . ( 126 )\r\n\r\nواژگان\r\nحنيف : به دور از گمراهى .\r\nخليل : از خلّه به ضم خاء مشتق شده و به معناى دوستى است .\r\n\r\nاعراب\r\n « دِيناً »  تميز و  « مِمَّنْ أَسْلَمَ »  متعلق به  « أَحْسَنُ »  و  « لِلَّهِ »  متعلق به  « أَسْلَمَ »  است  « وَ هُوَ مُحْسِنٌ »  مبتدا و خبر و جمله ، حال است از ضمير  « أَسْلَمَ » .   « حَنِيفاً »  حال است از  « مِلَّةَ إِبْراهِيمَ » .  فعيل از جمله اوزانى است كه در مذكر و مونث يكسان باشد ؛ نظير  « إِنَّ رَحْمَتَ اللَّهِ قَرِيبٌ مِنَ الْمُحْسِنِينَ » . \r\n\r\n","description":"","footnote":"","page_name":" 703 ","page_number":703},
  {"content":"\r\n\r\n\r\nتفسير\r\n وَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ .  « أسلم » ، يعنى تسليم شد و اطاعت كرد . مراد از وجه ، ذات و نفس است و مراد از محسن كسى است كه كارهاى نيك انجام دهد و كارهاى بد را ترك كند . معناى آيه اين مىشود : انسان كامل كسى است كه تنها به خدا اميد ببندد و از هرچيز ديگرى قطع اميد كند و از سنّت‌هايى كه او در زندگى براى آفريده‌هاى خود وضع كرده است ، پيروى نمايد و تنها از اين طريق ، بنده مىتواند به آفريدگارش نزديك شود ؛ امّا كسى كه به طمع ثروت و مقام در برابر صاحبان دنيا كرنش مىكند ، حتى اگر شب‌ها نماز بخواند و روزها روزه بگيرد نمى تواند به خدا نزديك شود .\r\n وَ اتَّبَعَ مِلَّةَ إِبْراهِيمَ حَنِيفاً ؛  يعنى به ابراهيم عليه السّلام اقتدا كرده است ؛ ابراهيمى كه از تمام ما سوى اللّه اعراض كرد و به قومش گفت :  « أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ ؛  « 1 » آيا دربارهء اللّه با من ستيزه مىكنيد و حال آن‌كه او مرا هدايت كرده است ؟ من از آنچه شريك او مىانگاريد نمىترسم » .\r\nسؤال : چرا خدا گفت :  « وَ اتَّبَعَ مِلَّةَ إِبْراهِيمَ »  و نگفت « ملّة محمّد » ؟ [ ملّت ، يعنى آيين 
  ] .\r\nپاسخ : اوّلا ، آيين ابراهيم و آيين محمّد يك چيز است :  « إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ ؛  « 2 » نزديك‌ترين كسان به ابراهيم همانا پيروان او و اين پيامبر و مؤمنان هستند و خدا ياور مؤمنان است » .\r\nثانيا ، نبوت ابراهيم از نظر همه اديان مورد قبول است ، نه تنها از نظر مسلمانان .\r\n\r\n\r\n","description":"","footnote":"\r\n( 1 ) . انعام ( 6 ) آيهء 80 .\r\n( 2 ) . آل عمران ( 3 ) آيهء 68 .\r\n","page_name":" 704 ","page_number":704},
  {"content":"\r\n\r\nبنابراين ، استدلال به نبوت او عليه پيروان اديان ديگر ، قوىتر و رساتر است . . . ؛ چنانچه اين تعبير صحيح باشد .\r\n وَ اتَّخَذَ اللَّهُ إِبْراهِيمَ خَلِيلًا .  خداوند به ابراهيم عليه السّلام مقامى داد كه تقريبا بالاتر از نبوت و رسالت بود . امام صادق عليه السّلام فرمود : « خداوند پيش از آن‌كه ابراهيم را نبى خود قرار دهد ، بندهء خود قرار داد و بيش از آن‌كه او را رسول خود قرار دهد ، نبى خود قرار داد و پيش از آن‌كه خليل خود قرار دهد ، رسول خود قرار داد » .\r\n وَ لِلَّهِ ما فِي السَّماواتِ وَ ما فِي الْأَرْضِ .  چراكه او مالك همه‌چيز و مسلّط بر هر چيزى است و نيز بر تمام اشيا احاطه دارد .\r\nسؤال : رمز اين‌كه مفهوم فوق در كتاب خدا زياد تكرار شده ، چيست ؟\r\nپاسخ : رمز تكرار آن است كه انسان توجه پيدا كند و همواره به خاطر داشته باشد كه تنها خداوند است كه مالك جهان هستى و فرمانش در آن نافذ است و نيز اين جهان پيوسته با علم ، قدرت و حكمت خدا پيوند دارد . هرگاه نفس انسان اين حقيقت را درك كند با پيروى كردن از راه و دستورات آفرينندهء خود ، در جهت خشنودى او عمل مىكند . وانگهى ، برخى از مناسبت‌ها ، تكرار را ايجاب مىكند كه مفسران گاهى اين مناسبت را درك مىكنند و گاهى بر آنها پوشيده مىماند . مناسبتى كه در اين‌جا موجب تكرار شده ، اين است كه بعضى تصور مىكنند همان‌گونه كه ما براى خود دوستانى انتخاب مىكنيم ، خدا نيز ابراهيم را دوست خود انتخاب كرده است ؛ اما خداوند اين تصور را دفع نموده است ؛ بدين ترتيب كه خدا آفريننده و مالك تمام اشياست و ابراهيم بنده‌اى است تحت فرمان مالك ؛ لكن بنده‌اى برگزيده ، نه به‌سان ساير بندگان .\r\n\r\n","description":"","footnote":"","page_name":" 705 ","page_number":705},
  {"content":"\r\n\r\n\r\nاستفتاء از پيامبر صلّى اللّه عليه و آله در مورد زنان\r\n\r\n[ سوره النساء ( 4 ) : آيه 127 
  ]\r\nوَ يَسْتَفْتُونَكَ فِي النِّساءِ قُلِ اللَّهُ يُفْتِيكُمْ فِيهِنَّ وَ ما يُتْلى عَلَيْكُمْ فِي الْكِتابِ فِي يَتامَى النِّساءِ اللاَّتِي لا تُؤْتُونَهُنَّ ما كُتِبَ لَهُنَّ وَ تَرْغَبُونَ أَنْ تَنْكِحُوهُنَّ وَ الْمُسْتَضْعَفِينَ مِنَ الْوِلْدانِ وَ أَنْ تَقُومُوا لِلْيَتامى بِالْقِسْطِ وَ ما تَفْعَلُوا مِنْ خَيْرٍ فَإِنَّ اللَّهَ كانَ بِهِ عَلِيماً ( 127 )\r\nاز تو دربارهء زنان فتوا مىخواهند ، بگو : خدا دربارهء آنان به آنچه در اين كتاب بر شما خوانده مىشود فتوا داده است . اين فتوا در باب آنها و زنان پدرمرده‌اى است كه حق مقررشان را نمىپردازيد و مىخواهيد ايشان را به نكاح خود درآوريد و نيز در باب كودكان ناتوان است .\r\nو بايد كه دربارهء يتيمان به عدالت رفتار كنيد ، و هركار نيكى كه انجام مىدهيد خدا به آن آگاه است . ( 127 )\r\n\r\nواژگان\r\nاستفتاء : به معناى خواستن فتواست .\r\nافتاء : اظهار مشكل . فتوا و فتيا داراى يك معنا مىباشند .\r\nقيام : معانى مختلفى دارد و مراد از  « أَنْ تَقُومُوا »  در اين‌جا ، توجه و اهتمام است .\r\n\r\n","description":"","footnote":"","page_name":" 706 ","page_number":706},
  {"content":"\r\n\r\n\r\nاعراب\r\n « اللَّهُ يُفْتِيكُمْ »  مبتدا و خبر است و جمله مقول قول . « ما » در  « ما يُتْلى عَلَيْكُمْ »  مبتدا و خبر آن محذوف است و تقدير « المتلوّ فى الكتاب أيضا يفتيكم في شأن النساء » مىباشد .\r\nجمله عطف است بر جملهء مقول قول . مراد از « متلوّ في الكتاب » آياتى است كه در آغاز سوره آمده‌اند ؛ نظير آيهء  « وَ إِنْ خِفْتُمْ أَلَّا تُقْسِطُوا فِي الْيَتامى » .  « فى يتامى النساء » متعلق است به  « يُتْلى » .  اضافه شدن « يتامى » به « نساء » از قبيل اضافه شىء است به جنس خود ؛ همانند « ساعة ذهب » كه به معناى « ساعة من ذهب » است .  « الْمُسْتَضْعَفِينَ »  عطف است بر  « يَتامَى النِّساءِ » .   « أَنْ تَقُومُوا »  در محل جر و به معناى « في أن تقوموا » است .\r\n\r\nتفسير\r\nخدا در آغاز سورهء نساء گوشه‌اى از احكام زن و يتيم را بيان كرد و آن‌گاه احكام اهل كتاب ، منافقان و نيز احكام جنگ را متذكر شد . اكنون بار ديگر به احكام زن و يتيم بازگشته و برخى ديگر از احكام آنها را بيان مىكند تا آنچه را در آغاز سوره دربارهء خانواده يادآور شده است ، تكميل كند . روش قرآن به همين ترتيب است كه از حكمى به حكمى ديگر منتقل مىشود . آن‌گاه بار ديگر به اوّل بازمىگردد تا بيشتر در دل‌ها اثر كند و نيز هدف‌هاى ديگرى كه حكمت و مدارا كردن به بندگان آن را اقتضا مىكند .\r\n وَ يَسْتَفْتُونَكَ فِي النِّساءِ ؛  يعنى آنان از تو مىخواهند : اى رسول خدا ! كه احكام زنان را در مورد ارث ، ازدواج و امثال آن بيان كنى  قُلِ اللَّهُ يُفْتِيكُمْ فِيهِنَّ ؛  بگو : خدا دربارهء آنها فتوا مىدهد . اين آيه دلالت دارد كه تشريع احكام تنها از آن خداوند است و پيامبر صلّى اللّه عليه و آله جز تبليغ اين احكام نقشى ديگر ندارد و نيز اين موضوع ثابت شده كه تا زمانى كه بر پيامبر صلّى اللّه عليه و آله وحى نازل نمىشد ، به سؤال ديگران پاسخ نمىداد .  وَ ما يُتْلى عَلَيْكُمْ فِي الْكِتابِ فِي يَتامَى النِّساءِ ؛  يعنى خدا دربارهء زنان فتوا مىدهد و نيز قرآن در\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nمورد آنها فتوا مىدهد .\r\nسؤال : فتواى قرآن ، همان فتواى خداست . بنابراين ، عطف يكى از آنها بر ديگرى عطف شىء بر خود است ؟\r\nپاسخ : مراد از فتوا دادن قرآن در اين‌جا ، همان چيزى است كه در اول سوره بيان شد و آن عبارت بود از اين سخن خدا :  « وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ »  و نيز اين سخن خدا :  « وَ آتُوا النِّساءَ صَدُقاتِهِنَّ » ؛  و مراد از فتواى خدا آن چيزى است كه در اين‌جا به عنوان تكميل‌كنندهء مطالب گذشته بيان كرده است . روشن است كه اگر دو چيز در يكى از جهات از قبيل زمان و يا مكان ، با يكديگر اختلاف داشته باشند ، عطف آنها بر ديگرى جايز است .\r\n اللَّاتِي لا تُؤْتُونَهُنَّ ما كُتِبَ لَهُنَّ ؛  يعنى خدا و قرآن حكم زنانى را بيان مىكنند كه شما از دادن آنچه برايشان فرض شده ، نظير ارث ، مهر و . . . به آنها خوددارى مىكنيد ؛ چه ، اعراب دوران جاهليت به زن ستم مىكردند و با او همچون كالا و حيوان برخورد مىنمودند .  وَ تَرْغَبُونَ أَنْ تَنْكِحُوهُنَّ .  در اين دوران ، مرد دختر يتيمى را به خود ضميمه مىكرد ؛ اگر آن دختر زيبا بود او را به عقد خود درمىآورد و مالش را هم مىخورد و اگر زشت بود از ازدواج او با ديگران جلوگيرى مىكرد تا اين‌كه او مىمرد و آن‌گاه مالش را تصرف مىكرد و چه بسا براى اين‌كه مال اين دختر را تصرف كند ، اسباب مرگ او را فراهم مىكرد .  وَ الْمُسْتَضْعَفِينَ مِنَ الْوِلْدانِ ،  همچنين خداوند دربارهء كودكانى كه شما ميراث آنها را نمىدهيد فتوا مىدهد . اين ، در حالى بود كه عرب‌ها تنها به كودكانى ميراث مىدادند كه توان حمل اسلحه را داشتند . خدا آنان را از اين كار منع كرد و سهم مرد را به اندازه دو زن قرار داد . اين حكم ، تأكيدى است بر آنچه در آغاز سوره گذشت .  وَ أَنْ تَقُومُوا لِلْيَتامى بِالْقِسْطِ ؛  يعنى خدا فتوا مىدهد كه هم با خود يتيمان و هم با اموالشان به عدالت رفتار كنيد و حق هركدام را بپردازيد ، مرد باشد يا زن ، كوچك باشد و يا بزرگ .  وَ ما تَفْعَلُوا مِنْ خَيْرٍ فَإِنَّ اللَّهَ كانَ بِهِ عَلِيماً ؛ \r\n\r\n","description":"","footnote":"","page_name":" 708 ","page_number":708},
  {"content":"\r\n\r\nهركار نيكى كه نسبت به زنان و يتيمان انجام مىدهيد ، خدا به آن آگاه است ، و به شما پاداش خواهد داد .\r\nخلاصهء معناى آيه آن است كه مسلمانان از پيامبر صلّى اللّه عليه و آله درخواست كردند كه احكام زنان را برايشان بيان كند . ازاين‌رو ، خدا به پيامبرش گفت : به آنان بگو : خدا قبلا گوشه‌اى از اين احكام را براى شما بيان كرد و اكنون گوشهء ديگر را بيان مىكند . مهم آن است كه شما به عدالت رفتار كنيد و به اين احكام عمل نماييد . آن‌گاه خداوند در آيهء زير حكم زنى را بيان مىكند كه مىترسد شوهرش از او كناره گيرد و بيزار شود .\r\n\r\n","description":"","footnote":"","page_name":" 709 ","page_number":709},
  {"content":"\r\n\r\n\r\nبىمهرى شوهر\r\n\r\n[ سوره النساء ( 4 ) : آيات 128 تا 130 
  ]\r\nوَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ وَ أُحْضِرَتِ الْأَنْفُسُ الشُّحَّ وَ إِنْ تُحْسِنُوا وَ تَتَّقُوا فَإِنَّ اللَّهَ كانَ بِما تَعْمَلُونَ خَبِيراً ( 128 ) وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ وَ إِنْ تُصْلِحُوا وَ تَتَّقُوا فَإِنَّ اللَّهَ كانَ غَفُوراً رَحِيماً ( 129 ) وَ إِنْ يَتَفَرَّقا يُغْنِ اللَّهُ كُلاًّ مِنْ سَعَتِهِ وَ كانَ اللَّهُ واسِعاً حَكِيماً ( 130 )\r\nاگر زنى دريافت كه شوهرش با او بىمهر و از او بيزار شده است ، باكى نيست كه هردو در ميان خود طرح آشتى افكنند كه آشتى بهتر است و بخل و فرومايگى بر نفوس مردم غلبه دارد و اگر نيكى و پرهيزگارى كنيد خدا به هرچه مىكنيد آگاه است . ( 128 )\r\nهرچند بكوشيد هرگز نتوانيد كه در ميان زنان به عدالت رفتار كنيد ؛ لكن يكباره به سوى يكى ميل نكنيد تا ديگرى را سرگشته كرده باشيد . اگر از در آشتى درآييد و پرهيزگارى كنيد خدا آمرزنده و مهربان است . ( 129 )\r\nو اگر آن دو از يكديگر جدا شوند خدا هردو را به كمال فضل خويش بىنياز سازد كه خدا گشايش‌دهنده و حكيم است . ( 130 )\r\n\r\nواژگان\r\nنشوز : به معناى خوددارى كردن . نشوز يكى از زن و شوهر ، يعنى خوددارى كردن\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nيكى از آنها از اداى حقوق زوجيت .\r\nشحّ : حرص زياد . فرق ميان شحّ و بخل اين است كه بخل تنها به مال است ؛ امّا شحّ هم در مال و هم در غير آن به كار مىرود ؛ چنان‌كه گفته مىشود : « هو شحيح بمودتك ؛ او حريص است به ادامهء دوستى » و گفته نمىشود : « هو بخيل بمودتك » ، اين مطلب در مجمع البيان آمده است .\r\n\r\nاعراب\r\n « امْرَأَةٌ »  در  « وَ إِنِ امْرَأَةٌ »  فاعل است براى فعل محذوف ، كه فعل مذكور بر آن دلالت دارد و تقدير « و إن خافت امرأة خافت » مىباشد .  « مِنْ بَعْلِها »  متعلق است به  « خافَتْ »  و يا به محذوف كه حال است از  « نُشُوزاً » .   « جُناحَ »  اسم لاى نفى جنس است . مصدرى كه از  « أَنْ يُصْلِحا »  ريخته مىشود مجرور است به « فى » .  « وَ أُحْضِرَتِ الْأَنْفُسُ الشُّحَّ » ،   « أُحْضِرَتِ »  با همزهء باب افعال به دو مفعول متعدى شده است .  « الْأَنْفُسُ »  نايب فاعل و جانشين مفعول اوّل و  « الشُّحَّ »  مفعول دوم است .  « كُلَّ الْمَيْلِ »  قائم مقام مفعول مطلق و به معناى « لا تميلوا ميلا كل الميل » است . برخى گفته‌اند : « كل » بذاته مفعول مطلق است ؛ زيرا حكم مضاف اليه وى بر آن بار مىشود . ازاين‌رو ، اگر مضاف اليه « كل » مفعول مطلق باشد مفعول مطلق و اگر ظرف باشد ظرف است .  « فَتَذَرُوها »  مضارع مجزوم و عطف است بر  « فَلا تَمِيلُوا » .  « كاف » در  « كَالْمُعَلَّقَةِ »  به معناى مثل و در محل نصب است بنابر حاليت و صاحب حال ، « هاء » در  « فَتَذَرُوها »  مىباشد .\r\n\r\nتفسير\r\n وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً .  گاهى نشوز از طرف زوجه است ؛ بدين ترتيب كه از همخوابى با شوهر خوددارى مىكند و يا بدون اجازهء او از خانه بيرون مىرود و دراين‌باره در تفسير آيهء 34 از همين سوره سخن گفته شد . گاهى\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nنشوز از سوى شوهر است ؛ بدين ترتيب كه وى زوجهاش را اذيت مىكند ، يا نفقه به او نمىدهد و يا اگر بيش از يك زن داشته باشد ، سهم او را [ از لحاظ پهلوخوابى و . . . 
  ] رعايت نمىكند . اين آيه دربارهء بيم زوجه از نشوز زوج و يا بىمهرى زوج به او سخن گفته است . مقصود از « اعراض » اين است كه شوهر از پهلوخوابى با زن و رفتن در بستر او خوددارى كند ؛ به گونه‌اى كه اين عمل وى نشان‌دهندهء بىمهرى او به همسرش باشد . اما اگر اين برخورد شوهر به سبب اشتغال و مشكلات باشد ، در اين صورت بايد زن ، شوهرش را معذور بدارد و اين مشكل را تحمل نمايد . البته ، مادام كه شوهر به او محبت داشته باشد .\r\n فَلا جُناحَ عَلَيْهِما أَنْ يُصْلِحا بَيْنَهُما صُلْحاً .  هرگاه زن بيم آن داشته باشد كه بىميلى شوهرش به او به طلاق بينجامد و يا اين‌كه شوهرش او را در حالتى رها كند كه نه شوهردار گفته شود و نه طلاق داده شده ، در اين حالت ، براى هيچ‌كدام اشكالى ندارد كه هردو ، مستقيما و يا به واسطهء يكى از اشخاص نيكوكار با يكديگر توافق و مصالحه كنند ؛ بدين ترتيب كه زن از برخى حقوق مادى و يا اخلاقى چشم پوشد تا در پناه شوهرش باقى بماند و با او زندگى آرام داشته باشد .\r\n وَ الصُّلْحُ خَيْرٌ ؛  صلح بهتر از جدايى و طلاق است ؛ زيرا در حديث آمده است :\r\n« منفورترين حلال در نزد خدا طلاق است » . بايد اشاره كرد كه آنچه را زن مىبخشد براى اين‌كه شوهرش به او محبت نشان دهد و يا او را طلاق دهد ، تنها در صورتى حلال است كه بخشش او از طيب خاطر باشد . خداوند مىفرمايد :  « فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً ؛  « 1 » اگر پاره‌اى از آن را به رضايت به شما بخشيدند ، بگيريد كه خوش و گوارايتان خواهد بود » .\r\n وَ أُحْضِرَتِ الْأَنْفُسُ الشُّحَّ ؛  يعنى بخل پيوسته در نفوس مردم وجود دارد و از آن حتى در لحظهء بخشش ناپديد نمىشود ؛ زيرا آن حرصى كه شخص بخشش‌كننده\r\n\r\n\r\n","description":"","footnote":"\r\n( 1 ) . نساء ( 4 ) آيهء 4 .\r\n","page_name":" 712 ","page_number":712},
  {"content":"\r\n\r\nاحساس مىكند و در هنگام بخشش آن را پنهان مىدارد ، همان بخل است . مقصود از اين سخن خدا :  « وَ أُحْضِرَتِ الْأَنْفُسُ الشُّحَّ »  آن است كه زن به آسانى از حقى كه بر مرد دارد نمىگذرد و نيز مرد بدون عوض با وى مسامحه نمىكند . بايد به خاطر داشته باشيم كه آيه دربارهء زندگى زن و شوهر ، در حالتى كه آنها با يكديگر توافق و سازش نداشته باشند سخن مىگويد ؛ امّا در حالتى كه آنها با يكديگر سازش و توافق داشته باشند ، نياز به بخشش و مصالحه نخواهد بود ، بلكه هركدام در تمام آنچه دارد ديگرى را نيز شريك مىداند .\r\n وَ إِنْ تُحْسِنُوا وَ تَتَّقُوا فَإِنَّ اللَّهَ كانَ بِما تَعْمَلُونَ خَبِيراً .  با بيان اين جمله ، خدا از هريك از زن و شوهر مىخواهد كه با ديگرى خوش‌رفتارى كند و از عوامل اختلاف‌انگيز بپرهيزد .\r\n وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ .  رفتار عادلانه با زنان بر دو نوع است : يكى مقدور است ؛ همانند برابرى در نفقه دادن و خوش‌گفتارى . ديگرى مقدور نيست ؛ نظير محبت و تمايل قلبى و حتى جماع و نزديكى كردن ؛ چراكه ممكن است مرد به يكى از زن‌ها نشاط و حركتى داشته باشد كه به ديگرى آن را ندارد .\r\nمقصود از عدالت ميان زنان ، عدالت در انفاق است ؛ زيرا اين كار مقدور است ؛ امّا عدالت در محبت و امثال آن‌كه در اختيار انسان نيست ، خدا او را مكلف نساخته است . با اين بيان ، تفاوت ميان اين آيه و آيه‌اى كه در آغاز سوره آمده بود :  « فَإِنْ خِفْتُمْ أَلَّا تَعْدِلُوا   بَيْنَ النِّساءِ »  آشكار شد . امام صادق عليه السّلام فرمود : مقصود از سخن خدا :  « فَإِنْ خِفْتُمْ أَلَّا تَعْدِلُوا »  نفقه است و مقصود از سخن ديگر او :  « وَ لَنْ تَسْتَطِيعُوا أَنْ تَعْدِلُوا »  مودت و دوستى مىباشد .\r\nما از كسانى هستيم كه جدا معتقديم چيزى مشكل‌تر از عدالت نيست ؛ زيرا عدالت در حقيقت ، همان آزادى از سلطه شهوت‌هاست ، چنان‌كه در بعضى از روايات آمده است : عادل كسى است كه با هواى نفس خود مخالفت و از مولاى خود اطاعت كند . و\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nاين امر جز براى برگزيدگان امكان‌پذير نيست .\r\n فَلا تَمِيلُوا كُلَّ الْمَيْلِ ؛  يكباره به زوجه محبوب خود ميل نكنيد و ديگرى را از حقوقش محروم نسازيد .  فَتَذَرُوها كَالْمُعَلَّقَةِ ؛  در نتيجه ، ديگرى را سرگشته بگذاريد كه نه مانند ساير زوجات شوهردار باشد و نه بىشوهر كه با هركس كه بخواهد ازدواج كند .\r\n وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ .  پيش از هرچيز لازم است كه زن و شوهر بكوشند تا اسباب اختلاف را از ميان بردارند ؛ زيرا صلح بهتر است و اگر صلح امكان نداشت ، از باب دفع ضرر شديدتر ، طلاق بهتر است . نعمت و رزق خدا شامل حال هر دو طرف خواهد شد ، خواه باهم زندگى كنند و يا از هم جدا شوند ؛ چراكه ممكن است براى هركدام از آنها ( زن طلاق داده شده و مرد طلاق‌دهنده ) همسرى نصيب شود كه بهتر از اولى باشد .\r\nخلاصه آن‌كه ، آنچه گفته شد پيرامون يك محور دور مىزند و آن اين‌كه  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ » ؛  زن را با نيكى نگه دارد و يا با احسان رهايش سازد » . اگر مفسده‌اى نداشته باشد ، نگه داشتن زن براى شوهر بهتر است و اگر مفسده‌اى داشته باشد ، رها كردن او بهتر خواهد بود ؛ زيرا خدا براى بيمارىهاى اجتماعى ، همانند بيمارىهاى جسمانى علاجى قرار داده است .\r\n\r\n","description":"","footnote":"","page_name":" 714 ","page_number":714},
  {"content":"\r\n\r\n\r\nآنچه در آسمان‌ها و زمين است از آن خداست\r\n\r\n[ سوره النساء ( 4 ) : آيات 131 تا 134 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَ إِيَّاكُمْ أَنِ اتَّقُوا اللَّهَ وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ غَنِيًّا حَمِيداً ( 131 ) وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلاً ( 132 ) إِنْ يَشَأْ يُذْهِبْكُمْ أَيُّهَا النَّاسُ وَ يَأْتِ بِآخَرِينَ وَ كانَ اللَّهُ عَلى ذلِكَ قَدِيراً ( 133 ) مَنْ كانَ يُرِيدُ ثَوابَ الدُّنْيا فَعِنْدَ اللَّهِ ثَوابُ الدُّنْيا وَ الْآخِرَةِ وَ كانَ اللَّهُ سَمِيعاً بَصِيراً ( 134 )\r\nاز آن خداست آنچه در آسمان‌ها و زمين است . و هرآينه اهل كتاب را كه پيش از شما بودند و نيز شما را سفارش كرديم كه از خدا بترسيد ، اگر هم كفر ورزيد باز هم آنچه در آسمان‌ها و آنچه در زمين است متعلق به خداست و اوست بىنياز و درخور ستايش . ( 131 )\r\nو از آن خداست آنچه در آسمان‌ها و زمين است و خدا كارسازى را كافى است . ( 132 )\r\nاى مردم ! اگر او بخواهد همهء شما را از ميان مىبرد و مردمى ديگر را مىآورد كه بر اين كار قادر است . ( 133 )\r\nهركس كه پاداش اين‌جهانى را مىطلبد بداند كه پاداش اين‌جهانى و آن جهانى در نزد خداست و او شنوا و بيناست . ( 134 )\r\n\r\nاعراب\r\n « وَ إِيَّاكُمْ »  عطف است بر  « الَّذِينَ » ؛  يعنى « وصينا الذين أوتوا الكتاب و وصيناكم » .\r\n\r\n","description":"","footnote":"","page_name":" 715 ","page_number":715},
  {"content":"\r\n\r\n « أَنْ تَقُومُوا »  « أن » براى تفسير است به معناى « أى » ، همانند « كتبت اليه أن افعل كذا » كه در معنا « أى افعل كذا » مىباشد ؛ يعنى نوشتم براى او كه چنين كن . و نيز جايز است كه « أن » مصدريه باشد و مصدر ريخته شده مجرور به جرّدهنده‌اى محذوف باشد كه ، متعلق است به  « وَصَّيْنَا »  و تقدير « وصينا بتقوى اللّه » است .  « كَفى »  فعل ماضى و باء زايد است و لفظ جلاله فاعل آن مىباشد .  « وَكِيلًا »  حال و يا تميز به معناى « من وكيل » است .\r\n\r\nتفسير\r\n وَ لِلَّهِ ما فِي السَّماواتِ وَ ما فِي الْأَرْضِ .  در جلد اوّل و نيز در اين جلد ، دربارهء تكرار در قرآن به‌طور كلى سخن گفتيم . « 1 » اكنون دربارهء تكرار خصوص اين آيه سخن مىگوييم ؛ چراكه از همهء آيات در قرآن بيشتر تكرار شده است . آن‌گاه به تكرار آن به صورت اخص ، در اين‌جا صحبت مىكنيم ؛ زيرا در يك آيه عينا دو بار تكرار شده و نيز براى بار سوم بلافاصله در آيهء بعدى تكرار شده است .\r\nسبب تكرار اين آيه به‌طور كلى آن است كه موضوع آن ، جهان است ؛ جهانى كه بدان بر اثبات وجود خدا و صفات او نظير علم ، قدرت ، اراده و حكمت استدلال مىشود . بنابراين ، آيهء فوق دليلى است كه تمام انواع دلايل را دربر دارد . بر اين اساس ، ذكر اين آيه ، ذكر دليل بر وجود و عظمت خداست .\r\nامّا سبب سه بار تكرار اين آيه در اين‌جا ، آن است كه به سه فايده اشاره دارد :\r\nاوّلا ، خدا در آيهء پيشين فرمود :  « يُغْنِ اللَّهُ كُلًّا مِنْ سَعَتِهِ ؛  خدا هردو را به كمال فضل خويش بىنياز سازد » . ازاين‌رو ، مناسب بود كه بر اثبات اين فضل چنين استدلال كند كه آنچه در آسمان‌ها و زمين است از آن اوست .\r\nثانيا ، خدا فرمود :  وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ ما فِي الْأَرْضِ ؛  يعنى خدا از كافران بىنياز است ؛ زيرا آنچه در آسمان‌ها و آنچه در زمين است از آن اوست .\r\n\r\n\r\n","description":"","footnote":"\r\n( 1 ) . به جلد اوّل و نيز به تفسير آيهء 116 و 126 از همين سوره رجوع شود .\r\n","page_name":" 716 ","page_number":716},
  {"content":"\r\n\r\nثالثا ، خدا فرمود :\r\n  وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا . إِنْ يَشَأْ يُذْهِبْكُمْ أَيُّهَا النَّاسُ وَ يَأْتِ بِآخَرِينَ .   مراد اين است كه خدا قادر است گناهكار را نابود كند و فرمان‌بردار را به‌وجود آورد ؛ زيرا آنچه در آسمان‌ها و آنچه در زمين است از آن او مىباشد . بنابراين هركدام از دفعات سه‌گانه سببى دارد كه موجب تكرار شده و نيز توأم با فايدهء جديدى است .\r\n مَنْ كانَ يُرِيدُ ثَوابَ الدُّنْيا فَعِنْدَ اللَّهِ ثَوابُ الدُّنْيا وَ الْآخِرَةِ ؛  يعنى تحقق ثواب دنيا و آخرت با داشتن ايمان و تقوا امكان‌پذير است و كسى كه گمان مىكند ثواب دنيا با تقوا جمع نمىشود ، در اشتباه است ؛ زيرا هرچيزى كه سعادت و كرامت انسان را در دنيا تحقق بخشد ، دين ، آن را مىپذيرد و بدان دستور مىدهد و تشويق مىكند ؛ لكن مشروط بر اين‌كه موجب بدبختى ديگران نشود . بنابراين ميان ثواب دنيا و ثواب آخرت هيچ‌گونه تضادى ندارد ، بلكه ميان ستم و ثواب آخرت ، ميان غش ، نيرنگ و غارت ، و خشنودى خدا و نعمت‌ها و بهشت او تضاد وجود دارد .\r\n\r\n","description":"","footnote":"","page_name":" 717 ","page_number":717},
  {"content":"\r\n\r\n\r\nبه عدالت فرمان‌روا باشيد\r\n\r\n[ سوره النساء ( 4 ) : آيات 135 تا 136 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ وَ لَوْ عَلى أَنْفُسِكُمْ أَوِ الْوالِدَيْنِ وَ الْأَقْرَبِينَ إِنْ يَكُنْ غَنِيًّا أَوْ فَقِيراً فَاللَّهُ أَوْلى بِهِما فَلا تَتَّبِعُوا الْهَوى أَنْ تَعْدِلُوا وَ إِنْ تَلْوُوا أَوْ تُعْرِضُوا فَإِنَّ اللَّهَ كانَ بِما تَعْمَلُونَ خَبِيراً ( 135 ) يا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ فَقَدْ ضَلَّ ضَلالاً بَعِيداً ( 136 )\r\nاى كسانىكه ايمان آورده‌ايد ! به عدالت فرمان‌روا باشيد و براى خدا شهادت دهيد ، هرچند به زيان خود يا پدر و مادر يا خويشاوندان شما - چه توانگر و چه درويش - بوده باشد ؛ زيرا خدا به آن دو سزاوارتر است . پس ، از هواى نفس پيروى مكنيد تا از شهادت حق عدول كنيد . چه زبان‌بازى كنيد يا از آن اعراض كنيد ، خدا به هرچه مىكنيد آگاه است . ( 135 )\r\nاى كسانىكه ايمان آورده‌ايد ! به خدا و پيامبرش و اين كتاب كه بر پيامبرش نازل كرده و آن كتاب كه پيش از آن نازل كرده ، به حقيقت ايمان بياوريد . و هركه به خدا و فرشتگانش و كتاب‌هايش و پيامبرانش و به روز قيامت كافر شود سخت در گمراهى افتاده است . ( 136 )\r\n\r\nواژگان\r\nقسط : به كسر قاف به معناى عدل و همانند آن است اقساط .\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nاللّى : امروز و فردا نمودن و معطل كردن . گفته مىشود : « لوى فلان دين فلان ؛ معطل كرد او را » . در حديث است : « ليّ الواجد ظلم ؛ امروز و فردا كردن ثروتمند ظلم است » .\r\n\r\nاعراب\r\n « شُهَداءَ »  خبر دوم براى  « كُونُوا »  و نيز جايز است حال از ضمير  « قَوَّامِينَ »  باشد ؛ زيرا « قوّام » اسم فاعل است .  « عَلى أَنْفُسِكُمْ »  متعلق به محذوف و تقدير آن « و لو شهدتم على أنفسكم » است .  « إِنْ يَكُنْ غَنِيًّا »  اسم كان محذوف و به معناى « إن يكن المشهود عليه غنيا » است . اين‌كه گفته است :  « أَوْلى بِهِما »  و نگفته است : « اولى به » با اين‌كه هرگاه ضمير به « أو » عطف شود ، مفرد آورده مىشود ، نه مثنى ، بدان سبب است كه در اين‌جا عطف بر معناست ، نه بر لفظ ؛ يعنى خدا به دانستن ثروت ثروتمند و فقر فقير سزاوارتر است ؛ زيرا هريك از اين دو از سوى خداست .  « أَنْ تَعْدِلُوا »  ممكن است مصدر مجرور به اضافهء مفعول لاجله محذوف و در تقدير « فلا تتبعوا الهوى كراهية العدل » باشد . گويى آنان گواهى دادن را به سبب نفرت از عدالت تحريف كردند و خدا آنها را از اين كار نهى كرد و نيز ممكن است مصدر مجرور به لام محذوف باشد و به معناى « لأن تعدلوا » . معناى جمله در اين‌صورت آن است كه از هواى نفس پيروى مكنيد تا متصف به صفت عدالت شويد .\r\n\r\nتفاوت دين و دين‌داران\r\nمن آيه‌اى را دربارهء دين در كتاب خدا نديدم ، جز اين‌كه احساس كردم ميان دين ، آن‌گونه كه خدا مشخص كرده ، و دين ، آنگونه كه ما در رفتار خود به آن عمل مىكنيم ، تفاوت وجود دارد . ما وقتى دربارهء دين سخن مىگوييم و ديگران را به سوى آن فرا مىخوانيم ، مىگوييم : دين از جانب خداست و ما در آن دخالتى نداريم و ما بندگان دين هستيم ؛ چنان‌كه بندگان خداييم . اين ، چيزى است كه ما آن را اعلان مىداريم و به\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nآن فرامىخوانيم ؛ لكن ميان آنچه اعلان مىداريم و به سوى آن دعوت مىكنيم و رفتارمان ، كه آن را رفتار دينى توصيف مىكنيم ، فاصله‌اى زياد و تضادى روشن است .\r\nاين تفاوت و تضاد ، نشان‌دهندهء آن است كه ما در حقيقت منافق هستيم ، خواه آن را احساس كنيم و خواه احساس نكنيم .\r\nاگر ما دين را چنين تفسير كنيم كه خداوند تشريع حلال و حرام را به دست يك هيئت دينى سپرده است ، چنان‌كه برخى از پيروان اديان ديگر معتقدند در اين صورت ، رفتار ما با دين تا حدودى سازگارى دارد ؛ اما اگر بگوييم دين از آن خدا و از سوى اوست و رفتار ما با آن همخوانى نداشته باشد ، اين ، عين نفاق است .\r\nخداوند فرموده است :\r\n يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ وَ لَوْ عَلى أَنْفُسِكُمْ أَوِ الْوالِدَيْنِ وَ الْأَقْرَبِينَ  و نيز در آيهء 152 از سورهء انعام گفته است :  « وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا »  و معناى اين سخن خدا اين است كه دين ، بر ما ، پدران ما و فرزندان ما حكومت دارد و هرگاه منفعت شخصى با دين در تضاد باشد ، بايد دين را ترجيح دهيم ، هرچند اين كار به نابودى جان و مال منجر شود ؛ چنان‌كه سيد الشهداء حسين بن على عليهما السّلام چنين كرد . اگر كسى حقيقت قرآنى فوق را با رفتار ما بسنجد ، به اين نتيجه خواهد رسيد كه ما منافع خود و خويشاوندان خود را بر دين ترجيح مىدهيم و اگر خوب تحقيق و دقت كند ، به اين موضوع ايمان پيدا مىكند كه نخستين و آخرين منبع دين از نظر ما ، مصلحت و منفعت شخصى است ، نه كتاب خدا و سنت رسول خدا .\r\nآرى ، واقعيت ما ، يا واقعيت بيشتر ما و يا واقعيت بسيارى از ما ، اين‌چنين است ؛ لكن ما بدان توجه نداريم و آن را احساس نمىكنيم ؛ زيرا خودخواهى بر خردهاى ما حاكم شده ، ما را از واقعيت و از خويشتن خود جدا كرده است و نيز موجب شده كه حق را نبينيم و چنين تصور كنيم كه دين خدا ، عين منفعت ماست و جز منفعت ، چيز ديگرى نيست .\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nآنچه گفتيم ، نه براى كينه و عداوت با كسى است و نه به سبب انگيزهء نيازمندى و محروميت ؛ چراكه به فضل خدا از مخلوق او بىنيازم ؛ لكن اين ، چيزى است كه من در ژرفاى درونم احساس مىكنم و نيز بسيارى از عارفان منصف آن را احساس مىكنند .\r\nبه نظر من ، اين احساس از واقعيتى نشئت مىگيرد كه آن را منعكس مىكند . چنان‌كه معتقدم ، اين درد دوايى ندارد ، جز اين‌كه نفس خود را متهم كنيم و باور نماييم كه ما همانند ديگران انسان‌هاى عادى هستيم ، ميل‌ها و هوس‌هايى داريم كه بايد از آن در حذر باشيم و با آن مخالفت كنيم . اين سخنان را مىگويم و مىدانم كه فريادى است در بيابان ؛ زيرا شكايتى است از خود ما به نفس ما ، درحالىكه از همه بيشتر ، نفس ما با ما دشمن است .\r\n إِنْ يَكُنْ غَنِيًّا أَوْ فَقِيراً فَاللَّهُ أَوْلى بِهِما .  هر فردى از افراد انسان داراى استعداد پذيرش خير و شر است و در عين حال ، به گونه‌اى سرشته شده كه اوّلى را انتخاب كند نه دومى را ؛ به قسمى كه اگر او را به همان فطرتش باقى بگذارند ، كارى را كه فكر مىكند خير است انجام مىدهد ، مگر اين‌كه يك علت خارجى او را از فطرتش بازدارد . يكى از دلايلى كه علماى علم كلام براى اثبات اين حقيقت مىآورند آن است كه اگر شخصى خردمند ، مخير گذاشته شود ميان اين‌كه راست بگويد و يك دينار بگيرد و يا دروغ بگويد و يك دينار بگيرد و راست و دروغ ، هيچ‌كدام بر او ضررى نداشته باشد ، يقينا وى راست را برمىگزيند ، نه دروغ را .\r\nبنابراين ، انسان خردمند دروغ نمىگويد ، مگر به سبب يك عامل خارجى از قبيل بيم ، طمع ، محبت خويشاوند ، نفرت از دشمن ، دلسوزى به فقير ، چاپلوسى در برابر ثروتمند و امثال آنها ، درحالىكه خداى سبحان فرموده است : نبايد كسى از گواهى دادن بر ضد ثروتمند به سبب ترس ، يا طمع و يا چاپلوسى و نيز از گواهى دادن بر ضد فقير به سبب فقر و بيچارگىاش خوددارى كند . خدا گفته است : « اگر - مشهود عليه - ثروتمند و يا فقير باشد ، خدا سزاوارتر است به آن دو » . يعنى او به فقير دلسوزتر و به\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nمصلحت او و ثروتمند داناتر است . بر ما لازم است كه حق را بگوييم ، خواه به نفع آن دو باشد و يا بر ضرر آنها .\r\nخداوند از ميان عواملى كه موجب گمراهى و انحراف مىشود ، تنها خوش‌خدمتى به ثروتمند و دلسوزى به فقير را بيان كرده است ؛ لكن سبب انحراف تنها به اين دو منحصر نمىشود ؛ چراكه در هرجا كه باشد بايد حق را گفت و عدالت را رعايت كرد حتى با دشمنان دين .\r\n فَلا تَتَّبِعُوا الْهَوى أَنْ تَعْدِلُوا .   « أَنْ تَعْدِلُوا » ،  يعنى لكي تعدلوا . بر اين اساس ، معناى آيه اين است كه شما با ترك هواى نفس و مخالفت با آن ، جزء پيروان عدالت مىشويد .\r\nبرخى گفته‌اند : تقدير آيه بدين‌گونه است : « كراهة أن تعدلوا » ؛ يعنى شما به سبب نفرت از عدالت ، از هواى نفس پيروى مىكنيد ، حال آن‌كه خدا آنان را از اين كار نهى كرده است . معناى اوّلى به صواب نزديك‌تر است .\r\n\r\nعدالت\r\nفقها در معناى عدالت اختلاف‌نظر دارند و دراين‌باره سخنان مفصلى گفته‌اند :\r\nبرخى گفته‌اند : عدالت ، يعنى اين‌كه شخص در ظاهر مسلمان باشد و آشكارا عمل خلاف انجام ندهد . ديگرى گفته است : عدالت ملكه‌اى است ريشه‌دار در نفس كه شخص را به انجام دادن واجب و ترك حرام وادار مىكند . سومى گفته است : عدالت ، يعنى پرده‌پوشى و عفت . چهارمى گفته است : عدالت عبارت است از : ترك گناهان كبيره و پافشارى نكردن بر گناهان صغيره .\r\nسخن خداى تعالى :  « فَلا تَتَّبِعُوا الْهَوى أَنْ تَعْدِلُوا »  اشاره بدان دارد كه عدالت عبارت است از : مخالفت با هواى نفس . امير مؤمنان عليه السّلام برادر دينىاش را چنين وصف مىكند :\r\n« هرگاه در برابر دو امر قرار مىگرفت ، نگاه مىكرد كه كدام‌يك از آنها به خواستهء نفس نزديك‌تر است و با آن مخالفت مىكرد » . و نيز فرمود : « آغاز عدالتش ، دور كردن هوا از خودش بود » .\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nفرزند على ، امام جعفر صادق عليه السّلام فرمود : « هركس از ميان فقها ، نگه‌دارندهء نفسش ، حافظ دينش ، مخالف هوايش و فرمان‌بر مولايش باشد ، بايد عوام از او تقليد كنند » .\r\n وَ إِنْ تَلْوُوا أَوْ تُعْرِضُوا فَإِنَّ اللَّهَ كانَ بِما تَعْمَلُونَ خَبِيراً .  « اللّى » به معناى به تأخير انداختن است و مقصود اين است كه در اداى شهادت سهل‌انگارى و امروز و فردا نكنيد و از آن اعراض ننماييد . آن‌گاه ، تهديد مىكند كه اگر كسى چنين كند خدا آن را مىداند و او را مجازات خواهد كرد .\r\n يا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ .  گاهى انسان به خالق جهان ايمان مىآورد ، لكن نبوت و كتاب‌هاى آسمانى را انكار مىكند . گاهى به برخى از كتاب‌ها و پيامبران ايمان مىآورد و برخى ديگر را انكار مىكند ، يا وجود فرشتگان و يا روز قيامت را انكار مىكند . اين آيه ، تمام اركان ايمان را كه بايد كسى كه شرك و الحاد را رها كرده ، بدان اعتراف كند و به‌سان يك كل غير قابل تجزيه به آن ايمان آورد ، بيان كرده است و آن عبارت است از ايمان به خدا و تمامى پيامبران ، كتب و فرشتگان او و نيز روز قيامت .\r\nبر اين اساس ، مراد از  « الَّذِينَ آمَنُوا » ،  كسانى هستند كه شرك و الحاد را رها كرده‌اند و مراد از  « آمَنُوا » ،  ايمان حقيقى است ، نه دوام و پايدارى بر ايمان ؛ چنان‌كه مفسران گفته‌اند . مراد از  « رَسُولِهِ » ،  محمّد صلّى اللّه عليه و آله است و مراد از  « الْكِتابِ الَّذِي نَزَّلَ عَلى رَسُولِهِ » ،  قرآن و مقصود از  « الْكِتابِ الَّذِي أَنْزَلَ مِنْ قَبْلُ » ،  هركتاب آسمانىاى است كه پيش از حضرت محمّد صلّى اللّه عليه و آله نازل شده است .\r\n وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ فَقَدْ ضَلَّ ضَلالًا بَعِيداً .  اين آيه دليل روشنى است بر اين‌كه ايمان به غيب يكى از اركان اسلام است و اگر كسى بدان ايمان نداشته باشد ، مسلمان نخواهد بود . نظير اين آيه ، در جلد اوّل ، در تفسير آيه 285 از سورهء بقره بيان شد .\r\n\r\n","description":"","footnote":"","page_name":" 723 ","page_number":723},
  {"content":"\r\n\r\n\r\nنه بر كفر استوار مىماند ، نه بر ايمان\r\n\r\n[ سوره النساء ( 4 ) : آيات 137 تا 139 
  ]\r\nإِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلاً ( 137 ) بَشِّرِ الْمُنافِقِينَ بِأَنَّ لَهُمْ عَذاباً أَلِيماً ( 138 ) الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً ( 139 )\r\nهرآينه خداوند آنان را كه ايمان آوردند سپس كافر شدند و باز ايمان آوردند ، سپس كافر شدند و به كفر خويش افزودند نخواهد آمرزيد و به راه راست هدايت نخواهد كرد . ( 137 )\r\nمنافقان را بشارت ده كه عذابى دردآور برايشان آماده شده است . ( 138 )\r\nكسانىكه به جاى مؤمنان كافران را به دوستى برمىگزينند ، آيا عزت و توانايى را نزد آنان مىجويند ، درحالى كه عزت به تمامى از آن خداست ؟ ( 139 )\r\n\r\nواژگان\r\nبشارت : خبر خوشحال‌كننده‌اى است كه به سبب آن آثار خوشحالى در چهرهء [ بشرهء 
  ] شخص آشكار مىشود ؛ مثلا هرگاه شخصى به شخص ديگر بگويد : بشارت ، و يا بگويد : به تو بشارت مىدهم ، بدون آن‌كه چيزى را يادآورى كند ، از اين واژه به طور اجمال چنين فهميده مىشود كه بايد چيز محبوبى وجود داشته باشد . واژهء\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nبشارت جز با قرينه در چيزى مكروه و منفور به كار نمىرود و از اين قبيل است سخن خدا : « به منافقان بشارت بده كه عذابى دردناك برايشان خواهد بود » .\r\n\r\nاعراب\r\nخبر  « لَمْ يَكُنِ اللَّهُ »  محذوف و تقدير آن « لم يكن اللّه مريدا لمغفرتهم » و يا « للغفران لهم » است .  « جَمِيعاً »  حال است از  « الْعِزَّةَ »  و يا از ضمير خبر « إن » كه حذف شده است ، خبرى كه لفظ  « لِلَّهِ »  متعلق به آن است .\r\n\r\nتفسير\r\n إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلًا .  گاهى انسان به يكى از اديان و يا به يك نوع طرز فكر ايمان مىآورد و نسبت بدان تعصب مىورزد و نيز براى آن با پيروان اديان و اصول ديگر مبارزه مىكند . آن‌گاه به جستجو و تحقيق مىپردازد و متوجه مىشود كه اين عقيده او اشتباه بوده است . ازاين‌رو ، از آن فاصله مىگيرد و به صف صالحانى مىپيوندد كه ديروز از سرسخت‌ترين دشمنانش به شمار مىرفته‌اند . بر اين صالحان لازم است كه او را بپذيرند و به او خوشامد بگويند و هيچ‌كس حق ندارد به سبب اين انصراف بر وى خرده بگيرد و محكومش سازد ؛ زيرا او راه درستى را كه برايش آشكار شده پيموده است ، بلكه چنين شخصى بايد ستوده و احترام شود ، چون بازگشت از خطا ، فضيلت و پافشارى بر آن رذيلت است .\r\nالبته ، اين شخص تا زمانى شايسته ستايش است كه بر ايمان جديد خود پايدار بماند ؛ امّا اگر از آن عدول كند و به همان روش قبلى خود بازگردد ، سپس از آن عدول كند و بازگردد و چندين‌بار اين كار را انجام دهد ، بايد او را طرد و حتى به اشد مجازات محكوم كرد و اين ، چيزى است كه پيروان اديان و صاحبان مكتب‌هاى قديم و جديد\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nسياسى بدان التزام دارند ؛ زيرا دگرگونى او نشان مىدهد كه وى شخصى مسخره‌كننده ، نيرنگ‌باز ، مفترى و دروغگو است كه در فساد و گمراهى فرو رفته است و هربار كه از دين خود بيرون رود و بدان بازگردد بر گناهش افزوده مىشود . اين شخص و امثال او مصداق سخن خداوند متعال هستند :  « آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً »  به سبب اين دگرگونى و بازيچه قرار دادن دين است كه  « لَمْ يَكُنِ اللَّهُ لِيَغْفِرَ لَهُمْ ؛  خداوند آنان را نمىآمرزد » ، مادام كه آنان ميان كفر و ايمان در نوسان باشند  « وَ لا لِيَهْدِيَهُمْ سَبِيلًا ؛  و به راه راست هدايت نخواهد كرد » ؛ چراكه آنان پس از آن كه راه را پيدا كردند ، با اختيار خود آن را گم كردند .\r\nخلاصه آن‌كه ، مؤمن كسى است كه بر ايمان خود استوار مىماند ، هرچند شرايط دگرگون شود و حالت‌ها تفاوت پيدا كند ، و كسى كه هرچند مدت يك‌بار مرتد مىشود به مراتب بدتر از كسى است كه بر كفر و الحاد ثابت‌قدم است .\r\n بَشِّرِ الْمُنافِقِينَ بِأَنَّ لَهُمْ عَذاباً أَلِيماً .  رازى گفته است : خدا از باب طعنه ، بشارت را در عذاب به كار برده است ؛ چنان‌كه عرب مىگويد : « تحيتك الضرب و عتابك السيف ؛ درودت زدن و سرزنشت شمشير است » .\r\nاشكال سخن رازى اين است كه روش قرآن بسيار دور از طعنه و تمسخر است . بنابراين ، درست آن است كه بگوييم مراد از بشارت صرف خبر دادن است و در صورتى كه قرينه موجود باشد ، به كار بردن آن در چيزى كه مورد نفرت است جايز خواهد بود ؛ چنان‌كه اين موضوع را پيش‌تر در عنوان « واژگان » بيان كرديم .\r\n الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً .  هركدام از ما مىخواهيم كه در اين جهان مورد توجه قرار گيريم : برخى از مردم مىخواهند به پاكى و صلاح و يا به فهم و دانش شهرت يابند ؛ لكن برخى از مردم شهرت را به هر وسيله‌اى كه ممكن باشد مىخواهند و براى آن دينشان را به\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nشيطان مىفروشند و او را دوست خود برمىگزينند و گوش به فرمان و مطيع او مىشوند .\r\nدر اين‌جاست كه پروردگار عزت ، از باب سرزنش مىپرسد : آيا اين گروه ، عزت را از شيطان و دوستان پست و زبونش مىخواهند ؟ آيا عزت جز به ايمان و تقواست ؟\r\nاسلام با عزت خويش تمامى اديان را خوار ساخت ، پس چگونه آنان عزت را از كافران به اسلام مىخواهند ؟\r\n « مِنْ دُونِ الْمُؤْمِنِينَ » .  مقصود از اين مؤمنان كسانى مىباشند كه اسلام به وسيلهء آنان عزت يافت ؛ زيرا آنان با جهاد و فداكارى خود به اسلام عزت دادند و كلمهء آن را بالا بردند . ما در هنگام تفسير آيهء 28 از سورهء آل عمران تحت عنوان « دوستى مؤمن و كافر » دربارهء دوستى با كافران به تفصيل سخن گفتيم .\r\n\r\n","description":"","footnote":"","page_name":" 727 ","page_number":727},
  {"content":"\r\n\r\n\r\nبا آنان منشينيد تا آن‌گاه كه به سخن ديگر پردازند\r\n\r\n[ سوره النساء ( 4 ) : آيات 140 تا 141 
  ]\r\nوَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً ( 140 ) الَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ وَ إِنْ كانَ لِلْكافِرِينَ نَصِيبٌ قالُوا أَ لَمْ نَسْتَحْوِذْ عَلَيْكُمْ وَ نَمْنَعْكُمْ مِنَ الْمُؤْمِنِينَ فَاللَّهُ يَحْكُمُ بَيْنَكُمْ يَوْمَ الْقِيامَةِ وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلاً ( 141 )\r\nو از اين پيش در اين كتاب بر شما نازل كرده‌ايم كه چون شنيديد كسانى آيات خدا را انكار مىكنند و آن را به ريشخند مىگيرند با آنان منشينيد تا آن‌گاه كه به سخنى ديگر پردازند . و گرنه شما نيز همانند آنها خواهيد بود . و خدا همهء منافقان و كافران را در جهنم گرد مىآورد . ( 140 )\r\nكسانىكه همواره مواظب شما هستند . پس اگر از جانب خدا فتحى نصيبتان شود مىگويند : مگر ما همراه شما نبوديم ؟ و اگر پيروزى نصيب كافران شود ، مىگويند : آيا نه چنان بود كه بر شما نگهبانى كرديم و مؤمنان را از آسيب رساندن به شما بازداشتيم ؟ در روز قيامت خدا ميان شما حكم مىكند و او هرگز براى كافران به زيان مسلمانان راهى نگشوده است . ( 141 )\r\n\r\n","description":"","footnote":"","page_name":" 728 ","page_number":728},
  {"content":"\r\n\r\n\r\nواژگان\r\nتربص : انتظار كشيدن .\r\nاستحواذ : غلبه و تسلط داشتن .\r\n\r\nاعراب\r\n « أَنْ إِذا سَمِعْتُمْ » ،  « أن » مخفّفه از مثقّله و اسم آن ضمير شأن محذوف است و در تقدير : « انّه » مىباشد . جملهء متشكل از « أن » و مابعدش خبر است . مصدر مؤوّل در محل نصب و مفعول  « نَزَّلَ »  است و تقدير « نزل عليكم المنع من مجالستهم عند سماع الكفر منهم » مىباشد . جملهء  « يُكْفَرُ بِها »  حال از  « آياتِ اللَّهِ »  است . ضمير  « مَعَهُمْ »  به محذوف برمىگردد و تقدير آن « فلا تقعدوا مع الكافرين المستهزئين » است .  « إِذا »  ملغا از عمل مىباشد ؛ زيرا در ميان اسم و خبر واقع شده است . « مثل » صفت مفرد ، مثنى ، جمع ، مذكر و مؤنث به‌طور يكسان قرار مىگيرد ؛ چنان‌كه گفته مىشود : « هو و هى و هما و هم و هنّ مثله » و در اين آيه با آن خبر از جمع داده شده است :  « إِنَّكُمْ إِذاً مِثْلُهُمْ »  و نيز در سخن خدا صفت مثنى واقع شده است :\r\n « أَ نُؤْمِنُ لِبَشَرَيْنِ مِثْلِنا » .   « الَّذِينَ يَتَرَبَّصُونَ »  « الذين » صفت براى « الكافرين و المنافقين » است .\r\n\r\nتفسير\r\n وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ .  اين آيهء مدنى ، به مسلمانان آيه‌اى را يادآورى مىكند كه پيش از هجرت آنان به سوى مدينه ، در مكه نازل شده بود و آن اين است :  « وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ \r\n\r\n","description":"","footnote":"","page_name":" 729 ","page_number":729},
  {"content":"\r\n\r\n غَيْرِهِ وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ؛  « 1 » و چون ببينى كه در آيات ما از روى عناد گفتگو مىكنند از آنها روىگردان شو تا به سخنى جز آن پردازند .\r\nو اگر شيطان تو را به فراموشى افكند ، چون به يادت آمد با آن مردم ستمكاره منشين » .\r\nسبب اين يادآورى آن است كه برخى از مسلمانان ، چنان‌كه در تفاسير آمده است ، در مجالس مشركان در مكه مىنشستند ، درحالىكه آنان به نكوهش محمّد صلّى اللّه عليه و آله مىپرداختند و قرآن را مسخره مىكردند ؛ و از آن‌جا كه مسلمانان ضعيف بودند ، نمىتوانستند به آنان اعتراض كنند . ازاين‌رو ، آيهء انعام نازل شد . اين آيه ، مسلمانان را از مشركان برحذر مىدارد و به آنان دستور مىدهد ، هنگامى كه مشركان سخنان كفرآميز مىگويند و آيات خدا را مسخره مىكنند ، از آنها و مجالسشان اعراض نمايند .\r\nبا گذشت زمان ، مسلمانان به مدينه هجرت كردند . در آن‌جا يهوديان و منافقانى بودند كه به اسلام تظاهر مىكردند و كفر خود را پنهان مىداشتند . برخى از مسلمانان به روش قبلى خود بازگشتند و با يهوديان و منافقان مدينه مىنشستند و اين ، در حالى بود كه آنان مشغول مذمت اسلام و پيامبر آن بودند ، لذا اين آيهء مدنى كه ما درصدد تفسير آن هستيم نازل شد تا همانند آيهء انعام ، كه پيش‌تر بيان شد ، به مسلمانان تذكر دهد و آنان را مأمور سازد كه با منافقان و كافرانى كه آيات خدا را تمسخر مىكنند ، قطع رابطه نمايند .\r\nسبب نزول آيه ، هرچه باشد و مخاطب آن هركه باشد ، مفهوم آن عام است و بر وجوب اعراض از هركسى كه به سخنان باطل اشتغال داشته باشد دلالت دارد . اين وجوب تنها به كسانىكه با كافران در مكه و با منافقان در مدينه مجالست مىكردند و نيز به كسانىكه مورد خطاب آيه بوده‌اند ، بنابر نظريه‌اى كه آيه دربارهء عده‌اى خاص نازل شده نه دربارهء عموم ، اختصاص ندارد . در حديث است : « تنهايى بهتر است از همنشين بد » . در حديثى ديگر آمده است : « از همنشينى با مردگان دورى كنيد .\r\n\r\n\r\n","description":"","footnote":"\r\n( 1 ) . انعام ( 6 ) آيهء 68 .\r\n","page_name":" 730 ","page_number":730},
  {"content":"\r\n\r\nپرسيدند : يا رسول اللّه مراد از مردگان چه كسانىاند ؟ فرمود : هركسى كه ايمان نداشته باشد و به ستم حكومت كند » .\r\nدر نهج البلاغه آمده است : « مجالست با اهل هوا و هوس باعث فراموش شدن ايمان و حضور شيطان مىشود » .\r\n إِنَّكُمْ إِذاً مِثْلُهُمْ .  فقها دراين‌باره وحدت‌نظر دارند كه كسى كه به كفر خشنود باشد ، كافر و كسى كه به گناه هرگناهى ، خشنود باشد ، گناهكار است . در حديث به‌طور متواتر آمده است : « كسى كه براى ستمكار ، كار كند ، يا او را كمك كند و يا به ستم او خشنود باشد ، با وى شريك خواهد بود » . بنابراين ، كسى كه به كفر كسى خشنود باشد به طريق اولى با او شريك است . در نهج البلاغه آمده است : « كسى كه به عمل قومى خشنود باشد ، به‌سان كسى است كه داخل در آن قوم باشد و هركس داخل باشد دو گناه دارد : گناه انجام دادن عمل و گناه خشنودى به آن عمل » .\r\n إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً .  بر ماست كه از اين سخن خدا و نيز از سخن ديگر او :  « إِنَّكُمْ إِذاً مِثْلُهُمْ »  يك قياس منطقى تشكيل بدهيم . اين قياس از دو مقدمه تشكيل مىشود كه نتيجهء آنها يك قضيهء ضرورى است ؛ بدين ترتيب : هركس به كفر خشنود باشد كافر است ؛ زيرا خدا مىگويد :  « إِنَّكُمْ إِذاً مِثْلُهُمْ ؛  شما نيز همانند آنها خواهيد بود » . هركافرى در جهنم است ؛ زيرا خدا مىگويد :  « إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ ؛  خدا همهء منافقان و كافران را در جهنم گرد مىآورد » . نتيجه مىگيريم كه هركس به كفر خشنود شود ، در جهنم است .\r\n الَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ وَ إِنْ كانَ لِلْكافِرِينَ نَصِيبٌ قالُوا أَ لَمْ نَسْتَحْوِذْ عَلَيْكُمْ وَ نَمْنَعْكُمْ مِنَ الْمُؤْمِنِينَ .  اين آيه تصويرى از وضعيت منافقان را در هنگامى كه جنگ ميان مسلمانان و كافران واقع مىشد ارائه مىدهد .\r\nخلاصهء اين تصوير آن است كه منافقان در جنگ‌ها همراه مسلمانان بيرون مىرفتند تا نيرنگ به كار برند و تزلزل و جدايى در صفوف آنان ايجاد نمايند و در عين حال ، چنين\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nوانمود كنند كه براى يارى مسلمانان بيرون آمده‌اند . اين منافقان منتظر بودند : اگر مسلمانان پيروز مىشدند ، به آنها مىگفتند : ما به همراه شما بوديم ، بنابراين با شما در غنيمت شريكيم و اگر جنگ به نفع مشركان تمام مىشد ، به آنها مىگفتند : ما ستون پنجم بوديم ، پس دست‌مزد ما كجاست ؟ و بدين ترتيب ، منافقان ، عصا را از وسط نگاه مىداشتند .\r\nرساترين سخنى كه من در توصيف منافقان خواندم ، سخن على عليه السّلام امير المؤمنين است كه فرمود : « آنان براى هر حق ، باطلى ، براى هر راست ، كجى و براى هر در ، كليدى و براى هر شب ، چراغى آماده دارند » . اين گروه در هر عصرى وجود دارند و در كشورهاى عربى از زمانى كه طلاى سياه كشف شده است ، روزبه‌روز تعداد آنان افزايش مىيابد . آنها ميهن‌پرستى را شعار خود قرار داده‌اند ؛ چنان‌كه در دوره پيامبر صلّى اللّه عليه و آله ، منافقان تظاهر به اسلام مىكردند . بنابراين ، اگر آزادىخواهان و مبارزان بر محتكران و استثمارگران پيروز شوند ، منافقان عصر به آنها مىگويند : آيا ما با شما نبوديم ؟ و اگر استثمارگران بر قربانى خود غالب آيند ، منافقان به آنان مىگويند : مگر ما نبوديم كه جلو آزادىخواهان را گرفتيم تا به شما آسيب نرسانند ؟\r\nسؤال : چرا خداوند از پيروزى مسلمانان به  « فَتْحٌ مِنَ اللَّهِ »  تعبير كرده ؛ زيرا گفته است :  « فَإِنْ كانَ لَكُمْ فَتْحٌ مِنَ اللَّهِ »  و از پيروزى كافران به « نصيب » تعبير نموده ، و فرموده است :  « وَ إِنْ كانَ لِلْكافِرِينَ نَصِيبٌ » ؟ \r\nپاسخ : پيروزى مسلمانان ، پيروزى حق است كه ماندنى و هميشگى است البته مادام كه طرفداران حق از سنت و دستور خدا پيروى كنند و مجهز و آماده باشند . ازاين‌رو ، مناسب بود كه از آن به  « فَتْحٌ مِنَ اللَّهِ »  تعبير شود ؛ امّا پيروزى باطل موقتى است و هرگاه طرفداران حق متحد شوند و بر جهاد و مبارزه وحدت كلمه داشته باشند ، باطل از بين مىرود . از قديم گفته‌اند : دولت باطل يك ساعت و دولت حق تا برپا شدن ساعت ( قيامت ) برقرار است .\r\n\r\n","description":"","footnote":"","page_name":" 732 ","page_number":732},
  {"content":"\r\n\r\n وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا .  فقها به اين آيه استدلال كرده‌اند كه خداوند حكمى را كه موجب سلطهء غير مسلمان بر مسلمان شود وضع نكرده است . همچنين ، آنان احكام زيادى را متفرع بر اين امر دانسته‌اند ؛ از جمله اين كه اگر پدر كودك مسلمان و مادرش غير مسلمان باشد ، مادر به كودك حق حضانت ندارد ؛ زيرا فرزند به هركدام از پدر و مادرش ، كه دين او برتر باشد ، ملحق مىشود و حكم او حكم مسلمان است . از جملهء اين احكام آن است كه بر مسلمان جايز نيست كه دربارهء فرزندان صغيرش به غير مسلمان وصيت كند و اگر چنين نمايد وصيت او باطل است . ديگر آن‌كه پدر در صورتى بر اولاد خود ولايت دارد كه از لحاظ دين با آنها متحد باشد ؛ امّا اگر آنان مسلمان و پدر غير مسلمان باشد ، پدر بر آنها ولايت ندارد .\r\nيكى ديگر از احكام فوق اين است كه حكم حاكم غير مسلمان ، هرچند حق باشد ، در حق مسلمان نافذ نيست و احكام ديگرى از اين قبيل .\r\n\r\n","description":"","footnote":"","page_name":" 733 ","page_number":733},
  {"content":"\r\n\r\n\r\nمنافقان خدا را فريب مىدهند و حال آن‌كه خدا آنها را فريب مىدهد\r\n\r\n[ سوره النساء ( 4 ) : آيات 142 تا 143 
  ]\r\nإِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ وَ إِذا قامُوا إِلَى الصَّلاةِ قامُوا كُسالى يُراؤُنَ النَّاسَ وَ لا يَذْكُرُونَ اللَّهَ إِلاَّ قَلِيلاً ( 142 ) مُذَبْذَبِينَ بَيْنَ ذلِكَ لا إِلى هؤُلاءِ وَ لا إِلى هؤُلاءِ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلاً ( 143 )\r\nمنافقان خدا را فريب مىدهند و حال آن‌كه خدا آنها را فريب مىدهد . و چون به نماز برخيزند ، با اكراه و كاهلى برخيزند و براى خودنمايى نماز كنند و در نماز جز اندكى خداى را ياد نكنند . ( 142 )\r\nسرگشتگان ميان كفر و ايمانند : نه با اينان و نه با آنان . آن‌كه خدا گمراهش كند هيچ راهى براى او نخواهى يافت . ( 143 )\r\n\r\nواژگان\r\nمراد از يخادعون اين است كه آنان به ايمان تظاهر و كفر خود را پنهان مىكردند .\r\nمراد از  « خادِعُهُمْ »  آن است كه خدا به سبب فريبكارى منافقان ، آنان را مجازات مىكند .\r\nكسالى : جمع كسلان به معناى تنبل و سنگين .\r\nمذبذب : كسى كه ميان دو طرف در ترديد باشد و اين حالت ، چندين‌بار در او تكرار شود .\r\n\r\n","description":"","footnote":"","page_name":" 734 ","page_number":734},
  {"content":"\r\n\r\n\r\nاعراب\r\nجملهء  « وَ هُوَ خادِعُهُمْ »  مستأنفه است و محلى از اعراب ندارد ؛ گويى سؤال‌كننده‌اى مىپرسد : كيفر فريبكاران چيست ؟ پاسخ داده مىشود كه : و بال مكر آنها به خودشان برمىگردد .  « كُسالى »  حال است از « واو » در  « قامُوا »  و جمله  « يُراؤُنَ »  حال دوم مىباشد .  « قَلِيلًا »  صفت براى مصدر محذوف و تقدير آن : « الّا ذكرا قليلا » است .\r\n « مُذَبْذَبِينَ »  حال براى المنافقين مىباشد .  « لا إِلى هؤُلاءِ وَ لا إِلى هؤُلاءِ » ،  متعلق به محذوف و حال است و بدين معنا مىباشد : « غير منسوبين لا إلى المؤمنين و لا إلى الكافرين » .\r\n\r\nتفسير\r\n إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ .  مراد از اين‌كه آنها خدا را فريب مىدهند آن است كه آنان ايمان خود را به پيامبر صلّى اللّه عليه و آله اظهار و كفر خود را از او پنهان مىكردند و كسى كه به پيامبر خدا خيانت كند ، به خدا خيانت كرده است .\r\nخداوند مىگويد :  « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ ؛  « 1 » آنان‌كه با تو بيعت مىكنند ، جز اين نيست كه با خدا بيعت مىكنند » . مراد از اين‌كه خدا آنان را فريب مىدهد آن است كه آنها را به سبب فريبكارى و نفاقشان مجازات مىكند و اين از باب اطلاق سبب و ارادهء مسبّب است ؛ چنان‌كه خداوند در قرآن ، بدان جهت به « توّاب » و « شاكر » وصف شده است كه توبهء توبه‌كننده را مىپذيرد و به شخص سپاسگزار پاداش مىدهد .\r\n وَ إِذا قامُوا إِلَى الصَّلاةِ قامُوا كُسالى .  چگونه منافقان فعالانه به نماز برخيزند ، در حالىكه بدان كافرند ؟ نه اميد پاداش در فعل آن را دارند و نه اميد مجازات در ترك آن\r\n\r\n\r\n","description":"","footnote":"\r\n( 1 ) . فتح ( 48 ) آيهء 10 .\r\n","page_name":" 735 ","page_number":735},
  {"content":"\r\n\r\nرا . آنها نماز مىخوانند تا با آن در دنيا شكار و سودى و راه درآمدى به دست آورند .\r\nخداوند فرموده است :  « وَ إِنَّها لَكَبِيرَةٌ إِلَّا عَلَى الْخاشِعِينَ ؛  « 1 » آن ، كارى دشوار است جز بر اهل خشوع » .\r\nسؤال : اگر كسى به انگيزه تقرب به خدا نماز بخواند و در عين حال ، دوست داشته باشد كه مردم او را ببينند تا از صالحان محسوبش كنند و يا اين‌كه تهمت اهميت ندادن به دين را از وى دفع نمايند ، آيا اين‌گونه نماز خواندن ريا محسوب مىشود ؟\r\nپاسخ : خير . البته ، مادام كه انگيزهء اصلى ، فرمان و خشنودى خدا و بقيه به تبع آن باشد . از امام صادق عليه السّلام دربارهء مردى پرسيدند كه كار نيكى را انجام مىدهد و شخصى او را مىبيند و او از اين كار خرسند مىشود ؟\r\nامام عليه السّلام فرمود : اشكالى ندارد ؛ زيرا هركسى دوست دارد كه كار نيك او در ميان مردم آشكار گردد . البته به شرط اين‌كه عمل نيكو صرفا براى تظاهر و خودنمايى نباشد .\r\n يُراؤُنَ النَّاسَ ؛  آنان براى خودنمايى نماز مىخوانند نه براى خدا ؛ زيرا هدفشان از نماز ، تنها شكار و سود است .  وَ لا يَذْكُرُونَ اللَّهَ إِلَّا قَلِيلًا ؛  يعنى تنها در هنگامى كه مردم آنان را ببينند نماز مىخوانند ؛ امّا وقتى كه در خلوت باشند ، مطلقا خدا را ياد نمىكنند . امام صادق عليه السّلام فرمود : « شخص رياكار سه علامت دارد : وقتى تنها باشد ، كاهل و تنبل است ؛ وقتى با مردم باشد فعال است ، و نيز دوست دارد او را به سبب كار انجام نداده ستايش كنند » .\r\n\r\nآيا همهء مردم رياكارند ؟\r\nسؤال : هيچ‌كس خود را در نظر مردم آن‌گونه كه واقعا هست نشان نمىدهد و تمام آنچه را عقيده دارد نمىگويد . كيست كه هرچه را از كسى مىداند به او بگويد ؟ و اگر\r\n\r\n\r\n","description":"","footnote":"\r\n( 1 ) . بقره ( 2 ) آيهء 45 .\r\n","page_name":" 736 ","page_number":736},
  {"content":"\r\n\r\nبگويد ، از ديوانگان محسوب مىشود و حتى كيست كه تمام كارها و رفتارهايش نمايانگر عقيدهء درونى و واقعىاش باشد ؟ وانگهى ، چگونه مىتوان از عادات و ارزش‌هاى جامعه فرار كرد ؟\r\n[ به عنوان مثال : 
  ] اگر شما كسى را ملاقات كنيد كه از وى نفرت داريد . او در ابتدا به شما مىگويد : من مشتاق ديدارتان بودم . آيا مىتوانيد در پاسخ او بگوييد :\r\nمن از ديدن شما بدم مىآيد ؟ و اگر چنين بگويى ، آيا در نظر مردم و حتى در نظر خودت كار درستى انجام داده‌اى ؟ و سرانجام ، آيا همهء مردم رياكار و منحرفند ؛ چون به تمام چيزهايى كه مىگويند اعتقاد ندارند و به تمام كارهايى كه انجام مىدهند ايمان ندارند ؟\r\nپاسخ : ريا با مدارا تفاوت دارد ؛ زيرا ريا آن است كه از روى نفاق و دروغ تظاهر به صلاح كنى تا از صالحان محسوب گردى ، درحالىكه از آنان نمىباشى . مدارا آن است كه با مردم برخورد خوش داشته باشى و هدفت از اين كار ، تنها آن باشد كه با آنان در كمال اتفاق و سازش زندگى كنى . درست است كه به تقليد از جامعه احيانا كارهايى انجام مىدهى ؛ مثلا تبريك و يا تسليت مىگويى ، مىخندى و يا انسانى را ، با مجامله و نه با اعتقاد ، احترام مىكنى ؛ لكن اين كار ، كارى سالم و درست است و هيچ غبارى بر آن نمىنشيند و شخص با انجام دادن چنين اعمالى ، مادام كه همگام با جامعه باشد ، رياكار به شمار نمىرود . وانگهى لازم نيست انسان خطاهاى خود را ، كه هيچ‌كدام از ما معصوم نيستيم ، افشا كند و به مردم بازگويد ، بله ، تنها نبايد خود را در نظر مردم همچون قدّيسان بىگناه جلوه دهد .\r\nبه علاوه ، درست است كه اگر به كسى كه از او نفرت دارى ، بگويى : من مشتاق ديدارت بودم ، دروغ گفتى ؛ لكن اين دروغ از باب مصلحت و حسن خلق است .\r\nخداوند فرموده است :  « قُولُوا لِلنَّاسِ حُسْناً ؛  « 1 » به مردمان سخن نيك گوييد » و نيز گفته\r\n\r\n\r\n","description":"","footnote":"\r\n( 1 ) . همان ، آيهء 83 .\r\n","page_name":" 737 ","page_number":737},
  {"content":"\r\n\r\nاست :  « ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ ؛  « 1 » خدا مثل زد ، سخن پاك چون درخت پاك است » و گفت :   « اذْهَبا إِلى فِرْعَوْنَ إِنَّهُ طَغى فَقُولا لَهُ قَوْلًا لَيِّناً ؛   « 2 » به سوى فرعون برويد كه او طغيان كرده است . با او به نرمى سخن گوييد » . در حديث است : « سخن پاك ، صدقه‌اى است كه به گويندهء آن به‌سان بخشش‌كنندگان و احسان‌كنندگان پاداش داده مىشود » . و نيز در حديث نبوى است : « پروردگارم ، مرا به مدارا دستور داد ؛ چنان‌كه به انجام دادن واجبات دستور داد » . فقها وحدت‌نظر دارند كه هرگاه حفظ نفس بىگناه و رهايى او از هلاك شدن به دروغ گفتن بستگى داشته باشد ، دروغ واجب است و راستگويى در سخن‌چينى و غيبت حرام است ؛ زيرا سخن‌چين و غيبت‌كننده ، راستگو هستند ، لكن در پيشگاه خدا و مردم ، مورد نكوهش قرار مىگيرند . « 3 »\r\nديگر آن‌كه رياى حرام آن است كه شخص ، در مقابل مردم تظاهر به چيزى بكند ، كه در وى نيست ؛ مثلا خود را به مردم چنين بنماياند كه كارهاى نيك انجام مىدهد تا مردم او را از صالحان و افراد خيّر به حساب آورند ، درحالىكه او از اشرار و مفسدان است .\r\n مُذَبْذَبِينَ .  منافقان ، يك بار خود را با مسلمانان و يك‌بار خود را با كافران نشان مىدهند ، درحالىكه درواقع  لا إِلى هؤُلاءِ وَ لا إِلى هؤُلاءِ ؛  نه با اين گروه هستند و نه با آن گروه ، بلكه به دنبال منافع و طمع‌هاى خودشان مىباشند . آنان هر دستى را كه منفعتشان و يا مقدارى از آن را حفظ كند مىبوسند ؛ خواه اين دست پاك باشد و خواه ناپاك .\r\n وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا ؛  يعنى خداوند آنان را رها كرد و به سبب\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 24 .\r\n( 2 ) . طه ( 20 ) آيهء 44 .\r\n( 3 ) . اساس عمل بنابر صريح كتاب ( قرآن ) و روايات ، بر مصلحت استوار است و ترك عمل بنابراين‌كه مفسده دارد نهى شده و هرجا عملى داراى مصلحت بوده بر آن امر شده و هرجا عملى داراى مفسده بوده از آن نهى شده است . لذا چون معيار در امر و نهى مصلحت و مفسده است هر دروغ مصلحت‌آميز ، از نظر شارع اشكالى ندارد و هرجا راست مفسده‌خيز حرام خواهد بود ؛ مانند مفسده ناشى از غيبت و سخن‌چينى .\r\n","page_name":" 738 ","page_number":738},
  {"content":"\r\n\r\nدشمنى و مخالفتشان با حق ، آنها را به خودشان واگذاشت و كسى كه چنين باشد به رشد ( قرب الهى ) و هدايت دست نخواهد يافت . شايستهء ذكر است كه حكمت خداوند ايجاب مىكند بنده‌اش را كاملا وانگذارد ؛ چنان‌كه مادر از فرزندش دست نمىكشد ، مگر اين‌كه بنده كارى كند كه سبب شود ، خدا او را به حالش رها كند ؛ مثلا معصيت و مخالفت امر خدا را پيشه كند ؛ چنان‌كه مادر از فرزندش به جهت پافشارىاش در اذيت و نافرمانى او دست برمىدارد و او را به حال خود رها مىكند .\r\nاين نصّ قرآنى ، عينا در آيهء 88 از همين سوره بيان شد و ما دربارهء آن تحت عنوان « گمراهى از جانب خداوند منفى است نه مثبت » به تفصيل سخن گفتيم ؛ چنان‌كه دربارهء اقسام هدايت و گمراهى نيز در تفسير آيهء 26 از سوره بقره ، در جلد اوّل مشروحا سخن گفتيم .\r\n\r\n","description":"","footnote":"","page_name":" 739 ","page_number":739},
  {"content":"\r\n\r\n\r\nكافران را به دوستى مگيريد\r\n\r\n[ سوره النساء ( 4 ) : آيات 144 تا 147 
  ]\r\nيا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً ( 144 ) إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ وَ لَنْ تَجِدَ لَهُمْ نَصِيراً ( 145 ) إِلاَّ الَّذِينَ تابُوا وَ أَصْلَحُوا وَ اعْتَصَمُوا بِاللَّهِ وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً ( 146 ) ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ وَ كانَ اللَّهُ شاكِراً عَلِيماً ( 147 )\r\nاى كسانىكه ايمان آورده‌ايد ! به جاى مؤمنان ، كافران را به دوستى مگيريد . آيا كارى مىكنيد كه براى خدا به زيان خود حجتى آشكار پديد آريد ؟ ( 144 )\r\nهرآينه منافقان در فروترين طبقات آتش هستند و هرگز برايشان ياورى نمىيابى . ( 145 )\r\nمگر آنان‌كه توبه كرده‌اند و از تباهى بازآمده‌اند و به خدا توسل جسته‌اند و براى خدا از روى اخلاص به دين گرويده‌اند .\r\nاينان در زمره مؤمنانند و خدا به مؤمنان اجرى عظيم خواهد داد . ( 146 )\r\nچرا خدا شما را عذاب كند اگر سپاسگزار باشيد و ايمان آوريد ؟ درحالىكه شكرپذير و داناست . ( 147 )\r\n\r\nواژگان\r\nسلطان : حجت .\r\nدرك : به سكون راء و فتح آن ، عبارت است از : طبقه و يا درجه از جانب پايين شىء .\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nاين آيه دلالت دارد كه خانهء عذاب داراى چندين طبقه است كه برخى پايين‌تر از برخى ديگرند .\r\nشاكرا : به جهت شكر پاداش مىدهد ؛ چنان‌كه در آيهء پيشين بيان كرديم .\r\n\r\nاعراب\r\n « مِنَ النَّارِ »  متعلق به محذوف و حال از  « الدَّرْكِ »  مىباشد . «  الذين  » در  « إِلَّا الَّذِينَ تابُوا »  در محل نصب است بنابراين‌كه مستثناست از ضمير  « لَهُمْ »  و  « ما يَفْعَلُ اللَّهُ » .  « ما » براى استفهام و در محل نصب و عامل آن  « يَفْعَلُ »  است .\r\n\r\nتفسير\r\n يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ .  اين آيه و تفسير آن ، پيش‌تر در سورهء آل عمران آيهء 30 در عنوان « اقسام اوليا و دوستى مؤمن با كافر » بيان شد .\r\n أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً .  سلطان به معناى حجت است .\r\nو هركس ، دينش برايش روشن نباشد و يا پس از روشن شدن ، گمراه شود ، خدا از خود او حجت بالغه بر زبان خودش قرار مىدهد . خداوندا ما اعتراف مىكنيم كه تو مجازات نمىكنى ، مگر پس از اقامهء حجت و نيز اعتراف مىكنيم كه حجت بر ما اقامه شده است و به جهت ترس از قهر تو ، به خود مىلرزيم و نگرانيم و از قهرت به عفو و كرمت پناه مىبريم . بنابراين ، انگيزه‌اى وجود ندارد كه ما را در برابرت نگاهدارى و مورد محاكمه ، حساب ، جستجو و بازپرسى قرار دهى .\r\n إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ وَ لَنْ تَجِدَ لَهُمْ نَصِيراً .  براى منافقان ياورى نمىيابى ؛ چراكه مجازات به اندازه گناه است و گناهى بزرگتر از نفاق ، كه كفر و دروغ را كه ريشهء رذيلت‌هاست يك‌جا جمع نموده ، وجود ندارد .\r\n\r\n","description":"","footnote":"","page_name":" 741 ","page_number":741},
  {"content":"\r\n\r\n إِلَّا الَّذِينَ تابُوا وَ أَصْلَحُوا وَ اعْتَصَمُوا بِاللَّهِ وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ .  پس از آن‌كه خداوند ، منافقان را به شديدترين مجازات ، تهديد كرد ، آنان را به راه خلاص و نجات ، يعنى توبه راهنمايى نمود . بنابراين ، تنها ياور و شفاعت‌كنندهء آنها توبه است كه در اختيار و اراده آنان مىباشد و هركس كوتاهى و سستى كند بايد خود را سرزنش نمايد . توبه حجت ديگرى است بر هر گناهكار كه خداوند آن را بر ديگر حجت‌هاى بالغهء خود ، كه قابل شمارش نيست ، مىافزايد .\r\nما فصل ويژه‌اى را تحت عنوان « توبه و فطرت » در هنگام تفسير آيهء 18 از همين سوره اختصاص داديم . مفسران در بيان فرق ميان معطوفات اين آيه كه عبارتند از :\r\n « أَصْلَحُوا »  و  « اعْتَصَمُوا »  و  « أَخْلَصُوا »  سخنان زيادى گفته‌اند .\r\nبه نظر من ، لفظ توبه تمام اين اوصاف را دربر دارد و چندان اختلافى ميان آنها وجود ندارد . اين‌كه خداوند اين اوصاف را آورده و بر آنها تأكيد كرده ، بدان جهت است كه به ترديد و تمرد منافقان اشاره كند و اين‌كه خدا توبهء آنها را نمىپذيرد و در زمرهء مؤمنان قرارشان نمىدهد ، مگر آن‌كه آنان بر توبهء خود استوار و ثابت‌قدم بمانند .\r\nاما اگر پس از توبه ، مرتد شوند و كارهايى را كه مىخواهند انجام دهند ، ارتداد را بر كفر و دروغ و بىثباتى خود مىافزايند و ارتداد جز كشته شدن در دنيا و عذاب دردناك در آخرت ، مجازات ديگرى ندارد .\r\n\r\nخدا و امام زين العابدين عليه السّلام\r\n ما يَفْعَلُ اللَّهُ بِعَذابِكُمْ .  ابدا عذاب شما به حال او سود و زيانى ندارد ؛ زيرا او در ذات و صفات خود از هرچيزى بىنياز است ، و گرنه آفريننده نبود و اگر حساب‌رسى و مجازات مىكند ، تنها بدان جهت است كه مىخواهد هركس را برطبق عملش كيفر دهد .\r\nهيچ مخلوقى در وجود و بقا و در تمام حركات و سكنات خود از او بىنياز نيست ،\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nو گرنه مخلوق نخواهد بود . اكنون ، اى خواننده عزيز ! بيا تا با كمال فروتنى و احترام ، اين نسيم‌هاى رحمت را از امام زين العابدين عليه السّلام بشنويم :\r\n« پروردگارا ! من انسان ناچيزى هستم و ارزشم بسيار اندك است و عذابم به اندازه ذره‌اى به سلطنت تو نمىافزايد و اگر عذابم از چيزهايى باشد كه بر سلطنت تو بيفزايد ، هرآينه از تو مسئلت مىكردم كه مرا در اين عذاب شكيبا گردانى و دوست داشتم كه براى تو در عذاب باشم . لكن سلطنت تو بزرگ‌تر و پادشاهىات بادوام‌تر از آن است كه طاعت فرمان‌برداران بر آن بيفزايد و يا معصيت گناهكاران از آن بكاهد » .\r\nالبته ، اين مناجات تنها به شور و شوق امام عليه السّلام به جمال و جلال قدس الهى ، چنان‌كه صوفيه انجام مىدهند ، و نيز تنها به بيم از عذاب خدا ، اشاره ندارد ، اگرچه از ظاهر كلام چنين فهميده مىشود ، بلكه هدف آن است كه مىخواهد هر نيرومندى را كه بخواهد بر ضعيفان خشم گيرد هدايت و راهنمايى كند ؛ بدين ترتيب كه براى او شايسته است براى قدرتى كه دارد با ضعيفان ، عفو و گذشت را پيشه كند نه اين‌كه آنان را بيازارد ؛ چراكه قدرت ، زمانى كمال و فضيلت محسوب مىشود كه با بخشش و تفضل همراه باشد . اين نيازمندى و شرارت است كه شخص را به عذاب ضعيفان وادار مىكند ؛ ضعيفانى كه هيچ گريزگاهى از قدرتمند جز به خود او ندارند . امّا نيرومند كامل ، بىنياز از مستضعفان و شكنجهء آنان و پاك و منزه از كارهاى زشت است .\r\nوانگهى ، عفو بهتر است ؛ چراكه ما بدان نياز داريم و خدا نيز بر آن قادر است و كسى از او به عفو و بخشش شايسته‌تر نيست . بنابراين ، عفو او به ناچار شامل حال ما خواهد شد . البته ، ما اين سخن را مىگوييم ولى از همهء بندگان خدا ، از او ترسان‌تريم .\r\n ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ وَ كانَ اللَّهُ شاكِراً عَلِيماً .  خدا مىداند كه چه كسى از او اطاعت و سپاسگزارى مىكند و پاداش فرمان‌برداران و سپاسگزاران را به آنها عطا مىكند . ما به خدا ايمان آورديم و از او خواهانيم كه ما را به اطاعت و شكر خود ، توفيق دهد .\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nالجزء السادس\r\n\r\nظالم ، هيچ كرامتى ندارد\r\n\r\n[ سوره النساء ( 4 ) : آيات 148 تا 149 
  ]\r\nلا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلاَّ مَنْ ظُلِمَ وَ كانَ اللَّهُ سَمِيعاً عَلِيماً ( 148 ) إِنْ تُبْدُوا خَيْراً أَوْ تُخْفُوهُ أَوْ تَعْفُوا عَنْ سُوءٍ فَإِنَّ اللَّهَ كانَ عَفُوًّا قَدِيراً ( 149 )\r\nخدا بلند كردن صدا را به بدگويى دوست ندارد ، مگر از آن‌كس كه به او ستمى شده باشد و خدا شنوا و داناست . ( 148 )\r\nاگر كار نيكى را به آشكار انجام دهيد يا به پنهان يا كردار ناپسند را درگذريد ، خدا عفوكننده و داناست . ( 149 )\r\n\r\nاعراب\r\n « بِالسُّوءِ »  متعلق به  « الْجَهْرَ »  و  « مِنَ الْقَوْلِ »  متعلق به محذوف و حال است از  « بِالسُّوءِ » .   « مَنْ ظُلِمَ »  استثناى منقطع و بدين معناست : « و لكن من ظلمه ظالم فله أن يجهر بالشكوى من ظلمه ؛ كسى كه ظالمى به او ستم كند مىتواند صدايش را به شكايت از ستم او بلند كند » . همچنين ، جايز است كه استثناى متصل باشد بنابر حذف مضاف و در تقدير « الّا جهر من ظلم » است و همين نظريه بهتر است .\r\n\r\nتفسير\r\nخداوند دربارهء تحريم غيبت گفته است :  « لا يَغْتَبْ بَعْضُكُمْ بَعْضاً ؛  « 1 » برخى از شما\r\n\r\n\r\n","description":"","footnote":"\r\n( 1 ) . حجرات ( 49 ) آيهء 12 .\r\n","page_name":" 744 ","page_number":744},
  {"content":"\r\n\r\nبرخى ديگر را غيبت نكند » . دربارهء تحريم ظلم گفته است :  « أَنْ لَعْنَةُ اللَّهِ عَلَى الظَّالِمِينَ ؛  « 1 » لعنت خدا بر ستمكاران باد » . در آيه‌اى كه ما درصدد تفسير آن هستيم ، گفته است :\r\n لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ .  وقتى ما اين آيه را در كنار آيهء غيبت قرار دهيم ، معناى آن چنين مىشود : برخى از شما عيب‌ها و بدىهاى برخى ديگر را بازگو نكنند ، مگر اين‌كه كسى مورد ستم واقع شود . او مىتواند مظلوميت خود را اعلان كند و بدىهاى شخصى را كه به وى ستم كرده است بازگويد .\r\nمعناى ظلم روشن است ؛ امّا فقها غيبتى را كه حرام است ، چنين تعريف مىكنند :\r\nدربارهء شخصى ديگر ، سخنانى بگويى كه وى در غياب خود ، به گفتن آن راضى نباشد ؛ مثل اين‌كه به او بىاحترامى كنى و يا او را وسيلهء خندهء ديگران قرار دهى و تفاوت نمىكند كه اين سخنان ، دربارهء آن شخص راست باشد يا دروغ . فقها ، ظالم را از تحريم غيبت استثنا كرده‌اند ؛ بدين معنا كه غيبت ظالم جايز است ، خواه اين ظالم ، به ديگرى ظلم كرده باشد و خواه به خود ظلم كرده باشد ؛ بدين ترتيب كه علنا كارهاى خلاف انجام دهد و از اين‌كه ديگران به او بد بگويند و يا او دربارهء آنها بد بگويد باكى نداشته باشد . در مكاسب شيخ انصارى آمده است : موارد استثنا به چند مورد منحصر نمىشود ؛ زيرا غيبت زمانى حرام است كه در گفتن آن مصلحتى قوىتر نباشد ، و گرنه علنى كردن و گفتن غيبت از باب ترجيح دادن مصلحت قوىتر واجب است « چنان‌كه در هر معصيتى ، خواه از حقوق خدا باشد ، خواه از حقوق مردم ، وضعيت از همين قرار است و افراد زيادى به اين موضوع ، اشاره كرده‌اند » .\r\nبر اين اساس ، اعتصاب و تظاهرات بر ضد حكّام جور شرعا جايز است ، بلكه اگر دفع ظلم ، بدان منحصر باشد واجب است ؛ امّا مشروط به آن‌كه اين اعتصابات و تظاهرات به تجاوز و ضرر زدن به ديگرى نينجامد ؛ زيرا خداى سبحان از جايى كه معصيت مىشود ، اطاعت نمىشود . ازاين‌رو ، اسلام تا زمانى قداست و كرامت انسان\r\n\r\n\r\n","description":"","footnote":"\r\n( 1 ) . اعراف ( 7 ) آيهء 44 .\r\n","page_name":" 745 ","page_number":745},
  {"content":"\r\n\r\nرا حفظ مىكند كه به كرامت ديگرى تجاوز نكند و اگر تجاوز كند ، حفظ كرامت و حرمت از او سلب مىشود و هتك و تحقير او جايز مىگردد .\r\nشايان ذكر است كه ظلم تنها به حكّام جور و اطرافيان آنان اختصاص ندارد ، زيرا هرانسانى كه به زبان و يا به عمل بر ديگرى ستم كند ، يا حقش را به او نپردازد و يا او را معطل كند ، ظالم محسوب مىشود . رسول خدا صلّى اللّه عليه و آله فرمود : « امروز و فردا كردن كسى كه توان پرداخت دين را داشته باشد ، ستم است » . در حديث ديگر است : « كسى كه توان پرداخت دين را داشته باشد و نپردازد ، هتك آبرويش جايز است » . اهل بيت عليهم السّلام از جد خودشان روايت كرده‌اند : « كسى كه در رفتار با مردم به آنان ستم نكند ، و با آنان سخن بگويد و دروغ نگويد ، و به آنان وعده دهد و تخلف نكند ، از كسانى به شمار مىرود كه جوان‌مردىاش به كمال رسيده ، برادرى با او واجب شده و غيبت او حرام گشته است » . حتى انسانى كه دروغ بگويد و به وعده‌اش وفا نكند احترام ندارد . اسلام تا زمانى حقوق فرد را حفظ مىكند كه او هم حقوق انسانيت را كه در او و ديگران تبلور يافته ، رعايت كند و تا زمانى كه به حقوق ديگران اهانت كند ، اهانت به حقوق او نيز جايز است .\r\n إِنْ تُبْدُوا خَيْراً أَوْ تُخْفُوهُ .  اين آيه مردم را در انجام دادن كار خير به صورت مخفيانه و علنى تشويق مىكند .  أَوْ تَعْفُوا عَنْ سُوءٍ فَإِنَّ اللَّهَ كانَ عَفُوًّا قَدِيراً .  آرى ، بخشيدن گناهكار در صورتى خوب است كه براى او خير باشد و به جامعه هم ضررى وارد نكند ؛ امّا اگر بخشيدن ، سبب تشويق گناهكار به گناه و نيز موجب انتشار فساد در جامعه شود ، در اين‌صورت ، بايد وى مجازات گردد ، و گرنه نظم جامعه به هم مىخورد ؛ اشرار حاكم مىشوند و زندگى غير ممكن مىگردد . خداوند فرموده است :\r\n « وَ لَكُمْ فِي الْقِصاصِ حَياةٌ يا أُولِي الْأَلْبابِ ؛  قصاص باعث تأمين زندگى شما مىشود ، اى صاحبان خرد ! » .\r\nو نيز فرموده است :  « وَ قاتِلُوهُمْ حَتَّى لا تَكُونَ فِتْنَةٌ ؛  بكشيد آنان را تا فتنه‌اى نباشد . . . » .\r\n\r\n","description":"","footnote":"","page_name":" 746 ","page_number":746},
  {"content":"\r\n\r\n\r\nبعضى را مىپذيرند و بعضى را نمىپذيرند\r\n\r\n[ سوره النساء ( 4 ) : آيات 150 تا 152 
  ]\r\nإِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَنْ يَتَّخِذُوا بَيْنَ ذلِكَ سَبِيلاً ( 150 ) أُولئِكَ هُمُ الْكافِرُونَ حَقًّا وَ أَعْتَدْنا لِلْكافِرِينَ عَذاباً مُهِيناً ( 151 ) وَ الَّذِينَ آمَنُوا بِاللَّهِ وَ رُسُلِهِ وَ لَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ وَ كانَ اللَّهُ غَفُوراً رَحِيماً ( 152 )\r\nكسانى هستند كه به خدا و پيامبرانش كافر مىشوند و مىخواهند ميان خدا و پيامبرانش جدايى افكنند و مىگويند كه بعضى را مىپذيريم و بعضى را نمىپذيريم و مىخواهند در اين ميانه راهى برگزينند . ( 150 )\r\nاينان در حقيقت كافرانند و ما براى كافران عذابى خوار كننده آماده ساخته‌ايم . ( 151 )\r\nو كسانىكه به خدا و پيامبرانش ايمان آورده‌اند و ميان پيامبرانش جدايى نيفكنده‌اند ، پاداششان را خدا خواهد داد و خدا آمرزنده و مهربان است . ( 152 )\r\n\r\nاعراب\r\n « ذلِكَ »  براى مفرد ، مثنى و جمع به كار مىرود و در اين‌جا به معناى مثنى مىباشد ؛ زيرا با آن به ايمان به بعضى و كفر به بعضى ديگر اشاره شده است .  « حَقًّا »  منصوب است بنابر مفعول مطلق بودن و تقدير آن « يحقّ حقّا » و يا « حقّ حقّا » است .\r\n\r\n","description":"","footnote":"","page_name":" 747 ","page_number":747},
  {"content":"\r\n\r\n\r\nتفسير\r\n إِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ .  يهود به موسى و تورات ايمان آوردند و به عيسى و محمد كافر شدند . نصارا به عيسى و انجيل ايمان آوردند و به محمّد صلّى اللّه عليه و آله و قرآن كافر شدند .\r\nمسلمانان به همگى ايمان آوردند ؛ زيرا از ديدگاه اسلام ، ايمان امرى واحد و غير قابل تجزيه است و راهى براى جدا كردن عناصر ايمان وجود ندارد . اين واحد ، عبارت است از : ايمان به خدا ، روز قيامت ، فرشتگان و تمام پيامبران و كتاب‌هاى او . كسى كه به يكى از آنها كافر شود ، حكم كسى را دارد كه به همهء آنها كافر شده باشد .\r\n وَ يُرِيدُونَ أَنْ يَتَّخِذُوا بَيْنَ ذلِكَ سَبِيلًا .  مىخواهند راهى ميان كفر و ايمان برگزينند ، با اين‌كه واسطه‌اى ميان آن دو وجود ندارد ، حتى شخصى كه شك دارد نيز از كفار محسوب مىشود . اگر كسى بپرسد : شخصى كه به نبوت يكى از پيامبران جاهل باشد چه حكمى دارد ؟ ما به او مىگوييم كه به تفسير آيهء 115 از سورهء آل عمران تحت عنوان « حكم تارك اسلام » رجوع كند .\r\n أُولئِكَ هُمُ الْكافِرُونَ حَقًّا .  آنان كافرند ، هرچند به برخى ايمان آورده‌اند ؛ زيرا ايمان امرى واحد است كه تجزيه نمىپذيرد .\r\n وَ الَّذِينَ آمَنُوا بِاللَّهِ وَ رُسُلِهِ وَ لَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ .  اين گروه ، همان پيروان محمّد بن عبد اللّه صلّى اللّه عليه و آله هستند كه به آنان دستور داده است تا به تمام انبيا ايمان آورند و فرموده است : « تمام پيامبران با يكديگر برادرند ، دينشان واحد و امت‌هايشان مختلفند » . در روايتى ديگر آمده است : « پيامبران هركدام ، مادرى جداگانه داشته [ اگرچه دينشان يكى بود 
  ] پيش‌تر در تفسير آيهء 136 از همين سوره و نيز در تفسير آيهء 285 از سورهء بقره ، در جلد اوّل دراين‌باره به تفصيل سخن گفته شد .\r\n\r\n","description":"","footnote":"","page_name":" 748 ","page_number":748},
  {"content":"\r\n\r\n\r\nگفتند خدا را آشكارا به ما بنماى\r\n\r\n[ سوره النساء ( 4 ) : آيات 153 تا 154 
  ]\r\nيَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا اللَّهَ جَهْرَةً فَأَخَذَتْهُمُ الصَّاعِقَةُ بِظُلْمِهِمْ ثُمَّ اتَّخَذُوا الْعِجْلَ مِنْ بَعْدِ ما جاءَتْهُمُ الْبَيِّناتُ فَعَفَوْنا عَنْ ذلِكَ وَ آتَيْنا مُوسى سُلْطاناً مُبِيناً ( 153 ) وَ رَفَعْنا فَوْقَهُمُ الطُّورَ بِمِيثاقِهِمْ وَ قُلْنا لَهُمُ ادْخُلُوا الْبابَ سُجَّداً وَ قُلْنا لَهُمْ لا تَعْدُوا فِي السَّبْتِ وَ أَخَذْنا مِنْهُمْ مِيثاقاً غَلِيظاً ( 154 )\r\nاهل كتاب از تو مىخواهند كه برايشان كتابى از آسمان نازل كنى . اينان بزرگ‌تر از اين را از موسى طلب كردند و گفتند : خدا را آشكارا به ما بنماى . به سبب اين سخن كفرآميزشان صاعقه آنان را فروگرفت . و پس از آن‌كه معجزه‌هايى برايشان آمده بود گوساله‌اى را به خدايى گرفتند و ما آنان را بخشيديم و موسى را حجتى آشكار ارزانى داشتيم . ( 153 )\r\nو به خاطر پيمانى كه با آنها بسته بوديم كوه طور را بر فراز سرشان بداشتيم و گفتيم : سجده‌كنان از آن در داخل شويد و در روز شنبه تجاوز مكنيد . و از ايشان پيمانى سخت گرفتيم . ( 154 )\r\n\r\nواژگان\r\nلا تعدوا : به سكون عين و تخفيف دال به معناى تجاوز از حدّ و مقصود از اين كلمه\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nدر اين‌جا آن است كه نبايد در روز شنبه كار كنند . همچنين ، به تشديد دال نيز خوانده شده است به معناى « لا تعتدوا » ، كه از اعتداء گرفته شده است .\r\n\r\nاعراب\r\n « أَكْبَرَ »  صفت است براى مفعول مطلق محذوف ، يعنى « سؤالا اكبر » و  « جَهْرَةً »  نيز صفت است براى مفعول مطلق محذوف و تقدير آن « رؤية جهرة » مىباشد .  « بِمِيثاقِهِمْ »  به حذف مضاف است و در تقدير : « بنقض ميثاقهم » مىباشد . و مجرور متعلق به  « رَفَعْنا »  است .\r\n\r\nتفسير\r\n يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ .  مراد از اهل كتاب در اين‌جا يهود مدينه است كه به‌سان دشمن سرسخت در برابر محمّد صلّى اللّه عليه و آله موضع گرفته بودند و همواره عليه او توطئه مىكردند و نيز آنان نخستين طايفه از اهل كتاب بودند كه پيامبر صلّى اللّه عليه و آله دچارشان شده بود . از جملهء لجاجت‌ها و بىشرمىهاى يهود كه خدا در اين آيه بدان اشاره كرده است آن بود كه از پيامبر درخواست كردند تا كتابى از آسمان براى آنها نازل شود كه به چشم خود آن را ببينند . بديهى است كه آنان از پيامبر حجت نمىخواستند ، بلكه از باب لجاجت اين كار را مىكردند ؛ زيرا معجزاتى كه پيامبر صلّى اللّه عليه و آله در قبل ارائه داده بود براى قانع ساختن كسى كه حق را براى حق مىخواست بسنده بود . خداوند ، خود را از سوى پيامبرش به آنها پاسخ مىدهد و مىگويد :\r\n فَقَدْ سَأَلُوا مُوسى أَكْبَرَ مِنْ ذلِكَ ؛  يعنى هيچ‌گونه تعجب و شگفتى ندارد اى محمّد ! اگر از تو درخواست كنند كه كتابى از آسمان براى آنها نازل كنى ؛ زيرا آنها از موسى عليه السّلام درخواست بزرگ‌تر و مهم‌تر از اين را كرده بودند . آنها از موسى خواسته\r\n\r\n","description":"","footnote":"","page_name":" 750 ","page_number":750},
  {"content":"\r\n\r\nبودند كه خود خدا را به آنان نشان دهد :  فَقالُوا أَرِنَا اللَّهَ جَهْرَةً فَأَخَذَتْهُمُ الصَّاعِقَةُ بِظُلْمِهِمْ ثُمَّ اتَّخَذُوا الْعِجْلَ مِنْ بَعْدِ ما جاءَتْهُمُ الْبَيِّناتُ .  تفسير اين سؤال يهودىها و برگزيدن آنان گوساله را به عنوان خدا ، پيش‌تر در سورهء بقره ، آيهء 54 و آيهء 57 ، در جلد اوّل بيان شد و ما دربارهء امكان ديدن خدا و ديدگاه‌هاى مذاهب در اين مورد سخن گفتيم .\r\nروشن است كسانىكه خواستار ديدن خدا آشكارا شدند و گوساله را به خدايى برگزيدند ، يهودىهاى اوّليه بودند ، نه يهودىهاى مدينه ؛ لكن اينها به آنچه پدران و اجدادشان كردند ، خشنود بودند . ازاين‌رو ، مىتوان اين عمل را به يهودىهاى مدينه نيز نسبت داد .\r\n وَ آتَيْنا مُوسى سُلْطاناً مُبِيناً .  مراد از سلطان ، حجت ظاهرى و برهان قطعى است . اما براى يهود هيچ‌چيز ارزش ندارد و آنها به هيچ‌چيز اهميت نمىدهند ، مگر به يكى از دو چيز : يا منفعت و يا زور . ازاين‌رو ، خدا آنها را با كوهى كه در آيه بدان اشاره شده است ، مىترساند :\r\n وَ رَفَعْنا فَوْقَهُمُ الطُّورَ .  طور نام كوهى است كه موسى عليه السّلام در آن ، با پروردگارش به مناجات پرداخت . در سورهء « تين » آمده است :  « وَ طُورِ سِينِينَ » .  مفسران گفته‌اند : سينين و سيناء ، دو نام براى محلى مىباشند كه آن كوه در آن‌جا قرار داشت . خداوند از طريق موسى عليه السّلام به بنى اسرائيل دستور داد كه به تورات عمل كنند . آنان به فرمان خدا عمل نكردند ازاين‌رو ، كوه را براى ترسانيدشان بالاى سر آنان قرار داد تا آن‌كه فرمان خدا را پذيرفتند . مراد از  بِمِيثاقِهِمْ  شكستن پيمانى است كه يهود خود را بدان ملتزم كرده بودند و آن اين‌كه بايد به دين عمل كنند ؛ لكن از اين پيمان عدول كردند و اگر كوه بالاى سرشان قرار نمىگرفت بار ديگر به دين بازنمىگشتند . در اين‌صورت ، اگر اسرائيل عليه سازمان‌هاى بين المللى به مخالفت برمىخيزد و احكام صادره از سوى سازمان ملل متحد و شوراى امنيت را نمىپذيرد و به‌طور مكرر پيمان‌شكنى مىكند ، و اگر ترس نباشد هيچ حدى براى خود نمىشناسد ، هيچ شگفتى ندارد ؛ زيرا اين‌گونه\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nپيمان‌شكنىها با تاريخ نياكان او كه خدا ، كوه را بالاى سر آنان قرار داد تا به پيمان خود عمل كنند ، همخوانى دارد .\r\n وَ قُلْنا لَهُمُ ادْخُلُوا الْبابَ سُجَّداً .  تفسير اين آيه ، در جلد اوّل در تفسير آيهء 58 از سورهء بقره بيان شد .  وَ قُلْنا لَهُمْ لا تَعْدُوا فِي السَّبْتِ .  تفسير اين آيه نيز در جلد اوّل ، در سورهء بقره ، آيهء 66 گفته شد .\r\n\r\n","description":"","footnote":"","page_name":" 752 ","page_number":752},
  {"content":"\r\n\r\n\r\nاثر پيمان‌شكنى\r\n\r\n[ سوره النساء ( 4 ) : آيات 155 تا 158 
  ]\r\nفَبِما نَقْضِهِمْ مِيثاقَهُمْ وَ كُفْرِهِمْ بِآياتِ اللَّهِ وَ قَتْلِهِمُ الْأَنْبِياءَ بِغَيْرِ حَقٍّ وَ قَوْلِهِمْ قُلُوبُنا غُلْفٌ بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلاَّ قَلِيلاً ( 155 ) وَ بِكُفْرِهِمْ وَ قَوْلِهِمْ عَلى مَرْيَمَ بُهْتاناً عَظِيماً ( 156 ) وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ ما لَهُمْ بِهِ مِنْ عِلْمٍ إِلاَّ اتِّباعَ الظَّنِّ وَ ما قَتَلُوهُ يَقِيناً ( 157 ) بَلْ رَفَعَهُ اللَّهُ إِلَيْهِ وَ كانَ اللَّهُ عَزِيزاً حَكِيماً ( 158 )\r\nپس به سبب پيمان شكستنشان و كافر شدنشان به آيات خدا و به ناحق كشتن پيامبران و اين‌كه گفتند : دل‌هاى ما فروبسته است ، بلكه خدا بر دل‌هايشان به خاطر كفرشان مهر نهاده است و جز اندكى ايمان نمىآورند . ( 155 )\r\nو نيز به سبب كفرشان و آن تهمت بزرگ كه به مريم زدند . ( 156 )\r\nو نيز بدان سبب كه گفتند : ما مسيح پسر مريم پيامبر خدا را كشتيم و حال آن‌كه آنان مسيح را نكشتند و بر دار نكردند بلكه امر بر ايشان مشتبه شد . هرآينه آنان‌كه دربارهء او اختلاف مىكردند خود در ترديد بودند و به آن يقين نداشتند . تنها پيرو گمان خود بودند و عيسى را به يقين نكشته بودند . ( 157 )\r\nبلكه خداوند او را به نزد خود فرابرد كه خدا پيروزمند و حكيم است . ( 158 ) و هيچ‌يك از اهل\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nكتاب نيست مگر آن‌كه پيش از مرگش به او ايمان آورد و عيسى در روز قيامت بر آنها گواه خواهد بود . ( 159 )\r\n\r\nواژگان\r\nغلف : جمع « اغلف » و آن چيزى است كه با غلاف پوشيده شده باشد .\r\nبهتان : دروغى است كه انسان از شدت آن دچار حيرت گردد .\r\n\r\nاعراب\r\n« ما » ، در سخن خداى تعالى :  « فَبِما نَقْضِهِمْ »  زايد و به معناى « فبنقضهم » است و جار و مجرور متعلق به  « لَعَنَّاهُمْ »  كه حذف شده است .  « إِلَّا قَلِيلًا »  منصوب است بنابراين‌كه مستثنا باشد از ضمير  « يُؤْمِنُونَ »  و نيز ممكن است صفت براى مفعول مطلق محذوف و در تقدير « ايمانا قليلا » به معناى نقص و ضعف باشد .  « عِيسَى ابْنَ مَرْيَمَ »  عطف بيان از مسيح و كلمات سه‌گانه : عيسى ، ابن و مريم به منزلهء يك كلمه است ؛ همانند « لا رجل ظريف فى الدار » - در مجمع البيان نيز چنين است .  « رَسُولَ اللَّهِ »  صفت مىباشد براى عيسى . « منه » در  « لَفِي شَكٍّ مِنْهُ »  متعلق به محذوف و صفت براى  « شَكٍّ »  است و تقدير « لفى شكّ حادث منه » مىباشد . جايز نيست كه  « مِنْهُ »  متعلق به  « شَكٍّ »  باشد ؛ زيرا گفته نمىشود : « شككت منه » بلكه تنها گفته مىشود : « شككت فيه » .  « وَ ما لَهُمْ بِهِ مِنْ عِلْمٍ »  « ما » نافيه ، « من » زايد و « علم » مبتداست و  « ما لَهُمْ »  متعلق به محذوف و خبر آن مىباشد .  « اتِّباعَ الظَّنِّ »  منصوب است بنابراين‌كه استثناى منقطع است .  « يَقِيناً »  منصوب است بنابر مفعول مطلق بودن و تقدير « تيقنوا يقينا » مىباشد و نيز احتمال دارد صفت باشد براى مفعول مطلق محذوف ، يعنى « قتلا يقينا » .  « وَ إِنْ مِنْ أَهْلِ الْكِتابِ »   « إِنْ »  نافيه و  « مِنْ أَهْلِ الْكِتابِ »  متعلق به محذوف و خبر مبتداى محذوف و در تقدير « ما أحد كائن من أهل الكتاب » است .\r\n\r\n","description":"","footnote":"","page_name":" 754 ","page_number":754},
  {"content":"\r\n\r\n\r\nتفسير\r\n فَبِما نَقْضِهِمْ مِيثاقَهُمْ ؛  يعنى يهود را به سبب شكستن پيمانى كه بدان متعهد شده و آن را بر خود لازم كرده بودند ، لعنت كرديم . آن پيمان اين بود كه به آنچه موسى عليه السّلام آورده است ايمان آورند و عمل كنند ؛ امّا پس از اين پيمان ، آن را تغيير دادند و دگرگون ساختند و حلال خدا را حرام و حرام او را حلال كردند .  وَ كُفْرِهِمْ بِآياتِ اللَّهِ .  اين آيات عبارت بودند از : حجت‌ها و دلايل نبوت عيسى و محمّد صلّى اللّه عليه و آله .  وَ قَتْلِهِمُ الْأَنْبِياءَ بِغَيْرِ حَقٍّ .  آنان پيامبرانى نظير زكريا و يحيى را كشتند ، علىرغم اين‌كه دليل بر نبوت آن دو ، برايشان اقامه شده بود .  وَ قَوْلِهِمْ قُلُوبُنا غُلْفٌ ؛  يعنى دل‌هايشان آن‌چنان پوشيده است كه چيزى از دعوت ( محمّد صلّى اللّه عليه و آله ) به آنها نمىرسد . يهودىها اين سخنان را به پيامبر اعظم صلّى اللّه عليه و آله مىگفتند تا او از ايمان آوردن آنها به نبوت و پاسخ به دعوت خود نااميد شود .  بَلْ طَبَعَ اللَّهُ عَلَيْها بِكُفْرِهِمْ .  اين ، يك جملهء معترضه در ميان جملاتى است كه به يكديگر عطف شده‌اند و براى ردّ سخن آنها :  « قُلُوبُنا غُلْفٌ »  آمده است .\r\nمعناى اين جمله آن است كه دل‌هاى شما به‌طور طبيعى بسته نيست بلكه كفر شما به محمّد صلّى اللّه عليه و آله و ادامه دادنتان به گمراهى ، آنها را به‌سان سنگ و حتى سخت‌تر از آن قرار داده است .\r\nپس از آن‌كه دل‌هاى يهودىها به مرحله‌اى رسيد كه در آن ، به هيچ‌روى براى پذيرش حق باز نمىشود ، به منزلهء كسانى شدند كه خدا آنان را بدون دل آفريده است .\r\nازاين‌رو ، اگر مهر زدن بر دل‌هاى ؛ آنان به خدا نسبت داده شود ، درست خواهد بود ( به تفسير آيهء 7 از سورهء بقره ، در جلد اوّل نگاه كنيد ) .  فَلا يُؤْمِنُونَ إِلَّا قَلِيلًا .  همانند عبد اللّه بن سلام ، ثعلبة بن سعية ، اسد بن عبيد اللّه و ديگران .\r\n وَ بِكُفْرِهِمْ وَ قَوْلِهِمْ عَلى مَرْيَمَ بُهْتاناً عَظِيماً .  خداوند نسبت كفر به يهود را سه بار تكرار كرده است : اوّل ، بدين مناسبت كه يادآورى كرد : يهود آيات خدا را انكار كردند\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nو پيامبران را كشتند . دوم ، بدين مناسبت كه آنها گفتند :  « قُلُوبُنا غُلْفٌ »  سوم ، در هنگامى كه سخن آنان را دربارهء مريم يادآورى مىكند . آنها سخن زشتى را دربارهء مريم گفتند كه جز يهودىهايى كه از پشتيبانى آمريكاى مسيحى برخوردارند ، آن را نمىگويند .\r\nآمريكايى كه يهودىها را مسلح مىكند تا به قدس تجاوز كنند و حرمت شعاير دينى را ، كه مسيحيان و مسلمانان مقدس مىدانند به‌ويژه كليساها و قبور مسيحيان ، را از بين ببرند . « 1 »\r\n وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ .  يهود براى اين‌كه عيسى و دعوت او را به باد تمسخر بگيرند ، او را به عنوان رسول اللّه توصيف كردند .\r\n وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ .  وقتى يهود تصميم گرفتند كه حضرت مسيح را بكشند ، خداوند يكى از خيانتكاران را كه مستحق كشته شدن بود ، به او همانند ساخت . برخى گفته‌اند : اين جنايتكار ، يهودا بود كه گروه مخالف عيسى عليه السّلام را رهبرى مىكرد . يهود او را گرفتند ، شكنجه‌اش كردند و به دارش آويختند ، به اين اعتقاد كه او حضرت مسيح است . پس از به دار آويختن ، رفيق خود را گم كردند و درحالىكه به حيرت فرو رفته بودند ، گفتند : اگر شخصى كه به دار آويخته شده ، عيسى است ، پس رفيق ما كجاست ؟\r\nو اگر او رفيق ماست ، پس عيسى كجاست ؟\r\n وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ .  يهود و نصارا دربارهء حضرت مسيح دچار اختلاف شدند و دربارهء او دو ديدگاه متضاد دارند . يهود گفتند : مسيح فرزند زناست و نصارا گفتند : او فرزند خداست . همچنين يهود گفتند : ما او را به دار آويختيم و او در زمين دفن شده است و ديگر برنمىگردد . نصارا گفتند : او به دار آويخته و به خاك سپرده شد ؛ لكن پس از سه روز ، از زير خاك برخاست و به دنيا بازگشت . ازاين‌رو ، خداوند تمام ديدگاه‌هاى آنان را با اين سخن خود رد كرد :  ما لَهُمْ بِهِ مِنْ عِلْمٍ إِلَّا اتِّباعَ \r\n\r\n\r\n","description":"","footnote":"\r\n( 1 ) . اين سخنان را در زمانى مىنگارم كه روز 28 / 4 / 1968 است و اسرائيل تصميم دارد كه يك مانور نظامى بزرگ در شهر قدس اشغالى در تاريخ 2 / 5 / 1968 برگزار كند ، علىرغم اين‌كه شوراى امنيت به اتفاق آرا قطعنامه‌اى صادر كرده است كه اين مانور بايد لغو گردد .\r\n","page_name":" 756 ","page_number":756},
  {"content":"\r\n\r\n الظَّنِّ ؛  آنان خود در ترديد بودند و به آن يقين نداشتند . گمان ، انسان را از حق بىنياز نمىكند . حق ، عبارت از يقينى است كه انسان در آن ترديد نداشته باشد و آن ، همان چيزى است كه خدا به ما خبر داده است :\r\n  وَ ما قَتَلُوهُ يَقِيناً . بَلْ رَفَعَهُ اللَّهُ إِلَيْهِ ؛   عيسى را به يقين نكشتند ، بلكه خداوند او را به نزد خود فرابرد . حقيقت همين است كه خدا او را به سوى خود بالا برد ، نه او را كشتند و نه او را به دار آويختند .\r\nدر اين‌جاست كه پرسش‌هايى در پى مطرح مىشوند : چگونه خداوند عيسى را بالا برد ؟ در چه زمان ؟ پيش از به دار آويخته شدن شخصى كه شبيه عيسى بود و يا پس از آن ؟ آيا بالا بردن عيسى عليه السّلام تنها روحانى بود و يا روحانى و جسمانى ؟ آيا وى به آسمان دوم برده شد ، يا به آسمان سوم و يا به آسمان ديگر ؟ او در آن‌جا چه مىكند ؟ آيا اندكى پيش از فرارسيدن قيامت به زمين فرود مىآيد ؟ و از اين قبيل پرسش‌هايى كه داستان‌سرايان ، به آنها پاسخ‌هايى داده‌اند كه بيشتر به افسانه شباهت دارد .\r\nقرآن كريم به هيچ‌يك از موارد فوق نپرداخته است و تنها چيزى كه آيات قرآنى بدان دلالت دارد ، آن است كه عيسى عليه السّلام نه كشته شده و نه به دار آويخته شده بلكه خدا او را به سوى خود بالا برده است و كسى كه كشته و يا به دار آويخته شده فرد ديگرى بوده كه قاتلان وى خيال مىكردند او مسيح است . در قرآن ، چيزى بيش از اين وجود ندارد و ما نيز نمىتوانيم در خصوص اين موضوع ، جز با حديث متواتر از نصوص قرآنى فراتر رويم ، بلكه نمىخواهيم به اين مسئله اهميت بدهيم ؛ زيرا نه مسئول آن هستيم و نه در برابرش وظيفه‌اى داريم . البته ، در گذشته مطالبى را دربارهء عيسى عليه السّلام در تفسير آيهء 58 از سورهء آل عمران ، تحت عنوان « اختلاف دربارهء عيسى » بيان كرديم .\r\nبراى مزاح و رفع خستگى اين افسانه را از بعضى از تفاسير نقل مىكنيم : خداوند عيسى را به سوى خود بالا برد و او را جامهاى از نور پوشانيد . دو بال از پر ، براى او رويانيد . او را از خوراكى و نوشيدنى منع كرد و او را از فرشتگان گردانيد و در او دو طبيعت قرار داد : ناسوتى و ملكوتى . . . .\r\n\r\n","description":"","footnote":"","page_name":" 757 ","page_number":757},
  {"content":"\r\n\r\n وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ ؛  يعنى كسى نيست از اهل كتاب ، مگر اين‌كه پيش از مرگ خود به عيسى عليه السّلام ايمان مىآورد . بنابراين ، ضمير  « بِهِ »  به عيسى برمىگردد و ضمير  « مَوْتِهِ »  به شخصى از اهل كتاب و مراد از اهل كتاب ، يهود و نصاراست . در برخى از روايات آمده است : هرانسانى هر عقيده‌اى كه در دنيا داشته باشد ، در هنگام مرگ ، حق برايش آشكار مىشود و اين آيه به صحت روايات مزبور گواهى مىدهد ؛ زيرا ظاهر آن دلالت دارد كه هر يهودى و هر نصرانى بايد پس از سكرة الموت ، ايمانى درست به عيسى عليه السّلام بياورد ؛ به عنوان مثال : يهودىاى كه دربارهء عيسى مىگفت : او جادوگر و زنازاده است ، از اين عقيده‌اش برمىگردد و ايمان مىآورد كه او پيامبر و مادرش صديقه است . نصرانىاى كه مىگفت : او فرزند خدا و سومى از سه‌تاست ، ايمان مىآورد كه او بنده‌اى از بندگان مخلص خداست .\r\nاين قضيه از نظر عقل محال نيست و وحى هم به آن خبر داده است و هركس كه به خدا و روز قيامت ايمان دارد بايد هرچيزى كه وحى به آن خبر دهد و عقل هم آن را انكار نكند ، تصديق كند ؛ امّا كسى كه جز به آنچه زير ميكروسكوپ قرار مىگيرد به چيز ديگرى ايمان ندارد ، قطعا آن را تصديق نمىكند . بنابراين ، چنين شخصى اگر به وى گفته شود : تو عقل ، روح ، شعور و عاطفه دارى ، نبايد تصديق كند ؛ زيرا اين امور زير ميكروسكوپ قرار نمىگيرد و آزمايشگاه‌ها و ابزارها نمىتوانند آنها را مورد آزمايش و تجزيه قرار دهند . چه راست است سخن كسى كه گفته است : هركه ايمان به خدا را از دست دهد ، خود را گم كرده است !\r\nسؤال : خبر دادن از اين‌كه در هنگام مرگ ، حقيقت بر اهل كتاب آشكار مىشود ، چه سودى دارد ، با اين‌كه مىدانيم آنان در اين حالت نمىتوانند آنچه را از دستشان رفته است جبران كنند ؟\r\nپاسخ : مقصود از اين خبر دادن آن است كه آنها پيش از آن‌كه مرگ به سراغشان بيايد ايمان خود را تصحيح كنند ؛ چنان‌كه هدف از خبر دادن به بهشت و جهنم نيز همين است .\r\n\r\n","description":"","footnote":"","page_name":" 758 ","page_number":758},
  {"content":"\r\n\r\n وَ يَوْمَ الْقِيامَةِ يَكُونُ عَلَيْهِمْ شَهِيداً ؛  عيسى عليه السّلام در قيامت بر ضد يهود گواهى مىدهد كه آنان به سبب دشمنى با آنچه وى از سوى خدا برايشان آورده بود ، با او به دشمشنى و مخالفت برخاستند و نيز عليه نصارا گواهى مىدهد كه دربارهء او غلو و افراط كردند و از فرمانش مبنى بر عبادت خداى يگانه تجاوز كردند :  « ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ ؛  « 1 » من به آنان جز آنچه تو فرمان داده بودى نگفتم .\r\nگفتم كه ، اللّه ، پروردگار مرا و پروردگار خود را بپرستيد » . هر پيامبرى و در پيشاپيش پيامبران ، حضرت محمّد صلّى اللّه عليه و آله بر ضدّ هر فردى از افراد امت خود ، كه از دستورات آسمانى وى و از آنچه به آنها ابلاغ كرده است منحرف شده و يا سر باززده است ، گواهى مىدهد :  « وَ يَوْمَ نَبْعَثُ فِي كُلِّ أُمَّةٍ شَهِيداً   عَلَيْهِمْ مِنْ أَنْفُسِهِمْ   وَ جِئْنا بِكَ عَلى هؤُلاءِ شَهِيداً ؛  « 2 » روزى باشد كه از هر امتى شاهدى از خودشان به زيان خودشان برانگيزيم و تو را بياوريم تا به زيان آنان شهادت دهى » .\r\n\r\n\r\n","description":"","footnote":"\r\n( 1 ) . مائده ( 5 ) آيهء 117 .\r\n( 2 ) . نحل ( 16 ) آيهء 89 .\r\n","page_name":" 759 ","page_number":759},
  {"content":"\r\n\r\n\r\nبه كيفر ستمى كه يهوديان روا داشتند\r\n\r\n[ سوره النساء ( 4 ) : آيات 160 تا 162 
  ]\r\nفَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَ بِصَدِّهِمْ عَنْ سَبِيلِ اللَّهِ كَثِيراً ( 160 ) وَ أَخْذِهِمُ الرِّبَوا وَ قَدْ نُهُوا عَنْهُ وَ أَكْلِهِمْ أَمْوالَ النَّاسِ بِالْباطِلِ وَ أَعْتَدْنا لِلْكافِرِينَ مِنْهُمْ عَذاباً أَلِيماً ( 161 ) لكِنِ الرَّاسِخُونَ فِي الْعِلْمِ مِنْهُمْ وَ الْمُؤْمِنُونَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ الْمُقِيمِينَ الصَّلاةَ وَ الْمُؤْتُونَ الزَّكاةَ وَ الْمُؤْمِنُونَ بِاللَّهِ وَ الْيَوْمِ الْآخِرِ أُولئِكَ سَنُؤْتِيهِمْ أَجْراً عَظِيماً ( 162 )\r\nو به كيفر ستمى كه يهوديان روا داشتند و منع كردن بسيارشان از راه خدا ، آن چيزهاى پاكيزه را كه بر آنان حلال بود ، حرام كرديم . ( 160 )\r\nو نيز بدان سبب كه ربا مىگرفتند و حال آن‌كه از آن منع شده بودند ، و اموال مردم را به باطل مىخوردند . و ما براى كافرانشان عذابى دردآور مهيا كرديم . ( 161 )\r\nولى دانشمندانشان و آن مؤمنانى را كه به آنچه بر تو و به آنچه پيش از تو نازل كرده‌ايم ايمان دارند و نمازگزاران و زكات‌دهندگان و مؤمنان به خدا و روز قيامت را به زودى اجر بزرگى خواهيم داد . ( 162 )\r\n\r\nاعراب\r\n« فبظلم و بصدّهم » متعلقند به  « حَرَّمْنا » .   « كَثِيراً »  صفت است براى مفعول مطلق محذوف و در تقدير « صدّا كثيرا » مىباشد .  « وَ قَدْ نُهُوا عَنْهُ »  جملهء حاليه است .  « فِي \r\n\r\n","description":"","footnote":"","page_name":" 760 ","page_number":760},
  {"content":"\r\n\r\n الْعِلْمِ »  متعلق به  « الرَّاسِخُونَ »  و  « مِنْهُمْ »  متعلق به محذوف و حال است از ضمير  « الرَّاسِخُونَ » .   « الْمُقِيمِينَ »  منصوب به فعل محذوف و به معناى « اعنى » و يا « امدح المقيمين الصلاة » است .\r\nكسى گفته است : اين [ ، يعنى مقيمين 
  ] از خطاى نويسندگان است ؛ امّا اين گفته مردود است ؛ بدين ترتيب كه پيشوايان ، قاريان و علما مىگويند : امّت محمّد صلّى اللّه عليه و آله در غير كتابت قرآن خطا نمىكنند ، چه رسد در قرآن . بله ، اين سؤال مطرح است كه چرا تنها  « الْمُقِيمِينَ الصَّلاةَ »  منصوب به « أمدح » است ، نه ساير كلماتى كه در اين عبارت بر يكديگر عطف شده‌اند ؟\r\nپاسخ : ممكن است بدان جهت باشد كه ارزش و عظمت نماز آشكار شود و اين‌كه نماز ستون دين و ايمان است ؛ اگر قبول شود ، عبادات ديگر نيز قبول مىشود و اگر ردّ شود ، عبادات ديگر نيز ردّ مىشود .  « الصَّلاةَ »  مفعول است براى  « الْمُقِيمِينَ » .   « الْمُؤْتُونَ الزَّكاةَ »  خبر مبتداى محذوف و در تقدير « هم المؤتون الزكاة » است .\r\n\r\nتفسير\r\n فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَ بِصَدِّهِمْ عَنْ سَبِيلِ اللَّهِ كَثِيراً .  سخن همچنان دربارهء يهود و كارهاى زشت آنان است . خداوند در آيات پيشين ، برخى از اين كارهاى زشت را برشمرد ؛ از قبيل درخواست ديدن آشكار خدا ، پرستش گوساله ، تجاوز از فرمان خدا در روز شنبه ، شكستن پيمان ، كفر ورزيدن به آيات خدا ، كشتن پيامبران ، اين سخن آنها كه دل‌هاى ما بسته است ، تهمت به مريم ، مباهات به كشتن مسيح عليه السّلام و . . . ، و در اين آيه تخلفات ديگر يهودىها را بيان مىكند ؛ نظير انصراف از راه خدا ، خوردن ربا و رشوه و اين‌كه خدا به سبب اين كارهاى زشت و شرم‌آور يهوديان ، برخى از چيزهاى پاكيزه را كه برايشان و ديگران حلال بود ، در دنيا براى آنها حرام كرد .\r\n\r\n","description":"","footnote":"","page_name":" 761 ","page_number":761},
  {"content":"\r\n\r\n وَ أَخْذِهِمُ الرِّبَوا وَ قَدْ نُهُوا عَنْهُ .  اين جمله عطف است بر  « فَبِظُلْمٍ مِنَ الَّذِينَ هادُوا » . \r\nبرخى گفته‌اند : يهود نخستين كسانى بودند كه ربا را وضع كردند و آن را حلال دانستند . ما دربارهء آن ، در تفسير آيهء 257 از سورهء بقره ، در جلد اوّل به تفصيل سخن گفتيم .  وَ أَكْلِهِمْ أَمْوالَ النَّاسِ بِالْباطِلِ ؛  يهود اموال مردم را از طريق رشوه و ديگر انواع حرام به باطل مىخوردند . خدا در آيهء 42 از سورهء مائده ، يهود را چنين توصيف كرده است :  « سَمَّاعُونَ لِلْكَذِبِ أَكَّالُونَ لِلسُّحْتِ ؛  گوش‌نهادگان به دروغند ، خورندگان حرام » . چيزهاى پاكيزه‌اى كه خدا آنها را بر يهود حرام كرد بدين ترتيب در آيهء 146 از سورهء انعام بيان شده است : « بر يهود حرام كرديم هر حيوان صاحب ناخنى را و از گاو و گوسفند ، پيه آن دو را جز آنچه بر پشت آنهاست يا بر چرب رودهء آنهاست يا به استخوانشان چسبيده باشد . به سبب ستمكارىشان اين‌چنين كيفرشان داديم و ما راستگويانيم » .\r\nاگر ما ميان روش يهود در قديم ، به‌ويژه در دوران‌هاى موسى ، عيسى و محمّد و ابزار و روش‌هاى آنان در عصر كنونى مقايسه كنيم ، هيچ تفاوتى ميان يهودان ديروز و يهودان امروز ، از لحاظ گمراهى ، فساد ، دشمنى با انسانيت و ارزش‌هاى آن و عدم تسليم جز در برابر « كوه طور » ، كه بالاى سرشان قرار گيرد ، نمىبينيم [ مقصود اين است كه يهود ، جز زبان زور ، چيزى نمىفهمند 
  ] .\r\nاين امر ، نشان‌دهندهء آن است كه شرارت ، طبيعت يهوديان و فطرتى است كه از آنان جدا نمىشود و آنها از اين فطرت جدا نمىشوند ، هرچند زمانها دگرگون و شرايط متحول گردد ؛ چنان‌كه گزيدن از طبيعت عقرب‌ها و پاشيدن زهر از فطرت مارها جدا نمىشود . هرانسانى استعداد خير و شر را دارد ؛ امّا يهود تنها داراى طبيعت شر مىباشند و اگر گه‌گاه در ميان آنان فردى پيدا مىشود كه حق را مىشناسد و بدان عمل مىكند ، اين موضوع ، بسيار اندك و نادر است و موجب نقض آن قاعدهء كلى نمىشود ، بلكه آن را استحكام مىبخشد . خداوند اين اقليت را استثنا كرده است :\r\n\r\n","description":"","footnote":"","page_name":" 762 ","page_number":762},
  {"content":"\r\n\r\n لكِنِ الرَّاسِخُونَ فِي الْعِلْمِ مِنْهُمْ وَ الْمُؤْمِنُونَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ .  مراد از  « الرَّاسِخُونَ فِي الْعِلْمِ » ،  عالمانى هستند كه به علم خود عمل مىكنند ، نه اشخاصى كه به آنچه در كتاب‌ها نوشته شده تسلط دارند و در بحث‌هاى خود تحقيق و كاوش مىكنند ؛ ولى بدان عمل نمىكنند . ما اين مطلب را از سخنان امير مؤمنان على عليه السّلام الهام گرفتيم : « علم ، عمل را صدا مىزند ، پس اگر پاسخش را داد چه بهتر ، و گرنه از آن جدا مىشود » .\r\nسؤال : خداوند سبحان « المؤمنون » را بر « الراسخون فى العلم » عطف كرده و خبر داده است كه اين هردو باهم به قرآن ، تورات و انجيل ايمان مىآورند . اين خبر در مورد راسخان در علم يهودى درست است ؛ امّا دربارهء ايمان‌آورندگان به محمّد صلّى اللّه عليه و آله درست نيست ؛ زيرا معناى آن ، اين مىشود كه مؤمنان ايمان مىآورند و اين نظير سخن گوينده‌اى است كه مىگويد : كسانىكه ايستاده‌اند ، ايستاده‌اند و كسانىكه خوابيده‌اند ، خوابند ، درحالىكه قرآن از آوردن چنين سخنانى منزه و پاك است .\r\nبنابراين ، چگونه مىتوان آن را توجيه كرد ؟\r\nپاسخ : اين اشكال در صورتى وارد است كه ما واژهء  « الْمُؤْمِنُونَ »  در آيه را به مؤمنان از صحابهء رسول اكرم صلّى اللّه عليه و آله كه اهل كتاب نيستند ، تفسير كنيم ، چنان‌كه صاحب مجمع البيان چنين كرده است و رازى ، صاحب المنار و بسيارى از مفسران نيز آن را مردود ندانسته‌اند ؛ اما اگر  « الْمُؤْمِنُونَ »  را به يهوديانى تفسير كنيم كه مقلّد راسخان در علم بودند و به سخنان آنان عمل مىكردند ، اشكال فوق وارد نخواهد بود ؛ زيرا اين تفسير بدان معناست كه راسخان در علم از يهوديان و نيز آن عده از يهوديانى كه به سخنان آنان عمل مىكنند ، به قرآن ، تورات و انجيل ايمان مىآورند . البته ، با اين تفاوت كه راسخان در علم ايمانشان استدلالى و اين گروه ايمانشان تقليدى است . ما همين تفسير را مىپذيريم و آن را بر تفسير اوّل ترجيح مىدهيم .\r\n وَ الْمُقِيمِينَ الصَّلاةَ .  دربارهء نصب  « الْمُقِيمِينَ » ،  سخنان زيادى گفته شده است ،\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nحتى از عثمان و عايشه روايت شده كه نصب يك نوع لهجه است . رازى اين روايت را باطل كرده و گفته است : « قرآن به‌طور متواتر از رسول اللّه صلّى اللّه عليه و آله نقل شده ، پس چگونه ممكن است كه در آن لهجه باشد » . درست آن است كه  « الْمُقِيمِينَ »  منصوب به مدح است و تقدير « أمدح المقيمين الصلاة » مىباشد . مقصود آن است كه به فضيلت و اهميت نماز اشاره شود ؛ چنان‌كه در قسمت « اعراب » آن را يادآور شديم .  وَ الْمُؤْتُونَ الزَّكاةَ .  خبر است براى مبتداى محذوف و تقدير « هم المؤتون الزكاة » مىباشد . معناى اين جمله آن است كه نمازگزارانى مستحق مدحند كه نماز را با دادن زكات توأم سازند .  وَ الْمُؤْمِنُونَ بِاللَّهِ وَ الْيَوْمِ الْآخِرِ  عطف است بر  « الْمُؤْتُونَ الزَّكاةَ » .  سپس خداوند به پاداش همهء آنها اشاره مىكند :  أُولئِكَ سَنُؤْتِيهِمْ أَجْراً عَظِيماً . \r\n\r\n","description":"","footnote":"","page_name":" 764 ","page_number":764},
  {"content":"\r\n\r\n\r\nما به تو وحى كرديم\r\n\r\n[ سوره النساء ( 4 ) : آيات 163 تا 166 
  ]\r\nإِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً ( 163 ) وَ رُسُلاً قَدْ قَصَصْناهُمْ عَلَيْكَ مِنْ قَبْلُ وَ رُسُلاً لَمْ نَقْصُصْهُمْ عَلَيْكَ وَ كَلَّمَ اللَّهُ مُوسى تَكْلِيماً ( 164 ) رُسُلاً مُبَشِّرِينَ وَ مُنْذِرِينَ لِئَلاَّ يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً ( 165 ) لكِنِ اللَّهُ يَشْهَدُ بِما أَنْزَلَ إِلَيْكَ أَنْزَلَهُ بِعِلْمِهِ وَ الْمَلائِكَةُ يَشْهَدُونَ وَ كَفى بِاللَّهِ شَهِيداً ( 166 )\r\nما به تو وحى كرديم ، همچنان‌كه به نوح و پيامبران بعد از او وحى كرديم و به ابراهيم و اسماعيل و اسحاق و يعقوب و سبطها و عيسى و ايوب و يونس و هارون و سليمان وحى كرديم و به داوود زبور را ارزانى داشتيم . ( 163 )\r\nو پيامبرانى كه پيش از اين داستان‌هاشان را براى تو گفته‌ايم و آنان‌كه داستان‌هاشان را براى تو نگفته‌ايم . و خدا با موسى سخن گفت ، سخن گفتنى . ( 164 )\r\nپيامبرانى مژده‌دهنده و بيم‌دهنده تا از آن پس مردم را بر خدا حجتى نباشد ، و خدا پيروزمند و حكيم است . ( 165 )\r\nولى خدا به آنچه بر تو نازل كرد شهادت مىدهد كه به علم خود نازل كرده است ، و فرشتگان نيز شهادت مىدهند ، و خدا شهادت را بسنده است . ( 166 )\r\n\r\n","description":"","footnote":"","page_name":" 765 ","page_number":765},
  {"content":"\r\n\r\n\r\nواژگان\r\nزبور : به معناى كتاب است و بر وزن فعول به معناى مفعول ، يعنى مكتوب .\r\n\r\nاعراب\r\n« كاف » در  « كَما أَوْحَيْنا » ،  به معناى « مثل » و صفت است براى مفعول مطلق محذوف و تقدير « وحيا مثل الذى أوحينا » مىباشد .  « رُسُلًا »  اوّلى مفعول است براى فعل محذوف كه تقدير آن « و قصصنا رسلا » مىباشد و نظير آن است : «  رسلا مبشرين  » ؛ يعنى در تقدير « أرسلنا رسلا مبشرين » است و نيز جايز است كه بدل باشد از  « رُسُلًا »  قبلى ، و  « مُبَشِّرِينَ »  حال است از  « رُسُلًا » ؛  چراكه در برخى از موارد جايز است كه صاحب حال نكره باشد ؛ چنان‌كه در همين آيه مشاهده مىكنيم ؛ زيرا مفيد است .\r\nمصدرى كه از  « لِئَلَّا يَكُونَ »  ريخته مىشود متعلق است به فعل محذوف كه « أرسلنا » مىباشد .  « حُجَّةٌ »  اسم كان و  « لِلنَّاسِ »  متعلق به محذوف و خبر آن است .  « عَلَى اللَّهِ »  متعلق به محذوف و حال از  « حُجَّةٌ »  مىباشد .  « بِعِلْمِهِ »  متعلق به محذوف و حال از « ها » ى  « أَنْزَلَهُ »  مىباشد .\r\n\r\nتفسير\r\n إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً .  اسباط ، جمع سبط و سبط مرد ، يعنى فرزند فرزند او . مراد از اسباط در اين‌جا دوازده سبط از دوازده فرزند يعقوب بن اسحاق بن ابراهيم است . مراد از زبور ، كتاب به معناى مكتوب است و مراد از وحى به سبطها ، وحى به پيامبران آنان است ، نه وحى به تمام آنان .\r\n\r\n","description":"","footnote":"","page_name":" 766 ","page_number":766},
  {"content":"\r\n\r\nاين آيه و مابعدش به آيات پيشين ارتباط دارند . علت ارتباط اين است كه خداوند قبلا از اهل كتاب حكايت كرد و گفت : آنان به نبوت به‌طور كلى ايمان مىآورند و اعتراف مىكنند كه خداوند پيامبرانى دارد ؛ لكن به همهء آنان اعتراف نمىكنند ، بلكه به برخى ايمان مىآورند و به برخى كفر مىورزند . محمّد صلّى اللّه عليه و آله از جمله پيامبرانى است كه آنان نبوت او را قبول ندارند . ازاين‌رو ، خداى سبحان بيان كرده است كه اگر كسى به نبوت يكى از پيامبران كفر بورزد ، به خدا كفر ورزيده است . ايمان درست ، عبارت است از : ايمان به خدا ، روز قيامت ، فرشتگان خدا و تمام كتاب‌ها و پيامبران او . آن‌گاه ، خدا در آيه‌اى كه درصدد تفسير آن هستيم و آيات پس از آن ، بيان داشته است هركس به اصل نبوت به‌طور كلى اعتراف كند و به نبوت يكى از پيامبران ، هركه باشد ، ايمان بياورد ، بايد به نبوت محمّد صلّى اللّه عليه و آله ايمان بياورد ؛ زيرا خداى سبحان ، همان‌گونه كه به پيامبران ديگر وحى كرد ، به او نيز وحى كرد و نيز همان‌گونه كه به دست ديگر پيامبران معجزه‌هايى آشكار كرد ، به دست او نيز معجزاتى آشكار كرد . « چيزى كه مورد اتفاق است ، نبايد سبب افتراق شود » و كسى كه آن را تجزيه و جدا سازد ، ميان شىء و خودش جدايى انداخته است .\r\n وَ رُسُلًا قَدْ قَصَصْناهُمْ عَلَيْكَ مِنْ قَبْلُ وَ رُسُلًا لَمْ نَقْصُصْهُمْ عَلَيْكَ .  پس از آن‌كه خداوند نام‌هاى چند تن از پيامبران را در آيهء قبل بيان كرد ، به پيامبر اكرم صلّى اللّه عليه و آله چنين گفت : پيامبران ديگرى نيز هستند كه پيش از فروفرستادن اين سوره ، داستان‌هايشان را براى تو گفتيم و برخى ديگر را نگفتيم . در تفسير المنار آمده است كه آيهء 84 از سورهء انعام بيش از هر آيه‌اى نام‌هاى پيامبران را دربر دارد :    « وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ » .    از جملهء پيامبران ، هود ، صالح و شعيب هستند كه از نژاد عرب بودند .\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nخداوند فرموده است :  « وَ رُسُلًا لَمْ نَقْصُصْهُمْ عَلَيْكَ ؛  و پيامبرانى كه داستان‌هايشان را براى تو نگفته‌ايم » ، بدون آن‌كه به تعداد اين پيامبران كه آنها را براى پيامبر خود نام نبرده است ، اشاره كند . ولى فضولان بر آن شدند كه حتى بشمارند ، و آنان در اين شمارش يا دچار افراط و يا تفريط شدند ؛ به عنوان مثال : برخى گفته‌اند : تعداد اين پيامبران 313 نفر است . دستهء دومى گفته‌اند : آنان يك ميليون و چهارصد و بيست و چهار هزار نفرند . گروه سومى گفته‌اند : هشت هزار نفرند كه نصف آنها از بنى اسرائيلند . چهارمى گفته است : يكصد و بيست و چهار هزار نفرند . تمامى اين اقوال ، تير به تاريكى انداختن است . درست آن است كه بگوييم : هويت و تعداد اين پيامبران را خدا بهتر مىداند .\r\n\r\nآيا تمام پيامبران شرقى هستند ؟\r\nدر اين‌جا ، براى هرانسانى اين پرسش مطرح مىشود : آيا تمام پيامبران شرقى هستند و حتى يك نفر از آنان غربى نيست ؟ و اگر همهء آنها شرقى هستند ، آيا در ميان آنان شخصى از چين ، ژاپن ، هند و ديگر كشورهاى خاور دور وجود دارد يا خير ؟\r\nوانگهى بر فرض اين‌كه تمام پيامبران شرقى باشند ، چگونه مىتوان جمع كرد ميان اين موضوع و اصلى كه مىگويد : خدا مردم را به حال خود نمىگذارد و حكمت او اقتضا مىكند كه به سوى تمام آنان ، پيامبرانى را بفرستد\r\n مُبَشِّرِينَ وَ مُنْذِرِينَ  « تا بشارت‌دهندگان و بيم‌دهندگان باشند » و به آنها تذكر دهند و آگاهشان سازند تا بر خدا حجتى نداشته باشند ؟ و آيا اين اصل كلى دربارهء برخى از ملت‌ها و نژادها تخصيص‌بردار است ؟\r\nپاسخ : اين اصل كلى كه خدا مردم را به حال خود نمىگذارد و پيش از حساب و مجازات بايد حجت را بر آنها تمام كند ، اصلى عمومى و فراگير است و به سرزمين مشرق و يا مغرب و به نژاد سفيد ، يا زرد و يا سياه منحصر نمىشود ؛ لكن حجت نيز\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nتنها به وجود و حضور شخص پيامبر در هر شهر و در هر نسل منحصر نمىشود ، بلكه حجت با پيامبر ، يا با كتاب منزل و يا با شريعت الهى است ، كه نايبان پيامبر به تبليغ و اجراى آن مىپردازند تا اين‌كه پس از وفات پيامبر ، حجت در ميان مردم وجود داشته باشد . امير مؤمنان عليه السّلام در خطبهء نخست نهج البلاغه مىفرمايد : « خداى سبحان ، خلقش را از وجود پيامبرى مرسل يا كتابى منزل ، يا حجتى لازم و يا راهى راست خالى نمىگذارد » . مراد از « حجت » ، نايب پيامبر و مراد از « محجة ؛ راهى راست » شريعتى است كه پيامبر آن را از سوى خدا آورده است . بنابراين ، هريك از اين چهار مورد به تنهايى و يا به همراه يكديگر ، حجت خدا بر مردم است .\r\nبا اين بيان به تفسير آيهء 36 از سورهء نحل پى مىبريم كه مىگويد :  « وَ لَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ وَ اجْتَنِبُوا الطَّاغُوتَ »  ، و به تفسير آيهء 24 از سورهء فاطر :  « وَ إِنْ مِنْ أُمَّةٍ إِلَّا خَلا فِيها نَذِيرٌ »  و نيز به تفسير آيهء 41 از سورهء نساء :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً » ؛  چراكه مراد از رسول در آيهء اوّل و مراد از نذير در آيهء دوم و مراد از شهيد در آيهء سوم يكى از چهار مورد است : شخص پيامبر ، يا نائب او ، يا كتابى منزل و يا شريعتى استوار . روشن است كه سه مورد اخير به پيامبر منتهى مىشوند و از همين جهت است كه اگر شهادت و يا نظاير آن به پيامبر نسبت داده شود درست خواهد بود .\r\nدر اين‌جا ، سؤال ديگرى مطرح مىشود : چرا خداوند به همراه ديگر حجت‌ها ، عقل را ذكر نكرده است ، با اين‌كه همان‌گونه كه به پيامبر احتجاج مىكند به عقل نيز احتجاج مىكند ؟\r\nپاسخ : ترديدى نيست كه عقل حجت است ؛ لكن حجتى است كه در شناخت خدا استقلال دارد ، اما در شناخت امورى ديگر از قبيل شناخت روز قيامت و حلال و حرام خدا به يك آگاه‌كننده نياز دارد كه او را ارشاد و روش درست درك آنها را برايش ترسيم نمايد . بنابراين ، در زمينه‌اى كه ما در آن هستيم ، وظيفهء عقل آن است كه آنچه را\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nاز پيامبر دريافت مىكند ؛ نظير عواملى كه باعث ايمان آوردن انسان [ به خدا و روز قيامت و . . . 
  ] مىشود و دلايلى كه انسان را به سوى خير دنيا و آخرت راهنمايى مىكند ، بفهمد و زمانى كه آن را فهميد ، بدان اعتراف و اقرار كند و ترديدى به خود راه ندهد .\r\nپس از اين مقدمه كه براى شناخت موضوع مورد بحث لازم بود ، برمىگرديم به سؤال اصلى : آيا همهء پيامبران شرقى هستند ؟ پاسخ مىدهيم : خير ، ابدا چنين نيست و اگر خبرهاى پيامبران امت‌هاى غرب و برخى از امت‌هاى شرق به ما نرسيده ، بدان معنا نيست كه خداوند كسى را از ميان خود اين امت‌ها به سوى آنان نفرستاده است . به علاوه ، براى اتمام حجت بر غربىها ، ضرورتى ندارد كه پيامبر از خود آنان و در ميان آنان باشد ، بلكه ممكن است پيامبر ، شرقى باشد و رسالت او همگانى ، به طورى كه شرق و غرب را فراگيرد و تبليغ اين رسالت نيز به وسيلهء جانشينان اين پيامبر و نمايندگانى از سوى او ، يا از سوى آن مردم صورت گيرد ؛ چنان‌كه پيامبر اسلام ، حضرت محمّد صلّى اللّه عليه و آله چنين مىباشد و خدا او را چنين مورد خطاب قرار داده است :  « وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً وَ لكِنَّ أَكْثَرَ النَّاسِ لا يَعْلَمُونَ ؛  « 1 » تو را به پيامبرى نفرستاديم ، مگر بر همهء مردم ؛ مژده‌دهنده و بيم‌دهنده ، ولى بيشتر مردم نمىدانند » .\r\nو نيز فرمود :  « وَ ما أَرْسَلْناكَ إِلَّا رَحْمَةً لِلْعالَمِينَ ؛  « 2 » نفرستاديم تو را جز اين‌كه مىخواستيم به مردم جهان رحمتى ارزانى داريم » .\r\nبرخى از كتاب‌هاى دينى بسيار قديمى اشاره كرده‌اند كه رسالت محمّد صلّى اللّه عليه و آله همگانى و رحمت براى جهانيان است و بالاتر از اين ، عينا نام ابو لهب و دشمنى او با پيامبر خدا را يادآور شده‌اند . عبد الحق فديارتى ، در كتاب محمّد فى الأسفار الدينية العالمية گفته است :\r\nنام پيامبر عربى در ساماويدا كه يكى از كتاب‌هاى برهمايىهاست با لفظ عربىاش ،\r\n\r\n\r\n","description":"","footnote":"\r\n( 1 ) . سبأ ( 34 ) آيهء 28 .\r\n( 2 ) . انبياء ( 21 ) آيهء 107 .\r\n","page_name":" 770 ","page_number":770},
  {"content":"\r\n\r\nيعنى « احمد » نوشته شده است . در بند ششم و بند هشتم از جزء دوم آن آمده است كه احمد شريعت را از پروردگارش دريافت كرد و اين شريعت مملو از حكمت است و نيز توصيف كعبه در كتاب آثار واويدا موجود است . و همچنين در كتاب زند اوستا ، كه به عنوان كتاب مقدس در ميان مجوسىها مشهور است ، دربارهء پيامبرى خبر داده شده است كه چنين توصيف مىشود : او رحمتى است براى جهانيان ، به خداى يگانه كه نظيرى ندارد ، فرامىخواند و مردى به دشمنى با او برمىخيزد كه ابو لهب نام دارد . « 1 »\r\nاين‌گونه خبر دادن محال است از غير خالق صادر شود . اين خبر وحىاى است از سوى خدا به پيامبرى از پيامبرانش و در آن ترديدى وجود ندارد ، و گرنه چگونه كسى مىتواند پيش‌گويى كند و در پيش‌گويى خود راستگو هم باشد كه پس از هزاران و يا صدها سال ، مردى مىآيد ، به نام احمد و مردم را به سوى خداى يگانه فرامىخواند و مردى به دشمنى با او برمىخيزد كه ابو لهب نام دارد ؟\r\nاين پيش‌گويى نشان‌دهندهء دو چيز است : اوّلا : محمّد صلّى اللّه عليه و آله در نبوت و همگانى بودن رسالت خود ، راستگو است . ثانيا ، خداوند در گذشته‌هاى دور ، پيامبرانى فرستاده است كه ما از آنان و داستان‌هايشان اطلاعى نداريم و چيزى نشنيديم . وانگهى افرادى كه ما به نام حكما دربارهء آنها مطالبى مىخوانيم و چيزهايى مىشنويم چه مىدانيم كه آيا از جملهء پيامبران بوده‌اند يا نه درحالىكه تمام تعاليم آنان و يا بيشتر آنها از بين رفته يا تحريف شده است ؟\r\nديگر آن‌كه بعثت انبيا در شرق و غرب ، موضوع بسيار مهمى است و نياز به نوشتن كتابى مستقل دارد ؛ لكن ما كه به مناسبت تفسير سخن خداى تعالى  « وَ رُسُلًا لَمْ نَقْصُصْهُمْ عَلَيْكَ »  سخن مىگوييم ، بيشتر از آنچه گفتيم براى ما مجال نيست و چه بسا زيادتر از حد مناسبت هم صحبت كرديم . اميدواريم خداوند ، كسى را كه از دانش و\r\n\r\n\r\n","description":"","footnote":"\r\n( 1 ) . كتاب محمّد فى الأسفار العالمية ، به زبان انگليسى چاپ شده است و عقّاد در كتاب العبقريات الاسلامية ، تحت عنوان « پيش‌گويىها » مطلب فوق را از اين كتاب نقل كرده است و ما نيز از عقّاد نقل كرده‌ايم .\r\n","page_name":" 771 ","page_number":771},
  {"content":"\r\n\r\nپشتكار برخوردار است توفيق دهد تا دربارهء اين موضوع علمى و سودمند به تحقيق و پژوهش بپردازد .\r\n وَ كَلَّمَ اللَّهُ مُوسى تَكْلِيماً .  خداى سبحان ، موسى را با ديگر پيامبران كه در آيه ذكر نموده ، نياورده است و براى او اين جمله را مستقلا آورده است . علت آن اين است كه خدا تنها با موسى عليه السّلام تكلم كرد ، نه با ديگر پيامبران . هرچند مىدانيم كه همهء پيامبران ، سخن خدا را دريافت كردند ؛ امّا اين دريافت ، صورت‌هاى مختلفى دارد كه خدا در آيهء 51 از سورهء شورى بيان كرده است :  « وَ ما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا ؛  هيچ بشرى را نرسد كه خدا جز به وحى يا از آن سوى پرده ، با او سخن گويد ، يا فرشته‌اى بفرستد . . . » . بنابراين ، سخن گفتن خدا با موسى از پشت پرده بود ؛ لكن كسى نمىداند كه اين پرده چه بود و سخن گفتن چگونه انجام شد . خدا دراين‌باره سكوت اختيار كرده است و ما نيز دربارهء آنچه خدا درباره‌اش سكوت اختيار كرده است ، سكوت مىكنيم . در هرصورت ، تخصيص موسى به « سخن گفتن با خدا » موجب پايين بودن مقام ساير پيامبران و فضيلت و كمال او نمىشود ؛ چراكه فرستادن روح الامين به سوى خاتم پيامبران ، بالاترين و كامل‌ترين مقام است .\r\n رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ .  قاعدهء « عقاب بلا بيان » چنان‌كه فقها مىگويند و يا اين‌كه « بدون نص ، مجازات نيست » آن‌گونه كه حقوق‌دانان عرفى مىگويند ، بسيار روشن است و نياز به دليل ندارد ، بلكه خود ، دليل براى قوانين ديگر مىباشد . از آن‌جا كه خداوند انسان را به حال خود رها نكرده ، بلكه او را به چيزهايى دستور داده و از چيزهايى نهى كرده است و بايد اين اوامر و نواهى به مردم ابلاغ شود ، تا در صورت تخلف ، حجت بر آنان تمام باشد و اگر اوامر خدا به مردم ابلاغ نگردد ، آنان در امورى كه جز از طريق وحى شناخت آنها امكان‌پذير نيست معذور خواهند بود و نيز از آن‌جا كه پيامبران واسطه‌هايى هستند\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nميان خدا و خلق ، كه اوامر و نواهى ، مژده‌ها و بيم‌هاى او را به بندگانش مىرسانند ، خداوند بشارت‌دهندگان و بيم‌دهندگانى را فرستاد تا مجالى براى عذرها و بهانه‌ها نگذارند :  « وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى ؛  « 1 » اگر پيش از آمدن پيامبرى عذابشان مىكرديم ، مىگفتند : اى پروردگار ما ! چرا رسولى بر ما نفرستادى تا پيش از آن‌كه به خوارى و رسوايى افتيم ، از آيات تو پيروى كنيم ؟ » . ما دربارهء قاعدهء « قبح عقاب بلا بيان » در جلد اوّل سخن گفتيم .\r\n لكِنِ اللَّهُ يَشْهَدُ بِما أَنْزَلَ إِلَيْكَ أَنْزَلَهُ بِعِلْمِهِ وَ الْمَلائِكَةُ يَشْهَدُونَ وَ كَفى بِاللَّهِ شَهِيداً . \r\nگواهى ، همان‌گونه كه از طريق سخن گفتن است ، از طريق فعل نيز مىباشد ؛ نظير گواهى دادن جهان به وجود آفريننده و توانايى او و گواهى دادن بخشش به وجود بخشنده و كرم او و نيز مانند گواهى دادن حمله به دشمن ، به شجاعت و تهوّر حمله كننده . گواهى دادن به فعل ، روشن‌تر و قوىتر از گواهى دادن به سخن است كه احتمال شك و ترديد در آن وجود دارد . از مصاديق گواهى دادن عملى ، گواهى دادن خدا براى محمّد صلّى اللّه عليه و آله است ؛ زيرا او را به دلايل و معجزاتى مجهز كرد كه نشان‌دهندهء راستگويى او مىباشد . از جملهء اين معجزات ، قرآن است كه خداوند به علم خود ، آن را فروفرستاد ؛ بدين معنا كه قرآن از علم خدا سرچشمه گرفته ، نه از علم آفريدگان او ، كه همواره در معرض خطا و هوس‌هاست . گواهى دادن فرشتگان نيز تابع گواهى دادن خداست كه از هر گواهى ديگرى بىنياز مىكند . ازاين‌رو ، خدا فرموده است :  « وَ كَفى بِاللَّهِ شَهِيداً ؛  گواهى خداوند كافى است » .\r\nالبته هركسى دوست دارد مردم سخنش را تصديق كنند ؛ لكن شخص عاقل مادام كه به راستگويىاش يقين داشته باشد ، براى تكذيب ديگران هيچ ارزشى قائل نيست و هدف آيه نيز همين نكته است . گويى خداوند خطاب به پيامبرش مىگويد : به\r\n\r\n\r\n","description":"","footnote":"\r\n( 1 ) . طه ( 20 ) آيهء 134 .\r\n","page_name":" 773 ","page_number":773},
  {"content":"\r\n\r\nتكذيب كسانىكه نبوت تو را تكذيب مىكنند و به اعراض كسانىكه از دعوت تو روى برمىتابند ، نبايد اهميت بدهى ؛ زيرا تو در نزد من راستگو هستى و من تو را تصديق كردم . مقصود اين آيه همان است كه آيهء 8 از سورهء فاطر مىگويد :  « فَلا تَذْهَبْ نَفْسُكَ عَلَيْهِمْ حَسَراتٍ إِنَّ اللَّهَ عَلِيمٌ بِما يَصْنَعُونَ ؛  نبايد كه جان تو به خاطر آنها دچار اندوه شود ؛ زيرا خدا به كارهايى كه مىكنند آگاه است » .\r\n\r\n","description":"","footnote":"","page_name":" 774 ","page_number":774},
  {"content":"\r\n\r\n\r\nآنان‌كه كافر شده‌اند و از راه خدا روى گردانيده‌اند\r\n\r\n[ سوره النساء ( 4 ) : آيات 167 تا 170 
  ]\r\nإِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ قَدْ ضَلُّوا ضَلالاً بَعِيداً ( 167 ) إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً ( 168 ) إِلاَّ طَرِيقَ جَهَنَّمَ خالِدِينَ فِيها أَبَداً وَ كانَ ذلِكَ عَلَى اللَّهِ يَسِيراً ( 169 ) يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ فَآمِنُوا خَيْراً لَكُمْ وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ الْأَرْضِ وَ كانَ اللَّهُ عَلِيماً حَكِيماً ( 170 )\r\nهرآينه آنان‌كه كافر شده‌اند و منع كردند از راه خدا سخت به گمراهى افتاده‌اند . ( 167 )\r\nكسانىكه كافر شده‌اند و ستم كرده‌اند ، خداوند آنان را نمىآمرزد و به هيچ راهى هدايت نمىكند . ( 168 )\r\nمگر به راه جهنم كه همواره در آن باشند و اين كار بر خداى آسان است . ( 169 )\r\nاى مردم ! پيامبرى به حق از جانب خدا بر شما مبعوث شد ، پس به او ايمان بياوريد كه خير شما در آن است . و اگر هم ايمان نياوريد ، از آن خداست هرچه در آسمان‌ها و زمين است و او دانا و حكيم است . ( 170 )\r\n\r\nاعراب\r\n « لَمْ يَكُنِ اللَّهُ لِيَغْفِرَ لَهُمْ »  خبر كان محذوف و تقدير آن « لم يكن مريدا ليغفر لهم » است .  « إِلَّا طَرِيقَ جَهَنَّمَ »  منصوب است بنابراين‌كه استثناى متصل مىباشد و از\r\n\r\n","description":"","footnote":"","page_name":" 775 ","page_number":775},
  {"content":"\r\n\r\n « طَرِيقَ »  كه نكره‌اى است در سياق نفى ، استثنا شده است .  « خالِدِينَ »  حال و  « خَيْراً »  خبر است براى « كان » كه با اسمش حذف شده و تقدير آن « يكن الإيمان خيرا » مىباشد .\r\nبرخى گفته‌اند : مفعول است براى فعل محذوف به معناى « و آتوا خيرا » .\r\n\r\nتفسير\r\n إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ قَدْ ضَلُّوا ضَلالًا بَعِيداً .  رازى و ديگر مفسران گفته‌اند : اين اوصاف بر يهود تطبيق مىشود ؛ زيرا آنان به اسلام كافر شدند و با ايجاد شبهه در دل‌هاى افراد ساده‌لوح ، آنها را از اسلام بازداشتند .\r\n  إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً . إِلَّا طَرِيقَ جَهَنَّمَ خالِدِينَ فِيها أَبَداً .   برخى از مفسران مىگويند : آيهء اوّل به يهوديان و اين آيه به مشركان اختصاص دارد . يهوديان با القاى شبهه ، ديگران را از اسلام روىگردان مىكردند و مشركان با ظلم و ستم ؛ زيرا عليه پيامبر اعلان جنگ كردند و چندين جنگ شديد ميان مشركان و پيامبر رخ داد . خداوند مشركان و كسانى ديگر را ، مادام كه در گمراهى باشند ، نمىآمرزد و در آخرت جز به راه جهنم به جاى ديگرى هدايتشان نمىكند ؛ چراكه آنان در دنيا گمراهى را در پيش گرفتند و با وجود هشدار و بيم دادن [ پيامبران 
  ] از راه حق منحرف شدند . واژهء « ابدا » در آيه نشان مىدهد كه آنان در جهنم جاودانه خواهند بود و عذاب از آنها برداشته نخواهد شد .\r\nالبته ، اگر لفظ « ابدا » نمىبود ، لفظ « خلود » نشان‌دهندهء احتمال دوام و طولانى بودن اقامت كافران و گمراهان در جهنم بود [ ؛ لكن واژهء « ابدا » اين موضوع را قطعى كرده است 
  ] .\r\n يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ فَآمِنُوا خَيْراً لَكُمْ .  مراد از رسول ، محمّد صلّى اللّه عليه و آله است و خطاب و ندا عام است و هرانسانى را در هرزمان و مكان دربر مىگيرد ، چراكه ايمان به رسالت و دعوت محمّد صلّى اللّه عليه و آله ايمان به حق است و ايمان به حق ،\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nبه فرد و زمان خاصى منحصر نمىشود . اين سخن خدا :  « بِالْحَقِّ مِنْ رَبِّكُمْ »  دلالت دارد كه اسلام ، جز سلطهء حق ، هيچ سلطه‌اى را نمىپذيرد . بنابراين ، اگر كسى از خدا اطاعت كند ، در پيشگاه او از مقربان خواهد بود و اگر كسى عصيان كند  فَإِنَّ لِلَّهِ ما فِي السَّماواتِ وَ الْأَرْضِ وَ كانَ اللَّهُ عَلِيماً حَكِيماً ؛  از آن خداست هرچه در آسمان‌ها و زمين است و او دانا و حكيم است . و طاعت كسى كه اطاعت كند و معصيت كسى كه معصيت نمايد بر او پوشيده نيست و حكمت او چنين اقتضا دارد كه به هركس به اندازهء شايستگىاش پاداش يا كيفر بدهد .\r\n\r\n","description":"","footnote":"","page_name":" 777 ","page_number":777},
  {"content":"\r\n\r\n\r\nدر دين خويش غلو مكنيد\r\n\r\n[ سوره النساء ( 4 ) : آيات 171 تا 173 
  ]\r\nيا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلاَّ الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلاً ( 171 ) لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لا الْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً ( 172 ) فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ يَزِيدُهُمْ مِنْ فَضْلِهِ وَ أَمَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذاباً أَلِيماً وَ لا يَجِدُونَ لَهُمْ مِنْ دُونِ اللَّهِ وَلِيًّا وَ لا نَصِيراً ( 173 )\r\nاى اهل كتاب ! در دين خويش غلو مىكند و دربارهء خدا جز سخن حق مگوييد . هرآينه عيسى پسر مريم پيامبر خدا و كلمهء او بود كه به مريم القا شد و روحى از او بود . پس به خدا و پيامبرانش ايمان بياوريد و مگوييد كه سه چيزند از اين انديشه‌ها باز ايستيد كه خير شما در آن خواهد بود . جز اين نيست كه اللّه خدايى است يكتا ، منزه است از اين‌كه صاحب فرزندى باشد . از آن اوست آنچه در آسمان‌ها و زمين است ، و خدا كارسازى را كافى است . ( 171 )\r\nمسيح ابايى نداشت كه يكى از بندگان خدا باشد و ملائكهء مقرب نيز ابايى ندارند . هركه از پرستش خداوند سر باززند و سركشى كند ، بداند كه خدا همه را در نزد خود محشور خواهد\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nساخت . ( 172 )\r\nامّا آنان‌كه ايمان آورده‌اند و كارهاى نيك كرده‌اند اجرشان را به تمامى خواهد داد . و از فضل خويش بر آنان خواهد افزود . اما كسانىكه ابا و سركشى كرده‌اند به عذابى دردآور معذب خواهد داشت و براى خود جز خدا هيچ دوست و ياورى نخواهند يافت . ( 173 )\r\n\r\nواژگان\r\nغلوّ : تجاوز از حدّ .\r\nاستنكاف : خوددارى كردن از چيزى از روى نخوت و خودخواهى .\r\nاستكبار : بدين معناست كه انسان خود را بزرگ‌تر از آنچه هست قرار دهد .\r\n\r\nاعراب\r\n « الْمَسِيحُ »  مبتدا ،  « عِيسَى »  عطف بيان و  « رَسُولُ اللَّهِ »  خبر است .  « كَلِمَتُهُ »  عطف است بر « رسول » . جملهء  « أَلْقاها »  حال مىباشد .  « ثَلاثَةٌ »  خبر است از مبتداى محذوف و تقدير آن « آلهتنا ثلاثة » مىباشد .  « خَيْراً »  مفعول براى فعل محذوف و به معناى « قولوا خيرا » است . مصدر مؤوّل از  « أَنْ يَكُونَ »  مجرور به « من » است كه حذف شده و متعلق به  « سُبْحانَهُ »  مىباشد .  « جَمِيعاً »  حال از ضمير  « فَسَيَحْشُرُهُمْ »  مىباشد .\r\n\r\nتفسير\r\nما دينى را نمىشناسيم كه همانند اسلام بر عقيدهء توحيد تأكيد داشته باشد ؛ چراكه خداوند نه شبيه دارد و نه نظير ، نه حلول دارد و نه اتحاد : « ليس كمثله شىء ؛ نيست همانند او چيزى » . اين ، همان پايه‌اى است كه عقيدهء اسلام بر آن استوار است .\r\nخنده‌آور است سخن آن كسى كه مىگويد : « وقتى كه خدا بر همه‌چيز قدرت داشته باشد ، پس بايد بر آفريدن خدايى همانند خود ، قادر باشد » ؛ چراكه اين شخص ،\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nويژگى خالق و مخلوق و عابد و معبود را در ذات واحد جمع مىكند و بديهى است كه مخلوق نمىتواند خالق باشد ، مگر به اعتقاد آن كسى كه مىگويد : در مسيح دو طبيعت وجود دارد : لاهوتى و ناسوتى . ما در تفسير آيهء 58 از سورهء آل عمران دربارهء مسيح و در تفسير آيهء 50 از سورهء نساء دربارهء توحيد و نفى شريك و اقانيم سه‌گانه و در تفسير آيهء 128 از سورهء آل عمران دربارهء غلوّ ، سخن گفتيم . اينك بار ديگر به موضوع غلوّ به مناسبت آيهء زير برمىگرديم :\r\n يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ .  هركدام از يهود و نصارا دربارهء عيسى سخنى دارند كه در آن از حقّ تجاوز كرده‌اند ؛ چراكه يهود مقام او را سخت پايين آوردند و نصارا او را تا مقام الوهيت بالا بردند . مسلمانان دربارهء مسيح چيزى را گفتند كه قرآن گفته است و سخن مسلمانان ، حدّ وسطى است ميان سخن يهود و سخن نصارا . خطاب در آيات سابق متوجه يهود بود ؛ امّا در اين آيات متوجه نصاراست ؛ به اين دليل كه خدا مىگويد :  « وَ لا تَقُولُوا ثَلاثَةٌ ؛  مگوييد : سه چيزند » ؛ زيرا اين گفته ، غلو در دين و سخنى باطل دربارهء خداست ؛ چون او از داشتن شبيه ، شريك ، حلول ، اتحاد ، فرزند و همسر ، منزه و پاك است .\r\n\r\nقرآن و مبلغان سه‌گانه‌پرستى\r\n إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ .  اين است حقيقت عيسى عليه السّلام و مسلمانان به همين حقيقت قائلند . آنها مىگويند : او همانند ابراهيم ، موسى ، محمّد و ساير انبيا تنها يك پيامبر است . ما قبلا در همين تفسير با مبلغان مسيحيت به بحث پرداختيم ، اكنون در تفسير اين آيه نيز با آنها به بررسى و تحقيق مىپردازيم ؛ زيرا آنان دربارهء مسيحيت داستانى دارند كه به ترتيب زير با آن آشنا خواهيد شد . ما طبق عادت هميشگى به منظور هرچه روشن‌تر ساختن موضوع براى خواننده و با هدف اين‌كه وى بتواند با ما به آسانى و بدون احساس خستگى ، به\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nنتيجهء نهايى برسد ، سخن را با طرح سؤال آغاز مىكنيم .\r\nسؤال : چگونه عيسى همانند ساير پيامبران است حال آن‌كه آنان همگى از پدرانشان زاده شدند ؛ امّا او بر خلاف معمول ، بدون پدر زاده شد ؟\r\nخداوند خود به اين پرسش پاسخ داده و به نحوى دلپذير آن را موجز آورده است :\r\n « وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ » .  معناى اين جمله با مقدارى شرح و تفصيل اين است كه اين سخن نصارا : « عيسى بدون پدر زاده شد » درست است و نيز اين سخن آنان : « تولّد او بر خلاف معمول بود » درست است ؛ لكن خطاى بزرگ در اين سخنشان است : اين خلاف معمول بودن ، دليل بر ربوبيت عيسى است .\r\nسبب خطاى اين سخن آن است كه ميان نداشتن پدر و ربوبيت ملازمه‌اى وجود ندارد ، و گرنه لازم مىآيد كه آدم نيز خدا باشد ، بلكه بنابر گفتهء نصارا آدم سزاوارتر است كه خدا باشد ؛ زيرا او نه پدر داشت و نه مادر ، درحالىكه عيسى از مادرش مريم به دنيا آمد . به علاوه ، خرق عادت ، براى خدا امر مشكلى نيست ؛ زيرا آتش براى ابراهيم عليه السّلام سرد و سلامت شد بنابراين ، ابراهيم بايد خدا باشد ؛ چراكه سردى آتش بر خلاف معمول است .\r\nوانگهى آيا براى كسى كه اين جهان شگفت‌انگيز را با كلمهء  « كُنْ فَيَكُونُ »  آفريد ، آيا بر او دشوار است كه با همين كلمه ، مردى را بدون داشتن پدر بيافريند ؟ آيا آفرينش عيسى عليه السّلام مهم‌تر از آفرينش آسمان‌ها و زمين است ؟  « لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ وَ لكِنَّ أَكْثَرَ النَّاسِ لا يَعْلَمُونَ ؛  « 1 » هرآينه آفريدن آسمان‌ها و زمين ، بزرگ‌تر است از آفريدن مردم و لكن بسيارى از مردم نمىتوانند » . بنابراين ، كلمهء  « كُنْ فَيَكُونُ »  عين همان كلمه‌اى است كه خدا آن را بر بندهء خود ، عيسى به كار برده است :  « وَ كَلِمَتُهُ أَلْقاها إِلى مَرْيَمَ » .  معناى القاى كلمه بر مريم آن است كه خدا توسط فرشتهء خود ، مريم را از وجود اين مولود آگاه كرد : « آن‌گاه كه فرشته گفت : اى مريم ! خدا تو را به كلمهء\r\n\r\n\r\n","description":"","footnote":"\r\n( 1 ) . غافر ( 40 ) آيهء 57 .\r\n","page_name":" 781 ","page_number":781},
  {"content":"\r\n\r\nخود بشارت مىدهد كه نام او مسيح بن مريم است » . « 1 » مراد از « كلمه » در اين‌جا همان كلمهء آن‌جاست [ يعنى همان كلمه‌اى است كه در آيهء قبلى ذكر شد 
  ] .\r\nمراد از « روح » كه خدا در اين آيه و آياتى ديگر ، عيسى عليه السّلام را بدان وصف كرده ، زندگىاى است كه جز خدا منبعى ندارد . او زندگى را به عيسى بخشيد ؛ چنان‌كه آن را به گل آدم داد :   « إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ ؛   « 2 » پروردگارت به فرشتگان گفت : من بشرى را از گل مىآفرينم . چون تمامش كردم و در آن از روح خود دميدم ، همه سجده‌اش كنيد » .\r\nبر اين اساس ، روح در گل آدم ، همان روح در رحم مريم است . هرچه را شما در آن جا بگوييد ، در اين‌جا نيز گفته مىشود و فرق گذاشتن ميان دو مورد ، دليل ندارد .\r\nمبلغان كليساها سعى كرده‌اند در ذهن كسانىكه دربارهء قرآن و اسرار زبانى آگاهى ندارند ، اين شبهه را ايجاد نمايند كه ، سخن خداى تعالى كه مىگويد : « و كلمته و روح منه » دليل بر درستى گفتار ما دربارهء مسيح عليه السّلام است ، نه ردّى بر ما . آنها اين شبهه را زمانى ايجاد كردند كه « كلمة اللّه » و « روح اللّه » را به معناى خدا و صفات او گرفتند ، نه به معناى اثرى از آثار قدرت و عظمت او ؛ چنان‌كه حق هم همين معناست . اگر « كلمة اللّه » و « روح اللّه » در سياق ديگرى مىآمد ، ما تفسير غلط مبلغان مسيحى را بر نيرنگ و فريب حمل نمىكرديم ؛ لكن آنان با سوء نيت ، اين دو كلمه را از ميان دو نهى انتزاع كرده‌اند : يكى نهى از غلوّ دربارهء حضرت مسيح عليه السّلام و ديگرى نهى از سه‌گانه‌پرستى و نسبت دادن فرزند به خدا . آن‌گاه اين دو كلمه را طورى برطبق اغراض و مقاصد خود تفسير نموده‌اند كه گويى در يكى از فرهنگ‌هاى لغت به اين معنا آمده‌اند . اين كار مبلغان مسيحى را جز نيرنگ و ايجاد شبهه ، چيزى ديگرى نمىتوان ناميد .\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 45 .\r\n( 2 ) . ص ( 38 ) آيهء 70 - 72 .\r\n","page_name":" 782 ","page_number":782},
  {"content":"\r\n\r\nاينك ما براى اين‌كه خواننده از آيه غفلت نكند ، بار ديگر آن را تكرار مىكنيم :  « يا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلَّا الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا » .  آيا پس از اين نص و تصريح ، تفسير « كلمة اللّه » و « روح اللّه » به ذات و صفات خدا هيچ توجيهى دارد ؟ ابدا توجيهى ندارد ، حتى اگر اين دو كلمه در قرآن به تنهايى و مستقل بيايند ؛ زيرا قرآن به بيانى روشن مىگويد :  « لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ ؛  « 1 » آنان‌كه گفتند : « اللّه سومين سه خداست » كافر شدند » . آيا پس از اين تكفير آشكار مىتوان گفت : قرآن مؤيد اين سخن نصاراست كه مىگويند : مسيح ، همان خدا ، يا فرزند خدا و يا دارندهء صفتى از صفات خداست ؟ اگر قرآن در برخى از آيات و كلمات خود حجت است ، پس بايد در آيهء  « لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ »  و نيز در آيهء  « يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَ تَكْتُمُونَ الْحَقَّ وَ أَنْتُمْ تَعْلَمُونَ »  « 2 » نيز حجت باشد و اگر قرآن در اين سخن خود حجت نيست ، پس بايد در ديگر سخنان خود نيز حجت نباشد . يا ايمان به همهء قرآن و يا كفر به همهء قرآن ؛ تفكيك ميان سخنان آن ، نيرنگ و فريب است . « 3 »\r\nمبلغان مسيحى و يا بسيارى از آنان ، به سبب تحريف و سخنان باطلى كه گفته‌اند و ما به عنوان نمونه « كلمة اللّه » و « روح اللّه » را يادآور شديم ، به ساحت مقدس حضرت مسيح عليه السّلام و حتى به خودشان اسائهء ادب كردند . فرض كنيم شخصى معمولى فريب آنها را بخورد آيا اين امر به نفع مسيح و مسيحيت است ؟ و اگر روزى حقيقت بر او\r\n\r\n\r\n","description":"","footnote":"\r\n( 1 ) . مائده ( 5 ) آيهء 73 .\r\n( 2 ) . آل عمران ( 3 ) آيهء 71 .\r\n( 3 ) . از همهء آنچه خواندم شگفت‌آورتر ، اين سخن برخى از مبلغان مسيحى و خاورشناسان است كه ، محمّد صلّى اللّه عليه و آله تعاليم خود را از انجيل و رهبران مسيحيت گرفته است ! ما از اين گروه مىپرسيم : آيا محمّد صلّى اللّه عليه و آله دو آيهء فوق و ديگر آيات و احاديثى كه نصارا را تكفير كرد و عقيدهء آنان و تحريفى را كه نسبت به دين مسيح عليه السّلام انجام داده‌اند وصف كرده است ، از انجيل و رهبران كليساى عصر خود گرفته است ؟ در اين‌صورت آنان به كفر خود اعتراف كرده‌اند .\r\n","page_name":" 783 ","page_number":783},
  {"content":"\r\n\r\nآشكار شود ، نتيجه چه خواهد بود ؟ چنان‌كه آشكار شده ، كه آنان به نفع جهت معينى كار مىكنند و ديگر نمىتوانند اين موضوع را تحت پوشش تبشير و دعوت به نماز و تكبير پنهان نمايند .\r\n لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ ؛  چراكه براى آنان راهى به سوى پاداش خدا و رهايى از عذاب او نيست ، مگر اخلاص در بندگى او .\r\n وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً .  در قيامت عذاب دردناكى در انتظارشان خواهد بود . از نظر ما آيهء\r\n « فَأَمَّا الَّذِينَ آمَنُوا وَ عَمِلُوا الصَّالِحاتِ »  تفسيرى ندارد ؛ زيرا روشن‌تر از آن است كه تفسير شود ، حتى اين سخن من : در قيامت عذاب دردناكى در انتظارشان خواهد بود ، از باب خالى نبودن عريضه بود ؛ چنان‌كه خوانندهء عزيز خود ملاحظه كرده است . البته ، تنها من اين كار را نكردم ، بلكه مفسران ديگر نيز چنين كرده‌اند . استاد مفسران طبرى گفته است :  « لَنْ يَسْتَنْكِفَ ؛  يعنى لن يأنف . . . و من يستنكف ؛ يعنى من يتعاظم » . فيلسوف مفسران ، رازى گفته است :\r\n « لَنْ يَسْتَنْكِفَ » ،  زجاج گفته است : « أى لن يأنف . . . و من يستنكف ، المعنى : من استنكف » تا آخر آيهء 173 . از اين قبيل زياد است . اين تفسيرها درواقع مصداق اين سخن شاعر است كه « و فسّر الماء بعد الجهد بالماء ؛ آب را پس از مدت‌ها تلاش ، به خود آب تفسير كردند » .\r\nاين مفسران بدان جهت ، عمل فوق را انجام داده‌اند كه به گمان آنها ، مفسر قرآن بايد هرچه را كه در قرآن آمده ، تفسير كند ، هرچند معناى آن چيز روشن باشد . آنان از سخن خود در تفسير آيهء  « مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ »  غافل شدند كه محكمات ، يعنى واضحات ؛ امّا واضحاتى كه توضيح آنها از مشكل‌ترين مشكلات است .\r\n\r\n","description":"","footnote":"","page_name":" 784 ","page_number":784},
  {"content":"\r\n\r\n\r\nبر شما حجتى آمد\r\n\r\n[ سوره النساء ( 4 ) : آيات 174 تا 175 
  ]\r\nيا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً ( 174 ) فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ وَ يَهْدِيهِمْ إِلَيْهِ صِراطاً مُسْتَقِيماً ( 175 )\r\nاى مردم ! از جانب پروردگارتان بر شما حجتى آمد و براى شما نورى آشكار نازل كرده‌ايم . ( 174 )\r\nامّا آنان را كه به خدا ايمان آورده‌اند و به او توسل جسته‌اند به آستان فضل و رحمت خويش درآورد و به راهى راست هدايت كند . ( 175 )\r\n\r\nواژگان\r\nبرهان : حجت .\r\nمراد از نور در اين‌جا قرآن است .\r\nاعتصام به اللّه : يعنى به خاطر او كار بد را انجام ندهند .\r\nمراد از صراط مستقيم دين استوار است .\r\n\r\nاعراب\r\n « صِراطاً »  مفعول دوم است براى  « يَهْدِيهِمْ » ؛  چراكه به معناى « يعرفهم » است .  « إِلَيْهِ » \r\n\r\n","description":"","footnote":"","page_name":" 785 ","page_number":785},
  {"content":"\r\n\r\nمتعلق است به  « مُسْتَقِيماً » ،  نه به  « يَهْدِيهِمْ »  و يا اين‌كه متعلق به محذوف و حال از « الصراط » مىباشد و معناى آن اين است : « يهديهم اللّه صراطا مؤديا إليه تعالى » .\r\n\r\nتفسير\r\n يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً .  در آيات پيشين دلايلى عليه يهود و نصارا بيان شد . خداوند پس از آن‌كه حجت را بر همگان تمام مىكند ، مردم را به ايمان آوردن به محمّد صلّى اللّه عليه و آله و قرآن كريم فرامىخواند . مفسران بر اين موضوع وحدت‌نظر دارند كه مراد از برهان ، محمّد صلّى اللّه عليه و آله و مراد از نور مبين ، قرآن است .\r\nو هركدام از سنت محمّد صلّى اللّه عليه و آله و كتاب خدا ، دليلى قاطع است براى اثبات حق و ابطال باطل ، و نيز نور آشكارى است كه رهنمون مىشود به آنچه استوار است ؛ زيرا اين دو ، تنها آنچه را از سوى خدا وحى شده بيان مىكنند .  « قُلْ ما كُنْتُ بِدْعاً مِنَ الرُّسُلِ وَ ما أَدْرِي ما يُفْعَلُ بِي وَ لا بِكُمْ إِنْ أَتَّبِعُ إِلَّا ما يُوحى إِلَيَّ وَ ما أَنَا إِلَّا نَذِيرٌ مُبِينٌ ؛  « 1 » بگو : من نوآمده‌اى از پيامبران نيستم و نمىدانم كه بر من ، يا بر شما چه خواهد رفت . من از چيزى ، جز آنچه به من وحى مىشود ، پيروى نمىكنم و من جز بيم‌دهندهء آشكار نيستم » .  « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ ؛  « 2 » بگو : اگر شما خدا را دوست مىداريد ، از من پيروى كنيد تا خدا شما را دوست بدارد » .\r\nامّا دليل بر اين‌كه سنت پيامبر صلّى اللّه عليه و آله و قرآن كريم ، وحى خدا و برهان و نور مىباشند ، به چند كلمه‌اى كه در تفسير يكى از آيات گفته مىشود ، خلاصه نمىشود . دانشمندان دراين‌باره صدها كتاب نوشته‌اند . مقدارى از مطالب آنها را در لابه‌لاى اين تفسير يادآورى كرديم و مقدارى را هم به مناسبت‌هاى ديگر يادآورى خواهيم كرد و بر جويندهء حق است كه تحقيق و تفحص كند . البته ، ما يك چيز را از اين جويندهء حق\r\n\r\n\r\n","description":"","footnote":"\r\n( 1 ) . احقاف ( 46 ) آيهء 9 .\r\n( 2 ) . آل عمران ( 3 ) آيهء 31 .\r\n","page_name":" 786 ","page_number":786},
  {"content":"\r\n\r\nتقاضا داريم كه نبايد از آن غفلت كند و آن اين‌كه تعاليم قرآن را با تعاليم كتاب‌هاى اديان ديگر مقايسه كند و نيز تاريخ قرآن را با تاريخ كتاب‌هاى ديگر و مراحلى كه در طى قرن‌ها و نسل‌ها پشت سر گذاشته‌اند ، بسنجد . همچنين و به‌ويژه دربارهء تعداد انجيل‌ها و انتشار آن و اين‌كه در قرن اول و قرن دوم ميلادى چندتا بوده‌اند ، تحقيق كند . و نيز جستجو كند كه چرا مجمع مسكونى در شهر « نيكايا » در سال 325 ميلادى تشكيل شد و 2040 اسقف به عنوان نمايندگان كليساهاى جهان مسيحيت در آن شركت كردند و در اين مجمع چه كارى انجام شد ؟ و آيا تمام اسقف‌ها وحدت‌نظر داشتند كه عيسى خداست و يا اين‌كه عده‌اى از آنان معتقد بودند كه او بشرى است آفريده شده و دسته‌اى گفتند : او خداست ؟ و نيز آيا اين مجمع دربارهء عنصر سوم ، يعنى روح القدس به بحث پرداخت و خدايى او را تصويب كرد ، يا اين‌كه خدايى اين عنصر را مجمعى به تصويب رسانيد كه در « قسطنطنيه » در سال 381 ميلادى تشكيل شد و پيش از اين تاريخ كسى اين عنصر را نمىشناخت ؟\r\nما از جستجوگر حق مىخواهيم كه دربارهء مطالب فوق به تحقيق و كاوش بپردازد و به هر نتيجه‌اى كه پس از تحقيق رسيد ما با او همراه خواهيم بود .\r\n فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ وَ يَهْدِيهِمْ إِلَيْهِ صِراطاً مُسْتَقِيماً .  ضماير سه‌گانهء  « بِهِ » ،   « مِنْهُ »  و  « إِلَيْهِ »  به اللّه برمىگردند . برخى از مفسران ميان « رحمت » و « فضل » فرق گذاشته‌اند ؛ بدين ترتيب كه رحمت در دنيا و فضل در آخرت است . ديگرى به نقل از ابن عباس گفته است : رحمت ، عبارت از بهشت و فضل چيزى است كه نه چشمى آن را ديده و نه گوشى شنيده است . اشكالى كه بر اين گوينده وارد مىباشد آن است كه وى به جاى اين‌كه ميان رحمت و فضل فرق بگذارد ، آنها را جمع كرده است ؛ زيرا اين وصف ، عينا همان وصف بهشت است .\r\nلكن ما هيچ‌گونه فرقى ميان رحمت و فضل نمىبينيم . [ اگر بگوييد : چرا بر يكديگر عطف شده است ؟ مىگوييم : 
  ] در صحت عطف اختلاف لفظى كافى است . در زبان\r\n\r\n","description":"","footnote":"","page_name":" 787 ","page_number":787},
  {"content":"\r\n\r\nعربى ، عطف برخى از الفاظ مترادف بر يكديگر ، هم زياد است و هم نيكو و از آن به نام عطف تفسيرى ياد مىشود .\r\nمعناى آيه به‌طور كلى اين است : كسى كه به خدا ايمان آورد و تنها به او تكيه كند ، در دنيا و آخرت از فضل و رحمت او برخوردار خواهد بود . در دنيا خداوند به او توفيق مىدهد كه راه هدايت و راهى را كه به سوى حق مىانجامد ، در پيش گيرد و ابدا از آن منحرف نشود . اما در آخرت ، وى در آسايش و روزى و بهشت پرنعمت خواهد بود . كوتاه‌ترين تفسير براى اين آيه سخن امير مؤمنان على عليه السّلام است : « پروردگارى مهربان و دينى استوار » . هر انسانى با آنچه برمىگزيند خواهد بود .\r\n\r\n","description":"","footnote":"","page_name":" 788 ","page_number":788},
  {"content":"\r\n\r\n\r\nخدا دربارهء كلاله برايتان فتوا مىدهد\r\n\r\n[ سوره النساء ( 4 ) : آيه 176 
  ]\r\nيَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَ إِنْ كانُوا إِخْوَةً رِجالاً وَ نِساءً فَلِلذَّكَرِ مِثْلُ حَظِّ الْأُنْثَيَيْنِ يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَلِيمٌ ( 176 )\r\nاز تو فتوا مىخواهند ، بگوى كه خدا دربارهء كلاله برايتان فتوا مىدهد : هرگاه مردى كه فرزندى نداشته باشد بميرد و او را خواهرى باشد ، به آن خواهر نصف ميراث او مىرسد .\r\nاگر خواهر را نيز فرزندى نباشد ، برادر از او ارث مىبرد . اگر آن خواهران دو تن بودند ، دو ثلث دارايى را به ارث مىبرند . و اگر چند برادر و خواهر بودند ، هر مرد برابر دو زن مىبرد .\r\nخدا براى شما بيان مىكند تا گمراه نشويد و او از هرچيزى آگاه است . ( 176 )\r\n\r\nاعراب\r\n « فِي الْكَلالَةِ »  متعلق به  « يُفْتِيكُمْ »  است ، نه به  « يَسْتَفْتُونَكَ » ؛  چنان‌كه برخى گفته‌اند .\r\n « امْرُؤٌ »  فاعل است براى فعل محذوف و در تقدير « ان هلك امرؤ هلك » مىباشد . اين محذوف ذكرش جايز نيست ؛ زيرا فعل موجود جانشين آن است . جملهء  « لَيْسَ لَهُ وَلَدٌ »  حال از ضمير  « هَلَكَ »  است .  « وَ لَهُ أُخْتٌ »  نيز جملهء حاليه است .  « وَ هُوَ يَرِثُها » ، \r\n\r\n","description":"","footnote":"","page_name":" 789 ","page_number":789},
  {"content":"\r\n\r\nجمله‌اى مستأنفه است و محلى از اعراب ندارد . مفسران و نحويان در مورد اعراب  « فَإِنْ كانَتَا اثْنَتَيْنِ »  و اعراب  « وَ إِنْ كانُوا إِخْوَةً »  اختلاف دارند . سبب اختلاف آن است كه الف «  كانتا  » ضميرى است كه به « أختان » برمىگردد و واو  « كانُوا »  به  « إِخْوَةً » ؛  چنان‌كه از سياق فهميده مىشود . بنابراين ، معنايش اين مىشود : « فإن كانت الأختين أختين و يا الإثنتين اثنتين و إن كانت الإخوة إخوة . . . » . ترديدى نيست كه قرآن از چنين سخنى منزّه است .\r\nبراى درستى اين عبارت ، وجوه زيادى را ذكر نموده‌اند . بهترين آنها ، به گمان من ، چيزى است كه صاحب البحر المحيط گفته است : مرجع ضمير  « كانَتَا » ،  « وارثتان » است نه « اختان » و سياق كلام دلالت بر اين مطلب مىكند . صفت  « اثْنَتَيْنِ »  حذف شده و صفت و موصوف خبر  « كانَتَا »  مىباشد و تقدير آن چنين است : « فإن كانت الوارثتان اثنتين من الاخوات » ؛ يعنى دو خواهر باشند . اين ، سخن درستى است ؛ زيرا « وارثتان » اعم از دو خواهرند ؛ به عنوان نمونه : گاهى دو دختر ، گاهى دو جدّه ، گاهى دو عمه و گاهى دو خاله‌اند . همچنين ضمير  « كانُوا »  به « ورثه » برمىگردد . و معناى آن اين است :\r\nاگر ورثه برادران ميت باشند .\r\n « رِجالًا وَ نِساءً »  بدل از  « إِخْوَةً »  مىباشند و اين نوع بدل را بدل مفصّل از مجمل مىنامند .  « أَنْ تَضِلُّوا »  بنابر حذف مضاف ، مفعول لاجله و تقدير آن « يبيّن اللّه لكم مخافة ضلالكم » است .\r\n\r\nتفسير\r\n يَسْتَفْتُونَكَ  - يا محمّد -  قُلِ اللَّهُ يُفْتِيكُمْ فِي الْكَلالَةِ .  « كلالة » در لغت به معناى احاطه كردن است و مقصود از آن در ميراث ، خويشاوند پدرى انسان است ، به استثناى پدر و مادر و اولاد ، مثل برادران و عموها ؛ چراكه پدر و مادر همانند دو ستونند . گاه مرده‌اى را كه از خود ارث بر جاى گذاشته ، كلاله مىنامند ؛ زيرا ارث خود\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nرا براى پدر و مادر و فرزندانش بر جاى گذارده است . و گاهى وارث ميت را كه زنده است ، كلاله مىنامند ؛ به اين اعتبار كه از غير صنف پدران و فرزندان ارث مىبرد و در هردو صورت نتيجه يكى است . لفظ كلاله در دو آيهء قرآن كريم آمده است و هردو آيه در سورهء نساء قرار دارند : يكى در ابتداى سوره است و مراد از كلاله در آن آيه ، برادران مادرى ميت مىباشند . ديگرى در همين آيه‌اى كه ما درصدد تفسير آن هستيم . مراد از كلاله در اين آيه ، برادران و خواهران تنى ميت و يا برادران و خواهران او ، كه تنها از پدر او هستند ، مىباشد .\r\n إِنِ امْرُؤٌ هَلَكَ لَيْسَ لَهُ وَلَدٌ .  مقصود از ولد ، عام است ؛ يعنى خواه پسر باشد ، خواه دختر ؛ چراكه واژهء ولد بر هر مولودى اطلاق مىشود . خداوند فرموده است :  « مَا اتَّخَذَ اللَّهُ مِنْ وَلَدٍ » .  « 1 » همچنين مراد از ولد در اين‌جا ، فرزندى است كه پدر و يا مادر نداشته باشد ؛ زيرا لفظ كلاله اشاره به همين معنا دارد . به علاوه رواياتى نيز در اين زمينه موجود است .  وَ لَهُ أُخْتٌ فَلَها نِصْفُ ما تَرَكَ .  مراد از اخت در اين‌جا خواهرى است كه از پدر و مادر باشد و اگر نبود ، خواهرى كه تنها از پدر است جانشين او مىشود . اما خواهرى كه تنها از مادر باشد ، حكم او در اول سوره ، آيهء 11 بيان شد . هرگاه به همراه خواهر تنى و يا خواهرى كه تنها از پدر است فرزند و يا يكى از والدين نباشد ، نصف را به فرض و نصف ديگر را به ردّ مىبرد و از ديدگاه شيعه ، تمام آنچه از ميت برجاى مانده ، از آن اوست ، خواه ميت خويشاوندان پدرى ديگرى داشته باشد و يا نداشته باشد . اما اهل سنت نصف ديگر را به خويشاوندان پدرى ميت مىدهند و اگر خويشاوند پدرى نداشته باشد ، در آن صورت تمام تركه از آن خواهر خواهد بود .\r\nبنابراين ، اختلاف ميان شيعه و سنى تنها در صورت وجود خويشاوند پدرى است .\r\n وَ هُوَ يَرِثُها إِنْ لَمْ يَكُنْ لَها وَلَدٌ .  اگر خواهر را فرزندى نباشد خواه پسر ، خواه دختر و نيز يكى از والدين نباشد ، برادر وارث او خواهد بود و به اجماع مذاهب ، تمام\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 71 .\r\n","page_name":" 791 ","page_number":791},
  {"content":"\r\n\r\nتركه از آن او مىباشد .  فَإِنْ كانَتَا اثْنَتَيْنِ ؛  يعنى اگر دو وارث ، دو خواهر باشند ، از پدر و مادر و يا تنها از پدر ، چنان‌كه پيش‌تر در بخش واژگان گفتيم . و از آن‌جا كه بنابر اجماع مذاهب حكم چند دختر ، همانند دو دختر است ، بنابراين معناى جملهء فوق اين است : اگر وارث دو خواهر و يا بيشتر باشد  فَلَهُمَا الثُّلُثانِ مِمَّا تَرَكَ ؛  به آن دو خواهر ، دو سوم دارايى خواهد رسيد ، و تفاوت نمىكند كه ميت برادر باشد و يا خواهر .\r\n وَ إِنْ كانُوا إِخْوَةً رِجالًا وَ نِساءً فَلِلذَّكَرِ مِثْلُ حَظِّ الْأُنْثَيَيْنِ .  پس از آن‌كه خداوند نصيب يك خواهر و نيز نصيب دو خواهر و بيشتر را كه برادر به همراه آنها نباشد ، بيان كرد ، اكنون حكم خواهران و برادران را كه با يكديگر باشند بيان مىكند ؛ بدين ترتيب كه هر مرد برابر دو زن ارث مىبرد . ما قبلا به‌طور مفصّل دربارهء ارث دختران و خواهران ، در هنگام تفسير آيهء 11 از همين سوره سخن گفتيم و نظريات سنى و شيعه و دلايل آنها و قضاوت دربارهء آنها و همچنين قول حق را با ذكر ارقام بيان كرديم .\r\nبا پايان يافتن تفسير سورهء نساء ، جلد دوم نيز به پايان مىرسد . خدا را سپاس مىگويم كه مرا به انجام دادن اين كار توفيق داد و از او مسئلت دارم كه به حق پيامبر صلّى اللّه عليه و آله و آل او - كه بهترين تحيت‌ها و درودها بر آنان باد - براى تكميل بقيّهء مجلّدات ، به من توفيق عنايت كند . « 1 »\r\n\r\n\r\n","description":"","footnote":"\r\n( 1 ) . مترجم نيز خدا را سپاس مىگويد كه به او توفيق داد كه ترجمهء اين اثر ارزشمند را به پايان برساند و نيز عاجزانه از خداى توانا تقاضا دارد كه به او توفيق دهد تا ترجمهء جلدهاى ديگر را به اتمام برساند .\r\n","page_name":" 792 ","page_number":792},
  {"content":"\r\n\r\nملخص\r\nالقرآن الكريم هو ميثاق سماوي خالد يلتي الحاجات العلمية ، والمعنوية ، الثقافية ، و الأخلاقية للإنسان في كافة العصور ، ولكافة الأجيال . الاستثمار من المعارف السامية للقرآن يتم عن طريق التعرف بأسلوب الفهم والدقة والذي يصطلح عليه التفسير . العلامة المجدد الشيعي المرحوم الشيخ محمد جواد المغنية كان واعيا لعصره و حاجاته ، وكان ذانزعة استهدائية وتساولية بالنسبة إلى القرآن الكريم . فلذا كان تفسيره - علاوة على ما في التفاسير القديمة من : شرح المصطلحات . والتراكيب . . . - في صدد الاستفادة من رسالات القرآن الكريم لحل المشاكل الاجتماعية ، والسياسية للمسلمين ، بالأخص الجيل الشباب . فكان يرى أن القرآن هو كتاب الدين والهداية و الإصلاح والقانون ، ويعتقد أيضا أن الهدف الأول للقرآن هو عيش الإنسان في السلم و الا من حتى يستطيع في صوته من السير في طريق الكرامة والسعادة فنظرا إلى أهمية وقيمة هذا التفسير قام مكتب الإعلام الإسلامي ( فرع خراسان ) بترجمته و تقديمه إلى سالكي طريق القرآن .\r\nمؤسسة بوستان كتاب\r\nمؤسسة بوستان كتاب\r\nمركز الطباعة والنشر التابع لمكتب الإعلام الإسلامي\r\nالناشر الافضل على المستوى الوطني\r\nعنوان المكتب المركزي : ايران ، قم ، اول شارع شهداء ، ركن الزقاق 17 ، ص ب : 917\r\nالهاتف : 7742155 98251 + ، الفاكس : 7742154 98251 + ، التوزيع : 7743426 98251 +\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nتفسير الكاشف\r\nالمجلد الثاني\r\nالعلامة محمد جواد المغنية\r\nالمترجم : موسى دانش\r\nإعداد : مكتب الإعلام الإسلامي فرع خراسان الرضوي\r\nمؤسسة بوستان كتاب\r\n1428 / 1386\r\n\r\n","description":"","footnote":"","page_name":" 794 ","page_number":794},
  {"content":"\r\n . \r\n","description":"","footnote":"","page_name":" 795 ","page_number":795},
  {"content":"\r\n . \r\n\r\n","description":"","footnote":"","page_name":" 796 ","page_number":796}
  ]