[
  {"content":"\r\n\r\nكتاب فيه مافيه\r\nاز گفتار\r\nمولانا جلال الدين محمد مشهور به مولوى\r\nبا تصحيحات و حواشى\r\nبديع الزمان فروزانفر\r\nمؤسسهء انتشارات نگاه\r\nتهران - 1386\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمولوى ، جلال الدين محمد بن محمد ، 604 - 672 ق .\r\nفيه مافيه .\r\nكتاب فيه مافيه از گفتار مولانا جلال الدين محمد مشهور به مولوى /\r\nبه تصحيح و حواشى بديع الزمان فروزانفر .\r\nتهران : مؤسسهء انتشارات نگاه ، 1386 ، 392 ص .\r\nISBN : 964 - 351 - 342 - 4\r\nفهرست نويسى بر اساس اطلاعات فيپا .\r\nكتابنامه به صورت زيرنويس .\r\n1 . عرفان - متون قديمى تا قرن 14 . 2 . نثر فارسى - قرن 7 ق . الف . فروزانفر ، محمد حسن ، 1278 - 1341 ، مصحح .\r\n9 ف 8 م / 285 BP\r\n825 / 297 1386\r\nكتابخانه ملى ايران 25080 - 86 م\r\nكتاب فيه مافيه\r\nاز گفتار مولانا جلال الدين محمد مشهور به مولوى\r\nبا تصحيحات و حواشى بديع الزمان فروزانفر\r\nچاپ دوم : 1386\r\nليتوگرافى : پرنگ\r\nچاپ : فرنو\r\nشمارگان : 3000\r\nشابك : 4 - 342 - 351 - 964\r\nحق چاپ محفوظ است .\r\nمؤسسهء انتشارات نگاه\r\nدفتر مركزى : انقلاب ، خ . شهداى ژاندارمرى ، بين خ . فخر رازى و خ . دانشگاه ، پ 139\r\nتلفن : 66975711 ، تلفكس : 66975707\r\nفروشگاه : خيابان 12 فروردين ، شماره 21 ، طبقه همكف ، تلفن : 66480379\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست مطالب\r\nمقدمهء مصحح 3\r\nفيه ما فيه 15\r\nحواشى و تعليقات به قلم بديع الزمان فروزانفر 265\r\nفهرست احاديث 369\r\nفهرست كلمات عربى بزرگان و امثال 373\r\nفهرست اشعار عربى 375\r\nفهرست اشعار فارسى 377\r\nفهرست نام‌هاى اشخاص 380\r\nفهرست نام‌هاى اقوام و اماكن 387\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ مقدمه 
  ]\r\nبسم الله الرحمن الرحيم بعد الحمد و الصّلاة ؛ چون ايزد تعالى جدّه نگارنده را از كمال عنايت خويش توفيق مطالعه در آثار جاودانى و كلمات آسمانى خداوندگار راستين و جان جهان معرفت مولانا جلال الدين محمد مشهور به مولوى كرامت فرمود و اين موهبت عظيم به ارزانى داشت در مدّت بيست و دو سال كه با اين سعادت قرين و با اين توفيق هم‌آغوش بود همواره در تدبر ابيات مثنوى معنوى دچار مشكل مىگرديد و براى حلّ آن دست در دامان شارحان رموز و مفسّران دقائق آن نامهء الهى مىزد و به مدد هدايت و راهنمايى آنان بعضى از آن عقده‌ها گشايش مىپذيرفت و بسيارى نيز همچنان در پرده ابهام و غموض نهفته مىماند . درين ميانه بر دل گذشت كه به حكم معنى قرآن ز قرآن پرس و بس ، شرح اسرار مثنوى را هم از مثنوى و ساير آثار مولانا بجويد و درمان از آنجا طلبد كه درد از آنجا خاسته و پيدا شده است . پس مثنوى را با ساير آثار مولانا از قبيل كلّيّات اشعار معروف به ديوان شمس و فيه ما فيه و مجالس سبعه و مكتوبات تطبيق كرد و به حلّ مشكلات عديده از اين طريق نائل گرديد . ليكن در اين اثنا مشكل ديگر فراپيش آمد و آن ترديد در صحّت نسخ چاپى فيه ما فيه و كلّيّات بود كه در نتيجهء فحص و تحقيق معلوم گرديد و لازم آمد كه ابتدا آن‌ها را از روى نسخ خطّى تصحيح كند به حدّى كه اطمينان به صحّت آن حاصل آيد و از آن پس به مطابقت مطالب آن‌ها با مثنوى بپردازد . بدين جهت درصدد برآمد كه نسخ خطّى فيه ما فيه را جمع كند و به تصحيح و مقابلهء آنها مشغول گردد و بدين انديشه درصدد جمع‌آورى نسخ خطّى برآمد و هم در آغاز كار اطّلاع يافت كه نسخه‌اى بالنّسبه معتبر از اين كتاب در كتابخانه ملّى موجود است ، متصدّيان امور آن كتابخانه به اسرع وقت آن نسخه را در اختيار نگارنده گذاردند و دوست فاضل آقاى دكتر محمد معين كه خدايش به مواهب توفيق مخصوص داراد\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nقبول كرد كه مقدارى از وقت خود را به مساعدت در مقابلهء كتاب با نسخهء طبع طهران مصروف نمايد . پس با كمال مراقبت به مقابلهء نسختين مشغول و در نتيجه روشن گرديد كه نسّاخ به سليقهء خود تصرّفات ناروا از تبديل و تحريف و اضافهء عبارات و كلمات و اشعار در متن اصلى روا داشته و آن را به صورتى غير مناسب درآورده و بنياد كلام را از پايه درگردانيده‌اند و تهيّهء نسخ قديم هرچه درباىتر و ضرورتر است .\r\nدر اوايل سال 1326 كه مقابلهء كتاب با نسخهء كتابخانهء ملّى به پايان رسيده بود نسخهء ديگر از فيه ما فيه به تملّك نگارنده درآمد كه در سال 888 كتابت شده و ظاهرا قديم‌تر از نسخهء كتابخانه ملّى است و پس از اندك مقايسه روشن گرديد كه اين دو نسخه يعنى نسخهء كتابخانهء ملّى و نسخهء ملكى نگارنده تفاوت كلّى با يكديگر دارند و نسخهء كتابخانهء ملّى هرچند ممكن است كه به حسب تاريخ مؤخّر باشد ولى از جهت صحت ، تقدّم و رجحان دارد و اضافات و تصرّفات نسّاخ در آن كمتر راه يافته است .\r\nبنابراين مقدّمات نگارنده بر آن شد كه تا ممكنست از پاى ننشيند و دست از دامن طلب ندارد تا نسخه‌يى كه اعتماد را شايد و به زمان مولانا نزديك‌تر باشد در حيازت خويش آورد . پس به وسيلهء دوست عزيز و گرامى خود آقاى تقى تفضلى كه در آن هنگام معاون كتابخانه مجلس شوراى ملّى بود به تفحّص پرداخت و آگاهى يافت كه سه نسخهء معتبر و نزديك به زمان مؤلّف در كتابخانه‌هاى استانبول موجود است و چون دانشگاه طهران مصمّم شده بود كه اين كتاب را پس از مقابله و تصحيح جزو سلسلهء انتشارات خود به طبع رساند نگارنده دبيرخانهء دانشگاه را از وجود آن نسخ مطّلع گردانيد و دوست عزيز فاضل آقاى دكتر خانلرى جهد بليغ و سعى مؤكّد نمود تا از آن نسخ عكس‌بردارى كردند و نسخه‌هاى عكسى را در اختيار اين ضعيف گذاردند و وسيلهء كار از همه جهت فراهم گرديد و بيش جاى تأمّل و درنگ نماند و نگارنده به ترتيبى كه گفته خواهد شد به مقابله و تصحيح كتاب پرداخت و متن حاضر را آمادهء چاپ نمود . امّا نسخى كه هنگام مقابله و تصحيح كتاب نزد نگارنده حاضر بود عبارت است از :\r\n1 - نسخهء عكس‌بردارى شده از روى نسخه خطّى كه محفوظ است در كتابخانه فاتح استانبول به شمارهء 2760 و قطع 7 / 12 * 2 / 17 به خط نسخ روشن و مشتمل بر 205\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nورق كه 401 صفحه باشد ، هر صفحه 15 سطر و متن كتاب فيه ما فيه در ورق 193 به پايان مىرسد و از اينجا تا به آخر فصولى از كتاب معارف بهاء الدّين ولد نوشته شده و اين نسخه اقدم نسخى است كه نگارنده در دست داشته و تاريخ كتابت آن غرّهء ذىالحجّهء 716 است كه چهل و چهار سال و پنج ماه و بيست و پنج روز باشد بعد از وفات مولانا كه واقع بوده است در پنجم جمادى الاخرى سال 672 و عين عبارت ناسخ در آخر كتاب اين است :\r\n« و كتبه العبد الضّعيف المحتاج الى رحمة اللّه تعالى حسن بن الشّريف القاسم بن محمّد بن الحسن السمرقندى الحنفى الهمامى المولوى به تاريخ فى غرّة ذىالحجّه سنهء 716 » .\r\nو در ورق اوّل و دوّم به خطّى كاملا شبيه به خط متن نسب مولانا از جانب پدر و مادر نوشته شده ولى مطالب آن مقرون به صحّت نيست و هم در ورق دوّم در صفحه‌يى كه پشت جلد كتاب محسوب مىشود اين عبارات نوشته شده است :\r\n« هذا كتاب فيه ما فيه از گفتار مولانا سلطان العارفين نور اعين المحبّين محبوب قلوب المتّقين . . . « 1 » الاولياء فى العالمين . . . الحقّ و الملّة و الدّين وارث الانبياء و المرسلين افاض اللّه انواره على كافة الانام الى يوم القيام آمين يا ربّ العالمين » .\r\nو در كنارهء همين صفحه به خطّ تازه‌ترى نوشته‌اند :\r\n« كتاب النّصائح لجلال الدّين به خط عرب 15 » .\r\nاين نسخه مطابق آنچه در حاشيهء ورق 170 به خطّ متن مكتوب است كه « قوبلت بالاصل » با نسخهء اصلى كه ظاهرا به خطّ يكى از كتّاب معاصر و حاضر در مجلس مولانا بوده مقابله شده و با وجود اين خالى از بعضى اغلاط در كتابت آيات قرآن و املاء كلمات نيست و فصول عربى فيه ما فيه را هم ندارد و ناگهان بدون آنكه مطلب ختام يابد قطع شده و رقم كاتب و تاريخ كتابت قيد گرديده چنان‌كه در صفحهء 195 از طبع حاضر بدان اشاره رفته است و اين نسخه را با نقصى كه دارد به علّت قدمت و احتمال مقابله با نسخهء اصلى اساس طبع قرار داده و آن را همه جا به نام ( اصل ) ياد كرده‌ايم و\r\n\r\n\r\n","description":"","footnote":"\r\n( 1 ) . مواضعى كه نقطه‌گذارى شده در اصل محو شده است .\r\n","page_name":" 7 ","page_number":7},
  {"content":"\r\n\r\nاينك پاره‌اى از مهمّات خصائص رسم‌الخطّى آن را بر مىنگاريم :\r\nالف - درين نسخه همه جا در كتابت ميان دال مهمله و ذال معجمه فرق گذاشته و در همهء مواضع ذال را با نقطه نوشته است .\r\nب - كه و چه موصوله همواره ( كه و جه ) با هاء غير ملفوظ و در موقع اتّصال بدون ها نوشته مىشود مانند : بلك ، اينك ، آنچ ، هرچ ، و اين ترتيب در چاپ حاضر رعايت شده است .\r\nج - در نوشتن پ فارسى گاه با با فرقى نمىگذارد و هر دو را با يك نقطه مىنويسد و گاهى در زير پ فارسى سه نقطه مىگذارد .\r\nد - ميان ج و چ فرق نمىگذارد و هر دو را با يك نقطه مىنويسد و همچنين ك و گ كه به يك صورت كتابت شده است .\r\nه - بعضى دال‌ها را به صورت تا مىنويسد مانند : نمىديديت و نوميديت به جاى نمىديديد و نوميديد .\r\nو - كلماتى مانند بينايى و دانايى بدين صورت مكتوب است : بيناى و داناى يعنى دو يا را به شكل يك يا نوشته و زير يا دو نقطه مىگذارد و در غير اين مورد يا را بدون نقطه مىنويسد .\r\nز - مى ( ادات استمرار ) غالبا منفصل نوشته مىشود و گاهى نيز متّصل .\r\nدر طبع حاضر قسمت ب و ه و ز رعايت شده ولى قسمت الف و ج و د و و مرعى نگرديده و مطابق معمول در املاء فارسى كنونى كتابت شده است .\r\n2 - نسخهء عكس‌بردارى شده از روى نسخهء محفوظ در كتابخانهء فاتح استانبول به شماره 5408 و قطع 6 / 14 * 21 به خطّ نسخ روشن و بسيار خوب مشتمل بر 85 ورق كه 170 صفحه باشد هر صفحه 23 سطر . تاريخ كتابت اين نسخه روز جمعهء چهارم رمضان سال 751 است يعنى قريب هفتاد و نه سال و سه ماه بعد از وفات مولانا و عبارت ناسخ در آخر كتاب اين است : « اتفق الفراغ من تحرير هذه الاسرار الجلاليّة فى التّربة المقدّسة يوم الجمعة رابع شهر رمضان المبارك لعام احدى و خمسين و سبعمائة و انا الفقير الى اللّه الغنى بهاء الدّين المولوى العادلى السرائى احسن اللّه عواقبه آمين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nيا ربّ العالمين » . و اصل كتاب از ورق 2 شروع و به ورق 82 ختم مىشود و بقيّهء اوراق مشتمل است بر بعضى از غزليّات مولانا و فوائد متفرّقه به زبان عربى و در حواشى اوراق به خطّ اصل رباعيات مولانا از حرف الف تا حرف ها نوشته شده در هر ورق هشت رباعى كه مجموع آن بالغ است بر 648 رباعى و با قدمتى كه اين نسخه دارد مىتوان در طبع و تصحيح رباعيات مولانا كه مخلوط با رباعيات ديگران در استانبول و ايران به طبع رسيده آن را مأخذ و مورد استفاده قرار داد .\r\nدر پشت ورق اوّل اين عبارت را نوشته‌اند : « وقف مرحوم چلبىزاده مولانا » « درويش محمّد - كتاب مجموع يتعلّق به نصائح و مواعظ و امور مختلفه فى فنون مختلفه بالفارسى » .\r\nخصائص املايى و رسم‌الخطّ اين نسخه به استثناى قسمت همانند نسخهء اصل است و از توضيحات كاتب به مناسبت اشارات مولانا به حوادث و وقايعى كه در آن عهد يا در مجلس وى اتّفاق افتاده و تعيين نام اشخاصى كه در متن ذكرشان به كنايه آمده است معلوم مىگردد كه ناسخ آن را از روى نسخه‌يى كه در عهد مولانا كتابت شده استنساخ كرده و اينكه در پايان كتاب گويد كه در تربت مقدّسه يعنى تربت مولانا آن را به اتمام رسانيده دليل تواند بود بر اينكه نسخهء مذكوره از روى نسخه‌يى كه وقف بر مزار مولانا بوده استنساخ شده است .\r\nو اين نسخه از حيث صحّت و تمامى در نهايت اعتبار است و در تصحيح فيه ما فيه به انضمام نسخهء اصل محلّ استفاده بوده و از آن به نسخهء ( ح ) تعبير شده است .\r\n3 - نسخهء عكس‌بردارى شده از روى نسخهء خطّى محفوظ در كتابخانهء سليم آغاى استانبول به قطع 12 * 18 به خطّ نسخ بسيار خوب و خوانا مشتمل بر 19 ورق كه 182 صفحه باشد هر صفحه 21 سطر . اين نسخه تاريخ كتابت ندارد ولى از قرائن معلوم است كه از اواخر قرن هشتم هجرى مؤخّر نيست ، بعد از ورق اوّل يك ورق افتاده و جز اين نقصى ندارد و در آخر كتاب دو فصل بر نسخهء ح علاوه دارد كه در ملحقات آورده‌ايم ولى از حيث صحّت و اتقان به پايهء نسخهء اصل و ح نمىرسد و خصائص رسم الخطّى آن شبيه بدانهاست سواى آنكه درين نسخه فرق ميانهء دال و ذال رعايت نشده و پ فارسى همه جا با سه نقطه مكتوب گرديده است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nو از اين نسخه در تصحيح فصول عربى و موارد اختلاف و تأييد بعضى از مواضع كتاب استفاده كرده‌ايم .\r\n4 - نسخهء خطّى محفوظ در كتابخانهء ملّى ( از ادارات تابعهء وزارت فرهنگ ) به قطع 13 * 1 / 2 17 مشتمل بر 405 صفحه هر صفحه 15 سطر به خطّ نسخ متوسّط و تاريخ كتابت ندارد ولى ظاهرا در اواسط قرن نهم نوشته شده و قيد لفظ « بلغ » در كنارهء بعضى صفحات مىرساند كه با نسخهء قديم‌ترى مقابله گرديده است .\r\nدر پشت ورق اوّل اين عبارت مرقوم است « من كتب الفقير الى عفو اللّه الصّمد پير » محمّد بن شيخ شمس الدّين محمّد الانسى عفا اللّه عنهم بالنّبى و آله » و در حواشى صفحهء اوّل و دوّم اين اشعار را نوشته‌اند :\r\n گر تو خواهى حلّ مشكل اى پسر * در كتاب فيه ما فيه درنگر\r\nدر طريق اولياى نيك ذات * فيه ما فيه است حلّ مشكلات\r\nكتاب فيه ما فيه * لطيف فى معانيه\r\nيطيب نفس قاريه * و يا بشرى معانيه\r\nاين كتاب لطيف خوب‌ادا * فيه ما فيه حضرت منلا\r\nكرده تحقيق شاهراه هدى * قدّس اللّه سرّه ابدا\r\nكتاب فيه ما فيه * لطيف فى معانيه\r\nفمن لم يرض ما فيه * فبول الكلب فى فيه\r\nكتاب فيه آيات * على الحقّ دلالات\r\nفمن يعمل بما فيه * يلاقيه سعادات\r\nكتاب فيه ما فيه * لطيف فى معانيه\r\nفمن يعمل بما فيه * فشهد الغيب فى فيه \r\nو چون اين نسخه جديد است خصائص املايى قابل ذكر ندارد و چنان‌كه گفته آمد نگارنده در آغاز كار نسخهء چاپ طهران را با اين نسخه مقابله نموده بود و در تصحيح متن حاضر نيز در مواضع عديده از آن استفاده كرده است .\r\n5 - نسخهء خطّى ملكى نگارنده به قطع 18 * 25 مشتمل بر 293 ورق كه 586 صفحه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nباشد و هر صفحه 23 سطر به خطّ نسخ متوسّط ولى خوانا و روشن كه تاريخ كتابت آن سنهء 888 است و مشتمل است بر مناقب مولانا با تأليف شمس الدّين افلاكى از ورق 1 تا ورق 221 و از اينجا تا به آخر و خاتمه ، كتاب فيه ما فيه است و كاتب در دو موضع به نام خود و تاريخ كتابت اشاره مىكند يكى در ورق 221 و خاتمه كتاب مناقب بدين‌طريق : « تمام شد كتاب مناقب العارفين على » « يد العبد الضعيف النّحيف المحتاج الى رحمة اللّه الغنى محمود بن محمّد الصّوفى المرغابى » « روز شنبه بيست و پنجم ماه شوّال سنهء سبع و ثمانين » و در ذيل اين عبارت مهرى است محو شده و ناخوانا و بعد از آن با عدد نوشته‌اند ( 887 ) ولى ظاهرا خطّ كاتب نيست و ديگر در ورق 293 و پايان كتاب فيه ما فيه بدين‌گونه : « تمّت ( كذا ) الكتاب به عون الملك الوهّاب على يد العبد الضّعيف النّحيف المحتاج الى رحمت ( كذا ) اللّه الملك اللطيف محمود بن محمّد الصوفى المرغابى فى التّاريخ روز دوشنبه دوّم ماه محرّم سنهء ثمان و ثمانين و ثمانمائة » و چنان‌كه معلوم است اين قسمت دو ماه و هفت روز بعد از قسمت اوّل يعنى مناقب ختام يافته است .\r\nو در پشت ورق اوّل تاريخ ولادت و وفات مولانا و پدر و ياران گزين او و بعضى اشعار متفرّق مكتوب است و اين نسخه از جهت صحّت چندان معتبر نيست و كاتب اين نسخه يا نسخه‌يى كه مأخذ وى بوده است در موارد مشكل تصرّفات نابجا كرده و اشعار بسيار از مثنوى و غزليّات مولانا بر متن اصلى افزوده و نيز مشتمل است بر فصلى در تفسير انّا فتحنا كه در ساير نسخ خطّى نيست و آن را در ملحقات آورده‌ايم .\r\n6 - نسخهء خطى متعلّق به دوست فاضل آقاى دكتر مهدى بيانى كه بسيار جديد و تاريخ كتابت آن 1308 قمرى است و اغلاط فراوان دارد و كاتب در آخر كتاب نوشته است :\r\n« تم الكتاب بعون الملك الوهّاب على يد العبد الذّليل ابراهيم بن حاجى ميرزا عبد الباقى اعتضاد الأطبّاء الطهرانى نقله عن خطّ محمّد حسين تفرشى بن محمّد رضى نقله عن خطّ محمود بن محمّد الصّوفى المرغابى و نقله عن خطّ الشيخ الكامل شيخ علاء الدّولة بن يونس بن الطّاهر بن محمود بن احمد السمنانى السندى و تاريخه سنة سبع و سبعين و ثمانمائة فى ليل رمضان سنه 1308 در دار الخلافه طهران » و ظاهرا نسخهء مكتوب در سنهء 887 هم به خطّ كاتب نسخهء نگارنده بوده است چنان‌كه از نام و نسب\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nوى و تاريخ كتابت روشن مىگردد و در آخر اين كتاب فصلى مختصر از مقالات شمس الدّين تبريزى نوشته شده است .\r\n7 - نسخهء چاپ هند ( مطبعه اعظم كده ) كه در 1928 ميلادى به طبع رسيده و مستند آن هفت نسخهء خطّى بوده است از نسخ استانبول و هندوستان كه اقدم آن‌ها در سال 1105 نوشته شده و اين نسخه هرچند بر نسخهء طبع طهران رجحان دارد و ليكن هم مورد اعتماد نتواند بود از آن جهت كه مبتنى بر نسخ قديم‌تر نيست و تصرّفات نسّاخ در آن راه يافته و اضافاتى در آن ديده مىشود كه على القطع و اليقين از بيان و خامهء مولانا تراوش نكرده است .\r\n8 - نسخهء چاپ طهران كه در 1334 هجرى قمرى به طبع رسيده و مصدّر است به مقدمهء بسيار ظريفى از مرحوم حاج شيخ عبد اللّه حائرى از مشايخ سلسلهء نعمت‌اللهيّه ( رشتهء گناباد ) كه علاوه بر فيه ما فيه معارف سلطان ولد را نيز متضمّن است .\r\nو چون نسخ مشار اليها هيچ يك از حيث صحّت و قدمت به پايهء نسخهء اصل و ح نمىرسد و موارد اختلاف از تفاوت بعضى كلمات و اضافات اشعار به حدس قوىتر ناشى از تصرف كتّاب و سليقهء نسّاخ است بدين جهت نگارنده مبناى تصحيح كتاب را بر آن دو قرار داد بدين‌طريق كه نسخهء اصل را از آغاز تا آنجا كه به پايان مىرسد ( صفحهء 195 از همين چاپ ) در متن قرار داد و اختلاف نسخهء ح را در حاشيه جاى داد مگر در مواردى كه ترجيح آن بر نسخهء اصل واضح نمىنمود يا به جهت تكميل مطلب ضرورت داشت و فصول عربى را كه در اصل نيست ولى در كليّهء نسخ خطّى و چاپى موجود است و قرائن بسيار بر صحّت انتساب آن به مولانا در همان فصول به نظر مىرسد از نسخهء ح افزود و با نسخهء كتابخانهء ملى و سليم آغا مطابقت نمود و از صفحهء 173 كه نسخهء اصل ختم مىشود ساير مطالب كتاب را از روى نسخهء ح بىكم‌وكاست نقل كرد و تنها در موارد ضرورت نسخه بدل از نسخهء سليم آغا و ملى در پاى صفحه آورد و در مقابلهء نسختين از معاضدت و مساعدت دوست گرامى و دانشمند فاضل آقاى محمد تقى مدرس رضوى استاد دانشگاه طهران كثر اللّه امثاله برخوردارى كامل يافت و چون مقابله كتاب به عون اللّه تعالى در 1327 خاتمت پذيرفت به جهت توضيح\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبعضى لغات و تعبيرات و مدارك احاديث و كلمات مشايخ و گويندگان اشعار عربى و پارسى و پارهء فوائد ديگر مربوط به مطالب متن به خصوص از لحاظ تطبيق آن با مثنوى معنوى به قدر فهم قاصر و تتبّع ناقص خود ذيلى بر كتاب تعليق نمود تا مطالعه‌كنندگان را هنگام مطالعه از مراجعه به مدارك و مآخذ متعدّد و مختلف بىنياز گرداند و از صرف عمر درين راه دور و دراز رهايى بخشد و هم به جهت تسهيل مراجعه فهرستى براى احاديث و كلمات مشايخ و امثال و اشعار عربى و فارسى و نوادر لغات و تعبيرات هريك جداگانه مرتّب ساخت تا وقت شريف متتبّعان و پژوهندگان در مراجعه مكرّر به صفحات و اوراق ضايع نگردد و فهرست اسماء رجال و نساء و اماكن و قبايل و كتب را دوست فاضل گرامى آقاى دكتر ذبيح اللّه صفا از جوانان بسيار دانشمند و پاك‌دل ايّده اللّه تعالى فراهم آورد و كتاب حاضر آمادهء انتشار گرديد و اينك از نظر خوانندگان محترم مىگذرد و بدان اميد كه چون از اين مائدهء غيبى كه دستكار يكى از مردان حقّ و اولياء الهى است فوائد معنوى برگيرند و جام طرب دركشند خورش‌ريزه‌يى از آن مائده و جرعه‌يى از آن جام بر جان اين محروم بىنصيب و فتادهء خاك‌بيز فروريزند و به دعاى خيرش ياد كنند .\r\nبىمناسبت نيست كه در پايان اين مقدّمه يادآور شود كه نام اين كتاب را در پشت جلد نسخهء اصل ( كتاب فيه ما فيه ) و در پايان نسخهء ح ( الاسرار الجلاليّة ) نوشته‌اند و چون اين كتاب ظاهرا بعد از وفات مولانا تدوين شده و در زمان حيات وى كه به هر وقت فصلى از محاضرت و مذاكرات مجلس او به تحرير مىآمده و بر فصول سابق افزوده مىگرديده تدوين آن به طور كامل ميسّر نبوده پس بالطّبع تصوّر اينكه مولانا خود نامى بر اين كتاب نهاده باشد مقبول نتواند بود و گمان مىرود كه اين اسم مقتبس است از قطعه‌يى كه در فتوحات مكّيّه تأليف محيى الدّين عربى ذكر شده و آن قطعه اين است :\r\n كتاب فيه ما فيه * بديع فى معانيه\r\nاذا عاينت ما فيه * رأيت الدرّ يحويه \r\n( فتوحات ، چاپ بولاق ، جزو دوم ، ص 777 ) و بنابراين نام كتاب مصراعى بوده است از قطعهء فوق ( كه شبيه بدان چند قطعه از نسخهء كتابخانهء ملّى در اين مقدّمه منقول افتاد ) و به\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتدريج كتاب فيه ما فيه ( به صورت اضافه ) و فيه ما فيه معمول گرديده است .\r\nو در اشعار ابن عربى تعبير ( فيه ما فيه ) مكرّر استعمال شده از آن جمله در ابيات ذيل :\r\n الذات تشهد فى المجلى و ليس لنا * حكم عليها بنعت لم يزل فيه\r\nالّا تحوّلها الّا تبدّلها * فى كلّ مجلى و هذا فيه ما فيه \r\n( ديوان محيى الدّين ، چاپ هند ، ص 146 )\r\n فان اتت نحونا عين تجادلنا * فالحشر يجمعنا و فيه ما فيه \r\n( ديوان ص 164 )\r\n اللّه يشفى فؤادى اذ رأى جسدى * عين الصدى و هو يبكى فى تشفيه\r\nلصحبة سلف ما بين قالبه * و بينه و هو امر فيه ما فيه \r\n( ديوان ، ص 229 ) و اگر كتاب مذكور بدين نام در عهد مولانا شهرت يافته بود هيچ جهت نداشت كه در دو نسخهء قريب العهد به زمان وى كه هر دوى آن‌ها ظاهرا در قونيه و از روى نسخه‌هاى مكتوب در عهد مؤلّف استنساخ شده آن را به نام‌هاى مختلف ياد كنند .\r\nدر خاتمهء مقدّمه لازم مىداند كه از زحمات و مساعى صميمانهء دوست گرانمايه آقاى مهدى اكباتانى رئيس محترم ادارهء بازرسى كل مجلس شوراى ملى كه نظارت در طبع و تصحيح كتاب را محض خدمت به فرهنگ و تقديم ارادت به روان پاك مولانا با وجود مشاغل بسيار بر عهده گرفته‌اند سپاسگزارى نمايد و از خداوند متعال توفيق ايشان را در نشر كتب و خدمت به معارف خواستار گردد .\r\nتمام شد مقدّمهء كتاب فيه ما فيه ، صبح پنجشنبهء دوّم خرداد 1330 شمسى مطابق 17 شعبان 1370 قمرى به دست اين بندهء ناچيز بديع الزّمان فروزانفر وقفه اللّه و سدّده للصّواب .\r\n\r\nدربارهء چاپ كنونى\r\nمتن حاضر دقيقا همان متن مصحّح شادروان استاد فروزانفر است با اين تفاوت كه ناشر با نقطه‌گذارى ، فاصله‌گذارى و اعراب‌گذارى برخى واژه‌ها و عبارات دشوار و رعايت رسم‌الخطّ يكسان و امروزى متن را براى خواندن آسان آماده كرده است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n[ متن فيه ما فيه 
  ]\r\nبسم اللّه الرحمن الرّحيم ربّ تمم بالخير « 1 » قال النّبى عليه السّلام شر العلماء من زار الامراء و خير الامراء من زار العلماء نعم الامير على باب الفقير و بئس الفقير على باب الامير 1 .\r\nخلقان صورت اين سخن را گرفته‌اند كه نشايد كه عالم به زيارت امير آيد تا از شرور عالمان نباشد معنيش اين نيست كه پنداشته‌اند بلك معنيش اين است « 2 » كه شرّ عالمان آن كس باشد كه او مدد از امرا گيرد و صلاح « 3 » و سداد او به واسطهء امرا باشد و از ترس ايشان اوّل خود تحصيل به نيّت آن كرده باشد كه مرا امرا صلت دهند و حرمت دارند و منصب دهند پس ، از سبب امرا او اصلاح پذيرفت و از جهل به علم مبدّل گشت « 4 » و چون عالم شد از ترس و سياست ايشان مؤدب [ شد « 5 » 
  ] و بر وفق طريق مىرود كام و ناكام .\r\nپس او على كل حال اگر امير به صورت به زيارت او آيد ، و اگر او به زيارت امير رود « 6 » زائر باشد « 7 » و امير مزور و چون عالم درصدد آن باشد كه او به سبب « 8 » امرا به علم متّصف نشده باشد بل « 9 » علم او اولا و آخرا براى خدا بوده باشد و طريق و ورزش او بر راه صواب [ بود كه « 10 » 
  ] طبع او آن است « 11 » و جز آن نتواند كردن « 12 » چنانك ماهى جز در آب زندگانى و باش 2 نتواند كردن و [ ازو « 13 » 
  ] آن آيد اين‌چنين عالم را عقل [ سايس « 14 » 
  ] و زاجر باشد كه از هيبت او در زمان و همه عالم منزجر « 15 » باشند و استمداد از پرتو « 16 » و عكس او گيرند اگرچه آگاه باشند يا نباشند اين‌چنين عالم اگر به نزد امير رود به صورت مزور باشد و امير زائر « 17 » زيرا در كل احوال امير ازو مىستاند و مدد مىگيرد و آن عالم\r\n\r\n\r\n","description":"","footnote":"\r\n( 1 ) . ح : يقينى باللّه يقينى\r\n( 2 ) . ح : آنست\r\n( 3 ) . ح : اصلاح\r\n( 4 ) . ح : شد\r\n( 5 ) . ح : اصل : ندارد .\r\n( 6 ) . ح : افزوده : على كل حال\r\n( 7 ) . ح : زائر او باشد\r\n( 8 ) . ح : كه او از سبب\r\n( 9 ) . ح : بلك\r\n( 10 ) . اصل : ندارد\r\n( 11 ) . ح : خوذ آنست\r\n( 12 ) . ح : كارى كردن\r\n( 13 ) . اصل : ندارد\r\n( 14 ) . اصل : ندارد\r\n( 15 ) . اصل : مزجر\r\n( 16 ) . ح : از پرتو او\r\n( 17 ) . ح : به صورت زائر امير باشد و او مزور .\r\n","page_name":" 15 ","page_number":15},
  {"content":"\r\n\r\nازو مستغنى است همچو « 1 » آفتاب نوربخش است كار او عطا و بخشش است على سبيل العموم سنگ‌ها را لعل و ياقوت كند « 2 » و كوه‌هاى خاكى را كان‌هاى مس و زر و نقره و آهن كند و خاك‌ها را سبز و تازه « 3 » و درختان را ميوه‌هاى گوناگون بخشد پيشهء او عطاست و بخشش بدهد و نپذيرد چنانك عرب مثل مىگويد نحن تعلّمنا 3 ان نعطى ما تعلّمنا ان نأخذ پس على كل حال ايشان مزور باشند و امرا زائر .\r\nدر خاطرم مىآيد كه اين آيت را تفسير كنم اگرچه مناسب اين مقال نيست گفتم « 4 » امّا در خاطر چنين مىآيد پس بگوييم تا برود 4 حق تعالى مىفرمايد  يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ وَ اللَّهُ غَفُورٌ رَحِيمٌ  « * » 5 سبب نزول اين آيت آن بود [ كه « 5 » 
  ] مصطفى صلّى اللّه عليه و سلّم « 6 » كافران را شكسته بود و كشش 6 و غارت كرده اسيران بسيار گرفته بند در دست و پاى كرده « 7 » و در ميان آن اسيران يكى عمّ او بود عبّاس رضى اللّه عنه 7 . ايشان همه شب دربند و عجز « 8 » و مذلّت مىگريستند و مىزاريدند و اوميد از خود بريده بودند و منتظر تيغ و كشتن مىبودند . مصطفى عليه السّلام « 9 » در ايشان نظر كرد 8 و بخنديد . ايشان گفتند « ديدى كه درو بشريّت هست و آنچ دعوى مىكرد كه در من بشريّت « 10 » نيست به خلاف راستى بود ؟ اينكه در ما نظر مىكند ما را « 11 » درين بند و غلّ اسير خود مىبيند شاد مىشود همچنان‌كه نفسانيان چون بر دشمن ظفر يابند و ايشان را مقهور خود بينند شادمان گردند و در طرب آيند » .\r\nمصطفى صلوات اللّه عليه ضمير ايشان را دريافت گفت : « نى ، حاشا كه من ازين‌رو مىخندم كه دشمنان را مقهور خود مىبينم يا شما را بر زيان مىبينم . من از آن شاد مىشوم بل خنده‌ام از آن مىگيرد كه مىبينم به چشم سرّ كه قومى را از تون و دوزخ و دوددان 9 سياه به غلّ و زنجير كشكشان به زور سوى بهشت و رضوان و گلستان ابدى\r\n\r\n\r\n","description":"","footnote":"\r\n( 1 ) . ح : همچون\r\n( 2 ) . ح : ياقوت درو مرجان كند\r\n( 3 ) . ح : سرسبز و تازه\r\n( 4 ) . ح : كه گفتيم\r\n( * ) سورهء انفال آيهء 70 .\r\n( 5 ) . اصل : ندارد\r\n( 6 ) . ح : صلوات اللّه عليه\r\n( 7 ) . ح : افزوده : و آورده\r\n( 8 ) . ح : و در عجز\r\n( 9 ) . ح : صلوات اللّه عليه\r\n( 10 ) . ح : صفت بشريت\r\n( 11 ) . ح : و چون ما را\r\n","page_name":" 16 ","page_number":16},
  {"content":"\r\n\r\nمىبرم و ايشان در فغان و نفير « 1 » كه ما را ازين مهلكه در آن گلشن و مأمن « 2 » چرا مىبرى ؟ خنده‌ام مىگيرد با اين همه چون شمار آن نظر هنوز « 3 » نشده است 10 كه اين را كه مىگويم دريابيد و عيان ببينيد . حق تعالى مىفرمايد كه اسيران را « 4 » بگو كه شما اوّل لشكرها جمع كرديد و شوكت بسيار و بر مردى و پهلوانى و شوكت خود « 5 » اعتماد كلّى نموديد « 6 » و با خود مىگفتيد كه ما چنين كنيم ، مسلمانان را چنين بشكنيم و مقهور گردانيم و بر خود قادرى از شما قادرتر 11 نمىديد و قاهرى بالاى قهر خود نمىدانستيد .\r\nلاجرم هرچه تدبير كرديد كه چنين شود جمله به عكس آن شد . باز اكنون كه در خوف مانده‌ايد هم از آن علّت توبه نكرده‌ايد ، نوميديد و بالاى خود قادرى نمىبينيد پس مىبايد كه در حال شوكت و قدرت « 7 » مرا بينيد و خود را مقهور من دانيد تا كارها ميسّر شود و در حال خوف از من اميد مبرّيد كه قادرم كه شما را ازين خوف برهانم و ايمن كنم . آن كس كه از گاو سپيد گاو سياه بيرون آرد هم تواند كه از گاو سياه [ گاو « 8 » 
  ] سپيد بيرون آورد كه  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  و  يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ  « * » اكنون در اين حالت كه اسيريد اميد از حضرت من مبرّيد تا شما را دست گيرم كه  إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  « * * » اكنون حق تعالى مىفرمايد كه اى اسيران ، اگر از مذهب اوّل باز گرديد و در خوف و رجا ما را « 9 » بينيد و در كلّ احوال خود را مقهور من « 10 » بينيد من شما را ازين خوف برهانم و هر مالى كه از شما به تاراج رفته است و تلف گشته جمله را باز به شما دهم بلكه اضعاف آن و به از آن - و شما را آمرزيده گردانم و دولت آخرت نيز به دولت دنيا مقرون گردانم » .\r\nعبّاس گفت : « توبه كردم و از آنچه بودم باز آمدم » .\r\nمصطفى ( صلوات اللّه عليه « 11 » ) فرمود كه : « اين دعوى را كه مىكنى حق تعالى از تو نشان مىطلبد » :\r\n\r\n\r\n","description":"","footnote":"\r\n( 1 ) . ح : و در نفير\r\n( 2 ) . ح : آن گلشن مأمن\r\n( 3 ) . ح : هنوز آن نظر\r\n( 4 ) . ح : كه اين اسيران را\r\n( 5 ) . ح : و انبوهى و قوت خود\r\n( 6 ) . ح : نموديت\r\n( 7 ) . ح : قوت و شوكت\r\n( 8 ) . اصل : ندارد\r\n( * ) . سورهء فاطر آيهء 13 و سورهء روم آيهء 19\r\n( * * ) . سورهء يوسف آيهء 87\r\n( 9 ) . ح : مرا\r\n( 10 ) . ح : مقهور قهر من\r\n( 11 ) . ح : ندارد .\r\n","page_name":" 17 ","page_number":17},
  {"content":"\r\n\r\nبيت\r\n دعوى عشق كردن آسان است * ليكن آن را دليل و برهان است \r\nعباس گفت : « بسم اللّه چه نشان « 1 » مىطلبى ؟ » فرمود كه : « از آن مال‌ها كه تو را مانده است ايثار لشكر اسلام كن تا لشكر اسلام قوّت گيرد اگر مسلمان شده‌اى و نيكى اسلام و مسلمانى مىخواهى » . گفت : « يا رسول اللّه مرا چه مانده است همه را به تاراج برده‌اند حسيرى « 2 » كهنه رها نكرده‌اند » . فرمود صلوات اللّه كه : « ديدى كه راست نشدى و از آنچه بودى بازنگشتى ، بگويم كه مال چقدر دارى و كجا پنهان كرده‌اى و به كى « 3 » سپرده‌اى و در چه موضع ( پنهان « 4 » و ) دفن كرده‌اى ؟ گفت : « حاشا » . فرمود كه چندين مال معيّن به مادر نسپردى « 5 » 12 و در فلان ديوار دفن نكردى و وى را وصيّت نكردى به تفصيل كه اگر بازآيم به من بسپارى و اگر به سلامت باز نيايم چندينى در فلان مصلحت صرف كنى و چندينى به فلان دهى و چندينى تو را باشد ؟\r\nچون عباس اين را بشنيد انگشت برآورد 13 به صدق « 6 » تمام ايمان آورد و گفت : « اى پيغامبر به حق من مىپنداشتم كه تو را اقبال « 7 » هست از دور فلك ، چنانك متقدّمان را بوده است از ملوك مثل هامان و شدّاد ( و نمرود « 8 » ) و غيرهم . چون اين را فرموديد معلوم شد و حقيقت گشت كه اين اقبال آن سرى است و الهى است و ربّانى است . »\r\nمصطفى ( صلوات اللّه عليه « 9 » ) فرمود : « راست گفتى . اين بار شنيدم كه آن زنّار « 10 » شك كه در باطن داشتى بگسست و آواز آن به گوش من رسيد مرا گوشى است پنهان در عين جان كه هركه زنّار شك و شرك و كفر را پاره كند من به گوش نهان بشنوم و آواز آن بريدن به گوش جان من برسد . اكنون حقيقت است كه راست شدى و ايمان آوردى » .\r\nخداوندگار « 11 » 14 فرمود در تفسير اينكه من اين را به امير پروانه 15 براى آن گفتم كه « تو اوّل سر « 12 » مسلمانى شدى كه خود را فدى « 13 » كنم و عقل و تدبير و راى خود را براى بقاى\r\n\r\n\r\n","description":"","footnote":"\r\n( 1 ) . ح : فرما چه نشان\r\n( 2 ) . ح : حصيرى\r\n( 3 ) . ح : و به كه\r\n( 4 ) . ح : ندارد\r\n( 5 ) . اصل : بمادر سپردى\r\n( 6 ) . ح : و بصدق\r\n( 7 ) . ح : اقبالى\r\n( 8 ) . ح : ندارد\r\n( 9 ) . ح : ندارد\r\n( 10 ) . ح : كه آن تار\r\n( 11 ) . ح : مولانا\r\n( 12 ) . ح : اول سپر\r\n( 13 ) . ح : فدا\r\n","page_name":" 18 ","page_number":18},
  {"content":"\r\n\r\nاسلام و كثرت ( اهل « 1 » ) اسلام فدا كنم تا اسلام بماند و چون اعتماد بر رأى خود كردى و حق را نديدى و همه را از حق ندانستى پس حق تعالى عين آن سبب را و سعى را سبب نقص اسلام كرد كه تو با تاتار يكى شده‌اى و يارى مىدهى تا شاميان « 2 » و مصريان را فنا كنى 16 و ولايت اسلام « 3 » خراب كنى ، پس آن سبب را كه بقاى اسلام بود سبب نقص اسلام كرد . پس درين حالت روى به خداى ( عزّ و جلّ « 4 » ) آور كه محلّ خوف است و صدقه‌ها ده كه تا ترا ازين حالت بد كه خوف است برهاند و ازو « 5 » اميد مبرّ اگرچه ترا از چنان طاعت در چنين معصيت انداخت . آن طاعت را از خود ديدى براى آن درين معصيت افتادى اكنون درين معصيت نيز اميد مبرّ و تضرّع كن كه او قادر است كه از آن طاعت معصيت « 6 » پيدا كرد ، ازين معصيت طاعت پيدا كند و ترا ازين پشيمانى دهد و اسبابى پيش آرد كه تو باز در كثرت مسلمانى كوشى و قوّت مسلمانى باشى » . اميد مبرّ كه  إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  « * » غرضم اين بود تا او اين فهم كند و درين حالت صدقه‌ها دهد و تضرّع كند كه از حالت عادى به غايت در حالت دون آمده است درين حالت اميدوار باشد حق تعالى مكّارست 17 ، صورت‌هاى خوب نمايد در شكم آن صورت‌هاى بد ، باشد تا آدمى مغرور نشود كه مرا خوب رأى و خوب كارى مصوّر شد و رو نمود « 7 » .\r\nاگرچه هرچ رو نمودى آن‌چنان « 8 » بودى ، پيغامبر با آن‌چنان نظر تيز منوّر و منور فرياد نكردى كه ارنى الاشياء 18 كما هى خوب مىنمايى و در حقيقت آن زشت است . زشت مىنمايى و در حقيقت آن نغزست پس به ما هر چيز را چنان نما كه هست تا در دام نيفتيم و پيوسته گمراه نباشيم اكنون راى تو اگرچه خوب است و روشن است از رأى او بهتر نباشد . او چنين « 9 » مىگفت اكنون تو نيز به هر تصورى و هر رأيى اعتماد مكن تضرّع « 10 » مىكن و ترسان مىباش . مرا غرض اين بود و او اين آيت را و اين تفسير را به ارادت « 11 » و رأى خود كرد كه ما اين ساعت كه لشكرها مىبريم نمىبايد كه بر آن اعتماد كنيم و اگر شكسته شويم در آن خوف و بيچارگى هم ازو اميد نبايد بريد سخن را به وفق مراد خود برد و مرا غرض اين بود كه گفتيم 19 .\r\n\r\n\r\n","description":"","footnote":"\r\n( 1 ) . ح : ندارد\r\n( 2 ) . ح : تا شاميان را\r\n( 3 ) . ح : اسلام را\r\n( 4 ) . ح : ندارد\r\n( 5 ) . ح : از حق\r\n( 6 ) . ح : كه معصيت\r\n( * ) . سورهء يوسف آيهء 87\r\n( 7 ) . ح : روى نمود\r\n( 8 ) . ح : همچنان\r\n( 9 ) . ح : و او چنين\r\n( 10 ) . ح : و تصرّع\r\n( 11 ) . ح : تأويل به ارادت\r\n","page_name":" 19 ","page_number":19},
  {"content":"\r\n\r\n\r\nفصل\r\nيكى مىگفت كه مولانا سخن نمىفرمايد . گفتم آخر اين شخص را نزد من خيال من آورد . اين خيال من با وى سخن نگفت كه چونى يا چگونه‌اى . بىسخن ، خيال او را اينجا « 1 » جذب كرد اگر حقيقت من او را بىسخن جذب كند و جاى ديگر برد چه عجب باشد .\r\nسخن سايهء حقيقت است و فرع حقيقت . چون سايه جذب كرد ، حقيقت به طريق اولى . سخن بهانه است . آدمى را با آدمى آن جزو مناسب جذب 20 مىكند نه سخن بلك اگر صد هزار معجزه 21 و بيان و كرامات ببيند چون درو از آن نبى و يا ولى « 2 » جزوى نباشد مناسب ، سود ندارد . آن جزوست كه او را در جوش و بىقرار مىدارد دركه از كهربا اگر جزوى نباشد هرگز سوى كهربا نرود . آن جنسيّت ميان ايشان خفى است ، در نظر نمىآيد . آدمى را خيال هر چيز با آن چيز مىبرد . خيال باغ مىبرد و خيال دكّان به دكّان امّا درين خيالات تزوير پنهان است . نمىبينى كه فلان جايگاه مىروى ، پشيمان مىشوى و مىگويى « پنداشتم كه خير باشد ، آن خود نبود . » پس اين خيالات بر مثال چادرند و در چادر كسى پنهان است . هرگاه كه خيالات از ميان برخيزند و حقايق روى نمايند بىچادر خيال ، قيامت باشد آنجا كه حال چنين شود پشيمانى نماند . هر حقيقت كه ترا جذب مىكند چيز ديگر غير آن نباشد ، همان حقيقت باشد كه ترا جذب كرد  يَوْمَ تُبْلَى السَّرائِرُ  « * » . چه جاى اين است كه مىگوييم در حقيقت كشنده يكى است امّا متعدد مىنمايد . نمىبينى كه آدمى را صد چيز آرزوست گوناگون ؟ مىگويد « تتماج 22 مىخواهم « 3 » بورك 23 خواهم ، حلو « 4 » خواهم قليه 24 خواهم ، ميوه خواهم ، خرما خواهم . اين اعداد « 5 » مىنمايد و به گفت مىآورد امّا اصلش يكى است اصلش گرسنگى است و آن\r\n\r\n\r\n","description":"","footnote":"\r\n( 1 ) . ح : اينجانب\r\n( 2 ) . ح : و از آن ولى\r\n( * ) سورهء طارق آيهء 9\r\n( 3 ) . ح : تتماج خواهم\r\n( 4 ) . ح : حلوا\r\n( 5 ) . ح : اين عددها\r\n","page_name":" 20 ","page_number":20},
  {"content":"\r\n\r\nيكى است . نمىبينى چون از يك چيز سير شد ، مىگويد هيچ ازينها نمىبايد پس معلوم شد كه ده و صد نبود بلك يك بود « 1 » .\r\n وَ ما جَعَلْنا عِدَّتَهُمْ إِلَّا فِتْنَةً  « * » [ اين « 2 » شمار خلق فتنه است ، كه گويند اين يكى و ايشان صد يعنى ولى را يك گويند و خلقان بسيار را صد و هزار گويند . اين فتنه‌اى عظيم است . اين نظر و اين انديشه كه اين انديشيد كه ايشان را بسيار بيند و او را يكى فتنه‌اى عظيم است و ما جعلنا عدتهم الا فتنه 
  ] كدام صد كدام پنجاه كدام شصت قومى بىدست و بىپا و بىهوش و بىجان چون طلسم و ژيوه و سيماب مىجنبند « 3 » اكنون ايشان را شصت و يا صد و يا هزار گوى و اين را يكى بلك ايشان هيچند و اين هزار و صد هزار و هزاران هزار قليل اذا غدوا 25 كثير اذا شدوا .\r\nپادشاهى يكى را صد مرده نان پاره داده بود . لشكر عتاب مىكردند . پادشاه به خود مىگفت « روزى بيايد كه به شما بنمايم كه بدانيد كه چرا مىكردم » . چون روز مصاف شد همه گريخته بودند و او تنها مىزد . گفت « اينك براى اين مصلحت » .\r\nآدمى مىبايد كه آن مميّز خود را عارى از غرض‌ها كند و يارى جويد در دين . دين يارشناسى است امّا چون عمر را با بىتمييزان گذرانيد ، مميّزهء او ضعيف شد ، نمىتواند آن يار دين را شناختن . تو اين وجود را پروردى كه درو تمييز نيست . تميز آن يك صفت است « 4 » نمىبينى كه ديوانه را دست و پاى هست امّا تمييز نيست « 5 » . تميز آن معنى لطيف است كه در توست و شب « 6 » و روز در پرورش آن بىتمييز مشغول بوده‌اى بهانه مىكنى كه آن به اين قايم است [ آخر اين نيز با آن قايمست « 7 » 
  ] چون است كه به كلّى در تيمار داشت اينى و او را به كلّى گذاشته‌اى بلكه اين به آن « 8 » قايم است و آن به اين قايم نيست . آن نور ازين دريچه‌هاى چشم و گوش و غيرذلك برون مىزند . اگر اين دريچه\r\n\r\n\r\n","description":"","footnote":"\r\n( 1 ) . ح : يك چيز بود\r\n( * ) سورهء مدثر آيهء 31\r\n( 2 ) . اصل : ندارد\r\n( 3 ) . ح : مىجنبد\r\n( 4 ) . ح : افزوده ، مخفى در آدمى\r\n( 5 ) . ح : نمىبينى كه ديوانه هم جسد و دست و پا دارد امّا تمييز ندارد بهر نجاست دست مىبرد و مىگيرد و مىخورد اگر تمييز درين وجود ظاهر بودى نجاست را نگرفتى پس دانستيم كه تمييزان\r\n( 6 ) . ح : و تو شب\r\n( 7 ) . اصل : ندارد\r\n( 8 ) . ح : با آن\r\n","page_name":" 21 ","page_number":21},
  {"content":"\r\n\r\nنباشد از دريچه‌هاى ديگر سر برزند همچنان باشد كه چراغى آورده‌اى در پيش آفتاب كه آفتاب را با اين « 1 » چراغ مىبينم . حاشا اگر چراغ نياورى آفتاب خود را بنمايد چه حاجت چراغ است .\r\nاميد از حق نبايد بريدن « 2 » اميد سر راه ايمنى است اگر در راه نمىروى بارى سر راه را نگاه‌دار . مگو كه كژىها كردم . تو راستى را پيش گير هيچ كژى نماند ، راستى همچون عصاى موسى است ، آن كژىها همچون سحرهاست ، چون راستى بيايد همه را بخورد .\r\nاگر بدى كرده‌اى با خود كرده‌اى ، جفاى تو به وى « 3 » كجا رسد ؟\r\nبيت\r\n مرغى كه بر آن كوه نشست و برخاست * بنگر كه در آن كوه چه افزود و چه كاست \r\n26 چون راست شوى آن همه نماند . اميد را زنهار مبر .\r\nبا پادشاهان نشستن ازين روى خطر نيست كه سر برود كه سرى است رفتنى چه امروز چه فردا . امّا ازين‌رو خطر است كه ايشان « 4 » صحبت كرد و دعوى دوستى كرد و مال ايشان قوّت گرفته است و اژدها شده اين كس كه به ايشان صحبت كرد و دعوى دوستى كرد و مال ايشان قبول كرد لا بد باشد كه بر وفق ايشان سخن گويد و رأىهاى بد ايشان را از روى دل نگاه داشتى 27 قبول كند و نتواند مخالف آن گفتن . ازين‌رو خطرست زيرا دين را زيان دارد چون طرف ايشان را معمور دارى طرف ديگر كه اصلست از تو بيگانه شود . چندانك آن سومى روى اين سو كه معشوق است روى از تو مىگرداند و چندانك تو با اهل « 5 » دنيا به صلح درمىآيى ، او از تو خشم مىگيرد « 6 » من اعان 28 ظالما سلطه الله عليه آن نيز كه تو سوى او مىروى در حكم اين است چون آن‌سو رفتى عاقبت او را بر تو مسلّط كند ، حيف است به دريا رسيدن و از دريا به آبى يا به سبويى قانع شدن . آخر از دريا گوهرها « 7 » و صد هزار چيزهاى مقوّم برند . از دريا آب بردن « 8 » چقدر دارد و عاقلان از آنچه فخر دارند « 9 » و چه كرده باشند ؟ بلكه عالم كفى است . اين\r\n\r\n\r\n","description":"","footnote":"\r\n( 1 ) . ح : به اين\r\n( 2 ) . ح : افزوده : كه انه لا ييأس من روح اللّه\r\n( 3 ) . با وى\r\n( 4 ) . كه با ايشان\r\n( 5 ) . ح : باهل\r\n( 6 ) . ح افزوده : حديث\r\n( 7 ) . ح افزوده : و جوهرها\r\n( 8 ) . ح : به آب بردن\r\n( 9 ) . ح : آرند\r\n","page_name":" 22 ","page_number":22},
  {"content":"\r\n\r\nدرياى آب ، خود علم‌هاى اولياست . گوهر خود كجاست ؟ اين عالم كفى پرخاشاك است امّا از گردش آن موج‌ها و مناسبت جوشش دريا و جنبيدن موج‌ها آن كف خوبى مىگيرد كه  زُيِّنَ لِلنَّاسِ حُبُّ الشَّهَواتِ مِنَ النِّساءِ وَ الْبَنِينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعامِ وَ الْحَرْثِ ذلِكَ مَتاعُ الْحَياةِ الدُّنْيا  « * » پس چون زيّن فرمود او خوب نباشد بلك خوبى درو عاريت باشد و ز جاى دگر « 1 » باشد . قلب زراندودست ، يعنى اين دنيا كه كفك است قلب است و بىقدرست و بىقيمت است ، ما زراندودش كرده‌ايم كه زيّن للنّاس .\r\nآدمى اسطرلاب حقّ است امّا منجّمى بايد كه اسطرلاب را بداند ، تره‌فروش يا بقال اگرچه اسطرلاب دارد امّا از آن چه فايده گيرد و به آن اسطرلاب چه داند احوال افلاك را و دوران و برج‌ها و تأثيرات « 2 » و انقلاب 29 را الى غير ذلك ؟ پس اسطرلاب در حق منجّم سودمند است كه من عرف 30 نفسه فقد عرف ربّه همچنان‌كه اين اسطرلاب مسين آينهء افلاك است « 3 » وجود آدمى كه  وَ لَقَدْ كَرَّمْنا بَنِي آدَمَ  « * * » اسطرلاب حق است . چون او را حق تعالى به خود عالم و دانا آشنا كرده باشد ، از اسطرلاب وجود خود تجلّى حق را و جمال بىچون را دم به دم و لمحه به لمحه « 4 » مىبيند و هرگز آن جمال ازين آينه خالى نباشد .\r\nحق را عزّ و جلّ بندگانند كه ايشان خود را به حكمت و معرفت و كرامت « 5 » مىپوشانند اگرچه خلق را آن نظر نيست كه ايشان را بينند « 6 » امّا از غايت غيرت خود را مىپوشانند چنانك متنبّى مىگويد :\r\n لبسن الوشى لا متجمّلات * و لكن كى يصن به الجمالا \r\n31\r\n\r\n\r\n","description":"","footnote":"\r\n( * ) سورهء آل عمران آيهء 14\r\n( 1 ) . ح : و از جايى ديگر\r\n( 2 ) . ح : و دوران او را و برج‌ها را و تأثيرات آن را\r\n( 3 ) . ح : آيينه احوال\r\n( * * ) سورهء اسراء آيهء 70\r\n( 4 ) . ح : و لمحه لمحه\r\n( 5 ) . ح : كرامات\r\n( 6 ) . ح : ببينند\r\n","page_name":" 23 ","page_number":23},
  {"content":"\r\n\r\n\r\nفصل 32\r\nگفت كه شب و روز دل و جانم به خدمت است و از مشغولىها و كارهاى « 1 » مغول به خدمت نمىتوانم رسيدن . فرمود كه اين كارها هم كار حقّ است زيرا سبب امن‌وامان مسلمانى است . خود را فدا كرده‌ايد به مال و تن تا دل ايشان را به‌جاى آريد تا مسلمانى چند با من به طاعت مشغول باشند ، پس اين نيز كار خير باشد و چون شما را حق تعالى 33 به چنين كار خير ميل داده است و فرط رغبت دليل عنايت است و چون فتورى باشد درين ميل دليل بىعنايتى باشد كه حق تعالى نخواهد كه چنين خير خطير به سبب او برآيد تا مستحقّ آن ثواب و درجات عالى نباشد ، همچون حمّام « 2 » كه گرمست . آن گرمى او از آلت تون است همچون گياه و هيمه و عذره و غيره . حق تعالى اسبابى پيدا كند كه اگرچه به صورت آن بد باشد و كره امّا در حق او عنايت باشد . چون حمّام او گرم مىشود و سود آن به خلق مىرسد .\r\nدرين ميان ياران « 3 » آمدند . عذر فرمود كه اگر من شما را قيام نكنم و سخن نگويم و نپرسم اين احترام باشد . زيرا احترام هر چيزى لايق آن وقت باشد . در نماز نشايد پدر « 4 » و برادر را پرسيدن و تعظيم كردن ، و بىالتفاتى به دوستان « 5 » و خويشان در حالت نماز عين التفات است و عين نوازش زيرا چون به سبب ايشان خود را از طاعت و استغراق جدا نكند و مشوّش نشود پس ايشان مستحق عقاب و عتاب نگردند . پس عين التفات و نوازش باشد « 6 » چون حذر كرد از چيزى كه عقوبت ايشان در آن است .\r\nسؤال كرد كه از نماز نزديك‌تر به حقّ راهى هست ؟ فرمود : هم نماز « 7 » ، امّا نماز اين صورت تنها نيست ، اين قالب نمازست زيرا كه اين نماز را اوّلى است و آخرى است و هر چيز را كه اوّلى « 8 » و آخرى باشد آن قالب باشد زيرا تكبير اوّل نمازست و سلام آخر\r\n\r\n\r\n","description":"","footnote":"\r\n( 1 ) . اصل : و كارها\r\n( 2 ) . ح : كه حمام\r\n( 3 ) . ح : يارانى\r\n( 4 ) . ح : پدر را\r\n( 5 ) . ح : بر دوستان\r\n( 6 ) . ح : افزوده : زيرا\r\n( 7 ) . ح : فرمود كه هم نماز\r\n( 8 ) . ح : اول\r\n","page_name":" 24 ","page_number":24},
  {"content":"\r\n\r\nنمازست ، و همچنين شهادت آن نيست كه بر زبان مىگويند تنها ، زيرا كه آن را نيز اوّلى است و آخرى « 1 » و هر چيز كه در حرف و صوت درآيد و او را « 2 » اوّل و آخر باشد آن صورت و قالب باشد ، جان آن بىچون باشد و بىنهايت باشد و او را اوّل و آخر نبود .\r\nآخر اين نماز را انبيا پيدا كرده‌اند . اكنون اين نبى كه نماز را پيدا كرده است چنين مىگويد كه لى مع اللّه وقت لا يسعنى فيه نبى مرسل و لا ملك مقرّب 34 . پس دانستيم كه جان نماز اين صورت تنها نيست بلكه استغراقى است و بيهوشى است كه اين همه صورت‌ها برون « 3 » مىماند و آنجا نمىگنجد . جبرئيل نيز كه معنى محض است هم نمىگنجد .\r\nحكايت است از مولانا سلطان العلماء قطب العالم بهاء الحق و الدين قدس اللّه سره العظيم 35 « 4 » كه روزى اصحاب او را مستغرق يافتند وقت نماز رسيد . بعضى مريدان آواز دادند مولانا را كه وقت نمازست . مولانا بگفت ايشان « 5 » التفات نكرد . ايشان برخاستند و به نماز مشغول شدند . دو مريد « 6 » موافقت شيخ كردند و به نماز نايستادند « 7 » يكى از آن مريدان كه در نماز بود خواجگى نام 36 ، به چشم سرّ به وى عيان بنمودند كه جمله اصحاب كه در نماز بودند ، با امام ، پشتشان به قبله بود و آن دو مريد را كه موافقت شيخ كرده بودند رويشان به قبله بود زيراكه « 8 » شيخ چون از ما و من بگذشت و اويى او فنا شد و نماند و در نور حق مستهلك شد كه موتوا قبل ان تموتوا 37 . اكنون او نور حق شده است و هركه پشت به نور حق كند و روى به ديوار آورد قطعا پشت به قبله كرده باشد زيراكه او جان قبله بوده است . آخر اين خلق كه رو به كعبه مىكنند 38 ( آخر آن كعبه را نبى ساخته است « 9 » كه ) قبله‌گاه عالم شده است . پس اگر او قبله باشد به طريق اولى چون آن براى او قبله شده است .\r\nمصطفى ( صلوات اللّه عليه « 10 » ) يارى را عتاب كرد كه « تو را خواندم چون نيامدى ؟ » گفت « به نماز مشغول بودم ، گفت آخر نه منت خواندم گفت من بيچاره‌ام ، فرمود كه « نيك است اگر در همه وقت مدام بيچاره باشى « 11 » ، در حالت قدرت هم خود را بيچاره\r\n\r\n\r\n","description":"","footnote":"\r\n( 1 ) . ح : اوّل و آخرست\r\n( 2 ) . ح : او را ( بدون واو ) .\r\n( 3 ) . ح : بيرون در\r\n( 4 ) . ح : از بهاء الدين ولد قدس اللّه سره\r\n( 5 ) . ح : مولانا هيچ نگفت و ايشان را\r\n( 6 ) . ح : و دو مريد\r\n( 7 ) . ح : ناستادند\r\n( 8 ) . ح : كه ندارد\r\n( 9 ) . ح : اين كعبه را نبى ساخته است براى آنكه آن خانه را او ساخته است\r\n( 10 ) . ح : ندارد\r\n( 11 ) . ح : افزود ، در كل حال\r\n","page_name":" 25 ","page_number":25},
  {"content":"\r\n\r\nبينى چنان‌كه در حالت عجز مىبينى . زيرا كه بالاى « 1 » قدرت تو قدرتى است و مقهور حقّى در همه احوال » . تو دو نيمه نيستى گاهى با چاره و گاهى بىچاره « 2 » . نظر به قدرت او دار و همواره خود را بىچاره مىدان و بىدست و پاى « 3 » و عاجز و مسكين . چه جاى آدمى ضعيف ؟ بلكه شيران و پلنگان و نهنگان همه بىچاره و لرزان ويند ، آسمان‌ها و زمين‌ها همه بيچاره و مسخّر حكم ويند . او پادشاهى عظيم است . نور او چون نور ماه و آفتاب نيست كه به وجود ايشان چيزى بر جاى بماند . چون نور او بىپرده روى نمايد نه آسمان ماند و نه زمين « 4 » ، نه آفتاب و نه ماه جز آن شاه كس نماند « 5 » .\r\nحكايت : پادشاهى به درويشى گفت كه « آن « 6 » لحظه كه ترا به درگاه حق تجلّى و قرب باشد مرا ياد كن » . گفت « چون من « 7 » در آن حضرت رسم و تاب آفتاب آن جمال « 8 » بر من زند مرا از خود ياد نيايد از تو چون ياد كنم ؟ » امّا چون حق تعالى بنده‌اى را گزيد و مستغرق خود گردانيد هركه دامن او بگيرد و ازو حاجت طلبد بىآنك آن بزرگ نزد حق ياد كند و عرضه دهد حق آن را برآرد .\r\nحكايتى آورده‌اند كه پادشاهى بود و او را بنده‌اى بود خاص و مقرّب عظيم . چون آن بنده قصد سراى پادشاه كردى اهل حاجت قصّه‌ها و نام‌ها به دو دادندى كه بر پادشاه عرض دار . او آن را در چرمدان كردى . چون در خدمت پادشاه رسيدى تاب جمال او برنتافتى ، پيش پادشاه مدهوش افتادى . پادشاه دست در كيسه و جيب « 9 » و چرمدان 39 او كردى « 10 » به طريق عشق‌بازى كه اين بندهء مدهوش من مستغرق جمال من چه دارد ؟ » آن نام‌ها را بيافتى و حاجات جمله را بر ظهر « 11 » آن ثبت كردى و باز در چرمدان او نهادى .\r\nكارهاى جمله را « 12 » بىآنكه او عرض دارد برآوردى . چنين كه يكى از آن‌ها ردّ نگشتى بلكه مطلوب ايشان مضاعف و بيش از آنكه طلبيدندى به حصول پيوستى . بندگان ديگر كه هوش داشتندى و توانستندى قصّه‌هاى اهل حاجت را به حضرت شاه عرضه كردن و نمودن ، از صد كار و صد حاجت يكى نادرا منقضى شدى « 13 » .\r\n\r\n\r\n","description":"","footnote":"\r\n( 1 ) . ح : زيرا بالاى\r\n( 2 ) . ح : گاهى بىچاره و گاهى باچاره\r\n( 3 ) . ح : و بىدست و بىپا\r\n( 4 ) . ح : و نه زمين ماند\r\n( 5 ) . ح : افوزود :  كُلُّ شَيْءٍ هالِكٌ إِلَّا وَجْهَهُ \r\n( 6 ) . ح : گفت مرا آن\r\n( 7 ) . ح : باشد ياد كن گفت كه من\r\n( 8 ) . ح : آن آفتاب جمال\r\n( 9 ) . ح : بر سينه و جيب\r\n( 10 ) . ح : بردى\r\n( 11 ) . ح : به ظهر\r\n( 12 ) . ح : كارهاى جمله\r\n( 13 ) . ح : منقضى و گزارده شدى\r\n","page_name":" 26 ","page_number":26},
  {"content":"\r\n\r\n\r\nفصل\r\nيكى گفت كه اينجا چيزى فراموش كرده‌ام . خداوندگار « 1 » فرمود كه در عالم يك چيز است « 2 » كه آن فراموش‌كردنى نيست . اگر جمله چيزها را فراموش كنى و آن را فراموش نكنى باك نيست و اگر جمله را به جاى آرى 40 و ياد دارى و فراموش نكنى و آن را فراموش كنى هيچ نكرده باشى همچنان‌كه پادشاهى ترا به ده فرستاد براى كارى معيّن تو رفتى و صد كار ديگر گزاردى چون آن كار را كه براى آن رفته بودى نگزاردى چنان است كه هيچ نگزاردى . پس آدمى درين عالم براى كارى « 3 » آمده است و مقصود آن است چون آن نمىگزارد پس هيچ نكرده باشد : آية « 4 »\r\n إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  « * » . آن امانت را بر آسمان‌ها عرض داشتيم نتوانست پذيرفتن . بنگر كه ازو چند كارها مىآيد كه عقل درو حيران مىشود . سنگ‌ها را لعل و ياقوت مىكند ، كوه‌ها را كان زر و نقره مىكند . نبات زمين را « 5 » در جوش مىآورد و زنده مىگرداند و بهشت عدن مىكند . زمين نيز دانه‌ها را مىپذيرد و برمىدهد و عيب‌ها را مىپوشاند و صد هزار عجايب كه در شرح نيايد مىپذيرد « 6 » و پيدا مىكند و جبال نيز همچنين معدن‌هاى گوناگون مىدهد ، اين همه مىكنند امّا ازيشان آن يكى كار نمىآيد آن يك ( كار « 7 » ) از آدمى مىآيد ( آية « 8 » )  وَ لَقَدْ كَرَّمْنا بَنِي آدَمَ  « * * » نگفت و لقد كرّمنا السّماء و الارض پس از آدمى آن كار مىآيد كه نه از آسمان‌ها مىآيد و نه از زمين‌ها مىآيد « 9 » و نه از كوه‌ها . چون آن كار بكند ، ظلومى و جهولى ازو نفى شود . اگر تو گويى كه « اگر آن كار\r\n\r\n\r\n","description":"","footnote":"\r\n( 1 ) . ح : ندارد\r\n( 2 ) . ح : يك چيزى است\r\n( 3 ) . ح : كارى معين\r\n( 4 ) . ح : ( آيه ) ندارد\r\n( * ) سورهء احزاب آيهء 72\r\n( 5 ) . ح : نبات را و زمين را\r\n( 6 ) . اصل : ندارد\r\n( 7 ) . ح : ندارد\r\n( 8 ) . ح : ندارد\r\n( * * ) سورهء اسراء آيهء 70\r\n( 9 ) . ح : و نه از زمين‌ها ( مىآيد ) ندارد\r\n","page_name":" 27 ","page_number":27},
  {"content":"\r\n\r\nنمىكنم چندين كار از من مىآيد » ، آدمى را براى آن كارهاى ديگر نيافريده‌اند همچنان باشد كه تو شمشير پولاد « 1 » هندى بىقيمتى كه آن در خزاين ملوك يابند آورده باشى و ساطور گوشت گنديده « 2 » كرده كه « من اين تيغ را معطّل نمىدارم ، به وى چندين مصلحت « 3 » به جاى آرم » يا ديك زرّين را آورده‌اى و در وى « 4 » شلغم مىپزى كه به ذرّهء از آن « 5 » صد ديك به دست آيد . يا كارد مجوهر را ميخ كدوى شكسته كرده‌اى كه « من مصلحت مىكنم و كدو را بر وى « 6 » مىآويزم و اين كارد را معطّل نمىدارم » جاى افسوس و خنده نباشد چون كار آن كدو به ميخ چوبين يا آهنين كه قيمت آن به پولى 41 است « 7 » برمىآيد ، چه عقل باشد كارد صد دينارى را مشغول آن كردن ؟ حق تعالى ترا قيمت عظيم كرده است مىفرمايد كه آية « 8 »\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  « * »\r\nشعر « 9 »\r\n تو به قيمت وراى دو جهانى * چه كنم قدر خود نمىدانى 42 \r\nمفروش خويش ارزان كه تو بس گران بهايى .\r\nحق تعالى مىفرمايد كه من شما را و اوقات « 10 » و انفاس شما را و اموال « 11 » و روزگار شما را خريدم كه اگر به من صرف رود و به من دهيد بهاى آن بهشت جاودانى است . قيمت تو پيش من اين است . اگر تو خود را به دوزخ فروشى ظلم بر خود كرده « 12 » باشى همچنان‌كه آن مرد كارد صد دينارى را بر ديوار زد و برو كوزه‌اى يا كدويى آويخت « 13 » .\r\nآمديم 43 بهانه مىآورى كه من خود را به كارهاى عالى صرف مىكنم ، علوم فقه و حكمت و منطق و نجوم و طبّ و غيره تحصيل مىكنم ، آخر اين همه براى توست . اگر فقه است براى آن است تا كسى از دست تو نان نربايد و جامه‌ات را نكند و ترا نكشد تا\r\n\r\n\r\n","description":"","footnote":"\r\n( 1 ) . ح : پولادى\r\n( 2 ) . ح : گوشت گاو گنديده\r\n( 3 ) . ح : چنين مصلحتى\r\n( 4 ) . ح : و درو\r\n( 5 ) . ح : ازو\r\n( 6 ) . ح : بر او\r\n( 7 ) . ح : پولى است\r\n( 8 ) . ح ( آيه ) را ندارد\r\n( * ) . سورهء توبه آيهء 111\r\n( 9 ) . ح : بيت\r\n( 10 ) . ح : و اوقات شما را\r\n( 11 ) . ح : و اموال شما را\r\n( 12 ) . ح : تو كرده\r\n( 13 ) . ح : بر ديوار زدهء و بر كدوئى با كوزه آويخته‌اى\r\n","page_name":" 28 ","page_number":28},
  {"content":"\r\n\r\nتو به سلامت باشى و اگر نجوم است احوال فلك و تأثير آن « 1 » در زمين از ارزانى « 2 » و گرانى امن و خوف همه تعلق به احوال تو دارد ، هم براى توست . و اگر ستاره است از سعد و نحس به طالع « 3 » تو تعلّق دارد ، هم براى توست . چون تأمّل كنى اصل تو باشى و اين‌ها همه فرع تو . چون فرع تو را چندين تفاصيل و عجايب‌ها و احوال‌ها و عالم‌هاى بوالعجب بىنهايت باشد بنگر كه تو را « 4 » كه اصلى چه احوال « 5 » باشد . چون فرع‌هاى ترا عروج و هبوط و سعد و نحس باشد تو را كه اصلى بنگر كه چه عروج و هبوط در عالم ارواح و بعد و نحس و نفع و ضرّ باشد كه فلان روح آن « 6 » خاصيّت دارد و ازو اين آيد ، فلان كار را مىشايد .\r\nتو را غير اين غذاى خواب و خور غذاى ديگرست كه ابيت عند ربّى يطعمنى و يسقينى 44 درين عالم آن غذا را فراموش كرده‌اى و به اين « 7 » مشغول شده‌اى و شب و روز تن را مىپرورى . آخر اين تن اسب توست 45 و اين « 8 » عالم آخور اوست و غذاى اسب غذاى سوار نباشد . او را به سر خود خواب و خورى است « 9 » و تنعّمى است اما سبب « 10 » آنكه حيوانى و بهيمى بر تو غالب شده است تو بر سر اسب در آخور اسبان مانده‌اى و در صف شاهان و اميران عالم بقا مقام ندارى . دلت آنجاست امّا چون تن غالب است حكم تن گرفته‌اى و اسير او مانده‌اى .\r\nهمچنان‌كه مجنون 46 قصد ديار ليلى كرد اشتر را آن طرف مىراند تا هوش با او بود .\r\nچون لحظه‌اى مستغرق ليلى مىگشت و خود را و اشتر را فراموش مىكرد . اشتر را در ده بچه‌اى بود فرصت مىيافت باز مىگشت و به ده مىرسيد . چون مجنون به خود آمد دو روزه راه بازگشته بود همچنين سه ماه را در راه بماند عاقبت افغان كرد كه اين اشتر بلاى منست از اشتر فروجست و روان شد .\r\nبيت « 11 »\r\n هوا ناقتى خلفى و قدّامي الهوى * فإنّي « 12 » و ايّاها لمختلفان 47 \r\n\r\n\r\n","description":"","footnote":"\r\n( 1 ) . اصل : و تأثيرات\r\n( 2 ) . اصل : ارزانى\r\n( 3 ) . ح : كه به طالع\r\n( 4 ) . ح : كه تو\r\n( 5 ) . ح : احوال‌ها\r\n( 6 ) . ح : اين\r\n( 7 ) . ح : و به اين غذا\r\n( 8 ) . ح : اين ( واو ) ندارد\r\n( 9 ) . اصل : خواب‌خواريست\r\n( 10 ) . ح : اما به سبب\r\n( 11 ) . ح : ( بيت ) ندارد\r\n( 12 ) . ح : وانى\r\n","page_name":" 29 ","page_number":29},
  {"content":"\r\n\r\nفرمود كه سيد برهان الدين محقق قدس اللّه سره العزيز 48 « 1 » سخن مىفرمود . يكى آمد « 2 » كه مدح تو از فلانى شنيدم . گفت « تا ببينم كه آن فلان چه كس است . او را آن مرتبت هست كه مرا بشناسد و مدح من كند ؟ اگر او مرا به سخن شناخته است پس مرا نشناخته است زيرا كه اين سخن نماند و اين حرف و صوت نماند و اين لب و دهان نماند . اين همه عرض است . و اگر به فعل شناخت ، همچنين . و اگر ذات من « 3 » شناخته است آنگه دانم كه او مدح مرا تواند كردن و آن مدح از آن من باشد » .\r\nحكايت او همچنان باشد كه مىگويند پادشاهى پسر خود را به جماعتى اهل هنر سپرده بود تا او را از علوم نجوم و رمل و غيره آموخته بودند و استاد تمام گشته « 4 » با كمال كودنى « 5 » و بلادت . روزى پادشاه انگشترى در مشت گرفت فرزند خود را امتحان كرد كه بيا بگو در مشت « 6 » چه دارم ؟ گفت « آنچه دارى گرد است و زرد است و مجوّف است . » گفت « چون نشان‌هاى راست دادى ، پس حكم كن كه آنچه چيز باشد « 7 » » . گفت « مىبايد كه غربيل باشد . » گفت آخر اين چندين نشان‌هاى دقيق را كه عقول در آن حيران شوند دادى از قوت تحصيل و دانش اين قدر بر تو چون فوت شد كه در مشت غربيل نگنجد ؟ »\r\nاكنون همچنين علماى اهل زمان 49 در علوم موى مىشكافند و چيزهاى ديگر را كه به ايشان تعلّق ندارد به غايت دانسته‌اند و ايشان را بر آن احاطت كلّى گشته و آنچه مهم است و به او نزديك‌تر از همه آنست خودى اوست و خودى خود را نمىداند . همه چيزها را به حلّ و حرمت حكم مىكند كه اين جايزست و آن جائز نيست و اين حلال است يا حرام است « 8 » و خود را نمىداند كه حلال است يا حرام است ، جائز است يا ناجايز « 9 » ، پاك است يا ناپاك است . پس اين « 10 » تجويف و زردى و نقش و تدوير عارضى است « 11 » كه چون در آتش اندازى ، اين همه نماند ، ذاتى شود صافى ازين همه\r\n\r\n\r\n","description":"","footnote":"\r\n( 1 ) . ح : ( العزيز ) ندارد\r\n( 2 ) . ح : يكى گفت\r\n( 3 ) . ح : و اگر ذات مرا\r\n( 4 ) . ح : گشت\r\n( 5 ) . اصل : كودكى\r\n( 6 ) . ح : كه در مشت\r\n( 7 ) . ح : كه اين‌چنين چيز چه باشد\r\n( 8 ) . ح : و آن حرامست\r\n( 9 ) . ح : او جائز است يا ناجايز است\r\n( 10 ) . ح : پس آن\r\n( 11 ) . ح : برو عارض است\r\n","page_name":" 30 ","page_number":30},
  {"content":"\r\n\r\nنشان هر چيز كه مىدهند از علوم و فعل و قول همچنين باشد و به جوهر او تعلّق ندارد كه بعد از اين همه ، باقى آن است . نشان ايشان همچنان باشد كه اين همه را بگويند و شرح دهند و در آخر حكم كنند « 1 » كه در مشت غربيل است چون از آنچه اصل است خبر ندارد .\r\nمن مرغم بلبلم طوطيم « 2 » . اگر مرا گويند كه بانگ ديگرگون كن ، نتوانم . چون زبان من همين است ، غير آن نتوانم گفتن . به خلاف آنكه او از مرغ آموخته است او مرغ نيست دشمن و صيّاد مرغ است بانگ و صفير مىكند تا او را مرغ دانند اگر او را حكم كنند كه جز اين آواز آواز ديگرگون كن تواند كردن چون آن آواز « 3 » برو عاريت است و از آن او نيست ، تواند كه آواز ديگر « 4 » كند چون آموخته است كه كالاى مردمان دزدد ، از هر خانه قماشى نمايد .\r\n\r\n\r\n","description":"","footnote":"\r\n( 1 ) . ح : كند\r\n( 2 ) . ح : يا طوطيم\r\n( 3 ) . ح : اين آواز\r\n( 4 ) . ح : ديگرگون\r\n","page_name":" 31 ","page_number":31},
  {"content":"\r\n\r\n\r\nفصل\r\nگفت كه « 1 » اين چه لطف است كه مولانا تشريف فرمود توقّع نداشتم و در دلم نگذشت .\r\nچه لايق اينم ؟ مرا مىبايست شب و روز دست گرفته « 2 » در زمره وصف چاكران و ملازمان بودمى . هنوز لايق آن نيستم . اين چه لطف بود « 3 » ؟\r\nفرمود كه اين از جملهء آن است كه شما را همّتى عالى است . هرچند كه شما را مرتبهء عزيزست و بزرگ « 4 » و به كارهاى خطير و بلند مشغوليد ، از علوّ همّت خود را قاصر مىبينيد و بدان راضى نيستيد و بر خود چيزهاى بسيار لازم مىدانيد . اگرچه ما را دل هماره به خدمت بود ، امّا مىخواستيم كه به صورت هم مشرّف شويم زيراكه نيز صورت اعتبارى عظيم دارد . چه جاى اعتبار خود مشارك است با مغز همچنانك كار بىمغز برنمىآيد بىپوست نيز برنمىآيد . چنان كه دانه را اگر بىپوست در زمين كارى برنيايد ، چون به پوست در زمين دفن كنى برآيد و درختى شود عظيم . پس ازين‌روى تن نيز اصلى عظيم باشد و دربايست شود « 5 » و بىاو خود كار برنيايد و مقصود حاصل نشود اى و اللّه ، اصل معنى است پيش آنك معنى را داند و معنى شده باشد اينكه مىگويند ركعتين « 6 » من الصلاة 50 خير من الدّنيا و ما فيها پيش هركس نباشد ، پيش آن كس باشد كه اگر ركعتين ازو فوت شود بالاى دنيا و آنچ در دست باشد و از فوت ملك دنيا كه جمله آن او باشد فوت دو ركعتش دشوارتر آيد .\r\nدرويشى به نزد « 7 » پادشاهى رفت 51 ، پادشاه به او گفت كه « اى زاهد » گفت « زاهد توى » .\r\nگفت « من چون زاهد باشم كه همهء دنيا از آن منست . » گفت : « نى ، عكس مىبينى . دنيا و آخرت و ملكت جمله از آن منست و عالم را من گرفته‌ام . توى كه به لقمه‌اى و خرقه‌اى\r\n\r\n\r\n","description":"","footnote":"\r\n( 1 ) . ح : اتابك گفت\r\n( 2 ) . ح : دست بسته\r\n( 3 ) . ح : اين لطف است\r\n( 4 ) . ح : و بزرگ است\r\n( 5 ) . ح : و در بايست باشد\r\n( 6 ) . ركعتان ظ\r\n( 7 ) . ح : نزد\r\n","page_name":" 32 ","page_number":32},
  {"content":"\r\n\r\nقانع شده‌اى » .  فَأَيْنَما تُوَلُّوا فَثَمَّ وَجْهُ اللَّهِ  « * » آن وجهى است مجرا « 1 » و رايج كه لا ينقطع است و باقى است عاشقان خود را فداى اين وجه « 2 » كرده‌اند و عوض نمىطلبند باقى همچو انعامند ، فرمود « اگرچه انعامند امّا مستحقّ انعامند و اگرچه در آخورند مقبول ميرآخورند كه اگر خواهد ازين آخورش نقل كند و به طويلهء خاصّ « 3 » برد همچنانك از آغاز 52 كه او عدم بود به وجودش آورد و از طويلهء وجود به جماديش آورد و از طويلهء جمادى به نباتى و از نباتى به حيوانى و از حيوانى به انسانى و از انسان به ملكى الى ما لا نهاية . » پس اين همه براى آن نمود تا مقر شوى كه او را ازين جنس طويله‌هاى بسيارست « 4 » عالىتر از هم‌ديگر كه   طَبَقاً عَنْ طَبَقٍ فَما لَهُمْ لا يُؤْمِنُونَ   « * * » اين براى آن نمود كه تا مقر شوى طبقات ديگر را كه در پيش است براى آن ننمود « 5 » كه انكار كنى و گويى كه همين است استادى صنعت و فرهنگ براى آن نمايد كه او را معتقد شوند و فرهنگ‌هاى ديگر را كه نموده است مقر شوند و به آن ايمان آورند و همچنان پادشاهى خلعت و صله دهد و بنوازد براى آن نوازد كه از متوقّع ديگر چيزها شوند و از اميد كيسه‌ها بردوزند براى آن ندهد كه بگويند همين است پادشاه ديگر انعام نخواهد كردن برين قدر اقتصار كنند هرگز پادشاه اگر اين داند كه چنين خواهد گفتن و چنين خواهد دانستن به وى انعام نكند . زاهد آن است 53 كه آخر بيند و اهل دنيا آخور بينند ، امّا آن‌ها كه اخص‌اند و عارفند نه آخر بينند و نه آخور ، ايشان را نظر بر اوّل افتاده است و آغاز هر كار را مىدانند همچنانك دانايى گندم « 6 » بكارد داند كه گندم خواهد رستن ، آخر از اوّل آخر را ديد و همچنان جو و برنج و غيره . چون اوّل را ديد او را نظر در آخر نيست آخر در اول ( بر او ) « 7 » معلوم شده است . ايشان نادرند و اين‌ها متوسط كه آخر را مىبينند و اين‌ها كه در آخورند اين‌ها انعامند .\r\nدرد است كه آدمى را رهبرست در هر كارى كه هست تا او را درد آن كار و هوس و عشق آن كار در درون نخيزد او قصد آن كار نكند و آن كار بىدرد او را ميسّر نشود 54 خواه\r\n\r\n\r\n","description":"","footnote":"\r\n( * ) سورهء بقره آيهء 109\r\n( 1 ) . ح : مجرى\r\n( 2 ) . ح : آن وجه\r\n( 3 ) . ح : خاصش\r\n( 4 ) . طويله‌ها بسيارست\r\n( * * ) سورهء انشقاق آيهء 19 ، 20\r\n( 5 ) . ح : بر آن ننمودم\r\n( 6 ) . ح : دانه گندم\r\n( 7 ) . ح : ( بر او ) ندارد\r\n","page_name":" 33 ","page_number":33},
  {"content":"\r\n\r\nدنيا خواه آخرت خواه بازرگانى خواه پادشاهى خواه علم خواه نجوم و غيره تا مريم را درد زه 55 پيدا نشد قصد آن درخت بخت نكرد كه : آية « 1 »\r\n فَأَجاءَهَا الْمَخاضُ إِلى جِذْعِ النَّخْلَةِ  « * » او را آن درد به درخت آورد و درخت خشك ميوه‌دار شد تن همچون مريم است و هر يكى عيسى داريم ، اگر ما را درد پيدا شود عيسى ما بزايد و اگر درد نباشد عيسى هم از آن راه نهانى كه آمد باز به اصل خود پيوندد ، الا ما محروم مانيم و ازو بىبهره\r\nشعر\r\n جان از درون به فاقه و طبع از برون به برگ * ديو از خورش به هيضه « 2 » و جمشيد ناشتا\r\nاكنون بكن دوا كه مسيح تو بر زمى است « 3 » * چون شد مسيح سوى فلك فوت شد دوا 56 \r\n\r\n\r\n","description":"","footnote":"\r\n( 1 ) . ح : ( آيه ) ندارد\r\n( * ) سورهء مريم آيهء 23\r\n( 2 ) . ح : بتغمه\r\n( 3 ) . ح : بر زمين است\r\n","page_name":" 34 ","page_number":34},
  {"content":"\r\n\r\n\r\nفصل\r\nاين سخن براى آن كس است كه او به سخن محتاج است كه ادراك كند . امّا آنك بىسخن ادراك كند « 1 » با وى چه حاجت سخن است « 2 » آخر آسمان‌ها و زمين‌ها همه سخن است پيش آن كس كه ادراك مىكند و زاييده از سخن است كه  كُنْ فَيَكُونُ  « * » پس پيش آنك آواز پست را مىشنود مشغله و بانگ چه حاجت باشد ؟\r\nحكايت : شاعرى تازىگوى پيش پادشاهى آمد و آن پادشاه ترك بود پارسى نيز نمىدانست ، شاعر براى او شعر عظيم غرّا به تازى گفت و آورد چون پادشاه بر تخت نشسته بود و اهل ديوان جمله حاضر امرا و وزرا « 3 » آن‌چنان‌كه ترتيب است شاعر به پاى استاد و شعر را آغاز كرد . پادشاه در آن مقام كه محلّ تحسين بود سر مىجنبانيد و در آن مقام « 4 » كه محلّ تعجّب بود خيره مىشد و در آن مقام كه محلّ تواضع بود التفات مىكرد .\r\nاهل ديوان حيران شدند كه پادشاه ما كلمه‌اى به تازى نمىدانست اين‌چنين سر جنبانيدن مناسب در مجلس « 5 » ازو چون صادر شد ؟ مگر كه تازى مىدانست چندين سال از ما پنهان داشت و اگر ما به زبان تازى بىادبىها گفته باشيم واى بر ما .\r\nاو را غلامى بود خاص اهل ديوان جمع شدند و او را اسب و استر و مال دادند و چندان ديگر بر گردن گرفتند كه ما را ازين حال آگاه كن كه پادشاه تازى مىداند يا نمىداند و اگر نمىداند در محلّ سر جنباندن چون بود ؟ كرامات بود ؟ الهام بود ؟ تا روزى غلام فرصت يافت در شكار و پادشاه را دلخوش ديد بعد از آنكه شكار بسيار گرفته بود از وى پرسيد « 6 » پادشاه بخنديد گفت و اللّه من تازى نمىدانم امّا آنچه سر\r\n\r\n\r\n","description":"","footnote":"\r\n( 1 ) . ح : مىكند\r\n( 2 ) . ح : چه حاجت است سخن\r\n( * ) . سورهء يونس ، آيهء 82\r\n( 3 ) . ح : و وزير\r\n( 4 ) . ح : مقامات\r\n( 5 ) . ح : در محلش\r\n( 6 ) . ح : بپرسيد\r\n","page_name":" 35 ","page_number":35},
  {"content":"\r\n\r\nمىجنبانيدم « 1 » و تحسين مىكردم كه معلوم است كه مقصود او از آن شعر چيست سر مىجنبانيدم و تحسين مىكردم كه معلوم است « 2 » . پس معلوم شد كه اصل مقصودست آن شعر فرع مقصودست كه اگر آن مقصود نبودى آن شعر نگفتى « 3 » پس اگر به مقصود نظر كنند دويى نماند . دويى در فروع است اصل يكى است همچنانك « 4 » مشايخ 57 اگرچه به صورت گوناگونند « 5 » و به حال « 6 » و افعال و احوال و اقوال « 7 » مباينت است امّا از روى مقصود يك چيزست و آن طلب حقّ است چنان‌كه بادى كه در سراى « 8 » بوزد گوشهء قالى برگيرد « 9 » اضطرابى و جنبشى در گليم‌ها پديد آرد ، خس و خاشاك را بر هوا برد ، آب حوض را زره زره گرداند ، درختان و شاخ‌ها و برگ‌ها را در رقص آرد آن همه « 10 » احوال متفاوت و گوناگون « 11 » مىنمايد ، امّا از روى مقصود و اصل و حقيقت يك چيزست زيرا جنبيدن همه از يك باد است .\r\nگفت كه ما مقصّريم . فرمود كسى را اين انديشه « 12 » آيد و اين عتاب به او فروآيد « 13 » كه آه در چيستم و چرا چنين مىكنم ؟ اين دليل دوستى و عنايت است كه و يبقى الحبّ « 14 » ما بقى العتاب 58 زيرا عتاب با دوستان كنند با بيگانه عتاب نكنند ، اكنون اين عتاب نيز متفاوت است بر آنكه او را درد مىكند و از آن خبر دارد دليل محبّت و عنايت در حق او باشد ، امّا اگر عتابى رود و او را درد نكند اين دليل محبّت نكند چنانك « 15 » قالى را چوب زنند تا گرد ازو جدا كنند اين را « 16 » عقلا عتاب نگويند امّا اگر فرزند خود را و محبوب خود را بزنند عتاب آن را گويند و دليل محبّت در چنين محل پديد آيد . پس مادام كه در خود دردى و پشيمانيى مىبينى دليل عنايت و دوستى حقّ است اگر در برادر خود عيب « 17 » مىبينى آن عيب در توست « 18 » كه درو مىبينى 59 عالم همچنين « 19 » آيينه است نقش خود را درو مىبينى كه المؤمن مرآة المؤمن 60 آن عيب را از خود جدا كن زيرا آنچ ازو مىرنجى از خود مىرنجى .\r\n\r\n\r\n","description":"","footnote":"\r\n( 1 ) . ح : افزود : يعنى مىدانستم كه مقصود او از آن شعر چيست سر مىجنبانيدم\r\n( 2 ) . ح : ندارد\r\n( 3 ) . ح : آن شعر گفته نشدى\r\n( 4 ) . ح : همچنان طرق\r\n( 5 ) . ح : گوناگون است\r\n( 6 ) . ح : و به مجال و به مقال\r\n( 7 ) . ح : ندارد\r\n( 8 ) . ح : همچنان‌كه بادى كه در اين سراى\r\n( 9 ) . ح : بگيرد\r\n( 10 ) . ح : اين همه\r\n( 11 ) . ح : متفاوت گوناگون\r\n( 12 ) . ح : كه اين انديشه\r\n( 13 ) . ح : بر او فرود آيد\r\n( 14 ) . ح : الودّ\r\n( 15 ) . ح : نباشد همچنان‌كه\r\n( 16 ) . ح : آن را\r\n( 17 ) . ح : عيبى\r\n( 18 ) . ح : در تست\r\n( 19 ) . ح : عالم برادر همچون\r\n","page_name":" 36 ","page_number":36},
  {"content":"\r\n\r\nگفت پيلى را آوردند بر سر چشمه‌اى كه آب خورد . خود را در آب مىديد و مىرميد . او مىپنداشت كه از ديگرى مىرمد نمىدانست كه از خود مىرمد . همه اخلاق بد از ظلم و كين و حسد و حرص و بىرحمى و كبر چون در تست نمىرنجى چون آن را در ديگرى مىبينى مىرمى و مىرنجى « 1 » . آدمى را از گر و دنبل خود فرخجى 61 نيايد .\r\nدست مجروح در آش مىكند و به انگشت خود مىليسد و هيچ از آن دلش بر هم نمىرود 62 چون بر ديگرى اندكى دنبلى يا نيم‌ريشى ببيند آن آش او را نفارد 63 و نگوارد . همچنين اخلاق « 2 » چون گرهاست و دنبل‌هاست چون دروست از آن نمىرنجد و بر ديگرى چون اندكى از آن ببيند برنجد و نفرت گيرد . همچنان‌كه تو ازو مىرمى او را نيز معذور مىدار اگر از تو برمد و برنجد . رنجش تو « 3 » عذر اوست زيرا رنج تو از ديدن آن است و او نيز همان مىبيند كه المؤمن مرآة المؤمن نگفت الكافر مرآة الكافر زيرا كه كافر را نه آنست كه مرآت نيست الّا از « 4 » مرآت خود خبر ندارد « 5 » .\r\nپادشاهى دلتنگ بر لب جوى نشسته بود امرا ازو هراسان و ترسان و به هيچ‌گونه روى او گشاده نمىشد مسخره‌اى داشت عظيم مقرّب . امرا او را پذيرفتند كه اگر تو شاه را بخندانى ترا چنين دهيم ، مسخره قصد پادشاه كرد و هرچند كه جهد مىكرد پادشاه به روى او نظر « 6 » نمىكرد و سر بر نمىداشت « 7 » كه او شكلى كند 64 و پادشاه را بخنداند . در جوى نظر مىكرد و سر برنمىداشت ، مسخره گفت پادشاه را كه « در آب جوى « 8 » چه مىبينى ؟ » گفت « قلتبانى را مىبينم . » مسخره جواب داد كه « اى شاه عالم بنده نيز كور نيست » اكنون همچنين است « 9 » اگر تو درو چيزى مىبينى و مىرنجى آخر او نيز كور نيست همان بيند « 10 » كه تو مىبينى .\r\nپيش او دو انا نمىگنجد 65 ، تو انا مىگويى و او انا يا تو بمير پيش او يا او پيش تو بميرد تا دويى نماند اما آنكه او بميرد امكان ندارد نه در خارج و نه در ذهن كه و هو  الْحَيِّ الَّذِي لا يَمُوتُ  . او را آن لطف هست كه اگر ممكن بودى براى تو به مردى تا دويى برخاستى\r\n\r\n\r\n","description":"","footnote":"\r\n( 1 ) . ح : افزوده : پس بدان كه از خود مىرنجى و مىرمى .\r\n( 2 ) . ح : اخلاق بد\r\n( 3 ) . ح : رنج تو\r\n( 4 ) . ح : الا آن است كه از\r\n( 5 ) . ح : افزوده : حكايت\r\n( 6 ) . ح : به روى نظر\r\n( 7 ) . ح : ندارد\r\n( 8 ) . ح : ندارد\r\n( 9 ) . ح : اكنون همين است\r\n( 10 ) . ح : همان مىبيند\r\n","page_name":" 37 ","page_number":37},
  {"content":"\r\n\r\nاكنون چون مردن او ممكن نيست تو بمير تا او بر تو تجلّى كند و دويى برخيزد .\r\nدو مرغ را « 1 » بر هم بندى 66 با وجود جنسيّت و آنچه دو پر داشتند به چهار مبدّل شد ، نمىپرد زيراكه دويى قايم است امّا اگر مرغ مرده را برو بندى بپرّد زيراكه دويى نمانده است . آفتاب را آن لطف هست كه پيش خفّاش بميرد ، امّا چون امكان ندارد مىگويد كه « اى خفّاش لطف من به همه رسيده است خواهم كه در حقّ تو نيز احسان كنم تو بمير كه چون مردن تو ممكن است تا از نور جلال من بهره‌مند گردى و از خفّاشى بيرون آيى و عنقاى قاف قربت « 2 » گردى . »\r\nبنده‌اى « 3 » از بندگان حقّ را 67 اين قدرت « 4 » بوده است كه خود را براى دوستى فنا كرد ، از خدا آن دوست را مىخواست عزّ و جلّ « 5 » قبول نمىكرد ، ندا آمد كه « من او را نمىخواهم « 6 » كه بينى . » آن بندهء حقّ الحاح مىكرد و از استدعا دست باز نمىداشت كه « خداوندا در من خواست او نهاده‌اى از من نمىرود » در آخر ندا آمد « خواهى كه آن برآيد سر را فدا كن و تو نيست شو و ممان و از عالم برو . » گفت « يا رب راضى شدم . » چنان كرد و سر را بباخت براى آن دوست تا آن كار « 7 » او حاصل شد .\r\nچون بنده‌اى را آن لطف باشد كه « 8 » چنان عمرى را كه يك روزهء آن عمر به عمر جملهء عالم اوّلا و آخرا ارزد فدا كرد آن لطف آفرين را اين لطف نباشد ؟ اينت محال امّا فناى او ممكن نيست بارى تو فنا شو .\r\n« 9 » ثقيلى آمد 68 « 10 » بالاى دست بزرگى نشست ، فرمود كه ايشان را چه تفاوت كند بالا يا زير چراغند ، چراغ اگر بالايى طلبد « 11 » براى خود طلب نكند ، غرض او منفعت ديگران باشد تا ايشان از نور او حظّ يابند و اگرنه هرجا كه چراغ باشد خواه زير خواه بالا . او چراغى است كه آفتاب ابدى است ، ايشان اگر جاه و بلندى دنيا طلبند غرضشان\r\n\r\n\r\n","description":"","footnote":"\r\n( 1 ) . ح : دو مرغ زنده را\r\n( 2 ) . ح : قرب\r\n( 3 ) . ح : افزوده : حكايت\r\n( 4 ) . ح : آن قدرت\r\n( 5 ) . ح : ندارد\r\n( 6 ) . اصل : ندارد\r\n( 7 ) . ح : تا كار\r\n( 8 ) . ح : ( كه ) ندارد\r\n( 9 ) . ح : ( فصل ) افزوده\r\n( 10 ) . ح : در حاشيهء ( ح ) در اين موضع نوشته است ( شيخ شرف هروى در خانهء مستوفى )\r\n( 11 ) . ح : طلب كند\r\n","page_name":" 38 ","page_number":38},
  {"content":"\r\n\r\nآن باشد كه خلق را آن نظر نيست كه بلندى ايشان را ببينند ، ايشان مىخواهند كه به دام دنيا اهل دنيا را « 1 » صيد كنند تا به آن بلندى دگر « 2 » ره يابند و در دام آخرت افتند . چنان‌كه مصطفى صلوات اللّه « 3 » عليه 69 مكّه « 4 » و بلاد را براى آن نمىگرفت كه او محتاج آن بود براى آن مىگرفت كه « 5 » تا همه را زندگى بخشد و روشناييى « 6 » كرامت كند ، هذا كف معوّد 70 بان يعطى « 7 » ما هو معوّد بان يأخذ « 8 » . ايشان خلق را مىفريبند تا عطا بخشند نه براى آنكه ازيشان « 9 » چيزى برند ، شخصى كه دام نهد و مرغكان را به مكر در دام اندازد تا ايشان را بخورد و بفروشد آن را مكر گويند ، امّا اگر پادشاهى دام نهد تا باز اعجمى بىقيمت را كه از گوهر خود خبر ندارد بگيرد و دست‌آموز ساعد خود گرداند تا مشرّف و معلّم و مؤدّب گردد اين را « 10 » مكر نگويند اگرچه صورت مكرست اين را عين راستى و عطا و بخشش و مرده زنده كردن و سنگ را لعل گردانيدن و منىّ مرده را آدمى ساختن مىدانند و افزون ازين ، اگر باز را آن علم بودى كه او را چرا مىگيرند محتاج دانه نبودى ، به جان و دل جويان دام بودى و به دست شاه پرّان شدى .\r\nخلق به ظاهر سخن ايشان نظر مىكنند و مىگويند كه ما ازين بسيار شنيده‌ايم تو بر توى « 11 » . اندرون ما ازين جنس سخن‌ها پر است  وَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ  « * » كافران مىگفتند كه « دل‌هاى ما غلاف اين جنس سخن‌هاست و ازين پرّيم » حق تعالى « 12 » جواب ايشان مىفرمايد كه « حاشا كه ازين « 13 » پر باشند پر از وسواسند و خيالند و پرشرك و شكّند بلكه پر از لعنتند » كه « 14 »  بَلْ لَعَنَهُمُ اللَّهُ بِكُفْرِهِمْ  . كاشكى تهى بودندى از هذيانات ، بارى قابل بودندى كه ازين پذيرفتندى « 15 » قابل نيز نيستند حق تعالى مهر كرده است بر گوش ايشان و بر چشم و دل ايشان « 16 » تا چشم لون ديگر بيند يوسف را گرگ بيند و گوش لون ديگر شنود ، حكمت « 17 » را ژاژ و هذيان « 18 » شمرد و دل را\r\n\r\n\r\n","description":"","footnote":"\r\n( 1 ) . اصل : ايشان خواهند كه به دام اهل دنيا دنيا را\r\n( 2 ) . ح : ديگر\r\n( 3 ) . ح ، ندارد\r\n( 4 ) . مكّه را\r\n( 5 ) . ح ، ( كه ) ندارد\r\n( 6 ) . ح : بينايى\r\n( 7 ) . ح : ان يعطى\r\n( 8 ) . ح : ان ياخذ\r\n( 9 ) . ح : تا از ايشان\r\n( 10 ) . آن را\r\n( 11 ) . ح : تو بر تو\r\n( * ) . سورهء بقره آيهء 88\r\n( 12 ) . ح : ( تعالى ) ندارد\r\n( 13 ) . ح : كه از اين سخن\r\n( 14 ) . ح : ( كه ) ندارد\r\n( 15 ) . ح : پذيرفتندى\r\n( 16 ) . ح : و بر چشم ايشان و بر دل ايشان\r\n( 17 ) . ح : و حكمت را\r\n( 18 ) . ح : و هذيانات\r\n","page_name":" 39 ","page_number":39},
  {"content":"\r\n\r\nلونى دگر « 1 » كه محل وسواس و خيال گشته است . همچون زمستان از تشكل و خيال تو بر تو « 2 » افتاده است از يخ و سردى جمع گشته است  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ  « * » . چه جاى اين است كه ازين پر باشند بوى نيز نيافته‌اند و نشنيده‌اند در همه عمر نه ايشان و نه آن‌ها كه به ايشان تفاخر مىآورند و نه تبارك ايشان 71 كوزه است كه آن را حق تعالى « 3 » بر بعضى پرآب مىنمايد و از آنجا سيراب مىشوند و مىخورند و بر لب بعضى تهى مىنمايد ، چون در حق او چنين است ازين كوزه چه شكر گويد شكر آن كس گويد كه به وى پر مىنمايد اين كوزه .\r\nچون حق تعالى آدم را گل و آب « 4 » بساخت كه خمر طينة آدم 72 اربعين « 5 » يوما قالب او را تمام بساخت و چندين مدّت بر زمين مانده بود . ابليس عليه اللعنة فرود آمد و در قالب او رفت و در رگ‌هاى او جمله گرديد و تماشا كرد و آن رگ و پى پرخون و اخلاط را « 6 » بديد . گفت اوه عجب نيست كه ابليس كه من در ساق عرش ديده بودم « 7 » خواهد پيدا شدن ، اگر اين نباشد عجب نيست « 8 » آن ابليس اگر هست اين باشد و السّلام عليكم « 9 » .\r\n\r\n\r\n","description":"","footnote":"\r\n( 1 ) . ح : ديگر\r\n( 2 ) . ح : تو بر توى\r\n( * ) . سورهء بقره آيهء 7\r\n( 3 ) . ح : كوزه‌اى است كه حق تعالى آن را\r\n( 4 ) . ح : به آب و گل\r\n( 5 ) . ح : بيده اربعين\r\n( 6 ) . ح : پرخون را و پراخلاط را\r\n( 7 ) . ح : كه ديده بودم كه\r\n( 8 ) . ح : ( عجب نيست ) را ندارد\r\n( 9 ) . ح : و السّلام عليكم برخاست .\r\n","page_name":" 40 ","page_number":40},
  {"content":"\r\n\r\n\r\nفصل\r\nپسر اتابك آمد 73 خداوندگار فرمود « 1 » كه پدر تو دايما به حقّ مشغول است و اعتقادش غالب است و در سخنش پيداست . روزى « 2 » اتابك گفت كه كافران رومى گفتند كه « دختر را تا به تاتار « 3 » دهيم كه دين يك گردد و اين دين نو كه مسلمانى است برخيزد . » گفتم « آخر اين دين كى يك بوده است ؟ همواره دو و سه بوده است و جنگ و قتال قايم « 4 » ميان ايشان « 5 » . شما دين را يك چون خواهيد كردن « 6 » ؟ يك آنجا شود در قيامت امّا اينجا كه دنياست ممكن نيست زيرا اينجا هر يكى را مرادى است و هوايى است مختلف . يكى « 7 » اينجا ممكن نگردد مگر در قيامت كه همه يك شوند و به يك جا نظر كنند و يك گوش و يك زبان شوند . » « 8 »\r\nدر آدمى بسيار چيزهاست ، موش است و مرغ است . بارى مرغ 74 قفص را بالا مىبرد و باز موش به زير مىكشد و صد هزار وحوش مختلف « 9 » در آدمى . مگر آنجا روند كه موش موشى بگذارد و مرغ مرغى را « 10 » بگذارد و همه يك شوند زيرا كه مطلوب نه بالاست و نه زير . چون مطلوب ظاهر شود نه بالا بود « 11 » و نه زير « 12 » .\r\nيكى چيزى گم كرده است چپ و راست مىجويد و پيش و پس مىجويد « 13 » . چون آن چيز را يافت نه بالا جويد و نه زير و نه چپ « 14 » جويد و نه راست ، نه پيش جويد و نه پس ، جمع شود . پس در روز قيامت همه يك نظر شوند و يك زبان و يك گوش و يك\r\n\r\n\r\n","description":"","footnote":"\r\n( 1 ) . ح : مولانا فرمود\r\n( 2 ) . ح : كه روزى\r\n( 3 ) . ح : كه دختر با تاتار\r\n( 4 ) . ح : دايم\r\n( 5 ) . ح : افزوده بوده است\r\n( 6 ) . ح : افزوده ، بر اين سخن مولانا فوائد فرمود كه\r\n( 7 ) . ح : يكيى\r\n( 8 ) . ح : گوش شوند و يك زبان\r\n( 9 ) . ح : مختلف ديگر پنهانست\r\n( 10 ) . ح : مرغى ( را ) ندارد\r\n( 11 ) . ح : پرد\r\n( 12 ) . ح : افزوده مثلا\r\n( 13 ) . ح : هر طرفى مىجويد چپ مىجويد و راست مىجويد و پيش مىجويد و پس مىجويد\r\n( 14 ) . ح : نه چپ ( بدون واو )\r\n","page_name":" 41 ","page_number":41},
  {"content":"\r\n\r\nهوش چنان‌كه « 1 » ده كس را باغى يا دكانى « 2 » به شركت باشد ، سخنشان يك باشد و غمشان يك و مشغولى ايشان « 3 » به يك چيز باشد . چون مطلوب يك گشت . پس در روز قيامت چون همه را كار به حق افتاد همه يك شوند . به اين معنى هركسى در دنيا به كارى مشغول است يكى در محبّت زن ، يكى در مال ، يكى در كسب ، يكى در علم همه را معتقد آنست كه درمان من و ذوق من و خوشى من و راحت من در آن است و آن رحمت حقّ است . چون در آنجا مىرود و مىجويد نمىيابد ، باز مىگردد و چون ساعتى مكث مىكند مىگويد « آن ذوق و رحمت جستنى است . مگر نيك نجستم باز بجويم » و چون باز مىجويد نمىيابد . همچنين تا گاهى كه رحمت روى نمايد بىحجاب . بعد از آن داند كه راه آن نبود .\r\nامّا حقّ تعالى بندگان دارد كه پيش از قيامت چنانند و مىبينند آخر على رضى اللّه عنه مىفرمايد « 4 » لو كشف الغطاء ما ازددت يقينا . يعنى چون قالب را برگيرند و قيامت ظاهر شود يقين من زيادت نگردد « 5 » . نظيرش چنان باشد كه قومى در شب تاريك در خانه روى به هر جانبى « 6 » كرده‌اند و نماز مىكنند چون روز شود همه از آن بازگردند امّا آن را كه روبه‌قبله بوده است در شب چه باز گردد چون همه سوى او « 7 » مىگردند ، پس آن بندگان هم در شب « 8 » روى به وى دارند و از غير روى گردانيده‌اند . پس در حق ايشان قيامت ظاهرست و حاضر « 9 » .\r\nسخن بىپايان است امّا به قدر طالب فرومىآيد كه  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « * » . حكمت همچون باران است ، در معدن خويش بىپايان است ، امّا به قدر مصلحت فرود آيد ، در زمستان و در بهار و در تابستان و در پاييز به قدر او ، و در بهار همچنين « 10 » بيشتر و كمتر . امّا ازآنجاكه مىآيد آنجا بىحدّست شكر را در كاغذ كنند يا داروها را عطّاران . امّا شكر آن‌قدر نباشد كه در كاغذست . كان‌هاى شكر و\r\n\r\n\r\n","description":"","footnote":"\r\n( 1 ) . ح : همچنانك\r\n( 2 ) . ح : و يا دكانى\r\n( 3 ) . ح : و غمشان يك باشد و مشغوليشان\r\n( 4 ) . ح : على مىفرمايد رضى اللّه عنه\r\n( 5 ) . ح : نشود\r\n( 6 ) . ح : جانب\r\n( 7 ) . ح : به سوى او\r\n( 8 ) . ح : همه در اين شب\r\n( 9 ) . ح : قيامت حاضر است\r\n( * ) . سورهء حجر آيهء 21\r\n( 10 ) . ح : ندارد\r\n","page_name":" 42 ","page_number":42},
  {"content":"\r\n\r\nكان‌هاى دارو بىحدّ است و بىنهايت ، در كاغذ كى گنجد ؟ تشنيع مىزدند كه قرآن بر محمّد صلى اللّه عليه و سلّم « 1 » چرا كلمه كلمه فرومىآيد و سوره سوره فرونمىآيد « 2 » ؟\r\nمصطفى صلوات اللّه عليه « 3 » فرمود كه « اين ابلهان چه مىگويند اگر بر من تمام فرود آيد من بگذارم و نمانم » زيرا كه « 4 » واقف است از اندكى بسيار فهم كند و از چيزى چيزها و سطرى دفترها « 5 » . نظيرش همچنان‌كه جماعتى نشسته‌اند حكايتى « 6 » مىشنوند امّا يكى آن احوال را تمام مىداند و در ميان واقعه بوده است ، از رمزى آن همه را فهم مىكند و زرد و سرخ مىشود و از حال به حال مىگردد و دگران « 7 » آن‌قدر كه شنيدند فهم كردند « 8 » ، چون واقف نبودند بر كلّ احوال « 9 » . امّا آنكه واقف بود از آن قدر بسيار فهم كرد « 10 » .\r\nچون در خدمت عطّار آمدى شكر بسيارست امّا مىبيند كه سيم چند آوردى به قدر آن دهد . سيم اينجا همت و اعتقادست . به قدر همّت و اعتقاد سخن فرود آيد . چون آمدى به طلب شكر در جوالت بنگرند چقدر است به قدر آن پيمايند « 11 » كيله‌اى يا دو .\r\nامّا اگر قطارهاى اشتر و جوال‌ها بسيار آورده باشند فرمايند كه كيّالان بياورند « 12 » .\r\nهمچنين آدمى بيايد كه او را درياها بس نكند و آدمى باشد كه او را قطرهء چند بس باشد و زياده از آن زيانش دارد و اين تنها در عالم معنى و علوم و حكمت نيست در همه چيز چنين است . در مال‌ها و زرها و كان‌ها جمله بىحدّ و پايان است امّا بر قدر « 13 » شخص فرود آيد زيرا كه افزون از آن برنتابد و ديوانه شود . نمىبينى در مجنون و در فرهاد و غيره « 14 » از عاشقان كه كوه و دشت گرفتند از عشق زنى ؟ چون شهوت از آنچه قوّت او بود برو افزون ريختند . و نمىبينى كه در فرعون چون ملك و مال افزون ريختند دعوى خدايى كرد ؟  وَ إِنْ مِنْ شَيْءٍ إِلَّا عِنْدَنا خَزائِنُهُ .  هيچ‌چيز نيست از نيك و بد كه آن را پيش ما و در خزينه ما گنج‌هاى بىپايان نيست امّا به قدر حوصله مىفرستيم كه مصلحت در آن است .\r\n\r\n\r\n","description":"","footnote":"\r\n( 1 ) . ح : ندارد\r\n( 2 ) . ح : فرود\r\n( 3 ) . ح : ندارد\r\n( 4 ) . ح : زيرا هركه\r\n( 5 ) . ح : دفترها مىدانست\r\n( 6 ) . ح : و حكايتى\r\n( 7 ) . ح : و ديگران\r\n( 8 ) . ح : شنيده‌اند فهم كنند\r\n( 9 ) . ح : بر كلّى احوال آن\r\n( 10 ) . ح : كند\r\n( 11 ) . اصل : بنمايند\r\n( 12 ) . ح : افزووده ، كه كار اين درازنايى دارد بكيّالى يابد و برنمىآيد كيّالان بيارند\r\n( 13 ) . ح : به قدر\r\n( 14 ) . ح : و غيرهم\r\n","page_name":" 43 ","page_number":43},
  {"content":"\r\n\r\nآرى اين شخص معتقد است امّا اعتقاد را نمىداند همچنانك كودكى معتقد نان است امّا نمىداند كه چه چيز را معتقد است . و همچنين از ناميات درخت زرد و خشك مىشود از تشنگى و نمىداند كه تشنگى چيست . وجود آدمى همچون علمى است علم را اوّل در هوا مىكند و بعد از آن لشكرها را از هر طرفى كه حق داند از عقل و فهم و خشم و غضب و حلم و كرم و خوف و رجا و احوال « 1 » بىپايان و صفات بىحدّ به پاى آن علم مىفرستد هركه از دور نظر كند علم تنها بيند امّا آنكه از نزديك نظر كند « 2 » بداند كه درو چه گوهرهاست و چه معنىهاست .\r\nشخصى آمد . گفت « 3 » « كجا بودى ؟ مشتاق بوديم چرا دور ماندى . » گفت « 4 » « اتّفاق چنين افتاد . » گفت « ما نيز دعا مىكرديم تا اين اتّفاق بگردد و زائل شود ، اتّفاقى كه فراق آورد آن اتّفاق نابايست است . اى و اللّه هم « 5 » از حقّ است امّا نسبت به حقّ نيك است . » 75 « 6 » راست مىگويد « 7 » همه نسبت به حقّ نيك است و به كمال است امّا نسبت به ما نى .\r\nزنا و پاكى « 8 » و بىنمازى و نماز و كفر و اسلام و شرك و توحيد جمله به حقّ نيك است امّا نسبت به مازنى 76 و دزدى و كفر و شرك بد است و توحيد و نماز و خيرات نسبت به ما نيك است امّا نسبت به حقّ جمله نيك است . چنان‌كه پادشاهى در ملك او زندان و دار و خلعت و مال و املاك و حشم و سور و شادى و طبل و علم باشد « 9 » امّا نسبت به پادشاه جمله نيك است چنان‌كه خلعت كمال ملك اوست و دار و كشتن و زندان « 10 » همه كمال ملك اوست و نسبت به وى همه كمال است امّا نسبت به خلق خلعت و دار كى يك باشد « 11 » .\r\n\r\n\r\n","description":"","footnote":"\r\n( 1 ) . ح : و احوال‌هاى\r\n( 2 ) . ح : افزوده ، در زير علم خلقى بيند يعنى غافل همين تن بيند و دانا چون نظر كند\r\n( 3 ) . ح : فرمود\r\n( 4 ) . ح : دير ماندى گفتا\r\n( 5 ) . ح : همه\r\n( 6 ) . ح : افزوده ، همه چيزها امّا به مانى اين چه درويشان مىگويند همه نيك است\r\n( 7 ) . ح : مىگويند\r\n( 8 ) . ح : و بىباكى و پاكى\r\n( 9 ) . ح : همه باشد\r\n( 10 ) . ح : زندان هم\r\n( 11 ) . كى برابر باشد\r\n","page_name":" 44 ","page_number":44},
  {"content":"\r\n\r\n\r\nفصل\r\nسؤال كرد 77 كه از نماز فاضل‌تر چه باشد ؟ يك جواب آنك گفتيم جان نماز به از نماز ، مع تقريره . جواب دوّم كه ايمان به از نمازست زيرا نماز پنج وقت فريضه است و ايمان پيوسته « 1 » . و نماز به عذرى ساقط شود و رخصت تأخير باشد . و تفضيلى ديگر هست ايمان را بر نماز كه ايمان « 2 » به هيچ عذرى ساقط نشود و رخصت تأخير نباشد و ايمان بىنماز منفعت كند و نماز بىايمان منفعت نكند ، همچون « 3 » نماز منافقان . و نماز در هر دينى نوع ديگرست و ايمان به هيچ دينى تبدّل نگيرد « 4 » احوال او و قبله او و غيره متبدّل نگردد . و فرق‌هاى ديگر هست به قدر جذب مستمع ظاهر شود « 5 » 78 . مستمع همچون آردست پيش خميركننده ، كلام همچون آب است در آرد آن قدر آب ريزد « 6 » كه صلاح اوست .\r\nشعر « 7 »\r\n چشمم به دگر كس نگرد من چه كنم * از خود گله كن كه روشناييش تويى \r\nچشمم به دگر كس نگرد يعنى مستمع ديگر جويد 79 . جز تو من چه كنم روشناييش تويى بدين سبب كه تو با تويى از خود نرهيده‌اى تا روشناييت صد هزار تو بودى .\r\nحكايت « 8 » : شخصى بود سخت لاغر و ضعيف و حقير همچون عصفورى ، سخت حقير در نظرها چنانك صورت‌هاى « 9 » حقير او را حقير نظر كردندى و خدا را شكر كردندى اگرچه پيش از ديدن او متشكّى بودندى از حقارت صورت خويش . و با اين همه درشت گفتى و لاف‌هاى زفت زدى و در ديوان « 10 » ملك بودى « 11 » و وزير را آن درد كردى\r\n\r\n\r\n","description":"","footnote":"\r\n( 1 ) . ح : پيوسته فريضه است\r\n( 2 ) . اصل : و ايمان\r\n( 3 ) . ح : همچو\r\n( 4 ) . ح : متبدّل نگردد\r\n( 5 ) . ح : افزوده ،  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ \r\n( 6 ) . ح : ريزند\r\n( 7 ) . بيت\r\n( 8 ) . ح : افزوده ، چنانك\r\n( 9 ) . اصل : صورت‌ها\r\n( 10 ) . ح : در ديوان ( بدون واو )\r\n( 11 ) . ح : ملك بر روى وزير\r\n","page_name":" 45 ","page_number":45},
  {"content":"\r\n\r\nو فروخوردى تا روزى وزير گرم شد و بانگ برآورد كه « اهل « 1 » ديوان اين فلان را « 2 » از خاك برگرفتيم و بپرورديم « 3 » و به نان و خوان و نان پاره و نعمت ما و آباى ما 80 « 4 » كسى شد ، به اينجا « 5 » رسيد كه تا مرا « 6 » چنين‌ها گويد . » در روى او برجست و گفت « اى اهل ديوان و اكابر دولت و اركان ، راست مىگويد به نعمت و نان‌ريزهء او و آباى او « 7 » پرورده شدم و بزرگ شدم ، لاجرم بدين حقيرى و رسوايىام . اگر به نان و نعمت كسى ديگر پرورده شدمى ، بودى كه صورتم و قامتم و قيمتم به از اين بودى « 8 » . او « 9 » مرا از خاك برداشت لاجرم همىگويم كه « 10 »  يا لَيْتَنِي كُنْتُ تُراباً  « * » و اگر كسيم از خاك برداشتى چنين اضحوكه « 11 » نبودمى . »\r\nاكنون مريدى كه پرورش از مرد حق يابد ، روح او را پاك و پاكى باشد « 12 » و كسى كه از مزوّرى و سالوسى پرورده شود و علم ازو آموزد « 13 » همچون آن شخص حقير و ضعيف و عاجز و غمگين و بىبيرون شو 81 از تردّدها باشد و حواس او كوته بود .  وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  « * * » .\r\nدر سرشت آدمى همه علم‌ها در اصل سرشته‌اند كه روح او مغيّبات را بنمايد چنان‌كه آب صافى 82 آنچه در تحت اوست از سنگ و سفال و غيره و آنچ بالاى آن است همه بنمايد عكس آن « 14 » . در گوهر آب اين نهاد است بىعلاجى و تعليمى . ليك چون آن « 15 » آميخته شد با خاك يا رنگ‌هاى ديگر ، آن خاصيّت و آن دانش ازو جدا شد و او را فراموش شد . حقّ تعالى انبيا و اوليا را فرستاد همچون آب صافى بزرگ كه هر آب حقير را و تيره را « 16 » كه درو درآيد از تيرگى و از رنگ عارضى خود برهد « 17 » . پس او را ياد آيد\r\n\r\n\r\n","description":"","footnote":"\r\n( 1 ) . ح : كه اى اهل\r\n( 2 ) . ح : اين فلان فلان فلانى را\r\n( 3 ) . ح : و پرورديم\r\n( 4 ) . ح : و ابا و اجداد ما\r\n( 5 ) . ح : به آنجا\r\n( 6 ) . ح : كه ما را\r\n( 7 ) . ح : و نان و ناز ريزهء او آباء و اجداد او\r\n( 8 ) . ح : به از اين و بيش از اين بودى\r\n( 9 ) . ح : واو\r\n( 10 ) . ح : ( كه ) ندارد\r\n( * ) سورهء نبأ آيهء 40\r\n( 11 ) . ح : مضحكه\r\n( 12 ) . ح : كه روح او را بال‌وپرى و كرّ و فرى عظيم باشد\r\n( 13 ) . ح : افزوده ، و تربيت مجاهده ازو يابد روح از او پخسيده شود\r\n( * * ) سورهء بقره آيهء 257\r\n( 14 ) . ح : عكس آن را\r\n( 15 ) . ح : چون آب\r\n( 16 ) . ح : حقير رنگين و تيره ( را ) ندارد\r\n( 17 ) . ح : از تيرگى خود برهد و از رنگ عارضى برهد\r\n","page_name":" 46 ","page_number":46},
  {"content":"\r\n\r\nچو خود را صاف بيند بداند كه اوّل من چنين صاف بوده‌ام به يقين و بداند كه آن تيرگىها و رنگ‌ها عارضى بود . يادش آيد حالتى كه پيش ازين عوارض بود و بگويد كه  هذَا الَّذِي رُزِقْنا مِنْ قَبْلُ  « * » پس انبيا و اوليا « 1 » مذكّران باشند او را از حالت پيشين ، نه آنكه « 2 » در جوهر او چيزى نو نهند 83 .\r\nاكنون هر آب تيره كه آن آب بزرگ را شناخت كه من ازويم و از آن ويم ، درآميخت و اين آب « 3 » تيره كه آن آب را نشناخت و او را غير خود ديد و غير جنس ديد پناه به رنگ‌ها و تيرگىها گرفت تا با بحر نياميزد و از آميزش بحر دور تر شود چنان‌كه فرمود فما تعارف منها 84 ايتلف و ما تناكر منها اختلف و ازين فرمود  لَقَدْ جاءَكُمْ رَسُولٌ مِنْ أَنْفُسِكُمْ  « 4 » ؛ يعنى كه آب بزرگ كه جنس « 5 » آب خرد است و از نفس اوست و از گوهر اوست و آنچ او را از نفس خود نمىبيند آن تناكر از نفس آب نيست قرين بدى است با آب كه عكس آن قرين برين آب مىزند و او « 6 » نمىداند كه رميدن من ازين آب بزرگ و بحر از نفس من است يا از عكس اين قرين « 7 » بد ، از غايت آميزش . چنان‌كه گل خوار نداند كه ميل من به گل از طبيعت من است يا از علّتى كه با طبع من درآميخته است .\r\nبدانك هر بيتى و حديثى و آيتى كه به استشهاد آرند همچون دو شاهد و دو گواهست « 8 » واقف بر گواهىهاى مختلف . به هر مقامى گواهى دهند مناسب آن مقام ، چنان‌كه دو گواه باشند بر وقف خانه‌اى و همين « 9 » دو گواه گواهند بر بيع و دكّانى و همين دو گواه گواهند بر نكاحى ، در هر قضيّه كه حاضر شوند بر وفق آن گواهى دهند . صورت گواه همان باشد و معنى ديگر نفعنا اللّه « 10 » و ايّاكم اللون لون الدّم و الرّيح ريح المسك 85 .\r\n\r\n\r\n","description":"","footnote":"\r\n( * ) . سورهء بقره آيهء 25\r\n( 1 ) . پس پيغامبران اوليا\r\n( 2 ) . ح : زانكه\r\n( 3 ) . ح : و آن آب\r\n( 4 ) . سورهء توبه آيهء 128\r\n( 5 ) . ح : از جنس\r\n( 6 ) . ح : او ( بدون واو )\r\n( 7 ) . ح : آن قرين\r\n( 8 ) . ح : گواست\r\n( 9 ) . ح : و همچنان\r\n( 10 ) . ح : و نفعنا اللّه\r\n","page_name":" 47 ","page_number":47},
  {"content":"\r\n\r\n\r\nفصل\r\nگفتيم آرزو شد « 1 » او را كه شما را ببيند و مىگفت كه مىخواهم كه خداوندگار را بديدمى . خداوندگار « 2 » فرمود كه خداوندگار را اين ساعت نبيند به حقيقت . زيرا آنچ او آرزو مىبرد كه خداوندگار را ببينم آن نقاب خداوندگار بود ، خداوندگار را اين ساعت بىنقاب نبيند . و همچنين همهء « 3 » آرزوها و مهرها و محبّت‌ها و شفقّت‌ها كه خلق دارند بر انواع چيزها به پدر و مادر « 4 » و دوستان و آسمان‌ها و زمين‌ها و باغ‌ها و ايوان‌ها و علم‌ها و عمل‌ها و طعام‌ها و شراب‌ها همه آرزوى حق داند و آن چيزها جمله نقاب‌هاست .\r\nچون ازين عالم بگذرند و آن شاه را بىاين نقاب‌ها ببينند بداند كه آن همه نقاب‌ها و روپوش‌ها بود ، مطلوبشان در حقيقت آن يك « 5 » چيز بود همه مشكل‌ها حلّ شود و همه سؤال‌ها « 6 » و اشكال‌ها را كه در دل داشتند جواب بشنوند و همه عيان گردد و جواب حق چنان نباشد كه هر مشكل را على الانفراد جدا « 7 » جواب بايد گفتن . به يك جواب همه سؤال‌ها به يكباره « 8 » معلوم شود و مشكل حلّ گردد . همچنان‌كه در زمستان هركسى در جامه و در پوستينى و تنورى « 9 » ، در غار گرمى از سرما خزيده باشند و پناه گرفته و همچنين جملهء نبات از درخت و گياه و غيره ، از زهر سرما بىبرگ و بر « 10 » مانده و رخت‌ها را در باطن « 11 » برده و پنهان كرده تا آسيب سرما برو نرسد . چون بهار جواب ايشان « 12 » به تجلّى بفرمايد جمله سؤال‌هاى مختلف ايشان از احيا و نبات و موات به‌يك‌بار حل گردد و آن سبب‌ها برخيزد و جمله سر برون « 13 » كنند و بدانند كه موجب آن بلا چه بود .\r\n\r\n\r\n","description":"","footnote":"\r\n( 1 ) . ح : كه آرزو شد\r\n( 2 ) . ح : مولانا\r\n( 3 ) . اصل : هركه\r\n( 4 ) . ح : افزوده ، و برادر\r\n( 5 ) . ح : اين يك\r\n( 6 ) . ح : همه سؤال‌ها\r\n( 7 ) . ح : جدا جدا\r\n( 8 ) . ح : به‌يك‌بار\r\n( 9 ) . ح : در جامه در پوستينى در تنورى\r\n( 10 ) . ح : بىبر و بىبرگ\r\n( 11 ) . ح : و رخت‌ها را در دز باطن\r\n( 12 ) . ح : ايشان را\r\n( 13 ) . ح : بيرون\r\n","page_name":" 48 ","page_number":48},
  {"content":"\r\n\r\nحقّ تعالى اين نقاب‌ها را براى مصلحت « 1 » آفريده است كه اگر جمال حق بىنقاب روى نمايد ما طاقت آن نداريم و بهره‌مند « 2 » نشويم . به واسطهء اين نقاب‌ها مدد و منفعت مىگيريم . اين آفتاب را مىبينى 86 كه در نور او مىرويم و مىبينيم و نيك را از بد تمييز مىكنيم و درو گرم مىشويم و درختان و باغ‌ها مثمر مىشوند و ميوه‌هاى خام و ترش « 3 » و تلخ در حرارت او پخته و شيرين مىگردد ، معادن « 4 » زر و نقره و لعل و ياقوت از تأثير او ظاهر مىشوند . اگر اين آفتاب كه چندين منفعت مىدهد به وسايط ، اگر نزديك‌تر آيد هيچ منفعت ندهد بلكه جملهء عالم و خلقان بسوزند و نمانند .\r\nحقّ تعالى چون بر كوه به حجاب تجلّى مىكند او نيز پردرخت « 5 » و پرگل و سبز آراسته مىگردد « 6 » و چون بىحجاب تجلّى مىكند او را زير و زبر و ذرّه « 7 » ذرّه مىگرداند  فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا  « * » .\r\nسايلى « 8 » سؤال كرد كه آخر در زمستان نيز همان آفتاب هست گفت ما را غرض اينجا مثال است « 9 » . امّا آنجا به جمل است و نه حمل ، مثل ديگرست و مثال ديگر .\r\nهرچند كه عقل آن چيز را بجهد ادراك نكند امّا عقل جهد خود را كى رها كند ؟ و اگر ( عقل « 10 » ) جهد خود را رها كند آن عقل نباشد . عقل آن است كه همواره شب و روز مضطرب و بىقرار باشد از فكر و جهد و اجتهاد نمودن در ادراك بارى « 11 » ، اگرچه او مدرك نشود و قابل ادراك نيست .\r\nعقل همچون پروانه است و معشوق چون شمع « 12 » . هرچند كه پروانه خود را بر شمع زند بسوزد و هلاك شود امّا پروانه آنست كه هرچند برو آسيب آن سوختگى و الم مىرسد ، از شمع نشكيبد و اگر حيوانى باشد مانند پروانه كه از نور شمع نشكيبد « 13 » و خود را بر آن نور بزند او خود پروانه باشد « 14 » و اگر پروانه خود را بر نور شمع مىزند « 15 » و پروانه\r\n\r\n\r\n","description":"","footnote":"\r\n( 1 ) . ح : مصلحتى\r\n( 2 ) . ح : بهره‌مند\r\n( 3 ) . ح : خام ترش\r\n( 4 ) . ح : و معادن\r\n( 5 ) . ح : او را پردرخت\r\n( 6 ) . ح : و پرگل و سبزه و آراسته و پيراسته مىگرداند\r\n( 7 ) . ح : زير و زبر ذره\r\n( * ) . سورهء اعراف آيهء 143\r\n( 8 ) . ح : سايل\r\n( 9 ) . ح : از اين حمل گفتن مثال است\r\n( 10 ) . ح : ( عقل ) ندارد\r\n( 11 ) . ح : بارى تعالى\r\n( 12 ) . ح : همچون شمع است\r\n( 13 ) . ح : بشكيبد\r\n( 14 ) . ح : و خود را بر آن نور نزند او خود پروانه نباشد\r\n( 15 ) . ح : بزند\r\n","page_name":" 49 ","page_number":49},
  {"content":"\r\n\r\nنسوزد آن نيز شمع نباشد . پس آدمى كه از حق بشكيبد و اجتهاد ننمايد او آدمى نباشد و اگر تواند حق را ادراك كردن آن هم حق نباشد . پس آدمى آن است كه از اجتهاد خالى نيست و گرد نور جلال حق مىگردد بىآرام و بىقرار و حق آن است كه آدمى را بسوزد و نيست گرداند و مدرك هيچ عقلى نگردد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nفصل\r\nپروانه گفت 87 كه « 1 » « مولانا بهاء الدين 88 پيش از آنكه خداوندگار روى نمايد ، عذر بنده مىخواست » كه « مولانا جهت اين حكم كرده است كه امير به زيارت من نيايد و رنجه نشود كه ما را حالت‌هاست ؛ حالتى سخن گوييم حالتى نگوييم حالتى پرواى خلقان باشد حالتى عزلت و خلوت حالتى استغراق و حيرت مبادا كه امير در حالتى آيد كه نتوانم « 2 » دلجويى او كردن و فراغت آن نباشد كه با وى به موعظه و مكالمت پردازيم . پس آن بهتر كه چون ما را فراغت باشد كه توانيم به دوستان پرداختن و به ايشان منفعت رسانيدن ، ما برويم و دوستان را زيارت كنيم . »\r\nامير گفت كه مولانا بهاء الدين را جواب دادم كه « من به جهت آن نمىآيم كه مولانا به من پردازد و با من « 3 » مكالمت كند بلكه « 4 » براى آن مىآيم كه مشرّف شوم و از زمرهء بندگان باشم . ازين‌ها كه اين ساعت واقع شده است يكى آن است كه مولانا مشغول بود و روى ننمود « 5 » تا ديرى مرا در انتظار رها كرد تا من بدانم كه اگر مسلمانان را و نيكان را چون بر در من بيايند منتظرشان بگذارم و زود راه ندهم چنين صعب است و دشوار « 6 » . مولانا تلخى آن را به من « 7 » چشانيد و مرا تأديب كرد تا با ديگران چنين « 8 » نكنم . » مولانا فرمود نى ، بلكه آنكه شما را منتظر رها كرديم از عين عنايت بود .\r\nحكايت مىآورند « 9 » كه حق تعالى 89 مىفرمايد كه « اى بندهء من حاجت ترا در حالت دعا و ناله زود برآوردمى امّا آوازهء ناله تو « 10 » مرا خوش مىآيد . در اجابت جهت آن تأخير\r\n\r\n\r\n","description":"","footnote":"\r\n( 1 ) . ح : ( كه ) ندارد\r\n( 2 ) . ح : نتوانيم\r\n( 3 ) . ح : ندارد\r\n( 4 ) . ح : ندارد\r\n( 5 ) . ح : روى ننمود ( بدون واو )\r\n( 6 ) . ح : و دشوار است\r\n( 7 ) . ح : آن تلخى آن را به من از آنم\r\n( 8 ) . ح : تا بار ديگر آن چنين\r\n( 9 ) . ح : مىآوردند\r\n( 10 ) . ح : اما آواز و نالهء تو\r\n","page_name":" 51 ","page_number":51},
  {"content":"\r\n\r\nمىافتد تا بسيار بنالى كه آواز و نالهء تو مرا خوش مىآيد . » مثلا دو گدا بر در شخصى آمدند يكى مطلوب و محبوب است و آن ديگر عظيم مبغوض است « 1 » . خداوند خانه گويد به غلام كه زود بىتأخير به آن مبغوض نان پاره‌اى بده تا از در ما زود آواره شود و آن ديگر را كه محبوب است وعده دهد كه هنوز نان نپخته‌اند صبر كن تا نان برسد و بپزد .\r\nدوستان را بيشتر خاطرم مىخواهد « 2 » كه ببينم و دريشان سير سير نظر كنم و ايشان نيز در من تا چون اينجا بسيار دوستان گوهر خود را « 3 » نيك نيك ديده باشند چون در آن عالم حشر شوند آشنايى قوّت گرفته باشد زود همدگر را باز شناسند و بدانند كه ما در دار دنيا به هم بوده‌ايم و به هم خوش بپيوندند زيراكه آدمى يار خود را زود گم مىكند .\r\nنمىبينى كه درين « 4 » عالم كه با شخصى دوست شده‌اى و جانانه و در نظر تو يوسفى است به يك فعل قبيح از نظر تو پوشيده مىشود و او را گم مىكنى و صورت يوسفى به گرگى مبدّل مىشود ؟ همان را كه يوسف مىديدى اكنون به صورت گرگش مىبينى هرچند كه صورت « 5 » مبدّل نشده است و همانست كه مىديدى ، به اين يك حركت عارضى گمش كردى فردا كه حشر ديگر ظاهر شود و اين ذات به ذات ديگر مبدّل گردد چون او را نيك نشناخته باشى و در ذات وى نيك نيك فرونرفته‌باشى چونش خواهى شناختن ؟\r\nحاصل همدگر را نيك نيك مىبايد ديدن و از اوصاف بد و نيك « 6 » كه در هر آدمى مستعارست از آن گذشتن و در عين ذات او رفتن و نيك نيك ديدن كه اين اوصاف كه مردم همدگر را برمىدهند 90 اوصاف اصلى ايشان نيست .\r\nحكايتى گفته‌اند كه شخصى گفت كه « من فلان مرد را نيك مىشناسم و نشان او بدهم . » گفتند « فرما » گفت « مكارى « 7 » من بود . دو گاو سياه داشت . » اكنون همچنين برين مثالست . خلق گويند كه فلان « 8 » دوست را ديديم و مىشناسيم و هر نشان « 9 » كه دهند در حقيقت همچنان باشد كه حكايت دو گاو سياه داده باشد . آن نشان او نباشد و آن نشان\r\n\r\n\r\n","description":"","footnote":"\r\n( 1 ) . ح : ندارد\r\n( 2 ) . ح : كه خاطرم مىخواهد\r\n( 3 ) . ح : صاحب گوهر همدگر را\r\n( 4 ) . ح : نمىبينى در اين\r\n( 5 ) . ح : صورت او\r\n( 6 ) . ح : نيك و بد\r\n( 7 ) . اصل : مكار\r\n( 8 ) . ح : گويند فلان\r\n( 9 ) . ح : و هر نشانى\r\n","page_name":" 52 ","page_number":52},
  {"content":"\r\n\r\nبه هيچ كارى نيايد . اكنون از نيك و بد آدمى مىبايد گذشتن و فرو رفتن در ذات او كه چه ذات و چه گوهر دارد كه ديدن و دانستن آن است .\r\nعجبم مىآيد از مردمان كه گويند كه اوليا و عاشقان به عالم بىچون كه او را جاى نيست « 1 » و صورت نيست و بىچون و چگونه است « 2 » ، چگونه عشق‌بازى مىكنند و مدد و قوّت مىگيرند و متأثر مىشوند . آخر شب و روز در آنند . اين شخصى كه شخصى را دوست مىدارد و ازو مدد مىگيرد آخر اين مدد و لطف « 3 » و احسان و علم و ذكر و فكر و شادى و غم او « 4 » مىگيرد و اين جمله در عالم لامكان است و او دم به دم ازين معانى مدد مىگيرد و متأثّر مىشود ، عجبش نمىآيد و عجبش مىآيد كه بر عالم « 5 » لامكان چون عاشق شوند و از وى چون مدد گيرند .\r\nحكيمى منكر مىبود اين معنى را روزى رنجور شد و از دست رفت و رنج او دراز « 6 » كشيد . حكيمى الهى به زيارت « 7 » او رفت . گفت « آخر چه مىطلبى ؟ » گفت « صحّت » گفت « صورت اين صحّت را بگو كه چگونه است تا حاصل كنم . » گفت « صحّت صورتى ندارد » و بىچونست « 8 » . گفت « اكنون صحت چون بىچونست « 9 » چونش مىطلبى ؟ » گفت « آخر بگو كه صحّت چيست ؟ » گفت « اين مىدانم كه چون صحّت بيايد قوّتم حاصل مىشود و فربه مىشوم و سرخ و سپيد مىگردم و تازه و شكفته مىشوم « 10 » . » گفت « من از تو نفس صحّت مىپرسم ذات صحّت چه چيزست ؟ » گفت « نمىدانم بىچونست . » گفت « اگر مسلمان شوى و از مذهب اوّل بازگردى ترا معالجه كنم و تندرست كنم و صحّت را به تو رسانم . »\r\nبه مصطفى صلوات اللّه عليه سؤال كردند كه « هرچند كه اين معانى بىچونند امّا به واسطهء صورت آدمى از آن معانى مىتوان منفعت گرفتن . » فرمود « اينكه صورت آسمان و زمين . به واسطهء اين صورت منفعت مىگير از آن معنى كلّ . » چون مىبينى تصرّف چرخ\r\n\r\n\r\n","description":"","footnote":"\r\n( 1 ) . ح : افزوده ، و مكانى نيست\r\n( 2 ) . ح : و بىچگونه است\r\n( 3 ) . ح : از لطف\r\n( 4 ) . ح : و فكر او و از شادى و غم\r\n( 5 ) . ح : كه به عالم\r\n( 6 ) . ح : و رنج بر وى دراز\r\n( 7 ) . اصل : بر زيارت\r\n( 8 ) . ح : ندارد\r\n( 9 ) . ح : گفت چون صورتى ندارد و او بىچونست\r\n( 10 ) . ح : مىگردم\r\n","page_name":" 53 ","page_number":53},
  {"content":"\r\n\r\nفلك را و باريدن ابرها را به وقت و تابستان و زمستان و تبديل‌هاى روزگار را مىبينى همه بر صواب و حكمت « 1 » آخر اين ابر جماد چه داند كه به وقت مىبايد باريدن ؟ و اين زمين را مىبينى چون نبات را مىپذيرد و يك را ده مىدهد آخر اين را كسى مىكند او را مىبين به واسطهء اين عالم و مدد مىگير همچنان‌كه از قالب مددى « 2 » مىگيرى از معنى آدمى . از معنى عالم مدد مىگير به واسطهء صورت عالم « 3 » .\r\nچون پيغامبر صلى اللّه عليه و سلّم « 4 » مست شدى و بىخود سخن گفتى ، گفتى « قال اللّه » آخر از روى صورت زبان او « 5 » مىگفت امّا او در ميان نبود 91 . گوينده در حقيقت حق بود . چون او اوّل « 6 » خود را ديده بود كه از چنين « 7 » سخن جاهل و نادان بود و بىخبر .\r\nاكنون از وى چنين سخن مىزايد داند كه او نيست كه اوّل بود اين تصرّف حقّست چنانك مصطفى صلّى اللّه عليه و سلّم « 8 » خبر مىداد پيش از وجود خود چندين هزار سال از آدميان و انبياى گذشته و تا آخر قرن عالم چه خواهد شدن و از عرش و كرسى و از خلا و ملا وجود او دينه 92 بود . قطعا اين چيزها را « 9 » وجود دينه حادث وى نمىگويد .\r\nحادث از قديم چون خبر دهد پس معلوم شد كه او نمىگويد حقّ مىگويد كه   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   « * » .\r\nحق از صورت و حرف منزّهست سخن او بيرون حرف و صورت است امّا سخن خود را از هر حرفى « 10 » و صوتى و از هر زبانى كه خواهد روان كند . در راه‌ها « 11 » در كاروانسراها ساخته‌اند بر سر حوض مرد سنگين يا مرغ سنگين ، از دهان ايشان آب مىآيد و در حوض مىريزد . همه عاقلان دانند كه آن آب از دهان مرغ سنگين نمىآيد ، از جاى دگر مىآيد « 12 » .\r\nآدمى را خواهى « 13 » كه بشناسى 93 او را در سخن آر . از سخن او او را بدانى و اگر طرّار باشد و كسى به وى گفته باشد كه از سخن مرد را بشناسند و او سخن را نگاه دارد قاصد ، تا او را در نيابند همچنانك آن حكايت كه بچه در صحرا به مادر گفت كه « مرا در شب\r\n\r\n\r\n","description":"","footnote":"\r\n( 1 ) . ح : و بر حكمت\r\n( 2 ) . ح : از قالب آدمى مدد\r\n( 3 ) . ح : به واسطهء عالم\r\n( 4 ) . ح : ندارد\r\n( 5 ) . ح : زبان پيغامبر\r\n( 6 ) . ح : او اول\r\n( 7 ) . ح : كه از اين‌چنين\r\n( 8 ) . ح : ندارد\r\n( 9 ) . ح : اين خبرها را\r\n( * ) . سورهء نجم آيهء 3 و 4\r\n( 10 ) . ح : هر حرف\r\n( 11 ) . ح : در هر راه‌ها\r\n( 12 ) . ح : ديگر مىآيد\r\n( 13 ) . ح : كه خواهى\r\n","page_name":" 54 ","page_number":54},
  {"content":"\r\n\r\nتاريك سياهى هولى « 1 » مانند ديو روى مىنمايد و عظيم مىترسم . » مادر گفت كه « مترس چون آن صورت را ببينى دلير بر وى حمله كن پيدا شود كه خيال است « 2 » . » گفت « اى مادر و اگر آن سياه را مادرش چنين وصيّت كرده باشد من چه كنم ؟ » اكنون اگر او را وصيّت كرده باشد كه سخن مگو تا پيدا نگردى منش چون شناسم ؟ » گفت « در حضرت او خاموش كن و خود را به وى ده و صبر كن باشد كه كلمه‌اى از دهان او بجهد و اگر نجهد باشد كه از زبان تو كلمه‌اى بجهد به ناخواست تو يا در خاطر تو سخن و انديشه‌اى سر بزند از آن انديشه و سخن « 3 » حال او را بدانى زيراكه ازو متأثّر شدى آن عكس اوست و احوال اوست كه در اندرون تو سر بر زده است . »\r\nشيخ « 4 » سررزى 94 رحمة اللّه عليه « 5 » ميان مريدان نشسته بود ، مريدى را سر بريان اشتها كرده بود . شيخ اشارت كرد كه « او را سر بريان مىبايد بياريد « 6 » . » گفتند « شيخ به چه دانستى كه او را سر بريان مىبايد . » گفت « زيراكه سى سال است كه مرا بايست 95 نمانده است و خود را از همه بايست‌ها پاك كرده‌ام و منزّهم همچو « 7 » آيينه بىنقش ساده گشته‌ام 96 چون سر بريان در خاطر من آمد و مرا اشتها كرد و بايست شد دانستم كه آن از آن فلان است زيرا آيينه بىنقش است اگر در آيينه نقش نمايد نقش غير باشد . »\r\nعزيزى در چلّه نشسته بود براى طلب مقصودى به وى ندا آمد كه « اين‌چنين مقصود بلند به چلّه حاصل نشود از چلّه برون آى تا نظر بزرگى بر تو افتد ، آن مقصود ترا حاصل شود . » گفت « آن بزرگ را كجا يابم ؟ » گفت « 8 » « در جامع » گفت « ميان چندين خلق او را چون شناسم كه كدامست ؟ » گفتند « برو او ترا بشناسد و بر تو نظر كند . نشان آنكه نظر او بر تو افتد آن باشد كه ابريق از دست تو بيفتد و بىهوش گردى بدانى كه او بر تو نظر « 9 » كرده است . » چنان كرد . ابريق پرآب كرد « 10 » و جماعت مسجد را سقّايى مىكرد و ميان صفوف مىگرديد . ناگهانى « 11 » حالتى در وى پديد آمد شهقه‌اى بزد و ابريق از دست او افتاد ، بىهوش در گوشه ماند . خلق جمله رفتند چون با خود آمد خود را تنها ديد . آن شاه « 12 » كه\r\n\r\n\r\n","description":"","footnote":"\r\n( 1 ) . ح : هول\r\n( 2 ) . ح : و پيدا شو كه خيال است\r\n( 3 ) . ح : و از آن سخن\r\n( 4 ) . ح : شيخ محمّد\r\n( 5 ) . ح : ندارد\r\n( 6 ) . ح : كه براى فلان سر بريان بياريد\r\n( 7 ) . ح : همچون\r\n( 8 ) . ح : گفتند\r\n( 9 ) . ح : به تو نظر\r\n( 10 ) . ح : در دست گرفت\r\n( 11 ) . ح : ناگهان\r\n( 12 ) . ح : آن شاه را\r\n","page_name":" 55 ","page_number":55},
  {"content":"\r\n\r\nبر وى نظر انداخته بود آنجا نديد امّا به مقصود خود برسيد .\r\nخداى را مردانند كه از غايت عظمت و غيرت حق روى ننمايند ، امّا طالبان را به مقصودهاى خطير برسانند و موهبت كنند . اين‌چنين شاهان ، عظيم نادرند و نازنين .\r\nگفتيم « پيش شما بزرگان مىآيند « 1 » ؟ » گفت « ما را پيش نمانده است ديرست كه ما را پيش نيست . اگر مىآيند پيش آن مصوّر مىآيند كه اعتقاد كرده‌اند . » عيسى را عليه السّلام 97 گفتند « به خانه « 2 » تو مىآييم . » گفت « ما را در عالم خانه كجاست و كى بود « 3 » ؟ »\r\nحكايت آورده‌اند كه عيسى عليه السّلام 98 در صحرايى مىگرديد باران عظيم فروگرفت . رفت « 4 » در خانه سيه‌گوش 99 ، در كنج غارى پناه گرفت لحظه‌اى تا باران منقطع گردد . وحى آمد كه « از خانه سيه‌گوش بيرون رو « 5 » كه بچگان او به سبب تو نمىآسايند . » ندا كرد كه يا ربّ لابن آوى ماوىّ و ليس لابن مريم ماوىّ ، گفت « فرزند سيه‌گوش را پناه است و جاى است و فرزند مريم را نه پناه است و نه جاى و نه خانه است و نه مقام است . » خداوندگار « 6 » فرمود « اگر فرزند سيه‌گوش را خانه است امّا چنين معشوقى او را از خانه نمىراند ترا چنين راننده‌اى هست اگر ترا خانه نباشد چه باك كه لطف چنين راننده‌اى و لطف چنين خلعت « 7 » كه تو مخصوص شدى كه ترا مىراند صد هزار هزار آسمان و زمين و دنيا و آخرت و عرش « 8 » و كرسى مىارزد و افزون است و درگذشته است . »\r\nفرمود كه آنچ « 9 » امير آمد و ما زود روى ننموديم نمىبايد كه خاطرش بشكند زيراكه مقصود « 10 » او را ازين آمدن اعزاز نفس ما بود يا اعزاز خود . اگر براى اعزاز ما بود چون بيشتر نشست و ما را انتظار كرد اعزاز ما بيشتر حاصل شد و اگر غرضش اعزاز خودست و طلب ثواب چون انتظار كرد و رنج انتظار كشيد ثوابش بيش « 11 » باشد . پس على كلا « 12 » التقديرين به آن مقصود كه آمد آن مقصود مضاعف شد و افزون گشت پس بايد كه دلخوش « 13 » و شادمان گردد .\r\n\r\n\r\n","description":"","footnote":"\r\n( 1 ) . ح : گفتيم بزرگان پيش شما مىآيند\r\n( 2 ) . ح : كه به خانه\r\n( 3 ) . ح : كجاست خانه و كى بود خانه\r\n( 4 ) . ح : ندارد\r\n( 5 ) . ح : بيرون آى\r\n( 6 ) . ح : مولانا\r\n( 7 ) . ح : و لطف اين خلعت\r\n( 8 ) . ح : و آخرت عرش\r\n( 9 ) . ح : فرمود آنچ\r\n( 10 ) . ح : زيرا مقصود\r\n( 11 ) . ح : بيشتر\r\n( 12 ) . اصل : كل\r\n( 13 ) . ح : خوش‌دل\r\n","page_name":" 56 ","page_number":56},
  {"content":"\r\n\r\n\r\nفصل\r\nاينچ مىگويند كه القلوب تتشاهد 100 « 1 » گفتى است و حكايتى « 2 » مىگويند بر ايشان كشف نشده است و اگرنه ، سخن چه حاجت بودى چون قلب گواهى مىدهد گواهى زبان چه حاجت گردد ، امير نايب 101 گفت كه آرى دل گواهى مىدهد امّا دل را حظّى هست جدا و گوش را حظّى هست جدا چشم را حظّى است جدا و زبان را جدا « 3 » به هر يكى احتياج هست تا فايده افزون‌تر باشد . فرمود « 4 » كه اگر دل را استغراق باشد همه محو او گردند محتاج زبان نباشد آخر ليلى را « 5 » كه رحمانى نبود و جسمانى و نفس بود « 6 » و از آب و گل بود ، عشق او را آن استغراق بود كه مجنون را چنان فروگرفته بود و غرق گردانيده كه محتاج ديدن ليلى به چشم نبود و سخن او را به آواز شنيدن محتاج نبود كه ليلى را از خود او جدا نمىديد كه :\r\n خيالك فى عينى و اسمك فى فمى * و ذكرك فى قلبى الى اين اكتب « 7 » 102 \r\nاكنون چون جسمانى را آن قوّت باشد كه عشق او را « 8 » بدان حال گرداند كه خود را از او جدا نبيند و حس‌هاى او جمله درو غرق شوند « 9 » از چشم و سمع و شمّ و غيره كه هيچ عضوى حظّى ديگر نطلبد ، همه را جمع بيند و حاضر دارد . اگر يك عضوى ازين عضوها كه گفتيم حظّى تمام يابد همه در ذوق آن غرق شوند و حظّى ديگر نطلبند . اين طلبيدن حسّ حظّى ديگر جدا دليل آن مىكند كه اين يك عضو چنانك حقّ حظّ است تمام\r\n\r\n\r\n","description":"","footnote":"\r\n( 1 ) . اصل : تتشاهدو\r\n( 2 ) . ح : گفتنى است و سخنى است و حكايتى است كه\r\n( 3 ) . ح : حظّى است جدا گوش را حظّى است و چشم را جدا و زبان را جدا\r\n( 4 ) . ح : جواب فرمود\r\n( 5 ) . ح : آخر حسن ليلى را\r\n( 6 ) . ح : و جسمانى بود و نفس بود\r\n( 7 ) . ح : قاين تغيب - و در حاشيه : الى اين اكتب\r\n( 8 ) . ح : وى را\r\n( 9 ) . ح : در عشق او غرق شوند\r\n","page_name":" 57 ","page_number":57},
  {"content":"\r\n\r\nنگرفته است حظّى يافته است ناقص لاجرم در آن حظّ غرق نشده است حسّ ديگرش حظّ مىطلبد عدد « 1 » مىطلبد هر حسّى حظّى جدا « 2 » . حواس جمعند از روى معنى . از روى صورت متفرّقند . چون يك عضو را استغراق حاصل شد همه در وى مستغرق شوند . چنانك مگس بالا مىپرد و پرش مىجنبد و سرش مىجنبد و همه اجزاش مىجنبد . چون در انگبين غرق شد ، همه اجزاش يكسان شد ، هيچ حركت نكند . استغراق آن باشد كه او در ميان نباشد و او را جهد نماند و فعل « 3 » و حركت نماند غرق آب باشد .\r\nهر فعلى را كه ازو آيد ، آن فعل او نباشد ، فعل آب باشد . اگر هنوز در آب دست و پاى « 4 » مىزند او را غرق نگويند يا بانگى مىزند كه « آه غرق شدم » اين را نيز استغراق نگويند .\r\nآخر اين « انا الحقّ » گفتن « 5 » مردم مىپندارند كه دعوى بزرگى است « 6 » . انا الحق عظيم تواضع است زيرا اينكه « 7 » مىگويد « من عبد خدايم » دو هستى اثبات مىكند يكى خود را و يكى خدا را . امّا آنكه « انا الحق » مىگويد خود را عدم كرد به باد داد .\r\nمىگويد « انا الحق « 8 » » يعنى « من نيستم ، همه اوست ، جز خدا را هستى نيست ، من به كلّى عدم محضم و هيچم . » تواضع درين بيشترست اين است كه مردم فهم نمىكنند اينكه مردى بندگى كند براى خدا حسبة للّه آخر بندگى او در ميان است اگرچه براى خداست ، خود را مىبيند و فعل خود را مىبيند و خداى را مىبيند . او غرق آب نباشد . غرق آب آن كس باشد كه درو هيچ جنبشى و فعلى نماند ، امّا جنبش‌هاى او جنبش آب باشد .\r\nشيرى در پى آهويى « 9 » كرد 103 آهو از وى مىگريخت دو هستى بود « 10 » : يكى هستى شير و يكى هستى آهو . امّا چون شير به او رسيد « 11 » و در زير پنجهء او قهر شد و از هيبت شير بىهوش و بىخود شد ، در پيش شير افتاد . اين ساعت « 12 » هستى شير ماند . تنها هستى آهو محو شد و نماند .\r\n\r\n\r\n","description":"","footnote":"\r\n( 1 ) . اصل : علا - ظ ، علاوه\r\n( 2 ) . ح : هر حسّى را جدا حظّى\r\n( 3 ) . ح : و فعل نماند\r\n( 4 ) . ح : پايى\r\n( 5 ) . اصل : گفتند\r\n( 6 ) . ح : افزوده ، انا العبد گفتن دعوى بزرگ است\r\n( 7 ) . ح : كه اينكه\r\n( 8 ) . ح : كه انا الحق\r\n( 9 ) . ح : آهو\r\n( 10 ) . ح : تا مىگريخت دو هستى بود\r\n( 11 ) . ح : برو رسيد\r\n( 12 ) . ح : آن ساعت\r\n","page_name":" 58 ","page_number":58},
  {"content":"\r\n\r\nاستغراق آن باشد كه حق تعالى اوليا را غير آن خوف خلق كه « 1 » مىترسند از شير و از پلنگ و از ظالم ، حق تعالى او را از خود خايف گرداند و برو كشف گرداند كه خوف از حقّ است و امن از حقّ است و عيش و طرب از حقّ است و خورد و خواب از حقّ است .\r\nحق تعالى او را صورتى بنمايد « 2 » مخصوص محسوس « 3 » در بيدارى چشم باز صورت شير يا پلنگ يا آتش كه او را معلوم شود كه صورت شير و پلنگ حقيقت كه مىبينم « 4 » ازين عالم نيست ، صورت غيب است « 5 » كه مصوّر شده است . و همچنين صورت خويش بنمايند به جمال عظيم و همچنين بستان‌ها و انهار « 6 » و حور و قصور و طعام‌ها و شراب‌ها و خلعت‌ها و براق‌ها و شهرها و منزل‌ها و عجايب‌هاى گوناگون 104 و حقيقت مىداند كه ازين عالم نيست ، حق آن‌ها را در نظر او مىمايد و مصوّر مىگرداند پس يقين شود « 7 » او را كه خوف از خداست و امن از خداست و همه راحت‌ها و مشاهدها از خداست و اكنون « 8 » اين خوف او به خوف خلق نماند زيرا از آن اين مشاهد است . به دليل نيست چون حق معين به وى نمود « 9 » كه همه ازوست . فلسفى اين را داند امّا به دليل داند . دليل پايدار نباشد و آن خوشى كه از دليل حاصل بشود « 10 » آن را بقايى نباشد تا دليل را به وى مىگويى خوش و گرم و تازه مىباشد . چون ذكر دليل بگذرد گرمى و خوشى او نماند چنان‌كه شخصى به دليل دانست كه اين خانه را بنّايى هست و به دليل داند كه اين بنّا را چشم هست ، كور نيست ، قدرت دارد عجز ندارد ، موجود بود ، معدوم نبود ، زنده بود و مرده نبود « 11 » ، بر بناى خانه سابق بود ، اين همه را داند امّا به دليل داند . دليل پايدار نباشد ، زود فرموش « 12 » 105 شود . امّا عاشقان « 13 » چون خدمت‌ها كردند بنّا را شناختند و عين اليقين ديدند و نان و نمك به هم خوردند و اختلاطها كردند . هرگز بنّا را تصوّر و نظر ايشان « 14 » غايب نشود پس چنين كس فانى حق باشد . در حقّ او گناه گناه نبود جرم جرم نبود\r\n\r\n\r\n","description":"","footnote":"\r\n( 1 ) . ح : كه خلق\r\n( 2 ) . ح : نمايد\r\n( 3 ) . ح : و محسوس\r\n( 4 ) . ح : يا آتش او را معلوم شود حقيقت كه آن صورت شير و پلنگ كه مىبينم\r\n( 5 ) . ح : غيبى است\r\n( 6 ) . ح : و انهارها\r\n( 7 ) . ح : يقين شد\r\n( 8 ) . ح : از حق است اكنون آن\r\n( 9 ) . اصل : معنى نمود\r\n( 10 ) . ح : شود\r\n( 11 ) . بود مرده نبود\r\n( 12 ) . ح : فراموش\r\n( 13 ) . ح : امّا عارفان\r\n( 14 ) . ح : و از نظر او\r\n","page_name":" 59 ","page_number":59},
  {"content":"\r\n\r\nچون او مغلوب و مستهلك آن است « 1 » .\r\nپادشاهى غلامان را فرمود كه هر يكى قدحى زرين به كف گيرند « 2 » كه مهمان مىآيد و آن غلام مقرّب‌تر را نيز هم فرمود كه قدحى بگير چون پادشاه روى نمود آن غلام خاص از ديدار پادشاه بىخود و مست شد ، قدح از دستش بيفتاد و بشكست ، ديگران چون ازو چنين ديدند گفتند مگر « 3 » چنين مىبايد ، قدح‌ها را به قصد بينداختند . پادشاه عتاب كرد « چرا كرديد ؟ » گفتند كه « او مقرّب « 4 » بود چنين كرد . » پادشاه گفت « اى ابلهان آن را او نكرد ، آن را من كردم . » از روى ظاهر همه صورت‌ها گناه بود امّا آن يك گناه عين طاعت بود بلكه بالاى طاعت و گناه بود . خود مقصود از آن همه ، آن غلام بود باقى غلامان تبع پادشاهند « 5 » پس تبع او باشند چون او عين پادشاه است و غلامى برو جز صورت نيست ، از جمال پادشاه پرست .\r\nحق تعالى مىفرمايد لولاك ما « 6 » خلقت الافلاك 106 هم انا الحقّ است معنيش اين است كه افلاك را براى خود آفريدم . اين انا الحق است به زبان ديگر و رمزى ديگر « 7 » .\r\nسخن‌هاى بزرگان « 8 » اگر به صد صورت مختلف باشد « 9 » چون حق يكى است و راه يكى است سخن دو چون باشد ؟ امّا به صورت مخالف مىنمايد به معنى يكى است و تفرقه در صورت است 107 و در معنى همه جمعيّت است . چنان‌كه اميرى بفرمايد كه خيمه بدوزند « 10 » ، يكى ريسمان مىتابد يكى « 11 » ميخ مىزند ، يكى « 12 » جامه مىبافد و يكى دوزد « 13 » ، و يكى مىدرّد و يكى سوزن مىزند . اين صورت‌ها اگرچه از روى ظاهر مختلف « 14 » و متفرّق‌اند امّا از روى معنى جمعند و يكى كار مىكنند . و همچنين احوال اين عالم نيز چون درنگرى همه بندگى حق مىكنند از فاسق و صالح « 15 » و از عاصى و از مطيع و از ديو و ملك « 16 » . مثلا پادشاه « 17 » خواهد كه غلامان را امتحان كند و بيازمايد به اسباب ، تا باثبات\r\n\r\n\r\n","description":"","footnote":"\r\n( 1 ) . ح : آبست\r\n( 2 ) . ح : گيرند\r\n( 3 ) . ح : كه مگر\r\n( 4 ) . ح : كه مقرب\r\n( 5 ) . ح : افزوده ، تبع و طفيل ويند زيرا آن غلام پادشاه بود به حقيقت به اين معنى گفتيم و همه غلامان تبع پادشاهند\r\n( 6 ) . ح : لما\r\n( 7 ) . ح : به زبان ديگر و رمز ديگر\r\n( 8 ) . ح : بزرگان صورت\r\n( 9 ) . ح : افزوده : يك باشد\r\n( 10 ) . ح : بدوزيد\r\n( 11 ) . ح : و يكى\r\n( 12 ) . ح : و يكى\r\n( 13 ) . ح : مىدوزد\r\n( 14 ) . ح : مختلفند\r\n( 15 ) . ح : و از صالح\r\n( 16 ) . ح : و از ملك\r\n( 17 ) . ح : پادشاهى\r\n","page_name":" 60 ","page_number":60},
  {"content":"\r\n\r\nاز بىثبات پيدا شود و نيك عهد از بدعهد ممتاز گردد « 1 » و باوفا از بىوفا او را موسوسى و مهيّجى مىيابد تا ثبات او پيدا شود . اگر نباشد ثبات او چون پيدا شود پس آن موسوس و مهيّج بندگى پادشاه مىكند « 2 » . چون خواست پادشاه اين است كه چنين كند بادى فرستاد تا ثابت را از غير ثابت پيدا كند و پشه را از درخت و باغ جدا گرداند « 3 » تا پشه برود و آنچ با شه « 4 » باشد بماند .\r\nملكى كنيزكى را فرمود كه « خود را بيارا و بر غلامان من عرض كن « 5 » تا امانت و خيانت ايشان ظاهر شود . » فعل كنيزك « 6 » اگرچه به ظاهر معصيت مىنمايد امّا در حقيقت بندگى پادشاه مىكند . اين بندگان خود را چون درين عالم ديدند نه به دليل و تقليد بل معاينه ، بىپرده و حجاب كه جمله از نيك و بد بندگى و طاعت حق مىكنند كه  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  « * » . پس در حق ايشان همين عالم قيامت باشد چون قيامت عبارت از آن است كه همه بندگى خدا كنند و كارى ديگر نكنند جز بندگى او و اين معنى را ايشان همين‌جا مىبينند كه لو كشف الغطاء ما ازددت يقينا 108 عالم از روى لغت اين باشد كه از عارف « 7 » عالىتر باشد زيرا خداى را « 8 » عالم گويند امّا عارف نشايد گفتن . معنى عارف آن است كه نمىدانست و دانست و اين در حق خدا نشايد ، امّا از روى عرف ، عارف بيش است زيرا عارف عبارت است « 9 » از آنچ بيرون از دليل داند عالم را مشاهده « 10 » و معاينه ديده است . عرفا ، عارف اين را گويند .\r\nآورده‌اند كه عالم به از صد زاهد . و عالم به از « 11 » صد زاهد چون باشد ؟ آخر اين زاهد به علم زهد كرد . زهد بىعلم محال باشد . آخر زهد چيست ؟ از دنيا اعراض كردن و روى به طاعت و آخرت آوردن . آخر مىبايد كه دنيا را بداند و زشتى و بىثباتى دنيا را بداند و لطف و ثبات و بقاى آخرت را بداند و اجتهاد در طاعت كه چون طاعت كنم و چه\r\n\r\n\r\n","description":"","footnote":"\r\n( 1 ) . ح : شود\r\n( 2 ) . ح : مىكنند\r\n( 3 ) . ح : از باغ درخت جدا كند\r\n( 4 ) . ح : و آنچه ثابت\r\n( 5 ) . ح : عرضه كن\r\n( 6 ) . ح : فمل آن كنيزك\r\n( * ) . سورهء اسراء آيهء 44 .\r\n( 7 ) . ح : از روى لغت از عارف\r\n( 8 ) . ح : خدا را\r\n( 9 ) . اصل : عبارت\r\n( 10 ) . ح : علم را به مشاهده\r\n( 11 ) . ح : كه عالمى به از صد هزار زاهد عالم به از\r\n","page_name":" 61 ","page_number":61},
  {"content":"\r\n\r\nطاعت « 1 » ؟ اين همه علمست پس زهد بىعلم محال بود پس آن زاهد هم عالم است هم زاهد « 2 » . اين عالم كه به از صد زاهد است حق باشد « 3 » معنيش را فهم نكرده‌اند . علم ديگرست كه بعد ازين زهد و علم كه اوّل داشت خداى به وى دهد كه اين علم دوّم ثمرهء آن علم و زهد باشد قطعا اين‌چنين عالم « 4 » به از صد هزار زاهد « 5 » باشد . نظير اين « 6 » همچنان‌كه مردى درختى « 7 » نشاند و درخت بار داد قطعا آن درخت كه بار داد به از صد « 8 » درخت باشد كه بار نداده باشد زيرا آن « 9 » درختان شايد كه به بر نرسند « 10 » كه آفات در ره بسيارست . حاجيى كه به كعبه رسد « 11 » به از آن حاجيى باشد كه در برّيّه روان است كه ايشان را خوف است برسند يا نرسند امّا اين به حقيقت رسيده است . يك حقيقت به از صد هزار شكست .\r\nامير نايب گفت « آنك نرسيد هم اميد دارد » فرمود « كو آنك اميد دارد تا آنكه رسيد ؟ » از خوف تا امن فرقى بسيار است و چه حاجت است به فرق ؟ بر همه اين فرق ظاهر است سخن در امن است كه از امن تا امن فرق‌هاى عظيم است . تفصيل محمد صلّى اللّه عليه و سلّم بر انبيا « 12 » ، آخر از روى امن باشد و اگرنه ، جمله انبياء در امنند و از خوف گذشته‌اند الّا در امن مقام‌هاست كه  وَ رَفَعْنا بَعْضَهُمْ فَوْقَ بَعْضٍ دَرَجاتٍ  « * » . الا كه عالم خوف و مقامات خود را نشان توان داد امّا مقامات امن « 13 » بىنشان است . در عالم خوف نظر كنند هركسى در راه خدا چه بذل مىكند ؟ يكى بذل تن مىكند و يكى بذل مال و يكى بذل جان ، يكى روزه ، يكى نماز « 14 » ، يكى ده ركعت ، يكى صد ركعت . پس منازل ايشان مصوّر است و معيّن « 15 » توان از آن نشان دادن . همچنان‌كه منازل قونيه 109 با قيصرية 110 « 16 » معين است قيماز 111 و اپروخ و سلطان و غيره . امّا منازل دريا 112 از انطاليه 113 تا اسكندريه « 17 » بىنشان است . آن را كشتيبان داند ، به اهل خشكى نگويند « 18 » چون نتوانند\r\n\r\n\r\n","description":"","footnote":"\r\n( 1 ) . ح : و چه طاعت كنم\r\n( 2 ) . ح : و هم زاهد\r\n( 3 ) . ح : چون باشد\r\n( 4 ) . اصل : علم\r\n( 5 ) . ح : به از صد زاهد\r\n( 6 ) . ح : نظير آن\r\n( 7 ) . ح : درختى را\r\n( 8 ) . ح : به از آن صد\r\n( 9 ) . ح : زيرا كه آن\r\n( 10 ) . ح : نرسد\r\n( 11 ) . ح : رسيد\r\n( 12 ) . ح : و تفضيل مصطفى بر انبيا\r\n( * ) . سورهء زخرف آيهء 32\r\n( 13 ) . ح : امّا مقام امن\r\n( 14 ) . ح : يكى روزه يكى زكات يكى نماز\r\n( 15 ) . ح : و معين است\r\n( 16 ) . ح : تا قيصريه\r\n( 17 ) . ح : تا مصر\r\n( 18 ) . ح : نگويد\r\n","page_name":" 62 ","page_number":62},
  {"content":"\r\n\r\nفهم كردن .\r\nامير گفت ، هم گفت نيز فايده مىكند اگر همه را ندانند اندك « 1 » بدانند و پى برند و گمان برند . فرمود اى و اللّه كسى در شب تارى نشسته است بيدار به عزم آنكه سوى روز مىروم اگرچه چگونگى رفتن را نمىداند امّا چون روز را منتظر است به روز نزديك مىشود تا شخصى « 2 » در شب تاريك و ابر پس كاروانى مىرود نمىداند كه كجا رسيد و كجا مىگذرد و چقدر قطع مسافت كرد امّا چون روز شد « 3 » حاصل آن رفتن را ببيند سر به جايى برزند هركه حسبة للّه اگرچه دو چشم برهم زند آن ضايع نيست  فَمَنْ يَعْمَلْ مِثْقالَ ذَرَّةٍ خَيْراً يَرَهُ  « * » . الّا چون اندرون تاريكى است و محجوب « 4 » نمىبيند كه چقدر پيش رفته است . آخر ببيند « 5 » الدّنيا مزرعة الآخرة 114 هرچه اينجا بكارد آنجا برگيرد .\r\nعيسى عليه السّلام بسيار خنديدى 115 ، يحيى عليه السّلام بسيار گريستى . يحيى به عيسى گفت كه « تو از مكرهاى دقيق « 6 » قوى ايمن شدى كه چنين مىخندى ؟ » عيسى گفت كه « تو از عنايت‌ها و لطف‌هاى دقيق لطيف غريب حقّ قوى غافل شدى كه چندينى مىگريى ؟ » وليّى از اولياء حق درين « 7 » ماجرا حاضر بود ، از حق پرسيد « ازين هر دو كه را مقام عالىتر است » جواب گفت « 8 » كه « احسنهم بى ظنّا يعنى انا عند ظنّ عبدى بى 116 . من آنجاام كه ظنّ بندهء من است به هر بنده مرا خيالى است و صورتى است « 9 » هرچه او مرا خيال كند من آنجا باشم . » من بندهء آن خيالم كه حق آنجا باشد . بيزارم از آن حقيقت كه حق آنجا نباشد . « خيال‌ها را اى بندگان من پاك كنيد كه جايگاه و مقام من است . »\r\nاكنون تو خود را مىآزما كه از گريه و خنده از صوم و نماز و از خلوت و جمعيت و غيره ترا كدام « 10 » نافع‌تر است و احوال تو به كدام طريق راست‌تر مىشود و ترقّيت افزون‌تر ، آن كار را « 11 » پيش گير . استفت قلبك و ان أفتاك المفتون 117 . تو را معنى هست « 12 » در\r\n\r\n\r\n","description":"","footnote":"\r\n( 1 ) . ح : اندكى\r\n( 2 ) . ح : يا شخصى\r\n( 3 ) . ح : شود\r\n( * ) . سورهء زلزال آيهء 7 ، اصل : و من يعمل\r\n( 4 ) . ح : و محجوب است\r\n( 5 ) . ح : آخر بيند\r\n( 6 ) . ح : دقيق حق\r\n( 7 ) . ح : اوليا درين\r\n( 8 ) . ح : جواب رسيد\r\n( 9 ) . ح : صورتى است و خيالى است\r\n( 10 ) . ح : و غيره كدام\r\n( 11 ) . ح : اين كار را\r\n( 12 ) . ح : ترا معينى مفتى هست\r\n","page_name":" 63 ","page_number":63},
  {"content":"\r\n\r\nاندرون ، فتوى مفتيان برو عرض دار تا آنچه او را موافق آيد آن را گيرد همچنان‌كه طبيب نزد بيمار مىآيد ، از طبيب اندرون مىپرسد زيرا ترا طبيبى هست « 13 » در اندرون و آن مزاج توست كه دفع مىكند و مىپذيرد و لهذا طبيب بيرون از وى پرسد كه « فلان چيز كه خوردى چون بود ؟ سبك بودى ؟ گران بودى ؟ خوابت چون بود ؟ » . از آنچه طبيب اندرون خبر دهد « 14 » طبيب بيرون بدان حكم كند ، پس اصل آن طبيب اندرون است و آن مزاج اوست . چون اين طبيب ضعيف شود و مزاج فاسد گردد « 15 » از ضعف ، چيزها « 16 » به عكس بيند و نشان‌هاى كژ دهد : شكر را تلخ گويد و سركه را شيرين . پس محتاج شد « 17 » به طبيب بيرونى كه او را مدد دهد « 18 » تا مزاجى هست آدمى را از روى معنى چون آن ضعيف شود حواس باطنه او هرچه بيند و هرچه گويد همه بر خلاف باشد . پس اوليا « 19 » طبيبانند او را مدد كنند تا مزاجش مستقيم گردد و دل و دينش قوّت گيرد كه ارنى الاشياء كما هى 118 .\r\nآدمى عظيم « 20 » چيزست . در وى همه چيز مكتوب است . حجت و ظلمات نمىگذارد كه او آن علم را در خود بخواند . حجت و ظلمات اين مشغولىهاى « 21 » گوناگون است و تدبيرهاى گوناگون دنيا و آرزوهاى گوناگون . با اين همه كه در ظلمات است و محجوب پرده‌هاست هم چيزى مىخواند و از آن واقف است بنگر كه چون اين ظلمات و حجب « 22 » برخيزد چه‌سان واقف گردد و از خود چه علم‌ها پيدا كند .\r\nآخر اين حرفت‌ها از درزيى و بنّايى و درودگرى و زرگرى و علم و نجوم و طب و غيره و انواع حرف الى ما لا يعدّ و لا يحصى از اندرون آدمى پيدا شده است . از سنگ و كلوخ پيدا نشد آنك مىگويند زاغى آدمى را تعليم كرد كه مرده در گور كند 119 « 23 » آن هم از عكس آدمى بود كه بر مرغ زد . تقاضاى آدمى او را بر آن داشت . آخر حيوان جزو آدمى\r\n\r\n\r\n","description":"","footnote":"\r\n( 13 ) . ح : طبيب است\r\n( 14 ) . ح : اگر طبيب او از اندرون آنچه خبر دهد\r\n( 15 ) . ح : شود\r\n( 16 ) . ح : چيزها را\r\n( 17 ) . ح : شديم\r\n( 18 ) . ح : كند\r\n( 19 ) . ح : پس انبيا و اوليا\r\n( 20 ) . در حاشيه ح به خط متن افزوده شده آدمى دفتر عظيم است عظيم\r\n( 21 ) . اصل : مشغول‌هاى\r\n( 22 ) . ح : و پرده‌ها\r\n( 23 ) . ح : تعليم كرد مرده را در گور كردن\r\n","page_name":" 64 ","page_number":64},
  {"content":"\r\n\r\nاست ، جزو كلّ را چون آموزد ؟ چنان‌كه آدمى خواهد « 1 » كه به دست چپ نويسد « 2 » قلم به دست گيرد اگرچه دل قويست امّا دست در نبشتن مىلرزد امّا دست به امر دل مىنويسد .\r\nچون امير مىآيد « 3 » مولانا سخن‌هاى عظيم مىفرمايد « 4 » كه سخن منقطع نيست از آن كه اهل سخن است دايما سخن به وى « 5 » مىرسد و سخن به وى متصل است . در زمستان اگر درخت‌ها « 6 » برگ و بر ندهد تا نپندارند « 7 » كه در كار نيستند ايشان دايما در كارند .\r\nزمستان هنگام دخل است تابستان هنگام خرج « 8 » . خرج را همه بينند دخل را نبينند .\r\nچنان‌كه شخصى مهمانى كند و خرج‌ها كند ، اين را « 9 » همه بينند امّا آن دخل را كه اندك‌اندك جمع كرده بود براى مهمانى « 10 » ، نبينند و ندانند و اصل دخل است كه خرج از دخل مىآيد .\r\nما را با آن كس كه اتصال باشد دم به دم با وى در سخنيم و يگانه و متّصليم « 11 » در خوشى و غيبت و حضور « 12 » بلكه در جنگ هم به هميم و آميخته‌ايم ، اگرچه مشت برهم دگر « 13 » مىزنيم با وى در سخنيم و يگانه « 14 » و متّصليم . آن را مشت مبين در آن مشت مويز باشد . باور نمىكنى ؟ باز كن تا ببينى چه جاى مويز چه جاى درهاى عزيز . آخر ديگران رقايق و دقايق و معارف مىگويند از نظم و نثر . اينكه ميل امير اين طرف است و با ماست از روى معارف و دقايق و موعظه نيست چون در همه جاىها ازين جنس هست و كم نيست . پس اينكه مرا دوست مىدارد و ميل مىكند اين غير آن‌هاست . او چيز ديگر مىبيند و وراى « 15 » آنكه از ديگران ديده است روشنايى ديگر مىيابد .\r\nآورده‌اند كه پادشاهى مجنون را حاضر كرد و گفت « 16 » كه « ترا چه بوده است و چه افتاده است ؟ خود را رسوا كردى و از خان‌ومان برآمدى و خراب و فنا گشتى ليلى چه باشد و چه خوبى دارد بيا تا تو را خوبان و نغزان نمايم « 17 » و فداى تو كنم و به تو بخشم « 18 » » چون حاضر كردند مجنون را و خوبان را جلوه آوردند « 19 » مجنون سر\r\n\r\n\r\n","description":"","footnote":"\r\n( 1 ) . ح : همچنان‌كه آدمى مىخواهد\r\n( 2 ) . ح : بنويسد\r\n( 3 ) . اصل : مىداند\r\n( 4 ) . ح : سخن‌هاى عظيم عالى مىفرمايد فرمود\r\n( 5 ) . ح : دايم سخن با وى\r\n( 6 ) . ح : درختان\r\n( 7 ) . ح : نپندارى\r\n( 8 ) . ح : خرج است\r\n( 9 ) . ح : اين‌ها را\r\n( 10 ) . ح : آن مهمانى آن را\r\n( 11 ) . ح : ندارد\r\n( 12 ) . ح : در خاموشى و در غيبت و در حضور\r\n( 13 ) . ح : بر همديگر\r\n( 14 ) . ح : و يگانه‌ايم\r\n( 15 ) . اصل : و وران\r\n( 16 ) . ح : ندارد\r\n( 17 ) . ح : بنمايم\r\n( 18 ) . ح : كنيم و به تو بخشيم\r\n( 19 ) . ح : و خوبان در جلوه آمدند\r\n","page_name":" 65 ","page_number":65},
  {"content":"\r\n\r\nفروافكنده بود و پيش خود مىنگريست . پادشاه فرمود « آخر سر را برگير « 20 » و نظر كن . » گفت « مىترسم ، عشق ليلى شمشير كشيده است ، اگر بردارم « 21 » سرم را بيندازد . » غرق عشق ليلى چنان گشته بود . آخر « 22 » ديگران را چشم بود و لب « 23 » و بينى بود ، آخر در وى چه ديده بود كه بدان حال گشته « 24 » بود ؟\r\n\r\n\r\n","description":"","footnote":"\r\n( 20 ) . ح : سر برگير\r\n( 21 ) . ح : اگر سر بردارم\r\n( 22 ) . ح : افزود : نظر بر غير ليلى او را شمشير قاتل بود آخر\r\n( 23 ) . ح : و رخ و لب\r\n( 24 ) . ح : بدان‌سان گشته\r\n","page_name":" 66 ","page_number":66},
  {"content":"\r\n\r\n\r\nفصل\r\nمشتاقيم ، الّا چون مىدانيم كه شما به مصالح خلق مشغوليد زحمت دور مىداريم .\r\nگفت بر ما اين واجب بود « 1 » . دهشت برخاست . بعد ازين به خدمت آييم . فرمود كه فرقى نيست همه يكى است . شما را آن لطف هست كه همه يكى « 2 » باشد ، از زحمت‌ها چونيد ؟\r\nليكن چون مىدانيم كه امروز شماييد كه به خيرات و حسنات مشغوليد لاجرم رجوع به شما مىكنيم .\r\nاين ساعت بحث درين مىكرديم اگر « 3 » مردى را عيال است و ديگرى را نيست ازو مىبرّند و به اين « 4 » مىدهند . اهل ظاهر گويند كه از معيل مىبرّى به غير « 5 » معيل مىدهى ؟\r\nچون بنگرى خود معيل اوست در تحقيق « 6 » . همچنان‌كه اهل دلى كه او را گوهرى باشد شخصى را بزند و سر و بينى و دهان بشكند ، همه گويند كه اين مظلوم است امّا به تحقيق مظلوم آن زننده است . ظالم آن باشد كه مصلحت نكند « 7 » . آن لس‌خورده 120 و سرشكسته ظالم است و اين زننده يقين مظلوم است . چون اين صاحب گوهرست و مستهلك حقّ است كردهء او كردهء حق باشد ، خدا را ظالم نگويند همچنان‌كه مصطفى صلّى اللّه عليه و سلّم « 8 » مىكشت و خون مىريخت و غارت مىكرد ، ظالم « 9 » ايشان بودند و او مظلوم . مثلا مغربيى « 10 » در مغرب مقيم است . مشرقيى به مغرب آمد . غريب آن مغربى است امّا اين چه غريب است كه از مشرق آمد ؟ چون همه عالم خانه‌اى بيش نيست . ازين خانه در آن خانه رفت يا ازين گوشه بدان گوشه . آخر نه هم « 11 » درين خانه است ؟ امّا آن مغربى كه آن گوهر دارد از بيرون خانه آمده است آخر مىگويد كه الاسلام بدأ غريبا 121 نگفت كه\r\n\r\n\r\n","description":"","footnote":"\r\n( 1 ) . ح : گفت اين بر ما واجب بود\r\n( 2 ) . ح : همه يك\r\n( 3 ) . ح : كه اگر\r\n( 4 ) . ح : و به وى\r\n( 5 ) . ح : و به غير\r\n( 6 ) . ح : در حقيقت\r\n( 7 ) . اصل : كند\r\n( 8 ) . ح : ندارد\r\n( 9 ) . ح : با اين همه ظالم\r\n( 10 ) . ح : مغربيى صاحب گوهر\r\n( 11 ) . ح : نه همه\r\n","page_name":" 67 ","page_number":67},
  {"content":"\r\n\r\nالمشرقىّ بدأ غريبا . همچنان‌كه مصطفى صلى اللّه عليه و سلّم « 1 » چون شكسته شد مظلوم بود و چون شكست هم مظلوم بود زيرا در هر دو حالت حق به دست اوست و مظلوم آن است كه حق به دست او باشد .\r\nمصطفى صلى اللّه عليه و سلّم « 2 » دل بسوخت 122 بر اسيران « 3 » حق تعالى براى خاطر رسول وحى فرستاد كه بگو ايشان را درين حالت كه شما در « 4 » بند و زنجيريد ، اگر شما نيّت خير كنيد حق تعالى شما را ازين برهاند و آنچه رفته است به شما باز دهد و اضعاف آن و غفران و رضوان در آخرت . دو گنج يكى آنكه از شما رفت و يكى گنج آخرت .\r\nسؤال كرد كه بنده چون عمل كند آن توفيق و خير از عمل مىخيزد يا عطاى حقّ است ؟\r\nفرمود كه عطاى حقّ است و توفيق حقّ است « 5 » امّا حق تعالى از غايت لطف به بنده اضافت مىكند هر دو را . مىفرمايد كه هر دو از تست  جَزاءً بِما كانُوا يَعْمَلُونَ  « * » . گفت چون خداى را اين لطف است پس هركه طلب حقيقى كند بيابد . فرمود ليكن « 6 » بىسالار نشود چنان‌كه موسى را عليه السلام چون مطيع بودند در دريا راه‌ها پيدا شد « 7 » و گرد از دريا برمىآوردند و مىگذشتند امّا چون مخالفت آغاز كردند در فلان بيابان چندين سال بماندند . و سالار آن زمان دربند اصلاح ايشان باشد كه سالار ببيند كه دربند اويند و مطيع و فرمان‌بردارند . مثلا چندين سپاهى در خدمت اميرى چون مطيع و فرمانبردار باشند او نيز عقل در كار ايشان صرف كند و دربند صلاح ايشان باشد امّا چون مطيع نباشند كى در تدارك احوال ايشان عقل خود را صرف كند ؟\r\nعقل در تن آدمى همچون « 8 » اميرى است مادام كه رعاياى تن مطيع او باشند « 9 » همه كارها را به اصلاح باشد امّا چون مطيع نباشند همه به فساد آيند . نمىبينى كه چون مستى مىآيد خمر خورده ازين دست و پاى و زبان و رعاياى وجود چه فسادها مىآيد ؟\r\nروزى ديگر بعد از هشيارى مىگويد « آه چه كردم و چرا زدم و چرا دشنام دادم ؟ » پس\r\n\r\n\r\n","description":"","footnote":"\r\n( 1 ) . ح : عليه السّلام\r\n( 2 ) . ح : ندارد\r\n( 3 ) . ح : براى اسيران\r\n( 4 ) . ح : كه بگو ايشان را كه شما در اين حالت كه در\r\n( 5 ) . ح : كه عطا از حقّ است و توفيق از حقّ است\r\n( * ) . سورهء سجده آيهء 17\r\n( 6 ) . ح : و ليكن\r\n( 7 ) . ح : مىشد\r\n( 8 ) . ح : همچو\r\n( 9 ) . ح : باشد\r\n","page_name":" 68 ","page_number":68},
  {"content":"\r\n\r\nوقتى كارها به اصلاح باشند « 1 » كه در آن ده‌سالارى باشد و ايشان مطيع باشند . اكنون عقل وقتى انديشه اصلاح اين رعايا كند « 2 » كه به فرمان او باشند . مثلا فكر كرد كه بروم وقتى برود « 3 » كه پاى به فرمان او باشد و اگرنه اين فكر را نكند . اكنون همچنان‌كه عقل در ميان تن اميرست « 4 » اين وجودهاى ديگر كه خلقند ايشان سر جمله 123 به عقل و دانش خود و نظر و علم خود به نسبت آن ولى ، جمله « 5 » تن صرفند و عقل اوست در ميان ايشان .\r\nاكنون چون خلق كه تن‌اند مطيع ايشان « 6 » نباشند ، احوال ايشان همه « 7 » در پريشانى و پشيمانى گذرد . اكنون چون مطيع شوند چنان بايد شدن كه هرچه او كند مطيع باشند و به عقل خود رجوع نكنند زيرا كه شايد « 8 » به عقل خود آن را فهم نكنند . بايد كه او را « 9 » مطيع باشند چنان‌كه « 10 » كودكى را به دكان درزيى نشاندند « 11 » . او را مطيع استاد بايد بودن اگر تگل دهد كه بدوزد تگل 124 بدوزد و اگر شلال ، شلال 125 دوزد و اگر خواهد كه بياموزد تصرف خود رها كند كلى محكوم امر استاد باشد . اميد داريم از حق تعالى كه حالتى پديد آورد كه آن عنايت او است كه بالاى « 12 » صد هزار جهد و كوشش است كه  لَيْلَةُ الْقَدْرِ خَيْرٌ مِنْ أَلْفِ شَهْرٍ  « * » . اين سخن و آن سخن يكى است كه جذبة من جذبات اللّه تعالى 126 « 13 » خير من عبادة الثقلين يعنى چون عنايت او دررسد كار صد هزار كوشش كند و افزون .\r\nكوشش خوب است و نيكو « 14 » 127 و مفيدست عظيم اما پيش عنايت چه باشد ؟ پرسيد كه عنايت كوشش دهد ؟ گفت چرا ندهد ، چون عنايت بيايد كوشش هم بيايد . عيسى عليه السّلام چه كوشش كرد كه در مهد گفت  إِنِّي عَبْدُ اللَّهِ آتانِيَ الْكِتابَ  « * * » . يحيى هنوز در شكم مادر بود وصف « 15 » او مىكرد 128 ، گفت محمّد رسول اللّه را بىكوشش شد 129 گفت  أَ فَمَنْ شَرَحَ اللَّهُ صَدْرَهُ  « * * * » اوّل فضل است چون از ضلالت بيدارى درو آيد آن فضل حقّ است و\r\n\r\n\r\n","description":"","footnote":"\r\n( 1 ) . ح : باشد\r\n( 2 ) . ح : اصلاح رعاياى آن اعضا كند\r\n( 3 ) . ح : وقتى فكر كرد\r\n( 4 ) . ح : اميريست\r\n( 5 ) . ح : به نسبت به آن ولى جملگى\r\n( 6 ) . ح : مطيع عقل\r\n( 7 ) . ح : همواره\r\n( 8 ) . ح : زيرا شايد كه\r\n( 9 ) . ح : او را بايد كه\r\n( 10 ) . ح : همچنان‌كه\r\n( 11 ) . ح : نشانند\r\n( 12 ) . ح : كه آن بالاى\r\n( * ) . سورهء قدر آيهء 3\r\n( 13 ) . ح : من جذبات الحق\r\n( 14 ) . ح : و نيكوست\r\n( * * ) . سورهء مريم آيهء 30\r\n( 15 ) . ح : كه وصف\r\n( * * * ) . سورهء زمر آيهء 22\r\n","page_name":" 69 ","page_number":69},
  {"content":"\r\n\r\nعطاى محض « 1 » و الّا چرا آن ياران ديگر را نشد كه قرين او بودند ، بعد از آن فضل و جزا همچون استارهء آتش 130 جست « 2 » اوّلش عطاست امّا چون پنبه نهادى و آن ستاره « 3 » را مىپرورى و افزون مىكنى و بعد « 4 » ازين فضل و جزاست آدمى اوّل وهلت خرد « 5 » و ضعيف است كه  وَ خُلِقَ الْإِنْسانُ ضَعِيفاً  « * » امّا « 6 » چون آتش « 7 » ضعيف را پروريد « 8 » عالمى شود و جهانى را « 9 » بسوزد و آن آتش خرد بزرگ و عظيم شود كه  إِنَّكَ لَعَلى خُلُقٍ عَظِيمٍ  « * * » گفتم مولانا شما را قوى دوست مىدارد فرمود كه نى آمدن من به قدر دوستى است و نى گفتن « 10 » آنچه مىآيد مىگويم اگر خدا خواهد اين اندك سخن را نافع گرداند و آن را « 11 » در اندرون سينه شما قايم دارد و نفع‌هاى عظيم كند و اگر نخواهد صد هزار سخن گفته گير هيچ در دل قرار نگيرد هم بگذرد و فراموش شود همچنان‌كه استارهء آتش بر جامهء سوخته افتاد اگر حق خواهد همان يك ستاره بگيرد و بزرگ شود و اگر نخواهد صد ستاره بدان سوخته رسد و نماند و هيچ اثر نكند .\r\n وَ لِلَّهِ جُنُودُ السَّماواتِ  « 12 » . « * * * » اين سخن‌ها سپاه حقّند . قلع‌ها را به دستورى حق باز كنند و بگيرند . اگر بفرمايد چندين هزار سوار را كه برويد به فلان قلعه روى بنماييد امّا مگيريد ، چنين كنند و اگر يك سوار را بفرمايد كه بگير آن قلعه را همان يك سوار در را باز كند و بگيرد . پشه‌اى را بر نمرود گمارد و هلاكش كند « 13 » . چنانك مىگويد 131 استوى عند المعارف الدّانق و الدّينار و الأسد و الهرّة كه اگر حق تعالى بركت دهد دانقى « 14 » كار هزار دينار كند و افزون و اگر از هزار دينار بركت برگيرد كار دانگى « 15 » نكند . و همچنين\r\n\r\n\r\n","description":"","footnote":"\r\n( 1 ) . ح : محض است\r\n( 2 ) . ح : كه استاره آتش كه جست - در متن كه حقّ است و در حاشيه به خط متن ، كه جست\r\n( 3 ) . ح : استاره\r\n( 4 ) . بعد از اين ح ( واو عطف را ندارد )\r\n( 5 ) . ح : خرد است و ضعيف\r\n( * ) سورهء نساء آيهء 28\r\n( 6 ) . ح : افزوده همچنان‌كه اول از آهن و سنگ در جامه سوخته استاره بجهد اول ضعيف است كه  خُلِقَ الْإِنْسانُ ضَعِيفاً  امّا\r\n( 7 ) . ح : آن آتش\r\n( 8 ) . ح : بپرورند\r\n( 9 ) . ح : و جهان را\r\n( * * ) سورهء قلم آيهء 4\r\n( 10 ) . ح : و نى گفتن من\r\n( 11 ) . ح : و اين را\r\n( 12 ) . ح : السموات و الارض\r\n( * * * ) سورهء الفتح آيهء 4\r\n( 13 ) . ح : هلاكش كند ( بىواو عطف )\r\n( 14 ) . ح : در دانقى\r\n( 15 ) . ح : دانقى\r\n","page_name":" 70 ","page_number":70},
  {"content":"\r\n\r\nاگر گربه برگمارد « 1 » او را هلاك كند چون پشه‌اى نمرود را و اگر شير را بگمارد « 2 » ، از وى شيران لرزان شوند . » يا خود درازگوش شود . چنان‌كه بعضى از درويشان بر شير سوار مىشوند و چنان‌كه آتش بر ابراهيم عليه السّلام « 3 » برد و سلام شد و سبزه و گل و گلزار « 4 » ، چون دستورى حق نبود كه او را بسوزد . فىالجمله چون ايشان دانستند كه همه « 5 » از حقّ است پيش ايشان همه يكسان شد از حق .\r\nاميد داريم كه شما اين سخن‌ها را هم « 6 » از اندرون خود بشنويد كه مفيد آن است . اگر هزار دزد بيرونى بيايند « 7 » در را نتوانند « 8 » باز كردن تا از اندرون دزدى يار ايشان نباشد كه از اندرون باز كند . هزار سخن از بيرون بگوى ، تا از اندرون مصدقى « 9 » نباشد سود ندارد .\r\nهمچنان‌كه درختى را تا در بيخ او ترى نباشد اگر هزار سيل آب برو « 10 » ريزى سود ندارد .\r\nاوّل آنجا در بيخ او ترى ببايد تا آب « 11 » مدد او شود .\r\n نور اگر صد هزار مىبيند « 12 » * جز كه بر اصل نور ننشيند « 13 » \r\n132 اگر همه عالم نور گيرد « 14 » تا در چشم نورى نباشد هرگز آن نور را نبيند .\r\nاكنون اصل آن قابليّت است كه در نفس است . نفس ديگرست 133 و روح ديگر « 15 » .\r\nنمىبينى كه نفس در خواب كجاها مىرود « 16 » ؟ و روح در تنست ، اما آن نفس مىگردد چيزى « 17 » ديگر مىشود . گفت پس آنچه على گفت من عرف نفسه فقد عرف ربّه اين نفس را گفت « 18 » . و اگر بگوييم كه اين نفس را گفت هم خردكارى نيست و اگر آن نفس را شرح دهيم او همين نفس را فهم خواهد كردن ، چون او آن نفس را نمىداند مثلا آينه‌اى كوچك در دست گرفته‌اى اگر در آينه نيك نمايد ، بزرگ نمايد ، خرد نمايد ، آن باشد . به گفتن محال است كه فهم شود . به گفتن همين قدر باشد كه درو خار خارى پديد آيد بيرون « 19 » آنكه ما مىگوييم عالمى هست تا بطلبيم .\r\n\r\n\r\n","description":"","footnote":"\r\n( 1 ) . ح : بر او گمارد\r\n( 2 ) . ح : نگمارد\r\n( 3 ) . ح : ندارد\r\n( 4 ) . ح : و سبز و گلزار شد\r\n( 5 ) . ح : كه آن همه\r\n( 6 ) . ح : ( هم ) ندارد\r\n( 7 ) . ح : بيايد\r\n( 8 ) . ح : نتواند\r\n( 9 ) . ح : تا از اندرون دزدى مصدق\r\n( 10 ) . ح : بر وى\r\n( 11 ) . ح : تا آن\r\n( 12 ) . ح : مىبينند\r\n( 13 ) . ح : ننشينند\r\n( 14 ) . اصل : ندارد\r\n( 15 ) . ح : ديگر است\r\n( 16 ) . ح : كجا مىرود\r\n( 17 ) . ح : چيز ديگر\r\n( 18 ) . ح : گفت يا نگفت\r\n( 19 ) . ح : كه بيرون\r\n","page_name":" 71 ","page_number":71},
  {"content":"\r\n\r\nاين دنيا و خوشىها « 1 » نصيب حيوانيت آدمى است . اين همه قوت حيوانيت او مىكند و آنچ كه « 2 » اصل است كه انسان است در كاهش است . آخر مىگويند كه الآدمى حيوان ناطق . پس آدمى دو چيزست : آنچ « 3 » درين عالم قوت حيوانيت اوست ، اين شهوات است و آرزوها « 4 » امّا آنچ خلاصهء اوست غذاى « 5 » او علم و حكمت و ديدار حق است . آدمى را آنچه حيوانيت اوست « 6 » از حق گريزان است و انسانيّتش از دنيا گريزان  فَمِنْكُمْ كافِرٌ وَ مِنْكُمْ مُؤْمِنٌ  « * » .\r\nدو شخص درين وجود در جنگند - تا بخت كرا بود كرا دارد دوست 134 . درين شك نيست كه اين عالم دى است جمادات را . جماد چرا مىگويند « 7 » 135 ؟ زيراكه همه منجمدند ، اين سنگ و كوه و جامه كه پوشيده‌اى وجود همه منجمد است « 8 » . اگر نه دنيى هست ، عالم چرا منجمد است ؟ معنى عالم « 9 » بسيط است ، در نظر نيايد . امّا به تأثير توان دانستن كه باد و سرمايى هست . اين عالم « 10 » چون فصل دى است كه همه منجمدند چگونه دى ؟ دى عقلى نه حسّى « 11 » . چون آن هواى الهى بيايد كوه‌ها گداختن گيرد ، عالم آب شود همچنان كه چون گرماى تموز بيايد همه منجمدات در گذار آيند . روز قيامت چون آن هوا بيايد همه بگدازند .\r\nحق تعالى اين كلمات را لشكر ما كند گرد شما تا از اعدا شما را سدّ شوند تا سبب قهر اعدا باشد . اعدايى باشند اعدايى اندرون « 12 » ، آخر اعداى برونى چيزى نيستند .\r\nچه چيز باشند ؟ نمىبينى چندين هزار كافر اسير يك كافرند « 13 » 136 كه پادشاه ايشان است و آن كافر اسير انديشه ؟ پس دانستيم كه كار انديشه دارد . چون به يك انديشهء ضعيف مكدّر چندين هزار خلق و عالم « 14 » اسيرند . آنجا كه انديشه‌هاى بىپايان باشد بنگر كه آن را چه عظمت و شكوه باشد و چگونه قهر اعدا كنند و چه عالم‌ها را مسخّر كنند . چون\r\n\r\n\r\n","description":"","footnote":"\r\n( 1 ) . ح : افزوده : كه در عالم است\r\n( 2 ) . ح : ( كه ) ندارد\r\n( 3 ) . ح : اينچ\r\n( 4 ) . ح : و آرزوهاست\r\n( 5 ) . اصل : و غذاى او\r\n( 6 ) . ح : حيوانيّتش است\r\n( * ) سورهء تغابن آيهء 2\r\n( 7 ) . ح : چرا مىگويند جماد\r\n( 8 ) . ح : منجمدند\r\n( 9 ) . ح : عالم معنى\r\n( 10 ) . ح : اين همه عالم\r\n( 11 ) . ح : نه دى حسى\r\n( 12 ) . ح : اعدا باشند اعداى اندرون\r\n( 13 ) . ح : كافرىاند\r\n( 14 ) . ح : عالم و خلق\r\n","page_name":" 72 ","page_number":72},
  {"content":"\r\n\r\nمىبينيم معين كه صد هزار صورت بىحد و سپاهى بىپايان صحرا در صحرا اسير « 1 » شخصىاند و آن شخص اسير انديشه‌اى حقير . پس اين همه « 2 » اسير يك انديشه باشند تا انديشه‌هاى عظيم بىپايان خطير قدسى علوى چون باشند . پس دانستيم كه كار انديشه‌ها دارند ، صور همه تابعند و آلت‌اند و بىانديشه معطّلند و جمادند . پس آنك صورت بيند او نيز جماد باشد و در معنى راه ندارد و طفلست و نابالغ ، اگرچه به صورت پيرست و صدساله « 3 » . رجعنا من الجهاد الاصغر الى الجهاد الاكبر « 4 » 137 . يعنى در جنگ صورت‌ها بوديم و به خصمان صورتى مصاف مىزديم اين ساعت به لشكرهاى انديشه‌ها مصاف مىزنيم تا انديشه‌هاى نيك انديشه‌هاى بد را بشكند « 5 » و از ولايت تن بيرون كند پس اكبر « 6 » اين جهاد باشد و اين مصاف پس كار فكرت‌ها « 7 » دارند كه بىواسطهء تن در كارند همچنان‌كه عقل فعّال بىآلت چرخ را مىگرداند آخر مىگويد 138 كه به آلت محتاج نيست .\r\nشعر « 8 »\r\n تو جوهرى و هر دو جهان مر ترا عرض * جوهر كه از عرض طلبند « 9 » 139 هست ناپسند\r\nآن كس كه علم جويد از دل برو گرى * وان كس كه عقل جويد از جان برو بخند « 10 » \r\nچون عرض است بر عرض نبايد ماندن زيرا اين جوهر چون نالهء مشك است و اين عالم و خوشىها همچون بوى مشك . اين بوى مشك نماند زيرا عرض است هرك ازين « 11 » بوى مشك را طلبيد « 12 » نه بوى را و بر بوى قانع نشد نيك است امّا هرك بر بوى مشك قرار گرفت آن بد است زيرا دست به چيزى زده است كه آن در دست او نماند زيرا بوى صفت مشك است چندان‌كه مشك را روى درين عالم است به وى مىرسد چون در حجاب رود و روى در عالم ديگر آرد آن‌ها كه به بوى زنده بودند بميرند زيرا بوى « 13 » ملازم مشك بود آنجا رفت كه مشك جلوه مىكند پس نيك‌بخت آن است كه از بوى بر\r\n\r\n\r\n","description":"","footnote":"\r\n( 1 ) . اصل : صحرا در صحراست\r\n( 2 ) . ح : پس آن همه\r\n( 3 ) . ح : ساله است\r\n( 4 ) . اصل : جهاد الاكبر و آن غلط است\r\n( 5 ) . ح : بشكنند\r\n( 6 ) . اصل : پس اگر\r\n( 7 ) . ح : اكنون كار فكرها\r\n( 8 ) . ح : ( شعر ) ندارد\r\n( 9 ) . متن ح : طلبى - حاشيه : طلبند\r\n( 10 ) . ح : اين بيت را ندارد\r\n( 11 ) . ح : از آن\r\n( 12 ) . ح : طلبد\r\n( 13 ) . ح : كه بوى\r\n","page_name":" 73 ","page_number":73},
  {"content":"\r\n\r\nوى زند « 1 » و عين او شود بعد از آن او را فنا نماند و در عين ذات مشك باقى شد « 2 » و حكم مشك گيرد بعد از آن وى به عالم بوى رساند و عالم از وى زنده باشد « 3 » بر او از آنچ بود جز نامى نيست 140 همچنان‌كه اسبى يا حيوانى در نمكسار نمك شده باشد بر وى از « 4 » اسبى جز نام نمانده باشد همان درياى نمك باشد در فعل و تأثير « 5 » . آن اسم او را چه زيان دارد از نمكيش بيرون نخواهد كردن و اگر اين كان نمك را نامى ديگر نهى از نمكى بيرون نيايد .\r\nپس آدمى را ازين « 6 » خوشىها و لطف‌ها كه پرتو و عكس حقّ است ببايدش گذشتن و برين قدر نبايد قانع گشتن « 7 » . هرچند كه اين « 8 » قدر از لطف حقّ است و پرتو جمال اوست امّا باقى نيست به نسبت به حقّ باقيست ، به نسبت به خلق باقى نيست . چون شعاع آفتاب كه در خانه‌ها مىتابد هرچند كه شعاع آفتاب است و نور است امّا ملازم آفتاب است 141 . چون آفتاب غروب كند روشنايى نماند . پس آفتاب بايد شدن تا خوف جدايى نماند .\r\nباخت است و شناخت است 142 بعضى را داد و عطا هست « 9 » ، امّا شناخت نيست و بعضى را شناخت هست امّا باخت نيست . امّا چون اين هر دو باشد عظيم موافق « 10 » كسى باشد ، اين‌چنين كس بىنظير باشد . نظير اين مثلا مردى راه مىرود امّا نمىداند كه اين راهست يا بيراهى « 11 » . مىرود على العميا . بوك آواز خروسى يا نشان « 12 » آبادانيى پديد آيد . كو اين و كو آنكه راه « 13 » مىداند و مىرود و محتاج نشان و علامت « 14 » نيست كار او دارد پس شناخت وراى همه است .\r\n\r\n\r\n","description":"","footnote":"\r\n( 1 ) . ح : بر وى رسد\r\n( 2 ) . ح : باشد\r\n( 3 ) . ح : باشند\r\n( 4 ) . اصل : بر او را\r\n( 5 ) . ح : و در تأثير\r\n( 6 ) . ح : پس آدمى ازين\r\n( 7 ) . ح : شدن\r\n( 8 ) . ح : كه آن\r\n( 9 ) . ح : داد هست و عطا\r\n( 10 ) . ح : موفق\r\n( 11 ) . ح : يا راه بىراهه است\r\n( 12 ) . اصل : تا نشان\r\n( 13 ) . ح : راه را\r\n( 14 ) . ح : و علامات\r\n","page_name":" 74 ","page_number":74},
  {"content":"\r\n\r\n\r\nفصل\r\nقال النّبىّ عليه السّلام اللّيل طويل فلا تقصّره بمنامك و النّهار مضيء فلا تكدّره بآثامك 143 . شب درازست از بهر راز گفتن « 1 » و حاجات « 2 » خواستن ، بىتشويش خلق و بىزحمت دوستان و دشمنان . خلوتى و سلوتى حاصل شده و حق تعالى پرده فروكشيده تا عمل‌ها از ريا مصون و محروس باشد و خالص باشد للّه تعالى . و در شب تيره « 3 » مرد ريايى « 4 » از مخلص پيدا شود . ريايى رسوا شود در شب . همه چيزها به شب مستور شوند و به روز « 5 » رسوا شوند . مرد « 6 » ريايى به شب رسوا شود . گويد « چون كسى نمىبيند ، از بهر كى كنم ؟ » مىگويندش كه « كسى مىبيند ولى تو كسى « 7 » نيستى تا كسى را بينى . » آن كسى « 8 » مىبيند كه همه كسان در قبضه قدرت ويند و به وقت درماندگى او را خوانند همه ، و به وقت « 9 » درد دندان و درد گوش و درد چشم و تهمت خوف « 10 » و ناايمنى همه او را خوانند به سرّ و اعتماد دارند كه مىشنود و حاجت ايشان روا خواهد كردن و پنهان پنهان « 11 » صدقه مىدهند از بهر دفع بلا را و صحّت رنجورى را و اعتماد دارند كه آن دادن « 12 » و صدقه را قبول مىكند .\r\nچون صحّتشان داد و فراغت ، ازيشان آن يقين باز رفت و خيال‌انديشى باز آمد « 13 » .\r\nمىگويند « خداوندا آنچه حالت بود كه به صدق ما تو را « 14 » مىخوانديم در آن كنج زندان با هزار قل هو اللّه بىملامت كه حاجات « 15 » روا كردى ؟ اكنون ما بيرون زندان\r\n\r\n\r\n","description":"","footnote":"\r\n( 1 ) . ح : براى راز گفتن\r\n( 2 ) . ح : و حاجت\r\n( 3 ) . ح : نيز\r\n( 4 ) . اصل : ربانى\r\n( 5 ) . ح : به روز ( واو ندارد )\r\n( 6 ) . ح : و مرد\r\n( 7 ) . ح : و ليكن تو كس\r\n( 8 ) . ح : آن كس كه كسى است\r\n( 9 ) . ح : به وقت ( واو ندارد )\r\n( 10 ) . ح : تهمت و خوف\r\n( 11 ) . اصل : و پنهان نهان\r\n( 12 ) . ح : دادن را\r\n( 13 ) . اصل : بازآيند\r\n( 14 ) . ح : كه به صدق تو را\r\n( 15 ) . ح : حاجت\r\n","page_name":" 75 ","page_number":75},
  {"content":"\r\n\r\nهمچنان محتاجيم كه اندرون زندان بوديم تا ما را از اين زندان عالم ظلمانى بيرون آرى « 1 » به عالم انبيا كه نورانى است . اكنون چرا ما را همان اخلاص برون زندان و برون حالت درد نمىآيد ؟ هزار خيال فرود مىآيد كه عجب فايده كند يا نكند ؟ و تأثير اين خيال هزار كاهلى و ملامت مىدهد . آن يقين خيال‌سوز كو ؟ »\r\nخداى تعالى « 2 » جواب مىفرمايد كه « آنچ گفتم نفس حيوانى شما عدوست شما را و مرا كه   لا تَتَّخِذُوا عَدُوِّي وَ عَدُوَّكُمْ أَوْلِياءَ   « * » . هماره اين عدو را در زندان مجاهده داريد كه چون او در زندان است و در بلا و رنج « 3 » ، اخلاص تو روى نمايد و قوّت گيرد هزار بار آزمودى كه از رنج دندان و درد سر « 4 » از خوف تو را « 5 » اخلاص پديد آمد چرا دربند راحت تن گشتى و در تيمار او مشغول شدى ؟ سر رشته را فراموش مكنيد « 6 » و پيوسته نفس را بىمراد داريد تا به مراد ابدى برسيد و از زندان تاريكى خلاص يابيد كه   وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « * * » . »\r\n\r\n\r\n","description":"","footnote":"\r\n( 1 ) . ح : آورى\r\n( 2 ) . ح : ( تعالى ) ندارد\r\n( * ) . سورهء ممتحنه آيهء 1\r\n( 3 ) . ح : و در بلاست و در رنج است\r\n( 4 ) . ح : و از درد\r\n( 5 ) . ح : و از خوف سر تو را\r\n( 6 ) . اصل : نكنيد\r\n( * * ) . ح : سورهء نازعات آيهء 40 و 41\r\n","page_name":" 76 ","page_number":76},
  {"content":"\r\n\r\n\r\nفصل\r\nشيخ ابراهيم 144 گفت كه سيف الدين فرّخ 145 چون يكى را بزدى خود را به كسى ديگر « 1 » مشغول كردى به حكايت تا ايشان او را مىزدندى و شفاعت كسى به اين طريق و شيوه پيش نرفتى .\r\nفرمود كه هرچ درين عالم مىبينى در آن عالم چنان است بلكه اين‌ها همه انموذج « 2 » آن عالمند و هرچه درين عالم است همه از آن عالم آوردند كه  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « * » . طاس بعلينى 146 « 3 » بر سر طبل‌ها و دواهاى « 4 » مختلف مىنهد ، از هر انبارى مشتى ، مشتى پلپل و مشتى « 5 » مصطكى . انبارها بىنهايت‌اند و ليكن « 6 » در طبلهء او بيش ازين نمىگنجد . پس آدمى بر مثال طاى بعلينى است يا دكان عطّارى است كه در وى از خزاين صفات حقّ ، مشت‌مشت و پاره‌پاره در حقّه‌ها و طبل‌ها نهاده‌اند تا درين عالم تجارت مىكند لايق خود . از سمع پاره‌اى « 7 » و از نطق پاره‌اى و از عقل پاره‌اى و از كرم پاره‌اى و از علم پاره‌اى . اكنون پس مردمان طوّافان حقّند . طوافى مىكنند و روز و شب طبل‌ها را پر مىكنند و تو تهى مىكنى يا ضايع مىكنى تا به آن كسبى مىكنى . روز تهى مىكنى و شب باز پر مىكنند و قوت مىدهند .\r\nمثلا روشنى چشم را مىبينى ؟ در آن عالم ديده‌هاست و چشم‌ها و نظرها « 8 » مختلف . از آن نموذجى به تو فرستادند تا بدان تفرّج عالم مىكنى . ديد آن قدر « 9 » نيست و ليك آدمى بيش ازين تحمّل نكند « 10 » « اين صفات همه پيش ماست بىنهايت . به قدر معلوم به تو مىفرستيم . » پس تأمّل مىكن كه چندين هزار خلق قرنا بعد قرن آمدند و ازين دريا پر\r\n\r\n\r\n","description":"","footnote":"\r\n( 1 ) . ح : ( ديگر ) ندارد\r\n( 2 ) . ح : نموذج\r\n( * ) . سورهء حجر آيهء 21\r\n( 3 ) . ح : بعليى\r\n( 4 ) . ح : بر سر طبل‌ها دواهاى\r\n( 5 ) . ح : مشتى ( واو ندارد )\r\n( 6 ) . ح : ليكن ( واو ندارد )\r\n( 7 ) . ح : و از نظر پارهء\r\n( 8 ) . ح : و نظرهاست\r\n( 9 ) . ح : اين قدر\r\n( 10 ) . ح :  وَ إِنْ مِنْ شَيْءٍ إِلَّا عِنْدَنا خَزائِنُهُ \r\n","page_name":" 77 ","page_number":77},
  {"content":"\r\n\r\nشدند و باز تهى شدند . بنگر كه آنچه انبارست .\r\nاكنون هركه را بر آن دريا وقوف بيشتر « 1 » ، دل او بر طبله سردتر . پس پندارى كه عالم از آن ضرّاب‌خانه « 2 » به در مىآيد و باز به دار الضّرب رجوع مىكند كه  إِنَّا لِلَّهِ وَ إِنَّا إِلَيْهِ راجِعُونَ  « * » . انّا يعنى جميع اجزاى ما از آنجا آمده‌اند و انموذج « 3 » آنجااند و باز آنجا رجوع مىكنند از خرد و بزرگ و حيوانات « 4 » . امّا درين طبله زود ظاهر مىشوند و بىطبله ظاهر نمىشوند . از آن است كه آن عالم لطيف است و در نظر « 5 » نمىآيد . چه عجب « 6 » مىآيد ؟ نمىبينى نسيم بهار را چون ظاهر مىشود در اشجار و سبزه‌ها و گلزارها و رياحين ؟ جمال بهار را به واسطهء ايشان تفرّج مىكنى و چون در نفس نسيم بهار مىنگرى « 7 » هيچ ازينها نمىبينى « 8 » . نه از آن است كه در وى تفرج‌ها و گلزارها نيست ، آخر نه اين از پرتو اوست ؟ بل كه درو موج‌هاست از گلزارها و رياحين ، ليك « 9 » موج‌ها لطيفند ، در نظر نمىآيند الا به واسطهء از لطف « 10 » پيدا نمىشود همچنين در آدمى نيز اين اوصاف « 11 » نهان است ، ظاهر نمىشوند الا به واسطه اندرونى يا بيرونى از گفت كسى و آسيب كسى و جنگ و صلح كسى پيدا مىشود .\r\nصفات آدمى نمىبينى در خود . تأمّل مىكنى ، هيچ نمىيابى و خود را تهى مىدانى ازين صفات . نه آن است كه تو از آنچه بوده‌اى متغيّر شده‌اى ، الّا اين‌ها در تو نهانند ، بر مثال آيند در دريا . از دريا بيرون نيايند الّا به واسطهء ابرى و ظاهر نشوند الا به موجى .\r\nموج جوششى باشد از اندرون تو « 12 » ؛ ظاهر شود بىواسطهء بيرونى و ليكن مادام كه دريا ساكن است هيچ نمىبينى و تن تو بر لب درياست و جان تو دريايى است . نمىبينى درو چندين ماهيان و ماران « 13 » و مرغان و خلق گوناگون به در مىآيند و خود را مىنمايند و باز به دريا مىروند ؟ صفات تو مثل خشم و حسد و شهوت و غيره ازين دريا سر برمىآرند . پس گويى صفات تو عاشقان حقّند لطيف . ايشان را نتوان ديدن الا به واسطهء جامهء زبان « 14 » . چون برهنه مىشوند ، از لطيفى « 15 » در نظر نمىآيند .\r\n\r\n\r\n","description":"","footnote":"\r\n( 1 ) . ح : وقوف او بيشتر است\r\n( 2 ) . ح : از ضراب‌خانه\r\n( * ) سورهء بقره آيهء 156\r\n( 3 ) . ح : و نموذج\r\n( 4 ) . ح : و از بزرگ و از حيوانات\r\n( 5 ) . ح : در نظر ( واو ) ندارد\r\n( 6 ) . ح : چه عجب\r\n( 7 ) . ح : بنگرى\r\n( 8 ) . ح : نبينى\r\n( 9 ) . ح : ليكن\r\n( 10 ) . ح : و از لطف\r\n( 11 ) . ح : اوصاف‌ها\r\n( 12 ) . ح : در اندرون تو\r\n( 13 ) . ح : چندين هزار ماران و ماهيان\r\n( 14 ) . اصل : زنان\r\n( 15 ) . ح : از غايت لطيفى\r\n","page_name":" 78 ","page_number":78},
  {"content":"\r\n\r\n\r\nفصل\r\nدر آدمى عشقى و دردى « 1 » و خارخارى 147 و تقاضايى هست كه اگر صد هزار عالم ملك او شود كه نياسايد « 2 » 148 و آرام نيابد . اين خلق به تفصيل در هر پيشه‌اى « 3 » و صنعتى و منصبى و تحصيل نجوم و طب و غير ذلك « 4 » مىكنند و هيچ آرام نمىگيرند زيرا آنچه مقصودست به دست نيامده است . آخر معشوق را دلارام مىگويند يعنى كه دل به وى آرام گيرد پس به غير چون آرام و قرار گيرد ؟ اين جمله خوشىها و مقصودها چون نردبانى است و چون پاىهاى نردبان جاى اقامت و باش نيست از بهر گذشتن است . خنك او را كه زودتر بيدار و واقف گردد تا راه دراز برو كوته شود و درين پايه‌هاى نردبان عمر خود را ضايع نكند .\r\nسؤال كرد كه مغولان مال‌ها را « 5 » مىستانند 149 و ايشان نيز ما را گاه‌گاهى مال‌ها مىبخشند ، عجب حكم آن چون باشد ؟ فرمود هرچه مغول بستاند همچنان است كه در قبضه و خزينه حق درآمده است همچنان‌كه از دريا كوزه‌اى « 6 » يا خمى را پر كنى و بيرون آرى آن ملك تو گردد . مادام كه در كوزه و يا خمست ، كس را « 7 » در آن تصرّف نرسد .\r\nهركه از آن خم ببرد بىاذن تو ، غاصب باشد امّا باز چون به دريا ريخته شد بر جمله حلال گردد و از ملك تو بيرون آيد . پس مال ما بر ايشان حرام است و مال ايشان بر ما حلال است .\r\nلا رهبانيّة فى الاسلام 150 ، الجماعة رحمة 151 . مصطفى صلوات اللّه عليه كوشش در جمعيّت نمود كه مجمع ارواح را اثرهاست بزرگ و خطير . در وحدت و تنهايى ، آن حاصل نشود .\r\nو سرّ اينكه « 8 » مساجد را نهاده‌اند تا اهل محلّه آنجا جمع شوند تا رحمت و فايده افزون\r\n\r\n\r\n","description":"","footnote":"\r\n( 1 ) . ح : و دردى و طلبى\r\n( 2 ) . ح : كه او نياسايد\r\n( 3 ) . ح : هر پيشه و حرفتى\r\n( 4 ) . ح : و تحصيل علوم و نجوم و غيره\r\n( 5 ) . ح : مال‌هاى ما را\r\n( 6 ) . ح : كوزه را\r\n( 7 ) . ح : و كس را\r\n( 8 ) . ح : آنكه\r\n","page_name":" 79 ","page_number":79},
  {"content":"\r\n\r\nباشد . و خان‌ها « 1 » جداگانه براى تفريق است و ستر عيب‌ها « 2 » ، فايده آن همين است . و جامع را نهادند تا جمعيّت اهل شهر آنجا باشد و كعبه را « 3 » واجب كردند تا اغلب خلق عالم از شهرها و اقليم‌ها آنجا جمع گردند .\r\nگفت مغولان « 4 » كه اوّل درين ولايت آمدند عور و برهنه بودند ، مركب ايشان گاو بود و سلاح‌هاشان چوبين بود ؛ اين زمان محتشم و سير گشته‌اند و اسبان تازى هرچه بهتر و سلاح‌هاى خوب پيش ايشان است . فرمود كه آن وقت كه دل شكسته و ضعيف بودند و قوّتى نداشتند خدا ايشان را يارى داد و نياز ايشان را قبول كرد . درين زمان كه چنين محتشم و قوى شدند حق تعالى با ضعف خلق ، ايشان را هلاك كند تا بدانند كه آن عنايت حق بود و يارى حق بود كه ايشان عالم را گرفتند ، نه به زور و قوت بود . و ايشان « 5 » اوّل در صحرايى بودند دور از خلق ، بينوا و مسكين و برهنه و محتاج . مگر بعضى ازيشان به طريق تجارت در ولايت خوارزمشاه مىآمدند و خريد و فروختى مىكردند و كرباس مىخريدند جهت تن‌جامهء « 6 » 152 خود . خوارزمشاه آن را منع مىكرد و تجّار ايشان را مىفرمود تا بكشند 153 و از ايشان نيز خراج مىستد و بازرگانان را نمىگذاشت كه آنجا بروند . تاتاران پيش پادشاه خود به تضرّع رفتند كه هلاك شديم .\r\nپادشاه ايشان ازيشان ده روز مهلت طلبيد و رفت در بن غار و ده روز روزه داشت « 7 » و خضوع و خشوع پيش گرفت . از حق تعالى ندايى آمد « 8 » كه « قبول كردم زارى تو را بيرون آى هرجا كه روى ، منصور باشى . » آن بود چون « 9 » بيرون آمدند « 10 » به امر حق منصور شدند و عالم را گرفتند .\r\nگفت « 11 » تتاران نيز حشر را مقرّند و مىگويند يرغويى « 12 » 154 خواهد بودن . فرمود كه دروغ مىگويند مىخواهند « 13 » كه خود را با مسلمانان مشارك كنند كه يعنى « 14 » ما نيز مىدانيم و\r\n\r\n\r\n","description":"","footnote":"\r\n( 1 ) . ح : و خان‌ها را\r\n( 2 ) . اصل : سر جمعيّت‌ها\r\n( 3 ) . ح : و زيارت كعبه را\r\n( 4 ) . ح : كه مغولان\r\n( 5 ) . ح : فرمود كه ايشان\r\n( 6 ) . ح : جهت جامهء\r\n( 7 ) . ح : در بن غارى تارى روزه داشت\r\n( 8 ) . ح : ندا آمد\r\n( 9 ) . ح : كه چون\r\n( 10 ) . ح : آمد\r\n( 11 ) . ح : گفت كه\r\n( 12 ) . ح : كه يرغويى خواهد بودن و خواست و پرسشى و حسابى البته روزى\r\n( 13 ) . ح : خواهند\r\n( 14 ) . ح : يعنى كه\r\n","page_name":" 80 ","page_number":80},
  {"content":"\r\n\r\nمقرّيم . اشتر را گفتند كه از كجا مىآيى ؟ گفت از حمّام گفت « 1 » از پاشنه‌ات پيداست 155 . اكنون اگر ايشان مقرّ حشرند ، كو علامت و نشان آن ؟ اين معاصى و ظلم و بدى همچون يخ‌ها و برف‌هاست « 2 » ، تو بر تو جمع گشته . چون آفتاب انابت و پشيمانى و خبر آن جهان و ترس خداى درآيد آن برف‌هاى معاصى جمله بگدازند . همچنان‌كه آفتاب برف‌ها و يخ‌ها را مىگدازند . اگر برفى و يخى بگويد كه « من آفتاب را ديده‌ام و آفتاب تموز بر من ، تافت » و او برقرار برف و يخ است هيچ عاقل آن را « 3 » باور نكند . محالست كه آفتاب تموز نيز بيايد و برف و يخ بگذارد « 4 » .\r\nحق تعالى اگرچه وعده داده است كه جزاهاى نيك و بد در قيامت خواهد بودن امّا انموذج آن « 5 » دم به دم و لمحه به لمحه مىرسد . اگر آدميى را شاديى در دل آيد جزاى آن است كه كسى را شاد كرده است و اگر غمگين مىشود ، كسى را غمگين كرده است 156 . اين ارمغان‌هاى آن عالمست و نمودار روز جزاست تا بدين اندك آن بسيار را فهم كنند همچون‌كه از انبار « 6 » گندم مشتى گندم بنمايند\r\nمصطفى صلوات اللّه عليه « 7 » 157 به آن عظمت و بزرگى كه داشت شبى دست او درد كرد .\r\nوحى آمد « 8 » كه « از تأثير درد دست عباس است » كه او را اسير گرفته بود و با جمع اسيران دست او بسته بود « 9 » . و اگرچه آن بستن او به امر حق بود ، هم جزا رسيد تا بدانى كه اين قبض‌ها و تيرگىها و ناخوشىها كه بر تو مىآيد از تأثير آزارى و معصيتى است « 10 » كه كرده‌اى . اگرچه به تفصيل تو را ياد نيست كه چه و چه كرده‌اى اما از جزا بدان كه كارهاى بد بسيار كرده‌اى و تو را معلوم نيست « 11 » كه آن بد است يا از غفلت يا از جهل يا از همنشين بىدينى كه گناه‌ها را بر تو آسان كرده است كه آن را گناه نمىدانى . در جزا مىنگر كه چقدر گشاد دارى و چقدر قبض دارى ، طبعا قبض جزا معصيت است و بسط جزاى طاعت است .\r\n\r\n\r\n","description":"","footnote":"\r\n( 1 ) . ح : گفتند كه\r\n( 2 ) . ح : همچون برف‌هاست و يخ‌هاست\r\n( 3 ) . ح : اين را\r\n( 4 ) . ح : بتابد و برف و يخ نگدازد\r\n( 5 ) . ح : امّا نموذج آن نقد در دار دنيا\r\n( 6 ) . ح : انبارى\r\n( 7 ) . ح : ندارد\r\n( 8 ) . ح : الهام آمد\r\n( 9 ) . ح : ( بود ) ندارد\r\n( 10 ) . ح : و معصيت است\r\n( 11 ) . اصل : ندارد\r\n","page_name":" 81 ","page_number":81},
  {"content":"\r\n\r\nآخر مصطفى صلى اللّه عليه و سلّم « 1 » براى آنكه انگشترى را در انگشت خود بگردانيد ، عتاب آمد كه تو را براى تعطيل و بازى نيافريديم 158 كه  أَ فَحَسِبْتُمْ أَنَّما خَلَقْناكُمْ عَبَثاً  « 2 » . « * » ازين جا قياس كن كه روز تو در معصيت مىگذرد يا در طاعت ، موسى را عليه السّلام « 3 » به خلق مشغول كرد . اگرچه به امر حق بود و همه به حقّ مشغول بود امّا طرفيش را به خلق مشغول كرد جهت مصلحت . و خضر را به كلى مشغول خود كرد و مصطفى را صلّى اللّه عليه و سلّم « 4 » اول به كلّى مشغول خود كرد 159 ، بعد از آن امر كرد كه خلق را دعوت كن و نصيحت ده و اصلاح كن . مصطفى صلوات اللّه عليه در فغان و زارى آمد كه « آه يا رب « 5 » چه گناه كردم ؟ مرا از حضرت چرا مىرانى ؟ من خلق را نخواهم . » حق تعالى گفت « اى محمّد هيچ غم مخور كه ترا نگذارم كه به خلق مشغول شوى ؛ در عين آن مشغولى « 6 » ، با من باشى و يك سر موى از آنچه اين ساعت با منى چون به خلق مشغول شوى هيچ از آن از تو كم نگردد . در هر كارى كه ورزى در عين وصل باشى . » سؤال كرد حكم‌هاى « 7 » ازلى و آنچه حق تعالى تقدير كرده است هيچ بگردد ؟ 160 فرمود « 8 » حق تعالى آنچه حكم كرده است در ازل كه بدى را بدى باشد و نيكى را نيكى ، آن حكم هرگز نگردد زيراكه حق تعالى حكيم است ، كى گويد كه تو بدى كن تا نيكى يا بى ؟ هرگز كسى گندم كارد جو بردارد يا جو كارد گندم بردارد ؟ اين ممكن نباشد و همه اوليا و انبياء چنين گفته‌اند كه جزاى نيكى نيكى است و جزاى بدى بدى   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « * * » . از حكم ازلى اين « 9 » مىخواهى كه گفتيم و شرح كرديم ، هرگز اين نگردد معاذ اللّه و اگر اين مىخواهى كه جزاى نيكى و بدى افزون شود و بگردد يعنى چندان‌كه نيكى بيش كنى نيكىها بيش باشد و چندان‌كه ظلم كنى « 10 » بدىها بيش باشد ، اين بگردد امّا اصل حكم نگردد .\r\nفصّالى 161 سؤال كرد كه ما مىبينيم كه شقى سعيد مىشود و سعيد شقى مىگردد « 11 » .\r\n\r\n\r\n","description":"","footnote":"\r\n( 1 ) . ح : مصطفى را ( صلى اللّه عليه و سلّم ) ندارد\r\n( 2 ) . اصل : ندارد\r\n( * ) سورهء مؤمنون آيهء 115\r\n( 3 ) . ح : ندارد\r\n( 4 ) . ح : ندارد\r\n( 5 ) . ح : يا ربّا\r\n( 6 ) . ح : مشغول\r\n( 7 ) . ح : كه حكم‌هاى\r\n( 8 ) . ح : فرمود كه\r\n( * * ) . سورهء الزّلزال آيهء 7 و 8\r\n( 9 ) . ح : آن\r\n( 10 ) . ح : ظلم بيش كنى\r\n( 11 ) . ح : مىشود\r\n","page_name":" 82 ","page_number":82},
  {"content":"\r\n\r\nفرمود آخر آن شقى نيكى كرد يا نيكى انديشيد كه سعيد شد و آن سعيد كه شقى شد بدى كرد يا بديى انديشيد كه شقى شد . همچنان‌كه ابليس چون در حق آدم اعتراض كرد كه  خَلَقْتَنِي مِنْ نارٍ وَ خَلَقْتَهُ مِنْ طِينٍ  « * » ، بعد از آنكه استاد ملك بود ملعون ابد گشت و رانده درگاه . ما نيز همين گوييم كه جزاى نيكى نيكى است و جزاى بدى بدى است .\r\nسؤال كرد كه يكى نذر كرد كه « روزى روزه دارم » اگر آن را بشكند كفّارت باشد يا نى « 1 » ؟ فرمود كه در مذهب شافعى به يك قول كفّارت « 2 » باشد . جهت آنكه نذر را يمين مىگيرد و هركه يمين را شكست « 3 » برو كفّارت باشد امّا پيش ابو حنيفه نذر به معنى يمين نيست پس كفّارت نباشد . و نذر بر دو وجهست : يكى مطلق و يكى مقيّد . مطلق آن است كه گويد علىّ اصوم يوما و مقيّد آن است كه علىّ كذا ان جاء فلان .\r\nگفت يكى خرى گم كرده بود سه روز روزه داشت ، به نيّت آنكه خر خود را بيابد .\r\nبعد از سه روز خر را مرده يافت ، رنجيد و از سر رنجش روى به آسمان كرد و گفت كه « اگر عوض اين سه روز كه داشتم ، شش روز از رمضان نخورم پس من مرد نباشم . از من صرفه « 4 » خواهى بردن ؟ »\r\nيكى سؤال كرد كه معنى التحيّات چيست و صلوات و طيّبات ؟ 162 فرمود يعنى اين پرستش‌ها « 5 » و خدمت‌ها و بندگىها و مراعات‌ها « 6 » از ما نيايد و بدانمان فراغت نباشد .\r\nپس حقيقت شد كه طيّبات و صلوات و تحيّات اللّه راست « 7 » ، از آن ما نيست ، همه از آن اوست و ملك اوست . همچنان‌كه در فصل بهار خلقان زراعت كنند و به صحرا بيرون آيند و سفرها كنند و عمارت‌ها كنند . اين همه بخشش و عطاى بهار است و اگرنه ايشان همه چنان‌كه بودند محبوس خانه‌ها و غارها بودندى . پس به حقيقت « 8 » اين زراعت و اين تفرّج و تنعّم همه از آن بهارست و ولى نعمت « 9 » اوست . و مردم « 10 » را نظر به اسبابست و كارها را از آن اسباب مىدانند امّا پيش اوليا كشف شده است كه اسباب پرده‌اى بيش\r\n\r\n\r\n","description":"","footnote":"\r\n( * ) سورهء اعراف آيهء 12\r\n( 1 ) . ح : يا نه\r\n( 2 ) . ح : كفارّت كفارات\r\n( 3 ) . ح : بشكند\r\n( 4 ) . اصل : از من خر\r\n( 5 ) . ح : جواب فرمود يعنى اين پرسش‌ها\r\n( 6 ) . ح : و مراعت‌ها\r\n( 7 ) . ح : للّه است\r\n( 8 ) . ح : پس حقيقت\r\n( 9 ) . ح : و ولى و نعمت\r\n( 10 ) . ح : مردم را ( بدون واو )\r\n","page_name":" 83 ","page_number":83},
  {"content":"\r\n\r\nنيست تا مسبّب را نبينند و ندانند . همچنان‌كه كسى « 1 » از پس پرده سخن مىگويد پندارند كه پرده سخن مىگويد و ندانند كه پرده بر كار نيست و حجاب است . چون او از پرده بيرون آيد معلوم شود كه پرده بهانه بود .\r\nاولياى حق بيرون اسباب كارها ديدند كه گزارده « 2 » شد و برآمد همچنان‌كه از كوه اشتر بيرون آمد و عصاى موسى ثعبان شد و از سنگ خارا دوازده « 3 » چشمه روان شد و همچنان‌كه مصطفى صلوات اللّه عليه « 4 » ماه را بىآلت به اشارت بشكافت و همچنان‌كه آدم عليه السّلام « 5 » بىمادر و پدر در وجود آمد ، عيسى عليه السّلام بىپدر « 6 » و براى ابراهيم عليه السّلام « 7 » از نار گل و گلزار رست الى ما لا نهايه « 8 » . پس چون اين را ديدند و دانستند كه اسباب بهانه است « 9 » ، كارساز دگرست ، اسباب جز روپوشى نيست تا عوام بدان « 10 » مشغول شوند .\r\nزكريّا ( عليه السّلام ) « 11 » حق تعالى وعده كرد كه ترا فرزند خواهم دادن . او فرياد كرد كه « من پيرم و زن پير و آلت شهوت ضعيف شده است و زن به حالتى رسيده است كه امكان بچه و حبل « 12 » نيست ؛ يا رب از چنين زن فرزند چون شود ؟ »  قالَ  « 13 »  رَبِّ أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ وَ امْرَأَتِي عاقِرٌ  « 14 » . « * » جواب آمد كه « هان اى زكريّا سر رشته را « * * » گم كردى .\r\nصد هزار بار به تو بنمودم « 15 » كارها بيرون اسباب ، آن را فراموش كردى ؟ نمىدانى كه اسباب بهانه‌اند ؟ من قادرم كه درين لحظه در پيش نظر تو صد هزار فرزند از تو پيدا كنم بىزن و بىحبل « 16 » بلكه اگر اشارت كنم در عالم « 17 » خلقى پيدا شوند تمام و بالغ و دانا ، نه من ترا بىمادر و بىپدر در عالم ارواح ، هست كردم و از من بر تو لطف‌ها و عنايت‌ها سابق بود پيش از آنكه درين وجود آيى ؟ آن را چرا فراموش مىكنى ؟ »\r\nاحوال انبيا و اوليا و خلايق و نيك و بد على قدر مراتبهم و جوهرهم مثال آن است\r\n\r\n\r\n","description":"","footnote":"\r\n( 1 ) . اصل : كسى كه\r\n( 2 ) . اصل : گذارده\r\n( 3 ) . ح : دوانزده\r\n( 4 ) . ح : عليه\r\n( 5 ) . ح : ندارد\r\n( 6 ) . ح : و عيسى بىپدر\r\n( 7 ) . ح : ندارد\r\n( 8 ) . ح : و همچنين الى ما لا نهايه\r\n( 9 ) . ح : بهانه‌اند\r\n( 10 ) . ح : به آن\r\n( 11 ) . ح : ندارد\r\n( 12 ) . ح : حمل\r\n( 13 ) . اصل : قال الآيه\r\n( 14 ) . ح : و كانت امراتى عاقرا و قد بلغت من الكبر عتيا الآيه\r\n( * ) سورهء آل عمران آيهء 40\r\n( * * ) . ح : باز سر رشته را\r\n( 15 ) . ح : نمودم\r\n( 16 ) . ح : حمل\r\n( 17 ) . اصل : عالم در عالم\r\n","page_name":" 84 ","page_number":84},
  {"content":"\r\n\r\nكه غلامان را از كافرستان به ولايت مسلمانى « 1 » مىآورند و مىفروشند . بعضى را پنج‌ساله مىآورند و بعضى را ده‌ساله و بعضى را پانزده‌ساله « 2 » . آن را كه طفل آورده باشند چون سال‌هاى بسيار ميان مسلمانان پرورده شود و پير شود « 3 » احوال آن ولايت را كلّى فراموش « 4 » كند و هيچ از آتش اثرى ياد نباشد و چون پاره‌اى بزرگ‌تر باشد ، اندكيش ياد آيد و چون قوى بزرگ‌تر باشد بيشترش ياد باشد ، همچنين ارواح در آن عالم در حضرت حق بودند كه  أَ لَسْتُ بِرَبِّكُمْ قالُوا بَلى  « * » و غذا و قوت ايشان كلام حق بود بىحرف و بىصوت « 5 » . چون بعضى را به طفلى آوردند چون آن كلام را بشنود « 6 » از آن احوالش ياد نيايد و خود را از آن كلام بيگانه بيند و آن فريق محجوبانند كه در كفر و ضلالت به كلّى فرورفته‌اند و بعضى را پاره‌اى ياد مىآيد و جوش و هواى آن طرف دريشان سر مىكند و آن مؤمنانند و بعضى چون آن كلام مىشنوند آن حالت در نظر ايشان چنان‌كه در قديم بود پديد مىآيد و حجاب‌ها به كلّى برداشته مىشود و در آن وصل مىپيوندند و آن انبيا و اوليااند .\r\nوصيّت مىكنيم ياران را كه چون شما را عروسان معنى در باطن روى نمايد و اسرار كشف گردد ، هان و هان تا آن را به اغيار نگويند و شرح نكنيد و اين سخن ما را كه مىشنويد به هركس مگوييد كه لا تعطوا الحكمة لغير اهلها فتظلموها و لا تمنعوها عن اهلها فتظلموهم « 7 » 163 . تو را اگر شاهدى يا معشوقه‌اى به دست آيد و در خانهء تو پنهان شود كه مرا به كس منماى كه من از آن توام هرگز روا باشد و سزد كه او را در بازارها گردانى و هركس را گويى كه بيا اين خوب « 8 » را ببين ؟ آن معشوقه را هرگز اين خوش آيد ؟ برايشان رود و از تو خشم گيرد . حق تعالى اين سخن‌ها را برايشان حرام كرده است چنانك « 9 » اهل دوزخ به اهل بهشت افغان كنند كه « آخر كو كرم شما و مروّت شما ؟ از آن عطاها و بخشش‌ها كه حق تعالى « 10 » با شما كرده است از روى صدقه و بنده‌نوازى بر ما نيز اگر\r\n\r\n\r\n","description":"","footnote":"\r\n( 1 ) . ح : مسلمانان\r\n( 2 ) . ح : و بعضى پانزده\r\n( 3 ) . ح : و بزرگ شود و پير شود\r\n( 4 ) . ح : فراموش\r\n( * ) . سورهء اعراف آيهء 72\r\n( 5 ) . ح : بودى بىحرف و صوت\r\n( 6 ) . ح : كلام بشنود\r\n( 7 ) . اصل : فتظلموها\r\n( 8 ) . اصل : اين را\r\n( 9 ) . ح : همچنانك\r\n( 10 ) . ح : ندارد\r\n","page_name":" 85 ","page_number":85},
  {"content":"\r\n\r\nچيزى ريزيد و ايثار كنيد چه شود و للارض من كأس الكرام نصيب 164 كه ما در اين آتش مىسوزيم و مىگدازيم از آن ميوه‌ها يا از آن آب‌هاى زلال بهشت ذرّه‌اى بر جان ما ريزيد چه شود ؟ » كه  وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ قالُوا إِنَّ اللَّهَ حَرَّمَهُما عَلَى الْكافِرِينَ  « * » . بهشتيان جواب دهند كه « آن را خداى بر شما حرام كرده است . تخم اين نعمت در دار دنيا بود . چون آنجا نكشتيد و نورزيديد 165 و آن ايمان و صدق بود و عمل صالح ، اينجا « 1 » چه برگيريد و اگر ما از روى كرم به شما ايثار كنيم چون خدا آن را بر شما « 2 » حرام كرده است حلقتان را بسوزاند و به گلو فرونرود و اگر در كيسه نهيد دريده « 3 » شود و بيفتد . »\r\nبه حضرت « 4 » مصطفى صلوات اللّه عليه « 5 » جماعتى منافقان و اغيار آمدند ايشان در شرح اسرار بودند و مدح مصطفى صلى اللّه عليه و سلّم « 6 » مىكردند . پيغامبر بر رمز به صحابه فرمود كه خمّروا آنيتكم 166 يعنى سرهاى كوزه‌ها را و كاسه‌ها و ديگ‌ها « 7 » و سبوها را و خم‌ها را بپوشانيد و پوشيده داريد كه جانورانى هستند پليد و زهرناك مبادا كه در كوزه‌هاى شما افتند و به نادانى از آن كوزه « 8 » آب خوريد شما را زيان دارد . به اين « 9 » صورت ايشان را فرمود كه از اغيار حكمت را نهان داريد و دهان و زبان را پيش « 10 » اغيار بسته داريد كه ايشان موشانند ، لايق اين حكمت و نعمت نيستند .\r\nفرمود كه آن امير كه از پيش ما بيرون رفت ، اگرچه سخن ما را به تفصيل فهم نمىكرد « 11 » امّا اجمالا مىدانست كه ما او را به حقّ دعوت مىكنيم آن نياز و سر جنبانيدن و مهر و عشق او را به جاى فهم گيريم . آخر اين روستايى كه در شهرى « 12 » مىآيد بانگ نماز مىشنود اگرچه معنى بانگ نماز را به تفصيل نمىداند امّا مقصود را فهم مىكند .\r\n\r\n\r\n","description":"","footnote":"\r\n( * ) سورهء اعراف آيهء 50\r\n( 1 ) . ح : چون آنجا نورزيديت و نكشتيد اينجا\r\n( 2 ) . ح : به شما\r\n( 3 ) . ح : نهيد كيسه دريده\r\n( 4 ) . ح : به خدمت\r\n( 5 ) . ح : ندارد\r\n( 6 ) . ح : ندارد\r\n( 7 ) . ح : و ديگ‌ها را\r\n( 8 ) . ح : از آن كوزها\r\n( 9 ) . ح : با اين\r\n( 10 ) . ح : و زبان پيش\r\n( 11 ) . ح : نكرد\r\n( 12 ) . ح : كه در شهر\r\n","page_name":" 86 ","page_number":86},
  {"content":"\r\n\r\n\r\nفصل\r\nفرمود كه هرك محبوب است خوب است و لا ينعكس : لازم نيست كه هركه خوب باشد محبوب باشد . خوبى جزو محبوبى است و محبوبى « 1 » اصل است چون محبوبى باشد البتّه خوبى باشد جزو چيزى از كلّش جدا نباشد و ملازم كلّ باشد .\r\nدر زمان « 2 » مجنون خوبان بودند از ليلى خوب‌تر امّا محبوب مجنون نبودند . مجنون را مىگفتند 167 كه « از ليلى خوب‌ترانند ، بر تو بياريم « 3 » ؟ » او مىگفت كه « آخر من ليلى را به صورت دوست نمىدارم « 4 » و ليلى صورت نيست . ليلى به دست من همچون جامى است .\r\nمن از آن جام شراب مىنوشم . پس من عاشق شرابم كه ازو مىنوشم و شما را نظر بر قدح است . از شراب « 5 » آگاه نيستيد اگر مرا قدح زرّين بود مرصّع « 6 » به جوهر و درو سركه باشد يا غير شراب چيزى ديگر باشد ، مرا آن به چه كار آيد ؟ كدوى كهنه شكسته كه درو شراب باشد به نزد من به از آن قدح « 7 » و از صد چنان قدح . » اين را « 8 » عشقى و شوقى بايد تا شراب را از قدح بشناسد . همچنان‌كه آن گرسنه « 9 » ده روز چيزى نخورده است « 10 » و سيرى به روز پنج بار خورده است . هر دو در نان نظر مىكنند . آن سير صورت نان مىبيند و گرسنه صورت جان مىبيند ، زيرا اين نام همچون قدح است و لذّت آن همچون شراب است در وى . و آن شراب را جز به نظر اشتها و شوق نتوان ديدن . اكنون اشتها « 11 » و شوق حاصل آن تا صورت بين نباشى و در كون و مكان همه معشوق بينى . صورت اين خلقان همچون جام‌هاست و اين علم‌ها و هنرها و دانش‌ها نقش‌هاى جام است . نمىبينى كه\r\n\r\n\r\n","description":"","footnote":"\r\n( 1 ) . ح : محبوبى ( واو ندارد )\r\n( 2 ) . ح : نه در زمان\r\n( 3 ) . ح : بر تو بياوريم\r\n( 4 ) . اصل : نمىداريم\r\n( 5 ) . ح : از آن شراب\r\n( 6 ) . ح : قدح آرند زرين مرصع\r\n( 7 ) . ح : از آن قدح باشد\r\n( 8 ) . ح : و اين را\r\n( 9 ) . ح : همچنانك گرسنه\r\n( 10 ) . ح : نخورده باشد\r\n( 11 ) . ح : اشتهى\r\n","page_name":" 87 ","page_number":87},
  {"content":"\r\n\r\nچون جام شكسته مىشود آن نقش‌ها نمىماند ؟ پس كار آن شراب دارد كه در جام قالب‌هاست و آن كس كه شراب « 1 » را مىنوشد و مىبيند كه  الْباقِياتُ  « 2 »  الصَّالِحاتُ  « * » .\r\nسايل را دو مقدّمه مىبايد كه تصوّر كند « 3 » يكى آنك جازم باشد كه « من درين چه مىگويم مخطيم ، غير آن « 4 » چيزى هست . » [ و دوّم آنكه انديشد كه « به از اين و بالاى اين گفتى و حكمتى هست كه 
  ] « 5 » كه من نمىدانم . » پس دانستم كه السّؤال نصف العلم از اين روست .\r\nهركسى روى به كسى آورد است و همه را مطلوب حقّ است و به آن اميد عمر خود را صرف مىكند امّا درين ميان مميّزى مىبايد كه بداند كه از اين ميان كيست كه او مصيب است و بر وى نشان زخم چوگان پادشاه است تا يكى گوى « 6 » و موحّد باشد .\r\nمستغرق آب است كه آب درو تصرّف مىكند و او را « 7 » در آب تصرّفى نيست . سبّاح و مستغرق هر دو در آبند امّا اين را آب مىبرد و محمول است و سبّاح حامل قوّت خويش است و به اختيار خود است . پس هر جنبشى كه مستغرق كند و هر فعلى و قولى كه ازو صادر شود آن از آب باشد ، ازو نباشد . او در ميان ، بهانه است . همچنان‌كه از ديوار سخن « 8 » بشنوى ، دانى كه از ديوار نيست ، كسى است كه ديوار را در گفت « 9 » آورده است .\r\nاوليا همچنانند : پيش از مرگ مرده‌اند و حكم در و ديوار گرفته‌اند ، در ايشان يك سر موى از هستى نمانده است ، در دست قدرت همچون اسيرىاند . جنبش سپر از سپر « 10 » نباشد و معنى انا الحق اين باشد . سپر مىگويد « من در ميان نيستم . حركت از دست حقّ است . » اين سپر را حق بينيد « 11 » و با حق پنجه مزنيد كه آن‌ها كه بر چنين سپر زخم زدند در حقيقت با خدا جنگ كرده‌اند و خدو را بر خدا زده‌اند . از دور آدم تاكنون مىشنوى كه برايشان چها رفت از فرعون و شدّاد و نمرود و قوم عاد و لوط و ثمود الى ما لا نهاية ، و آن چنان سپرى تا قيامت قايم است دورا بعد دور ، بعضى به صورت انبيا و بعضى به\r\n\r\n\r\n","description":"","footnote":"\r\n( 1 ) . ح : كه آن شراب\r\n( 2 ) . ح : و الباقيات\r\n( * ) . سورهء كهف آيهء 64\r\n( 3 ) . ح : اضافه دارد ، و در ذهن بگرداند تا او سايل باشد\r\n( 4 ) . ح : غير اين\r\n( 5 ) . اصل : ندارد\r\n( 6 ) . ح : تا يكى گوى باشد\r\n( 7 ) . ح : او را ( واو ندارد )\r\n( 8 ) . ح : سخنى\r\n( 9 ) . ح : بگفت\r\n( 10 ) . ح : اسير از اسير\r\n( 11 ) . ح : ببينيد\r\n","page_name":" 88 ","page_number":88},
  {"content":"\r\n\r\nصورت « 1 » اوليا تا اتقيا از اشقيا ممتاز گردند و اعدا از اوليا .\r\nپس هر ولى حجّت است بر خلق . خلق را به قدر تعلّق كه به وى كردند مرتبه و مقام باشد اگر دشمنى كنند دشمنى با حقّ « 2 » كرده باشند و اگر دوستى ورزند دوستى با حقّ كرده باشند كه من رآه فقد رآنى و من قصده فقد قصدنى 168 . بندگان خدا محرم حرم حقّند همچون‌كه خادمان . حق تعالى همهء رگ‌هاى هستى و شهوت و بيخ‌هاى خيانت را از ايشان به كلّى بريده است و پاك كرده « 3 » ، لاجرم مخدوم عالمى شدند و محرم اسرار گشتند كه  لا يَمَسُّهُ إِلَّا الْمُطَهَّرُونَ  « * » .\r\nفرمود كه اگر پشت به تربت بزرگان كرده است امّا از انكار و غفلت نكرده است ، روى به جان ايشان آورده است زيراكه اين سخن كه از دهان ما بيرون مىآيد جان ايشان است . اگر پشت به تن كنند و روى به جان آرند زيان ندارد .\r\nمرا خوبى است كه نخواهم كه هيچ دلى از من آزرده شود . اينك جماعتى خود « 4 » را در سماع بر من مىزنند و بعضى ياران ايشان را منع مىكنند 169 . مرا آن خوش نمىآيد و صد بار گفته‌ام براى من كسى را چيزى مگوييد ، من به آن راضيم . آخر من تا اين حد دلدارم كه اين ياران كه به نزد من مىآيند از بيم آنكه ملول نشوند شعرى مىگويم تا به آن مشغول شوند و اگرنه من از كجا ، شعر از كجا ! و اللّه كه من از شعر بيزارم و پيش من ازين بتر چيزى نيست . همچنانك « 5 » يكى دست در شكمبه « 6 » كه كرده است و آن را مىشوراند « 7 » براى اشتهاى « 8 » مهمان . چون اشتهاى « 9 » مهمان به شكمبه است ، مرا لازم شد 170 .\r\nآخر آدمى بنگرد كه خلق را در فلان شهر چه كالا مىبايد و چه كالا را خريدارند ، آن خرد و آن فروشد ، اگرچه دون‌تر متاع‌ها باشد .\r\nمن تحصيل‌ها كردم در علوم و رنج‌ها بردم كه نزد من فضلا و محقّقان و زيركان و نغول‌انديشان آيند تا برايشان چيزهاى نفيس و غريب و دقيق عرض كنم . حق تعالى\r\n\r\n\r\n","description":"","footnote":"\r\n( 1 ) . ح : بر صورت\r\n( 2 ) . ح : به حقّ\r\n( 3 ) . ح : كرده است تا\r\n( * ) . سورهء واقعه آيهء 79\r\n( 4 ) . اصل : جماعتى كه خود را\r\n( 5 ) . ح : همچنان است كه\r\n( 6 ) . اصل : كشكنبه\r\n( 7 ) . ح : مىشويد\r\n( 8 ) . ح : آرزوى\r\n( 9 ) . اصل : خواست‌هاى\r\n","page_name":" 89 ","page_number":89},
  {"content":"\r\n\r\nخود « 1 » چنين خواست آن همه علم‌ها را اينجا جمع كرد و آن رنج‌ها را اينجا آورد كه من بدين كار مشغول شوم ، چه توانم كردن ؟ در ولايت « 2 » و قوم ما از شاعرى ننگ‌تر كارى نبود 171 . ما اگر در آن ولايت مىمانديم موافق طبع ايشان مىزيستيم و آن مىورزيديم كه ايشان خواستندى ، مثل درس گفتن و تصنيف كتب « 3 » و تذكير و وعظ گفتن و زهد و عمل ظاهر ورزيدن .\r\nمرا امير پروانه گفت اصل « 4 » عمل است . گفتم كو اهل عمل و طالب عمل تا به ايشان عمل نماييم ؟ حالى تو طالب گفتى گوش نهاده‌اى تا چيزى بشنوى و اگر نگوييم ملول شوى طالب عمل شو تا بنماييم . ما در عالم مردى مىطلبيم كه به وى عمل نماييم . چون مشترى عمل نمىيابيم ، مشترى گفت مىيابيم ، به گفت مشغوليم ، و تو عمل را چه دانى چون عامل نيستى ؟ به عمل عمل را توان دانستن و به علم علم را توان فهم كردن و به صورت صورت را ، به معنى معنى را . چون درين ره راه‌رو نيست و خالى است ، اگر ما در راهيم و در عمليم « 5 » چون خواهند ديدن ؟ آخر اين عمل نماز و روزه نيست و اين‌ها صورت عمل است . عمل معنى است در باطن . آخر از دور آدم تا دور مصطفى صلى اللّه عليه و سلّم « 6 » نماز و روزه به اين صورت نبود و عمل بود . پس اين صورت عمل باشد .\r\nعمل معنى است در آدمى . همچنان‌كه مىگويى دارو عمل كرد ، و آنجا صورت عمل نيست الا معنى است درو . چنان‌كه گويند آن مرد در فلان شهر عامل است ، چيزى به صورت نمىبينند ، كارها كه به او تعلّق دارد او را به واسطهء آن ، عامل مىگويند . پس عمل اين نيست كه « 7 » خلق فهم كرده‌اند . ايشان مىپندارند كه عمل اين « 8 » ظاهرست . اگر منافق آن صورت عمل را به جاى آرد هيچ او را سود دارد ، چون درو معنى صدق و ايمان نيست .\r\nاصل چيزها همه گفتن است و قول « 9 » . تو از گفت و قول خبر ندارى ، آن را خوار مىبينى . گفت ميوهء درخت عمل است ، كه قول از عمل مىزايد ، حق تعالى عالم را به قول\r\n\r\n\r\n","description":"","footnote":"\r\n( 1 ) . ح : ( خود ) ندارد\r\n( 2 ) . ح : در ولايت ما\r\n( 3 ) . ح : كتب كردن\r\n( 4 ) . ح : كه اصل\r\n( 5 ) . ح : و عمليم\r\n( 6 ) . ح : ندارد\r\n( 7 ) . ح : پس اين عمل غير اينست كه اين\r\n( 8 ) . ح : آن\r\n( 9 ) . ح : و قول است\r\n","page_name":" 90 ","page_number":90},
  {"content":"\r\n\r\nآفريد كه گفت  كُنْ فَيَكُونُ  « * » و ايمان در دل است اگر به قول نگويى سود ندارد . و نماز را كه فعل است اگر قرآن « 1 » نخوانى درست نباشد . و درين زمان كه مىگويى « قول معتبر نيست » نفى اين تقرير مىكنى باز به قول . چون قول « 2 » معتبر نيست ؟ چون شنويم از تو كه قول معتبر نيست ؟ آخر اين را به قول مىگويى .\r\nيكى سؤال كرد كه چون ما خير كنيم و عمل صالح كنيم اگر از خدا اميدوار باشيم و متوقع خير باشيم و جزا « 3 » ما را آن زيان دارد يا نى ؟ فرمود اى و اللّه ، اميد بايد داشتن . و ايمان ، همين خوف و رجاست . يكى مرا پرسيد كه « 4 » رجا خود خوش است ، اين « 5 » خوف چيست ؟ گفتم تو مرا خوفى بنما بىرجا يا رجايى بنما بىخوف « 6 » . چون از هم جدا نيستند « 7 » . چون مىپرسى مثلا يكى گندم كاريد ، رجا داد البتّه كه گندم برآيد و در ضمن آن هم خايفست كه مبادا مانعى و آفتى پيش آيد . پس معلوم شد كه رجا بىخوف نيست و هرگز نتوان تصوّر كردن خوف بىرجا يا رجا بىخوف . اكنون اگر اميدوار باشد و متوقّع جز او احسان قطعا در آن كار گرم‌تر و مجدّتر باشد . آن توقّع پر اوست . هرچند پرش قوىتر پروازش بيشتر . و اگر نااميد باشد كاهل گردد و ازو ديگر خير « 8 » و بندگى نيايد . همچنانك بيمار داروى تلخ « 9 » مىخورد و ده لذّت شيرين را ترك مىكند اگر او را اميد صحّت نباشد اين را كى تواند تحمّل كردن ؟\r\nالآدمى حيوان ناطق . آدمى مركب است از حيوانى و نطق همچنانك حيوانى درو دايم است و منفك نيست ازو ، نطق نيز همچنين است « 10 » و درو دايم است . اگر به ظاهر سخن نگويد در باطن سخن مىگويد . دايما ناطق است ، بر مثال سيلاب است كه درو گل آميخته باشد . آن آب صافى نطق اوست و آن گل حيوانيّت اوست اما گل درو عارضى است و نمىبينى اين « 11 » گل‌ها و قالب‌ها رفتند و پوسيدند و نطق و حكايت ايشان و علوم ايشان مانده است از بد و نيك ؟\r\n\r\n\r\n","description":"","footnote":"\r\n( * ) . سورهء يس آيهء 82\r\n( 1 ) . ح : قرآن را\r\n( 2 ) . ح : چون قول اصل ( قول ) ندارد\r\n( 3 ) . ح : جزا باشيم\r\n( 4 ) . ح : ما را پرسيد كه اين\r\n( 5 ) . ح : ( ندارد )\r\n( 6 ) . ح : و رجا چون\r\n( 7 ) . ح : افزوده : و بىهمديگر نيستند\r\n( 8 ) . ح : خيرى\r\n( 9 ) . ح : داروى تلخ را\r\n( 10 ) . ح : همچنان است\r\n( 11 ) . ح : نمىبينى كه آن ( واو ) ندارد\r\n","page_name":" 91 ","page_number":91},
  {"content":"\r\n\r\nصاحب دل كلّ است چون او را ديدى همه را ديده باشى كه الصّيد كلّه فى جوف الفرا 172 .\r\nخلقان عالم همه اجزاى ويند « 1 » و او كلّ است .\r\nبيت « 2 »\r\n جزو درويشند جمله نيك و بد * هرك نبود « 3 » او چنين درويش نيست 173 \r\nاكنون چون او را ديدى كه كلّ است قطعا همه عالم را ديده باشى و هرك را بعد ازو ببينى مكرّر باشد و قول ايشان در اقوال كلّ است چون قول ايشان « 4 » شنيدى هر سخنى كه بعد از آن شنوى « 5 » مكرّر باشد\r\n فمن يره فى منزل فكانّما * رأى كلّ انسان و كلّ مكان \r\nشعر « 6 »\r\n اى نسخهء نامهء الهى كه تويى * وى آينه جمال شاهى كه تويى\r\nبيرون ز تو نيست هرچه در عالم هست * در خود بطلب هرآنچه خواهى كه تويى 174 \r\n\r\n\r\n","description":"","footnote":"\r\n( 1 ) . ح : اويند\r\n( 2 ) . ح : ندارد\r\n( 3 ) . ح : ور نباشد اين\r\n( 4 ) . ح : ايشان را\r\n( 5 ) . ح : بشنوى\r\n( 6 ) . ح : ( شعر ) ندارد\r\n","page_name":" 92 ","page_number":92},
  {"content":"\r\n\r\n\r\nفصل\r\nنايب گفت كه پيش از اين كافران بت را مىپرستيدند و سجود مىكردند . ما در اين زمان همان مىكنيم اين چه مىرويم و مغول را سجود و خدمت مىكنيم 175 و خود را مسلمان مىدانيم . و چندين بتان ديگر در باطن داريم از حرص و هوا و كين و حسد ، و ما مطيع اين جمله‌ايم . پس ما نيز ظاهرا و باطنا همان كار مىكنيم و خويشتن را مسلمان مىدانيم . فرمود امّا اينجا چيز ديگر هست چون شما را اين در خاطر مىآيد اين « 1 » بد است و ناپسند « 2 » قطعا ديده دل شما چيزى بىچون و بىچگونه و عظيم « 3 » ديده است كه اين او را زشت و قبيح مىنمايد . آب شور شور كسى را نمايد كه او آب « 4 » شيرين خورده باشد ، و بضدّها تتبيّن الاشياء 176 پس حق تعالى در جان شما نور ايمان نهاده است كه اين كارها را زشت مىبيند « 5 » . آخر در مقابله نغزى اين زشت نمايد و اگر نى ديگران را چون اين درد نيست در آنچه « 6 » هستند شادند و مىگويند « 7 » « خود ، كار اين دارد » .\r\nحق تعالى شما را آن خواهد دادن كه مطلوب شماست و همّت شما آنجا كه هست شما را آن خواهد شدن كه الطّير يطير بجناحيه و المؤمن يطير بهمّته 177 خلق سه صنف‌اند 178 :\r\nملايكه‌اند « 8 » كه ايشان همه عقل محضند ؛ طاعت و بندگى و ذكر ايشان را طبع است و غذاست و به آن خورش « 9 » و حيات است . چنان‌كه ماهى در آب ، زندگى او از آب است و بستر « 10 » و بالين او آبست . آن در حق او تكليف نيست چون از شهوت مجردست و پاك است . پس چه منّت اگر او شهوت نراند يا آرزوى هوا و نفس نكند ؟ چون ازين‌ها پاك\r\n\r\n\r\n","description":"","footnote":"\r\n( 1 ) . ح : كه اين\r\n( 2 ) . ح : و ناپسنديده است\r\n( 3 ) . ح : شما بىچون و چگونه چيزى عظيم\r\n( 4 ) . ح : مىنمايد كه آب\r\n( 5 ) . ح : مىبينيد\r\n( 6 ) . ح : چون نيست در اينچ\r\n( 7 ) . ح : مىگويند ( واو ) ندارد\r\n( 8 ) . ح : بعضى ملائكه‌اند\r\n( 9 ) . ح : و نان خورش است\r\n( 10 ) . ح : بستر ( واو ) ندارد\r\n","page_name":" 93 ","page_number":93},
  {"content":"\r\n\r\nاست و او را هيچ مجاهده نيست و اگر طاعت كند آن با حساب « 1 » طاعت نگيرند ، چون طبعش « 2 » آن است و بىآن نتواند بودن . و يك صنف ديگر بهايمند كه ايشان شهوت محضند « 3 » ، عقل زاجر ندارند ، بريشان تكليف نيست . ماند آدمى مسكين كه مركّب است از عقل و شهوت ، نيمش فرشته است و نيمش حيوان ، نيمش مار است و نيمش « 4 » ماهى ، ماهيش سوى آب مىكشاند و مارش سوى خاك . در كشاكش و جنگ است . من غلب عقله شهوته فهو اعلى من الملائكة و من غلب « 5 » شهوته عقله فهو ادنى من البهائم 179 .\r\n فرشته رست به علم و بهيمه رست به جهل * ميان دو به تنازع بماند مردم زاد 180 \r\nاكنون بعضى از آدميان متابعت عقل چندان كردند كه كلّى ملك گشتند « 6 » و نور محض گشتند . ايشان انبيا و اوليااند از خوف و رجا رهيدند كه  لا خَوْفٌ عَلَيْهِمْ وَ لا هُمْ يَحْزَنُونَ  « * » . و بعضى را شهوت بر عقلشان غالب گشت تا به كلّى حكم حيوان گرفتند . و بعضى در تنازع مانده‌اند و آن‌ها آن طايفه‌اند كه ايشان را در اندرون رنجى و دردى و فغانى و تحرّى پديد مىآيد و به زندگانى خويش « 7 » راضى نيستند . اين‌ها « 8 » مؤمنانند . اوليا منتظر ايشانند كه مؤمنان را در منزل خود رسانند و چون خود كنند ، و شياطين نيز منتظرند كه او را به اسفل السّافلين سوى خود كشند .\r\nبيت « 9 »\r\n ما مىخواهيم و ديگران مىخواهند * تا بخت كه را بود كه را دارد دوست \r\n  إِذا جاءَ نَصْرُ اللَّهِ   الى آخر « 10 » . مفسّران ظاهر چنين تفسير مىكنند كه مصطفى صلى اللّه عليه و سلّم « 11 » همّت‌ها داشت كه عالمى را مسلمان كنم و در راه خدا آورم . چون وفات خود را بديد گفت « آه نزيستم كه خلق را دعوت كنم . » حق تعالى گفت « غم مخور ، در آن « 12 » ساعت كه تو بگذرى ولايت‌ها « 13 » و شهرها را كه به لشكر و شمشير مىگشودى جمله\r\n\r\n\r\n","description":"","footnote":"\r\n( 1 ) . ح : آن را حساب\r\n( 2 ) . ح : طبيعتش\r\n( 3 ) . ح : محض شهوتند\r\n( 4 ) . ح : نيميش فرشته است و نيميش حيوان نيميش مار است و نيميش\r\n( 5 ) . ح : و من غلبت\r\n( 6 ) . ح : ملك شدند\r\n( * ) . سورهء يونس آيهء 62\r\n( 7 ) . ح : خويشتن\r\n( 8 ) . ح : آن‌ها\r\n( 9 ) . ح : ندارد\r\n( 10 ) . ح : الى آخر السّورة\r\n( 11 ) . ح : صلوات اللّه عليه\r\n( 12 ) . ح : در اين\r\n( 13 ) . ح : ولايت‌ها را\r\n","page_name":" 94 ","page_number":94},
  {"content":"\r\n\r\nرا بىلشكر مطيع و مؤمن گردانم و اينك نشانش آن باشد كه در آخر وفات تو خلق را بينى از در در مىآيند گروه گروه مسلمان « 1 » مىشوند ؛ چون اين « 2 » نشان بيايد بدان كه وقت سفر تو رسيد اكنون تسبيح كن و استغفار كن كه آنجا خواهى آمدن و امّا محقّقان مىگويند كه معنيش آن است آدمى مىپندارد « 3 » كه اوصاف ذميمه را به عمل و جهاد خود از خويشتن دفع خواهد كردن . چون بسيار مجاهده كند و قوّت‌ها و آلت‌ها را بذل كند نوميد شود .\r\nخداى تعالى او را گويد كه مىپنداشتى كه آن به قوّت و به فعل و به عمل تو « 4 » خواهد شدن آن سنّت است « 5 » كه نهاده‌ام يعنى آنچه تو دارى در راه ما بذل كن بعد از آن بخشش ما دررسد درين راه بىپايان ترا مىفرماييم كه به اين دست و پاى ضعيف سير كن . ما را معلوم است كه به اين پاى ضعيف اين راه را نخواهى بريدن بلكه به صد هزار سال « 6 » يك منزل نتوانى ازين راه بريدن الّا چون درين راه به روى چنان كه از پاى درآيى و بيفتى و ترا ديگر هيچ طاقت رفتن نماند . بعد از آن عنايت حقّ ترا برگيرد چنان‌كه طفل را مادام كه شيرخواره است او را برمىگيرند و چون بزرگ شد او را به وى رها مىكنند تا مىرود 181 .\r\nاكنون چون قواهاى تو نماند ، در آن وقت كه اين قوّت‌ها داشتى و مجاهده‌ها مىنمودى گاه‌گاه « 7 » ميان خواب و بيدارى به تو « 8 » لطفى مىنموديم تا به آن در طلب ما قوّت مىگرفتى و اميدوار مىشدى . اين ساعت كه آن آلت نماند لطف‌ها و بخشش‌ها « 9 » و عنايت‌هاى ما را ببين كه چون فوج فوج بر تو فرومىآيند كه به صد هزار كوشش ذره‌اى از اين نمىديدى . اكنون  فَسَبِّحْ بِحَمْدِ رَبِّكَ وَ اسْتَغْفِرْهُ  « 10 » . « * » استغفار كن ازين انديشه‌ها « 11 » و پندار كه مىپنداشتى آن كار « 12 » از دست و پاى تو خواهد آمدن « 13 » و از ما نمىديدى . اكنون چون ديدى كه از ماست استغفار كن  إِنَّهُ كانَ تَوَّاباً  « * * » .\r\n\r\n\r\n","description":"","footnote":"\r\n( 1 ) . ح : و مسلمان\r\n( 2 ) . ح : آن\r\n( 3 ) . ح : پندارد\r\n( 4 ) . ح : و عمل تو\r\n( 5 ) . ح : آن سنّتى است\r\n( 6 ) . ح : ندارد\r\n( 7 ) . ح : گاهگاهى\r\n( 8 ) . ح : يا در بيدارى به تو\r\n( 9 ) . ح : لطف‌هاى ما و بخشش‌هاى ما\r\n( 10 ) . ح : ( و استغفره ) ندارد\r\n( * ) . سورهء نصر آيهء 3\r\n( 11 ) . ح : از انديشه\r\n( 12 ) . ح : كه آن كار\r\n( 13 ) . ح : برآمدن\r\n( * * ) . ذيل همان آيه\r\n","page_name":" 95 ","page_number":95},
  {"content":"\r\n\r\nما امير را براى دنيا و ترتيب « 1 » و علم و عملش دوست نمىداريم . ديگرانش براى اين دوست مىدارند كه روى امير را نمىبينند پشت امير را مىبينند . امير همچون آينه است و اين صفت‌ها همچون درهاى ثمين و زرها كه بر پشت آينه است ، آنجا نشانده‌اند « 2 » .\r\nآن‌ها كه عاشق زرند و عاشق درّند نظرشان بر پشت آينه است و ايشان كه عاشق آينه‌اند نظرشان بر درّ و زر نيست ، پيوسته روى به آيينه آورده‌اند و آينه را براى آينگى « 3 » دوست مىدارند زيراكه در آينه جمال خوب مىبينند از آينه ملول نمىگردند امّا آن كس كه روى زشت و معيوب دارد در آينه زشتى مىبيند زود آينه را مىگرداند و طالب آن جواهر مىشوند « 4 » . اكنون بر پشت آينه هزار گونه « 5 » نقش سازند و جواهر نشانند ، روى آينه را چه زيان دارد ؟\r\nاكنون « 6 » حق تعالى حيوانيّت و انسانيّت را مركّب كرد تا هر دو ظاهر گردند كه و بضدّها تتبيّن الاشياء . تعريف « 7 » چيزى بىضدّ او ممكن نيست و « 8 » حق تعالى ضد نداشت . مىفرمايد كه كنت كنزا مخفيّا فاحببت بان اعرف 182 . پس اين عالم آفريد كه از ظلمت است تا نور او پيدا شود و همچنين انبيا و اوليا را پيدا كرد كه اخرج بصفاتى الى خلقى 183 . و ايشان مظهر نور حقّند . تا دوست از دشمن پيدا شود و يگانه از بيگانه ممتاز گردد كه آن معنى را از روى معنى ضدّ نيست الّا به طريق صورت 184 . همچنان‌كه در مقابلهء آدم ابليس و در مقابلهء موسى فرعون و در مقابلهء ابراهيم نمرود و در مقابلهء مصطفى صلى اللّه عليه و سلّم « 9 » ابو جهل « 10 » الى ما لا نهاية . پس به اوليا خدا را ضدّ پيدا شود اگرچه در معنى ضدّ ندارد چنان‌كه « 11 » دشمنى و ضدّى مىنمودند كار ايشان بالا گرفت « 12 » و مشهورتر مىشد « 13 » كه  يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  « * » .\r\n\r\n\r\n","description":"","footnote":"\r\n( 1 ) . ح : و تربيت\r\n( 2 ) . ح : كه بر پشت آينه نشانده‌اند\r\n( 3 ) . ح : براى آينگىاش\r\n( 4 ) . ح : مىشود\r\n( 5 ) . ح : گون\r\n( 6 ) . ح : اكنون پس\r\n( 7 ) . ح : و چون تعريف\r\n( 8 ) . اصل : حق ( واو ندارد )\r\n( 9 ) . ح : ندارد\r\n( 10 ) . ح : ابو جهل همچنين\r\n( 11 ) . ح : چندان‌كه\r\n( 12 ) . ح : مىگرفت\r\n( 13 ) . ح : مىشدند\r\n( * ) . سورهء صف آيهء 9\r\n","page_name":" 96 ","page_number":96},
  {"content":"\r\n\r\nشعر\r\n مه نور مىفشاند و سگ بانگ مىكند * مه را چه جرم خاصيّت سگ چنين بود 185\r\nاز ماه نور گيرد اركان آسمان * خود كيست آن سگى كه بخار زمين بود \r\nبسيار كسان هستند كه حق تعالى ايشان را به نعمت و مال و زر و امارت « 1 » عذاب مىدهد و جان ايشان از آن گريزان است .\r\nفقيرى در ولايت عرب اميرى را سوار ديد « 2 » 186 . در پيشانى او روشنايى انبيا و اوليا ديد .\r\nگفت « سبحان من يعذّب عباده بالنّعم . »\r\n\r\n\r\n","description":"","footnote":"\r\n( 1 ) . ح : و به مال و زور و اميرى\r\n( 2 ) . ح : سوار بديد\r\n","page_name":" 97 ","page_number":97},
  {"content":"\r\n\r\n\r\nفصل\r\nاين مقرى قرآن را درست مىخواند 187 . آرى صورت قرآن را درست مىخواند و ليكن « 1 » از معنى بىخبر « 2 » . دليل بر آنك حالى كه معنى را مىيابد رد مىكند ، به نابينايى مىخواند .\r\nنظيرش مردى در دست قندز 188 دارد ، قندزى ديگر از آن بهتر آوردند ، رد مىكند . پس دانستيم « 3 » قندز را نمىشناسد . كسى اين را « 4 » گفته است كه « 5 » قندزست ، او « 6 » به تقليد به دست گرفته است . همچون « 7 » كودكان كه با گردكان بازى مىكنند ، چون مغز گردكان يا روغن گردكان به ايشان دهى رد كنند « 8 » كه گردكان آن است كه جغ‌جغ كند ! اين را بانگى و جغجغى نيست . آخر خزاين خداى « 9 » بسيار است و علم‌هاى خداى بسيار . اگر قرآن را به دانش مىخواند قرآن ديگر را چرا رد مىكند ؟\r\nبا مقريى تقرير مىكردم كه قرآن مىگويد كه « 10 »  قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي  « * » . اكنون به پنجاه درمسنگ مركّب ، اين قرآن را تواند « 11 » نبشتن . اين رمزى است از علم خداى . همهء علم خدا تنها اين « 12 » نيست . عطّارى در كاغذ پاره‌اى دارو « 13 » نهاد ، تو گويى همه دكان عطار اينجاست « 14 » ، اين ابلهى باشد .\r\nآخر در زمان موسى و عيسى و غيرهما « 15 » قرآن بود ، كلام خدا بود ، به عربى نبود . تقرير بر اين مىدادم ديدم « 16 » در آن مقرى اثر نمىكرد ، تركش كردم .\r\n\r\n\r\n","description":"","footnote":"\r\n( 1 ) . ح : وليك\r\n( 2 ) . ح : بىخبر است\r\n( 3 ) . ح : پس دانستيم كه\r\n( 4 ) . ح : كس او را\r\n( 5 ) . ح : كه اين\r\n( 6 ) . ح : ( او ) ندارد\r\n( 7 ) . ح : همچون‌كه\r\n( 8 ) . ح : مغز گردكان به ايشان دهى رد كنند يا روغن گردكان را هم\r\n( 9 ) . ح : خداى تعالى\r\n( 10 ) . ح : ( كه ) ندارد\r\n( * ) . ح : سورهء كهف آيهء 109\r\n( 11 ) . ح : توان\r\n( 12 ) . ح : اين تنها\r\n( 13 ) . ح : دارويى\r\n( 14 ) . ح : در اينجاست\r\n( 15 ) . ح : و غيرهم\r\n( 16 ) . ح : ندارد\r\n","page_name":" 98 ","page_number":98},
  {"content":"\r\n\r\nآورده‌اند كه در زمان رسول اللّه صلّى اللّه عليه و سلّم « 1 » از صحابه هركه « 2 » سوره‌اى يا نيم سوره ياد گرفتى او را عظيم خواندندى 189 و به انگشت نمودندى كه سوره‌اى ياد دارد براى آنك ايشان قرآن را مىخوردند 190 . منى را از نان خوردن يا دو من را عظيم باشد الا كه در دهان كنند و نجايند 191 و بيندازند ، هزار خروار توان خوردن . آخر مىگويد ربّ تالى القرآن و القرآن يلعنه 192 . پس در حق كسى است كه از معنى قرآن واقف نباشد الا هم نيك است .\r\nقومى را خداى چشم‌هاشان « 3 » را به غفلت بست تا عمارت اين عالم كنند « 4 » . اگر بعضى را از آن عالم غافل نكنند هيچ عالم « 5 » آبادان نگردد . غفلت عمارت « 6 » و آبادانىها انگيزاند 193 . آخر اين طفل « 7 » از غفلت بزرگ مىشود و دراز مىگردد و چون عقل او به كمال مىرسد ديگر دراز نمىشود . پس موجب و سبب عمارت غفلت است و سبب ويرانى هشيارى است « 8 » . اينك « 9 » مىگوييم از دو بيرون نيست . يا بنا « 10 » بر حسد مىگويم يا بنا بر شفقت ، حاشا كه حسد باشد براى آنكه حسد را ارزد حسد بردن دريغست تا به آنكه نيرزد « 11 » چه باشد ؟ الا از غايت شفقت و رحمت است كه مىخواهم « 12 » كه يار عزيز را به معنى كشم « 13 » .\r\nآورده‌اند كه شخصى در راه حج در برّيّه افتاد و تشنگى عظيم بر وى غالب شد تا از دور خيمه خرد و كهن « 14 » ديد . آنجا رفت . كنيزكى ديد . آواز داد آن شخص كه « من مهمانم ، المراد 194 . » و آنجا فرود آمد و نشست و آب خواست آبش دادند كه خوردن « 15 » آن آب از آتش گرم‌تر بود و از نمك شورتر . از لب تا كام آنجا كه فرومىرفت « 16 » همه را مىسوخت . اين مرد از غايت شفقت در نصيحت آن زن مشغول گشت و گفت « شما را بر من حقّ است . جهت اين قدر آسايش كه از شما يافتم شفقتم جوشيده است . آنچه به شما گويم پاس داريد . اينك بغداد نزديك است و كوفه و واسط و غيرها « 17 » . اگر مبتلا باشيد\r\n\r\n\r\n","description":"","footnote":"\r\n( 1 ) . ح : عليه السّلام\r\n( 2 ) . ح : هر يكى\r\n( 3 ) . ح : چشمشان\r\n( 4 ) . ح : مىكنند كه\r\n( 5 ) . ح : عالمى\r\n( 6 ) . ح : عمارت‌ها\r\n( 7 ) . اصل : ندارد\r\n( 8 ) . ح : هشيارى\r\n( 9 ) . ح : اينك من\r\n( 10 ) . ح : يا بنى بر حسد مىگويم يا بنى\r\n( 11 ) . ح : نه ارزد\r\n( 12 ) . ح : مىخواهيم\r\n( 13 ) . ح : كشيم\r\n( 14 ) . ح : خردك كهن\r\n( 15 ) . ح : كه خورد\r\n( 16 ) . ح : تا آنجا كه فرورفت\r\n( 17 ) . ح : و غيرها از شهرهاى بزرگ\r\n","page_name":" 99 ","page_number":99},
  {"content":"\r\n\r\nنشسته نشسته و غلتان غلتان « 1 » مىتوانيد خود را آنجا رسانيدن كه آنجا آب‌هاى شيرين خنك بسيارست . » و طعام‌هاى گوناگون و حمّام‌ها « 2 » و تنعم‌ها و خوشىها و لذّت‌هاى آن شهرها را برشمرد . لحظه‌اى ديگر آن عرب بيامد كه شوهرش بود تائى چند « 3 » از موشان « 4 » دشتى صيد كرده بود . زن را فرمود كه آن را پخت و چيزى از آن به مهمان دادند . مهمان چنان‌كه بود ، كور و كبود 195 ، از آن تناول كرد . بعد از آن در نيم‌شب « 5 » مهمان بيرون خيمه خفت . زن به شوهر مىگويد هيچ « 6 » شنيدى كه اين مهمان چه وصف‌ها و حكايت‌ها كرد . قصهء مهمان « 7 » تمام به شوهر بخواند ، عرب گفت « همانا اى زن « 8 » مشنو ازين چيزها كه حسودان در عالم بسيارند . چون ببينند بعضى را كه به آسايش « 9 » و دولتى رسيده‌اند حسدها كنند و خواهند كه ايشان را ازآنجا آواره كنند و از آن دولت محروم كنند .\r\nاكنون اين خلق چنين‌اند چون كسى از روى شفقت پندى دهد حمل كنند بر حسد الّا چون در وى اصلى باشد عاقبت روى به معنى آرد . چون بر وى از روى الست قطره‌اى چكانيده باشند عاقبت آن قطره او را از تشويش‌ها و محنت‌ها برهاند . بيا آخر چند از ما دورى و بيگانه و در ميان تشويش‌ها و سوداها ؟ الّا با قومى كسى چه سخن گويد چون جنس آن نشنيده‌اند از كسى و نه از شيخ خود ؟\r\nشعر\r\n چون « 10 » اندر تبارش بزرگى نبود * نيارست نام بزرگان شنود 196 \r\nروى به معنى آوردن اگرچه اوّل چندان نغز ننمايد الّا هرچند كه رود شيرين‌تر نمايد به خلاف صورت : اوّل « 11 » نغز نمايد الّا هرچند كه با وى بيشتر نشينى سرد شوى . كو صورت قرآن و كجا « 12 » معنى قرآن ؟ در آدمى نظر كن كو صورت او و كو « 13 » معنى او ؟ كه اگر معنى آن صورت آدمى مىرود لحظه‌اى در خانه‌اش رها نمىكنند .\r\n\r\n\r\n","description":"","footnote":"\r\n( 1 ) . ح : غلطان غلطان\r\n( 2 ) . ح : حمام‌ها ( بدون واو )\r\n( 3 ) . اصل : تا چند\r\n( 4 ) . ح : از اين موشان\r\n( 5 ) . ح : نيم‌شب ( در ) ندارد\r\n( 6 ) . ح : كه هيچ\r\n( 7 ) . ح : مهمان را\r\n( 8 ) . ح : هاى اى زن مشنو\r\n( 9 ) . ح : كه در آسايش\r\n( 10 ) . ح : چو\r\n( 11 ) . ح : كه اول\r\n( 12 ) . ح : كجا ( واو ) ندارد\r\n( 13 ) . ح : كو معنى ( واو ) ندارد\r\n","page_name":" 100 ","page_number":100},
  {"content":"\r\n\r\nمولانا « 1 » شمس الدين قدس اللّه سرّه مىفرمود 197 كه قافلهء بزرگ به جايى مىرفتند .\r\nآبادانى نمىيافتند و آبى نى . ناگاه چاهى يافتند بىدلو . سطلى به دست آوردند و ريسمان‌ها و اين سطل را به زير چاه فرستادند كشيدند سطل بريده شد . ديگرى را فرستادند ، هم بريده شد . بعد از آن اهل قافله را به ريسمانى « 2 » مىبستند و در چاه فرومىكردند برنمىآمدند « 3 » . سياهى يا هيبتى ظاهر شد اين عاقل گفت « من نخواهم رهيدن ، بارى تا عقل را به خودم آرم « 4 » و بىخود نشوم تا ببينم كه بر من چه خواهد رفتن . » اين « 5 » سياه گفت « قصهء دراز مگو « 6 » تو اسير منى . نرهى الّا به جواب صواب . به چيزى ديگر نرهى . » گفت « فرما . » گفت از « جاىها كجا بهتر ؟ » عاقل گفت « من اسير « 7 » و بيچارهء ويم .\r\nاگر بگويم بغداد يا غيره « 8 » چنان باشد كه جاى وى را طعنه زده باشم . » گفت « جاگاه « 9 » آن بهتر كه آدمى را آنجا مونسى باشد . اگر در قعر زمين باشد بهتر آن باشد و اگر در سوراخ موشى باشد بهتر آن باشد » گفت « احسنت احسنت ! رهيدى . آدمى در عالم تويى . اكنون من تو را رها كردم و ديگران را به بركت تو آزاد كردم . بعد ازين خونى « 10 » نكنم . همه مردان « 11 » عالم را به محبت تو به تو بخشيدم . » بعد از آن اهل قافله را از آب سيراب كرد « 12 » . اكنون غرض ، ازين معنى است . همين معنى را توان در صورت ديگر گفتن . الا مقلّدان همين نقش را مىگيرند « 13 » . دشوار است با ايشان گفتن . اكنون هم اين سخن را چون « 14 » در مثال ديگر گويى ، نشنوند « 15 » .\r\n\r\n\r\n","description":"","footnote":"\r\n( 1 ) . ح : مىفرمود مولانا\r\n( 2 ) . ح : به ريسمان\r\n( 3 ) . ح : برنمىآمد\r\n( 4 ) . ح : به خود آرم\r\n( 5 ) . ح : آن\r\n( 6 ) . ح : مكن\r\n( 7 ) . ح : اسيرم\r\n( 8 ) . ح : و يا غيره\r\n( 9 ) . ح : جايگاه\r\n( 10 ) . ح : هيچ خونى\r\n( 11 ) . ح : مردمان\r\n( 12 ) . ح : سير كرد\r\n( 13 ) . اصل : مىگيرد\r\n( 14 ) . اصل : ندارد\r\n( 15 ) . اصل : ديگرگونى بشنويد .\r\n","page_name":" 101 ","page_number":101},
  {"content":"\r\n\r\n\r\nفصل\r\nمىفرمود كه تاج الدّين قبايى « 1 » 198 را گفتند كه اين دانشمندان در ميان ما مىآيند و خلق را در راه دين بىاعتقاد مىكنند . گفت نى ، ايشان مىآيند ميان ما و ما را بىاعتقاد مىكنند و الّا ايشان حاشا كه از ما باشند . مثلا سگى را طوق زرين پوشانيدى ، وى را با آن « 2 » طوق سگ شكارى نخوانند . شكاريى معنى است ، درو خواه طوق زرّين پوش خواه پشمين . آن « 3 » عالم به جبّه و دستار نباشد . عالمى هنرى است در ذات وى كه آن هنر اگر در قبا و عبا باشد تفاوت نكند . چنانك « 4 » در زمان پيغمبر صلى اللّه عليه و سلّم « 5 » منافقان « 6 » قصد رهزنى دين مىكردند و جامهء نماز مىپوشيدند تا مقلّدى را « 7 » در راه دين سست كنند زيرا آن را نتوانند كردن تا خود را از مسلمان « 8 » نسازند و اگر نى فرنگى يا جهودى طعن دين كند وى را « 9 » كى شنوند ؟ كه « 10 »     فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ الَّذِينَ هُمْ يُراؤُنَ وَ يَمْنَعُونَ الْماعُونَ     « * » . سخن كلّى اين است آن نور دارى ، آدميتى « 11 » ندارى ، آدميتى طلب كن . مقصود اين است باقى دراز كشيدن 199 است . سخن را چون بسيار آرايش مىكنند مقصود فراموش مىشود .\r\nبقّالى زنى را دوست مىداشت با كنيزك خاتون « 12 » پيغام‌ها كرد كه من چنينم و چنانم و « 13 » عاشقم و مىسوزم و آرام ندارم و بر من ستم‌ها مىرود و دى چنين بودم و دوش بر من چنين گذشت . قصّه‌هاى دراز فروخواند . كنيزك « 14 » به خدمت خاتون آمد ، گفت « بقّال سلام مىرساند و مىگويد كه بيا تا ترا چنين كنم و چنان « 15 » كنم . » گفت « به اين سردى ؟ » گفت « او دراز گفت امّا مقصود اين بود . » اصل مقصود است باقى دردسر است .\r\n\r\n\r\n","description":"","footnote":"\r\n( 1 ) . اصل : قبانى\r\n( 2 ) . ح : و او را بدان\r\n( 3 ) . ح : اين\r\n( 4 ) . ح : همچنان‌كه در ميان\r\n( 5 ) . ح : ندارد\r\n( 6 ) . اصل : ندارد\r\n( 7 ) . ح : كه مقلدى\r\n( 8 ) . ح : از مسلمانان\r\n( 9 ) . ح : از وى\r\n( 10 ) . ح : ( كه ) ندارد\r\n( * ) . سورهء ماعون آيات 4 و 5 و 6 و 7\r\n( 11 ) . ح : آدميى\r\n( 12 ) . ح : خاتون را\r\n( 13 ) . ح : ( واو ) ندارد\r\n( 14 ) . ح : چون كنيزك\r\n( 15 ) . ح : و مىگويد بيا با تو چنين و چنان\r\n","page_name":" 102 ","page_number":102},
  {"content":"\r\n\r\n\r\nفصل\r\nفرمود « 1 » كه شب و روز جنگ مىكنى و طالب تهذيب اخلاق زن مىباشى و نجاست زن را به خود پاك مىكنى . خود را درو پاك كنى بهتر است كه او را در خود پاك كنى .\r\nخود را به وى تهذيب « 2 » كن . سوى او رو و آنچه او گويد تسليم كن ، اگرچه نزد تو آن سخن محال باشد . و غيرت را ترك كن اگرچه وصف رجال است و ليكن بدين « 3 » وصف نيكو وصف‌هاى بد در تو مىآيد . از بهر اين معنى « 4 » پيغامبر صلى اللّه عليه و سلّم « 5 » فرمود لا رهبانيّة فى الاسلام كه راهبان « 6 » را راه خلوت بود و كوه‌نشين و زن ناستدن و دنيا ترك كردن . خداوند عزّ و جلّ راهى باريك پنهان بنمود پيغامبر را صلى اللّه عليه و سلّم « 7 » و آن چيست ؟ زن خواستن تا جور زنان مىكشد و محال‌هاى ايشان مىشنود و برو مىدوانند و خود را مهذب مىگرداند  وَ إِنَّكَ لَعَلى خُلُقٍ عَظِيمٍ  « * » . جور كسان برتافتن و تحمّل كردن « 8 » چنان است كه نجاست خود را دريشان مىمالى « 9 » . خلق تو نيك مىشود از بردبارى و خلق ايشان بد مىشود از دوانيدن 200 و تعدّى كردن . پس چون اين را دانستى خود را پاك مىگردان . ايشان را همچو جامه‌دان كه پليدىهاى خود را دريشان « 10 » پاك مىكنى و تو پاك مىگردى . و اگر با نفس « 11 » خود برنمىآيى از روى عقل با خويش « 12 » تقرير ده كه « چنان انگارم كه عقدى نرفته است ، معشوقه‌اى است خراباتى هرگه كه « 13 » شهوت غالب مىشود ، پيش وى مىروم . » به اين طريق حميّت را و حسد « 14 » و غيرت را\r\n\r\n\r\n","description":"","footnote":"\r\n( 1 ) . ح : مىفرمود\r\n( 2 ) . ح : مهذب\r\n( 3 ) . ح : كه بدين ( و ليكن ) ندارد\r\n( 4 ) . ح : ندارد\r\n( 5 ) . ح : عليه السّلام\r\n( 6 ) . ح : رهبان\r\n( 7 ) . ح : ندارد\r\n( * ) . سورهء قلم آيهء 4\r\n( 8 ) . ح : و تحمّل كردن محال\r\n( 9 ) . ح : ماليدى\r\n( 10 ) . ح : بديشان\r\n( 11 ) . ح : به نفس\r\n( 12 ) . ح : به خود\r\n( 13 ) . ح : كه هرگه\r\n( 14 ) . ح : حسد را\r\n","page_name":" 103 ","page_number":103},
  {"content":"\r\n\r\nاز خود دفع مىكن تا هنگام آنك وراى اين تقرير ترا لذّت مجاهده و تحمّل رو نمايد و از محالات ايشان ترا حال‌ها پديد شود « 1 » . بعد از آن بىآن « 2 » تقرير تو مريد « 3 » تحمّل و مجاهده و بر خود حيف گرفتن گردى چون سود خود معيّن در آن بينى .\r\nآورده‌اند كه پيغامبر صلّى اللّه عليه و سلّم « 4 » با صحابه از غزا آمده بودند 201 . فرمود كه طبل را بزنيد « امشب « 5 » بر در شهر بخسبيم و فردا « 6 » درآئيم . » گفتند « يا رسول اللّه به چه مصلحت ؟ » گفت « شايد كه زنان شما را با مردمان « 7 » بيگانه جمع بينيد و متألّم شويد و فتنه برخيزد . » يكى از صحابه نشنيد . در رفت . زن خود را با بيگانه يافت .\r\nاكنون راه پيغامبر صلّى اللّه عليه و سلّم « 8 » اين است كه مىبايد رنج كشيدن از دفع غيرت و حميّت و رنج انفاق و كسوت زن و صد هزار رنج بىحد چشيدن تا عالم محمّدى روى نمايد . راه عيسى عليه السّلام « 9 » 202 مجاهدهء خلوت و شهوت ناراندن . راه محمّد صلّى اللّه عليه و سلّم « 10 » جور و غصّه‌هاى زن و مردم كشيدن . چون راه محمّدى نمىتوانى رفتن بارى راه عيسى رو تا به يك‌بارگى محروم نمانى . اگر صفايى دارى كه صد سيلى مىخورى و بر آن را و حاصل آن را تا مىبينى « 11 » يا به غيب معتقدى ، چون فرموده‌اند و خبر داده‌اند ، پس چنين « 12 » چيزى هست « صبر كنم تا زمانى كه آن حاصل كه خبر داده‌اند به من نيز برسد » ، بعد از آن ببينى چون دل برين نهاده باشى كه من ازين رنج‌ها اگرچه اين ساعت حاصلى « 13 » ندارم عاقبت به گنج‌ها خواهم رسيدن . به گنج‌ها رسى « 14 » و افزون از آنكه تو طمع و اميد مىداشتى . اين سخن اگر اين ساعت اثر نكند بعد از مدّتى كه پخته‌تر گردى عظيم اثر كند .\r\nزن چه باشد « 15 » ؟ عالم چه باشد ؟ اگر گويى و اگر نگويى ، او خود همان است و كار خود « 16 » نخواهد رها كردن . بلكه به گفتن اثر نكند « 17 » و بتر شود . مثلا نانى را بگير ، زيربغل\r\n\r\n\r\n","description":"","footnote":"\r\n( 1 ) . ح : پديد آيد\r\n( 2 ) . ح : بىاين\r\n( 3 ) . اصل : مزيد\r\n( 4 ) . ح : صلوات اللّه عليه\r\n( 5 ) . ح : كه امشب\r\n( 6 ) . ح : فردا بدون ( واو )\r\n( 7 ) . ح : مردان\r\n( 8 ) . ح : ندارد\r\n( 9 ) . ح : ندارد\r\n( 10 ) . ح : ندارد\r\n( 11 ) . اصل : اگر صفاتى دارى كه صد سيلى مىخورى و مر آن را بنا حاصل آن مىبينى\r\n( 12 ) . ح : كه چنين\r\n( 13 ) . ح : حاصل\r\n( 14 ) . ح : برسى\r\n( 15 ) . اصل : زن چرا شد\r\n( 16 ) . ح : خود را\r\n( 17 ) . ح : ندارد\r\n","page_name":" 104 ","page_number":104},
  {"content":"\r\n\r\nكن و از مردم منع مىكن « 1 » و مىگو كه « البته اين را به كس نخواهم دادن ، چه جاى دادن ؟\r\nكه نخواهم نمودن « 2 » . » اگرچه آن بر درها افتاده است و سگان نمىخورند ، از بسيارى نان و ارزانى امّا چون چنين منع آغاز كردى همهء خلق رغبت كنند و دربند آن نان كردند و در شفاعت و شناعت آيند كه البتّه خواهيم كه آن نان را « 3 » كه منع مىكنى و پنهان مىكنى « 4 » ببينيم على الخصوص كه آن نان را سالى در آستين كنى و مبالغه و تأكيد مىكنى در نادادن و نانمودن ، رغبتشان در آن نان از حدّ « 5 » بگذرد كه الانسان حريص على ما منع 203 .\r\nهرچند كه زن را امر كنى كه پنهان شو ورا دغدغهء خود را نمودن بيشتر شود و خلق را از نهان « 6 » شدن او رغبت به آن بيش گردد . پس تو نشسته‌اى و رغبت را از دو طرف زيادت مىكنى « 7 » و مىپندارى كه اصلاح مىكنى ؟ آن خود عين فساد است . اگر او را گوهرى باشد كه نخواهد كه فعل بد كند ، اگر منع كنى و نكنى « 8 » او بر آن طبع نيك خود و سرشت پاك خود خواهد رفتن . فارغ باش و تشويش مخور . و اگر به عكس اين باشد باز همچنان « 9 » بر طريق خود خواهد رفتن . منع جز رغبت را افزون نمىكند على الحقيقة .\r\nاين مردمان مىگويند كه « ما شمس الدّين تبريزى را ديديم ، اى خواجه ما او را ديديم . » اى غرخواهر 204 ، كجا ديدى ؟ يكى كه بر سر بام اشترى را نمىبيند مىگويد كه من سوراخ سوزن را ديدم و رشته گذرانيدم . خوش گفته‌اند آن حكايت را كه خنده‌ام از دو چيز آيد : يكى زنگى « 10 » سرهاى انگشت سياه كند يا كورى سر از دريچه به در آورد .\r\nايشان همانند اندرون‌هاى كور « 11 » و باطن‌هاى كور سر از دريچهء قالب « 12 » به در مىكنند . چه خواهند ديدن ؟ از تحسين ايشان و انكار « 13 » ايشان چه برد ؟ پيش « 14 » عاقل هر دو يكى است چون هر دو نديده‌اند ، هر دو هرزه مىگويند . بينايى مىبايد حاصل كردن ، بعد از آن نظر\r\n\r\n\r\n","description":"","footnote":"\r\n( 1 ) . ح : منع كن\r\n( 2 ) . اصل : ندارد\r\n( 3 ) . اصل : ندارد\r\n( 4 ) . ح : كرده‌اى\r\n( 5 ) . ح : از حد و اندازه\r\n( 6 ) . ح : پنهان\r\n( 7 ) . ح : تيز مىكنى\r\n( 8 ) . ح : و اگر نكنى\r\n( 9 ) . ح : همچنين\r\n( 10 ) . ح : يكى آنكه زنگى\r\n( 11 ) . ح : ندارد\r\n( 12 ) . ح : سر از دريچه چشم قالب\r\n( 13 ) . ح : و از انكار\r\n( 14 ) . ح : چه آيد نزد\r\n","page_name":" 105 ","page_number":105},
  {"content":"\r\n\r\nكردن . و نيز چون بينايى حاصل شود هم كى تواند « 1 » ديدن تا ايشان را نبايد ؟\r\nدر عالم چندين اوليااند بينا و و اصل و اولياى ديگرند وراى ايشان كه ايشان را مستوران حقّ گويند 205 . و اين اوليا زارىها مىكنند كه « اى بارخدايا ، زان « 2 » مستوران خود يكى را به ما بنما . » تا ايشان نخواهند و تا ايشان را نبايد ، هرچند كه چشم بينا « 3 » دارند نتوانندش ديدن . هنوز خراباتيان كه قحبه‌اند ، تا ايشان را نبايد كسى « 4 » نتوانند بديشان رسيدن و ايشان را ديدن . مستوران حق را بىارادت ايشان كى توان ديدن و شناختن ؟\r\nاين كار آسان نيست . فرشتگان فرومانده‌اند كه  وَ نَحْنُ نُسَبِّحُ بِحَمْدِكَ وَ نُقَدِّسُ لَكَ  « 5 » . « * » ما هم عشقناكيم 206 ، روحانييم « 6 » ، نور محضيم ؛ ايشان كه آدميانند مشتى شكم‌خوار خون‌ريز ، كه  يَسْفِكُ الدِّماءَ  .\r\nاكنون اين همه براى آن است تا آدمى بر خود لرزان شود كه فرشتگان روحانى كه ايشان را نه مال و نه جاه و نه حجاب بود « 7 » نور محض ، غذايشان « 8 » جمال خدا ، عشق محض ، دوربينان تيزچشم ، ايشان ميان انكار و اقرار بودند تا آدمى بر خود بلرزد كه « وه من چه كنم و كجا شناسم ؟ » و نيز اگر بر وى نورى بتابد و ذوقى روى نمايد هزار شكر كند خداى را كه « من چه لايق اينم ؟ »\r\nاين بار شما از سخن شمس الدّين ذوق بيشتر خواهيد يافتن 207 زيراكه بادبان كشتى وجود مرا اعتقاد است چون بادبان باشد ، باد وى را به جاى عظيم برد و چون بادبان نباشد ، سخن باد باشد . خوش است عاشق و معشوق ميان ايشان بىتكلّفى محض . اين همه تكلّف‌ها براى غير است . هر « 9 » چيز كه غير عشق است برو حرامست . اين سخن را تقرير دادمى عظيم و ليكن بيگه است و بسيار مىبايد كوشيدن « 10 » و جوىها كندن تا به حوض دل برسد الّا قوم ملولند يا گوينده ملول است و بهانه مىآورد و اگرنه آن گوينده كه قوم را از ملالت نبرد دو پول نيرزد .\r\nهيچ كس را عاشق دليل نتواند گفتن بر خوبى معشوق و هيچ « 11 » نتواند در دل عاشق\r\n\r\n\r\n","description":"","footnote":"\r\n( 1 ) . ح : توان\r\n( 2 ) . ح : از آن\r\n( 3 ) . اصل : چشم برنا\r\n( 4 ) . ح : نبايد از كسى\r\n( 5 ) . ح : و نحن - اصل : نحن\r\n( * ) . سورهء بقره آيهء 30\r\n( 6 ) . ح : روحانيانيم\r\n( 7 ) . ح : ندارد\r\n( 8 ) . ح : غذاشان\r\n( 9 ) . ح : همه\r\n( 10 ) . ح : خاك كندن\r\n( 11 ) . ح : و هيچ كس\r\n","page_name":" 106 ","page_number":106},
  {"content":"\r\n\r\nدليل نشاندن « 1 » كه دالّ باشد بر بغض معشوق . پس معلوم شد كه اينجا دليل كار ندارد ، اينجا طالب عشق مىبايد بودن . اكنون اگر در بيت مبالغه كنيم ، در حق عاشق آن مبالغه نباشد و نيز مىبينيم كه مريد معنى خود را بذل كرد براى صورت شيخ كه : اى نقش تو از هزار معنى خوش‌تر . زيرا هر مريدى كه بر شيخ آيد ، اوّل از سر معنى برمىخيزد و محتاج شيخ مىشود .\r\nبهاء الدين سؤال كرد 208 كه براى صورت شيخ از معنى خود برنمىخيزد بلكه از معنى خود برمىخيزد براى معنى شيخ . فرمود نشايد كه چنين باشد كه « 2 » اگر چنين باشد پس هر دو شيخ باشند .\r\nاكنون جهد مىبايد كرد كه در اندرون نورى حاصل كنى تا ازين نار تشويشات خلاص يا بى و ايمن شوى . اين كس را كه چنين نورى در اندرون حاصل شد كه احوال‌هاى عالم كه به دنيا تعلّق دارد مثل منصب و امارت « 3 » و وزارت ، در اندرون او مىتابد ، مثال « 4 » برقى مىگذرد همچنان‌كه اهل دنيا را احوال « 5 » عالم غيب از ترس خدا و شوق « 6 » عالم اوليا در ايشان مىتابد و چون برقى مىگذرد . اهل حقّ كلى خدا را گشته‌اند و روى به حقّ دارند « 7 » و مشغول و مستغرق حقّند . هوس‌هاى دنيا همچون شهوت عنّين روى مىنمايد و قرار « 8 » نمىگيرد و مىگذرد . اهل دنيا در احوال عقبى « 9 » به عكس اينند .\r\n\r\n\r\n","description":"","footnote":"\r\n( 1 ) . ح : نشاندن دليلى\r\n( 2 ) . ح : ندارد\r\n( 3 ) . ح : منصب امارت\r\n( 4 ) . اصل : و مثال\r\n( 5 ) . ح : احوال‌هاى\r\n( 6 ) . ح : و از شوق\r\n( 7 ) . اصل : دارد\r\n( 8 ) . ح : و قرارى\r\n( 9 ) . اصل : دنيا\r\n","page_name":" 107 ","page_number":107},
  {"content":"\r\n\r\n\r\nفصل\r\nشريف پاى سوخته گويد « 1 » 209 :\r\n آن منعم قدس كز جهان مستغنيست * جان همه اوست او ز جان مستغنيست\r\nهر چيز كه وهم تو بر آن « 2 » گشت محيط * او قبلهء آنست و از آن مستغنيست \r\nاين سخن سخت رسواست ، نه مدح شاه است و نه مدح خود . اى مردك آخر تو را ازين چه ذوق باشد كه او از تو مستغنى است ؟ اين خطاب دوستان نيست ، اين خطاب دشمنان است كه دشمن « 3 » خود گويد كه « من از تو فارغم و مستغنى « 4 » . » اكنون اين مسلمان عاشق گرم رو را ببين كه در حالت ذوق از معشوق او را اين خطاب است كه ازو مستغنى است . مثال اين ، آن باشد كه تونيى در تون نشسته باشد و مىگويد كه سلطان از من كه تونىام مستغنى است « 5 » و فارغ « 6 » و از همه تونيان فارغ است . اين « 7 » تونى مردك را ازين « 8 » چه ذوق باشد كه پادشاه ازو فارغ باشد ؟ آرى سخن اين باشد كه تونى گويد كه « من « 9 » بر بام تون بودم ، سلطان گذشت ، وى را سلام كردم در من نظر بسيار كرد و از من گذشت و هنوز در من نظر مىكرد . » اين سخنى « 10 » باشد ذوق‌دهنده آن تونى را الّا اينك پادشاه از تونيان فارغ است اين چه مدح باشد پادشاه را و چه ذوق مىدهد تونى را ؟\r\nهر چيز كه وهم تو بر آن « 11 » گشت محيط اى مردك خود در وهم تو چه خواهد گذشتن « 12 » جز بنگى « 13 » مردمان از وهم و خيال تو « 14 » مستغنىاند و اگر از وهم تو به ايشان حكايت مىكنى ملول شوند و مىگريزند . چه باشد وهم كه خدا از آن مستغنى نباشد ؟ خود آيت\r\n\r\n\r\n","description":"","footnote":"\r\n( 1 ) . ح : بيت\r\n( 2 ) . ح : به دو\r\n( 3 ) . ح : كه به دشمن\r\n( 4 ) . ح : و مستغنيم\r\n( 5 ) . ح : ندارد\r\n( 6 ) . ح : فارغ است\r\n( 7 ) . ح : آن\r\n( 8 ) . ح : ندارد\r\n( 9 ) . ح : ( كه ) ندارد\r\n( 10 ) . ح : اين سخن\r\n( 11 ) . ح : به دو\r\n( 12 ) . ح : گشتن\r\n( 13 ) . ح : جز اينكه\r\n( 14 ) . ح : از وهم تو و از حال تو\r\n","page_name":" 108 ","page_number":108},
  {"content":"\r\n\r\nاستغنا براى كافران آمده است حاشا كه به مؤمنان اين خطاب باشد اى مردك استغناى او ثابت است الّا اگر ترا حالى باشد كه چيزى ارزد از تو مستغنى نباشد به قدر عزّت تو .\r\nشيخ محلّه مىگفت 210 كه « 1 » اول ديدن است ، بعد از آن گفت‌وشنود . چنان‌كه سلطان را همه مىبينند و ليكن خاص آن كس است كه با وى سخن گويد . فرمود كه اين كژست و رسواست و بازگونه است . موسى عليه السّلام گفت و شنود و بعد از آن ديدار مىطلبيد .\r\nمقام گفت آن « 2 » موسى و مقام ديدار از آن محمّد صلّى اللّه عليه و سلّم « 3 » . پس آن « 4 » سخن چون راست آيد و چون باشد ؟\r\nفرمود « 5 » يكى پيش مولانا « 6 » شمس الدّين تبريزى قدّس اللّه سرّه « 7 » گفت كه « من به دليل قاطع هستى خدا را ثابت كرده‌ام . » بامداد مولانا شمس الدّين « 8 » فرمود كه « دوش ملايكه آمده بودند و آن مرد را دعا مىكردند كه الحمد للّه خداى ما را ثابت كرد ، خداش عمر دهاد در حقّ عالميان تقصير نكرد . » اى مردك ، خدا ثابت است اثبات او را دليلى مى نبايد « 9 » . اگر كارى مىكنى خود را به مرتبه و مقامى پيش او ثابت كن و اگرنه او بىدليل ثابت است  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  « * » . درين شك نيست .\r\nفقيهان « 10 » زيرك‌اند و ده اندر ده مىبينند در فنّ خود ليك « 11 » ميان ايشان و آن عالم ديوارى كشيده‌اند براى نظام يجوز و لا يجوز كه اگر آن ديوار حجابشان نشود هيچ آن را نخوانند و آن كار معطل ماند . و نظير اين مولاناى بزرگ قدس اللّه سرّه العزيز « 12 » فرموده است « 13 » 211 كه « آن عالم به مانند « 14 » درياييست و اين عالم مثال كف و خداى عزّ و جلّ خواست كه كف « 15 » را معمور دارد ، قومى را پشت به دريا كرد براى عمارت كفك . اگر ايشان به اين مشغول نشوند خلق يكديگر « 16 » را فنا كنند و از آن ، خرابى كفك لازم آيد . »\r\nپس خيمه‌اى است كه زده‌اند براى شاه و قومى را در عمارت اين خيمه مشغول\r\n\r\n\r\n","description":"","footnote":"\r\n( 1 ) . ح : ( كه ) ندارد\r\n( 2 ) . ح : از آن\r\n( 3 ) . ح : عليه السّلام\r\n( 4 ) . ح : پس اين\r\n( 5 ) . ح : مىفرمود\r\n( 6 ) . ح : مولانا سلطان العارفين\r\n( 7 ) . ح : ندارد\r\n( 8 ) . ح : تبريزى\r\n( 9 ) . اصل : ثابت است او را دليلى مىبايد\r\n( * ) سورهء اسراء آيهء 44\r\n( 10 ) . ح : كه اين فقيهان\r\n( 11 ) . ح : و ليكن\r\n( 12 ) . ح : رضى اللّه عنه\r\n( 13 ) . ح : ندارد\r\n( 14 ) . ح : مثال\r\n( 15 ) . ح : كفك\r\n( 16 ) . ح : همديگر\r\n","page_name":" 109 ","page_number":109},
  {"content":"\r\n\r\nگردانيده و « 1 » يكى مىگويد كه « اگر من طناب نساختمى خيمه چون راست آمدى ؟ » و آن دگر مىگويد كه « 2 » « اگر من ميخ نسازم طناب را كجا بندند ؟ » همه كس دانند كه اين همه ، بندگان آن شاهند كه در خيمه خواهد نشستن و تفرّج معشوق خواهد كردن . پس اگر جولاه « 3 » ترك جولاهى كند براى طلب وزيرى ، همه عالم برهنه و عور بمانند . پس او را در آن شيوه ذوقى بخشيدند كه خرسند شده است . پس آن قوم را براى نظام عالم كفك آفريدند و عالم را براى نظام آن ولى . خنك آن را كه عالم را براى نظام او آفريده باشند نه او را براى نظام عالم . پس هر يكى را در آن كار خداى عزّ و جلّ خرسندى و خوشى مىبخشد كه اگر او را صد هزار سال عمر باشد « 4 » همان كار مىكند و هر روز عشق او در آن كار بيشتر مىشود و روى را در آن پيشه دقيقه‌ها مىزايد و لذّت‌ها و خوشىها از آن مىگيرد كه  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  . طناب كن را تسبيحى ديگر و درودگر را كه عمودهاى خيمه مىسازد ، تسبيحى ديگر و ميخ‌ساز را تسبيحى ديگر و جامه‌باف را كه جامهء خيمه مىبافد ، تسبيحى ديگر و اوليا را كه در خيمه نشسته‌اند و تفرّج و عيش و عشرت مىكنند تسبيحى ديگر « 5 » .\r\nاكنون اين قوم كه بر ما مىآيند اگر خاموش مىكنيم ملول مىشوند و مىرنجند و اگر چيزى مىگوييم لايق ايشان مىبايد گفتن ، ما مىرنجيم مىروند و تشنيع مىزنند كه از ما ملول است و مىگريزد . هيزم از ديگ كى گريزد ؟ الا ديگ مىگريزد طاقت نمىدارد .\r\nپس گريختن آتش و هيزم « 6 » گريختن نيست بلكه چون او را ديد كه ضعيف است از وى دور مىشود . پس حقيقت « 7 » على كل حال ، ديگ مىگريزد . پس گريختن ما گريختن ايشان است . ما آينه‌ايم اگر دريشان گريزى است در ما ظاهر مىشود ، ما براى ايشان مىگريزيم آينه آن است كه خود را در وى بينند . اگر ما را ملول مىبينند « 8 » آن ملالت ايشان است ، براى آنكه ملالت صفت ضعف است . اينجا ملالت نگنجد و ملالت چه كار دارد ؟\r\n\r\n\r\n","description":"","footnote":"\r\n( 1 ) . ح : يكى ( واو ) ندارد\r\n( 2 ) . ح : ( كه ) ندارد\r\n( 3 ) . ح : جولاهه\r\n( 4 ) . ح : كه او را صد هزار سال اگر عمرش باشد\r\n( 5 ) . اصل : ندارد\r\n( 6 ) . ح : از هيزم\r\n( 7 ) . ح : پس در حقيقت\r\n( 8 ) . ح : مىبينى\r\n","page_name":" 110 ","page_number":110},
  {"content":"\r\n\r\nمرا در گرمابه افتاد كه شيخ صلاح الدين 212 را تواضعى زيادتى مىكردم و شيخ صلاح الدّين تواضعى بسيار مىكرد در مقابله آن تواضع . شكايت كردم در دل آمد كه تواضع را از حدّ مىبرى . تواضع به تدريج به « 1 » . اوّل دستش « 2 » بمالى بعد از آن پاى ، اندك اندك به جايى برسانى كه آن ظاهر نشود و ننمايد و او خو كرده بود « 3 » . لاجرم نبايدش « 4 » در زحمت افتادن و عوض خدمت خدمت كردن چون به تدريج او را خوگر آن تواضع كرده باشى . دوستى را چنين و دشمنى را چنين بايد كردن اندك‌اندك ، به تدريج مثلا دشمنى را اوّل اندك‌اندك نصيحت بدهى . اگر نشنود آنگه وى را بزنى . اگر نشنود وى را از خود دور كنى در قرآن مىفرمايد « 5 »  فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ  « * » و كارهاى عالم بدين‌سان مىرود . نبينى صلح و دوستى بهار « 6 » در آغاز اندك‌اندك گرميى مىنمايد و آنگه بيشتر ؟ و در « 7 » درختان نگر كه چون اندك‌اندك پيش مىآيند اول تبسّمى ، آنگه اندك‌اندك رخت‌ها « 8 » را از برگ و ميوه پيدا مىكند و درويشانه و صوفيانه همه را در ميان مىنهد و هرچه دارد « 9 » جمله درمىبازد . پس كارهاى عالم را و عقبى را شتاب « 10 » كرد و در اول كار مبالغه نمود آن كار ميسّر او نشد . اگر رياضت است طريقش چنين گفته‌اند كه اگر منى نان مىخورد هر روز درمسنگى كم كند به تدريج ، چنانك سالى و دو بر نگذرد « 11 » تا آن نان را به نيم‌من رسانيده باشد . چنان كم كند كه تن را كمى آن ننمايد . و همچنين عبادت و خلوت و روى آوردن به طاعت و نماز ؛ اگر به كلّى نماز مىكرد « 12 » چون در راه حق درآيد اوّل مدّتى پنج نماز را نگاه دارد بعد از آن زيادت مىكند الى ما لا نهاية .\r\n\r\n\r\n","description":"","footnote":"\r\n( 1 ) . ح : نيك است\r\n( 2 ) . ح : دستش را\r\n( 3 ) . ح : باشد\r\n( 4 ) . اصل : ببايدش\r\n( 5 ) . ح : مىگويد\r\n( * ) سورهء نساء ، آيهء 34\r\n( 6 ) . ح : بهار را\r\n( 7 ) . ح : بيشتر و بيشتر در\r\n( 8 ) . ح : ( را ) ندارد\r\n( 9 ) . ح : مىنهد و هرچ دارند\r\n( 10 ) . ح : و عقبى را جمله را هركه اشتاب\r\n( 11 ) . ح : بگذرد\r\n( 12 ) . ح : نمىكرد\r\n","page_name":" 111 ","page_number":111},
  {"content":"\r\n\r\n\r\nفصل « 1 »\r\nالاصل ان يحفظ ابن چاوش 213 حفظ الغيب فى حق شيخ « 2 » صلاح الدّين « 3 » حتّى ربما ينفعه و يندفع منه هذه الظّلمات و الغشاوة هذا ابن چاوش ما يقول فى نفسه انّ الحق و النّاس تركوا بلد « 4 » هم و آباءهم و امّهم « 5 » و اهلهم و قرابتهم و عشيرتهم و سافروا من الهند الى السند و عملوا الزّرابيل من الحديد حتّى تقطّعت ربّما يلتقوا رجلا له رائحة من ذلك العالم و كم من اناس ماتوا من « 6 » هذه الحسرة و ما فازوا و ما التقوا مثل هذا الرّجل فانت قد التقيت فى بيتك حاضرا مثل هذا الرّجل و تتولّى « 7 » عنه ما هذا إلا بلاء عظيم و غفلة هو كان ينصحنى فى حقّ شيخ المشايخ صلاح الحقّ و الدّين خلّد اللّه ملكه انه رجل كبير عظيم و فى « 8 » وجهه ظاهر و اقلّ الاشياء من يوم جئت فى خدمة مولانا ما سمعته يوما يسمّى اسمكم الّا سيّدنا و مولانا و ربّنا و خالقنا « 9 » قط ما غيّر هذه العبارة يوما من الايّام أ ليس انّ اغراضه الفاسدة حجبه « 10 » عن هذا و اليوم يقول عن شيخ « 11 » صلاح الدّين انه ما هو شىء ايش اسى « 12 » شيخ صلاح الدّين من الاسية « 13 » فى حقه غير انّه يراه يقع فى الجبّ يقول له لا تقع فى الجبّ لشفقة له على سائر الناس و هو يكره ذلك « 14 » الشفقة لانك اذا فعلت شيئا لا يرضى لصلاح « 15 » الدّين كنت فى وسط قهره « 16 » فاذا كنت فى قهره كيف تنجلى بل كلّما\r\n\r\n\r\n","description":"","footnote":"\r\n( 1 ) . اين فصل در نسخه اصل نيست و از روى نسخهء ح نقل و با نسخه سليم آغا و كتابخانهء ملى مقابله كرده و به قدر وسع در تصحيح آن كوشيده‌ام .\r\n( 2 ) . كذا فى جميع النسخ و الظاهر الشيخ\r\n( 3 ) . سليم آغا افزوده : قدس اللّه سره\r\n( 4 ) . بلادهم ظ\r\n( 5 ) . امهاتهم ظ\r\n( 6 ) . سليم آغا و ملّى : فى\r\n( 7 ) . سليم آغا و ملّى : تولى\r\n( 8 ) . سليم آغا : فى وجه - ملى : فى وجهه ( بدون واو )\r\n( 9 ) . سليم آغا : ربّنا و خالقنا ندارد\r\n( 10 ) . ملى : حجبته - سليم آغا : احجبه ( و هو غلط بين )\r\n( 11 ) . الشيخ ظ\r\n( 12 ) . ملى : ايش\r\n( 13 ) . ملى : الاساءة\r\n( 14 ) . تلك ظ\r\n( 15 ) . ملى : الصلاح\r\n( 16 ) . سليم آغا : فى قهره\r\n","page_name":" 112 ","page_number":112},
  {"content":"\r\n\r\nرحت تغشى و تسودّ من دخان جهنّم فينصحك و يقول لك لا تسكن « 1 » فى قهرى و انتقل من دار قهرى و غضبى الى دار لطفى و رحمتى لانّك اذا فعلت شيئا يرضينى دخلت فى دار محبتى و لطفى فمنه « 2 » ينجلى فؤادك و يصير نورانيا هو ينصحك لاجل غرضك « 3 » و خيرك و انت تأخذ ذلك « 4 » الشّفقة و النّصيحة من علّة و غرض ايش يكون لمثل ذلك الرّجل و معك غرض او عداوة أ ليس انّك اذا حصل لك ذوق ما من خمر حرام او من حشيش او من سماع او من سبب من الاسباب ذلك « 5 » السّاعة ترضى على « 6 » كلّ عدوّ لك و تعفيهم و تميل ان تبوس رجليهم « 7 » و ايديهم و الكافر و المؤمن من ذلك « 8 » السّاعة فى نظرك شىء واحد فشيخ « 9 » صلاح الدّين هو اصل هذا الذّوق و ابحر الذّوق عنده كيف يكون له مع احد بغض و غرض « 10 » معاذ اللّه و انّما يقول هذا من الشّفقة و المرحمة فى حق العبيد و الّا « 11 » لو لا كذلك ايش يكون له غرض مع هؤلاء الجرد « 12 » و الضفادع من يكون له ذلك الملك و ذلك « 13 » العظمة ايش يسوى « 14 » هؤلاء المساكين أ ليس انّ ماء الحياة قالوا انّه فى الظّلمة و الظلمة هى جسم الاولياء و ماء الحياة فيهم « 15 » و لا يقدران يلتقى « 16 » ماء الحياة الا فى الظلمة فان كنت تكره هذه الظلمة و تتنفّر « 17 » منه كيف يصل اليك ماء الحياة أ ليس انّك اذا طبت ان تتعلّم الخناث من المخنثين او القحوبيّة « 18 » من القحاب ما تقدر ان تتعلّم ذلك الّا ان تتحمّل الف مكروه و ضرب و خلاف ارادتك حتّى تفوز بما تريد و تتعلّم ذلك كيف و ان « 19 » تريد تحصّل حياتا « 20 » باقيهء سرمديّة و هو مقام الانبياء و الاولياء و لا يجيء اليك مكروه و لا تترك بعض ما عندك كيف بصير هذا ما يحكم عليك الشّيخ ما حكموا مشايخ الأوّلين « 21 » انّك تترك المرأة و الاولاد و المال و المنصب بل كانوا يحكمون عليه و يقولون اترك امرأتك حتى نحن تأخذنا و كانوا يتحمّلون ذلك و انتم اذا نصحكم\r\n\r\n\r\n","description":"","footnote":"\r\n( 1 ) . ملّى : لا تساكن\r\n( 2 ) . ملّى : فمتى تنجلى فؤادك و تصير\r\n( 3 ) . ملّى : عرضك\r\n( 4 ) . تلك ظ\r\n( 5 ) . تلك ظ\r\n( 6 ) . سليم آغا ، فترضى - ملّى ( على ) ندارد\r\n( 7 ) . ملّى : ارجلهم\r\n( 8 ) . تلك ظ\r\n( 9 ) . فالشيخ ظ\r\n( 10 ) . ملى : بغض و عداوة\r\n( 11 ) . و الاولاد\r\n( 12 ) . ملى : الجرذ\r\n( 13 ) . تلك ظ\r\n( 14 ) . ملى : ( يسوى ) ندارد\r\n( 15 ) . سليم آغا : فهم\r\n( 16 ) . ملى : و لا تقدران تلتقى - سليم آغا : ان تلتقى\r\n( 17 ) . ملى : تنفر\r\n( 18 ) . ملى : القحوبة\r\n( 19 ) . و انت تريدان ظ\r\n( 20 ) . حيوة ظ\r\n( 21 ) . ملى : الاول\r\n","page_name":" 113 ","page_number":113},
  {"content":"\r\n\r\nبشيء يسير مالك لا تتحمّلون « 1 » ذلك و عسى ان تكرهوا شيئا و هو خير لم ايش يقول هذا النّاس قد غلب عليهم العمى و الجهل ما يتأمّلون انّ الشخص اذا عشق صبيّا او امرأة كيف يتصنّع و يتذلّل و يفدى المال حتّى كيف يخدعها ببذل « 2 » مجهوده حتّى يحصل تطييب قلبها ليلا و نهارا لا يملّ من هذا و يملّ من غير هذا فمحبّة الشّيخ و محبّة اللّه يكون اقل من هذا انّه من ادنى حكم و نصيحة و دلال يعرض و يترك الشيخ فعلم انه ليس عاشق « 3 » و لا طالب لو كان عاشقا و طالبا لتحمّل اضعاف ما قلنا و كان على قلبه الذّ من العسل و السّكّر .\r\n\r\n\r\n","description":"","footnote":"\r\n( 1 ) . سليم آغا : لا تتحمّلوا\r\n( 2 ) . و يبذل ظ\r\n( 3 ) . ملّى : بعاشق\r\n","page_name":" 114 ","page_number":114},
  {"content":"\r\n\r\n\r\nفصل\r\nفرمود كه جانب توقات « 1 » 214 مىبايد رفتن كه آن طرف گرم‌سير است . اگرچه انطاليه گرم‌سيرست امّا آنجا اغلب روميانند ، سخن ما را فهم نكنند ، اگرچه در « 2 » ميان روميان نيز هستند كه فهم مىكنند . روزى سخن مىگفتم ميان جماعتى و ميان ايشان هم جماعتى كافران « 3 » بودند . در ميان سخن مىگريستند و متذوّق مىشدند و حالت مىكردند . سؤال كرد كه ايشان چه فهم كنند « 4 » و چه دانند اين جنس سخن را ؟ مسلمانان گزيده ، از هزار ، يك « 5 » فهم مىكنند . ايشان چه فهم مىكردند كه مىگريستند ؟ فرمود كه لازم « 6 » نيست كه نفس اين سخن را فهم كنند . آنچه اصل اين سخن است آن را فهم مىكنند . آخر همه مقرّند به يگانگى خدا و به آنكه خدا خالق است و رازق است و در همه متصرّف « 7 » و رجوع به وى است و عقاب و عفو ازوست . چون اين سخن را شنيد « 8 » و اين سخن وصف حقّ است و ذكر اوست ، پس جمله را اضطراب و شوق و ذوق حاصل شود كه ازين سخن بوى معشوق و مطلوب ايشان مىآيد .\r\nاگر راه‌ها مختلف است امّا مقصد « 9 » يكى است نمىبينى كه راه به كعبه بسيارست ؟\r\nبعضى را راه از روم است و بعضى را از شام و بعضى را از عجم و بعضى را از چين و بعضى را از راه دريا از طرف هند و يمن . پس اگر در راه‌ها نظر كنى اختلاف عظيم و مباينت بىحدّست امّا چون به مقصود نظر كنى همه متّفق‌اند و يگانه و همه را درون‌ها « 10 » به كعبه متّفق است و درون‌ها را به كعبه ارتباطى و عشقى و محبّتى عظيم است كه آنجا هيچ « 11 » خلاف نمىگنجد . آن تعلّق نه كفرست و نه ايمان « 12 » ، يعنى آن تعلّق مشوب نيست\r\n\r\n\r\n","description":"","footnote":"\r\n( 1 ) . ح : دوقات\r\n( 2 ) . ح : ( در ) ندارد\r\n( 3 ) . ح : از كافران\r\n( 4 ) . ح : مىكنند\r\n( 5 ) . ح : يكى\r\n( 6 ) . ح : فرمود لازم\r\n( 7 ) . ح : متصرف است\r\n( 8 ) . ح : شنيدند\r\n( 9 ) . ح : مقصود\r\n( 10 ) . ح : و همه درون‌ها\r\n( 11 ) . ح : ( هيج ) ندارد\r\n( 12 ) . ح : نه به كفرست و نه به ايمان\r\n","page_name":" 115 ","page_number":115},
  {"content":"\r\n\r\nبه آن راه‌هاى مختلف كه گفتيم . چون آنجا رسيدند ، آن مباحثه « 1 » و جنگ و اختلاف كه در راه‌ها مىكردند كه اين او را مىگفت كه « تو باطلى و كافرى » و آن دگر « 2 » اين را چنين نمايد ، امّا چون به كعبه رسيدند معلوم شد كه آن جنگ در راه‌ها بود و مقصودشان يكى بود . مثلا اگر كاسه را جان بودى ، بنده « 3 » بندهء كاسه‌گر بودى و با وى عشق‌ها باختى . اكنون اين كاسه را كه ساخته‌اند بعضى مىگويند « 4 » كه اين را چنين مىبايد برخوان نهادن و بعضى مىگويند كه اندرون او را مىبايد شستن و بعضى مىگويند كه بيرون او را مىبايد شستن و بعضى مىگويند كه مجموع را و بعضى مىگويند كه حاجت نيست شستن .\r\nاختلاف درين چيزهاست امّا آنكه كاسه را قطعا « 5 » خالقى و سازنده‌اى هست و از خود نشده است متّفق عليه است و كس را درين هيچ خلاف نيست .\r\nآمديم اكنون آدميان در اندرون دل ، از روى باطن ، محبّت حقّند و طالب اويند و نياز به دو دارند و چشمداشت هر چيزى ازو دارند و جز وى را بر خود قادر و متصرّف « 6 » نمىدانند . اين‌چنين معنى نه كفر است و نه ايمان و آن را در باطن نامى نيست . امّا چون از باطن سوى ناودان زبان آن آب معنى روان شود و افسرده گردد « 7 » ، نقش و عبارت شود « 8 » . اينجا نامش كفر و ايمان و نيك و بد شود « 9 » . همچنان‌كه نباتات از زمين « 10 » مىرويند در ابتداى خود صورتى ندارند و چون روى به اين عالم مىآورند در آغاز « 11 » كار لطيف و نازك مىنمايد و سپيد رنگ مىباشد ، چندين كه به اين عالم قدم پيش مىنهد و سوى عالم مىآيد « 12 » غليظ و كثيف مىگردد « 13 » و رنگى ديگر مىگيرد . امّا چون مؤمن و كافر همنشين‌اند چون به عبارت چيزى نگويند ، يگانه‌اند « 14 » . بر انديشه گرفت 215 نيست و درون عالم آزادى است زيرا انديشه‌ها لطيفند ، بريشان حكم نتوان كرد كه نحن نحكم بالظّاهر و اللّه يتولّى السّرائر 216 . آن انديشه‌ها را حق تعالى پديد مىآورد در تو . تو\r\n\r\n\r\n","description":"","footnote":"\r\n( 1 ) . ح : آن مباحث\r\n( 2 ) . ح : و آن ديگر\r\n( 3 ) . ح : ( بنده ) ندارد\r\n( 4 ) . ح : مىگويد\r\n( 5 ) . ح : ( قطعا ) ندارد\r\n( 6 ) . ح : و جزوى را متصرّف و قادر بر اشياء\r\n( 7 ) . ح : شود\r\n( 8 ) . ح : افزوده : وحى وحى گردد\r\n( 9 ) . ح : مىشود و\r\n( 10 ) . ح : كه از زمين\r\n( 11 ) . اصل : اعبار\r\n( 12 ) . اصل : ندارد\r\n( 13 ) . ح : ندارد\r\n( 14 ) . اصل : بيگانه\r\n","page_name":" 116 ","page_number":116},
  {"content":"\r\n\r\nنتوانى « 1 » آن را به صد هزار جهد و لا حول از خود دور كردن . پس آنچه مىگويند كه خدا را آلت حاجت نيست ، نمىبينى كه آن تصوّرات و انديشه‌ها را در تو چون پديد مىآورد « 2 » بىآلتى و بىقلمى و بىرنگى ؟ آن انديشه‌ها چون « 3 » مرغان هوايى و آهوان وحشيند كه ايشان را پيش از آنكه بگيرى و در قفص محبوس كنى فروختن ايشان از روى شرع روا نباشد زيراكه مقدور تو نيست مرغ هوايى را فروختن . زيرا در بيع تسليم شرط است و چون مقدور تو نيست چه تسليم كنى ؟ پس انديشه‌ها مادام كه در باطنند بىنام‌ونشان‌اند ، برايشان نتوان حكم كردن نه به كفر و نه به اسلام . هيچ قاضى گويد كه « تو در اندرون چنين اقرار كردى يا چنين بيع كردى يا بيا سوگند بخور كه در اندرون چنين انديشه نكردى ؟ » نگويد ، زيرا كس را بر اندرون حكمى نيست انديشه‌ها مرغان هوايىاند .\r\nاكنون چون در عبارت آمد اين ساعت توان حكم كردن به كفر و اسلام و نيك و بد . « 4 »\r\nچنانك اجسام را عالم است « 5 » ، تصوّرات را عالم است « 6 » ، و تخيّلات را عالم است و توهمات را عالم است و حق تعالى و رأى همهء عالم‌هاست ، نه داخل است و نه خارج .\r\nاكنون تصرّفات حق را درنگر درين تصوّرات كه آن‌ها را « 7 » بىچون و چگونه و بىقلم و آلت « 8 » مصوّر مىكند . آخر اين « 9 » خيال يا تصوّر اگر سينه را بشكافى و بطلبى « 10 » و ذرّه ذرّه كنى آن انديشه را درو نيابى ، در خون نيابى و در رگ نيابى ، بالا نيابى ، زير نيابى ، در هيچ جزوى نيابى بىجهت و بىچون و چگونه « 11 » . و همچنين نيز بيرون نيابى . پس چون تصرّفات او « 12 » درين تصوّرات بدين لطيفى است كه بىنشانست ، پس او كه آفرينندهء اين همه است بنگر كه او چه بىنشان باشد و چه لطيف « 13 » باشد . چنان‌كه اين قالب‌ها نسبت « 14 » به معانى اشخاص كثيفند ، اين معانى لطيف بىچون و چگونه نسبت « 15 » با لطف بارى ، اجسام و صورند كثيف « 16 » .\r\n\r\n\r\n","description":"","footnote":"\r\n( 1 ) . ح : نتوانى ( تو ) ندارد\r\n( 2 ) . ح : مىآرد\r\n( 3 ) . ح : همچون\r\n( 4 ) . ح : و به نيك و به بد\r\n( 5 ) . ح : عالميست\r\n( 6 ) . ح : عالمى\r\n( 7 ) . ح : كه چون اين‌ها را\r\n( 8 ) . ح : و بىآلت\r\n( 9 ) . ح : آن\r\n( 10 ) . ح : يا تصوّر را بطلبى و سينه را بشكافى\r\n( 11 ) . ح : و بىچگونه\r\n( 12 ) . ح : تصرّف او\r\n( 13 ) . ح : و چه لطيف لطيف لطيف\r\n( 14 ) . ح : به نسبت\r\n( 15 ) . ح : و بىچگونه به نسبت\r\n( 16 ) . ح : و صور كثيفند\r\n","page_name":" 117 ","page_number":117},
  {"content":"\r\n\r\n ز پرده‌ها اگر آن روح قدس بنمودى * عقول و جانِ بشر را بدن شمردندى 217 \r\nو حق تعالى در اين عالم تصوّرات نگنجد و در هيچ عالمى كه اگر در عالم تصوّرات بگنجد لازم شود كه مصوّر برو محيط شود « 1 » . پس او خالق تصوّرات نباشد . پس معلوم شد كه او وراى همهء « 2 » عالم‌هاست .\r\n لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ  « * » . همه مىگويند كه در كعبه درآييم و بعضى مىگويند كه ان شاء اللّه درآييم . اين‌ها كه استثنا 218 مىكنند عاشقانند زيراكه عاشق خود را بر كار و مختار نبيند ، بر كار معشوق « 3 » داند . پس مىگويد كه « اگر معشوق خواهد درآييم . » اكنون مسجد الحرام پيش اهل ظاهر آن كعبه است كه خلق مىروند و پيش عاشقان و خاصان مسجد الحرام وصال حقّ است . پس مىگويند كه « اگر حقّ خواهد به وى برسيم و به ديدار مشرّف شويم . » امّا آنكه معشوق بگويد « 4 » « ان شاء اللّه » آن نادر است ، حكايت آن غريب است . غريبى بايد كه حكايت غريب بشنود و تواند شنيدن . خدا را بندگان‌اند كه ايشان معشوقند و محبوبند . حق تعالى طالب ايشان است و هرچه وظيفه عاشقان است او براى ايشان مىكند و مىنمايد .\r\nهمچنان‌كه عاشق مىگفت « ان شاء اللّه برسيم » حق تعالى براى آن غريب « 5 » « ان شاء اللّه » مىگويد . اگر به شرح آن مشغول شويم ، اولياى و اصل سررشته گم كنند .\r\nپس چنين اسرار و احوال را به خلق چون توان گفتن ؟ قلم اينجا رسيد و سر بشكست 219 .\r\nيكى اشتر را بر مناره نمىبيند تار موى در دهن اشتر چون بيند ؟\r\nآمديم به حكايت اول . اكنون آن عاشقان كه « ان شاء اللّه » مىگويند يعنى بر كار معشوق است ، اگر معشوق خواهد به كعبه درآييم . ايشان غرق حقّند . آنجا غير نمىگنجد و ياد غير حرام است . چه جاى غيرست كه تا خود را محو نكرد آنجا نگنجد « 6 » . ليس فى الدّار غير اللّه ديّار « 7 » .\r\nاينك مىفرمايند رسوله « 8 » الرؤيا . اكنون اين رؤيا خواب‌هاى عاشقان و صادقان\r\n\r\n\r\n","description":"","footnote":"\r\n( 1 ) . ح : باشد\r\n( 2 ) . ح : وراى همه تصوّرات و عالم‌هاست\r\n( * ) . سورهء فتح آيهء 27\r\n( 3 ) . ح : معشوق را\r\n( 4 ) . ح : گويد\r\n( 5 ) . ح : عزيز\r\n( 6 ) . ح : نگنجيد\r\n( 7 ) . ح : ندارد\r\n( 8 ) . اصل : و ح : رسول\r\n","page_name":" 118 ","page_number":118},
  {"content":"\r\n\r\nاست « 1 » و تعبيرش در آن عالم پديد شود بلكه احوال جمله عالم خوابى است « 2 » ، تعبيرش در آن جهان « 3 » پديد شود . همچنان‌كه خوابى مىبينى كه سوارى بر اسب به مراد مىرسى . اسب به مراد « 4 » چه نسبت دارد ؟ و اگر مىبينى كه به تو درم‌هاى درست دادند « 5 » تعبيرش آن است كه سخن‌هاى درست و نيكو از عالمى بشنوى . درم به سخن چه ماند ؟\r\nو اگر بينى كه ترا بر دار آويختند ، رئيس قومى شوى . دار به رياست و سرورى چه ماند ؟\r\nهمچنين احوال عالم را كه گفتيم خوابى است كه الدّنيا كحلم النّائم 220 تعبيرهاش در آن عالم ديگرگون باشد كه به اين نماند . آن را معبّر الهى تعبير كند زيرا برو همه مكشوف است .\r\nچنان‌كه « 6 » باغبانى كه به باغ درآيد در درختان نظر كند بىآنكه بر سر شاخ‌هاى ميوه بيند ، حكم كند كه اين خرماست و آن « 7 » انجير است و اين نار است و اين امرود است و اين سيب است ، چون علم آن دانسته است . حاجت قيامت نيست كه تعبيرها را ببيند كه چه شد و آن خواب چه نتيجه داد . او ديده است پيشين 221 كه چه « 8 » نتيجه خواهد دادن همچنانك باغبان پيشين مىداند كه البتّه اين شاخ چه ميوه خواهد دادن . همه چيزهاى عالم از مال و زن و جامه ، مطلوب لغيره است ، مطلوب لذاته نيست . نمىبينى كه اگر ترا صد هزار درم باشد و گرسنه باشى و نان نيابى ، هيچ توانى خوردن « 9 » و غذاى خود كردن ؟\r\nآن درم و زن براى فرزند است و قضاى شهوت « 10 » ، جامه براى دفع سرماست و همچنين جمله « 11 » چيزها مسلسل « 12 » است با حق « 13 » جلّ جلاله . اوست كه مطلوب لذاته است و او را « 14 » براى او خواهند نه براى چيز ديگر كه چون او وراى همه است و به از همه است « 15 » و شريف‌تر از همه « 16 » و لطيف‌تر از همه پس او را براى كم ازو چون خواهند ؟ پس اليه المنتهى چون به او رسيدند به مطلوب كلّى رسيدند . ازآنجا ديگر گذر نيست .\r\nاين نفس آدمى محل شبهه و اشكال است 222 . هرگز به هيچ وجه نتوان ازو شبهه و\r\n\r\n\r\n","description":"","footnote":"\r\n( 1 ) . ح : و صادقان و مشتاقان است\r\n( 2 ) . ح : خواب‌هاست\r\n( 3 ) . ح : عالم\r\n( 4 ) . ح : با مراد\r\n( 5 ) . ح : مىدادند\r\n( 6 ) . ح : همچنان‌كه\r\n( 7 ) . ح : اين\r\n( 8 ) . اصل : ( چه ) ندارد\r\n( 9 ) . ح : توانى آن درم را خوردن\r\n( 10 ) . ح : شهوت است\r\n( 11 ) . ح : همه\r\n( 12 ) . ح : متسلسل\r\n( 13 ) . ح : تا به حق\r\n( 14 ) . اصل : ندارد\r\n( 15 ) . اصل : ندارد\r\n( 16 ) . ح : همه است\r\n","page_name":" 119 ","page_number":119},
  {"content":"\r\n\r\nاشكال را بردن مگر كه عاشق شود . بعد از آن درو شبهه و اشكال نماند كه حبّك الشّيء يعمى و يصم 223 . ابليس چون آدم را سجود نكرد و مخالفت امر كرد گفت « 1 »  خَلَقْتَنِي مِنْ نارٍ وَ خَلَقْتَهُ مِنْ طِينٍ  « * » . ذات من از نار است و ذات او از طين ، چون شايد كه عالى ادنى را سجود كند ؟ چون « 2 » 224 ابليس را به اين جرم و مقابلگى نمودن و با خدا جدال كردن لعنت كرد و دور كرد گفت « يا رب آه « 3 » همه تو كردى و فتنهء تو بود ، مرا لعنت مىكنى و دور مىكنى ؟ و چون آدم گناه كرد حق « 4 » تعالى آدم را از بهشت بيرون كرد . حق تعالى به آدم « 5 » گفت كه « اى آدم چون من بر تو گرفتم و بر آن گناه كه كردى زجر « 6 » كردم چرا با من بحث نكردى ؟ آخر ترا حجّت بود ، نمىگفتى « 7 » كه همه از توست و تو كردى هرچه تو خواهى در عالم آن شود و هرچه نخواهى هرگز نشود . اين‌چنين حجّت راست مبين واقع داشتى چرا نگفتى ؟ » گفت « يا رب مىدانستم الّا ترك ادب نكردم در حضرت تو و عشق نگذاشت كه مؤاخذه كنم . »\r\nفرمود كه اين شرع مشرع است ، يعنى آبشخور . مثالش همچنان است كه ديوان پادشاه درو ، احكام پادشاه از امر و نهى و سياست « 8 » و عدل و داد خاص را و عام را و احكام پادشاه ديوان بىحدّ است در شمار نتوان آوردن و عظيم خوب « 9 » و پرفايده است ، قوام عالم بدانست . امّا احوال درويشان و فقيران مصاحبت است « 10 » با پادشاه و دانستن علم حاكم . كو دانستن علم احكام و كو دانستن علم حاكم و مصاحب پادشاه « 11 » فرقى عظيم است « 12 » . اصحاب و احوال ايشان همچون مدرسه است كه درو فقها باشند كه هر فقيهى را مدرس برحسب استعداد او جامگى مىدهد : يكى را ده يكى را بيست ، يكى را سى . ما نيز سخن را به قدر هركس و استعداد او مىگوييم كه كلّم النّاس على قدر عقولهم « 13 » 225 .\r\n\r\n\r\n","description":"","footnote":"\r\n( 1 ) . ح : و گفت\r\n( * ) . سورهء اعراف آيهء 12\r\n( 2 ) . اصل : ( كردن ) چون ندارد\r\n( 3 ) . ح : يا رباه\r\n( 4 ) . ح : و حق\r\n( 5 ) . ح : با آدم\r\n( 6 ) . ح : بر تو زجر\r\n( 7 ) . ح : با من مىگفتى\r\n( 8 ) . اصل : بسيارست\r\n( 9 ) . ح : خوب است\r\n( 10 ) . ح : اصل : و فقر مصاحب است\r\n( 11 ) . اصل : ندارد\r\n( 12 ) . اصل : فرقى عظيم است ميان دانستن علم احكام و دانستن علم حاكم و مصاحبت پادشاه\r\n( 13 ) . ح : افزوده و اللّه اعلم .\r\n","page_name":" 120 ","page_number":120},
  {"content":"\r\n\r\n\r\nفصل\r\nهركس « 1 » اين عمارت را « 2 » به نيّتى مىكند يا براى اظهار كرم « 3 » يا براى نامى يا براى ثوابى . و حق تعالى را مقصود رفع مرتبهء اوليا و تعظيم ترب و مقابر ايشان است . ايشان به تعظيم خود محتاج نيستند و در نفس خود معظّمند . چراغ اگر مىخواهد كه او را بر بلندى نهند « 4 » ، براى ديگران مىخواهد و براى خود نمىخواهد 226 . او را چه زير ، چه بالا ، هرجا كه هست چراغ منوّر است . الّا مىخواهد كه نور او به ديگران برسد . اين آفتاب كه بر بالاى آسمان است اگر زير باشد ، همان آفتاب است الّا عالم تاريك ماند . پس او بالا براى خود نيست براى ديگران است . حاصل : ايشان از بالا و زير و تعظيم « 5 » خلق منزّهند و فارغند . تو را كه ذرّه‌اى ذوق و لمحه‌اى لطف آن عالم روى مىنمايد ، آن لحظه از بالا و و زير و خواجگى « 6 » و رياست و از خويشتن نيز كه از همه به تو نزديك‌تر است بيزار مىشوى و ياد نمىآيد . ايشان كه كان و معدن و اصل آن نور و ذوقند ، ايشان مقيّد زير و بالا كى باشند ؟ مفاخرت ايشان به حقّ است و حق از زير و بالا مستغنيست . اين زير و بالا ما راست كه پاى و سر داريم . مصطفى صلوات اللّه عليه « 7 » فرمود كه لا تفضّلونى على يونس بن متّى بان كان عروجه فى بطن الحوت و عروجى كان فرى السّماء على العرش . 227 يعنى اگر مرا تفضيل نهيد برو ، ازين‌رو منهيد كه او را عروج در بطن حوت بود و مرا بالا بر آسمان كه حق تعالى نه بالاست و نه زير . تجلّى او بر بالا همان باشد و در زير همان باشد « 8 » و در بطن حوت همان . او از بالا و زير منزّهست و همه بر او يكى است .\r\nبسيار كسان هستند كه كارها مىكنند غرضشان چيزى ديگر و مقصود حق چيزى\r\n\r\n\r\n","description":"","footnote":"\r\n( 1 ) . ح : هركسى\r\n( 2 ) . ح : ( را ) ندارد\r\n( 3 ) . ح : كرمى\r\n( 4 ) . اصل : نهد\r\n( 5 ) . ح : و از تعظيم\r\n( 6 ) . ح : وز خواجگى\r\n( 7 ) . ح : عليه السّلام\r\n( 8 ) . ح : و زير همان ( باشد ) ندارد\r\n","page_name":" 121 ","page_number":121},
  {"content":"\r\n\r\nديگر . حق جلّ جلاله چون خواست « 1 » كه دين محمّد صلّى اللّه عليه و سلّم « 2 » معظّم باشد و پيدا گردد و تا ابدالدّهر بماند بنگر كه براى قرآن چند تفسير ساخته‌اند : ده ده مجلّد و هشت هشت مجلّد و چارچار مجلّد . غرضشان « 3 » اظهار فضل خويشتن . كشّاف 228 را زمخشرى 229 به چندين دقايق نحو و لغت و عبارت فصيح استعمال كرده است براى اظهار فضل خود . تا مقصود حاصل مىشود و آن تعظيم دين محمّدست . پس همهء خلق نيز كار حق مىكنند و از غرض حق غافل و ايشان را مقصود ديگر . حق مىخواهد كه عالم بماند . ايشان به شهوات « 4 » مشغول مىشوند ، با زنى « 5 » شهوت مىرانند براى لذّت خود ، ازآنجا فرزندى پيدا مىشود . و همچنين كارى مىكنند براى خوشى و لذّت خود ، آن خود سبب قوام عالم مىگردد . پس به حقيقت بندگى حق به جاى مىآورند « 6 » الّا ايشان به آن نيّت نمىكنند . و همچنين مساجد مىسازند ، چندين خرج‌ها مىكنند ، در و ديوار و سقف آن . الّا اعتبار قبله راست و مقصود و معظم قبله است و تعظيم آن افزون مىشود « 7 » ، هرچند كه ايشان را مقصود آن نبود .\r\nاين بزرگى اوليا از روى صورت نيست . اى و اللّه ايشان را بالايى و بزرگى هست امّا بىچون و چگونه « 8 » . آخر اين درم بالاى پول است . چه معنى بالاى پول است ؟ از روى صورت بالاى او نيست كه تقديرا 230 اگر درم را « 9 » بر بام نهى و زر را زير ، قطعا زر بالا باشد على كلّ حال . و زر بالاى درعست و لعل و در بالاى زرست خواه زير خواه بالا . و همچنين سبوس بالاى غربيل است و آرد زير مانده است . بالا كى باشد ؟ قطعا آرد باشد اگرچه زير است . پس بالايى آرد گويى از روى « 10 » صورت نيست . در عالم معانى چون آن گوهر دروست على كلّ حال او بالاست .\r\n\r\n\r\n","description":"","footnote":"\r\n( 1 ) . ح : چون خدا خواست\r\n( 2 ) . ح : ندارد\r\n( 3 ) . ح : غرض ايشان\r\n( 4 ) . ح : به شهوت\r\n( 5 ) . ح : به زنى\r\n( 6 ) . ح : حق تعالى به‌جا مىآورند\r\n( 7 ) . اصل : ندارد\r\n( 8 ) . ح : و بىچگونه\r\n( 9 ) . ح : بالاى اوست نى تقديرا اگر درهم را\r\n( 10 ) . اصل : بالايى از روى\r\n","page_name":" 122 ","page_number":122},
  {"content":"\r\n\r\n\r\nفصل\r\nشخصى درآمد . فرمود كه « 1 » محبوب است و متواضع « 2 » و اين از گوهر اوست . چنان‌كه « 3 » شاخى را كه ميوهء بسيار باشد آن ميوه او را فروكشد و آن شاخ را كه ميوه‌اى نباشد سر بالا دارد همچون سپيدار و چون ميوه از حدّ بگذرد استون‌ها نهند تا به كلّى فرونيايد .\r\nپيغامبر صلّى اللّه عليه و سلّم « 4 » عظيم متواضع بود زيرا كه همه ميوه‌هاى عالم اوّل و آخر برو جمع بود لاجرم از همه متواضع‌تر بود ما سبق رسول اللّه احد بالسّلام 231 . گفت هرگز كسى پيش از پيغامبر بر پيغامبر صلّى اللّه عليه و سلّم « 5 » نمىتوانست سلام كردن ، زيرا پيغامبر پيش دستى مىكرد از غايت تواضع . و سلام مىداد و اگر تقريبا سلام پيشين ندادى ، هم متواضع « 6 » او بودى و سابق در كلام او بودى زيراكه ايشان سلام ازو آموختند و ازو شنيدند .\r\nهرچ دارند اوّليان و آخريان همه از عكس او دارند و سايه اويند . اگر سايهء يكى در خانه پيش از وى درآيد ، پيش او باشد در حقيقت ، اگرچه سايه سابق است به صورت .\r\nآخر سايه ازو سابق شد ، فرع اوست . و اين اخلاق از اكنون نيست . از آن وقت در ذرّه‌هاى آدم ، در اجزاى او اين ذرّه‌ها بودند ، بعضى روشن و بعضى نيم‌روشن و بعضى تاريك . اين ساعت آن پيدا مىشود امّا اين تابانى و روشنى سابق است و ذرّهء او در آدم از همه صافىتر و روشن‌تر بود و متواضع‌تر بود « 7 » .\r\nبعضى اول نگرند و بعضى آخر نگرند . اين‌ها كه آخر نگرند عزيزترند و بزرگند زيرا نظرشان بر عاقبت است و آخرت « 8 » و آن‌ها كه به اوّل نظر مىكنند ايشان خاص‌ترند « 9 » .\r\n\r\n\r\n","description":"","footnote":"\r\n( 1 ) . ح : كه او\r\n( 2 ) . ح : و متواضع است\r\n( 3 ) . ح : همچنان‌كه\r\n( 4 ) . ح : پيغامبر ما عليه السّلام\r\n( 5 ) . ح : ندارد\r\n( 6 ) . ح : سلام ندادى پيشين بدادندى هم متواضع\r\n( 7 ) . اصل : ( بود ) ندارد\r\n( 8 ) . ح : به عاقبت است و به آخرت\r\n( 9 ) . اصل : حاضرتر\r\n","page_name":" 123 ","page_number":123},
  {"content":"\r\n\r\nمىگويند چه حاجت است كه به آخر نظر كنيم ؟ چون گندم كشته‌اند در اوّل جو نخواهد رستن در آخر . و آن را كه جو كشته‌اند گندم نخواهد رستن « 1 » . پس نظرشان « 2 » به اوّل است . و قومى ديگر خاص‌ترند كه نه به اوّل نظر مىكنند و نه به آخر و ايشان را اوّل و آخر ياد نمىآيد ؛ غرقند در حقّ و قومى ديگرند كه ايشان غرقند در دنيا ، به اوّل و آخر نمىنگرند ، از غايت غفلت . ايشان علف دوزخند .\r\nپس معلوم شد كه اصل محمّد « 3 » بوده است كه لولاك ما خلقت الافلاك و هر چيزى كه هست از شرف و تواضع و حكم و مقامات بلند ، همه بخشش اوست و سايهء او « 4 » زيرا كه ازو پيدا شده است . همچنانك هرچه اين دست كند از سايه عقل كند زيراكه سايهء عقل بروست . هرچند كه عقل را سايه نيست امّا او را سايه هست ، بىسايه . همچنانك « 5 » معنى را هستى هست ، بىهستى . اگر سايهء عقل بر آدمى نباشد همه اعضاى او معطّل شوند : دست « 6 » به هنجار نگيرد ، پاى در راه راست نتواند رفتن ، چشم چيزى نبيند ، گوش هرچه شنود كژ شنود . پس به سايهء عقل اين اعضاء همه كارها بهنجار و نيكو و لايق به جاى مىآرند و در حقيقت آن همه كارها از عقل مىآيد « 7 » . اعضا آلت‌اند .\r\nهمچنين آدمى باشد عظيم خليفه وقت . او همچون عقل كلّ است . عقول مردم همچون اعضاى ويند . هرچه كنند از سايهء او باشد و اگر ازيشان كژيى بيايد از آن باشد كه آن عقل كل سايه از سر او برداشته باشد . همچنانك مردى چون ديوانگى آغاز كند و كارهاى ناپسنديده پيش گيرد همه را معلوم گردد كه عقل او از سر برفته است « 8 » و سايهء برو نمىافكند و از سايه و پناه عقل « 9 » دور افتاده است .\r\nعقل جنس ملك است . اگرچه ملك را صورت هست و پروبال هست و عقل را نيست امّا در حقيقت يك چيزند و يك فعل مىكنند و يك طبع دارند به صورت نمىآيد نظر كردن چون در حقيقت يك فعل مىكنند « 10 » . مثلا صورت ايشان را اگر بگدازى « 11 » همه\r\n\r\n\r\n","description":"","footnote":"\r\n( 1 ) . ح : نخواهد بودن\r\n( 2 ) . ح : نظر ايشان\r\n( 3 ) . ح : عليه السّلام\r\n( 4 ) . ح : و سايهء اوست\r\n( 5 ) . ح : همچون‌كه\r\n( 6 ) . ح : و دست\r\n( 7 ) . اصل : مىآيند\r\n( 8 ) . ح : از سر او رفته است\r\n( 9 ) . ح : و پناه او\r\n( 10 ) . اصل : ندارد\r\n( 11 ) . ح : بگدازانى\r\n","page_name":" 124 ","page_number":124},
  {"content":"\r\n\r\nعقل شود ، از پرّوبال او چيزى بيرون نماند . پس دانستيم كه همه عقل بودند امّا مجسّم شده « 1 » . ايشان را عقل مجسّم گويند . همچنان‌كه از موم مرغى سازند « 2 » با پرّوبال امّا آن همان « 3 » موم باشد . نمىبينى كه چون مىگدازى « 4 » ، آن پرّوبال و سر و پاى مرغ يكباره موم مىشود و هيچ چيز « 5 » از وى برون انداختنى نمىماند ؟ به كلّى همه موم مىگردد . پس دانستيم كه موم همان است و مرغى كه از موم سازند همان موم است « 6 » : مجسّم ، نقش گرفته ، الّا موم است . و همچون « 7 » يخ نيز همان « 8 » آب است و لهذا چون بگدازى « 9 » همان آب مىشود امّا پيش از آنكه يخ نشده بود و آب بود كس او را در دست نتواند « 10 » گرفتن و در كف نيامدى امّا چون يخ گرفت مىتوان در دست گرفتن « 11 » و در دامن نهادن . پس فرق بيش از اين نيست امّا يخ همان آب است و يك چيزند .\r\nاحوال آدمى همچنان است كه پرّ فرشته را آورده‌اند و بر دم خرى بسته‌اند تا باشد كه آن خر از پرتو و صحبت فرشته فرشته گردد زيراكه ممكن است كه او هم رنگ فرشته گردد « 12 » .\r\n از خرد پر داشت عيسى بر فلك پرّيد او گر * گر خرش را نيم‌پر بودى نماندى در خرى 232 \r\nو چه عجب است كه آدمى شود ؟ خدا قادر است بر همه چيزها . آخر اين طفل كه اوّل مىزايد از خر بترست . دست در نجاست مىكند و به دهان مىبرد تا بليسد ، مادر او را مىزند و منع مىكند . خر را بارى نوعى تميز هست ، وقتى كه بول مىكند پاىها را باز مىكند تا بول برو نچكد . چون آن طفل را كه از خر بترست ، حق تعالى آدمى تواند « 13 » كردن ، خر را اگر آدمى كند چه عجب ؟ پيش خدا هيچ چيزى عجب نيست . در قيامت همه اعضاى آدمى ، يك يك ، جدا جدا ، از دست و پاى و غيره ، سخن گويند . فلسفيان اين را تأويل مىكنند كه دست سخن چون گويد ؟ مگر بر دست علامتى و نشانى پيدا\r\n\r\n\r\n","description":"","footnote":"\r\n( 1 ) . ح : شده بودند\r\n( 2 ) . ح : سازى\r\n( 3 ) . اصل : ندارد\r\n( 4 ) . ح : مىگدازانى\r\n( 5 ) . ح : چيزى\r\n( 6 ) . ح : مومى است\r\n( 7 ) . ح : و همچنين\r\n( 8 ) . ح : ( همان ) ندارد\r\n( 9 ) . ح : بگدازد\r\n( 10 ) . ح : نتوانستى\r\n( 11 ) . از اصل افتاده است\r\n( 12 ) . ح : زيرا ممكن است كه خر همرنگ او شود و فرشته گردد\r\n( 13 ) . ح : آدمى مىتواند\r\n","page_name":" 125 ","page_number":125},
  {"content":"\r\n\r\nشود كه آن به جاى سخن باشد . همچنان‌كه ريشى يا دنبلى « 1 » بر دست برآيد توان گفتن كه دست سخن مىگويد . خبر مىدهد كه گرمى خورده‌ام كه دستم چنين شده است يا دست مجروح باشد يا سياه گشته باشد ، گويند كه دست سخن مىگويد ، خبر مىدهد كه « بر من كارد رسيده است يا خود را بر ديگ سياه ماليده‌ام . » سخن گفتن دست و باقى اعضا به اين طريق « 2 » باشد . سنّيان گويند كه « 3 » حاشا و كلّا ، بلكه اين دست و پا محسوس سخن گويند چنان‌كه زبان مىگويد . در روز قيامت آدمى منكر مىشود « 4 » كه من ندزديده‌ام . دست گويد « آرى دزديدى ، من ستدم . » به زبان فصيح . آن شخص رو با دست « 5 » و پا كند كه « تو سخن گوى نبودى ، سخن چون مىگويى ؟ » گويد كه  أَنْطَقَنَا اللَّهُ الَّذِي أَنْطَقَ كُلَّ شَيْءٍ  « * » ، مرا آن كس در سخن آورد كه همه چيزها را در سخن آورد و در و ديوار و سنگ و كلوخ را در سخن مىآورد . آن خالقى كه آن همه را نطق مىبخشد مرا نيز در نطق آورد . چنانك زبان تو را در نطق آورد زبان تو گوشت پاره‌اى دست « 6 » گوشت پاره‌اى ، سخن گوشت پارهء زبان « 7 » چه معقول است ؟ از آنك بسيار ديدى « 8 » ترا محال نمىنمايد و اگرنه نزد حق زبان بهانه است چون فرمودش كه سخن گو ، سخن گفت و به هرچه بفرمايد و حكم كند ، سخن گويد .\r\nسخن به قدر آدمى مىآيد . سخن ما همچون آبى است كه ميراب آن را روان مىكند .\r\nآب چه داند كه ميراب او را به كدام دشت روان كرده است : در خيارزارى يا كلم‌زارى يا در پياززارى در گلستانى « 9 » ؟ اين دانم كه چون آب بسيار آيد آنجا زمين‌هاى تشنه بسيار باشد و اگر اندك آيد دانم كه زمين اندك است ، باغچه است « 10 » يا چارديوارى كوچك . يلقّن الحكمة على لسان الواعظين بقدرهم المستمعين 233 من كفشدوزم . چرم بسيار است . الّا به قدر پاى برّم و دوزم .\r\n سايهء شخصم و اندازهء او * قامتش چند بود چندانم 234 \r\n\r\n\r\n","description":"","footnote":"\r\n( 1 ) . ح : دملى\r\n( 2 ) . ح : بر اين طريق\r\n( 3 ) . ح : ( كه ) ندارد\r\n( 4 ) . ح : منكر شود\r\n( 5 ) . ح : به دست\r\n( * ) . سورهء 41 آيهء 21 .\r\n( 6 ) . ح : دست من\r\n( 7 ) . ح : سخن گفتن زبان گوشت پاره\r\n( 8 ) . ح : ديده‌اى\r\n( 9 ) . ح : يا كلم‌زارى يا پياززارى يا گلستانى\r\n( 10 ) . ح : يا باغچه است\r\n","page_name":" 126 ","page_number":126},
  {"content":"\r\n\r\nدر زمين حيوانكى است كه زير زمين مىزيد و در ظلمت مىباشد . او را چشم و گوش نيست زيرا در آن مقام كه اوباش دارد ، محتاج چشم و گوش نيست . چون به آن حاجت ندارد چشمش چرا دهند ؟ نيست كه خداى را چشم و گوش كم است يا بخل « 1 » هست الّا او چيزى « 2 » به حاجت دهد . چيزى كه بىحاجت دهد برو بار گردد . حكمت و لطف و كرم حق بار برمىگيرد ، بر كسى بار كى نهد « 3 » ؟ مثلا آلت درودگر را از تيشه و ارّه و مبرد و غيره به درزيى دهى كه اين را بگير ، آن برو بار گردد چون به آن كار نتواند كردن .\r\nپس چيزى را به حاجت دهد ، ماند 235 . همچنان‌كه آن كرمان در زير زمين در آن ظلمت زندگانى مىكنند ، خلقانند در ظلمت « 4 » اين عالم ، قانع و راضى و محتاج آن عالم و مشتاق ديدار نيستند . ايشان را آن چشم بصيرت و گوش هوش به چه كار آيد ؟ كار اين عالم به اين چشم حسى كه دارند برمىآيد . چون عزم « 5 » آن طرف ندارند آن بصيرت به ايشان چون دهند كه به كارشان « 6 » نمىآيد « 7 » ؟\r\n تا ظن نبرى كه رهروان نيز نيند * كامل صفتان بىنشان نيز نيند\r\nزين گونه كه تو محرم اسرار نه‌اى * مىپندارى كه ديگران نيز نيند \r\nاكنون عالم به غفلت قايم است كه اگر غفلت نباشد اين عالم نماند . شوق خدا و ياد آخرت و سكر و وجد معمار آن عالم است . اگر همهء آن رو نمايد به كلّى به آن عالم رويم و اينجا نمانيم و حق تعالى مىخواهد كه اينجا باشيم « 8 » تا دو عالم باشد . پس دو كدخدا را نصب كرد : يكى غفلت و يكى بيدارى تا هر دو خانه معمور ماند « 9 » .\r\n\r\n\r\n","description":"","footnote":"\r\n( 1 ) . ح : يا بخلى\r\n( 2 ) . ح : الا چيزى\r\n( 3 ) . اصل : نهند\r\n( 4 ) . ح : در ظلمات\r\n( 5 ) . ح : و عزم\r\n( 6 ) . ح : چون به كارشان\r\n( 7 ) . ح : افزوده : رباعى\r\n( 8 ) . ح : مىباشيم\r\n( 9 ) . ح : مانند\r\n","page_name":" 127 ","page_number":127},
  {"content":"\r\n\r\n\r\nفصل\r\nفرمود لطف‌هاى شما و سعىهاى شما و تربيت‌ها كه مىكنيد حاضرا و غائبا ، من اگر در شكر و تعظيم « 1 » و عذر خواستن تقصير مىكنم ظاهرا بنا « 2 » بر كبر نيست يا بر فراغت يا نمىدانم حق منعم را كه چه مجازات مىبايد كردن ، به قول و فعل « 3 » . ليكن دانسته‌ام از عقيدهء پاك شما كه شما آن را خالص براى خدا مىكنيد ، من نيز به خدا مىگذارم تا عذر آن را هم او بخواهد ، چون براى او كرده‌اى كه اگر من به عذر آن مشغول شوم و به زبان اكرام كنم و مدح گويم ، چنان باشد كه بعضى از آن اجر كه حق خواهد دادن ، به شما رسيد و بعضى مكافات رسيد . زيرا اين تواضع‌ها و عذر خواستن و مديح كردن « 4 » حظّ دنياست .\r\nچون در دنيا رنجى كشيدى مثل بذل مالى و بذل جاهى آن به كه عوض آن به كلّى از حق باشد . جهت اين ، عذر نمىخواهم . بيان آنكه عذر ، خواستن دنياست زيرا مال را نمىخورند ، مطلوب لغيره است « 5 » . به مال ، اسب و كنيزك و غلام مىخرند و منصب مىطلبند تا ايشان را مدح‌ها و ثناها مىگويند « 6 » . پس دنيا خود آنست كه بزرگ « 7 » و محترم باشد او را « 8 » ثنا و مدح گويند .\r\nشيخ نسّاج بخارى 236 مردى بزرگ « 9 » بود و صاحب دل . دانشمندان و بزرگان نزد او آمدندى به زيارت . بر دو زانو « 10 » نشستندى . شيخ امّى بود . مىخواستند كه از زبان او تفسير قرآن و احاديث شنوند « 11 » . مىگفت « تازى نمىدانم ، شما ترجمه آيت را يا حديث را بگوييد تا من معنى آن را بگويم . » ايشان ترجمه آيت را « 12 » مىگفتند ، او تفسير و تحقيق\r\n\r\n\r\n","description":"","footnote":"\r\n( 1 ) . ح : و در تعظيم\r\n( 2 ) . ح : بنى\r\n( 3 ) . ح : و به فعل\r\n( 4 ) . ح : و مدح كردن\r\n( 5 ) . ح : و مطلوب لعينه نيست\r\n( 6 ) . ح : و ثناها گويند\r\n( 7 ) . ح : كه او بزرگ\r\n( 8 ) . ح : و او را\r\n( 9 ) . ح : بخارا مرد بزرگ\r\n( 10 ) . ح : به دو زانو\r\n( 11 ) . ح : و حديث بشنوند\r\n( 12 ) . اصل : ندارد\r\n","page_name":" 128 ","page_number":128},
  {"content":"\r\n\r\nآن را آغاز مىكرد و مىگفت كه مصطفى صلّى اللّه عليه و سلّم « 1 » در فلان مقام بود كه اين آيت را گفت و احوال آن مقام چنين است و مرتبهء آن مقام را و راه‌هاى آن را و عروج آن را به تفصيل بيان مىكرد . روزى علوى معرّف 237 قاضى را به خدمت او مدح مىكرد « 2 » و مىگفت كه « چنين قاضى در عالم نباشد ، رشوت نمىستاند بىميل و بىمحابا ، خالص مخلص ، جهت حق ، ميان خلق عدل مىكند . » گفت « اينك مىگويى كه او رشوت نمىستاند اين يك‌بارى دروغ است . تو مرد علويى از نسل مصطفى صلّى اللّه عليه و سلّم « 3 » او را مدح مىكنى و ثنا مىگويى كه او رشوت نمىستاند « 4 » . اين رشوت نيست و ازين بهتر چه رشوت خواهد بودن كه در مقابلهء او ، او را شرح مىگويى ؟ »\r\nشيخ الاسلام ترمدى 238 مىگفت « 5 » « سيّد برهان الدّين قدّس اللّه سرّه العظيم سخن‌هاى تحقيق خوب « 6 » مىگويد ، از آن است كه كتب مشايخ و اسرار و مقالات ايشان را مطالعه مىكند . » يكى گفت « آخر تو نيز مطالعه مىكنى چون است كه چنان سخن نمىگويى ؟ » گفت « او را دردى و مجاهده و عملى « 7 » هست . » گفت « آن را چرا نمىگويى و ياد نمىآورى « 8 » ؟ از مطالعه حكايت مىكنى . اصل آن است و ما آن را مىگوييم . تو نيز از آن بگو . » ايشان را درد آن جهان « 9 » نبود ، به كلّى دل برين جهان نهاده بودند .\r\nبعضى براى خوردن نان آمده بودند « 10 » و بعضى براى تماشاى نان ، مىخواهند كه اين سخن را بياموزند و بفروشند . اين سخن همچون عروسى است و شاهدى است . كنيزكى شاهد را كه « 11 » براى فروختن خرند ، آن كنيزك به روى چه مهر نهد و به روى چه دل بندد ، چون لذّت آن تاجر در فروخت است ، او عنّين است كنيزك را براى فروختن مىخرد . او را آن رجوليّت و مردى نيست كه كنيزك را براى خود خرد . مخنّث را اگر شمشير هندى خاص به دست افتد « 12 » آن را براى فروختن ستاند . يا كمانى پهلوانى به دست او افتد هم براى فروختن باشد « 13 » ، چون او را بازوى آن نيست كه آن كمان را بكشد . و آن كمان را\r\n\r\n\r\n","description":"","footnote":"\r\n( 1 ) . ح : عليه السّلام\r\n( 2 ) . ح : مدح كرد\r\n( 3 ) . ح : عليه السّلام\r\n( 4 ) . در اصل نيست\r\n( 5 ) . ح : گفت ( مى ) ندارد\r\n( 6 ) . اصل : چون\r\n( 7 ) . ح : و علمى\r\n( 8 ) . ح : نمىآرى\r\n( 9 ) . ح : آن جهانى\r\n( 10 ) . ح : آمده‌اند\r\n( 11 ) . اصل : ( كه ) ندارد\r\n( 12 ) . كلمهء ( افتد ) در اصل افتاده است\r\n( 13 ) . اصل : ندارد\r\n","page_name":" 129 ","page_number":129},
  {"content":"\r\n\r\nبراى زه مىخواهد و او را استعداد زه نيست ، او عاشق زه است « 1 » . و چون آن را بفروشد ، مخنّث بهاى آن را به گلگونه و وسمه « 2 » دهد . ديگر چه خواهد كردن ؟ عجب چون آن را بفروشد به از آنچه خواهد « 3 » خريدن ؟\r\nاين سخن سريانى است . زنهار ، مگوييد كه فهم كردم . هرچند بيش فهم و ضبط كرده باشى ، از فهم عظيم دور باشى . فهم اين بىفهمى است . خود بلا و مصيبت و حرمان تو از آن فهم است . تو را آن فهم ، بند است . از آن فهم مىبايد رهيدن تا چيزى شوى . تو مىگويى كه « من مشك را از دريا پر كردم و دريا در مشك من گنجيد . » اين محال باشد .\r\nآرى اگر گويى كه مشك من در دريا گم شد اين خوب باشد و اصل اين است .\r\nعقل چندان خوب است و مطلوب است كه ترا بر در پادشاه آورد . چون بر در او رسيدى عقل را طلاق ده كه اين ساعت عقل زيان توست « 4 » و راهزن است 239 . چون به وى رسيدى خود را به وى تسليم كن . تو را با چون و چرا كارى نيست . مثلا جامه ، نابريده خواهى كه آن را قبا يا جبّه برند 240 . عقل تو را پيش درزى آورد . عقل تا اين « 5 » ساعت نيك بود كه جامه را به درزى آورد . اكنون اين ساعت عقل را طلاق بايد دادن و پيش درزى تصرّف خود را « 6 » ترك بايد كردن . و همچنين بيمار ، عقل او چندان نيك است كه او را بر طبيب آرد . چون بر طبيبش آورد بعد از آن عقل او در كار نيست و خويشتن را به طبيب بايد تسليم كردن .\r\nنغزهاى پنهانى تو را گوش اصحاب « 7 » مىشنوند ، آن كس كه چيزى دارد يا درو گوهرى هست و دردى پيداست . آخر ميان قطار شتران آن اشتر مست پيدا باشد از چشم و رفتار « 8 » و كفك و غير كفك .  سِيماهُمْ فِي وُجُوهِهِمْ مِنْ أَثَرِ السُّجُودِ  « * » . هرچه بن درخت مىخورد بر سر درخت از شاخ و برگ و ميوه پيدا مىشود و آنكه نمىخورد پژمرده است كى پنهان ماند ؟ اين هاىوهوى بلند كه مىزنند ، سرّش آن است كه از سخنى سخن‌ها فهم مىكنند و از حرفى اشارت‌ها معلوم مىگردانند . همچنان‌كه كسى\r\n\r\n\r\n","description":"","footnote":"\r\n( 1 ) . ح : زهى است\r\n( 2 ) . ح : و به وسمه\r\n( 3 ) . در اصل نيست\r\n( 4 ) . ح : زيان است\r\n( 5 ) . ح : تا آن\r\n( 6 ) . ح : تصرف خود و دانش خود را\r\n( 7 ) . ح : اصحاب نعره\r\n( 8 ) . ح : و از رفتار\r\n( * ) . سورهء فتح آيهء 29\r\n","page_name":" 130 ","page_number":130},
  {"content":"\r\n\r\n« وسيط » 241 و كتب مطوّل خوانده باشد ، از « تنبيه » 242 چون كلمه‌اى بشنود ، چون « 1 » شرح آن را خوانده است ، از يك « 2 » مسئله اصل‌ها و مسئله‌ها فهم كند ، بر آن يك حرف تنبيه ، هاى مىكند يعنى كه من زير اين ، چيزها فهم مىكنم « 3 » و مىبينم و اين آن است كه من در آنجا رنج‌ها برده‌ام و شب‌ها به روز آورده‌ام و گنج‌ها يافته‌ام كه   أَ لَمْ نَشْرَحْ لَكَ صَدْرَكَ   « * » . شرح دل بىنهايت است چون آن شرح خوانده باشد « 4 » از رمزى بسيار فهم كند و آن كس كه هنوز مبتدى است از آن لفظ همان معنى آن لفظ « 5 » فهم مىكند . او را چه خبر و هاىهاى باشد ؟ سخن به قدر مستمع مىآيد . چون او نكشد حكمت نيز برون نيايد . چندان‌كه مىكشد و مغذّى مىگردد حكمت فرومىآيد و اگرنه ، گويد اى عجب چرا سخن نمىآيد « 6 » ؟ جوابش گويد « اى عجب چرا نمىكشى « 7 » ؟ » آن كس كه تو را قوّت استماع نمىدهد گوينده را نيز داعيهء گفت نمىدهد .\r\nدر زمان مصطفى صلّى اللّه عليه و سلّم « 8 » ، كافرى را غلامى بود مسلمان 243 ، صاحب گوهر سحرى . خداوندگارش فرمود كه « طاس‌ها برگير كه به حمّام رويم . » در راه مصطفى صلوات اللّه عليه و سلّم « 9 » در مسجد با صحابه رضوان اللّه عليهم « 10 » نماز مىكرد . غلام گفت « اى خواجه ، للّه تعالى ، اين طاس را لحظه‌اى بگير تا دوگانه بگزارم ، بعد از آن به خدمت روم . » چون در مسجد رفت نماز كرد مصطفى صلّى اللّه عليه و سلّم بيرون آمد و صحابه هم بيرون آمدند « 11 » . غلام تنها در مسجد ماند . خواجه‌اش تا به چاشتى منتظر و بانگ مىزد كه « اى غلام بيرون آى . » گفت « مرا نمىهلند . » چون كار از حدّ گذشت « 12 » خواجه سر در مسجد كرد تا ببيند كه كيست كه نمىهلد . جز « 13 » كفشى و سايه‌اى كسى نديده و كس « 14 » نمىجنبيد . گفت « آخر كيست كه تو را نمىهلد كه بيرون\r\n\r\n\r\n","description":"","footnote":"\r\n( 1 ) . كلمه ( چون ) از اصل ساقط است\r\n( 2 ) . ح : خوانده است\r\n( 3 ) . ح : ندارد\r\n( * ) . سورهء انشراح آيهء 1\r\n( 4 ) . ح : خوانده است\r\n( 5 ) . ح : معنى همان\r\n( 6 ) . ح : چندان‌كه مىكشد و متغذّى مىشود حكمت فرومىآيد چون او را نكشد\r\n( 7 ) . ح : كه اى عجب چرا سخن نمىكشى حكمت نيز بيرون نيايد و روى ننمايد گويد اى عجب چرا سخن نمىآيد .\r\n( 8 ) . ح : عليه السّلام\r\n( 9 ) . ح : عليه\r\n( 10 ) . ح : ندارد\r\n( 11 ) . ح : و صحابه بيرون آمدند همه\r\n( 12 ) . ح : از حدّ رفت\r\n( 13 ) . كلمه ( جز ) در اصل نيست\r\n( 14 ) . ح : و حس كس\r\n","page_name":" 131 ","page_number":131},
  {"content":"\r\n\r\nآيى ؟ » و آدمى هميشه عاشق آن چيزست كه نديده است و نشنيده است و فهم نكرده است و شب و روز آن را مىطلبد . بندهء آنم كه نمىبينمش . و از آنچ فهم كرده است و ديده است ملول « 1 » و گريزان است و ازاين‌روست كه فلاسفه رؤيت را منكرند زيرا مىگويند كه چون ببينى ممكن است كه سير و ملول شوى و اين روا نيست . سنّيان مىگويند كه اين وقتى باشد كه او يك لون نمايد ، چون به هر لحظه‌اى صد لون مىنمايد « 2 » كه  كُلَّ يَوْمٍ هُوَ فِي شَأْنٍ  « * » . و اگر صد هزار « 3 » تجلّى كند هرگز يكى به يكى نماند .\r\nآخر تو نيز اين ساعت حقّ را مىبينى در آثار و افعال هر لحظه « 4 » گوناگون مىبينى كه يك فعلش « 5 » به فعلى ديگر نمىماند : در وقت شادى تجلّى ديگر ، در وقت « 6 » گريه تجلّى ديگر . در وقت خوف تجلّى ديگر ، در وقت رجا تجلّى ديگر . چون افعال حقّ و تجلّى افعال و آثار او « 7 » گوناگون است و به يكديگر نمىماند پس تجلّى ذات او نيز چنين باشد . مانند تجلّى افعال او آن را « 8 » برين قياس كن و تو نيز كه يك جزوى از قدرت حقّ در يك لحظه هزار گونه مىشوى و بر يك قرار نيستى . بعضى از بندگان هستند كه از قرآن به حق مىروند 244 و بعضى هستند خاص‌تر كه از حق مىآيند ، قرآن « 9 » را اينجا مىيابند ، مىدانند « 10 » كه آن را حق فرستاده است  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « * * » ، مفسّران مىگويند كه در حقّ قرآن است اين همه « 11 » نيكوست امّا اين نيز هست كه يعنى « 12 » در تو گوهرى و طلبى و شوق نهاده‌ايم . نگهبان آن مائيم . آن را ضايع نگذاريم و به جايى برسانيم . تو يك بار بگو خدا و آنگاه پاى دار كه جمله بلاها بر تو ببارد .\r\nيكى آمد به مصطفى صلّى اللّه عليه و سلّم « 13 » گفت « انّى احبّك » 245 گفت « هوش‌دار « 14 » كه چه مىگويى . » باز مكرّر كرد كه « انّى احبّك » گفت « 15 » [ هش دار « 16 » كه چه مىگويى .\r\nگفت « انّى احبّك » گفت 
  ] « 17 » اكنون پاى دار كه « 18 » به دست خودت خواهم كشتن ، واى بر تو . »\r\n\r\n\r\n","description":"","footnote":"\r\n( 1 ) . ح : ملول است\r\n( 2 ) . در اصل نيست\r\n( * ) . سورهء الرحمن آيهء 29\r\n( 3 ) . ح : هزار سال\r\n( 4 ) . ح : و هر لحظهء\r\n( 5 ) . ح : كه يك فعل\r\n( 6 ) . ح : و در وقت\r\n( 7 ) . ح : آثار حقّ\r\n( 8 ) . ح : آن را نيز\r\n( 9 ) . ح : و قرآن\r\n( 10 ) . ح : و مىدانند\r\n( * * ) . ح : سورهء حجر آيهء 9\r\n( 11 ) . ح : اين هم\r\n( 12 ) . ح : يعنى كه\r\n( 13 ) . ح : عليه السّلام\r\n( 14 ) . ح : هش دار\r\n( 15 ) . در اصل نيست\r\n( 16 ) . ح : هش دار\r\n( 17 ) . در اصل نيست\r\n( 18 ) . ح : كه باز\r\n","page_name":" 132 ","page_number":132},
  {"content":"\r\n\r\nيكى در زمان مصطفى صلّى اللّه عليه و سلّم گفت كه « من اين دين تو را نمىخواهم و اللّه كه نمىخواهم 246 . اين دين را باز بستان . چندان‌كه درين تو آمدم روزى نياسودم . مال رفت ، زن رفت ، فرزند نماند ، حرمت نماند ، [ قوت نماند « 1 » . و شهوت نماند . » گفت « حاشا ، دين « 2 » ما هركجا كه رفت ، باز نيايد تا او را از بيخ و بن نكند و خانه‌اش را نروبد و پاك نكند كه  لا يَمَسُّهُ إِلَّا الْمُطَهَّرُونَ  « * » . » چگونه معشوق است ؟ تا در تو مويى از مهر خودت باقى باشد روى خود را به تو ننمايد و لايق وصل او نشوى « 3 » 
  ] ، به خويشتن راهت ندهد به كلّى از خود و از عالم مىبايد بيزار شدن و دشمن خود شدن تا دوست وى نمايد .\r\nاكنون دين ما در آن دلى كه قرار گرفت ، تا او را به حقّ نرساند و آنچه نابايست است ازو جدا نكند ازو دست ندارد .\r\nپيغامبر صلى اللّه عليه و سلّم « 4 » فرمود « براى آن نياسودى و غم مىخورى كه غم خوردن استفراغ است از آن شادىهاى اوّل تا در معدهء تو از آن چيزى باقى است به تو چيزى ندهند كه بخورى . » در وقت استفراغ كسى چيزى نخورد چون فارغ شود از استفراغ آنگه طعام بخورد « 5 » . تو نيز صبر كن و غم مىخور كه غم خوردن استفراغ است .\r\nبعد از استفراغ شادى پيش آيد « 6 » كه آن را غم نباشد ، گلى كه آن را خار نباشد ، ميى كه آن را خمار نباشد . آخر در دنيا شب و روز فراغت و آسايش مىطلبى و حصول « 7 » آن در دنيا ممكن نيست و مع هذا يك لحظه بىطلب نيستى . راحتى نيز كه در دنيا مىيابى همچون برقى است كه مىگذرد و قرار نمىگيرد و آنگه كدام برق ؟ برقى پرتگرگى « 8 » ، پرباران ، پربرف ، پرمحنت ، مثلا كسى عزم انطاليه كرده است و سوى قيصريّه مىرود امّيد دارد كه به انطاليّه رسد و سعى را ترك نمىكند . مع انّه « 9 » كه ممكن نيست كه ازين راه به انطاليّه رسد الّا آنكه به راه انطاليّه مىرود . اگرچه لنگ است و ضعيف است امّا هم برسد چون منتهاى راه اين است . چون كار دنيا بىرنج ميسّر نمىشود و كار آخرت همچنين « 10 » ، بارى اين رنج را سوى آخرت صرف كن تا ضايع نباشد تو مىگويى كه « اى محمّد دين\r\n\r\n\r\n","description":"","footnote":"\r\n( 1 ) . اصل : ندارد\r\n( 2 ) . ح : كه دين ما\r\n( * ) . سورهء واقعه آيهء 79\r\n( 3 ) . اصل : ندارد\r\n( 4 ) . ح : ندارد\r\n( 5 ) . ح : خورد\r\n( 6 ) . ح : شاديى كه آن را\r\n( 7 ) . اصل : اصول\r\n( 8 ) . ح : پرتگرگ\r\n( 9 ) . ح : مع هذا\r\n( 10 ) . اصل : همچون\r\n","page_name":" 133 ","page_number":133},
  {"content":"\r\n\r\nما را « 1 » بستان كه من نمىآسايم . » دين ما كسى را كى رها كند تا او را به مقصود نرساند ؟\r\nگويند كه معلّمى از بينوايى در فصل زمستان درّاعهء كتان يكتا پوشيده بود . مگر خرسى را سيل از كوهستان « 2 » در ربوده بود ، مىگذرانيد و سرش در آب پنهان . كودكان پشتش را ديدند و گفتند « استاد ، اينكه پوستينى در جوى افتاده است و تو را سرماست ، آن را بگير . » استاد از غايت احتياج و سرما در جست كه پوستين را بگيرد . خرس تيزچنگال در وى زد . استاد در آب گرفتار خرس شد . كودكان بانگ مىداشتند كه « اى استاد ، يا پوستين را بياور و اگر نمىتوانى رها كن ، تو بيا . » گفت « من پوستين را رها مىكنم پوستين مرا رها نمىكند . چه چاره كنم ؟\r\nشوق حقّ ترا كى گذارد اينجا شكرست كه به دست « 3 » خويشتن نيستيم ، به دست حقّيم . همچنان‌كه طفل در كوچكى جز شير و مادر را نمىداند « 4 » . حقّ تعالى او را هيچ « 5 » آنجا رها كرد ؟ پيشتر آوردش به نان خوردن و بازى كردن و همچنانش « 6 » از آنجا كشانيد تا به مقام [ عقل « 7 » 
  ] رسانيد . و همچنين درين حالت كه اين طفل است « 8 » به نسبت به آن عالم و اين پستانى ديگرست ، نگذارد و تو را به آنجا برساند كه دانى كه اين طفل بود و چيزى نبود . فعجبت من قوم « 9 » يجرّون الى الجنّة بالسّلاسل و الاغلال 247 -  خُذُوهُ فَغُلُّوهُ  « * » ثمّ النعيم صلّوه ثم الوصال صلّوه ثمّ الجمال صلّوه ثمّ الكمال صلّوه .\r\nصيّادان ماهى را يك‌بار نمىكشند . چنگال در حلقوم چون رفته باشد ، پاره‌اى مىكشند تا خونش مىرود و سست و ضعيف مىگردد ، بازش رها مىكنند و همچنين باز مىكشند تا به كلّى ضعيف شود . چنگال عشق « 10 » چون در كام آدمى مىافتد حق تعالى او را به تدريج مىكشد آه آن قوت‌ها و خون‌هاى « 11 » باطل كه دروست پاره‌پاره ازو برود كه انّ  اللَّهُ يَقْبِضُ وَ يَبْصُطُ  « 12 » .\r\n\r\n\r\n","description":"","footnote":"\r\n( 1 ) . ح : مرا\r\n( 2 ) . ح : كهستان\r\n( 3 ) . ح : كه ما بد است\r\n( 4 ) . ح : لا إله الا جيجه\r\n( 5 ) . ح : هيچ آن را\r\n( 6 ) . ح : و همچنان\r\n( 7 ) . اصل : ندارد\r\n( 8 ) . ح : طفلى است\r\n( 9 ) . ح : عجبت من اقوام\r\n( * ) . سورهء الحاقه آيهء 30\r\n( 10 ) . ح : افزوده : نيز\r\n( 11 ) . اصل : خوىهاى\r\n( 12 ) . ح : و اللّه يقبض و يبسط سورهء بقره آيهء 245\r\n","page_name":" 134 ","page_number":134},
  {"content":"\r\n\r\nلا إله الّا اللّه ايمان عام است و ايمان خاص آن است كه لا هو « 1 » الّا هو همچنانك كسى در خواب مىبيند كه پادشاه شده است و بر تخت نشسته و غلامان و حاجيان و اميران بر اطراف او استاده « 2 » مىگويد كه « من مىبايد كه پادشاه باشم و پادشاهى نيست « 3 » غير من . » اين را در خواب مىگويد . چون بيدار شود و كس را در خانه نبيند جز خود اين بار بگويد كه « منم و جز من كسى نيست . » اكنون اين را چشم بيدار مىبايد ، چشم خوابناك اين را نتواند ديدن و اين وظيفهء او نيست .\r\nهر طايفه‌اى طايفهء ديگر را نفى مىكند اين‌ها مىگويند كه ما حقّيم « 4 » و وحى ما راست و ايشان باطلند و ايشان نيز اين‌ها را همچنين مىگويند و همچنين هفتاد و دو ملّت نفى همدگر « 5 » مىكنند . پس به اتّفاق مىگويند كه « همه را وحى نيست » پس در نيستى وحى ، همه « 6 » متّفق باشند و ازين جمله يكى راه است ، بر اين « 7 » هم متّفقند . اكنون مميّزى ، كيّسى ، مؤمن بايد « 8 » كه بداند كه آن يك كدام است كه المؤمن كيّس 248 مميّز فطن عاقل « 9 » و ايمان همان تميز و ادراك است .\r\nسؤال كرد كه اين‌ها كه نمىدانند بسيارند و آن‌ها كه مىدانند اندكند . اگر به اين مشغول خواهيم شدن كه تميز كنيم ميان آن‌ها كه نمىدانند و گوهرى ندارند و ميان آن‌ها كه دارند درازنايى « 10 » كشد . فرمود كه اين‌ها كه نمىدانند اگرچه بسيارند امّا اندكى را چون بدانى ، همه را دانسته باشى . همچنان‌كه مشتى گندم را چون دانستى همه انبارهاى عالم را دانستى و اگر « 11 » پاره‌اى شكر را چشيدى ، اگر صد لون حلوا سازند از شكر ، دانى كه در آنجا شكر است ، چون شكر را دانسته‌اى كسى كه شاخى از شكر بخورد ، چون شكر را نشناسد ؟ مگر او را دو شاخ باشد .\r\nشما را اگر اين سخن مكرّر مىنمايد ، از آن باشد كه شما درس نخستين را فهم نكرده‌ايد . پس لازم شد « 12 » ما را هر روز اين گفتن . همچنانك معلّمى بود ، كودكى سه ماه\r\n\r\n\r\n","description":"","footnote":"\r\n( 1 ) . اصل : لا اللّه\r\n( 2 ) . ح : ايستاده\r\n( 3 ) . اصل : نيز\r\n( 4 ) . ح : كه حقّ ماييم\r\n( 5 ) . ح : يكديگر\r\n( 6 ) . اصل : بر همه\r\n( 7 ) . اصل : بر هم\r\n( 8 ) . ح : مىبايد\r\n( 9 ) . ح : عاقل ندارد\r\n( 10 ) . ح : درازناى\r\n( 11 ) . ح : و همچنين\r\n( 12 ) . ح : پس لازم شود ، اصل : لازم شد\r\n","page_name":" 135 ","page_number":135},
  {"content":"\r\n\r\nپيش او بود از « الف چيزى ندارد » نگذشته بود . پدر كودك آمد كه « ما در خدمت تقصير « 1 » نمىكنيم و اگر تقصير رفت فرما كه زيادت خدمت كنيم . » گفت « نى از شما تقصيرى نيست امّا كودك ازين نمىگذرد . » او را « 2 » پيش خواند و گفت « بگو الف « 3 » چيزى ندارد . » گفت « چيزى ندارد . » الف نمىتوانست گفتن . معلم گفت « 4 » « در حال اين است كه مىبينى ، چون ازين نگذشت و اين را نياموخت من وى را سبق نو چون دهم ؟ »\r\nگفت اينكه الحمد اللّه رب العالمين « 5 » گفتيم از آن نيست كه نان و نعمت كم شد . نان « 6 » و نعمت بىنهايت است امّا اشتها نماند و مهمانان سير شدند . جهت آن گفته مىشود « الحمد للّه » اين نان و نعمت « 7 » به نان و نعمت دنيا نماند زيرا كه نان و نعمت دنيا را بىاشتها چندان‌كه خواهى به زور توان « 8 » خوردن چون جمادست هر جاش كه كشى با تو مىآيد ، روحى ندارد كه خود را منع كند از ناجايگاه . به خلاف اين نعمت الهى كه حكمت است نعمتى است زنده تا اشتها دارى و رغبت تمام مىنمايى « 9 » سوى تو مىآيد و غذاى تو مىشود و چون اشتها و ميل نماند او را به زور نتوان « 10 » خوردن و كشيدن . او روى در چادر كشد و روى به تو ننمايد .\r\nحكايات كرامات « 11 » مىفرمود گفت يكى ازين جا به روزى يا به لحظه‌اى به كعبه رود چندان عجب و كرامات نيست . باد سموم را نيز اين كرامت « 12 » هست به يك روز و به يك لحظه هركجا كه خواهد برود . كرامات آن باشد كه تو را از حال دون به حال عالى آرد و ازآنجا ، اينجا سفر كنى و از جهل به عقل و از جمادى به حيات . همچنانك اوّل خاك بودى ، جماد بودى ، تو را به عالم نبات آورد و از عالم نبات سفر كردى به عالم علقه و مضغه و از علقه و مضغه به عالم حيوانى و از عالم حيوانى به عالم انسانى سفر كردى 249 . كرامات اين باشد . حق تعالى « 13 » اين‌چنين سفر را بر تو نزديك گردانيد . درين منازل و راه‌ها كه آمدى ، هيچ در خاطر و وهم تو نبود كه خواهى آمدن 250 و از كدام راه\r\n\r\n\r\n","description":"","footnote":"\r\n( 1 ) . ح : تقصيرى\r\n( 2 ) . ح : و او را\r\n( 3 ) . ح : كه الف\r\n( 4 ) . اصل : ( گفت ) ندارد\r\n( 5 ) . اصل : ندارد\r\n( 6 ) . اصل : و نان\r\n( 7 ) . ح : و اين نعمت\r\n( 8 ) . ح : توانى\r\n( 9 ) . ح : و رغبتى مىنمايى\r\n( 10 ) . ح : نتوانى\r\n( 11 ) . ح : حكايت كراماتى\r\n( 12 ) . ح : كرامات\r\n( 13 ) . ح : كه حق تعالى\r\n","page_name":" 136 ","page_number":136},
  {"content":"\r\n\r\nآمدى و چون آمدى . و تو را آوردند و معيّن « 1 » مىبينى كه آمدى . همچنين تو را به صد عالم ديگر گوناگون خواهند بردن . منكر مشو و اگر از آن اخبار كنند قبول كن . پيش عمر رضى اللّه عنه كاسه‌اى پرزهر آوردند به ارمغانى 251 . گفت « اين چرا شايد ؟ » گفتند « اين براى آن باشد كه كسى را كه مصلحت نبينند كه او را آشكار بكشند ازين پاره‌اى به او دهند مخفى بميرد و اگر دشمن باشد كه به شمشير او را نتوان كشتن به پاره‌اى ازين پنهان او را بكشند . » گفت « سخت نيكو چيزى آوردى . به من دهيد كه اين را بخورم كه در من دشمنى هست عظيم ، شمشير به او نمىرسد و در عالم ازو دشمن‌تر مرا كسى نيست . » گفتند « اين همه « 2 » حاجت نيست كه به يك بار بخورى ، ازين ذرّه‌اى بس باشد ، اين صد هزار كس را بس است . » گفت « آن دشمن نيز يك كس نيست هزار مرده « 3 » دشمن است و صد هزار كس را نگوسار كرده است . » بستد آن كاسه را به يك بار دركشيد « 4 » . آن گروه كه آنجا بودند جمله به يك‌باره مسلمان شدند و گفتند كه « دين تو حقّ است . » عمر گفت « شما همه مسلمان شديد « 5 » و اين كافر هنوز مسلمان نشده است . » اكنون غرض عمر « 6 » از آن ايمان ، اين ايمان عام نبود . او را آن ايمان بود و زيادت بلكه ايمان صديقان داشت امّا غرض او را « 7 » ايمان انبيا و خاصان و عين اليقين بود و آن توقّع داشت . چنان‌كه آوازهء شيرى در اطراف جهان شايع گشته بود . مردى « 8 » از اين تعجّب از مسافت دور قصد آن بيشه كرد « 9 » براى ديدن آن شير . يك‌ساله راه مشقّت كشيد و منازل بريد « 10 » . چون در آن بيشه رسيد « 11 » و شير را از دور بديد « 12 » ايستاد « 13 » و بيش نمىتوانست رفتن « 14 » گفتند « آخر شما چندين راه قدم نهاديت « 15 » براى عشق اين شير و اين شير را خاصيّتى هست « 16 » كه هركه پيش او دلير رود و به عشق دست به روى مالد هيچ گزندى به وى نمىرساند و اگر كسى ازو ترسان و هراسان باشد شير از وى خشم مىگيرد بلكه بعضى را قصد مىكند كه چه گمان بد است كه در حقّ من مىبريد ؟ [ گفتند اكنون 
  ] « 17 » چيزى كه چنين است يك‌ساله راه\r\n\r\n\r\n","description":"","footnote":"\r\n( 1 ) . اصل : معيل ؟\r\n( 2 ) . ح : هم\r\n( 3 ) . اصل : مرده را\r\n( 4 ) . اصل : كشيد\r\n( 5 ) . ح : شديت\r\n( 6 ) . ح : رضى اللّه عنه\r\n( 7 ) . ح : غرض او\r\n( 8 ) . ح : مردم\r\n( 9 ) . ح : كردند\r\n( 10 ) . ح : كشيدند و منازل بريدند\r\n( 11 ) . ح : رسيدند\r\n( 12 ) . در اصل اين كلمه نيست و در « ح » بديدند\r\n( 13 ) . ح : ايستادند\r\n( 14 ) . ح : نمىتوانند يك قدم نهادن\r\n( 15 ) . ح : نهاديد\r\n( 16 ) . ح : است\r\n( 17 ) . اصل : ندارد\r\n","page_name":" 137 ","page_number":137},
  {"content":"\r\n\r\nقدم‌ها زدى « 1 » اكنون نزديك شير رسيدى « 2 » اين استادن « 3 » چيست ؟ قدمى پيشتر نهيد . » كس را زهره نبود كه يك قدم پيشتر نهد گفتند آن همه قدم‌ها زديم آن همه سهل بود يك قدم اينجا نمىتوانم « 4 » زدن . » اكنون مقصود عمر از آن ايمان آن قدم بود كه يك قدم در حضور شير سوى شير نهد و آن قدم عظيم نادر است جز كار خاصان و مقرّبان نيست و قدم خود اين است ، باقى آثار قدم است « 5 » . آن ايمان به جز انبيا را نرسد كه دست از جان خود بشستند « 6 » .\r\nيار خوش چيزى است 252 زيراكه يار از خيال يار قوّت مىگيرد و مىبالد و حيات مىگيرد چه عجب مىآيد مجنون را خيال ليلى قوّت مىداد و غذا مىشد ؟ جايى كه خيال معشوق مجازى را اين قوّت و تأثير باشد كه يار او را قوّت بخشد . يار حقيقى را چه عجب مىدارى كه قوّتش « 7 » بخشد خيال او در صورت و غيبت « 8 » چه جاى خيال است ؟ آن خود جان حقيقت‌هاست ، آن را خيال نگويند . عالم بر خيال قايم است و اين عالم را حقيقت مىگويى جهت آنكه در نظر مىآيد « 9 » و محسوس است و آن معانى را كه عالم « 10 » فرع اوست ، خيال مىگويى ؟ كار به عكس است . خيال خود اين عالم است كه آن معنى صد چو اين « 11 » پديد آرد و بپوسد و خراب شود « 12 » و نيست گردد « 13 » و باز عالم نو پديد آرد ، به ، و او كهن نگردد . منزّه است از نوى و كهنى . فرع‌هاى او متّصفند به كهنى و نوى و او كه « 14 » محدث اين‌ها است از هر دو منزّه است و وراى هر دو است .\r\nمهندسى خانه‌اى در دل برانداز 253 كرد و خيال بست كه عرضش « 15 » چندين باشد و طولش چندين باشد و صفّه‌اش چندين « 16 » و صحنش چندين . اين را خيال نگويند كه آن حقيقت ازين خيال مىزايد و فرع اين خيال است . آرى اگر « 17 » غير مهندس در دل « 18 » چنين صورت به خيال آورد و تصوّر كند آن را خيال گويند و عرفا مردم چنين كس را كه بنّا نيست و علم آن ندارد گويندش كه تو را خيال است « 19 » .\r\n\r\n\r\n","description":"","footnote":"\r\n( 1 ) . ح : زديم\r\n( 2 ) . ح : كه نزديك شير رسيده‌ايم\r\n( 3 ) . ح : اين ايستاد\r\n( 4 ) . ح : نمىتوانيم\r\n( 5 ) . اصل : ندارد\r\n( 6 ) . ح : شستند\r\n( 7 ) . ح : كه قوت‌ها\r\n( 8 ) . ح : در حضور و در غيبت\r\n( 9 ) . ح : افزوده : چنان‌كه ياد\r\n( 10 ) . ح : كه اين\r\n( 11 ) . ح : كه اين معنى صد چون آن عالم\r\n( 12 ) . ح : گردد\r\n( 13 ) . ح : شود\r\n( 14 ) . اصل : ( كه ) ندارد\r\n( 15 ) . ح : ورانداز كند و خيال بندد كه عرضش\r\n( 16 ) . ح : ندارد\r\n( 17 ) . ح : اگر گويند\r\n( 18 ) . ح : ندارد\r\n( 19 ) . افزوده : و اللّه اعلم\r\n","page_name":" 138 ","page_number":138},
  {"content":"\r\n\r\n\r\nفصل\r\nاز فقير آن به كه سؤال نكنند زيرا كه « 1 » آن‌چنان است كه او را تحريض مىكنى و بر آن مىدارى كه اختراع دروغى كند . چرا ؟ زيراكه چو « 2 » او را جسمانيى « 3 » سؤال كرد ، او را « 4 » لازم است جواب « 5 » گفتن و جواب او آن‌چنان‌كه حقّ است به وى نتواند گفتن چون او قابل و لايق آن‌چنان جواب نيست و لايق لب « 6 » و دهان او آن‌چنان لقمه نيست . پس او « 7 » لايق حوصلهء او و طالع او جوابى « 8 » دروغ اختراع بايد كردن تا او دفع گردد . و اگرچه هرچ فقير گويد آن حقّ باشد و دروغ نباشد و ليكن نسبت « 9 » به آنچه پيش او آن جواب است و سخن آن است « 10 » و حقّ آن است ، آن دروغ باشد امّا شنونده را به نسبت « 11 » راست باشد و افزون از راست .\r\nدرويشى را شاگردى بود ، براى او درويزه « 12 » 254 مىكرد . روزى از حاصل درويزه او را طعامى آورد و آن درويش بخورد . شب محتلم شد . پرسيد كه « اين طعام را از پيش كه آوردى ؟ » [ گفت « دخترى شاهد به من داد . » گفت 
  ] « 13 » و اللّه من بيست سال است كه محتلم نشده‌ام . اين اثر لقمهء او بود . » و همچنين درويش را احتراز مىبايد كردن و لقمهء هر كسى را « 14 » نبايد خوردن كه درويش لطيف است ، درو اثر مىكند چيزها و برو ظاهر مىشود « 15 » . همچنانك در جامهء پاك سپيد اندكى سياهى ظاهر شود « 16 » امّا بر جامهء سياه كه چندين سال از چرك سياه شده « 17 » و رنگ سپيدى ازو « 18 » گرديده باشد اگر هزار گون\r\n\r\n\r\n","description":"","footnote":"\r\n( 1 ) . ح : ( كه ) ندارد\r\n( 2 ) . ح : چون\r\n( 3 ) . ح : جسمانى\r\n( 4 ) . ح : و او را\r\n( 5 ) . ح : جواب او\r\n( 6 ) . ح : آن لب\r\n( 7 ) . ح : او را\r\n( 8 ) . ح : جواب\r\n( 9 ) . ح : به نسبت\r\n( 10 ) . ح : و سخن است\r\n( 11 ) . ح : اما نسبت به شنونده\r\n( 12 ) . ح : دريوزه\r\n( 13 ) . اصل : ندارد\r\n( 14 ) . ح : هركس را\r\n( 15 ) . ح : برو مىنمايد و ظاهر مىشود\r\n( 16 ) . ح : ظاهر گردد و پيدا شود\r\n( 17 ) . اصل : ندارد\r\n( 18 ) . ح : از روى\r\n","page_name":" 139 ","page_number":139},
  {"content":"\r\n\r\nچرك و چربش بچكد بر خلق و برو آن ظاهر نگردد « 1 » . پس چون چنين است ، درويش را لقمهء ظالمان و حرام‌خواران و جسمانيان نبايد خوردن [ كه 
  ] « 2 » در درويش لقمهء آن كس اثر كند و انديشه‌هاى فاسد از تأثير آن لقمهء بيگانه ظاهر شود « 3 » . همچنانك از طعام آن دختر درويش محتلم شد ، و اللّه اعلم « 4 » .\r\n\r\n\r\n","description":"","footnote":"\r\n( 1 ) . ح : ظاهر و پيدا نگردد\r\n( 2 ) . اصل : ( كه ) دارد\r\n( 3 ) . ح : ظاهر گردد\r\n( 4 ) . ح : ندارد\r\n","page_name":" 140 ","page_number":140},
  {"content":"\r\n\r\n\r\nفصل\r\nاوراد طالبان و سالكان آن باشد كه به اجتهاد و بندگى مشغول شوند . و زمان را كه قسمت كرده باشند در هر كارى تا آن زمان موكّل شود ايشان را همچون « 1 » رقيبى ، به حكم عادت [ بدان كار كشد 
  ] « 2 » . مثلا چون بامداد برخيزد آن ساعت به عبادت اولىتر كه نفس ساكن‌تر است و صافىتر هركس بدان نوع بندگى كه لايق او باشد و اندازهء نفس شريف او « 3 » ، مىكند و به‌جا مىآورد   وَ إِنَّا لَنَحْنُ الصَّافُّونَ وَ إِنَّا لَنَحْنُ الْمُسَبِّحُونَ   « * » . صد هزار صف است هرچند كه « 4 » پاك‌تر مىشود ، پيشتر مىبرند و هرچند كمتر مىشود ، به صف پس‌تر مىبرند كه اخّروهنّ من حيث اخّرهنّ اللّه 255 . اين قصّه دراز است و ازين دراز هيچ گزير نيست . هركه اين قصّه را كوتاه كرد عمر خود را و جان خود را كوتاه كرد . الّا من عصم اللّه .\r\nو امّا اوراد واصلان به قدر فهم مىگويم « 5 » : آن باشد كه بامداد ارواح مقدّس و ملايكهء مطهّر وان خلق كه  لا يَعْلَمُهُمْ إِلَّا اللَّهُ  « * * » كه نام ايشان مخفى داشته است از خلق از غايت غيرت ، به زيارت ايشان « 6 » بيايند .  وَ رَأَيْتَ النَّاسَ يَدْخُلُونَ فِي دِينِ اللَّهِ  « * * * »  وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ  « * * * * » تو پهلوى ايشان نشسته‌اى و نبينى 256 « 7 » و از آن سخن‌ها « 8 » و سلام‌ها و خنده‌ها نشنوى . و اين چه عجب « 9 » مىآيد كه بيمار در حالت نزديك مرگ خيالات بيند كه آنك پهلوى او بود خبر ندارد و نشنود كه چه مىگويد . آن حقايق هزار\r\n\r\n\r\n","description":"","footnote":"\r\n( 1 ) . ح : همچنان\r\n( 2 ) . اصل : ندارد\r\n( 3 ) . ح : افزوده : باشد\r\n( * ) . سورهء صافات آيه‌هاى 165 و 166\r\n( 4 ) . ح : ( كه ) ندارد\r\n( 5 ) . ح : مىگوييم\r\n( * * ) . سورهء ابراهيم آيهء 10\r\n( 6 ) . ح : افزوده : و سلام\r\n( * * * ) . سورهء نصر آيهء 2\r\n( * * * * ) . سورهء رعد آيهء 23\r\n( 7 ) . ح : و نمىبينى\r\n( 8 ) . ح : سخنان\r\n( 9 ) . ح : عجبت\r\n","page_name":" 141 ","page_number":141},
  {"content":"\r\n\r\nبار ازين خيالات لطيف‌تر است و اين « 1 » تا بيمار نشود « 2 » نبيند و نشنود و آن حقايق را تا نميرد پيش از مرگ نبيند . آن زيارت‌كننده كه احوال نازكى اوليا را مىداند و عظمت ايشان را و آنچ در خدمت او « 3 » از اوّل بامداد چندين ملايك و ارواح مطهّر آمده‌اند بىشمار توقّف مىكند تا نبايد كه در ميان چنان اوراد درآيند « 4 » ، شيخ را زحمت باشد چنانك غلامان به در « 5 » سراى پادشاه حاضر شوند هر بامداد ، وردشان آن باشد كه هريك « 6 » را مقامى معلوم و خدمتى معلوم و پرستشى « 7 » معلوم ، بعضى از دور خدمت كنند و پادشاه دريشان ننگرد و ناديد آرد الا بندگان پادشاه بينند كه فلان خدمت كرد .\r\nچون « 8 » پادشاه شد ورد او آن باشد كه بندگان بيايند به خدمت وى از هر طرفى ، زيرا بندگى نماند تخلّقوا باخلاق اللّه 257 حاصل شد كنت له سمعا و بصرا 258 حاصل گشت و اين مقامى است سخت عظيم . گفتن هم حيف است كه عظمت آن به عين و ظى و ميم « 9 » و تى در فهم نيايد . اگر اندكى از عظمت آن راه يابد ، نه عين و نه مخرج حرف عين ماند « 10 » نه دست ماند و نه همّت ماند . از لشكرهاى انوار ، شهر وجود خراب شود .  إِنَّ الْمُلُوكَ إِذا دَخَلُوا قَرْيَةً أَفْسَدُوها  « * » . شترى در خانهء كوچك درآيد خانه ويران شود امّا در آن خرابى هزار گنج باشد .\r\nبيت « 11 »\r\n گنج باشد به موضع ويران * سگ بود سگ به جاى آبادان 259 \r\nو چون شرح مقام سالكان را دراز گفتيم ، شرح احوال واصلان را چه گوييم ؟ الا آن را نهايت نيست اين را نهايت هست « 12 » . نهايت سالكان وصال است . نهايت واصلان چه باشد آن و صلى كه آن را فراق نتواند بودن . هيچ انگورى باز غوره نشود و هيچ ميوهء پخته باز خام نگردد 260 .\r\n حرام دارم با مردمان سخن گفتن * و چون حديث تو آيد سخن دراز كنم 261 \r\n\r\n\r\n","description":"","footnote":"\r\n( 1 ) . ح : و اين را\r\n( 2 ) . ح : افزوده : چنان بيمارى\r\n( 3 ) . اصل : در خدمت او چندين\r\n( 4 ) . اصل : چنان او را ذكر راند\r\n( 5 ) . ح : بر در\r\n( 6 ) . ح : هر يكى را\r\n( 7 ) . ح : پرسشى\r\n( 8 ) . ح : و چون\r\n( 9 ) . ح : و پى و ميم\r\n( 10 ) . ح : نى ظا ماند و نى مخرج ظا ماند\r\n( * ) . سورهء نمل آيهء 34\r\n( 11 ) . اصل : ( بيت ) را ندارد\r\n( 12 ) . ح : نهايت هست اين را نهايت نيست\r\n","page_name":" 142 ","page_number":142},
  {"content":"\r\n\r\nو اللّه دراز « 1 » نمىكنم كوته مىكنم .\r\nشعر\r\n خون مىخورم و تو باده مىپندارى * جان مىبرى و تو داده مىپندارى \r\nهرك اين را كوتاه كرد چنان بود كه راه راست را رها كند و راه بيابان مهلك « 2 » گيرد كه فلان درخت نزديك است .\r\n\r\n\r\n","description":"","footnote":"\r\n( 1 ) . ح : كه دراز\r\n( 2 ) . ح : ( مهلك ) ندارد\r\n","page_name":" 143 ","page_number":143},
  {"content":"\r\n\r\n\r\nفصل « 1 »\r\nقال الجرّاح المسيحى شرب عندى طايفة من اصحاب شيخ « 2 » صدر الدّين 262 و قالوا لى كان عيسى هو اللّه كما تزعمون و نحن نعرف انّ ذاك حقّ ليكن « 3 » نكتم و ننكر قاصدا « 4 » محافظة للملّة .\r\nقال مولانا رضى اللّه « 5 » عنه كذب عدوّ اللّه و حاشا للّه هذا كلام من سكر من نبيذ الشيطان الضّال الذّليل المذلّ المطرود من جناب الحق و كيف يجوزان يكون شخص ضعيف يهرب من مكر اليهود من بقعة الى بقعة و صورته اقل من الذّراعين « 6 » حافظا لسبع السّماوات « 7 » ثخانة كلّ سماء خمسمائة عام و بين كلّ سماء الى سماء خمسمائة عام ثخانة كلّ ارض خمسمائة عام و بين كلّ ارض الى ارض خمسمائة عام و تحت العرش بحر عمقه هكذا و اللّه مالك ذاك البحر الى كعبه و اضعاف « 8 » هذا كيف يعترف عقلك ان يكون مصرفها و مدبّرها اضعف الصور ثم قبل عيسى من كان خالق السّماوات و الارض سبحانه عمّا يقول الظّالمون قال المسيحىّ خاكى « 9 » بر خاك رفت « 10 » و پاكى بر پاك . قال اذا كان روح عيسى هو اللّه فاين راح روحه و انّما « 11 » يروح الرّوح الى اصله و خالقه و اذا كان الاصل هو و الخالق اين يروح .\r\nقال المسيحىّ نحن وجدنا هكذا « 12 » فاتخذناه ملّة قلت انت اذا وجدت و ورثت من تركة ابيك ذهبا قلبا اسود فاسدا ما تبدله بذهب صحيح المعيار صافيا عن الغل و الغش بل\r\n\r\n\r\n","description":"","footnote":"\r\n( 1 ) . اين فصل هم از نسخهء اصل افتاده و از روى نسخهء ( ح ) با مقابله به نسخهء كتابخانهء سليم آغا و ملّى نقل شده است .\r\n( 2 ) . سليم آغا : الشيخ\r\n( 3 ) . لكنا ظ ملى : لكم\r\n( 4 ) . ملى : قصّادا\r\n( 5 ) . سليم آغا ، قدس اللّه سرّه العزيز ، ملى : ندارد\r\n( 6 ) . سليم آغا : ذراعين\r\n( 7 ) . سليم آغا و ملى : سماوات\r\n( 8 ) . ملى : هكذا\r\n( 9 ) . سليم آغا : الخاكى\r\n( 10 ) . ملى ( واو ) ندارد\r\n( 11 ) . ملى و سليم آغا : انما ( بدون واو )\r\n( 12 ) . سليم آغا : هكذى\r\n","page_name":" 144 ","page_number":144},
  {"content":"\r\n\r\nتأخذ القلب و تقول وجدنا هذا او بقيت من ابيك يدا « 1 » شلاء و وجدت دواء و طبيبا يصلح يدك الاشلّ « 2 » ما تقبل و تقول و وجدت يدىّ هكذا شلّ « 3 » فلا ارغب الى تبديله « 4 » او وجدت ماء مالحا فى ضيعة مات فيها ابوك و تربيت فيها ثمّ هديت الى ضيعة اخرى ماؤها عذب و نباتها حلو و اهلها اصحّاء ما ترغب الى النقل اليها و الشرب من الماء العذب يذهب عنك الامراض و العلل بل تقول انّا وجدنا تلك الضيعة و ماءها المالح المورث للعل فتمسك « 5 » بما وجدنا حاشا لا يفعل هذا و لا يقول هذا من كان عاقلا او ذا حسّ صحيح : ان اللّه تعالى أعطى لك « 6 » عقلا على حدة غير عقل ابيك و نظرا على حدة غير نظر ابيك و تمييز اعلى حدة فلم تعطّل نظرك و عقلك و تتبع عقلا يرديك و لا يهديك « 7 » يوارش « 8 » 263 كان ابوه اسكافا فلما وصل الى حضرة السّلطان و علّم آداب الملوك و السّلاح دارية « 9 » و اعطاه اعلى المناصب قط ما قال انّا وجدنا آباءنا أساكف « 10 » فلا نريد هذه المرتبة بل اعطنى ايّها السّلطان دكانا فى السوق اتعانى الاساكفيّة « 11 » بل الكلب مع كمال خسته اذا علم الصيد و صار صيادا للسلطان « 12 » نسى ما وجد من ابيه و امه و هو السكون فى المتين و الخربات و الحرص على الجيف بل يتبع خيل السّلطان و يتابع الصّيود و كذا الباز اذا ادبه السّلطان قطّ لا يقول انّا وجدنا من آبائنا قفار الجبال و اكل الميتات فلا نلتفت « 13 » الى طبل السّلطان و لا الى صيده فاذا كان عقل الحيوان يتشبث بما وجد احسن ممّا ورث « 14 » من ابويه فمن السّمج الفاحش ان يكون الانسان و الذى تفضّل « 15 » على اهل الارض بالعقل و التميز اقل من الحيوان نعوذ باللّه من ذلك نعم يصحّ ان يقول ان رب عيسى عليه السّلام اعزّ عيسى و قرّبه فمن خدمه فقد خدم الرّب و من اطاعه « 16 » فقد اطاع الرّب فاذا بعث اللّه نبيا افضل من عيسى اظهر « 17 » على يده ما اظهر على يد عيسى و الزيادة يحب متابعة ذلك النبى للّه تعالى لا لعينه و لا يعبد لعينه الّا اللّه « 18 » و لا يحبّ « 19 » الّا\r\n\r\n\r\n","description":"","footnote":"\r\n( 1 ) . ملى : يد\r\n( 2 ) . الشلاه ظ\r\n( 3 ) . شلاء ظ\r\n( 4 ) . تبديلها ظ\r\n( 5 ) . فتتمسك ط\r\n( 6 ) . اعطاك ظ\r\n( 7 ) . ملى افزوده : نظير\r\n( 8 ) . سليم آغا : بوداس - ملى : بوداش\r\n( 9 ) . سليم آغا : سلاح دارية\r\n( 10 ) . سليم آغا و ملى : اساكفة\r\n( 11 ) . السكافة ظ\r\n( 12 ) . سليم آغا و ملى : صياد السلطان\r\n( 13 ) . ملى : فلا يلتفت الا الى\r\n( 14 ) . ح و سليم آغا : بما\r\n( 15 ) . يفضل ظ\r\n( 16 ) . سليم آغا : و من احاط عيسى\r\n( 17 ) . و اظهر ظ\r\n( 18 ) . ح : للّه\r\n( 19 ) . ملى و سليم آغا : افزوده : لعينه\r\n","page_name":" 145 ","page_number":145},
  {"content":"\r\n\r\nاللّه و انّما يحبّ غير اللّه للّه تعالى و انّ الى ربّك المنتهى يعنى منتهى ان تحبّ الشيء لغيره و تطلبه « 1 » لغيره حتّى ينتهى الى اللّه فتحبّه لعينه .\r\n كعبه را جامه كردن از هوس است * ياء بيتى حمال كعبه بس است 264 \r\nليس التكحل 265 فى العينين كالكحل كما انّ خلاقة الثياب و رثاثتها يكتم « 2 » لطف الغناء و الاحتشام فكذلك جودة الثياب و حسن الكسوة تكتم سيماء الفقراء و جمالهم و كمالهم اذا تخرّق ثوب الفقير انفتح قلبه 266 .\r\n\r\n\r\n","description":"","footnote":"\r\n( 1 ) . ح : و يطلبه\r\n( 2 ) . تكتم ظ\r\n","page_name":" 146 ","page_number":146},
  {"content":"\r\n\r\n\r\nفصل « 1 »\r\nسرى هست كه به كلاه زرّين آراسته شود و سرى هست كه به كلاه زرّين و تاج مرصّع ، جمال جعد او پوشيده شود زيراكه جعد خوبان جذّاب عشق است او تختگاه دل‌هاست . تاج زرّين جماد است پوشنده « 2 » . آن معشوق فؤاد است .\r\nانگشترى سليمان عليه السّلام « 3 » در همه چيزها جستيم ، در فقر يافتيم . به اين « 4 » شاهد هم سكن‌ها « 5 » كرديم ، به هيچ چيز چنان راضى نشد كه بدين . آخر من « 6 » روسبىباره‌ام ، از خردكى كار من اين بوده است ، بدانم « 7 » . مانع‌ها را اين برگيرد پرده‌ها را اين بسوزد ، اصل همه طاعت‌ها اين است ، باقى فروع است . چنانك حلق گوسفندى نبرّى در پاچهء « 8 » او دردمى ، چه منفعت كند ؟ صوم سوى عدم برد كه آخر همهء « 9 » خوشىها آنجاست  وَ اللَّهُ مَعَ الصَّابِرِينَ  « * » . هرچه در بازار دكانى است « 10 » يا مشروبى « 11 » و متاعى و يا پيشه‌اى سر رشتهء هر يكى از آنها حاجت « 12 » است در نفس انسان و آن سررشتهء پنهان است تا آن چيز بايست نشود آن سررشته نجنبد و پيدا نشود . همچنان هر ملّتى و هر دينى و هر كرامتى « 13 » و معجزه‌اى و احوال انبيا را « 14 » از هر يكى آن‌ها را سر رشته‌اى است در روح انسانى تا آن بايست نشود « 15 » آن سر رشته نجنبد و ظاهر نشود  كُلَّ شَيْءٍ أَحْصَيْناهُ فِي إِمامٍ مُبِينٍ  « * * » .\r\n\r\n\r\n","description":"","footnote":"\r\n( 1 ) . در نسخه ( ح ) فصل ندارد و متّصل به ما قبل است\r\n( 2 ) . اصل : پوشيده\r\n( 3 ) . ح : سليمان را ( عليه السّلام ) ندارد\r\n( 4 ) . ح : با اين\r\n( 5 ) . ح : همه شكن‌ها\r\n( 6 ) . ح : ( من ) ندارد\r\n( 7 ) . ح : چون ندانم\r\n( 8 ) . اصل : برى ح : بر پاچه\r\n( 9 ) . ح : كه خزاين\r\n( * ) . سورهء بقره آيهء 249\r\n( 10 ) . ح : افزوده : يا مأكولى\r\n( 11 ) . ح : يا مشروبى يا اثاثى يا متاعى\r\n( 12 ) . ح : حاجتى\r\n( 13 ) . ح : كراماتى\r\n( 14 ) . ح : همه انبيا\r\n( 15 ) . ح : نجنبد\r\n( * * ) . سورهء يس آيهء 12\r\n","page_name":" 147 ","page_number":147},
  {"content":"\r\n\r\nگفت « 1 » فاعل نيكى و بدى يك چيز است يا دو چيز ؟ جواب ازين‌رو كه وقت تردّد در مناظره‌اند قطعا دو باشد كه يك كس با خود مخالفت نكند و ازين‌رو كه لا ينفك است بدى از نيكى ، زيراكه نيكى ترك بدى است و ترك بدى بىبدى محال است ، بيان آنك نيكى ترك « 2 » بدى است كه اگر داعيه بدى نبود ترك نيكى « 3 » نبود پس دو « 4 » چيز نبود چنان‌كه مجوس گفتند كه يزدان خالق نيكويىهاست و اهرمن خالق بدىهاست و مكروهات . جواب گفتيم كه « محبوبات از مكروهات جدا نيست زيرا محبوب بىمكروه محال است زيرا كه محبوب زوال مكروه است و زوال مكروه بىمكروه محال است .\r\nشادى زوال غم است و زوال غم بىغم محال است . پس يكى باشد لا يتجزّى . »\r\nگفتم تا چيزى فانى نشود فايدهء او ظاهر نشود چنانك سخن تا حروف او فانى نشود در نطق ، فايدهء آن به مستمع نرسد . هركه عارف را بد گويد ، آن نيك گفتن عارف است در حقيقت زيرا عارف از آن صفت گريزان است كه نكوهش بر وى « 5 » نشيند . عارف عدوّ آن صفت است پس بد گويندهء آن صفت بد گويندهء عدوّ عارف باشد و ستاينده « 6 » عارف بود از آنكه عارف از چنين مذمومى مىگريزد و گريزنده از مذموم محمود باشد و بضدّها تتبيّن الاشياء . پس به حقيقت عارف مىداند كه او عدوّ من نيست و نكوهندهء من نيست كه من مثل « 7 » باغ خرّمم و گرد من ديوار است و بر آن ديوار حدث‌هاست و خارهاست ، هرك مىگذرد باغ را نمىبيند ، آن ديوار و آلايش « 8 » را مىبيند و بد آن را مىگويد . پس باغ با او چه خشم گيرد الّا اين بد گفتن او را زيان كارست كه او را با اين ديوار مىبايد ساختن « 9 » تا به باغ رسيدن . پس به نكوهش اين ديوار از باغ دور ماند پس خود را هلاك كرده باشد پس مصطفى صلوات اللّه عليه گفت « 10 » انا الضّحوك القتول 267 يعنى مرا عدوّى نيست تا در قهر او خشمگين باشد او جهت آن مىكشد كافر را به يك نوع تا آن كافر خود را نكشد به صد لون لاجرم ضحوك باشد درين كشتن .\r\n\r\n\r\n","description":"","footnote":"\r\n( 1 ) . ح : سؤال كردند كه\r\n( 2 ) . ح : ترك نيكى\r\n( 3 ) . اصل : ميل\r\n( 4 ) . اصل : ندارد\r\n( 5 ) . ح : برو\r\n( 6 ) . اصل : خوشاينده\r\n( 7 ) . ح : مثال\r\n( 8 ) . اصل : آرايش\r\n( 9 ) . ح : افزوده : اكنون\r\n( 10 ) . ح : عليه السّلام فرمود\r\n","page_name":" 148 ","page_number":148},
  {"content":"\r\n\r\n\r\nفصل\r\nپيوسته شحنه طالب دزدان باشد كه ايشان را بگيرد و دزدان ازو گريزان باشند « 1 » . اين طرفه افتاده است كه دزدى طالب شحنه است و خواهد كه شحنه را بگيرد و به دست آورد .\r\nحق تعالى با بايزيد گفت 268 كه « يا بايزيد چه خواهى ؟ » گفت « خواهم كه نخواهم اريد ان لا اريد . » اكنون آدمى را دو حالت بيش نيست . يا خواهد يا نخواهد . اينكه همه نخواهد ، اين صفت آدمى نيست . اين آن است كه از خود تهى شده است و كلّى نمانده است كه اگر او مانده بودى آن صفت آدميتى درو بودى « 2 » كه خواهد و نخواهد . اكنون حق تعالى « 3 » مىخواست كه او را كامل كند و شيخ تمام گرداند تا بعد از آن او را حالتى حاصل شود كه آنجا دويى و فراق نگنجد ، وصل كلّى باشد و اتّحاد ، زيرا همه رنج‌ها « 4 » از آن مىخيزد كه چيزى خواهى و آن ميسّر نشود . چون نخواهى ، رنج نماند .\r\nمردان « 5 » منقسمند و ايشان را درين طريق مراتب است . بعضى به جهد و سعى به جايى برسانند كه آنچ خواهند به اندرون و انديشه به فعل نياورند . اين مقدور بشر است امّا آنك در اندرون دغدغه‌اى خواست و انديشه نيايد آن مقدور آدمى نيست ، آن را جز جذبهء حق ازو نبرد .  قُلْ جاءَ الْحَقُّ وَ زَهَقَ الْباطِلُ  « * » ادخل يا مؤمن فانّ نورك اطفاء نارى 269 .\r\nمؤمن چون تمام او را ايمان حقيقى باشد او همان فعل كند كه حقّ ، خواهى جذبهء او باشد ، خواهى جذبهء حقّ . آنچ مىگويند بعد از « 6 » مصطفى صلّى اللّه عليه و سلّم « 7 » و پيغامبران عليهم السّلام وحى بر ديگران منزل نشود چرا نشود ؟ شود الّا آن را وحى\r\n\r\n\r\n","description":"","footnote":"\r\n( 1 ) . اصل : باشد\r\n( 2 ) . اصل : بود\r\n( 3 ) . ح : پس حق تعالى\r\n( 4 ) . ح : اين رنج‌ها\r\n( 5 ) . ح : مردمان\r\n( * ) . سورهء اسراء آيهء 81\r\n( 6 ) . ح : كه بعد از\r\n( 7 ) . ح : ندارد\r\n","page_name":" 149 ","page_number":149},
  {"content":"\r\n\r\nنخوانند . معنى آن باشد كه مىگويد « 1 » المؤمن ينظر بنور اللّه 270 . چون به نور خدا نظر مىكند همه را ببيند ، اوّل را و آخر را ، غايب را و حاضر را ، زيرا از نور خدا چيزى چون پوشيده باشد ؟ و اگر پوشيده باشد آن نور خدا نباشد . پس معنى وحى هست . اگرچه آن را وحى نخوانند .\r\nعثمان رضى اللّه عنه چون خليفه شد بر منبر رفت خلق منتظر بودند كه تا چه فرمايد 271 .\r\nخمش كرد و هيچ نگفت و در خلق نظر مىكرد . و بر خلق حالتى و وجدى نزول كرد كه ايشان را پرواى آن نبود كه بيرون روند و از همدگر خبر نداشتند كه كجا نشسته‌اند كه به صد تذكير و وعظ و خطبه ايشان را آن‌چنان حالت نيكو نشده بود . فايده‌هايى ايشان را حاصل شد و سرّهايى « 2 » كشف شد كه به چندين عمل و وعظ نشده بود . تا آخر مجلس همچنين نظر مىكرد و چيزى نمىفرمود . چون خواست فروآمدن ، فرمود كه « 3 » انّ لكم امام فعال خير « 4 » اليكم من امام قوّال 272 . راست فرمود چون مراد از قول فايده و رقّت است و تبديل اخلاق بىگفت ، اضعاف آنكه از گفت حاصل كرده بودند ميسّر شد . پس آنچ فرمود عين صواب فرمود . آمديم كه خود را فعّال گفت و در آن حالت كه او بر منبر بود فعلى نكرد « 5 » ظاهر كه آن را به نظر توان ديدن : نماز نكرد ، به حجّ نرفت ، صدقه نداد ، ذكر نمىگفت ، خود خطبه نيز نگفت . پس دانستيم كه عمل و فعل اين صورت نيست تنها ، بلكه اين صورت‌ها صورت آن عمل است و آن عمل جان . اينكه « 6 » مىفرمايد مصطفى صلّى اللّه عليه و سلّم « 7 » اصحابى كالنّجوم بايّهم اقتديتم اهتديتم 273 . اينكه يكى در ستاره نظر مىكند و راه مىبرد ، هيچ ستاره‌اى سخن مىگويد با وى ؟ نى ، الّا به مجرّد آنكه در ستاره نظر مىكند راه را از بىراهه مىداند و به منزل مىرسد « 8 » . همچنين ممكن است كه در اولياى حق نظر كنى ، ايشان در تو تصرّف كنند بىگفتى و بحثى و قال و قيلى ، مقصود حاصل شود و تو را به منزل وصل رساند « 9 » .\r\n\r\n\r\n","description":"","footnote":"\r\n( 1 ) . ح : كه اينك مىگويد\r\n( 2 ) . ح : و سرّها ايشان را\r\n( 3 ) . ح : ندارد\r\n( 4 ) . ح : احسن اليكم و الصحيح انكم الى امام فعال أحوج منكم الى امام قوّال\r\n( 5 ) . اصل : بكرد\r\n( 6 ) . ح : جان اين اينك\r\n( 7 ) . ح : عليه السّلام\r\n( 8 ) . ح : بىراهه مىدانند و به منزل مىرسند\r\n( 9 ) . ح : برسانند افزوده : بيت\r\n","page_name":" 150 ","page_number":150},
  {"content":"\r\n\r\nبيت\r\n فمن شاء فلينظر الىّ فمنظرى * نذير الى من ظنّ انّ الهوى سهل 274 \r\nدر عالم خدا هيچ چيز « 1 » صعب‌تر از تحمّل محال نيست مثلا تو كتابى « 2 » خوانده باشى و تصحيح و درست و معرب كرده يكى پهلوى تو نشسته است و آن كتاب را كژ مىخواند هيچ توانى آن را تحمّل كردن ؟ ممكن نيست « 3 » . و اگر آن را نخوانده باشى تو را تفاوت نكند ، اگر خواهى كژ خواند و اگر راست ، چون تو كژ را از راست « 4 » تمييز نكرده‌اى پس تحمّل محال « 5 » مجاهدهء عظيم است . اكنون انبيا و اوليا خود را مجاهده نمىدهند « 6 » . اوّل مجاهده كه در طلب داشتند قتل « 7 » نفس و ترك مرادها و شهوات و آن جهاد اكبر است . و چون و اصل شدند و رسيدند و در مقام امن مقيم شدند بريشان كژ و راست كشف شد .\r\nراست را از كژ مىدانند و مىبينند ، باز در مجاهده‌اى عظيمند زيرا اين خلق را همه افعال « 8 » كژست و ايشان مىبينند و تحمّل مىكنند كه « 9 » اگر نكنند و بگويند و كژى ايشان را بيان كنند يك شخص پيش ايشان ايست نكند و كس سلام مسلمانى بريشان ندهد .\r\nالّا حق تعالى ايشان را سعتى و حوصلهء عظيم بزرگ داده است كه تحمّل مىكنند . از صد كژى يك كژى را مىگويند تا او را دشوار نيايد و باقى كژىهاش « 10 » را مىپوشانند « 11 » ، بلك مدحش مىكنند كه آن كژت راست است تا به تدريج اين كژىها را يك يك ازو دفع مىكنند . همچنانك معلّم كودكى را خط آموزد ، چون به نظر رسد ، كودك سطر مىنويسد و به معلّم مىنمايد . پيش معلّم ، آن همه كژست و بد . با وى به طريق صنعت و مدارا مىگويد « 12 » كه جمله نيكى است و نيكو نبشتى ، احسنت ! احسنت ! الّا اين يك حرف را بد نبشتى ، چنين مىبايد و آن يك حرف هم « 13 » بد نبشتى . چند حرفى را از آن سطر بد مىگويد و به وى مىنمايد كه چنين مىبايد نبشتن و باقى را تحسين مىگويد « 14 » تا دل او نرمد\r\n\r\n\r\n","description":"","footnote":"\r\n( 1 ) . ح : چيزى\r\n( 2 ) . ح : كتابى را\r\n( 3 ) . ح : و يكى آن كتاب را پهلوى تو نشسته است و كژ مىخواند هيچ نتوانى آن را تحمّل كردن ( ممكن نيست ) ندارد .\r\n( 4 ) . ح : كژ از راست\r\n( 5 ) . اصل : ندارد\r\n( 6 ) . ح : خود از مجاهده نمىرهند\r\n( 7 ) . ح : به قتل\r\n( 8 ) . ح : اين خلق همه افعالشان\r\n( 9 ) . ح : ( كه ) ندارد\r\n( 10 ) . ح : كژهاش\r\n( 11 ) . ح : مىپوشاند\r\n( 12 ) . اصل : مىكند\r\n( 13 ) . ح : و آن يك حرف ديگر نيز هم\r\n( 14 ) . ح : مىكند\r\n","page_name":" 151 ","page_number":151},
  {"content":"\r\n\r\nو ضعف او با آن « 1 » تحسين قوّت مىگيرد و همچنان به تدريج تعليم مىكند و مدد مىيابد .\r\nان شاء اللّه تعالى « 2 » اميدواريم كه امير را حق تعالى مقصودها « 3 » ميسّر گرداند و هرچ « 4 » در دل دارد و آن دولتها را نيز « 5 » كه در دل ندارد و نمىداند كه چه چيزست كه آن را بخواهد ، اميد است آنها نيز ميسّر شود كه چون آن را ببيند « 6 » و آن بخشش‌ها به وى رسد ازين خواست‌ها و تمنّاهاى اوّل شرمش آيد كه « چنين چيزى مرا در پيش بود به وجود چنين دولتى و نعمتى اى عجبا « 7 » من آن‌ها را چون تمنّا مىكردم ؟ » شرمش آيد . اكنون عطا آن را گويند كه در وهم آدمى نيايد « 8 » و نگذرد زيرا هرچه در وهم او گذرد اندازهء همّت او باشد و اندازهء قدر او باشد . امّا عطاى حق اندازهء قدر حقّ باشد . پس عطا « 9 » آن باشد كه لايق حقّ باشد نه لايق وهم و همّت بنده كه ما لا عين رأيت و لا اذن سمعت و لا خطر على قلب بشر 275 . هرچند كه آنچه تو توقّع دارى « 10 » از عطاء من چشم‌ها آن را ديده بودند و گوش‌ها جنس آن شنيده بودند . در دل‌ها جنس آن‌ها « 11 » مصوّر شده بود امّا عطاء من بيرون آن همه باشد « 12 » .\r\n\r\n\r\n","description":"","footnote":"\r\n( 1 ) . ح : و ضعيف نشود و به آن\r\n( 2 ) . ح : ( تعالى ) ندارد\r\n( 3 ) . ح : مقصودهاى او را\r\n( 4 ) . ح : هرچه در دل دارد و هرچه مىخواهد و آن چيزها را نيز و دولتها را\r\n( 5 ) . ح : ( نيز ) ندارد\r\n( 6 ) . ح : افزوده : و مطالعه كند\r\n( 7 ) . ح : اى عجب\r\n( 8 ) . ح : آن نيايد\r\n( 9 ) . ح : عطاى حق\r\n( 10 ) . ح : مىداشتى\r\n( 11 ) . ح : آن\r\n( 12 ) . ح : آن جمله باشد و وراى آن همه\r\n","page_name":" 152 ","page_number":152},
  {"content":"\r\n\r\n\r\nفصل\r\nصفت يقين شيخ كامل است . ظن‌ّهاى نيكويى راست مريدان او شد « 1 » : على التّفاوت ظنّ و اغلب ظنّ و اغلب اغلب ظن و على هذا . همچنين هر ظنّى كه افزون‌تر است ، آن ظنّ او به يقين نزديكتر « 2 » و از انكار دور تر لو وزن ايمان ابى بكر 276 . همهء ظنون راست از يقين شير مىخورند و مىافزايند و آن شير خوردن و افزودن نشان آن تحصيل زيادتى ظنّ است به علم و عمل تا هر يكى يقين شود و در يقين فانى شوند به كلّى . زيرا چون يقين شوند ظن نماند . و اين شيخ و مريدان ظاهر شده در عالم اجسام نقش‌هاى آن شيخ يقين‌اند و مريدانش دليل بر آنك اين نقش‌ها متبدّل « 3 » مىشوند دورا بعد دور و قرنا بعد قرن . و آن شيخ يقين و فرزندانش كه ظنون راست‌اند ، قايمند در عالم على مرّ الادوار و القرون من غير تبدّل . باز ظنون « 4 » غالط ضالّ منكر ، راندگان شيخ يقين‌اند كه هر روز ازو دور تر شوند و هر روز پس‌تر روند زيرا هر روز مىافزايند در تحصيلى كه آن ظنّ بد را بيفزايد ،  فِي قُلُوبِهِمْ مَرَضٌ فَزادَهُمُ اللَّهُ مَرَضاً  « * » .\r\nاكنون خواجگان خرما مىخورند و اسيران خار مىخورند « 5 » قال اللّه تعالى  أَ فَلا يَنْظُرُونَ إِلَى الْإِبِلِ  « * * » .  إِلَّا مَنْ تابَ وَ آمَنَ وَ عَمِلَ صالِحاً  « * * * » .  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  « * * * * » . هر تحصيلى كه كرده است در افساد ظنّ اين ساعت قوّت شود در اصلاح ظنّ . همچنانك دزدى دانا توبه كرد و شحنه شد . آن همه طرّارىهاى دزدى كه مىورزيد اين « 6 » ساعت قوّت شد در احسان و عدل . و فضل دارد بر شحنگان ديگر كه اوّل دزد نبوده‌اند زيرا آن شحنه كه دزدىها كرده است شيوهء دزدان را مىداند ، احوال دزدان ازو پوشيده نماند و اين‌چنين كس اگر شيخ شود كامل باشد « 7 » و مهتر « 8 » عالم و مهدى زمان .\r\n\r\n\r\n","description":"","footnote":"\r\n( 1 ) . ح : اويند\r\n( 2 ) . ح : نزديكتر است\r\n( 3 ) . ح : مبدل\r\n( 4 ) . ح : باز ظنون‌هاى\r\n( * ) . سورهء بقره آيهء 10\r\n( 5 ) . ح : خار خورند\r\n( * * ) . سورهء غاشيه آيهء 17\r\n( * * * ) . سورهء مريم آيهء 60\r\n( * * * * ) سورهء فرقان آيهء 70\r\n( 6 ) . ح : آن\r\n( 7 ) . ح : سخت كامل باشد\r\n( 8 ) . ح : و راهبر\r\n","page_name":" 153 ","page_number":153},
  {"content":"\r\n\r\n\r\nفصل\r\n و قالوا تجنّبنا و لا تقربنا « 1 » * فكيف و انتم حاجتى اتجنّب . \r\nمعلوم بايد دانستن كه هركسى هرجا « 2 » كه هست پهلوى حاجت خويشتن است لا ينفك و هر حيوانى پهلوى حاجت خويشتن است ملازم . حاجته اقرب اليه من ابيه و امّه ملتصق به . و آن حاجت بند اوست كه او را مىكشد اين سو و آن‌سو همچون مهار . و محال باشد كه كسى خود را بند كند زيراكه او طالب خلاص بند است و محال باشد « 3 » كه طالب خلاص « 4 » طالب بند باشد . پس ضرورى ، او را كسى ديگر بند كرده باشد . مثلا او طالب صحّت است پس خود را رنجور نكرده باشد زيرا محال بود كه هم طالب مرض بود و هم طالب صحّت خود و چون پهلوى حاجت خود بود پهلوى حاجت‌دهندهء خود بود . و چون ملازم مهار خود بود ملازم مهاركشندهء خود « 5 » بود الّا آنكه نظر او بر مهار است ، از بهر آن ، بىعزّ و مقدار است . اگر نظر او بر مهاركش بودى از مهار خلاص يافتى ، مهار او مهاركش او بودى زيراكه مهار او را از بهر آن « 6 » نهاده‌اند كه او بىمهار پى مهاركننده « 7 » نمىرود و نظر او بر مهاركننده « 8 » نيست . لاجرم  سَنَسِمُهُ عَلَى الْخُرْطُومِ  « * » ، در بينيش كنيم مهار و مىكشيم بىمراد خويش ، چون او بىمهار ، پى ما نمىآيد .\r\n يقولون هل بعد الثمانين ملعب * فقلت و هل قبل الثمانين ملعب 277 \r\nحق تعالى صبوتى بخشد پيران را از فضل خويش كه صبيان از آن خبر ندارند زيرا صبوت بدان سبب تازگى مىآورد و برمىجهاند و مىخنداند و آرزوى بازى مىدهد كه\r\n\r\n\r\n","description":"","footnote":"\r\n( 1 ) . ح : و لا تقر بيننا - و لا تقربنّنا ظ\r\n( 2 ) . ح : هر جاى\r\n( 3 ) . اين سه سطر از نسخهء اصل افتاده است\r\n( 4 ) . ح : خلاص بند\r\n( 5 ) . ح : مهاركشنده و مهاركنندهء خود\r\n( 6 ) . ح : بهر آن\r\n( 7 ) . ح : كه او پى مهاركشنده\r\n( 8 ) . ح : كشنده\r\n( * ) . سورهء قلم آيهء 16\r\n","page_name":" 154 ","page_number":154},
  {"content":"\r\n\r\nجهان را نو مىبيند و ملول نشده است از جهان . چون اين پير جهان را هم « 1 » نو بيند همچنان بازيش آرزو كند و برجسته باشد و پوست و گوشت او « 2 » بيفزايد .\r\n لقد جل خطب الشّيب ان كان كلّما * بدت شيبه يعدو من اللّهو مركب \r\nپس جلالت پيرى از جلالت حقّ افزون باشد كه بهار ، جلالت حقّ پيدا آيد و خزان پيرى بر آن غالب باشد و طبع خزانى خود را نهلد . پس ضعف بهار فضل حق باشد كه بهر ريختن دندانى خندهء بهار حقّ كم شود و به هر سپيدى موئى سرسبزى « 3 » فضل حقّ ياوه شود و به هر گريهء باران « 4 » خزانى ، باغ حقايق منغّص شود تعالى اللّه عمّا يقول الظّالمون « 5 » .\r\n\r\n\r\n","description":"","footnote":"\r\n( 1 ) . ح : پير هم جهان\r\n( 2 ) . ح : و گوشت و خون او\r\n( 3 ) . اصل : سرسرى\r\n( 4 ) . ح : بهاران\r\n( 5 ) . ح : افزوده : علوّا كبيرا و اللّه اعلم\r\n","page_name":" 155 ","page_number":155},
  {"content":"\r\n\r\n\r\nفصل « 1 »\r\nديدمش بر صورت حيوان وحشى و عليه جلد الثعلب فقصدت اخذه و هو على غرقة صغيرة ينظر من الدّرج فرفع يده « 2 » و يقفز كذا و كذا ثم رأيت جلال التبريزى 278 عنده على صورة دلة « 3 » فنفر فاخذته و هو يقصد ان يعضنى فوضعت راسه تحت قدمى و عصرته عصرا كثيرا « 4 » حتى خرج كل ما كان فيه ثم نظرت الى حسن جلده قلت « 5 » هذه يليق ان يملأ ذهبا و جوهرا و درّا و ياقوتا و افضل من ذلك ثم قلت اخذت ما اردت فانفر « 6 » يا نافر حيث شئت و اقفز « 7 » الى اىّ جانب رأيت و انما قفزانه « 8 » خوفا من ان يغلب و فى المغلوبية سعادته لا شك انه يصوّر من دقائق الشهابية و غيره « 9 » و اشرب فى قلبه و هو يريد ان يدرك كل شىء اخذ « 10 » من ذلك الطريق الذى اجتهد فى حفظه و التذ به و لا يمكنه ذلك لانّ للعارف حالة لا يصطاد « 11 » بتلك الشبكات و لا يليق « 12 » ادراك هذا الصّيد بتلك الشبكات و ان كان صحيحا مستقيما فالعارف مختار فى ان يدركه مدرك لا يمكن لاحد ان يدركه الّا باختياره انت قعدت مرصادا لاجل الصّيد الصيد يراك و برى بيتك « 13 » و حيلتك و هو مختار و لا ينحصر طرق عبوره و لا يعبر من مرصدك انما يعبر من طرق طرقها هو  وَ أَرْضُ اللَّهِ واسِعَةٌ  « * »  وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  « * * » ثم تلك الرقائق لمّا وقعت فى لسانك و ادراكك ما بقيت دقائق بل قدت به سبب الاتّصال بك كما انّ كلّ « 14 » فاسد او صالح وقع فى فم العارف و مدركه لا يبقى على ما هو بل يصير شيئا\r\n\r\n\r\n","description":"","footnote":"\r\n( 1 ) . ح : اين فصل در نسخه اصل نيست و از روى نسخهء ح با مقابله به نسخه كتابخانه ملى و سليم آغا نقل شده است .\r\n( 2 ) . ملى و سليم آغا : يديه\r\n( 3 ) . ملى : دابة\r\n( 4 ) . ملى : كبيرا\r\n( 5 ) . فقلت ظ\r\n( 6 ) . ملى : فانقره\r\n( 7 ) . ملى و سليم آغا : واقفر\r\n( 8 ) . ملى و سليم آغا : قفرانه\r\n( 9 ) . و غيرها ظ\r\n( 10 ) . سليم آغا : و كل احد - ملى : و كل واحد\r\n( 11 ) . لا نصطاد ظ\r\n( 12 ) . سليم آغا : و لا يلقى\r\n( 13 ) . ملى و سليم آغا : نيتك\r\n( * ) سورهء 39 آيهء 10\r\n( * * ) . سورهء بقره آيهء 255\r\n( 14 ) . سليم آغا : كماء كل\r\n","page_name":" 156 ","page_number":156},
  {"content":"\r\n\r\nآخر متدثرا متزمّلا بالعنايات و الكرامات الا ترى الى العصا « 1 » كيف تدثرت فى يد موسى و لم تبق على ما كان من ماهيّة العصا و كذا اسطوانة الحنّانة و القضيب فى يد الرّسول « 2 » و الدّعاء فى فم موسى و الحديد فى يد داود و الجبال معه ما بقيت على ماهيّتها « 3 » بل صارت شيئا آخر غير ما كانت فكذا الرقائق و الدّعوات اذا وقعت فى يد الظلمانى الجسمانى لا يبقى « 4 » على ما كان\r\n كعبه به اطاعتت خراباتست * تا ترا بود با نور در ذاتست 279 \r\nالكافر بأكل فى سبعة امعاء 280 و ذلك الجحش « 5 » الذى اختاره الفرّاش الجاهل يأكل فى سبعين معاء و لو اكل فى معا و احد لكان آكلا فى سبعين معاء لانّ كل شىء من المبغوض مبغوض كما انّ كل شىء من المحبوب محبوب و لو كان الفرّاش هنهنا « 6 » لدخلت عليه و نصحته و لا اخرج « 7 » من عنده حتى يطرده و يبعده لانه مفسد لدينه و قلبه و روحه و عقله و يا ليت كان يحمله على الفسادات غير هذا مثل شرب الخمر و القيان كان يصلح ذلك اذا اتّصلت « 8 » به عنايات صاحب العناية لكنّه ملأ البيت من السجادات ليت يلفّ فيها و يحرق حتّى يتخلّص الفراش منه و من شرّه لانّه يفسد اعتقاده عن « 9 » صاحب العناية و يهمزه قدّ امه « 10 » و هو يكست و يهلك نفسه و قد اصطاده بالتسبيحات و الاوراد و المصلّيات لعلّ يوما بفتح اللّه عين الفرّاش و يرى « 11 » ما خسره و بعده عن رحمة صاحب العناية فيضرب عنقه بيده و يقول اهلكتنى حتّى اجتمع علىّ اوزارى و صور « 12 » افعالى كما رأوا فى المكاشفات قبايح اعمالى و العقائد الفاسدة الطاغية خلف ظهرى فى زاوية البيت مجموعة و انا اكتمها من صاحب العناية بنفسى و اجعلها خلف ظهرى و هو يطّلع على ما اخفيه عنه و يقول ايش تخفى فو الّذى نفسى بيده لو دعوت تلك الصور الخبيثة يتقدموا « 13 » الىّ واحد واحد « 14 » رأى العين و يكشف « 15 » نفسها و يخبر « 16 » عن حالها و عما يكتم فيها خلّص اللّه المظلومين من\r\n\r\n\r\n","description":"","footnote":"\r\n( 1 ) . ملى : الا ترى العصا\r\n( 2 ) . ملى افزوده : صلى اللّه عليه و سلّم\r\n( 3 ) . ماهياتها ظ - ملى : هيأتها\r\n( 4 ) . لا تبقى ظ\r\n( 5 ) . ملى : الجعش\r\n( 6 ) . ح : سليم آغا : هاهنا\r\n( 7 ) . و لم اخرج ظ\r\n( 8 ) . سليم آغا : اذا اتصل\r\n( 9 ) . فى ظ\r\n( 10 ) . ملى و سليم آغا افزوده : و يلمزه\r\n( 11 ) . ملى و سليم آغا : فيرى\r\n( 12 ) . سليم آغا : سوء\r\n( 13 ) . لتقدمت ظ\r\n( 14 ) . سليم آغا : واحدا واحدا\r\n( 15 ) . و كشفت ظ\r\n( 16 ) . و اخبرت ظ\r\n","page_name":" 157 ","page_number":157},
  {"content":"\r\n\r\nمثل هؤلاء القاطعين الصّادّين عن سبيل اللّه بطريق التعبّد الملوك يلعبون بالصولجان فى الميدان ليرى اهل المدينة الذين هم لا يقدرون ان يحضروا الملحمة و القتال تمثالا لمبارزة المبارزين و قطع رءوس الاعداء و دحرجتها تدحرج الكرة « 1 » فى الميدان و طرادهم كرّهم و فرّهم فهذا اللعب فى الميدان كالاسطرلاب للجدّ الذى هو فى القتال و كذلك الصلاة و السماع لاهل اللّه اراءة للناظرين ما يفعلون فى السّر من موافقة لا و امر اللّه و نواهيه المختصّة بهم و المغنى فى السّماع كالامام فى الصّلاة و القوم يتبعونه ان غنّى ثقيلا رقصوا ثقيلا و ان غنّى خفيفا رقصوا خفيفا تمثالا لمتابعتهم فى الباطن لمنادى « 2 » الامر و النّهى .\r\n\r\n\r\n","description":"","footnote":"\r\n( 1 ) . ملى : الاكر\r\n( 2 ) . ملى و سليم آغا : منادى\r\n","page_name":" 158 ","page_number":158},
  {"content":"\r\n\r\n\r\nفصل\r\nمرا عجب مىآيد كه اين حافظان چون پى نمىبرند از احوال عارفان « 1 » . چنين شرح كه مىفرمايد  وَ لا تُطِعْ كُلَّ حَلَّافٍ  « * » . غمّاز خاص خود اوست كه فلان را مشنو . هرچ گويد كه او چنين است با تو   هَمَّازٍ مَشَّاءٍ بِنَمِيمٍ مَنَّاعٍ لِلْخَيْرِ   « * * » ، الّا قرآن ، عجب جادوست غيور چنان مىبندد كه صريح در گوش خصم مىخواند . چنانك فهم مىكند و هيچ خبر ندارد و از لذّت آن بىخبرست يا خود « 2 » باز مىربايد .  خَتَمَ اللَّهُ  « * * * » عجب « 3 » لطفى دارد ختمش مىكند « 4 » كه مىشنود و فهم نمىكند و بحث مىكند و فهم نمىكند .\r\nاللّه لطيف و قهرش لطيف و قفلش لطيف امّا نه چون قفل گشايش « 5 » كه لطف آن در صفت نگنجد . من اگر از اجزا خود را فروسكلم « 6 » 281 از لطف بىنهايت و ارادت « 7 » قفل‌گشايى و بىچونى فتّاحى او خواهد بود . زنهار ، بيمارى و مردن را در حقّ من متّهم مىكند كه آن جهت روپوش است . كشندهء من اين لطف و بىمثلى او « 8 » خواهد بودن . آن كارد يا شمشير كه پيش آيد « 9 » جهت دفع چشم اغيار است تا چشم‌هاى نحس « 10 » بيگانهء جنب ، ادراك اين مقتل نكند « 11 » .\r\n\r\n\r\n","description":"","footnote":"\r\n( 1 ) . ح : به وى نمىبرند به احوال عارفان\r\n( * ) . سورهء قلم آيهء 10\r\n( * * ) . همان سوره آيهء 11 و 12\r\n( 2 ) . در اصل نيست و به جاى ( با خود ) در اصل ( تا زود ) است\r\n( * * * ) . ح : سورهء بقره آيهء 7\r\n( 3 ) . ح : ( عجب ) ندارد\r\n( 4 ) . ح : ( مىكند ) را ندارد\r\n( 5 ) . ح : گشائيش\r\n( 6 ) . اصل : بركشانم\r\n( 7 ) . ح : و لذاذت\r\n( 8 ) . ح : ( او ) ندارد\r\n( 9 ) . ح : آيند\r\n( 10 ) . ح : نجس\r\n( 11 ) . اصل : به ادراك آن مقبل نكند\r\n","page_name":" 159 ","page_number":159},
  {"content":"\r\n\r\n\r\nفصل\r\nصورت فرع عشق آمد كه بىعشق اين صورت را قدر نبود 282 . فرع آن باشد كه بىاصل نتواند بودن . پس اللّه را صورت نگويند ، چون صورت فرع باشد و او را فرع نتوان گفتن .\r\nگفت كه عشق نيز بىصورت متصوّر نيست و منعقد نيست ، پس فرع صورت باشد .\r\nگوييم چرا عشق متصوّر نيست بىصورت ؟ بلكه انگيزندهء صورت است . صد هزار صورت « 1 » از عشق انگيخته مىشود ، هم ممثّل هم محقّق . اگرچه نقش بىنقّاش نبود و نقّاش بىنقش نبود ، ليكن نقش فرع بود و نقّاش اصل . كحركة الاصبع مع حركة الخاتم . تا عشق خانه نبود ، هيچ مهندس صورت و تصوّر « 2 » خانه نكند . و همچنين گندم ، سالى به نرخ زر است و سالى به نرخ خاك و صورت گندم همان است . پس قدر و قيمت صورت « 3 » گندم به عشق آمد . و همچنين « 4 » آن هنر كه تو طالب و عاشق آن باشى پيش تو آن قدر دارد و در دورى كه هنرى را طالب نباشد ، هيچ آن هنر را نياموزند و نورزند .\r\nگويند كه عشق آخر افتقار است و احتياج است « 5 » به چيزى . پس « 6 » احتياج اصل باشد و محتاج اليه فرع . گفتم « 7 » آخر اين سخن كه مىگويى از حاجت مىگويى . آخر اين سخن از حاجت تو هست شد كه چون ميل اين سخن داشتى ، اين سخن زاييده شد . پس احتياج مقدّم بود و اين سخن ازو زاييد . پس بىاو احتياج را وجود بود . پس عشق و احتياج فرع او نباشد . گفت آخر مقصود از آن احتياج اين سخن بود ، پس مقصود فرع چون باشد ؟ گفتم « 8 » دائما فرع مقصود باشد كه مقصود از بيخ درخت ، فرع درخت است .\r\n\r\n\r\n","description":"","footnote":"\r\n( 1 ) . ح : صور\r\n( 2 ) . ح : و تصوير\r\n( 3 ) . ح : ( صورت ) ندارد\r\n( 4 ) . ح : همچنين بى ( واو )\r\n( 5 ) . ح : ( است ) ندارد\r\n( 6 ) . ح : پس چون\r\n( 7 ) . ح : گفتيم\r\n( 8 ) . ح : گفتيم\r\n","page_name":" 160 ","page_number":160},
  {"content":"\r\n\r\n\r\nفصل\r\nفرمود از دعوى اين كنيزك 283 كه كردند اگرچه دروغ است ، پيش نخواهد رفتن امّا در وهم اين جماعت چيزى نشست . اين وهم و باطن آدمى همچو دهليز است « 1 » . هرچ اوّل در دهليز آيند ، آنگه در خانه روند . اين همه دنيا همچون يك خانه است . هرچه در اندرون آيد كه دهليزست ، لا بد است كه در خانه ظاهر شود و پيدا گردد . مثلا اين خانه كه نشسته‌ايم صورت اين در دل مهندس پيدا شد ، آنگاه اين خانه شد . پس گفتيم اين همه دنيا يك خانه است . و هم فكر و انديشه‌ها دهليز اين خانه است . هرچه در دهليز ديدى كه پيدا شد حقيقت دان كه در خانه پيدا شود و اين همه چيزها كه در دنيا پيدا مىشود از خير و شرّ ، اوّل در دهليز پيدا شده است آنگاه اينجا .\r\nحق تعالى چون خواهد كه چيزهاى گوناگون ، از غرايب و عجايب و باغ‌ها و بوستان‌ها و مرغزارها و علوم و تصنيف‌هاى گوناگون ، در عالم پيدا كند در اندرون‌ها خواست آن و تقاضاى آن بنهد تا از آن اين پيدا شود . و همچنين هرچه درين عالم مىبينى ، مىدان كه در آن عالم هست . مثلا هرچه در نم بينى بدانك در يم باشد زيرا اين نم از آن يم است . و همچنان اين آفرينش آسمان و زمين و عرش و كرسى و عجايب‌هاى ديگر ، حق تعالى تقاضاى آن را در ارواح پيشينيان نهاده بود ، لاجرم عالم براى آن پيدا شد .\r\nمردم كه مىگويند كه « عالم قديم است » سخن ايشان مسموع كى باشد ؟ بعضى مىگويند كه « حادث است » و آن اوليااند و انبيااند كه ايشان قديم‌تر از عالم‌اند و حق تعالى تقاضاى آفرينش عالم را در ارواح ايشان نهاد و آنگه عالم پيدا شد . پس ايشان على الحقيقة مىدانند كه حادث است ، از مقام خود خبر مىدهند . مثلا ما درين خانه كه نشسته‌ايم عمر ما شصت و هفتاد هست ، ديديم كه اين خانه نبود ، سالى چند هست كه اين خانه شده است . اگر درين خانه جانورانى متولّد شوند 284 از در و ديوار اين خانه ، مثل\r\n\r\n\r\n","description":"","footnote":"\r\n( 1 ) . ح : همچون دهليزى است\r\n","page_name":" 161 ","page_number":161},
  {"content":"\r\n\r\nكژدم و موش و مار و حيواناتى حقير كه درين خانه مىزيند ، ايشان زاييدند و خانه را معمور ديدند اگر ايشان بگويند كه « اين خانه قديم است » بر ما حجّت نشود چون ما ديده‌ايم كه اين خانه حادث است . همچنان‌كه آن جانوران « 1 » كه از در و ديوار اين خانه رسته‌اند و جز اين خانه چيزى نمىدانند و نمىبينند ، خلقانند كه ازين خانهء دنيا رسته‌اند « 2 » . دريشان جوهرى نيست . منبتشان ازينجاست ، هم درينجا فروروند . اگر ايشان عالم را قديم گويند بر انبيا و اوليا كه ايشان را وجود بوده است پيش از عالم به صد هزار هزار هزار « 3 » سال چه جاى سال و چه جاى عدد كه آن را نه « 4 » حدّ است و نه عدد ، حجّت نباشد ، كه ايشان حدوث عالم را ديده‌اند ، همچنانك تو حدوث اين خانه را .\r\nو بعد از آن آن فلسفيك به سنّى مىگويد كه « حدوث عالم « 5 » به چه دانستى ؟ » اى خر تو قدم عالم را به چه دانستى ؟ آخر گفتن تو كه « عالم قديم است معنيش اين است كه حادث نيست و اين گواهى بر نفى باشد . آخر گواهى بر اثبات آسان‌تر باشد « 6 » از گواهى بر نفى زيراكه گواهى بر نفى معنيش آن است كه اين مرد فلان كار را نكرده است و اطّلاع بر اين مشكل است . مىبايد كه اين « 7 » شخص از اوّل عمر تا آخر ملازم آن شخص بوده باشد ، شب و روز در خواب و بيدارى « 8 » ، كه بگويد البتّه اين كار را نكرده است . هم حقيقت نشود شايد كه اين را خوابى برده باشد يا آن شخص به حاجت‌خانه 285 رفته باشد كه اين را ممكن نبوده باشد ملازم او بودن . سبب اين ، گواهى بر نفى روا نيست زيراكه مقدور نيست امّا گواهى بر اثبات مقدور است و آسان زيرا كه مىگويد « 9 » لحظه‌اى با او بودم ، چنين گفت و چنين كرد . لاجرم اين گواهى مقبول است زيراكه مقدور آدمى است .\r\nاكنون اى سگ اينكه به حدوث گواهى مىدهد ، آسان‌تر است « 10 » از آنچه تو به قدم عالم گواهى مىدهى زيراكه حاصل گواهيت اين است كه حادث نيست ، پس گواهى بر نفى داده باشى . پس چو هر دو را دليلى نيست و نديده‌ايد كه عالم حادث است يا قديم ، تو او را مىگويى ، « به چه دانستى كه حادث است ؟ او نيز مىگويد اى « قلتبان تو به چه دانستى كه قديم است ؟ » آخر دعوى تو مشكل‌تر است و محال‌تر .\r\n\r\n\r\n","description":"","footnote":"\r\n( 1 ) . ح : جانوران ( كه ) ندارد\r\n( 2 ) . ح : رستند\r\n( 3 ) . ح : به صد هزاران هزاران\r\n( 4 ) . ح : نى\r\n( 5 ) . ح : عالم را\r\n( 6 ) . ح : است\r\n( 7 ) . ح : آن\r\n( 8 ) . ح : و در بيدارى\r\n( 9 ) . ح : مىگويند\r\n( 10 ) . ح : آسان‌تر\r\n","page_name":" 162 ","page_number":162},
  {"content":"\r\n\r\n\r\nفصل\r\nمصطفى صلى اللّه عليه و سلّم « 1 » با صحابه نشسته بود . كافران اعتراض آغاز كردند .\r\nفرمود كه « آخر شما همه متّفقيد كه در عالم يكى هست كه صاحب وحى اوست ، وحى برو فرومىآيد ، بر هركسى فرونمىآيد و آن كس را علامت‌ها و نشان‌ها باشد در فعلش و در قولش ، در سيماش ، در همهء اجزاى او نشان و علامت « 2 » آن باشد . اكنون چون آن نشان‌ها را ديديد روى به وى آريد و او را قوى گيريد تا دستگير شما باشد . » ايشان همه « 3 » محجوج مىشدند و بيش سخنشان نمىماند ، دست به شمشير مىزدند و نيز مىآمدند و صحابه را مىرنجانيدند و مىزدند و استخفافها مىكردند . مصطفى صلّى اللّه عليه و سلّم « 4 » فرمود كه « صبر كنيد تا نگويند كه بر ما غالب شدند ، به غلبه خواهند كه دين را ظاهر كنند ، خدا اين دين را خواهد ظاهر كردن . » و صحابه مدّتها نماز « 5 » پنهان مىكردند و نام مصطفى را صلّى اللّه عليه و سلّم « 6 » پنهان مىگفتند تا بعد مدّتى وحى آمد كه شما نيز شمشير بكشيد و جنگ كنيد .\r\nمصطفى را عليه السّلام كه امّى مىگويند ، ازآن‌رو نمىگويند كه بر خط و علوم قادر نبود . يعنى ازين‌رو امّيش مىگفتند كه خطّ و علم و حكمت « 7 » او مادرزاد بود ، نه مكتسب « 8 » . كسى كه به روى مه « 9 » رقوم نويسد او خطّ نتواند « 10 » نبشتن ؟ و در عالم چه باشد كه او نداند ؟ چون همه ازو مىآموزند . عقل جزوى را عجب چه چيز باشد كه عقل كلّ را نباشد ؟ عقل جزوى قابل آن نيست كه از خود چيزى اختراع كند كه آن را « 11 » نديده\r\n\r\n\r\n","description":"","footnote":"\r\n( 1 ) . ح : صلوات اللّه عليه\r\n( 2 ) . ح : علامات\r\n( 3 ) . ح : ( همه ) ندارد\r\n( 4 ) . ح : عليه السّلام\r\n( 5 ) . ح : نماز را\r\n( 6 ) . ح : ندارد\r\n( 7 ) . ح : حكم\r\n( 8 ) . ح : مادرزاد است مكتسب نيست\r\n( 9 ) . ح : قمر\r\n( 10 ) . ح : بر خطّ نداند\r\n( 11 ) . ح : آن را و جنس آن\r\n","page_name":" 163 ","page_number":163},
  {"content":"\r\n\r\nباشند . و اينكه مردم تصنيف‌ها كرده‌اند و هندسه‌ها « 1 » و بنيادهاى نو نهاده‌اند ، تصنيف نو نيست ، جنس آن را ديده‌اند ، بر آنجا زيادت مىكنند . آن‌ها كه از خود نو اختراع كنند ، ايشان عقل كلّ باشند . عقل جزوى قابل آموختن است ، محتاج است به تعليم . عقل كلّ معلّم است ، محتاج نيست . و همچنين جمله پيش‌ها را چون بازكاوى ، اصل « 2 » و آغاز آن وحى « 3 » بوده است و از انبيا آموخته‌اند و ايشان عقل كلّند . حكايت غراب كه قابيل هابيل « 4 » را كشت و نمىدانست كه چه كند ، غراب غرابى را بكشت و خاك را كند « 5 » و آن غراب را دفن كرد و خاك بر سرش كرد ، ازو بياموخت گور ساختن و دفن كردن « 6 » ، و همچنين جملهء حرفت‌ها . هركه را عقل جزويست محتاج است به تعليم و عقل كل واضع همهء چيزهاست . و ايشان انبيا و اوليااند كه عقل جزوى را به عقل كلّ متّصل كرده‌اند و يكى شده است . مثلا دست و پاى و چشم و گوش و جمله حواس آدمى قابلند كه از دل و عقل تعليم كنند . پا از عقل رفتار مىآموزد ، دست از دل و عقل گرفتن « 7 » مىآموزد ، چشم و گوش ديدن و شنيدن مىآموزد ، امّا اگر دل و عقل نباشد هيچ اين « 8 » حواس بر كار باشند يا توانند كارى كردن ؟ اكنون همچنانك « 9 » اين جسم به نسبت به عقل و دل كثيف و غليظ است و ايشان لطيف‌اند و اين كثيف به آن لطيف قايم است و اگر لطفى و تازگى دارد ازو دارد ، بىاو معطل است و پليد است و كثيف « 10 » و ناشايسته است . همچنين عقول « 11 » جزوى نيز به نسبت با عقل « 12 » كلّ آلت است ، تعليم ازو كند و ازو فايده گيرد و كثيف و غليظ است پيش « 13 » عقل كلّ .\r\nمىگفت « 14 » كه ما را به همّت ياد دار ، اصل همّت است ، اگر سخن نباشد ، تا نباشد . سخن فرع است . فرمود كه آخر ، اين همّت در عالم ارواح بود پيش از عالم اجسام . پس ما را در عالم اجسام بىمصلحتى آوردند ؟ اين محال باشد . پس سخن در كار است و پرفايده « 15 » .\r\n\r\n\r\n","description":"","footnote":"\r\n( 1 ) . ح : و هندسه‌هاى نو\r\n( 2 ) . ح : اصلش\r\n( 3 ) . ح : وهمى\r\n( 4 ) . اصل : قابل هابل\r\n( 5 ) . ح : بكند\r\n( 6 ) . ح : تعليم كرد و گور ساختن را و دفن كردن را بياموخت\r\n( 7 ) . ح : گرفت\r\n( 8 ) . ح : آن\r\n( 9 ) . ح : ( كه ) ندارد\r\n( 10 ) . ح : كثيف است\r\n( 11 ) . ح : عقل\r\n( 12 ) . ح : نسبت به عقل\r\n( 13 ) . ح : پيش لطف\r\n( 14 ) . ح : يكى گفت\r\n( 15 ) . ح : پرفايده است\r\n","page_name":" 164 ","page_number":164},
  {"content":"\r\n\r\nدانهء قيسى 286 را اگر مغزش را تنها در زمين بكارى ، چيزى نرويد . چون با پوست به هم بكارى برويد . پس دانستم « 1 » كه صورت نيز در كارست . نماز نيز در باطن است « 2 » .\r\nلا صلاة الّا بحضور القلب 287 . امّا لا بد است كه به صورت آرى و ركوع و سجود كنى به ظاهر ، آنگه بهره‌مند شوى و به مقصود رسى .  هُمْ عَلى صَلاتِهِمْ دائِمُونَ  « * » . اين نماز روح است . نماز صورت موقّت است آن دايم نباشد . زيرا روح عالم درياست ، آن را « 3 » نهايت نيست . جسم ساحل و خشكيى است ، محدود باشد و مقدّر . پس صلاة دايم جز روح را نباشد . پس « 4 » روح را ركوعى و سجودى هست امّا به صورت . آن « 5 » ركوع و سجود ظاهر مىبايد كردن زيرا معنى را به صورت اتّصالى هست تا هر دو به هم نباشند « 6 » فايده ندهد « 7 » . اينكه مىگويى « صورت فرع معنى است و صورت رعيّت است و دل پادشاه » ، آخر اين اسماى اضافيّات است . چون مىگويى كه اين فرع آن است تا فرع نباشد نام اصليت برو كى نشيند ؟ پس او اصل ازين فرع شد و اگر آن فرع نبودى او را خود نام نبودى و چون زن گفتى ناچار مرد مىبايد « 8 » و چون ربّ گفتى ناچار مربوبى بايد و چون حاكم گفتى ، محكومى « 9 » بايد .\r\n\r\n\r\n","description":"","footnote":"\r\n( 1 ) . ح : دانستيم\r\n( 2 ) . ح : افزوده ، كه\r\n( * ) سورهء معارج آيهء 23\r\n( 3 ) . ح : كه آن را\r\n( 4 ) . ح : ( پس ) ندارد\r\n( 5 ) . ح : اين\r\n( 6 ) . ح : نباشد\r\n( 7 ) . ح : افزوده : چنان‌كه دانهء قيسى با پوست را با مغز به هم نكارى نرويد\r\n( 8 ) . در اصل نيست\r\n( 9 ) . ح : محكوم\r\n","page_name":" 165 ","page_number":165},
  {"content":"\r\n\r\n\r\nفصل « 1 »\r\nحسام الدّين ارزنجانى 288 پيش از آنكه به خدمت فقرا رسد و با ايشان صحبت كند بحّاثى عظيم بود . هرجا كه رفتى و نشستى ، به جدّ بحث و مناظره كردى ، خوب كردى و خوش گفتى . امّا چون با درويشان مجالست كرد آن بر دل او سرد شد . نبرّد عشق را جز عشق ديگر 289 . من اراد ان يجلس مع اللّه تعالى « 2 » فليجلس مع اهل التّصوف 290 . اين علم‌ها نسبت به احوال فقرا بازى و عمر ضايع كردن است كه  إِنَّمَا الْحَياةُ الدُّنْيا لَعِبٌ  « * » . اكنون چون آدمى بالغ شد و عاقل « 3 » و كامل شد بازى نكند و اگر كند از غايت شرم پنهان كند تا كسى او را نبيند . اين علم و قال و قيل و هوس‌هاى دنيا باد است و آدمى خاك است . و چون باد با خاك آميزد هرجا كه رسد چشم‌ها را خسته كند و از وجود او جز تشويش و اعتراض حاصلى نباشد . امّا اكنون اگرچه خاك است به هر سخنى كه مىشنود مىگريد ، اشكش چون آب روان است  تَرى أَعْيُنَهُمْ تَفِيضُ مِنَ الدَّمْعِ  « 4 » . « * * » اكنون چون عوض باد بر خاك آب فرومىآيد ، كار به عكس خواهد بودن ، لا شكّ . چون خاك آب يافت بر او سبزه و ريحان و بنفشه و گل گلزار « 5 » رويد . اين راه فقر راهى است كه درو به جمله آرزوها برسى . هر چيزى كه تمنّاى تو بوده باشد البتّه درين راه به تو رسد : از « 6 » شكستن لشكرها و ظفر يافتن بر اعدا و گرفتن ملك‌ها و تسخير خلق و تفوّق بر اقران خويشتن و فصاحت و بلاغت و هرچه بدين ماند . چون راه فقر را گزيدى اين‌ها همه به تو رسد . هيچ‌كس درين راه نرفت كه شكايت كرد ، به خلاف راه‌هاى دگر « 7 » . هركه در آن راه رفت و كوشيد از\r\n\r\n\r\n","description":"","footnote":"\r\n( 1 ) . در اصل نيست و پيوسته به فصل سابق است .\r\n( 2 ) . ح : ( تعالى ) ندارد\r\n( * ) .  إِنَّمَا الْحَياةُ الدُّنْيا لَعِبٌ  سورهء محمد آيهء 36\r\n( 3 ) . ح : و عاقل شد\r\n( 4 ) . ح : افزوده : مما عرفوا من الحق\r\n( * * ) سورهء مائده آيهء 83\r\n( 5 ) . ح : و گلزار\r\n( 6 ) . ح : اگر\r\n( 7 ) . ح : ديگر\r\n","page_name":" 166 ","page_number":166},
  {"content":"\r\n\r\nصد هزار يكى را مقصود حاصل شد و آن نيز نه چنان كه دل او خنك گردد و قرار گيرد ، زيرا هر راهى را اسبابى است و طريقى « 1 » است به حصول آن مقصود و مقصود حاصل نشود « 2 » الّا از راه اسباب . و آن راه دور است و پرآفت و پرمانع ، شايد كه آن اسباب تخلّف كند از مقصود .\r\nاكنون چون در عالم فقر آمدى و ورزيدى ، حق تعالى تو را ملك‌ها و عالم‌ها بخشد كه در وهم ناورده باشى و از آنچه اوّل تمنّا مىكردى و مىخواستى خجل گردى كه « آوه من به وجود چنين چيزى ، چنان چيز حقير چون مىطلبيدم ؟ » امّا حق تعالى گويد « اگر تو « 3 » از آن منزّه شدى و نمىخواهى و بيزارى ، امّا آن وقت در خاطر تو آن گذشته بود ، براى ما ترك كردى ، كرم ما بىنهايت است ، البتّه آن « 4 » نيز ميسّر تو گردانم « 5 » . » چنانك مصطفى صلّى اللّه عليه و سلّم « 6 » پيش از وصول و شهرت ، فصاحت و بلاغت عرب را مىديد ، تمنّا مىبرد كه مرا نيز اين‌چنين فصاحت و بلاغت بودى . چون او را « 7 » عالم غيب كشف گشت و مست حق شد به كلّى آن طلب و آن تمنّا بر دل او سرد شد . حق تعالى فرمود كه « آن فصاحت و بلاغت كه مىطبيدى به تو دادم . » گفت ، « يا ربّ مرا به چه كار آيد آن و فارغم و نخواهم . حق تعالى فرمود « غم مخور آن نيز باشد و فراغت قايم باشد و هيچ تو را زيان ندارد . » حق تعالى او را سخنى داد كه جمله عالم از زمان او تا بدين عهد در شرح آن « 8 » چندين مجلّدها « 9 » ساختند و مىسازند و هنوز از ادراك آن قاصرند و فرمود حق تعالى كه « نام تو را صحابه از ضعف و بيم سرو حسودان در گوش « 10 » پنهان مىگفتند . بزرگى تو را به حدّى نشر كنم كه بر مناره‌هاى بلند در اقاليم عالم پنج وقت بانگ زنند به آوازهاى بلند و الحان « 11 » لطيف در مشرق و مغرب مشهور شود 291 . » اكنون هركه درين راه خود را درباخت همه مقصودهاى دينى و دنياوى او را ميسّر گشت و كسى ازين راه شكايت نكرد .\r\n\r\n\r\n","description":"","footnote":"\r\n( 1 ) . اصل : و طريقى\r\n( 2 ) . اصل : به حصول آن مقصود حاصل نشود\r\n( 3 ) . ح : كه اگرچه\r\n( 4 ) . ح : آن را\r\n( 5 ) . ح : گردانيم\r\n( 6 ) . ح : عليه السّلام\r\n( 7 ) . اصل : اول\r\n( 8 ) . ح : در شرح سخن او\r\n( 9 ) . ح : مجلدهاى گوناگون\r\n( 10 ) . ح : در گوش‌ها\r\n( 11 ) . ح : و الحان‌هاى\r\n","page_name":" 167 ","page_number":167},
  {"content":"\r\n\r\nسخن ما همه نقد است و سخن‌هاى « 1 » ديگران نقل است و اين نقل فرع نقد است . نقد همچون پاى آدمى است و نقل همچنان است كه قالب چوبين به شكل قدم آدمى . اكنون آن قدم چوبين را ازين قدم اصلى دزديده‌اند و اندازهء آن ازين گرفته‌اند . اگر در عالم پاى نبودى ايشان اين قالب را از كجا شناختندى « 2 » ؟ پس بعضى سخن‌ها نقد است و بعضى نقل است و به همديگر مىمانند . مميّزى مىبايد كه نقد را از نقل بشناسد . و تمييز ايمان است و كفر بىتميزى است . نمىبينى كه در زمان فرعون چون عصاى موسى مار شد و چوب‌ها و رسن‌هاى ساحران مار شدند « 3 » آنكه تمييز نداشت همه را يك لون ديد و فرق نكرد و آنكه تمييز داشت سحر را از حق فهم كرد و مؤمن شد به واسطهء تمييز ؟ پس دانستيم كه ايمان تمييز است .\r\nآخر اين فقه اصلش وحى بود امّا چون به افكار و حواس و تصرّف خلق آميخته شد آن لطف نماند . و اين ساعت چه ماند به لطافت وحى ؟ چنانك « 4 » اين آب كه در تروت 292 روان است ، سوى شهر ، آنجا كه سرچشمه است بنگر كه چه « 5 » صاف و لطيف است و چون در شهر درآيد و از باغ‌ها و محل‌ّها و خانه‌هاى اهل شهر بگذرد ، چندين خلق « 6 » دست و رو و پا و اعضا و جام‌ها و قالىها و بول‌هاى محل‌ّها و نجاست‌ها از آن اسب و استر درو ريخته و با او « 7 » آميخته گردد ، چون از آن كنار ديگر بگذرد درنگرى ، اگرچه همان است ، گل كند خاك را و تشنه را سيراب كند و دشت را سبز گرداند امّا مميّزى مىبايد كه دريابد كه اين آب را آن لطف كه بود « 8 » نمانده است و با وى چيزهاى ناخوش آميخته است .\r\nالمؤمن كيّس مميّز فطن عاقل . پير « 9 » عاقل نيست چون به بازى مشغول است . اگر صدساله شود هنوز خام « 10 » و كودكى است و اگر كودك است چون به بازى مشغول نيست پير است . اينجا سنّ معتبر نيست .  ماءٍ غَيْرِ آسِنٍ  « * » . مىبايد ماء غير آسن آن باشد كه\r\n\r\n\r\n","description":"","footnote":"\r\n( 1 ) . ح : و سخن\r\n( 2 ) . ح : ساختندى\r\n( 3 ) . ح : جمله مار شدند\r\n( 4 ) . ح : همچنان‌كه آب در تروت\r\n( 5 ) . ح : ( چه ) ندارد\r\n( 6 ) . ح : كس\r\n( 7 ) . ح : و به او\r\n( 8 ) . ح : كه داشت\r\n( 9 ) . اصل : نيز\r\n( 10 ) . ح : ( خام ) ندارد\r\n( * ) . سورهء محمد آيهء 15\r\n","page_name":" 168 ","page_number":168},
  {"content":"\r\n\r\nجمله پليدىهاى عالم را پاك كند و درو « 1 » هيچ اثر نكند ، همچنان صاف و لطيف باشد كه بود و در معده مضمحل نشود « 2 » و خلط و گنده نگردد . و آن آب حيات است .\r\nيكى در نماز نعره زد و بگريست . نماز او باطل شود يا نى 293 ؟ جواب اين به تفصيل است اگر آن گريه ازآن‌رو بود كه او را عالمى ديگر نمودند « 3 » بيرون محسوسات ، اكنون آن را آخر آب ديده مىگويند تا چه ديد چون چنين چيزى ديده باشد كه جنس نماز باشد و مكمّل نماز باشد ، مقصود از نماز آن است ، نمازش درست و كامل‌تر باشد . و اگر به عكس اين ديد ، براى دنيا گريست يا دشمنى برو غالب شد ، از كين او گريه‌اش آمد يا حسد برد بر شخصى كه او را چندين اسباب هست و مرا نيست ، نمازش ابتر و ناقص و باطل باشد .\r\nپس دانستيم كه ايمان تمييز است كه فرق كند ميان حق و باطل و ميان نقد و نقل « 4 » .\r\nهركه را تمييز نيست محروم است . اكنون اين سخن‌ها را كه مىگوييم هركه را تمييز هست برخوردار شد و هركه را تمييز نيست « 5 » اين سخن پيش او ضايع است . همچنان‌كه دو شخص شهرى عاقل و كافى بروند از روى شفقت براى نفع روستايى گواهى بدهند ، امّا روستايى از روى جهل چيزى بگويد مخالف هر دو كه آن گواهى هيچ نتيجه‌اى ندهد و سعى ايشان ضايع گردد . و ازين روى مىگويند كه روستايى گواه با خود « 6 » دارد . الّا چون حالت سكر مستولى گردد مست به آن نمىگردد كه اينجا مميّزى هست يا نى ، مستحقّ اين سخن و اهل اين هست يا نى ، از گزاف فرومىريزد . همچنانك زنى را كه « 7 » پستان‌هايش قوى پر شود و درد كند « 8 » سگ‌بچگان محلّه را جمع كند و شير را برايشان مىريزد . اكنون اين سخن به دست نامميّز افتاد همچنان باشد كه درّ ثمين به دست كودكى دادى كه قدر آن نمىداند چون از آن‌سوتر رود سيبى به دست او نهند و آن درّ را ازو بستانند چون تمييز ندارد پس تمييز به معنى « 9 » عظيم است .\r\nابا يزيد را پدرش در عهد طفلى به مدرسه برد كه فقه آموزد 294 . چون پيش مدرّسش « 10 »\r\n\r\n\r\n","description":"","footnote":"\r\n( 1 ) . ح : و در وى\r\n( 2 ) . ح : شود\r\n( 3 ) . ح : نمود\r\n( 4 ) . ح : ندارد\r\n( 5 ) . در اصل نيست\r\n( 6 ) . ح : با خويشتن\r\n( 7 ) . ح : ( كه ) ندارد\r\n( 8 ) . ح : افزوده : برود و\r\n( 9 ) . ح : نعمت\r\n( 10 ) . ح : مدرّس\r\n","page_name":" 169 ","page_number":169},
  {"content":"\r\n\r\nبرد گفت « هذا فقه اللّه » گفتند « هذا فقه ابى حنيفة » گفت « انا اريد فقه اللّه . » چون بر نحويش برد گفت « هذا نحو اللّه » گفت « هذا نحو سيبويه . گفت « ما اريد . » همچنين هرجاش كه مىبرد چنين گفت « 1 » . پدر ازو عاجز شد ، او را بگذاشت . بعد از آن درين طلب به بغداد آمد . حالى كه جنيد را بديد نعره‌اى بزد گفت « 2 » « هذا فقه اللّه . » و چون باشد كه برّه مادر خود را نشناسد ، چون رضيع آن لبان است ؟ و او از عقل و تمييز زاده است .\r\nصورت را رها كن .\r\nشيخى بود مريدان را استاده رها كردى ، دست بسته ، در خدمت 295 . گفتند « اى شيخ ، اين جماعت را چرا نمىنشانى ؟ كه اين رسم درويشان نيست . اين عادت امرا و ملوك است . » گفت « نى ، خمش كنيد . من مىخواهم كه ايشان اين طريق را معظم دارند تا برخوردار شوند . اگرچه تعظيم در دل است و لكن الظاهر عنوان الباطن 296 . » معنى عنوان چيست ؟ يعنى كه از عنوان نامه بدانند كه نامه براى كيست و پيش كيست 297 و از عنوان كتاب بدانند « 3 » كه در اينجا چه باب‌ها است و چه فصل‌ها « 4 » . از تعظيم ظاهر و سر نهادن و به پا ايستادن معلوم شود كه در باطن چه تعظيم‌ها دارند و چگونه تعظيم مىكنند حق را و اگر در ظاهر تعظيم ننمايند « 5 » معلوم گردد كه باطن بىباك است و مردان حق را معظّم نمىدارد .\r\n\r\n\r\n","description":"","footnote":"\r\n( 1 ) . ح : مىبردند چنين مىگفت\r\n( 2 ) . ح : و گفت\r\n( 3 ) . اصل ندارد\r\n( 4 ) . اصل : بيان‌هاست و چه فضل‌ها\r\n( 5 ) . ح : ننمايد\r\n","page_name":" 170 ","page_number":170},
  {"content":"\r\n\r\n\r\nفصل\r\nسؤال كرد جوهر خادم سلطان 298 كه به وقت زندگى يكى را پنج بار تلقين مىكنند ، سخن را فهم نمىكند و ضبط نمىكند ، بعد از مرگ چه سؤالش كنند كه بعد از مرگ خود سؤال‌هاى آموخته را فراموش كند ؟ گفتم چو آموخته را فراموش كند « 1 » لاجرم صاف شود ، شايسته شود مر سؤال ناآموخته را اين ساعت كه تو « 2 » كلمات مرا « 3 » ، از آن ساعت اكنون ، مىشنوى ، بعضى را قبول مىكنى كه جنس آن شنيده‌اى و قبول كرده‌اى ، بعضى را نيم قبول مىكنى و بعضى را توقف مىكنى « 4 » . اين رد و قبول و بحث باطن تو را هيچ‌كس مىشنود « 5 » ؟ آنجا آلتى نى . هرچند گوش دارى ، از اندرون به گوش تو بانگى نمىآيد . اگر اندرون بجويى هيچ گوينده نيابى . اين آمدن تو به زيارت عين سؤال است بىكام و زبان كه ما را راهى بنماييد و آنچه نموده‌ايد « 6 » روشن‌تر كنيد . و اين نشستن ما با شما خاموش يا به گفت ، جواب آن سؤال‌هاى پنهانى شماست . چون از اينجا به خدمت پادشاه باز روى آن سؤال است با پادشاه و جواب است . و پادشاه را بىزبان ، همه روز با بندگانش سؤال است كه « چون مىايستيد و چون مىخوريد و چون مىنگريد ؟ » اگر كسى را در اندرون نظرى كژ « 7 » ، جوابش كژ مىآيد و با خود برنمىآيد كه جواب راست گويد .\r\nچنانك كسى شكسته زبان 299 باشد هرچند كه خواهد سخن درست گويد ، نتواند . زرگر كه به سنگ مىزند زر را ، سؤال است « 8 » . زر جواب مىگويد كه اينم ، خالصم يا آميخته‌ام .\r\n بوته خود گويدت چو پالودى * كه زرى يا مسِ زراندودى 300 \r\nگرسنگى سؤال است از طبيعت كه در خانهء تن خللى هست ، خشت بده ، گل بده .\r\nخوردن جواب است كه بگير . ناخوردن جواب است كه هنوز حاجت نيست . آن مهره 301\r\n\r\n\r\n","description":"","footnote":"\r\n( 1 ) . ح : كنند\r\n( 2 ) . ح : تو كه\r\n( 3 ) . ح : من\r\n( 4 ) . ح : افزوده : و بحث مىكنى و\r\n( 5 ) . ح : نمىشنود\r\n( 6 ) . ح : نموده‌ايت\r\n( 7 ) . ح : نظر كژى هست\r\n( 8 ) . ح : آن سؤال است و جواب\r\n","page_name":" 171 ","page_number":171},
  {"content":"\r\n\r\nهنوز خشك نشده است ، بر سر آن مهره نشايد زدن . طبيب مىآيد ، نبض مىگيرد ، آن سؤال است . جنبيدن رگ جواب است . نظر به قاروره سؤال است و جواب است ، بىلاف گفتن . دانه در زمين انداختن سؤال است كه مرا فلان « 1 » مىبايد . درخت رستن جواب است ، بىلاف زبان زيرا جواب بىحرف است ، سؤال بىحرف بايد . با آنكه دانه پوسيده بود درخت برنيايد هم سؤال و جواب است . ا ما علمت انّ ترك الجواب جواب .\r\nپادشاهى سه بار رقعه خواند جواب ننبشت « 2 » 302 . او شكايت نبشت كه سه بار است كه به خدمت عرض مىدارم ، اگر قبولم بفرمايند و اگر ردّم بفرمايند . پادشاه بر پشت « 3 » رقعه نبشت « ا ما علمت انّ ترك الجواب جواب 303 ؟ و جواب الاحمق سكوت 304 . » ناروييدن درخت ترك جواب است ، لاجرم جواب باشد . هر حركتى كه آدمى مىكند سؤال است و هرچه او را پيش مىآيد ، از غم و شادى جواب است . اگر جواب خوش شنود بايد كه شكر كند . و شكر آن بود هم‌جنس « 4 » آن سؤال كند كه بر آن سؤال اين جواب يافت و اگر جواب ناخوش شنود استغفار كند زود و ديگر جنس آن سؤال نكند .  فَلَوْ لا إِذْ جاءَهُمْ بَأْسُنا تَضَرَّعُوا وَ لكِنْ قَسَتْ قُلُوبُهُمْ  « * » يعنى فهم نكردند كه جواب مطابق سؤال ايشان است  وَ زَيَّنَ لَهُمُ الشَّيْطانُ ما كانُوا يَعْمَلُونَ  « * * » ، يعنى سؤال خود را جواب مىديدند ، مىگفتند اين جواب زشت لايق آن سؤال نيست . و ندانستند كه دود از هيزم بود نه از آتش ، هرچند هيزم خشك‌تر ، دود آن كمتر . گلستانى را به باغبانى سپردى ، اگر آنجا بوى ناخوش آيد تهمت بر باغبان نه « 5 » نه بر گلستان .\r\nگفت « مادر را چرا كشتى ؟ » گفت « چيزى ديدم ، لايق « 6 » نبود . » گفت « آن بيگانه را مىبايست كشتن . » گفت « هر روز يكى را كشم « 7 » ؟ » 305 اكنون هرچ تو را پيش آيد ، نفس خود را ادب كن تا هر روز با يكى جنگ نبايد « 8 » كردن 306 . اگر گويند  كُلٌّ مِنْ عِنْدِ اللَّهِ  « * * * » ، گوييم لاجرم عتاب كردن نفس خود « 9 » و عالمى را رهانيدن هم من عند اللّه . چنانك آن يكى بر\r\n\r\n\r\n","description":"","footnote":"\r\n( 1 ) . ح : فلان ميوه\r\n( 2 ) . ح : ننوشت\r\n( 3 ) . ح : به پشت\r\n( 4 ) . ح : كه هم\r\n( * ) سورهء انعام آيهء 43\r\n( * * ) ذيل همان آيه\r\n( 5 ) . كلمهء ( نه ) از اصل افتاده است\r\n( 6 ) . ح : كه لايق\r\n( 7 ) . ح : مىكشتم\r\n( 8 ) . اصل : نه آيد\r\n( * * * ) سورهء نساء آيهء 78\r\n( 9 ) . ح : خود را\r\n","page_name":" 172 ","page_number":172},
  {"content":"\r\n\r\nدرخت قمر الدين 307 ميوه مىريخت و مىخورد خداوند باغ مطالبه مىكرد « 1 » . گفت « از خدا نمىترسى ؟ » گفت « چرا ترسم ؟ درخت از آن خدا و من بندهء خدا ، مىخورد بندهء خدا « 2 » از مال خدا . » گفت « بايست « 3 » تا جوابت بگويم . رسن بياريد و او را برين درخت بنديد و مىزنيد تا جواب ظاهر شدن . » فرياد برآورد كه از « خدا نمىترسى ؟ » گفت « چرا ترسم كه تو بندهء خدايى و اين چوب خدا ، چوب خدا « 4 » را مىزنم بر بندهء خدا . » حاصل آن است كه عالم بر مثال كوهى است هرچه گويى از خير و شرّ از كوه همان شنوى 308 . و اگر گمان برى كه من خوب گفتم ، كوه زشت جواب داد ، محال باشد كه بلبل در كوه بانگ كند از كوه بانگ زاغ آيد يا بانگ آدمى يا بانگ خر . پس يقين دان كه بانگ خر كرده باشى .\r\n بانگ خوش دار چون به كوه آيى * كوه را بانگ خر چه فرمايى 309 \r\nخوش‌آوازت همىدارد صداى گنبد خضرا 310 .\r\n\r\n\r\n","description":"","footnote":"\r\n( 1 ) . ح : كرد\r\n( 2 ) . اصل : ندارد\r\n( 3 ) . ح : بيست\r\n( 4 ) . اصل : ندارد\r\n","page_name":" 173 ","page_number":173},
  {"content":"\r\n\r\n\r\nفصل\r\nما همچون كاسه‌ايم بر سر آب . رفتن كاسه بر سر آب 311 به حكم كاسه نيست ، به حكم آب است . گفت « 1 » اين عام است الّا بعضى مىدانند كه بر سر آبند و بعضى نمىدانند . فرمود اگر عام بودى ، تخصيص قلب المؤمن بين اصبعين من اصابع الرّحمن « 2 » 312 راست نبودى و نيز فرمود    الرَّحْمنُ عَلَّمَ الْقُرْآنَ    « * » و نتوان گفتن كه اين عام است همگى علم‌ها را او آموخت تخصيص قرآن چيست و همچنان  خَلْقِ السَّماواتِ وَ الْأَرْضِ  « * * » ، تخصيص آسمان و زمين چيست ؟ چون همه چيزها را على العموم او آفريد ، لا شك همه كاسه‌ها « 3 » بر سر آب قدرت و مشيّت است و ليكن چيزى نكوهيده را مضاف كنند به او ، بىادبى « 4 » باشد .\r\nچنان كه يا خالق السّرقين و الضّراط و الفسا الا يا خالق السموات « 5 » و يا خالق العقول . پس اين تخصيص را فايده باشد اگرچه عام است . پس تخصيص چيزى دليل « 6 » گزيدگى آن چيز مىكند ، حاصل . كاسه بر سر آب مىرود و آب او را بر وجهى مىبرد كه همهء كاسه‌ها نظاره‌گر آن كاسه مىشوند و كاسه را بر سر آب مىبرد بر وجهى كه همهء كاسه‌ها از وى مىگريزند و طبعا و ننگ مىدارند و آب ايشان را الهام گريز مىدهد و توانايى گريز . و در ايشان اين مىنهد كه اللّهم زدنا منه بعدا و به آن اول اللّهمّ زدنا منه قربا . اكنون اين كس كه عام مىبيند مىگويد « از روى « 7 » مسخّرى ، هر دو مسخّر آبند ، يكى است . » او جواب مىگويد كه « اگر تو لطف و خوبى و حسن گردانيدن « 8 » اين كاسه را بر آب مىديدى تو را\r\n\r\n\r\n","description":"","footnote":"\r\n( 1 ) . در نسخهء ح در حاشيه نوشته شده : ولد تاج وزير زين الدين\r\n( 2 ) . ح : ندارد\r\n( * ) . سورهء الرحمن آيهء 1 و 2\r\n( * * ) . سورهء انعام آيهء 1\r\n( 3 ) . اصل : همه آب‌ها\r\n( 4 ) . ح : مضاف كنند به آب اين بىادبى\r\n( 5 ) . ح : الا اگر بگويد يا خالق الارض و السموات\r\n( 6 ) . اصل : ندارد\r\n( 7 ) . ح : كه از روى\r\n( 8 ) . ح : آن آب اين كاسه را بديديى به او پرسيديى ازين حسن خاص و ازين خوبى كه تو را\r\n","page_name":" 174 ","page_number":174},
  {"content":"\r\n\r\nپرواى آن صفت عام نبودى . » چنان كه معشوق كسى با همه سركين‌ها و خفريق‌ها « 1 » 313 مشترك است از روى هستى ، هرگز به خاطر عاشق آيد « 2 » « معشوق من مشترك است با خفريقىها در آن وصف عام كه هر دو جسمند و متحيزند « 3 » و در شش جهت‌اند و حادث و قابل فنااند و غيرها ؟ » من الاوصاف العامّة هرگز درو اين نگنجد « 4 » و هركه او را اين صفت عام ياد دهد او را دشمن گيرد و ابليس خود داند . پس چون در تو اين گنجد « 5 » كه نظر به آن « 6 » جهت عام كردى كه تو اهل نظارهء حسن خاص ما نيستى ، با تو نشايد مناظره كردن زيرا مناظره‌هاى « 7 » ما با حسن آميخته است و اظهار حسن بر غير « 8 » اهلش ظلم باشد الّا به اهلش « 9 » ، لا تعطوا الحكمة غير اهلها فتظلموها و لا تمنعوها عن اهلها فتظلموهم . اين علم « 10 » نظر است ، علم مناظره نيست . گل و ميوه نمىشكفد به پاييز كه اين مناظره باشد .\r\nيعنى به پاييز ، مخالف مقابله و مقاومت كردن باشد و گل را آن طبع نيست كه مقابلگى كند « 11 » با پاييز . اگر نظر آفتاب عمل يافت ، بيرون آيد « 12 » در هواى معتدل عادل و اگرنه سر دركشيد و به اصل خود رفت . پاييز با او مىگويد « اگر تو شاخ خشك نيستى ، پيش من برون آى اگر مردى . » او مىگويد « پيش تو من شاخ « 13 » خشكم و نامردم ، هرچ خواهى بگو . »\r\n اى پادشاه صادقان چون من منافق « 14 » ديده‌اى * با زندگانت زنده‌ام با مردگانت مرده‌ام 314 \r\nتو كه بهاء الدّينى اگر كمپير زنى كه دندان‌ها ندارد ، روى چون پشت سوسمار آژنگ بر آژنگ ، بيايد و بگويد « اگر « 15 » مردى و جوانى اينكه آمدم پيش تو « 16 » اينكه فرس و نگار ، اينك « 17 » ميدان مردى بنماى ، اگر مردى . » گويى « معاذ اللّه و اللّه كه مرد نيستم و آنچ حكايت كردند دروغ گفتند . چون جفت تويى نامردى خوش شد . »\r\nكژدم « 18 » مىآيد نيش برداشته بر عضو تو مىرود كه « شنودم كه مردى خندان خوشى « 19 » ،\r\n\r\n\r\n","description":"","footnote":"\r\n( 1 ) . ح : خفريقىها\r\n( 2 ) . ح : كه معشوق\r\n( 3 ) . ح : متجزّيند\r\n( 4 ) . ح : بگنجد\r\n( 5 ) . ح : گنجيد\r\n( 6 ) . ح : با آن\r\n( 7 ) . ح : مناظرهء ما\r\n( 8 ) . ح : با غير\r\n( 9 ) . ح : افزوده : قال\r\n( 10 ) . اصل : عالم\r\n( 11 ) . ح : كه مقابله و مقاومت كردن باشد\r\n( 12 ) . ح : اگر نظر آفتاب حمل تافت عمل يافت برون آيد\r\n( 13 ) . ح : ( شاخ ) ندارد\r\n( 14 ) . ظاهر : موافق و نسخهء اصل و ح : منافق\r\n( 15 ) . ح : كه اگر\r\n( 16 ) . ح : پيش تو من\r\n( 17 ) . ح : و اينك\r\n( 18 ) . ح : گزدم\r\n( 19 ) . ح : مرد خندانى و خوشى\r\n","page_name":" 175 ","page_number":175},
  {"content":"\r\n\r\nبخند تا خندهء تو را ببينم . » مىگويد « چون تو آمدى مرا هيچ خنده‌اى نيست و هيچ طبع خوش نيست . آنچه گفتند دروغ گفتند . همه دواعى خنده‌ام مشغول است به آن اميد كه به روى و از من دور شوى . »\r\nگفت آه كردى ذوق رفت ، آه مكن تا ذوق نرود . فرمود « 20 » كه گاهى بود كه اگر آه نكنى ذوق برود . على اختلاف الحال و اگر چنين بودى نفرمودى  إِنَّ إِبْراهِيمَ لَأَوَّاهٌ حَلِيمٌ  « * » . و هيچ طاعتى اظهار نبايستى كردن كه همه « 21 » اظهار ذوق است و اين سخن كه تو مىگويى از بهر آن مىگويى كه ذوق بيايد « 22 » . پس اگر برندهء ذوق است برندهء ذوق را مباشرت مىكنى تا ذوق بيايد « 23 » . و اين نظير آن باشد كه خفته را بانگ زنند كه « برخيز « 24 » روز شد ، كاروان مىرود . » گويند « مزن بانگ كه او در ذوق است ، ذوقش برمد . » گويد « آن ذوق هلاكت است و اين ذوق خلاص از هلاكت . » گويد « 25 » كه « تشويش مده كه مانع است اين بانگ زدن از فكر . » گويد « به اين بانگ خفته در فكر آيد و اگرنه او را چه فكر باشد درين خواب ؟ بعد از آنكه بيدار شود در فكر آيد . » آنگاه بانگ بر دو نوع باشد : اگر بانگ‌كننده بالاى او باشد در علم ، موجب زيادتى فكر باشد زيرا چون منبّه او صاحب علم باشد و او را « 26 » بيدار باشد الهى ، چون او را بيدار كرد از خواب غفلت ، از عالم خودش آگاه كند و آنجاش كشد . پس فكر او بالا گيرد چون او را از حالى « 27 » بلند آواز دادند امّا اگر به عكس باشد كه بيداركننده تحت آن باشد در عقل ، چون او را بيدار كند او را نظر به زير افتد . چون بيداركنندهء او اسفل است لا بد او را نظر به اسفل افتد و فكر او به عالم سفلى رود .\r\n\r\n\r\n","description":"","footnote":"\r\n( 20 ) . ح : ( كه ) ندارد\r\n( * ) سورهء توبه آيهء 114\r\n( 21 ) . ح : كه هم\r\n( 22 ) . ح : نبايد\r\n( 23 ) . ح : نيايد\r\n( 24 ) . ح : كه روز\r\n( 25 ) . ح : ( كه ) ندارد\r\n( 26 ) . ح : او را ( واو ) ندارد\r\n( 27 ) . ح : از جايى\r\n","page_name":" 176 ","page_number":176},
  {"content":"\r\n\r\n\r\nفصل\r\nاين كسانى كه تحصيل‌ها كردند و در تحصيلند « 1 » مىپندارند كه اگر اينجا ملازمت كنند علم را فراموش كنند و تارك شوند بلكه چون اينجا آيند « 2 » علمهاشان همه جان مىگيرد [ علم‌ها همه نقشند ، چون جان مىگيرند « 3 » ؟ 
  ] همچنان باشد كه قالبى بىجان جان پذيرفته باشد . اصل اين همه علم‌ها از آنجاست . از عالم بىحرف و صوت در عالم حرف و صوت نقل كرد در آن عالم گفت است ، بىحرف و صوت كه  وَ كَلَّمَ اللَّهُ مُوسى تَكْلِيماً  « * » . حق تعالى با موسى « عليه السلام » « 4 » سخن گفت . آخر با حرف و صوت سخن نگفت ، و به كام و زبان نگفت « 5 » ، زيرا حرف را كام و لبى مىبايد تا حرف ظاهر شود .\r\nتعالى و تقدّس ، او منزّه است از لب و دهان و كام . پس انبيا را در عالم به حرف و صوت ، گفت و شنودست با حق كه اوهام اين عقول جزوى به آن « 6 » نرسد و نتواند پى بردن . امّا انبيا از عالم بىحرف « 7 » در عالم حرف مىآيند . و طفل مىشوند براى اين « 8 » طفلان كه بعثت معلّما 315 . اكنون اگرچه اين جماعت كه در حرف و صوت مانده‌اند به احوال او نرسند امّا از او قوّت گيرند و نشو و نما يابند و به وى بيارامند همچنانك طفل اگرچه مادر را نمىداند « 9 » و نمىشناسد به تفصيل ، امّا به وى مىآرامد و قوّت مىگيرد . و همچنانك ميوه بر شاخ مىآرامد و شيرين مىشود و مىرسد و از درخت خبر ندارد ، همچنان از آن بزرگ و از حرف و صوت او ، اگرچه او را ندانند و به وى نرسند امّا ايشان ازو قوّت مىگيرند و پرورده شوند .\r\nدر جملهء اين نفوس « 10 » هست كه وراى عقل و حرف و صوت ، چيزى هست و عالمى\r\n\r\n\r\n","description":"","footnote":"\r\n( 1 ) . ح : كرده‌اند و در تحصيل‌اند\r\n( 2 ) . ح : مىآيند\r\n( 3 ) . اصل : ندارد\r\n( * ) سورهء نساء آيهء 164\r\n( 4 ) . ح : ندارد\r\n( 5 ) . اصل : ندارد\r\n( 6 ) . ح : به آنجا\r\n( 7 ) . ح : بىحرفى\r\n( 8 ) . ح : ( اين ) ندارد\r\n( 9 ) . ح : ندارد\r\n( 10 ) . ح : نفوس اين\r\n","page_name":" 177 ","page_number":177},
  {"content":"\r\n\r\nهست عظيم . نمىبينى كه همه خلق ميل مىكنند به ديوانگان و به زيارت مىروند و مىگويند « باشد كه اين آن باشد « 1 » ؟ » راست است ، چنين چيزى هست امّا محلّ را غلط كرده‌اند . آن چيز در عقل نگنجد امّا نه هر چيز « 2 » كه در عقل نگنجد ، آن باشد . كلّ جوز مدوّر و ليس كلّ مدوّر جوز . نشانش آن باشد كه گفتيم اگرچه « 3 » او را حالتى باشد كه آن در گفت و ضبط نيايد امّا از وى « 4 » عقل و جان قوّت گيرد و پرورده شود . و درين ديوانگان « 5 » كه ايشان گردشان « 6 » مىگردند اين نيست « 7 » و از حال خود نمىگردند و به او « 8 » آرام نمىيابند و اگرچه ايشان پندارند « 9 » كه آرام گرفته‌اند ، آن را آرام نگوييم . همچنانك « 10 » طفلى از مادر جدا شد لحظه‌اى به ديگرى آرام يافت ، آن را « 11 » آرام نگوييم زيرا غلط كرده است .\r\nطبيبان مىگويند كه هرچ مزاج را خوش آيد و مشتهاى اوست ، آن او را قوّت دهد و خون او را صافى گرداند امّا وقتى كه بىعلّتش خوش آيد . تقديرا اگر گل‌خورى « 12 » را گل خوش مىآيد ، آن را نگوييم مصلح « 13 » مزاج است اگرچه خوشش مىآيد . و همچنين صفرايى را ترشى خوش مىآيد و شكر ناخوش مىآيد . آن خوشى را اعتبار نيست زيرا كه بنا « 14 » بر علّت است . خوشى آن است كه اوّل پيش از علّت ورا « 15 » خوش مىآيد مثلا دست يكى را بريده‌اند يا شكسته‌اند « 16 » و آويخته است ، كژ شده . جرّاح آن را راست مىكند و بر جاى اوّل مىنشاند . او را آن خوش نمىآيد و دردش مىكند آن‌چنان كژش خوش مىآيد . جرّاح مىگويد « تو را اوّل آن خوش مىآمد كه دستت « 17 » راست بود و به آن آسوده بودى و چون كژ مىكردند متألم مىشدى و مىرنجيدى . اين ساعت اگر تو را آن كژ خوش مىآيد « 18 » اين خوشى دروغين است ، اين را اعتبار نباشد . » همچنان ارواح را در عالم قدس ، خوشى از ذكر حق و استغراق در حق بود همچون ملايكه . اگر ايشان به واسطهء اجسام رنجور و معلول شدند و گل خوردنشان خوش مىآيد ، نبى و ولى كه طبيب‌اند\r\n\r\n\r\n","description":"","footnote":"\r\n( 1 ) . اصل : نباشد\r\n( 2 ) . ح : نه هرچه\r\n( 3 ) . ح : كه اگرچه\r\n( 4 ) . ح : از وى\r\n( 5 ) . اصل و ح : ديونگان\r\n( 6 ) . ح : گرد او\r\n( 7 ) . ح : اين معنى نيست\r\n( 8 ) . ح : و با او\r\n( 9 ) . اصل : بپندارد\r\n( 10 ) . ح : همچون كه\r\n( 11 ) . اصل : و آن را\r\n( 12 ) . ح : گل خوارى\r\n( 13 ) . ح : كه مصلح\r\n( 14 ) . ح : بنى\r\n( 15 ) . ح : او را\r\n( 16 ) . ح : يا پاشكسته‌اند\r\n( 17 ) . اصل : دست\r\n( 18 ) . ح : آيد\r\n","page_name":" 178 ","page_number":178},
  {"content":"\r\n\r\nمىگويند « 1 » كه « تو را اين خوش نمىآيد و اين خوشى دروغ است تو را خوش چيزى ديگر مىآيد ، آن را فراموش كرده‌اى . خوشى مزاج اصلى صحيح تو آن است كه اوّل « 2 » خوش مىآمد . اين علّت تو را خوش مىآيد ، تو مىپندارى كه اين خوش است و باور نمىكنى . »\r\nعارفى پيش نحوى نشسته بود . نحوى گفت « سخن بيرون ازين سه نيست : يا اسم باشد يا فعل يا حرف . » عارف جامه بدرّيد كه « وا ويلتاه ، بيست سال عمر من و سعى و طلب من به باد رفت كه من به اميد آنكه بيرون ازين سخن ديگر هست ، مجاهده‌ها كرده‌ام تو اميد مرا ضايع كردى . » هرچند كه عارف « 3 » به آن سخن و مقصود رسيده بود ، الّا نحوى را به اين طريق تنبيه مىكرد .\r\nآورده‌اند كه حسن و حسين رضى اللّه عنهما شخصى را ديدند در حالت طفلى كه وضو كژ مىساخت و نامشروع . خواستند كه او را به طريق احسن وضو تعليم دهند .\r\nآمدند بر او كه « اين مرا مىگويد كه تو وضوى كژ مىسازى . هر دو پيش تو وضو سازيم بنگر كه از هر دو وضوى كى مشروع است . » هر دو پيش او وضو ساختند . گفت « اى فرزندان ، وضوى شما سخت مشروع است و راست است و نيكوست ، وضوى من مسكين كژ بوده است . »\r\nچندانك مهمان بيش شود ، خانه را بزرگ‌تر كنند و آرايش بيشتر شود و طعام بيش سازند . نمىبينى كه چون طفلك را « 4 » قدك او كوچك است ، انديشهء او نيز كه مهمان است ، لايق خانه قالب اوست ، غير شير و دايه نمىداند ؟ و چون بزرگ‌تر شد ، مهمان انديشه‌ها افزون شوند ، از عقل « 5 » و ادراك و تمييز و غيره ، خانه بزرگ‌تر گردد . و چون مهمان عشق آيند « 6 » ، در خانه نگنجند و خانه را ويران كنند « 7 » و از نو عمارت‌ها سازند پرده‌هاى پادشاه و بردابرد پادشاه و لشكر و حشم او در خانهء او نگنجد و آن پرده‌ها لايق اين در نباشد . آن‌چنان حشم بىحد را مقام بىحد مىيابد « 8 » و آن پرده‌ها را چون در آويزند ، همه روشنايىها دهد و حجاب‌ها « 9 » بردارد و پنهان‌ها آشكار گردد به خلاف\r\n\r\n\r\n","description":"","footnote":"\r\n( 1 ) . ح : طبيب است مىگويد\r\n( 2 ) . ح : كه اولت\r\n( 3 ) . ح : كه آن عارف\r\n( 4 ) . ح : كه طفلكى را چون\r\n( 5 ) . اصل : عقلى\r\n( 6 ) . ح : مهمان عشق آيد\r\n( 7 ) . ح : نگنجد خانه را ويران كند\r\n( 8 ) . ح : مىبايد\r\n( 9 ) . ح : و حجاب‌ها را\r\n","page_name":" 179 ","page_number":179},
  {"content":"\r\n\r\nپرده‌هاى اين عالم كه حجاب مىافزايد . اين پرده‌ها به عكس آن پرده‌هاست « 1 » .\r\n انّى لاشكو خطوبا لا أعيّنها * ليجهل الناس عن عذرى و عن عدلى\r\nكالشمع يبكى و لا يدرى أ عبرته * من صحبة النّار ام فرقة العسل \r\nشخصى گفت كه اين را قاضى ابو منصور هروى 316 گفته است . گفت قاضى منصور پوشيده گويد و تردّدآميز باشد و متلوّن « 2 » . امّا منصور 317 برنتافت ، پيدا و فاش گفت . همهء عالم اسير قضااند و قضا اسير شاهد . شاهد پيدا كند و پنهان ندارد .\r\nگفت صفحه‌اى از سخنان قاضى بخوان . بخواند . بعد از آن فرمود كه خدا را بندگانند كه چون زنى را در چادر بينند ، حكم كنند كه « نقاب بردار تا روى تو ببينيم « 3 » كه چه كسى و چه چيزى ، كه چون تو پوشيده بگذرى و تو را نبينم مرا تشويش خواهد بودن كه اين كى بود و چه كس بود من آن نيستم كه اگر روى تو را ببينيم « 4 » بر تو فتنه شوم و بستهء « 5 » تو شوم . مرا خدا ديرست كه از شما پاك و فارغ كرده است . از آن ايمنم كه اگر شما را ببينم مرا تشويش و فتنه شويد « 6 » . الّا اگر نبينم در تشويش باشم كه چه كسى بود . » به خلاف طايفهء ديگر كه اهل نفس‌اند « 7 » اگر ايشان روى شاهدان را باز بينند فتنهء ايشان شوند « 8 » و مشوّش گردند . پس در حقّ ايشان آن به كه رو باز نكنند تا فتنهء ايشان نگردد و در حقّ اهل دل آن به كه رو باز كنند تا از فتنه برهند .\r\nشخصى گفت در خوارزم كسى عاشق نشود زيرا در خوارزم « 9 » شاهدان بسيارند .\r\nچون شاهدى ببينند و دل برو بندند ، بعد ازو بهتر بينند ، آن بر دل ايشان سرد « 10 » شود فرمود . اگر بر شاهدان خوارزم عاشق نشوند « 11 » آخر بر خوارزم عاشق بايد شدن كه درو شاهدان بىحدند . و آن « 12 » خوارزم فقرست كه درو خوبان « 13 » معنوى و صورت‌هاى روحانى بىحدند كه به هركه فروآيى و قرار گيرى ديگرى رو نمايد كه آن اوّل را فراموش كنى الى ما لا نهايه . پس بر نفس فقر عاشق شويم كه درو چنين شاهدانند .\r\n\r\n\r\n","description":"","footnote":"\r\n( 1 ) . ح : آن پرده‌ها به عكس اين پرده‌هاست . شعر\r\n( 2 ) . ح : و متلون باشد\r\n( 3 ) . ح : ببينم\r\n( 4 ) . ح : نبينم\r\n( 5 ) . ح : نسبه\r\n( 6 ) . اصل : شوند\r\n( 7 ) . ح : متن اهل مفسدند حاشيه مطابق اصل\r\n( 8 ) . ح : شود\r\n( 9 ) . اصل : ندارد\r\n( 10 ) . ح : بر دلشان\r\n( 11 ) . ح : نتوان عاشق شدن\r\n( 12 ) . ح : آن ( بدون واو )\r\n( 13 ) . اصل : حيوان\r\n","page_name":" 180 ","page_number":180},
  {"content":"\r\n\r\n\r\nفصل « 1 »\r\nسيف « 2 » البخارى 318 راح الى مصر كل احد يحبّ المرآة و بعشق مرآة صفاته و فوائده و هو لا يعرف حقيقة وجهه و انما يحسب البرقع وجها و مرآة البرقع مرآة وجهه انت اكشف وجهك حتى تجدنى مرآة لوجهك و تبت « 3 » عندك انى مرآة قوله تحقق عندى ان الانبياء و الاولياء على ظن باطل ما ثم شيئى سوى الدعوى قال أ تقول هذا جزا فا ام ترى و تقول ان كنت ترى و تقول فقد تحققت الرؤية فى الوجود و هو « 4 » اعزّ الاشياء فى الوجود و اشرفها و تصديق الانبياء لانهم ما ادعوا الا الرؤية و انت اقررت به ثم الرؤية لا يظهره « 5 » الا بالمرئى لان الرؤية من الافعال المتعدّية « 6 » لا بد للرؤية من مرئى وراء فاما المرئى مطلوب و الرائى طالب او على العكس فقد ثبت بانكارك الطالب و المطلوب و الرؤية فى الوجود فيكون « 7 » الالوهية و العبودية قضية فى نفيها اثباتها و كانت « 8 » واجبة الثبوت البتة قيل اولئك الجماعة مريدون لذلك المغفل و يعظمونه قلت لا يكون ذلك الشيخ المغفل ادنى من الحجر و الوثن و لعبادها تعظيم و تفخيم و رجاء و شوق و سؤال « 9 » و حاجات و بكاء ما عند الحجر شيئى من هذا و لا خبر و لا حس من هذا فاللّه تعالى جعلها سببا لهذا الصدق فيهم و ما عندها خبر « 10 » .\r\nذلك « 11 » الفقيه كان يضرب صبيّا فقيل له لايش تضربه و ما ذنبه قال انتم ما تعرفون هذا والد الزنا فاعل ضايع « 12 » قال ايش يعمل ايش جنى قال يهرب وقت الانزال يعنى\r\n\r\n\r\n","description":"","footnote":"\r\n( 1 ) . ح : اين فصل نيز در نسخه اصل وجود ندارد و از روى نسخه ( ح ) نقل شده و با نسخه كتابخانه ملى و سليم آغا مقابله گرديده است .\r\n( 2 ) . ملى : سيف الدين\r\n( 3 ) . ملى و سليم آغا : و اثبت\r\n( 4 ) . سليم آغا : هى\r\n( 5 ) . سليم آغا : لا تظهر\r\n( 6 ) . سليم آغا : ندارد\r\n( 7 ) . سليم آغا : فتكون\r\n( 8 ) . ملى و سليم آغا : فكانت\r\n( 9 ) . ملى : ندارد\r\n( 10 ) . ملى : جزاء\r\n( 11 ) . سليم آغا : ذاك\r\n( 12 ) . ملى و سليم آغا : صانع\r\n","page_name":" 181 ","page_number":181},
  {"content":"\r\n\r\nعند التخميش يهرب خياله فيبطل على الانزال و لا شك انّ عشقه كان مع « 1 » خياله و ما كان للصبى خبر من ذلك فكذلك عشق هؤلاء مع خيال هذا الشيخ البطال و هو غافل عن هجرهم و وصلهم و حالهم و لكن و ان كان العشق مع الخيال الغالط المخطى موجب « 2 » للوجد لا يكون مثل المعاشقة مع معشوق حقيقى خبير بصير به حال عاشقه كالذى يعانق فى ظلمة اسطوانة على حسبان انّه معشوق و يبكى و يشكو « 3 » لا يكون فى اللذاذة شبيها به من يعانق حبيبه الحى الخبير .\r\n\r\n\r\n","description":"","footnote":"\r\n( 1 ) . ملى : يمنع\r\n( 2 ) . موجبا ظ\r\n( 3 ) . ح : و يشكوا .\r\n","page_name":" 182 ","page_number":182},
  {"content":"\r\n\r\n\r\nفصل\r\nهركسى چون عزم جايى و سفرى مىكند او را انديشهء معقول روى مىنمايد : « اگر « 1 » آنجا روم مصلحت‌ها و كارهاى بسيار ميسّر شود « 2 » و احوال من نظام پذيرد و دوستان شاد شوند و بر دشمنان غالب گردم . » او را پيشنهاد 319 اين است و مقصود حق خود چيزى دگر . چندين تدبيرها كرد و پيشنهادها « 3 » انديشيد يكى ميسّر نشد بر وفق مراد او ، مع هذا بر تدبير و اختيار خود اعتماد « 4 » مىكند\r\nبيت « 5 »\r\n تدبير كند بنده و تقدير نداند * تدبير به تقدير خداوند نماند 320 \r\nو مثال اين « 6 » چنين باشد كه شخصى در خواب مىبيند كه به شهر « 7 » غريب افتاد و در آنجا هيچ آشنايى ندارد ؛ نه كس او را مىشناسد و نه او كس را . سرگردان مىگردد اين مرد ، پشيمان مىشود و غصّه و حسرت مىخورد كه « من چرا به اين شهر آمدم « 8 » كه آشنايى و دوستى ندارم ؟ » و دست بر دست مىزند و لب مىخايد . چون بيدار شود نه شهر بيند و نه مردم . معلومش گردد آن « 9 » غصّه و تأسف و حسرت خوردن بىفايده بود .\r\nپشيمان گردد از آن حالت و آن را ضايع دادن . باز بارى ديگر چون در خواب رود ، خويشتن را اتفاقا در چنان شهرى بيند و غم و غصّه و حسرت خوردن آغاز كند . و پشيمان شود از آمدن در چنان شهر و هيچ نينديشد و يادش نيايد كه « من در بيدارى از آن غم خوردن پشيمان شده بودم و مىدانستم كه آن ضايع بود و خواب بود و بىفايده . » اكنون همچنين است « 10 » ؛ خلقان صد هزار بار ديده‌اند كه عزم و تدبير ايشان باطل شد و\r\n\r\n\r\n","description":"","footnote":"\r\n( 1 ) . ح : كه اگر\r\n( 2 ) . ح : مىشود\r\n( 3 ) . ح : و بيرون شوها\r\n( 4 ) . ح : اعتمادى\r\n( 5 ) . ح : ( بيت ) ندارد\r\n( 6 ) . ح : آن‌چنان\r\n( 7 ) . ح : به شهرى\r\n( 8 ) . ح : درآمدم\r\n( 9 ) . ح : كه آن\r\n( 10 ) . ح : همچنين خلقان\r\n","page_name":" 183 ","page_number":183},
  {"content":"\r\n\r\nهيچ كارى بر مراد ايشان پيش نرفت الّا حق تعالى نسيانى برايشان مىگمارد آن « 1 » جمله فراموش مىكنند و تابع انديشه و اختيار خود مىگردند .  أَنَّ اللَّهَ يَحُولُ بَيْنَ الْمَرْءِ وَ قَلْبِهِ  « * » .\r\nابراهيم ادهم 321 رحمة اللّه عليه « 2 » در وقت پادشاهى به شكار رفته بود . در پى آهوى تاخت تا چندان‌كه از لشكر به كلّى « 3 » جدا گشت و دور افتاد و اسب در عرق غرق شده بود از خستگى ، او هنوز مىتاخت در آن بيابان . چون از حدّ گذشت آهو به سخن درآمد و روى باز پس كرد كه ما خلقت لهذا ، تو را براى اين نيافريده‌اند و از عدم جهت اين « 4 » موجود نگردانيده‌اند كه مرا شكار كنى . خود مرا صيد كرده گير تا چه شود . ابراهيم چون اين را بشنيد نعره‌اى زد و خود را از اسب « 5 » درانداخت . هيچ‌كس در آن صحرا نبود غير شبانى . به او « 6 » لابه كرد و جام‌هاى پادشاهانه مرصّع به جواهر و سلاح و اسب خود را ، گفت « از من بستان و آن نمد خود را به من ده و با هيچ‌كس مگوى و كس را از احوال من نشان مده ؛ » آن نمد در پوشيد و راه گرفت . اكنون غرض او را بنگر چه بود و مقصود حق چه بود . او خواست كه آهو را صيد كند حق تعالى او را به آهو صيد كرد تا بدانى كه در عالم آن واقع شود كه او خواهد و مراد ملك اوست و مقصود تابع او .\r\nعمر رضى اللّه عنه پيش از اسلام به خانهء خواهر خويش درآمد . خواهرش قرآن مىخواند    طه ما أَنْزَلْنا    به آواز بلند ، چون برادر را ديد پنهان كرد و خاموش شد . عمر شمشير برهنه كرد و گفت « البتّه بگو كه چه « 7 » مىخواندى و چرا پنهان كردى و الّا گردنت را همين لحظه به شمشير ببرّم . هيچ امان نيست . » خواهرش عظيم ترسيد و خشم و مهابت او را مىدانست . از بيم جان مقرّ شد گفت « ازين كلام مىخواندم « 8 » كه حق تعالى درين زمان به محمّد صلّى اللّه عليه و سلّم « 9 » فرستاد . » گفت : « بخوان تا بشنوم . » سورت طه را فروخواند . عمر عظيم خشمگين شد و غضبش صد چندان شد « 10 » . گفت « اكنون اگر تو را بكشم اين ساعت زبون‌كشى باشد ؛ اوّل بروم سر او را ببرّم آن‌گاه به كار تو پردازم . » همچنان از غايت غضب با شمشير برهنه روى به مسجد مصطفى نهاد . در راه چون\r\n\r\n\r\n","description":"","footnote":"\r\n( 1 ) . ح : كه آن\r\n( * ) سورهء انفال آيهء 24\r\n( 2 ) . ح : ندارد\r\n( 3 ) . ح : ندارد\r\n( 4 ) . ح : آن\r\n( 5 ) . ح : وز اسب خود را\r\n( 6 ) . ح : با او\r\n( 7 ) . ح : بگو چه\r\n( 8 ) . اصل : مىخواند\r\n( 9 ) . ح : صلوات‌الله‌عليه\r\n( 10 ) . ح : گشت\r\n","page_name":" 184 ","page_number":184},
  {"content":"\r\n\r\nصناديد قريش او را ديدند گفتند « هان عمر قصد محمّد دارد و البتّه اگر كارى خواهد آمدن ازين بيايد . » زيرا عمر عظيم باقوّت « 1 » و رجوليّت بود و به هر لشكرى كه روى نهادى البتّه غالب گشتى و ايشان را سرهاى بريده نشان آوردى تا به حدّى كه مصطفى صلّى اللّه عليه و سلّم مىفرمود هميشه « 2 » كه « خداوند دين مرا به عمر نصرت ده يا به ابو جهل . » زيرا آن دو در عهد خود به قوّت و [ مردانگى و « 3 » 
  ] رجوليّت مشهور بودند و آخر چون مسلمان گشت ، هميشه عمر مىگريستى و مىگفتى « يا رسول اللّه « 4 » ، واى بر من اگر بو جهل را مقدّم مىداشتى و مىگفتى كه خداوند ، دين مرا « 5 » به ابو جهل نصرت ده يا به عمر ، حال من چه بودى و در ضلالت مىماندمى . » فىالجمله در راه با شمشير برهنه روى به مسجد رسول اللّه صلّى اللّه عليه و سلّم « 6 » نهاد . در آن ميان جبرائيل عليه السّلام وحى آورد به مصطفى صلّى اللّه عليه و سلّم كه اينكه « يا رسول اللّه عمر مىآيد تا روى به اسلام آورد ، در كنارش گير . » همين‌كه عمر از در مسجد « 7 » درآمد معين ديد كه تيرى از نور بپرّيد از « 8 » مصطفى عليه السّلام و در دلش نشست . نعره‌اى زد ، بىهوش افتاد « 9 » .\r\nمهرى و عشقى در جانش پديد آمد « 10 » و مىخواست كه در مصطفى « عليه السّلام » گداخته شود از غايت محبّت و محو گردد . گفت « اكنون يا نبىاللّه ، ايمان عرض فرما و آن كلمهء مبارك بگوى تا بشنوم . » چون مسلمان شد ، گفت « اكنون به شكرانه آنكه به شمشير « 11 » برهنه به قصد تو آمدم و كفّارت « 12 » آن ، بعد ازين از هركه نقصانى در حقّ تو بشنوم ، فى الحال امانش ندهم و بدين شمشير سرش را از تن جدا گردانم . » از مسجد بيرون آمد . تا گاه پدرش پيش آمد گفت : « دين گردانيدى ؟ » 322 فى الحال سرش را از تن جدا كرد و شمشير خون‌آلود در دست مىرفت . صناديد قريش شمشير خون‌آلود ديدند .\r\nگفتند آخر وعده كرده بودى كه سر آورم ، سر كو ؟ » گفت « اينك سر . » گفتند « اين سر را ازين جا بردى ؟ » گفت « نى ، اين آن سر نيست . اين آن سرى است . »\r\n\r\n\r\n","description":"","footnote":"\r\n( 1 ) . ح : زيراكه عمر با قوّت\r\n( 2 ) . ح : عليه السّلام هميشه مىفرمود\r\n( 3 ) . در اصل نيست\r\n( 4 ) . ح : كه يا رسول اللّه\r\n( 5 ) . اصل : خداوندا مرا\r\n( 6 ) . ح : ندارد\r\n( 7 ) . اصل : از مسجد\r\n( 8 ) . اصل : ( از ) ندارد\r\n( 9 ) . ح : بيفتاد\r\n( 10 ) . ح : مهر و عشق در جانش پيدا آمد\r\n( 11 ) . اصل : شمشير\r\n( 12 ) . ح : و به كفارت\r\n","page_name":" 185 ","page_number":185},
  {"content":"\r\n\r\nاكنون بنگر كه عمر را قصد چه بود و حقّ تعالى را از آن مراد چه بود تا بدانى كه كارها همه آن شود كه او خواهد .\r\nبيت « 1 »\r\n شمشير به كف عمّر در قصد رسول آيد * در دام خدا افتد وز بخت نظر يابد 323 \r\nاكنون اگر شما را نيز گويند كه « چه آورديد ؟ » بگوييد « 2 » « سر آوردم » گوييد ما اين سر را ديده بوديم . » بگوييد « نى ، اين آن نيست . اين سرى ديگر است . » سر آن است كه درو سرّى باشد و اگرنه هزار سر به پولى نيرزد .\r\nاين آيت را خواندند كه  وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً وَ اتَّخِذُوا مِنْ مَقامِ إِبْراهِيمَ مُصَلًّى  « 3 » . « * » ابراهيم عليه السّلام « 4 » گفت « خداوندا چون مرا به خلعت رضاى خويشتن مشرّف گردانيدى و برگزيدى ذرّيات مرا نيز اين كرامت روزى گردان . حق تعالى فرمود  لا يَنالُ عَهْدِي الظَّالِمِينَ  « * * » . يعنى آنها كه ظالم باشند ايشان لايق خلعت و كرامت « 5 » نيستند ، قيد گرفت گفت « خداوندا آنها كه ايمان آورده‌اند و ظالم نيستند ايشان را از روزى خويشتن با نصيب گردان و ازيشان دريغ مدار . » حقّ تعالى فرمود كه « رزق عام است « 6 » همه را از وى « 7 » نصيب باشد و ازين مهمان‌خانه ، كلّ خلايق منتفع و بهره‌مند شوند الّا خلعت رضا و قبول و تشريف كرامت ، قسمت خاصان است و برگزيدگان . »\r\nاهل ظاهر مىگويند كه غرض ازين بيت « 8 » ، كعبه است كه هركه در وى گريزد از آفات امان يابد و در آنجا صيد حرام باشد و به كس نشايد ايذا رسانيدن و حقّ تعالى آن را « 9 » برگزيده است . اين « 10 » راست است و خوب است الّا اين ظاهر قرآن است . محقّقان مىگويند كه بيت درون آدمى است . يعنى خداوندا ، باطن را از وسواس و مشاغل نفسانى خالى گردان و از سوداها و فكرهاى فاسد و باطل پاك كن تا درو هيچ خوفى نماند و امن ظاهر گردد و به كلّى محلّ وحى تو باشد در او ديو و وسواس را راه نباشد .\r\n\r\n\r\n","description":"","footnote":"\r\n( 1 ) . ح : ( بيت ) ندارد .\r\n( 2 ) . اصل : آوردند ، بگويند\r\n( 3 ) . ح : افزوده : الآية\r\n( * ) سورهء بقره آيهء 125\r\n( 4 ) . صلوات اللّه عليه\r\n( * * ) سورهء بقره آيهء 124\r\n( 5 ) . ح : كرامات\r\n( 6 ) . اصل : علم است\r\n( 7 ) . ح : همه را از آن\r\n( 8 ) . ح : از بيت\r\n( 9 ) . ح : آن بيت را\r\n( 10 ) . ح : آن\r\n","page_name":" 186 ","page_number":186},
  {"content":"\r\n\r\nهمچنان‌كه حقّ تعالى بر آسمان شهب گماشته است تا شياطين رجيم را مانع مىشوند از استماع اسرار « 1 » ملايكه تا هيچ كسى بر اسرار « 2 » ايشان وقوف نيابد و ايشان از آفت‌ها دور باشند ، يعنى خداوندا تو نيز پاسبان « 3 » عنايت خود را بر درون ما گماشته گردان تا وسواس شياطين و حيل « 4 » نفس و هوا را از ما دور گردانند « 5 » . اين قول اهل باطن و محقّقان است .\r\nهركسى از جاى خود مىجنبد ، قرآن ديبايى « 6 » دورويه است . بعضى ازين روى بهره مىيابند و بعضى از آن روى و هر دو راست است چون حقّ تعالى مىخواهد كه هر دو قوم ازو مستفيد شوند . همچنانك زنى را شوهرست « 7 » و فرزندى شيرخوار و هر دو را ازو حظّى ديگر است . طفل را لذّت از پستان و شير او « 8 » و شوهر لذّت جفتى يابد ازو . خلايق طفلان راهند ، از قرآن لذّت ظاهر يابند و شير خورند الّا آن‌ها كه كمال يافته‌اند . ايشان را در معانى قرآن تفرجى ديگر باشد و فهمى ديگر كنند . مقام و مصلاى ابراهيم در حوالى كعبه جايى است كه اهل ظاهر مىگويند آنجا دو ركعت نماز مىبايد كردن . اين خوب است اى و اللّه الّا مقام ابراهيم پيش محقّقان آن است كه ابراهيم‌وار خود را در آتش اندازى جهت حقّ و خود را بدين مقام رسانى به جهد و سعى در راه حقّ يا نزديك اين مقام كه او خود را جهت حقّ فدا كرد . يعنى نفس را پيش او خطرى نماند و بر خود نلرزيد « 9 » . در مقام ابراهيم دو ركعت نماز خوب است الّا چنان نمازى كه قيامش درين عالم باشد و ركوعش در آن عالم .\r\nمقصود از كعبه دل انبيا و اولياست 324 كه محلّ وحى حقّ است و كعبه فرع آن است . اگر دل نباشد كعبه به چه كار آيد ؟ انبيا و اوليا به كلّى مراد خود ترك كرده‌اند و تابع مراد حقّند تا هرچه او فرمايد آن كنند و با هركه او را عنايت نباشد اگر پدر و مادر باشد ازو بيزار شوند و در ديدهء ايشان دشمن نمايد « 10 » .\r\n\r\n\r\n","description":"","footnote":"\r\n( 1 ) . اصل : ( اسرار ) ندارد\r\n( 2 ) . ح : احوال\r\n( 3 ) . ح : پاسبانان\r\n( 4 ) . ح : و حيل‌هاى\r\n( 5 ) . ح : گردانند\r\n( 6 ) . اصل : در دنيايى\r\n( 7 ) . ح : شوهريست\r\n( 8 ) . ح : از پستان و پيش او و شير او\r\n( 9 ) . اصل : بلرزند\r\n( 10 ) . ح : افزوده : بيت\r\n","page_name":" 187 ","page_number":187},
  {"content":"\r\n\r\n داديم به دست تو عنان دل خويش * تا هرچ تو گويى پخت من گويم سوخت 325 \r\nهرچ گويم مثال است ، مثل نيست . مثال ديگر است و مثل ديگر . حقّ تعالى نور خويشتن را به مصباح تشبيه كرده است جهت مثال و وجود اوليا را به زجاجه . اين جهت مثال است . نور او در كون و مكان نگنجد ، در زجاجه و مصباح كى گنجد ؟ مشارق انوار حقّ جلّ جلاله در دل كى گنجد الّا چون طالب آن باشى آن را در دل يا بى ، نه از روى ظرفيّت « 1 » كه آن نور در آنجاست ، بلكه آن را ازآنجا يا بى همچنان‌كه نقش خود را در آينه يا بى . و مع هذا نقش تو در آينه نيست الّا چون در آينه نظر كنى خود را ببينى .\r\nچيزهايى كه آن نامعقول « 2 » نمايد ، چون آن سخن را مثال گويند « 3 » ، معقول گردد و چون معقول گردد محسوس شود . همچنان‌كه بگويى كه چون يكى چشم به هم مىنهد چيزهاى عجب مىبيند و صور و اشكال محسوس مشاهده مىكند و چون چشم مىگشايد هيچ نمىبيند . اين را « 4 » هيچ‌كسى معقول نداند و باور نكند الّا چون مثال بگويى ، معلوم شود و اين چون باشد ؟ همچون كسى در خواب صد هزار چيز مىبيند كه در بيدارى از آن ممكن نيست كه يك چيز ببيند ، و چون « 5 » مهندسى كه در باطن ، خانه تصوّر كرد و عرض و طول و شكل آن را « 6 » ، كسى را اين معقول ننمايد الّا چون صورت آن را بر كاغذ نگارد ظاهر شود و چون معيّن كند كيفيّت آن را ، معقول گردد . و بعد از آن چون معقول شود خانه بنا كند بر آن نسق ، محسوس شود . پس معلوم شد كه جمله نامعقولات ، به مثال معقول و محسوس گردد . و همچنين مىگويند كه در آن عالم نام‌ها پرّان شود ، بعضى به دست راست و بعضى به دست چپ و ملايكه و عرش و نار و جنّت باشد و ميزان و حساب و كتاب . هيچ معلوم نشود تا اين را مثال نگويند ، اگرچه آن را درين عالم مثل نباشد ، الّا به مثال معيّن گردد . و مثال آن درين عالم آن است كه شب همه خلق مىخسبند از كفشگر و پادشاه و قاضى و خيّاط و غيرهم 326 . جمله انديشه‌ها ازيشان مىپرّد و هيچ‌كس را انديشه‌اى نمىماند تا چون « 7 » سپيدهء صبح همچون نفخهء اسرافيل\r\n\r\n\r\n","description":"","footnote":"\r\n( 1 ) . اصل : طريقت\r\n( 2 ) . اصل : كه معقول\r\n( 3 ) . ح : بگويند\r\n( 4 ) . ح : آن را\r\n( 5 ) . ح : و همچون\r\n( 6 ) . ح : و شكل و هيئت آن\r\n( 7 ) . ح : باز چون\r\n","page_name":" 188 ","page_number":188},
  {"content":"\r\n\r\nدردمد « 1 » ، ذرّات اجسام ايشان را زنده گرداند ، انديشهء هر يكى چون نامهء پرّان ( و دوان « 2 » ) سوى هركسى مىآيد ، هيچ غلط نمىشود . انديشهء درزى سوى درزى و انديشهء فقيه سوى فقيه و انديشهء آهنگر سوى آهنگر و انديشهء ظالم سوى ظالم و انديشهء عادل سوى عادل . هيچ‌كسى شب درزى مىخسبد و روز كفشگر مىخيزد ؟ نى ، زيرا كه عمل و مشغولى او آن « 3 » بود ، باز به آن مشغول شود « 4 » . تا بدانى كه در آن عالم نيز همچنان باشد و اين محال نيست و درين عالم واقع است . پس اگر كسى اين مثال را خدمت كند و بر سررشته رسد ، جملهء احوال آن عالم درين دنيا مشاهده كند و بوى برد و برو مشكوف شود ، تا بداند كه در قدرت حقّ همه مىگنجد . با استخوان‌ها بينى در گور پوسيده الّا متعلّق راحتى باشد خوش و سرمست خفته و از آن لذّت و مستى باخبر . آخر اين گزاف نيست كه مىگويند خاك برو خوش باد پس اگر خاك را از خوشى خبر نبودى كى گفتندى ؟\r\nشعر « 5 »\r\n صد سال بقاى آن بت مه‌وش باد * تير غم او را دل من تركش باد\r\nبر خاك درش بمرد خوش‌خوش خوش‌دل من * يا رب كه دعا كرد كه خاكش خوش باد 327 \r\nو مثال اين در عالم محسوسات « 6 » واقع است . همچنانك دو كس در يك بستر خفته‌اند يكى خود را ميان خوان « 7 » و گلستان و بهشت مىبيند و يكى خود را ميان ماران و زبانيهء دوزخ و كژدمان مىبيند 328 و اگر بازكاوى ، ميان هر دو نه اين بينى و نه آن . پس چه عجب كه اجزاى بعضى نيز در گور در لذّت « 8 » و راحت و مستى باشد و بعضى در عذاب و الم و محنت باشد « 9 » ؟ و هيچ نه اين بينى و نه آن .\r\nپس معلوم شد كه نامعقول به مثال معقول گردد « 10 » و مثال به مثل نماند . همچنان‌كه عارف ، گشاد و خوشى و بسط را نام ، بهار كرده است و قبض و غم را خزان مىگويد . چه ماند خوشى به بهار يا غم به خزان از روى صورت ؟ الّا اين مثال است كه بىاين « 11 » ، عقل\r\n\r\n\r\n","description":"","footnote":"\r\n( 1 ) . اصل : ندارد\r\n( 2 ) . ح : ندارد\r\n( 3 ) . ح : و مشغولى آن\r\n( 4 ) . اصل : ندارد\r\n( 5 ) . ح : ندارد\r\n( 6 ) . ح : محسوس\r\n( 7 ) . ح : خوبان\r\n( 8 ) . اصل : در گور لذت\r\n( 9 ) . ح : باشند\r\n( 10 ) . اصل : با معقول به مثال گردد\r\n( 11 ) . ح : بىآن\r\n","page_name":" 189 ","page_number":189},
  {"content":"\r\n\r\nآن معنى را تصوّر و ادراك نتواند كردن و همچنان‌كه حق تعالى مىفرمايد كه « 1 »    وَ ما يَسْتَوِي الْأَعْمى وَ الْبَصِيرُ وَ لَا الظُّلُماتُ وَ لَا النُّورُ وَ لَا الظِّلُّ وَ لَا الْحَرُورُ    « * » . ايمان را به نور نسبت كرد و كفر را به ظلمت يا ايمان را به سايهء خوش نسبت فرمود و كفر را به آفتاب سوزان بىايمان كه مغز را به جوش آرد و چه ماند روشنى و لطف ايمان به نور آن « 2 » جهان يا فرخجى و ظلمت كفر به تاريكى اين عالم ؟\r\nاگر كسى در وقت سخن گفتن ما مىخسبد « 3 » ، آن خواب از غفلت نباشد بلكه از امن « 4 » باشد . همچنان‌كه كاروانى در راهى صعب مخوف در شب تاريك مىرود و مىرانند از بيم ، تا نبادا 329 كه از دشمنان آفتى برسد . همين‌كه آواز سگ يا خروس به گوش ايشان رسد و به ده « 5 » آمدند ، فارغ گشتند و پا كشيدند 330 و خوش خفتند . در راه كه هيچ آواز و غلغله نبود از خوف خوابشان نمىآمد « 6 » و در ده به وجود امن ، با آن همه غلغلهء سگان و خروش خروس ، فارغ و خوش ، در خواب مىشوند . سخن ما نيز از آبادانى و امن مىآيد و حديث انبياء و اولياست ، ارواح چون سخن آشنايان مىشنوند ، ايمن مىشوند و از خوف خلاص مىيابند زيرا ازين « 7 » سخن بوى اميد و دولت مىآيد . همچنان‌كه كسى در شب تاريك با كاروانى همراه است از غايت خوف هر لحظه مىپندارد كه حراميان با كاروان آميخته شده‌اند . مىخواهد تا سخن همراهان بشنود و ايشان را به سخن بشناسد .\r\nچون سخن ايشان مىشنود ايمن مىشود . قل يا محمد أقرا « 8 » زيرا ذات تو لطيف است ، نظرها به او نمىرسند . چون سخن مىگويى درمىيابند كه تو آشناى ارواحى ، ايمن « 9 » مىشوند و مىآسايند . سخن بگو .\r\nشعر « 10 » :\r\n كفى بجسمى نحو لا أنّى رجل * لو لا مخاطبتى ايّاك لم ترنى 331 \r\n\r\n\r\n","description":"","footnote":"\r\n( 1 ) . ح : ( كه ) ندارد\r\n( * ) سورهء فاطر آيه‌هاى 19 تا 21 و در اصل و ح چنين است و لا يستوى الظلمات الخ\r\n( 2 ) . ح : اين\r\n( 3 ) . در حاشيهء نسخهء ح به خط متن نوشته شده ( علم الدين بود )\r\n( 4 ) . ح : از آن\r\n( 5 ) . ح : و به ديه\r\n( 6 ) . ح : نمىآيد\r\n( 7 ) . ح : كه از اين\r\n( 8 ) . ح : افزوده : تو بگوى\r\n( 9 ) . اصل : ارواح يمن\r\n( 10 ) . ح : شعر ندارد\r\n","page_name":" 190 ","page_number":190},
  {"content":"\r\n\r\nدر كشتزار جانوركى است 332 كه از غايت خردگى در نظر نمىآيد . چون بانگ كند او را مىبينند « 1 » به واسطهء بانگ . يعنى خلايق در كشتزار دنيا مستغرقند و ذات تو از غايت لطف در نظر نمىآيد . سخن بگو تا تو را بشناسند .\r\nچون تو مىخواهى « 2 » كه جايى روى اوّل دل تو مىرود و مىبيند و بر احوال آن مطّلع مىشود ، آنگه دل باز مىگردد و بدن را مىكشاند . اكنون اين جمله خلايق به نسبت به اولياء و انبياء اجسامند . دل عالم ايشانند « 3 » . اوّل ايشان به آن عالم سير كردند و از بشريّت و گوشت و پوست بيرون آمدند و تحت و فوق آن عالم « 4 » و اين عالم را مطالعه كردند و قطع منازل كردند تا معلومشان شد كه راه چون مىبايد رفتن . آنگه آمدند و خلايق را دعوت « 5 » مىكنند كه « بياييد بدان عالم اصلى كه اين عالم خرابى است و سراى فانى است و ما جايى خوش يافتيم ، شما را خبر مىكنيم . » پس معلوم شد كه دل من « 6 » جميع الاحوال ملازم دلدارست و او را حاجت قطع منازل و خوف رهزن و پالان استر نيست « 7 » . تن مسكين است كه مقيّد اينهاست .\r\nشعر « 8 »\r\n با دل گفتم كه اى دل از نادانى * محروم ز خدمت كيى مىدانى\r\nدل گفت مرا تخته غلط مىخوانى * من لازم خدمتم تو سرگردانى 333 \r\nهرجا كه باشى « 9 » و در هر حال كه باشى جهد كن تا محبّ باشى و عاشق باشى و چون « 10 » محبّت ملك تو شد هميشه محبّ باشى ، در گور و در حشر و در بهشت الى ما لا نهاية « 11 » . چون تو گندم كاشتى قطعا گندم رويد و در انبار همان گندم باشد و در تنور همان گندم باشد .\r\nمجنون خواست كه پيش ليلى نامه‌اى نويسد . قلم در دست گرفت و اين بيت گفت « 12 »\r\n خيالك فى عينى و اسمك فى فمى * و ذكرك فى قلبى الى اين اكتب « 13 » \r\n\r\n\r\n","description":"","footnote":"\r\n( 1 ) . اصل : مىشنيد\r\n( 2 ) . ح : تو خواهى\r\n( 3 ) . اصل : انسانند\r\n( 4 ) . ح : عالم را\r\n( 5 ) . اصل : دعوى\r\n( 6 ) . ح : فى\r\n( 7 ) . اصل : نالان و اسر\r\n( 8 ) . ح : شعر ندارد\r\n( 9 ) . ح : در هرجا\r\n( 10 ) . اصل : و چو\r\n( 11 ) . ح : تا ما لا نهاية\r\n( 12 ) . ح : افزوده : شعر\r\n( 13 ) . ح : افزوده : پس چون\r\n","page_name":" 191 ","page_number":191},
  {"content":"\r\n\r\n« خيال تو مقيم چشم است و نام تو از زبان خالى نيست و ذكر تو در صميم جان جاى دارد . پس نامه پيش كى نويسم ، چون تو درين محلّها مىگردى . » قلم بشكست و كاغذ بدرّيد .\r\nبسيار كس باشد كه دلش ازين سخنان پر باشد الّا به عبارت و الفاظ نتواند آوردن ، اگرچه عاشق و طالب و نيازمند اين باشد . عجب نيست و اين مانع عشق نباشد بلكه خود اصل دل است و نياز « 1 » و عشق و محبّت . همچنان‌كه طفل عاشق شيرست و از آن مدد مىيابد و قوّت مىگيرد و مع هذا نتواند شرح شير كردن و حدّ آن را گفتن و در عبارت نتواند آوردن كه من از خوردن شير چه لذّت مىيابم و به ناخوردن آن چگونه ضعيف و متألّم مىشوم . اگرچه جانش خواهان و عاشق شيرست . و بالغ اگرچه به هزار گونه شير را شرح كند و وصف كند « 2 » امّا او را از شير هيچ لذّت نباشد و از آن حظّ ندارد .\r\n\r\n\r\n","description":"","footnote":"\r\n( 1 ) . ح : و نيازمند\r\n( 2 ) . ح : ( و وصف كند ) را ندارد\r\n","page_name":" 192 ","page_number":192},
  {"content":"\r\n\r\n\r\nفصل\r\nنام آن جوان چيست ؟ سيف الدين فرمود كه سيف در غلاف است ، نمىتوان ديدن .\r\nسيف الدين آن باشد كه براى دين جنگ كند و كوشش او كلّى براى حق باشد و صواب را از خطا پيدا كند و حقّ را از باطل تميز كند . الّا جنگ اوّل با خويشتن كند و اخلاق خود را مهذّب گرداند ، ابدا بنفسك « 1 » 334 . و همه نصيحت‌ها با خويشتن كند « 2 » : « آخر تو نيز آدميى ، دست و پا دارى و گوش و هوش و چشم و دهان . و انبيا و اوليا نيز كه دولت‌ها يافتند و به مقصود رسيدند ايشان نيز بشر بودند و چون من گوش و عقل و زبان و دست و پا داشتند چه معنى كه « 3 » ايشان را راه مىدهند و در مىگشايند و مرا نى ؟ » گوش خود را بمالد و شب و روز با خويشتن جنگ كند كه « تو چه كردى و از تو چه حركت صادر شد كه مقبول نمىشوى ؟ » تا سيف اللّه و لسان الحقّ « 4 » باشد . مثلا ده كس خواهند كه در خانه روند نه كس راه مىبايند و يك كس بيرون مىماند و راهش نمىدهند . قطعا اين كس به خويشتن « 5 » بينديشد و زارى كند كه « عجب من چه كردم كه مرا اندرون نگذاشتند ؟ و از من چه بىادبى آمد ؟ » بايد « 6 » گناه بر خود نهد و خويشتن را مقصّر و بىادب شناسد نه چنانك گويد « اين را با من حق مىكند . من چه كنم ؟ خواست او چنين است . اگر بخواستى راه دادى . » كه اين كنايت دشنام دادن است حق را و شمشير زدن با حق پس به اين معنى سيف على الحقّ باشد ، نه سيف اللّه .\r\nحقّ تعالى منزّه است از خويش و از اقربا  لَمْ يَلِدْ وَ لَمْ يُولَدْ  « * » ، هيچ‌كس « 7 » به او راه نيافت الا به بندگى .  اللَّهُ الْغَنِيُّ وَ أَنْتُمُ الْفُقَراءُ  « 8 » . « * * » ممكن نيست كه بگويى آن كس را كه به\r\n\r\n\r\n","description":"","footnote":"\r\n( 1 ) . ح : افزوده : ابد به من تعول\r\n( 2 ) . ح : گويد كه\r\n( 3 ) . ح : ( كه ) ندارد\r\n( 4 ) . ح : لسان حق\r\n( 5 ) . ح : با خويشتن\r\n( 6 ) . ح : بايد كه\r\n( * ) . سورهء توحيد آيهء 3\r\n( 7 ) . ح : هيچ‌كسى\r\n( 8 ) . ح : افزوده : الى اللّه\r\n( * * ) . ح : سورهء محمد آيهء 38\r\n","page_name":" 193 ","page_number":193},
  {"content":"\r\n\r\nحق راه يافت او از من خويش‌تر و آشناتر بود و او متعلّق‌تر بود از من . پس قربت او ميسّر نشود الا به بندگى . او معطى على الاطلاق است . دامن دريا پرگوهر كرد و خار را خلعت گل پوشانيد و مشتى خاك را حيات و روح بخشيد بىغرض « 9 » و سابقه‌اى و همهء اجزاى عالم از او نصيب دارند .\r\nكسى چون بشنود كه در فلان شهر كريمى هست كه عظيم بخش‌ها و احسان مىكند ، بدين اميد البتّه آنجا رود تا ازو بهره‌مند گرد . پس چون انعام حقّ چنين مشهور است و همهء عالم از لطف او « 10 » باخبراند چرا ازو گدايى نكنى و طمع خلعت و صله « 11 » ندارى ؟\r\nكاهل‌وار نشينى « 12 » كه « اگر او خواهد ، خود مرا بدهد » و هيچ تقاضا نكنى . سگ كه عقل و ادراك ندارد ، چون گرسنه شود و نانش نباشد پيش تو مىآيد و دنبك « 13 » مىجنباند يعنى « مرا نان ده كه مرا نان نيست و تو را هست . » اين‌قدر تميز « 14 » دارد . آخر تو كم از سگ نيستى كه او به آن راضى نمىشود كه در خاكستر بخسبد و گويد كه « اگر خواهد مرا خود نان بدهد « 15 » ؟ » لابه مىكند و دم مىجنباند . تو نيز دم بجنبان و از حق بخواه و گدايى كن كه پيش چنين معطى گدايى كردن عظيم مطلوب است . چون بخت ندارى از كسى بخت بخواه « 16 » كه او صاحب بخل نيست « 17 » و صاحب دولت است .\r\nحق عظيم نزديك است به تو . هر فكرتى و تصوّرى كه مىكنى او ملازم آن است زيرا آن تصوّر و انديشه را او هست مىكند و برابر تو مىدارد . الّا او را از غايت نزديكى نمىتوانى ديدن . و چه عجب است كه هر كارى كه مىكنى عقل تو با توست و در آن كار شروع دارد و هيچ عقل را نمىتوان ديدن اگرچه به اثر مىبينى ، الّا ذاتش را نمىتوان ديدن مثلا كسى در حمّام رفت گرم شد هرجا كه در حمّام « 18 » مىگردد آتش با اوست و از تأثير تاب آتش گرمى مىيابد ، الّا آتش را نمىبيند . چون بيرون آيد و آن را « 19 » معين ببيند و بداند كه از آتش گرم مىشوند « 20 » ، بداند كه تاب حمّام نيز از آتش بود . وجود آدمى نيز\r\n\r\n\r\n","description":"","footnote":"\r\n( 9 ) . ح : بىغرضى\r\n( 10 ) . ح : از او\r\n( 11 ) . ح : صلت\r\n( 12 ) . ح : بنشينى\r\n( 13 ) . ح : دمّك\r\n( 14 ) . ح : تمييز\r\n( 15 ) . ح : دهد\r\n( 16 ) . ح : خواه\r\n( 17 ) . ح : صاحب بخت است\r\n( 18 ) . ح : ندارد\r\n( 19 ) . ح : و آتش را\r\n( 20 ) . ح : مىشود\r\n","page_name":" 194 ","page_number":194},
  {"content":"\r\n\r\nحمّامى شگرف است درو تابش عقل و روح و نفس همه هست . الّا چون از حمّام بيرون آيى و بدان جهان روى ، معيّن ذات عقل را ببينى و ذات نفس و ذات روح را مشاهده كنى ، بدانى كه آن زيركى « 1 » از تابش عقل بوده است معيّن و آن تلبيس‌ها و حيل « 2 » از نفس بود و حيات اثر روح بود معيّن ، ذات هر يكى را ببينى . الّا مادام كه در حمّامى آتش را محسوس نتوان ديدن الّا به اثر « 3 » .\r\nچنانك « 4 » كسى هرگز آب روان نديده است ، او را چشم بسته در آب انداختند چيزى تر و نرم بر جسم « 5 » او مىزند ، الّا نمىداند كه آن چيست چون چشمش بگشايند بداند معين كه آن آب بود . اول به اثر مىدانست ، اين ساعت ذاتش را ببيند . پس گدايى از حق كن و حاجت از او خواه كه هيچ ضايع نشود كه « 6 »  ادْعُونِي أَسْتَجِبْ لَكُمْ  « 7 » . « * »\r\nدر سمرقند بوديم 335 و خوارزمشاه سمرقند را در حصار گرفته بود و لنگر كشيده ، جنگ مىكردند . در آن محلّه دخترى بود عظيم صاحب جمال ، چنان‌كه در آن شهر او را نظير نبود . هر لحظه مىشنيدم كه مىگفت « خداوندا كى روا دارى كه مرا به دست ظالمان دهى ؟ و مىدانم كه هرگز روا ندارى و بر تو اعتماد دارم . » چون شهر را غارت كردند و همه خلق را اسير مىبردند و كنيزكان آن زن را اسير مىبردند و او را هيچ المى نرسيد و با غايت صاحب جمالى كس او را نظر نمىكرد . تا بدانى كه هركه خود را به حق سپرد از آفت‌ها ايمن گشت و به سلامت ماند و حاجت هيچ‌كس در حضرت او ضايع نشد .\r\nدرويشى فرزند خود را آموخته بود كه هرچه مىخواست پدرش مىگفت كه از خدا خواه ، او چو مىگريست و آن را از خدا مىخواست آنگه آن چيز را حاضر مىكردند . تا بدين ، سال‌ها برآمد ، روزى كودك در خانه تنها مانده بود هريسه‌اش آرزو كرد . بر عادت معهود گفت هريسه خواهم . ناگاه كاسهء هريسه از غيب حاضر شد كودك سير بخورد .\r\nپدر و مادر چون بيامدند گفتند « چيزى نمىخواهى ؟ » گفت « آخر هريسه خواستم و\r\n\r\n\r\n","description":"","footnote":"\r\n( 1 ) . ح : افزوده : و ادراك\r\n( 2 ) . ح : و آن تلبيس و حيلها\r\n( 3 ) . ح : افزوده : توان ديدن\r\n( 4 ) . ح : يا همچنان‌كه\r\n( 5 ) . ح : بر چشم\r\n( 6 ) . ح : ( كه ) ندارد\r\n( 7 ) . ح : در اينجا نسخهء اصل به پايان مىرسد و بقيهء كتاب از روى نسخه ( ح ) نقل شده است .\r\n( * ) . سورهء مؤمن آيهء 60\r\n","page_name":" 195 ","page_number":195},
  {"content":"\r\n\r\nخوردم . » پدرش گفت « الحمد اللّه كه بدين مقام رسيدى و اعتماد و وثوق بر حق قوّت گرفت . »\r\nمادر مريم چون مريم را زاد نذر كرده بود با خدا كه او را وقف خانهء خدا كند و به او هيچ كارى نفرمايد . در گوشه مسجدش بگذاشت . زكريّا مىخواست كه او را تيمار دارد و هركسى نيز طالب بودند . ميان ايشان منازعت افتاد و در آن دور عادت چنان بود كه هركسى چوبى در آب اندازد ، چوب هركه بر روى آب بماند آن چيز از آن او باشد . اتفاقا فال زكريّا راست شد . گفتند حق اين است و زكريّا هر روز او را طعامى مىآورد در گوشهء مسجد . جنس آن آنجا مىيافت . گفت « اى مريم آخر وصى تو منم ، اين از كجا مىآورى ؟ » گفت « چون محتاج طعام مىشوم و هرچه مىخواهم حق تعالى مىفرستد . » كرم و رحمت او بىنهايت است و هركه بر او اعتماد كرد هيچ ضايع نشد . زكريّا گفت « خداوندا چون حاجت همه را روا مىكنى ، من نيز آرزويى دارم ميسّر گردان و مرا فرزندى ده كه دوست تو باشد و بىآنكه او را تحريض كنم او را با تو مؤانست باشد و به طاعت تو مشغول گردد . » حق تعالى يحيى را در وجود آورد بعد از آنكه پدرش پشت دو تا و ضعيف شده بود و مادرش خود در جوانى نمىزاد . پير گشته عظيم ، حيض ديد و آبستن شد . تا بدانى كه آن همه پيش قدرت حقّ بهانه است و همه از اوست و حاكم مطلق در اشيا اوست .\r\nمؤمن آن است كه بداند در پس اين ديوار كى است كه يك‌به‌يك بر احوال ما مطلع است و مىبيند اگرچه ما او را نمىبينيم و اين او را يقين شد . به خلاف آن كس كه گويد « نى ، اين همه حكايت است » و باور ندارد روزى بيايد كه چون گوشش بمالد پشيمان شود گويد « آه بد گفتم و خطا كردم ، خود همه او بود . من او را نفى مىكردم . » مثلا تو مىدانى كه من پس ديوارم و رباب مىزنى . قطعا نگاه دارى و منقطع نكنى كه ربابيى .\r\nاين نماز آخر براى آن نيست كه همه روز قيام و ركوع و سجود كنى . الّا غرض ازين آن است كه مىبايد آن حالتى كه در نماز ظاهر مىشود پيوسته با تو باشد ، اگر در خواب باشى و اگر بيدار باشى و اگر بنويسى و اگر بخوانى در جميع احوال خالى نباشى از ياد\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nحقّ تا  هُمْ عَلى صَلاتِهِمْ دائِمُونَ  « * » باشى . پس آن گفتن و خاموشى و خوردن و خفتن و خشم و عفو و جميع اوصاف ، گردش آسياب است كه مىگردد . قطعا اين گردش او به واسطه آب باشد زيرا خود را نيز بىآب آزموده است . پس اگر آسياب آن گردش از خود بيند ، عين جهل و بىخبرى باشد . پس آن گردش را ميدان تنگ است زيرا احوال اين عالم است . با حقّ بنال كه « خداوندا ، مرا غير اين سيرم و گردش ، گردشى ديگر ، روحانى ، ميسّر گردان . چون همه حاجات از تو حاصل مىشود و كرم و رحمت تو بر جميع موجودات عام است . » پس حاجات خود دم به دم عرض كن و بىياد او مباش كه ياد او مرغ روح را قوّت و پروبال است . اگر آن مقصود كلّى حاصل شد ، نور على نور .\r\nبارى به ياد كرد حق اندك‌اندك باطن منوّر شود و ترا از عالم انقطاعى حاصل گردد .\r\nمثلا همچنانك مرغى خواهد كه بر آسمان پرد ، اگرچه بر آسمان نرسد الّا دم به دم از زمين دور مىشود و از مرغان ديگر بالا مىگيرد . يا مثلا در حقّه‌اى مشك باشد و سرش تنگ است . دست در وى مىكنى ، مشك بيرون نمىتوان آوردن . الّا مع هذا دست معطّر مىشود و مشام خوش مىگردد . پس ياد حقّ همچنين است اگرچه به ذاتش نرسى الّا يادش جلّ جلاله اثرها كند در تو و فايده‌هاى عظيم از ذكر او حاصل شود\r\n\r\n\r\n","description":"","footnote":"\r\n( * ) . سورهء معارج آيهء 23 . متن : فى صلاتهم\r\n","page_name":" 197 ","page_number":197},
  {"content":"\r\n\r\n\r\nفصل\r\nشيخ ابراهيم عزيز درويشى است . چون او را مىبينيم از دوستان ياد مىآيد . مولانا شمس الدّين را عظيم عنايت بود با ايشان . پيوسته گفتى شيخ ابراهيم ما و به خود اضافت كردى .\r\nعنايت چيزى ديگر و اجتهاد كارى ديگر . انبيا به مقام نبوّت به واسطه اجتهاد نرسيدند و آن دولت به عنايت يافتند . الّا سنت چنان است كه هركه را آن حاصل شود سيرت و زندگانى او بر طريق اجتهاد و صلاح باشد و آن هم براى عوام است تا بر ايشان و قول ايشان اعتماد كنند زيرا نظر ايشان بر باطن نمىافتد و ظاهربين‌اند . و چون عوام متابعت ظاهر كنند به واسطه و بركت آن به باطن راه يابند . آخر فرعون نيز اجتهاد عظيم مىكرد در بذل و احسان و اشاعت خير الّا چون عنايت نبود ، لاجرم آن طاعت و اجتهاد و احسان او را فروغى نبود و آن جمله را بپوشانيد . همچنان‌كه اميرى در قلعه با اهل قلعه احسان و خير مىكند و غرض او آن است كه بر پادشاه خروج كند و طاغى شود . لاجرم آن احسان او را قدر و فروغى نباشد . و اگرچه به كلّى نتوان نفى عنايت كردن از فرعون و شايد كه حق تعالى را با او عنايت خفى باشد . براى مصلحتى او را مردود گرداند . زيرا پادشاه را قهر و لطف و خلعت و زندان ، هر دو مىبايد . اهل دل ازو به كلّى نفى عنايت نكنند ، الّا اهل ظاهر او را به كلّى مردود دانند . و مصلحت در آن است جهت قوام ظاهر .\r\nپادشاه يكى را بر دار مىكند و در ملاء خلايق جاى بلند عظيم او را مىآويزند . اگرچه در خانه پنهان از مردم و از ميخى پست نيز توان درآويختن . الّا مىبايد كه تا مردم ببينند و اعتبار گيرند و نفاذ حكم و امتثال امر پادشاه ظاهر شود .\r\nآخر همه دارها از چوب نباشد . منصب و بلندى و دولت دنيا نيز دارى عظيم بلندست . چون حق تعالى خواهد كه كسى را بگيرد او را در دنيا منصبى عظيم و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nپادشاهى بزرگ دهد همچون فرعون و نمرود و امثال اين‌ها . آن همه چو دارى است كه حقّ تعالى ايشان را بر آنجا مىكند تا جملهء خلايق بر آنجا مطّلع شوند زيرا حقّ تعالى مىفرمايد كه كنت كنزا مخفيّا فاحببت ان اعرف ، يعنى جمله عالم را آفريدم و غرض از آن همه ، اظهار ما بود گاهى به لطف ، گاهى به قهر . اين آن‌چنان پادشاه نيست كه ملك او را يك معرّف بس باشد . اگر ذرّات عالم همه معرّف شوند ، در تعريف او قاصر و عاجز باشند . پس همه خلايق روز و شب اظهار حقّ مىكنند . الّا بعضى آنند كه ايشان مىدانند و بر اظهار واقفند و بعضى غافلند ايّاما كان اظهار حقّ ثابت مىشود . همچنان‌كه اميرى فرمود تا يكى را بزنند و تأديب كنند ، آن كس بانگ مىزند و فرياد مىكند و مع هذا هر دو اظهار حكم امير مىكنند ، اگرچه آن كس از درد بانگ مىزند . الّا همه كس دانند كه ضارب و مضروب محكوم اميرند و ازين هر دو اظهار حكم امير پيدا مىشود . آن‌كس كه مثبت حقّ است اظهار مىكند حقّ را هميشه ، و آن‌كس كه نافى است هم مظهرست زيرا اثبات چيزى بىنفى تصوّر ندارد و بىلذّت و مزه باشد . مثلا مناظرى در محفل مسأله‌اى گفت ، اگر آنجا معارضى نباشد كه لا نسلّم گويد او اثبات چه كند و نكتهء او را چه ذوق باشد ؟ زيرا اثبات در مقابلهء نفى خوش باشد . همچنين اين عالم نيز محفل اظهار حقّ است بىمثبت و نافى اين محفل را رونقى نباشد و هر دو مظهر حقّند .\r\nياران رفتند پيش مير اكدشان 336 . بر ايشان خشم گرفت كه « اين همه اينجا چه كار داريد ؟ » گفتند « اين غلبهء ما و انبوهى ما جهت آن نيست كه بر كسى ظلم كنيم ، براى آن است تا خود را در تحمّل و صبر معاون باشيم و همديگر را يارى كنيم . » همچنانك در تعزيت خلق جمع مىشوند براى آن نيست كه مرگ را دفع كنند ، الّا غرض آن است كه تا صاحب مصيبت را متسلّى شوند و از خاطرش دفع وحشت كنند . المؤمنون كنفس واحدة 337 .\r\nدرويشان حكم يك تن دارند . اگر عضوى از اعضا درد گيرد باقى اجزا متألّم شوند :\r\nچشم ديدن خود بگذارد و گوش شنيدن و زبان گفتن ، همه بر آنجا جمع شوند . شرط يارى آن است كه خود را فداى يار خود كند و خويشتن را در غوغا اندازد جهت يار .\r\nزيرا همه رو به يك چيز دارند و غرق يك بحرند . اثر ايمان و شرط اسلام اين باشد . بارى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكه به تن كشند چه ماند به بارى كه آن را به جان كشند ؟  لا ضَيْرَ إِنَّا إِلى رَبِّنا مُنْقَلِبُونَ  « * » .\r\nمؤمن چون خود را فداى حقّ كند از بلا و خطر و دست و پا چرا انديشد ؟ چون سوى حقّ مىرود دست و پا چه حاجت است ؟ دست و پا براى آن داد تا ازو بدين طرف روان شوى . ليكن چون سوى پاگر 338 و دستگر مىروى اگر از دست به روى و در پاى افتى و بىدست و پا شوى همچون سحرهء فرعون مىروى چه غم باشد .\r\n زهر از كف يار سيم‌بر بتوان خورد * تلخى سخنش همچو شكر بتوان خورد\r\nبس بانمك است يار بس بانمك است * جايى كه نمك بود جگر بتوان خورد \r\nو اللّه اعلم .\r\n\r\n\r\n","description":"","footnote":"\r\n( * ) . ح : سورهء شعرا آيهء 50\r\n","page_name":" 200 ","page_number":200},
  {"content":"\r\n\r\n\r\nفصل\r\nاللّه تعالى مريد للخير و الشرّ و لا يرضى الّا بالخير لانّه قال كنت كنزا مخفيا فاحببت بان اعرف شك ان اللّه تعالى يريد الامر و النهى و الامر لا يصح « 1 » الّا اذا كان المأمور كارها لما امر به طبعا لا يقال كل الحلاوة و السّكريا جائع و ان قيل لا يسمّى هذا امرا بل اكراما و النهى لا يصحّ 339 عن الشىء يرغب عنه الانسان لا يصحّ ان يقال لا تأكل الحجر و لا تأكل الشّوك و لو قيل لا يسمّى هذا نهيا فلا بدّ لصحّة الامر بالخير و النهى عن الشّر من نفس راغب « 2 » الى الشّر و ارادة وجود مثل هذا النفس « 3 » ارادة للشّر و لكن لا يرضى بالشّر و الّا لما امر بالخير ، و نظير هذا من اراد التدريس فهو مريد لجهل المتعلم لان التدريس لا يمكن الا بجهل المتعلم و إرادة الشيء ارادة ما هو من لوازمه و لكن لا يرضى بجهله و الّا لما علّمه ، و كذا الطبيب يريد مرض الناس اذا أراد طبّ نفسه لانه لا يمكن ظهور طبّه الا به مرض النّاس و لكن لا يرضى به مرض النّاس و الا لما داواهم و عالجهم و كذا الخبّاز يريد جوع النّاس لحصول كسبه و معاشه و لكن لا يرضى بجوعهم و الا لما باع الخبز ، و لذا الامراء و الخيل يريدون ان يكون لسلطانهم مخالف و عدوّ الّا لما ظهر رجوليّتهم و محبّتهم للسّلطان و لا يجمعهم السّلطان لعدم الحاجة اليهم و لكن لا يرضون بالمخالف و الا لما قاتلوا و كذلك الانسان يريد دواعى الشّر فى نفسه لانّه يحب شاكرا مطيعا متّقيا و هذا لا يمكن الا بوجود الدّواعى فى نفسه و ارادة الشيء ارادة ما هو من لوازمه و لكن لا يرضى بها لانّه مجاهد بازالة هذه الاشياء من نفسه فعلم انه مريد للشرّ من وجه و غير مريد له من وجه و الخصم يقول غير مريد للشّر من وجه ما و هذا محال أن يريد الشيء و ما يريد ما هو من لوازمه و من لوازم الامر و النهى هذه النفس الابيّة التى ترغب الى الشّر طبعا و تنفر\r\n\r\n\r\n","description":"","footnote":"\r\n( 1 ) . لا يصحّ ( حاشيه )\r\n( 2 ) . راغبه ظ\r\n( 3 ) . هذه النفس ظ\r\n","page_name":" 201 ","page_number":201},
  {"content":"\r\n\r\nعن الخير طبعا و هذه النفس من لوازمها جميع الشّرور التى فى الدنيا فلو لم يريد هذه الشّرور لم يرد النفس [ و اذا لم يرد النفس « 1 » 
  ] لا يريد الامر و النّهى الملزومين للنفس و لو رضى بها ايضا لما امرها و لما نهاها فالحاصل الشّر مراد لغيره ثم يقول اذا كان مريدا لكلّ خير و من الخيرات دفع الشّرور فكان مريدا لدفع الشّر و لا يمكن دفع الشّر الّا بوجود الشّر ، او يقول مريد للايمان و لا يمكن الايمان الّا بعد الكفر فيكون من لوازمه الكفر الحاصل ارادة الشّر انما يكون قبيحا « 2 » اذا اراده لعينه امّا اذا اراد لخير لا يكون قبيحا قال اللّه تعالى  وَ لَكُمْ فِي الْقِصاصِ حَياةٌ  « * » لا شك بان القصاص شر و هدم لبنيان اللّه تعالى و لكن هذا شر جزوى و صون الخلق عن القتل خير كلّى و ارادة الشّر الجزوى لارادة الخير الكلّى ليس بقبيح « 3 » و ترك ارادة اللّه الجزوى رضاء بالشّر الكلّى فهو قبيح و نظير هذا الأمّ لا تريد زجر الوالد « 4 » لانّها تنظر الى الشّر الجزوى و الاب يرضى بزجره نظرا الى الشّر الكلّى لقطع الجزء فى الآكلة اللّه تعالى عفو غفور شديد العقاب فهل يريد ان يصدق عليه هذه الاقسام ام لا فلا بد من بلى و لا يكون عفوّا غفورا الا بوجود الذنوب و ارادة الشيء ارادة ما هو من لوازمه و كذا امرنا بالعفو و امرنا بالصلح و الاصلاح و لا يكون لهذا الامر فائدة الّا بوجود الخصومة ، نظيره ما قال صدر الاسلام 340 ان اللّه تعالى امرنا بالكسب و تحصيل المال لانّه قال  أَنْفِقُوا فِي سَبِيلِ اللَّهِ  « * * » و لا يمكن انفاق المال الا بالمال فكان امرا به تحصيل المال و من قال لغيره قم صلّ فقد امره بالوضوء و امره به تحصيل الماء و لكلّ ما هو من لوازمه .\r\n\r\n\r\n","description":"","footnote":"\r\n( 1 ) . اين جمله از نسخهء سليم آغا افزوده شده است\r\n( 2 ) . كذا فى جميع النسخ و هو غلط بين و الصواب انما تكون قبيحة\r\n( * ) . سورهء بقره آيهء 179\r\n( 3 ) . ليست بقبيحة ظ\r\n( 4 ) . ملّى و سليم آغا : الولد\r\n( * * ) . سورهء بقره آيهء 195\r\n","page_name":" 202 ","page_number":202},
  {"content":"\r\n\r\n\r\nفصل\r\nالشكر صيد و قيد النّعم اذا سمعت صوت الشكر تأهبت للمزيد اذا أحبّ اللّه عبدا ابتلاه فان صبر اجتباه و ان شكر اصطفاه بعضهم يشكرون اللّه لقهره و بعضهم يشكرونه للطفه و كلّ واحد منهما خير لانّ الشكر ترياق يقلّب القهر لطفا العاقل الكامل هو الذى يشكر على الجفاء فى الحضور و الخفاء فهو الّذى اصطفاه اللّه و ان كان مراده درك النّار فبالشكر يستعجل مقصوده لأنّ الشكوى الظاهر تنفيض لشكوى الباطن قال عليه السّلم انا الضّحوك القتول يعنى ضحكى فى وجه الجافى قتل له و المراد من الضحك الشكر مكان الشكاية و حكى انّ يهوديا كان فى جوار احد من اصحاب رسول اللّه و كان اليهوديّ على غرقه ينزل منها الاحداث و الانجاس و ابوال الصبيان و غسيل الثّياب الى بيته و هو يشكر اليهوديّ و يا مر اهله بالشكر و مضى على هذا ثمان سنين حتى مات المسلم فدخل اليهودى ليعزى اهله فرأى فى البيت تلك النجاسات و رأى منافذها من الغرقة فعلم ما جرى فى المدّة الماضية و ندم ندما شديدا و قال لاهله و يحكم لم لم تخبرونى و دايما كنتم تشكرونى قالوا انّه كان يأمرنا بالشّكر و يهدّدنا عن ترك الشكر فآمن اليهوديّ\r\n ذكر نيكان مُحرّض نيكى است * همچو مطرب كه باعث سيكى است 341 \r\nو لهذا ذكر اللّه فى القرآن انبياءه و صالحى عباده و شكرهم على ما فعلوا و لمن قدر و غفر .\r\nشكر مزيدن پستان نعمت است . پستان اگرچه پر بود تا نمزى شير نيايد .\r\nپرسيد كه سبب ناشكرى چيست و آنچه مانع شكر است چيست ؟ شيخ فرمود مانع شكر خام طمعى است كه آنچه به دو رسيد بيش از آن طمع كرده بود . آن طمع خام ، او را برآن داشت . چون از آنچ دل نهاده بود كمتر رسيد مانع شكر شد . پس ، از عيب خود غافل بود و آن نقد كه پيشكش كرد از عيب و از زيافت آن غافل بود . لاجرم طمع خام\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nهمچو ميوهء خام خوردنى است و نان خام و گوشت خام . پس لاجرم موجب تولّد علّت باشد و تولّد ناشكرى . چون دانست كه مضرّ خورد ، استفراغ واجب است . حقّ تعالى به حكمت خويش او را به بىشكرى مبتلا كرد تا استفراغ كند و از آن پنداشت فاسد فارغ شود تا آن يك علّت صد علّت نشود .  وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ  « * » .\r\nيعنى رزقناهم من حيث لا يحتسبون و هو الغيب و يتنفّر نظرهم عن رؤية الاسباب الّتى هى كالشركاء للّه كما قال ابو يزيد يا رب ما اشركت بك قال اللّه تعالى يا ابا يزيد و لا ليلة اللّبن قلت ذات ليلة اللّبن أضرّني و انا الضّار النّافع فنظر الى السبب فعدّه اللّه مشركا و قال انا الضّار بعد اللّبن و قبل اللّبن لكن جعلت اللّبن كالذنب و المضرّة كالتأديب من الاستاذ فاذا قال الاستاذ لا تأكل الفواكه فاكل التلميذ و ضرب الاستاذ على كفّ رجله لا يصحّ ان يقول اكلت الفواكه فأضرّ رجلى و على هذا الاصل من حفظ لسانه عن الشّرك تكفّل اللّه ان يطهّر روحه عن اغراس الشّرك القليل عند اللّه كثير الفرق بين الحمد و الشّكر انّ الشّكر على نعم لا يقال شكرته على جماله و على شجاعته و الحمد اعم .\r\n\r\n\r\n","description":"","footnote":"\r\n( * ) . سورهء اعراف آيهء 168\r\n","page_name":" 204 ","page_number":204},
  {"content":"\r\n\r\n\r\nفصل\r\nشخصى امامت مىكرد و خواند  الْأَعْرابُ أَشَدُّ كُفْراً وَ نِفاقاً  « * » . مگر از رؤساء عرب يكى حاضر بود . يكى سيلى محكم وى را فروكوفت . در ركعت ديگر خواند و  مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ  « * * » . آن عرب گفت الصّفع اصلحك 342 . هردم سيلى مىخوريم از غيب . در هرچ پيش مىگيريم به سيلى از آن دور مىكنند . باز چيزى ديگر پيش مىگيريم ، باز همچنان . قبل ما طافه « 1 » لنا هو الخسف و القذف و قيل قطع الاوصال ايسر من قطع الوصال مراد خسف به دنيا فرورفتن و اهل دنيا شدن و القذف از دل بيرون افتادن . همچون‌كه كسى تعامى بخورد و در معدهء وى ترش شود و آن را قى كند . اگر آن طعام نترشيدى و قى نكردى جزو آدمى خواست شدن . اكنون مريد نيز چاپلوسى و خدمت مىكند تا در دل شيخ گنجايى يابد و العياذ باللّه چيزى از مريد صادر شود ، شيخ را خوش نيايد و او را از دل بيندازد ، مثل آن طعام است كه خورد و قى كند . چنان‌كه آن طعام جزو آدمى خواست شدن و سبب ترشى ، قى كردن و بيرونش انداخت ، آن مريد نيز به مرور ايّام شيخ خواست شدن به سبب حركت ناخوش از دلش بيرون انداخت .\r\n عشق تو مناديى به عالم در داد * تا دل‌ها را به دست شور و شر داد\r\nو آنگه همه را بسوخت و خاكستر كرد * و آورد به باد بىنيازى بر داد \r\nدر آن باد بىنيازى ، ذرّات خاكستر آن دل‌ها رقصانند و نعره‌زنانند . و اگرنه چنين‌اند پس اين خبر را كه آورد و هردم اين خبر را كه تازه مىكند ؟ و اگر دل‌ها حيات خويش در آن سوختن و باد بردادن نبينند چندين چون رغبت كنند در سوختن ؟ آن دل‌ها كه در آتش شهوات دنيا سوخته و خاكستر شدند هيچ ايشان را آوازه‌اى و رونقى مىبينى ، مىشنوى ؟\r\n\r\n\r\n","description":"","footnote":"\r\n( * ) . سورهء توبه آيهء 97\r\n( * * ) . همان سورهء آيهء 99\r\n( 1 ) . ما لا طاقة ظ تا مطابق باشد با آيهء كريمه كه در آخر سورهء بقره واقع است و  رَبَّنا وَ لا تُحَمِّلْنا ما لا طاقَةَ لَنا بِهِ  .\r\n","page_name":" 205 ","page_number":205},
  {"content":"\r\n\r\nشعر\r\n لقد علمت و ما الاسراف من خلقى * انّ الّذى هو رزقى سوف يأتينى\r\nاسعى له فيعنّينى تطلّبه * و لو جلست اتانى لا يعنينى 343 \r\nبه درستى كه من دانسته‌ام قاعدهء روزى را و خوى من نيست كه به گزافه دوادو كنم و رنج برم من ، بىضرورت . به درستى كه آنچه روزى منست از سيم و از خورش و از پوشش و از نار شهوت چون بنشينم بر من بيايد . من چون مىدوم در طلب آن روزىها مرا پررنج و مانده و خوار مىكند طلب كردن اين‌ها و اگر صبر كنم و به جاى خود بنشينم ، بىرنج و خوارى ، آن بر من بيايد . زيراكه آن روزى هم طالب منست و او مرا مىكشد .\r\nچون نتوان 344 مرا كشيدن ، او بيايد . چنان‌كه منش نمىتوانم كشيدن ، من مىروم .\r\nحاصل سخن اين است كه به كار دين مشغول مىباشد تا دنيا پس تو دود . مراد ازين نشستن ، نشستن است بر كار دين . اگرچه مىدود ، چون براى دين مىدود ، او نشسته است . و اگرچه نشسته است ، چون براى دنيا نشسته است او مىدود . قال عليه السّلم من جعل الهموم همّا و احدا كفاه اللّه سائر همومه 345 . هركه را ده غم باشد ، غم دين را بگيرد ، حق تعالى آن نه را بىسعى او راست كند . چنان‌كه انبيا دربند نام و نان نبوده‌اند ، دربند رضاطلبى حقّ بوده‌اند . نان ايشان بردند و نام ايشان بردند . هركه رضاى حقّ طلبد اين جهان و آن جهان با پيغامبران است و همخوابهء  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ ، وَ الصَّالِحِينَ  « * » . چه جاى اين است ؟ بلكه با حقّ همنشين است كه انا جليس من ذكرنى 346 .\r\nاگر حقّ همنشين او نبودى در دل او شوق حقّ نبودى هرگز بوى گل بىگل نباشد ، هرگز بوى مشك بىمشك نباشد . اين سخن را پايان نيست و اگر پايان باشد همچون سخن‌هاى ديگر نباشد .\r\nشب رفت و حديث ما به پايان نرسيد 347 . شب و تاريكى اين عالم بگذرد و نور اين سخن هردم ظاهرتر باشد . چنان‌كه شب عمر انبيا عليهم السّلم بگذشت و نور حديثشان نگذشت و منقطع نشد و نخواهد شدن .\r\n\r\n\r\n","description":"","footnote":"\r\n( * ) . سورهء نساء آيهء 69\r\n","page_name":" 206 ","page_number":206},
  {"content":"\r\n\r\nمجنون را گفتند كه ليلى را اگر دوست مىدارد چه عجب كه هر دو طفل بودند و در يك مكتب بودند . مجنون گفت « اين مردمان ابله‌اند و اىّ مليحة لا تشتهى . هيچ مردى باشد كه به زنى خوب ميل نكند ؟ و زن همچنين . بلكه عشق آن است كه غذا و مزهء ازو يابد همچنان‌كه ديدار مادر و پدر و برادر و خوشى فرزند و خوشى شهوت و انواع لذّت ازو يابد . » مجنون مثال شد از آن عاشقان چنان‌كه در نحو زيد و عمرو .\r\nرباعى\r\n گر نقل و كباب و گر مى ناب خورى * مىدان كه به خواب در همى آب خورى\r\nچون برخيزى ز خواب باشى تشنه * سودت نكند آب كه در خواب خورى \r\nالدنيا كحلم النّائم . دنيا و تنعّم او همچنان است كه كسى در خواب چيزى خورد . پس حاجت دنياوى خواستن همچنان است كه كسى در خواب چيزى خواست و دادندش .\r\nعاقبت چون بيدارى است ، از آنچ در خواب خورد هيچ نفعى نباشد . پس در خواب چيزى خواسته باشد و آن را به وى داده باشند . فكان النّوال قدر الكلام « 1 » .\r\n\r\n\r\n","description":"","footnote":"\r\n( 1 ) . ملّى و سليم آغا : به قدر السؤال\r\n","page_name":" 207 ","page_number":207},
  {"content":"\r\n\r\n\r\nفصل\r\nگفت ما جمله احوال آدمى را يك‌به‌يك دانستيم و يك سر موى از مزاج و طبيعت و گرمى و سردى او از ما فوت نشد . هيچ معلوم نگشت كه آنچه درو باقى خواهد ماندن آن چه چيزست . فرمود اگر دانستن آن به مجرّد قول حاصل شدى خود به چندين كوشش و مجاهدهء به انواع محتاج نبودى و هيچ‌كس خود را در رنج نينداختى و فدا نكردى . مثلا يكى به بحر آمد ، غير آب شور و نهنگان و ماهيان نمىبيند . مىگويد « اين گوهر كجاست ؟ مگر خود گوهر نيست . » گوهر به مجرّد ديدن بحر كى حاصل شود ؟ اكنون اگر صد هزار بار آب دريا را طاس‌طاس بپيمايد ، گوهر را نيابد . غوّاصى مىبايد تا به گوهر راه برد و آن‌گاه هر غوّاصى نى . غوّاصى نيكبختى ، چالاكى .\r\nاين علم‌ها و هنرها همچون پيمودن آب درياست به طاس . طريق يافتن گوهر نوعى ديگر است . بسيار كس باشد كه به جمله هنرها آراسته باشد و صاحب مال و صاحب جمال ، الّا درو آن معنى نباشد و بسيار كس كه ظاهر او خراب باشد ، او را حسن صورت و فصاحت و بلاغت نباشد ، الّا آن معنى كه باقى است درو باشد . و آن آن است كه آدمى بدان مشرّف و مكرّم است و به واسطهء آن ، رجحان دارد بر ساير مخلوقات . پلنگان و نهنگان و شيران را و ديگر مخلوقات را هنرها و خاصيّت‌ها باشد الّا آن معنى كه باقى خواهد بودن در ايشان نيست . اگر آدمى به آن معنى راه برد ، خود فضيلت خويش را حاصل كرد و الّا او را از آن فضيلت هيچ بهره نباشد . اين جمله هنرها و آرايش‌ها چون نشاندن گوهرهاست بر پشت آينه . روى آينه از آن فارغ است . روى آينه را صفا مىبايد .\r\nآنكه او روى زشت دارد ، طمع در پشت آينه كند زيراكه روى آينه غمّاز است و آنكه خوب‌روى است او روى آينه را به صد جان مىطلبد زيرا كه روى آينه مظهر حسن اوست .\r\nيوسف مصرى را دوستى از سفر رسيد . گفت « جهت من چه ارمغان آوردى ؟ » گفت\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n« چيست كه تو را نيست و تو بدان محتاجى ؟ الّا جهت آنكه از تو خوب‌تر هيچ نيست ، آينه آورده‌ام تا هر لحظه روى خود را در وى مطالعه كنى 348 . » چيست كه حق تعالى را نيست و او را بدان احتياج است ؟ پيش حق تعالى دل روشنى مىبايد بردن تا در وى خود را ببيند . انّ اللّه لا ينظر الى صوركم و لا الى اعمالكم و انّما ينظر الى قلوبكم 349\r\nشعر\r\n بلاد ما اردت وجدت فيها * و ليس يفوتها الّا الكرام 350 \r\nشهرى كه درو هرچ خواهى بيابى از خوب‌رويان و لذّات و مشتهاى طبع و آرايش گوناگون الّا درو عاقلى نيابى ، يا ليت . كه به عكس اين بودى ، آن شهر وجود آدمى است .\r\nاگر درو صد هزار هنر باشد و آن معنى نبود آن شهر خراب اولىتر . و اگر آن معنى هست و آرايش ظاهر نيست باكى نيست . سرّ او مىبايد كه معمور باشد . آدمى در هر حالتى كه هست سرّ او مشغول حقّ است و آن اشتغال ظاهر او مانع مشغولى باطن نيست . همچنان كه زنى حامله در هر حالتى كه هست در صلح و جنگ و خوردن و خفتن آن بچّه در شكم او مىبالد و قوّت و حواس مىپذيرد و مادر را از آن خبر نيست . آدمى نيز حامل آن سرّست  وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  « * » . الّا حقّ تعالى او را در ظلم و جهل نگذارد . او محمول صورتى آدمى مرافقت و موافقت و هزار آشنايى مىآيد ، از آن سرّ كه آدمى حامل آن است چه عجب كه يارىها و آشنايىها آيد تا بعد از مرگ ازو چها خيزد . سرّ مىبايد كه معمور باشد زيراكه سرّ همچون بيخ درخت است ، اگرچه پنهان است اثر او بر شاخسار ظاهرست . اگر شاخى دو شكسته شود ، چون بيخ محكم است ، باز برويد . الّا اگر بيخ خلل يابد نه شاخ ماند و نه برگ .\r\nحق تعالى فرمود السّلام عليك ايّها النّبى يعنى كه سلام بر تو و بر هركه جنس توست .\r\nو اگر غرض حقّ تعالى آن نبودى مصطفى مخالفت نكردى و نفرمودى كه علينا و على عباد اللّه الصّالحين زيراكه چون سلام مخصوص بودى برو ، او اضافت به بندگان صالح نكردى يعنى آن سلام كه تو بر من دادى ، بر من و بندگان صالح كه جنس من‌اند . چنانك\r\n\r\n\r\n","description":"","footnote":"\r\n( * ) سورهء احزاب آيهء 72\r\n","page_name":" 209 ","page_number":209},
  {"content":"\r\n\r\nمصطفى فرمود در وقت وضو كه « نماز درست نيست الّا به اين وضو . » مقصود آن نباشد معيّن و الّا بايستى كه نماز هيچ‌كس درست نبودى ، چون شرط صحّت صلات ، وضوى مصطفى بودى ، بس . الّا غرض آن است كه هركه جنس اين وضو نكند ، نمازش درست نباشد . چنانك گويند كه « اين طبق گلنار است . » چه معنى ؟ يعنى كه گلنار همين است بس ؟ نى ، بلكه اين جنس گلنارست .\r\nروستايى به شهر آمد و مهمان شهريى شد . شهرى او را حلوا آورد و روستايى به اشتها بخورد آن را . گفت « اى شهرى من شب و روز به گزر 351 خوردن آموخته بودم ، اين ساعت طعم حلوا چشيدم ، لذّت گزر از چشمم افتاد . اكنون هربارى حلوا نخواهم يافتن و آنچه داشتم بر دلم سرد شد . چه چاره كنم ؟ » چون روستايى حلوا چشيد بعد از اين ميل شهر كند زيرا شهرى دلش را برد ، ناچار در پى دل بيايد .\r\nبعضى باشند كه سلام دهند و از سلام ايشان بوى دود آيد و بعضى باشند كه سلام دهند و از سلام ايشان بوى مشك آيد . اين كسى دريابد كه او را مشامى باشد . يار را مىبايد امتحان كردن تا آخر پشيمانى نباشد . سنّت حقّ اين است ابدأ بنفسك . نفس نيز اگر دعوى بندگى كند بىامتحان ازو قبول مكن . در وضو آب را در بينى مىبرند ، بعد از آن مىچشند . به مجرّد ديدن قناعت نمىكنند . يعنى شايد صورت آب برجا باشد و طعم و بويش متغيّر باشد . اين امتحان است جهت صحّت آبى . آنگه بعد از امتحان به رو مىبرند هرچه تو در دل پنهان دارى از نيك و بد حق تعالى آن را بر ظاهر تو پيدا گرداند . هرچه بيخ درخت پنهان مىخورد اثر آن در شاخ و برگ ظاهر مىشود .  سِيماهُمْ فِي وُجُوهِهِمْ  « * » . و قوله تعالى ،  سَنَسِمُهُ عَلَى الْخُرْطُومِ  « * * » اگر هركسى بر ضمير تو مطّلع نشود رنگ روى خود را چه خواهى كردن ؟\r\n\r\n\r\n","description":"","footnote":"\r\n( * ) سورهء فتح آيهء 29\r\n( * * ) سورهء قلم آيهء 16\r\n","page_name":" 210 ","page_number":210},
  {"content":"\r\n\r\n\r\nفصل\r\n همه چيز را تا نجويى نيابى * جز اين يار را ، تا نيابى نجويى 352 \r\nطلب آدمى آن باشد كه چيزى نيافته طلب كند و شب و روز در جست‌وجوى آن باشد . الّا طلبى كه يافته باشد و مقصود حاصل بود و طالب آن چيز باشد اين عجب است . اين‌چنين طلب در وهم آدمى نگنجد و بشر نتواند آن را تصوّر كردن زيرا طلب او از براى چيز نوى است كه نيافته است . و اين طلب چيزى كه يافته باشد و طلب كند ، اين طلب حقّ است زيراكه حق تعالى همه چيز را يافته است و همه چيز در قدرت او موجود است . كه كن فيكون الواحد الماجد واجد آن باشد كه همه چيز را يافته باشد و مع هذا حقّ تعالى طالبست كه هو الطّالب و الغالب . پس مقصود ازين آن است كه « اى آدمى چندان كه تو درين طلبى كه حادث است و وصف آدمى است ، از مقصود دورى . چون طلب تو در طلب حقّ فانى شود و طلب حقّ بر طلب تو مستولى گردد . تو آنگه طالب شوى به طلب حقّ . »\r\nيكى گفت كه ما را هيچ دليلى قاطع نيست كه ولىّ حقّ و و اصل به حقّ كدام است نه قول و نه فعل و نه كرامات و نه هيچ چيز . زيراكه قول شايد كه آموخته باشد و فعل و كرامات رهابين را هم هست و ايشان استخراج ضمير 353 مىكنند و بسيار عجايب به طريق سحر نيز اظهار كرده‌اند ، و ازين جنس برشمرد . فرمود كه تو هيچ‌كس را معتقد هستى يا نه گفت اى و اللّه معتقدم و عاشقم . فرمود كه آن اعتقاد تو در حقّ آن كس مبنى بر دليلى و نشانى بود يا خود همچنين چشم فراز كردى و آن كس را گرفتى ؟ گفت حاشا كه بىدليل و نشان باشد . فرمود كه پس چرا مىگويى كه بر اعتقاد هيچ دليلى نيست و نشانى نيست و سخن متناقض مىگويى ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nيكى گفت « 1 » هر وليّى را و بزرگى را در غم آن است كه اين قرب كه مرا با حقّ است و اين عنايت كه حقّ را با منست ، هيچ‌كس را نيست و با هيچ‌كس نيست . فرمود كه اين خبر را كه گفت ؟ ولى گفت يا غير ولى ؟ اگر اين خبر را ولى گفت ، پس چون او دانست كه هر ولى را اعتقاد اين است در حقّ خود ، پس او بدين عنايت مخصوص نبوده باشد . و اگر اين خبر را غير ولى گفت پس فى الحقيقة ولى و خاص حقّ اوست كه حقّ تعالى اين راز را از جملهء اوليا پنهان داشت و ازو مخفى نداشت .\r\nآن كس مثال گفت كه پادشاه را ده كنيزك بود . كنيزكان گفتند « خواهيم تا بدانيم كه از ما محبوب‌تر كيست پيش پادشاه . » شاه فرمود « اين انگشترى فردا در خانهء هركه باشد او محبوب‌تر است . » روز ديگر مثل آن انگشترى ، ده انگشترى بفرمود تا بساختند و به هر كنيزك يك انگشترى داد . فرمود كه سؤال هنوز قايم است و اين جواب نيست و بدين تعلّق ندارد . اين خبر را از آن ده كنيزك يكى گفت يا بيرون آن ده كنيزك ؟ اگر از آن ده كنيزك يكى گفت ، پس چون او دانست كه اين انگشترى به او مخصوص نيست و هر كنيزك مثل آن دارد ، پس او را رجحان نباشد و محبوب‌تر نبود . اگر اين خبر را غير آن ده كنيزك گفتند پس خود قرناق 354 خاص پادشاه و محبوب اوست .\r\nيكى گفت عاشق مىبايد كه ذليل باشد و خوار باشد و حمول باشد و ازين اوصاف برمىشمرد . فرمود كه عاشق اين‌چنين مىبايد . وقتى كه معشوق خواهد يا نه ؟ اگر بىمراد معشوق باشد پس او عاشق نباشد ، پيرو مراد خود باشد . و اگر به مراد معشوق باشد چون معشوق او را نخواهد كه ذليل و خوار باشد ، او ذليل و خوار چون باشد ؟ پس معلوم شد كه معلوم نيست احوال عاشق ، الّا تا معشوق او را چون خواهد .\r\nعيسى فرموده است كه عجبت من الحيوان كيف يأكل الحيوان . اهل ظاهر مىگويند كه « آدمى گوشت حيوان مىخورد و هر دو حيوان‌اند . » اين خطاست . چرا ؟ زيراكه آدمى گوشت مىخورد و آن حيوان نيست ، جماد است زيرا چون كشته شد ، حيوان نماند درو . الّا غرض آن است كه شيخ مريد را فرومىخورد بىچون و چگونه . عجب دارم از چنين كارى نادر .\r\n\r\n\r\n","description":"","footnote":"\r\n( 1 ) . در حاشيه به خطّ متن نوشته است : يعنى شيخ صدر الدّين\r\n","page_name":" 212 ","page_number":212},
  {"content":"\r\n\r\nيكى سؤال كرد كه ابراهيم عليه السّلام به نمرود گفت كه « خداى من مرده را زنده كند و زنده را مرده گرداند . » نمرود گفت كه « من نيز يكى را معزول كنم ، چنان است كه او را مىرانيدم و يكى را منصب دهم ، چنان باشد كه او را زنده گردانيدم . » آنگه ابراهيم ازآنجا رجوع كرد و ملزم شد بدان ، در دليلى ديگر شروع كرد كه « خداى من آفتاب را از مشرق برمىآرد و به مغرب فرومىبرد ، تو به عكس آن كن . » اين سخن از روى ظاهر ، مخالف آن است . فرمود كه حاشا كه ابراهيم به دليل او ملزم شود و او را جواب نماند .\r\nبلكه اين يك سخن است در مثال ديگر . يعنى كه حقّ تعالى جنين را از مشرق رحم بيرون مىآرد و به مغرب گور فرومىبرد . پس يك سخن بوده باشد حجّت ابراهيم عليه السّلم .\r\nآدمى را حقّ تعالى هر لحظه از نو مىآفريند و در باطن او چيزى ديگر ، تازه‌تازه مىفرستد كه اوّل به دوّم نمىماند و دوّم به سوّم . الّا او از خويشتن غافل است و خود را نمىشناسد .\r\nسلطان محمود را رحمة اللّه عليه اسبى بحرى آورده بودند عظيم خوب و صورتى به غايت نغز داشت . روز عيد سوار شد بر آن اسب . جمله خلايق به نظاره بر بام‌ها نشسته بودند و آن را تفرّج مىكردند . مستى در خانه نشسته بود و او را به زور تمام بر بام بردند كه « تو نيز بيا تا اسب بحرى را ببينى . » گفت « من به خود مشغولم و نمىخواهم و پرواى آن ندارم . » فىالجمله چاره‌اى نبود . چون بر كنار بام آمد و سخت سرمست بود ، سلطان مىگذشت . چون مست سلطان را بر آن اسب ديد ، گفت « اين اسب را پيش من چه محل باشد كه اگر درين حالت مطرب ترانه‌اى بگويد و آن اسب از آن من باشد فى الحال به او ببخشم . » چون سلطان آن را شنيد عظيم خشمگين شد . فرمود كه او را به زندان محبوس كردند . هفته‌اى بر آن بگذشت . اين مرد به سلطان كس فرستاد كه آخر مرا چه گناه بود و جرم چيست ؟ شاه عالم بفرمايد تا بنده را معلوم شود . » سلطان فرمود كه او را حاضر كردند . گفت « اى رند بىادب ، آن سخن را چون گفتى و چه زهره داشتى ؟ » گفت « اى شاه عالم آن سخن را من نگفتم . آن لحظه مردكى مست بر كنار بام ايستاده بود ، آن سخن را گفت و رفت . اين ساعت من آن نيستم ، مردىام عاقل و هشيار . » شاه را خوش آمد .\r\nخلعتش داد و از زندان استخلاص فرمود .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nهركه با ما تعلّق گرفت و ازين شراب مست شد ، هرجا كه رود با هركه نشيند و با هر قومى كه صحبت كند ، او فى الحقيقة با ما مىنشيند و با اين جنس مىآميزد زيراكه صحبت اغيار آينهء لطف صحبت يارست و آميزش با غير جنس موجب محبّت و اختلاط با جنس است ، و بضدّها تتبين الاشياء .\r\nابو بكر صدّيق رضى اللّه عنه شكر را نام امّى نهاده بود ، يعنى شيرين مادرزاد . اكنون ميوه‌هاى ديگر بر شكر نخوت مىكنند كه « ما چندين تلخى كشيده‌ايم تا به منزلت شيرينى رسيديم . تو لذّت شيرينى چه دانى چون مشقّت تلخى نكشيده‌اى . »\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nفصل\r\nسؤال كردند از تفسير اين بيت :\r\n و ليكن هوا چون به غايت رسد * شود دوستى سر به سر دشمنى \r\nفرمود كه عالم دشمنى تنگ است نسبت به عالم دوستى ، زيرا از عالم دشمنى مىگريزند تا به عالم دوستى رسند . و هم عالم دوستى نيز تنگ است نسبت به عالمى كه دوستى و دشمنى ازو هست مىشود . و دوستى و دشمنى و كفر و ايمان موجب دوى است . زيراكه كفر انكارست و منكر را كسى مىبايد كه منكر او شود و همچنين مقرّ را كسى مىبايد كه به دو اقرار آرد . پس معلوم شد كه يگانگى و بيگانگى موجب دوى است و آن عالم وراى كفر و ايمان و دوستى و دشمنى است و چون دوستى موجب دويى باشد و عالمى هست كه آنجا دويى نيست ، يگانگى محض است ، چون آنجا رسيد ، از دوستى و دشمنى بيرون آمد كه آنجا اين دو نمىگنجد ، پس چون آنجا رسيد از دويى جدا شد . پس آن عالم اوّل كه دويى بود و آن عشق است و دوستى ، به نسبت بدان عالم كه اين ساعت نقل كرد ، نازل است و دون . پس آن را نخواهد و دشمنى دارد . چنانك منصور را چون دوستى حقّ به نهايت رسيد ، دشمن خود شد و خود را نيست گردانيد . گفت « انا الحقّ » يعنى « من فنا گشتم ، حق ماند و بس . » و اين به غايت تواضع است و نهايت بندگى است .\r\nيعنى اوست و بس . دعوى و تكبّر آن باشد كه گويى تو خدايى و من بنده . پس هستى خود را نيز اثبات كرده باشى . پى دويى لازم آيد و اين نيز كه مىگويى « هو الحقّ » هم دوى است زيراكه تا « انا » نباشد « هو » ممكن نشود . پس حقّ گفت « انا الحقّ . » چون غير او موجودى نبود و منصور فنا شده بود . آن سخن حق بود .\r\nعالم خيال نسبت به عالم مصوّرات و محسوسات فراخ‌تر است زيرا جملهء مصوّرات از خيال مىزايد و عالم خيال نسبت به آن عالمى كه خيال ازو هست مىشود هم تنگ است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاز روى سخن اين قدر فهم شود و الّا حقيقت معنى محال است كه از لفظ و عبارت معلوم شود .\r\nسؤال كرد كه پس عبارت و الفاظ را فايده چيست ؟ فرمود كه سخن را فايده آن است كه ترا در طلب آرد و تهيّج كند ، نه آنك مطلوب به سخن حاصل شود . و اگر چنين بودى به چندين مجاهده و فناى خود حاجت نبودى . سخن همچنان است كه از دور چيزى مىبينى جنبنده ، در پى آن مىدوى تا او را ببينى ، نه آنكه به واسطهء تحرّك او او را ببينى .\r\nناطقهء آدمى نيز در باطن همچنين است . مهيّج است ترا بر طلب آن معنى ، و اگرچه او را نمىبينى به حقيقت .\r\nيكى مىگفت من چندين تحصيل علوم كردم و ضبط معانى كردم ، هيچ معلوم نشد كه در آدمى آن معنى كدام است كه باقى خواهد بودن و به آن راه نبردم . فرمود كه اگر آن به مجرّد سخن معلوم شدى خود محتاج به فناى وجود و چندين رنج‌ها نبودى . چندين مىبايد كوشيدن كه تو نمانى تا بدانى آن چيز را كه خواهد ماندن .\r\nيكى مىگويد « من شنيده‌ام كه كعبه‌ايست و ليكن چندان‌كه نظر مىكنم كعبه را نمىبينم ، بروم بر بام نظر كنم كعبه را . » چون بر بام مىرود و گردن دراز مىكند نمىبيند كعبه را ، منكر مىشود . ديدن كعبه به مجرّد اين حاصل نشود ، چون از جاى خود نمىتواند ديدن . همچنان‌كه در زمستان پوستين را به جان مىطلبيدى . چون تابستان شود پوستين را مىاندازى و خاطر از آن متنفّر مىشود . اكنون طلب كردن پوستين جهت گرما بود زيرا تو عاشق گرما بودى . در زمستان به واسطهء مانع ، گرما نمىيافتى و محتاج وسيلت پوستين بودى امّا چون مانع نماند پوستين را انداختى .\r\n  إِذَا السَّماءُ انْشَقَّتْ   « * » و   إِذا زُلْزِلَتِ الْأَرْضُ زِلْزالَها   « * * » . اشارت با توست يعنى كه تو لذّت اجتماع ديدى ، اكنون روزى بيايد كه لذّت افتراق اين اجزا بينى و فراخى آن عالم را مشاهده كنى و ازين تنگنا خلاص يا بى . مثلا يكى را به چارميخ مقيّد كردند . او پندارد كه در آن خوش است و لذّت خلاص را فراموش كرد . چون از چارميخ برهد ، بداند كه در\r\n\r\n\r\n","description":"","footnote":"\r\n( * ) سورهء انشقاق آيهء 1\r\n( * * ) سورهء زلزال آيهء 1\r\n","page_name":" 216 ","page_number":216},
  {"content":"\r\n\r\nچه عذاب بود . و همچنان طفلان را پرورش و آسايش در گهواره باشد و در آنكه دست‌هاش را ببندند . الّا اگر بالغى را به گهواره مقيّد كنند عذاب باشد و زندان .\r\nبعضى را مزه در آن است كه گل‌ها شكفته گردند و از غنچه سر بيرون آرند و بعضى را مزه در آن است كه اجزاى گل جمله متفرّق شود و به اصل خود پيوندد . اكنون بعضى خواهند كه هيچ يارى و عشق و محبّت و كفر و ايمان نماند تا به اصل خود بپيوندند زيرا اين همه ديوارهاست و موجب تنگى است و دويى است و آن عالم موجب فراخى است و وحدت مطلق .\r\nآن سخن خود چندان عظيم نيست و قوّتى ندارد و چگونه عظيم باشد ؟ آخر سخن است و بلكه خود موجب ضعف است و مؤثر حقّ است و مهيّج حقّ است . اين در ميان روپوش است . تركيب دو سه حرف چه موجب حيات و هيجان باشد ؟ مثلا يكى پيش تو آمد ، او را مراعات كردى و اهلا و سهلا گفتى ، به آن خوش شد و موجب محبّت گشت . و يكى را دو سه دشنام دادى ، آن دو سه لفظ موجب غضب شد و رنجيدن . اكنون چه تعلّق دارد تركيب دو سه لفظ به زيادتى محبّت و رضا و برانگيختن غضب و دشمنى ؟ الّا حقّ تعالى اين‌ها را اسباب و پرده‌ها ساخته است تا نظر هر يكى بر جمال و كمال او نيفتد .\r\nپرده‌هاى ضعيف مناسب نظرهاى ضعيف . و او سپس پرده‌ها ، حكم‌ها مىكند و اسباب مىسازد . اين نان در واقع سبب حيات نيست ، الّا حقّ تعالى او را سبب حيات و قوّت ساخته است « 1 » آخر او جماد است ، ازين‌رو كه حيات انسانى ندارد چه موجب زيادتى قوّت باشد ؟ اگر او را حياتى بودى ، خود خويشتن را زنده داشتى .\r\n\r\n\r\n","description":"","footnote":"\r\n( 1 ) . در حاشيه افزوده دليل بر آنك نان پيش مىرود كه حيات از من نبود و من سبب حياتم تا خلق را گمان نماند .\r\n","page_name":" 217 ","page_number":217},
  {"content":"\r\n\r\n\r\nفصل\r\nپرسيدند معنى اين بيت :\r\n اى برادر تو همان انديشه‌اى * ما بقى تو استخوان و ريشه‌اى 355 \r\nفرمود كه تو به اين معنى نظر كن كه همان انديشه اشارت به آن انديشهء مخصوص است و آن را به انديشه عبارت كرديم جهت توسّع ، امّا فى الحقيقة آن انديشه نيست و اگر هست اين جنس انديشه نيست كه مردم فهم كرده‌اند . ما را غرض اين معنى بود از لفظ انديشه و اگر كسى اين معنى را خواهد كه نازل‌تر تأويل كند جهت فهم عوام بگويد كه الانسان حيوان ناطق . و نطق انديشه باشد ، خواهى مضمر خواهى مظهر ، و غير آن حيوان باشد .\r\nپس درست آمد كه انسان عبارت از انديشه است باقى استخوان و ريشه است كلام همچون آفتاب است . همهء آدميان گرم و زنده ازواند و دايما آفتاب هست و موجود است و حاضر است و همه ازو دايما گرمند . الّا آفتاب در نظر نمىآيد و نمىدانند كه ازو زنده‌اند و گرمند . امّا چون به واسطهء لفظى و عبارتى ، خواهى شكر خواهى شكايت ، خواهى خيرخواهى ، خواهى شرّ ، گفته آيد ، آفتاب در نظر آيد . همچون‌كه آفتاب فلكى كه دايما تابان است امّا در نظر نمىآيد شعاعش ، تا بر ديوارى نتابد . همچنانك تا واسطهء حرف و صوت نباشد ، شعاع آفتاب سخن پيدا نشود ، اگرچه دايما هست . زيراكه آفتاب لطيفى است  وَ هُوَ اللَّطِيفُ  « * » . كثافتى مىبايد تا به واسطهء آن كثافت در نظر آيد و ظاهر شود .\r\nيكى گفت « خدا . » هيچ او را معينى روى ننمود و خيره و افسرده ماند . چون‌كه گفتند « خدا چنين كرد و چنين فرمود و چنين نهى كرد . » گرم شد و ديد . پس لطافت حقّ را\r\n\r\n\r\n","description":"","footnote":"\r\n( * ) سورهء انعام آيهء 103\r\n","page_name":" 218 ","page_number":218},
  {"content":"\r\n\r\nاگرچه موجود بود و برو مىتافت ، نمىديد . تا واسطهء امر و نهى و خلق و قدرت به وى شرح نكردند نتوانست ديدن .\r\nبعضى هستند كه از ضعف طاقت انگبين ندارند تا به واسطهء طعامى مثل زرد برنج 356 و حلوا و غيره توانند خوردن تا قوّت گرفتن . تا به جايى رسد كه عسل را بىواسطه مىخورد .\r\nپس دانستيم كه نطق آفتابى است لطيف ، تابان ، دايما غير منقطع . الّا تو محتاجى به واسطهء كثيف تا شعاع آفتاب را مىبينى و حظّ مىستانى . چون به جايى برسد كه آن شعاع و لطافت را بىواسطهء كثافت ببينى و به آن خو كنى ، در تماشاى آن گستاخ شوى و قوّت گيرى ، در عين آن درياى لطافت رنگ‌هاى عجب و تماشاهاى عجب بينى . و چه عجب مىآيد كه آن نطق دايما در تو هست ، اگر مىگويى و اگر نمىگويى و اگرچه در انديشه‌ات نيز نطقى نيست آن لحظه ، مىگوييم نطق هست دايما . همچنان‌كه گفتند الانسان حيوان ناطق . اين حيوانيت در تو دايما هست ، تا زنده‌اى همچنان لازم مىشود كه نطق نيز با تو باشد دايما . همچنان‌كه آنجا خاييدن موجب ظهور حيوانيّت است و شرط نيست ، همچنان نطق را موجب گفتن و لابيدن است و شرط نيست .\r\nآدمى سه حالت دارد اوّلش آن است كه گرد خدا نگردد و همه را عبادت و خدمت كند ، از زن و مرد و از مال و كودك و حجر و خاك ، و خدا را عبادت نكند . باز چون او را معرفتى و اطلاعى حاصل شود غير خدا را خدمت نكند . باز چون درين حالت پيشتر رود ، خاموش شود ، نه گويد خدمت خدا نمىكنم و نه گويد خدمت خدا مىكنم ، بيرون ازين هر دو مرتبت رفته باشد . ازين قوم در عالم آوازه‌اى بيرون نيامد .\r\nخدايت نه حاضرست و نه غايب و آفرينندهء هر دو است . يعنى حضور و غيبت پس او غير هر دو باشد زيرا اگر حاضر باشد ، بايد كه غيبت نباشد ، و غيبت هست . و حاضر نيز نيست زيراكه عند الحضور غيبت هست . پس او موصوف نباشد به حضور و غيبت و الّا لازم آيد كه از ضدّ ضدّ زايد . زيرا كه در حالت غيبت لازم شود كه حضور را او آفريده باشد ، و حضور ضدّ غيبت است . و همچنان در غيبت . پس نشايد كه از ضدّ ضدّ زايد و نشايد كه حقّ مثل خود آفريند زيراكه مىگويد « لا ندّ له » زيراكه اگر ممكن شود مثل مثل را آفريند ، ترجيح لازم شود بلا مرجّح و هم لازم آيد « ايجاد الشّيء نفسه » و\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nهر دو منتفى است . چون اينجا رسيدى بايست و تصرّف مكن . عقل را ديگر اينجا تصرّف نماند تا كنار دريا رسيد بايستد ، چندانك ايستادن نماند . همه سخن‌ها و همه علم‌ها و همه هنرها و همه حرفت‌ها مزه و چاشنى ازين سخن دارند ، كه اگر آن نباشد در هيچ كارى و حرفتى مزه نماند . غاية ما فى الباب نمىدانند و دانستن شرط نيست .\r\nهمچنانك مردى زنى خواسته باشد مال‌دار كه او را گوسفندان و گلّهء اسبان و غيره باشد و اين مرد تيمار داشت آن گوسفندان و اسبان مىكند ، و باغ‌ها را آب مىدهد . اگرچه به آن خدمت‌ها مشغول است مزهء آن كارها از وجود آن زن دارد كه اگر آن زن از ميان برخيزد ، در آن كارها هيچ مزه نماند و سرد شود و بىجان نمايد . همچنين همه حرفت‌هاى عالم و علوم و غيره . زندگانى و خوشى و گرمى از پرتو ذوق عارف دارند كه اگر ذوق او نباشد و وجود او ، در آن همه كارها ذوق و لذّت نيابند و همه مرده نمايد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nفصل\r\nفرمود اوّل 357 كه شعر مىگفتيم داعيه‌اى بوديم عظيم كه موجب گفتن بود . اكنون 358 در آن وقت ، اثرها داشت . و اين ساعت كه داعيه فاتر شده است و در غروب است هم ، اثرها دارد . سنّت حق تعالى چنين است كه چيزها را در وقت شروق تربيت مىفرمايد و ازو اثرهاى عظيم و حكمت بسيار پيدا مىشود . در حالت غروب نيز همان تربيت قايم است .  رَبُّ الْمَشْرِقِ وَ الْمَغْرِبِ  « * » يعنى يربّى الدّواعى الشّارقة و الغاربة .\r\nمعتزله مىگويند كه خالق افعال بنده است ، و هر فعلى كه ازو صادر مىشود بنده خالق آن فعل است . نشايد كه چنين باشد . زيرا كه آن فعلى كه ازو صادر مىشود يا به واسطهء اين آلت است كه دارد ، مثل عقل و روح و قوّت و جسم ، يا بىواسطه . نشايد كه او خالق افعال باشد به واسطهء اين‌ها ، زيرا كه او قادر نيست بر جمعيّت اين‌ها . پس او خالق افعال نباشد به واسطهء آن آلت چون آلت محكوم او نيست ، و نشايد كه بىاين آلت خالق فعل باشد . زيرا محال است كه بىآن آلت ازو فعلى آيد . پس على الاطلاق دانستيم كه خالق افعال حق است نه بنده .\r\nهر فعلى ، امّا خير و امّا شرّ ، كه از بنده صادر مىشود ، او آن را به نيّتى و پيشنهادى مىكند ، امّا حكمت آن كار همان قدر نباشد كه در تصوّر او آيد . آن‌قدر معنى و حكمت و فايده كه او را در آن كار نمود ، فايدهء آن همان قدر بود كه آن فعل ازو به وجود آيد . امّا فوائد كلّى آن را خداى مىداند كه از آنچه برها خواهد يافتن . مثلا چنانك نماز مىكنى به نيّت آنكه تو را ثواب باشد در آخرت ، و نيك‌نامى و امان باشد در دنيا . امّا فايدهء آن نماز همين قدر نخواهد بودن ، صد هزار فايده‌ها خواهد دادن كه آن در وهم تو نمىگذرد .\r\n\r\n\r\n","description":"","footnote":"\r\n( * ) سورهء شعرا آيهء 28\r\n","page_name":" 221 ","page_number":221},
  {"content":"\r\n\r\nآن فايده‌ها را خداى داند كه بنده را بر آن كار مىدارد .\r\nاكنون آدمى در دست قبضهء قدرت حقّ همچون كمان است و حقّ تعالى او را در كارها مستعمل مىكند و فاعل در حقيقت حقّ است نه كمان . كمان آلت است و واسطه است ، ليكن بىخبر است و غافل از حقّ جهت قوام دنيا . زهى عظيم كمانى كه آگه شود كه « من در دست كيستم ؟ »\r\nچه گويم دنيايى را كه قوام او و ستون او غفلت باشد ؟ و نمىبينى كه چون كسى را بيدار مىكنند از دنيا نيز بيزار مىشود و سرد مىشود و او نيز مىگدازد و تلف مىشود ؟\r\nآدمى از كوچكى كه نشو و نما گرفته است به واسطهء غفلت بوده است . و الّا هرگز نباليدى و بزرگ نشدى . پس چون او معمور و بزرگ به واسطهء غفلت شد ، باز به روى حقّ تعالى رنج‌ها و مجاهده‌ها ، جبرا و اختيارا برگمارد ، تا آن غفلت‌ها را ازو بشويد ، و او را پاك گرداند . بعد از آن تواند به آن عالم آشنا گشتن .\r\nوجود آدمى مثال مزبله است تلّ سرگين ، الّا اين تلّ سرگين اگر عزيزست جهت آن است كه درو خاتم پادشاست . و وجود آدمى همچون جوال گندم است . پادشاه ندا مىكند كه « آن گندم را كجا مىبرى كه صاع من دروست . » او از صاع غافل است ، و غرق گندم شده است . اگر از صاع واقف شود به گندم كى التفات كند ؟ اكنون هر انديشه كه تو را به عالم علوى مىكشد و از عالم سفلى سرد و فاتر مىگرداند ، عكس و پرتو آن صاع است كه بيرون مىزند ، آدمى ميل به آن عالم مىكند ، و چون به عكس ميل به عالم سفلى كند علامتش آن باشد كه آن صاع در پرده پنهان شده باشد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nفصل\r\nگفت قاضى عزّ الدّين 359 سلام مىرساند و همواره ثناى شما و حمد شما مىگويد . فرمود :\r\n هر كه از ما كُند به نيكى ياد * يادش اندر جهان به نيكى باد \r\nاگر كسى در حقّ كسى نيك گويد آن خير و نيكى به وى عايد مىشود . و در حقيقت ، آن ثنا و حمد به خود مىگويد . نظير اين ، چنان باشد كه كسى گرد خانهء خود گلستان و ريحان كارد . هر بارى كه نظر كند گل و ريحان بيند ، او دايما در بهشت باشد . چون خو كرد به خير گفتن مردمان ، چون به خير يكى مشغول شد ، آن كس محبوب وى شد ، و چون ازويش ياد آيد محبوب را ياد آورده باشد . و ياد آوردن محبوب گل و گلستان است و روح و راحت است . و چون بد يكى گفت آن كس در نظر او مبغوض شد . چون ازو ياد كند و خيال او پيش آيد ، چنان است كه مار يا كژدم يا خار و خاشاك در نظر او پيش آيد . اكنون چون مىتوانى كه شب و روز گل و گلستان بينى و رياض ارم بينى ، چرا در ميان خارستان و مارستان گردى ؟ همه را دوست دار تا هميشه در گل و گلستان باشى . و چون همه را دشمن دارى ، خيال دشمنان در نظر مىآيد ، چنان است كه شب و روز در خارستان و مارستان مىگردى . پس اوليا كه همه را دوست مىدارند ، و نيك مىبينند ، آن را براى غير نمىكنند ، براى خود كارى مىكنند ، تا مبادا كه خيالى مكروه و مبغوض در نظر ايشان آيد . چون ذكر مردمان و خيال مردمان درين دنيا لا بد و ناگزيرست ، پس جهد كردند كه در ياد ايشان و ذكر ايشان همه محبوب و مطلوب آيد تا كراهت مبغوض مشوّش راه ايشان نگردد . پس هرچه مىكنى در حقّ خلق و ذكر ايشان مىكنى به خير و شرّ ، آن جمله به تو عايد مىشود . و ازين مىفرمايد حق تعالى  مَنْ عَمِلَ \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n صالِحاً فَلِنَفْسِهِ وَ مَنْ أَساءَ فَعَلَيْها  « * »   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « * * » .\r\nسؤال كرد كه حق تعالى مىفرمايد  إِنِّي جاعِلٌ فِي الْأَرْضِ خَلِيفَةً  « * * * » .\r\nفرشتگان گفتند  أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ  « * * * * » . هنوز آدم نيامده فرشتگان پيشين چون حكم كردند بر فساد و يسفك الدّماء آدمى 360 ؟ فرمود كه آن را دو وجه گفته‌اند : يكى منقول و يكى معقول . امّا آنچه منقول است آن است كه فرشتگان در لوح محفوظ مطالعه كردند كه قومى بيرون آيند ، صفتشان چنين باشد . پس از آن خبر دادند . و وجه دوّم آن است كه فرشتگان به طريق عقل استدلال كردند كه آن قوم از زمين خواهند بودن ، لا بدّ حيوان باشند و از حيوان البتّه اين آيد ، هرچند كه اين معنى دريشان باشد . و ناطق باشند ، امّا چون حيوانيّت دريشان باشد ، ناچار فسق كنند و خونريزى كه آن از لوازم آدمى است . قومى ديگر معنى ديگر مىفرمايند . مىگويند كه فرشتگان عقل محض‌اند و خير صرفند و ايشان را هيچ اختيارى نيست در كارى . همچنان‌كه تو در خواب كارى كنى ، در آن مختار نباشى ، لاجرم بر تو اعتراض نيست در وقت خواب اگر كفر گويى و اگر توحيد گويى ، و اگر زنا كنى . فرشتگان در بيدارى اين مثابت‌اند ، و آدميان به عكس اين‌اند . ايشان را اختيارى هست و آز و هوس و همه چيز براى خود خواهند ، قصد خون كنند تا همه ايشان را باشد و آن صفت حيوان است . پس حال ايشان كه ملايكه‌اند ضدّ حال آدميان آمد . پس شايد به اين طريق از ايشان خبر دادن كه ايشان چنين گفتند و اگرچه آنجا گفتى و زبانى نبود ، تقديرش چنين باشد : اگر آن دو حال متضضادّ در سخن آيند و از حال خود خبر دهند اين چنين باشد . همچنانك شاعر مىگويد كه « بركه گفت كه من پر شدم 361 . » بركه سخن نمىگويد . معنيش اين است كه اگر بركه را زبان بودى درين حال چنين گفتى .\r\nهر فرشته‌اى را لوحى است در باطن كه از آن لوح به قدر قوّت خود احوال عالم را و آنچ خواهد شد ، پيشين مىخواند . و چون وقتى كه آنچ خوانده است و معلوم كرده در\r\n\r\n\r\n","description":"","footnote":"\r\n( * ) . سورهء فصلت آيهء 46\r\n( * * ) سورهء زلزال آيه‌هاى 7 و 8\r\n( * * * ) سورهء بقره آيهء 30\r\n( * * * * ) همان سوره و آيه\r\n","page_name":" 224 ","page_number":224},
  {"content":"\r\n\r\nوجود آيد . اعتقاد او در بارى تعالى و عشق او و مستى او بيفزايد و تعجّب كند در عظمت و غيب‌دانى حقّ . آن زيادتى عشق و اعتقاد و تعجّب بىلفظ و عبارت ، تسبيح او باشد همچنان‌كه بنّايى به شاگرد خود خبر دهد كه درين سرا كه مىسازند چندين چوب رود و چندين خشت و چندين سنگ و چندين كاه . چون سرا تمام شود و همان قدر آلت رفته باشد بىكم‌وبيش ، شاگرد در اعتقاد بيفزايد . ايشان نيز درين مثابت‌اند .\r\nيكى از شيخ پرسيد كه مصطفى با آن عظمت كه لولاك لما خلقت الافلاك ، مىگويد يا ليت ربّ محمّد لم يخلق محمّدا 362 . اين چون باشد ؟ شيخ فرمود سخن به مثال روشن شود ، اين را مثالى بگويم تا شما را معلوم گردد . فرمود كه در دهى مردى بر زنى عاشق شد و هر دو را خانه و خرگاه نزديك بود و به هم كام و عيش مىراندند . و از همديگر فربه مىشدند و مىباليدند . حياتشان از همديگر بود ، چون ماهى كه به آب زنده باشد .\r\nسال‌ها به هم مىبودند . ناگهان ايشان را حقّ تعالى غنى كرد ، گوسفندان بسيار و گاوان و اسبان و مال و زر و حشم و غلام روزى كرد . از غايت حشمت و تنعّم عزم شهر كردند و هر يكى سراى بزرگ پادشاهانه بخريد و بخيل و حشم در آن سرا منزل كرد ، اين به طرفى او به طرفى . و چون حال به اين مثابت رسيد ، نمىتوانستند آن عيش و آن وصال را ورزيدن . اندرونشان زير زير مىسوخت . ناله‌هاى پنهانى مىزدند . و امكان گفت نى .\r\nتا اين سوختگى به غايت رسيد كلّى ايشان درين آتش فراق بسوخت . چون سوختگى به نهايت رسيد ، ناله در محلّ قبول افتاد . اسبان و گوسفندان كم شدن گرفت ؛ به تدريج به جايى رسيد كه بدان مثابت اوّل باز آمدند . بعد مدّت دراز باز به آن ده اوّل جمع شدند . و به عيش و وصل و كنار مشغول گشتند . از تلخى فراق ياد كردند . آن آواز برآمد كه يا ليت ربّ محمّد لم يخلق محمّدا . چون جان محمّد مجرّد بود ، در عالم قدس و وصل حق تعالى مىباليد . در آن درياى رحمت همچون ماهى غوطه‌ها مىخورد . هرچند درين عالم مقام پيغامبرى و خلق را رهنمايى و عظمت و پادشاهى و شهرت و صحابه شد امّا چون باز به آن عيش اوّل بازگردد ، گويد كه « كاشكى پيغامبر نبودمى و به اين عالم نيامدمى كه نسبت به آن وصال مطلق ، آن همه بار و عذاب و رنج است . »\r\nاين همه علم‌ها و مجاهده‌ها و بندگىها نسبت به استحقاق و عظمت بارى همچنان\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاست كه يكى سر نهاد و خدمتى كرد تو را و رفت . اگر همه زمين را بر سر نهى در خدمت حقّ همچنان باشد كه يك بار سر بر زمين نهى كه استحقاق حقّ و لطف او بر وجود و خدمت تو سابق است . تو را از كجا بيرون آورد ، و موجود كرد و مستعد بندگى و خدمت گردانيد ، تا تو لاف بندگى او مىزنى ؟ اين بندگىها و علم‌ها همچنان باشد كه صورتك‌ها ساخته باشى از چوب و از نمد . بعد از آن به حضرت عرض كنى كه « مرا اين صورتك‌ها خوش آمد ساختم ، امّا جان بخشيدن در كار توست . اگر جان بخشى عمل‌هاى مرا زنده كرده باشى . و اگر نبخشى فرمان تو راست . »\r\nابراهيم فرمود كه خدا آنست كه  يُحْيِي وَ يُمِيتُ  « * » . نمرود گفت كه  أَنَا أُحْيِي وَ أُمِيتُ  « * * » .\r\nچون حقّ تعالى او را ملك داد ، او نيز خود را قادر ديد ، به حقّ حواله نكرد . گفت « من نيز زنده كنم و بميرانم . » و مرادم ازين ملك دانش است . چون آدمى را حقّ تعالى علم و زيركى و حذاقت بخشيد كارها را به خود اضافت كند ، كه من به اين عمل و به اين كار كارها را زنده كنم ، و ذوق حاصل كنم . گفت نى ، هو يحيى و يميت .\r\nيكى سؤال كرد از مولاناى بزرگ كه ابراهيم به نمرود گفت كه « خداى من آن است كه آفتاب را از مشرق برآرد و به مغرب فروبرد كه  فَإِنَّ اللَّهَ يَأْتِي بِالشَّمْسِ مِنَ الْمَشْرِقِ  الآية « * * * » . اگر تو دعوى خدايى مىكنى به عكس كن . » ازينجا لازم شود كه نمرود ابراهيم را ملزم گردانيد كه آن سخن اوّل را بگذاشت جواب ناگفته ، در دليلى كه شروع كرد فرمود كه ديگران ژاژ خاييدند ، تو نيز ژاژ مىخايى . اين يك سخن است در دو مثال . تو غلط كرده‌اى و ايشان نيز . اين را معانى بسيارست ، يك معنى آن است كه حقّ تعالى تو را از كتم عدم در شكم مادر مصوّر كرد و مشرق تو شكم مادر بود ، ازآنجا طلوع كردى و به مغرب گور فرورفتى . اين همان سخن اوّل است . به عبارت ديگر كه يحيى و يميت اكنون تو اگر قادرى از مغرب گور برون آور و به مشرق رحم باز بر . معنى ديگر اين است كه عارف را چون به واسطهء طاعت و مجاهده و عمل‌هاى سنى ، روشنى و مستى و روح و راحت پديد آيد و در حالت ترك اين طاعت و مجاهده آن خوشى در\r\n\r\n\r\n","description":"","footnote":"\r\n( * ) . سورهء بقره آيهء 258\r\n( * * ) . همان سوره و آيه\r\n( * * * ) همان سوره و آيه\r\n","page_name":" 226 ","page_number":226},
  {"content":"\r\n\r\nغروب رود . پس اين دو حالت طاعت و ترك طاعت ، مشرق و مغرب او بوده باشد . پس اگر تو قادرى در زنده كردن ، درين حالت غروب ظاهر كه فسق و فساد و معصيت است ، آن روشنى و راحت كه از طاعت طلوع مىكرد اين ساعت در حالت غروب ظاهر گردان . اين كار بنده نيست و بنده آن را هرگز نتواند كردن اين كار حقّ است ، كه اگر خواهد آفتاب را از مغرب طالع گرداند ، و اگر خواهد از مشرق كه  هُوَ الَّذِي يُحْيِي وَ يُمِيتُ  « * » . كافر و مؤمن هر دو مسبّحند زيرا حقّ تعالى خبر داده است كه هركه راه راست رود و راستى ورزد و متابعت شريعت و طريقت انبيا و اوليا كند او را چنين خوشىها و روشنايىها و زندگىها پديد آيد . و چون به عكس آن كند چنين تاريكىها و خوف‌ها و چاه‌ها و بلاها پيش آيد . هر دو چون اين مىورزند و آنچه حقّ تعالى وعده داده است لا يزيد و لا ينقص راست مىآيد و ظاهر مىگردد . پس هر دو مسبّح حقّ باشند ، او به زبانى و اين به زبانى ، شتّان بين آن مسبّح و اين مسبّح . مثلا دزدى دزدى كرد و او را به دار آويختند . او نيز واعظ مسلمانان است كه « هركه دزدى كند حالش اين است . » و يكى را پادشاه جهت راستى و امانت خلعتى داد . او نيز واعظ مسلمانان است امّا دزد به آن زبان و امين به اين زبان . و ليكن تو فرق نگر ميان آن دو واعظ .\r\n\r\n\r\n","description":"","footnote":"\r\n( * ) . سورهء مؤمن آيهء 68\r\n","page_name":" 227 ","page_number":227},
  {"content":"\r\n\r\n\r\nفصل\r\nفرمود كه خاطرات خوش است و چون است ؟ زيراكه خاطر عزيز چيزى است .\r\nهمچون دام است . دام مىبايد كه درست باشد تا صيد گيرد . اگر خاطر ناخوش باشد دام دريده باشد ، به كارى نيايد . پس بايد كه دوستى در حقّ كسى به افراط نباشد و دشمنى به افراط نباشد كه ازين هر دو ، دام دريده شود . ميانه بايد اين دوستى كه به افراط نمىبايد . در حقّ غير حق مىگويم امّا در حقّ بارى تعالى هيچ افراط مصوّر نگردد .\r\nمحبّت هرچه بيشتر ، بهتر . زيراكه محبّت غير حقّ چون مفرط باشد و خلق مسخّر چرخ فلكند و چرخ فلك دايرست و احوال خلق هم داير . پس چون دوستى به افراط باشد در حقّ كسى ، دايما سعود بزرگى او خواهد و اين متعذّر است . پس خاطر مشوّش گردد . و دشمنى چون مفرط باشد پيوسته نحوست و نكبت او خواهد . و چرخ فلك داير است و احوال او داير ، وقتى مسعود و وقتى منحوس . اين نيز كه هميشه منحوس باشد ميسّر نگردد . پس خاطر مشوّش گردد امّا محبّت در حقّ بارى در همه عالم و خلايق از گبر و جهود و ترسا و جملهء موجودات كامن است . كسى موجد خود را چون دوست ندارد ؟\r\nدوستى درو كامن است الّا موانع آن را محجوب مىدارد . چون موانع برخيزد آن محبّت ظاهر گردد . چه جاى موجودات ؟ كه عدم در جوش است به توقّع آنك ايشان را موجود گرداند . عدم‌ها همچنانك چهار شخص پيش پادشاهى صف زده‌اند هر يكى مىخواهد و منتظر كه پادشاه منصب را به وى مخصوص گرداند و هر يكى از ديگرى شرمنده زيرا توقّع او منافى آن ديگر است . پس عدم‌ها چون از حقّ متوقّع ايجاداند صف زده كه مرا هست كن و سبق ايجاد خود مىخواهند از بارى . پس از همديگر شرمنده‌اند . اكنون چون\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nعدم‌ها چنين باشند موجودات چون باشند ؟  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  « * » ، عجب نيست اين عجب است كه  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  .\r\nشعر\r\n كفر و دين هر دو در رهت پويان * وحده لا شريك له گويان 363 \r\nاين خانه بناش از غفلت است و اجسام و عالم را همه قوامش بر غفلت است . اين جسم نيز كه باليده است از غفلت است . و غفلت كفر است و دين بىوجود كفر ممكن نيست زيرا دين ترك كفر است . پس كفرى ببايد كه ترك او توان كرد . پس هر دو يك چيزند ، چون اين بىآن نيست و آن بىاين نيست . لايتجزّىاند و خالقشان يكى باشد كه اگر خالقشان يكى نبودى متجزّى بودندى زيرا هر يكى چيزى آفريدى پس متجزّى بودند . پس چون خالق يكى است وحده لا شريك باشد .\r\nگفتند كه سيّد برهان الدّين 364 سخن خوب مىفرمايد امّا شعر سنايى در سخن بسيار مىآرد . سيّد فرمود همچنان باشد كه مىگويند « آفتاب خوب است امّا نور مىدهد . » اين عيب دارد زيرا سخن سنايى آوردن ، نمودن آن سخن است و چيزها را آفتاب نمايد و در نور آفتاب توان ديدن . مقصود از نور آفتاب آن است كه چيزها نمايد . آخر اين آفتاب چيزها مىنمايد كه به كار نيايد . آفتابى كه چيزها نمايد به كار آيد ، حقيقت آفتاب او باشد . و اين آفتاب فرع و مجاز آن آفتاب حقيقى باشد . آخر شما را نيز به قدر عقل جزوى خود ازين آفتاب دل مىگيريد و نور علم مىطلبيد كه شما را چيزى غير محسوسات ديده شود و دانش شما در فزايش باشد و از هر استادى و هر يارى متوقّع مىباشيد كه ازو چيزى فهم كنيد و دريابيد .\r\nپس دانستيم كه آفتاب ديگر هست غير آفتاب صورت كه از وى كشف حقايق و معانى مىشود . و اين علم جزوى كه در وى مىگريزى و ازو خوش مىشوى فرع آن علم بزرگ است و پرتو آن است . اين پرتو تو را به آن علم بزرگ و آفتاب اصلى مىخواند كه  أُولئِكَ يُنادَوْنَ مِنْ مَكانٍ بَعِيدٍ  « * * » . تو آن علم را سوى خود مىكشى . او\r\n\r\n\r\n","description":"","footnote":"\r\n( * ) . سورهء اسراء آيهء 44\r\n( * * ) . سورهء فصلت آيهء 44\r\n","page_name":" 229 ","page_number":229},
  {"content":"\r\n\r\nمىگويد كه « من اينجا نگنجم و تو آنجا دير رسى . گنجيدن من اينجا محال است و آمدن تو آنجا صعب است تكوين محال محال است امّا تكوين صعب محال نيست . » پس اگرچه صعب است جهد كن تا به علم بزرگ پيوندى و متوقّع مباش كه آن اينجا گنجد كه محال است و همچنين اغنيا از محبّت غناى حقّ ، پول پول جمع مىكنند و حبّه حبّه تا صفت غنا ايشان را حاصل گردد از پرتو غنا . پرتو غنا مىگويد « من منادىام شما را از آن غناى بزرگ مرا چه اينجا مىكشيد كه من اينجا نگنجم ، شما سوى اين غنا آييد . »\r\nفىالجمله اصل عاقبت است عاقبت محمود باد عاقبت محمود آن باشد كه درختى كه بيخ او در آن باغ روحانى ثابت باشد و فروع و شاخه‌هاى او ، ميوه‌هاى او به جاى ديگر آويخته شده باشد و ميوه‌هاى او ريخته ، عاقبت آن ميوه‌ها را به آن باغ برند زيرا بيخ در آن باغ است . و اگر به عكس باشد ، اگرچه به صورت تسبيح و تهليل كند ، چون بيخش درين عالم است آن هم ميوه‌هاى او را به اين عالم آورند و اگر هر دو در آن باغ باشد نور على نور باشد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nفصل\r\nاكمل الدّين 365 گفت مولانا را عاشقم و ديدار او را آرزومندم و آخرتم خود ياد نمىآيد .\r\nنقش مولانا را بىاين انديشه‌ها و پيشنهادها مونس مىبينم و آرام مىگيرم به جمال او و لذّت‌ها حاصل مىشود از عين صورت او يا از خيال او . فرمود اگرچه آخرت و حقّ در خاطر نيايد الّا آن همه مضمرست در دوستى و مذكور است .\r\nپيش خليفه رقاصهء 366 شاهد چارپاره مىزد 367 . خليفه گفت كه فى يديك صنعتك قال فى رجلىّ يا خليفة رسول اللّه ، خوشى در دست‌هاى من از آن است كه آن خوشى پا درين مضمر است . پس اگرچه مريد به تفاصيل آخرت را ياد نياورد امّا لذّت او به ديدن شيخ و ترسيدن او از فراق شيخ متضمّن آن همه تفاصيل است و آن جمله درو مضمر است .\r\nچنان‌كه كسى فرزند را يا برادر را مىنوازد و دوست مىدارد اگرچه از نبوّت و اخوّت و اميد و وفا و رحمت و شفقّت و مهر او بر خويشتن و عاقبت كار و باقى منفعت‌ها كه خويشان از خويشان اميد دارند ازينها هيچ به خاطر او نمىآيد امّا اين تفاصيل جمله مضمر است در آن قدر ملاقات و ملاحظت . همچنان‌كه باد در چوب مضمر است ، اگرچه در خاك بود يا در آب بود كه اگر درو باد نبودى آتش را به او كار نبودى زيراكه باد علف آتش است و حيات آتش است . نمىبينى كه به نفخ زنده مىشود ؟ اگرچه چوب در آب و خاك باشد ، باد در او كامن است . اگر باد درو كامن نبودى بر روى آب نيامدى . و همچنانك سخن مىگويى ، اگرچه از لوازم اين سخن بسيار چيزهاست از عقل و دماغ و لب و دهان و كام و زبان و جملهء اجزاى تن كه رئيسان تن‌اند و اركان و طبايع و افلاك و صد هزار اسباب كه عالم به آن قايم است تا برسى به عالم صفات و آنگه ذات ، و با اين همه ، اين معانى در سخن مظهر نيست و پيدا نمىشود . آن جمله مضمر است در سخن چنانك ذكر رفت .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nآدمى را هر روز پنج و شش بار بىمرادى و رنج پيش مىآيد ، بىاختيار او . قطعا ازو نباشد ، از غير او باشد و او مسخّر آن غير باشد و آن غير مراقب او باشد . زيرا پس بدفعلى رنجش مىدهد اگر مراقب نباشد چون دهد مناسب ؟ و با اين همه بىمرادىها طبعش مقرّ نمىشود و مطمئن نمىشود كه « من زير حكم كسى باشم . » خلق آدم على صورته در وصف الوهيّت كه متضضادّ صفت عبوديّت است مستعار نهاده است . چندين بر سرش مىكوبد و آن سركشى مستعار را نمىگذارد . زود فراموش مىكند اين بىمرادىها را و ليكن سودش ندارد . تا آن وقت كه آن مستعار را ملك او نكنند از سيلى نرهد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nفصل\r\nعارفى گفت رفتم در گلخنى تا دلم بگشايد كه گريزگاه بعضى اوليا بوده است . ديدم رئيس گلخن را شاگردى بود ، ميان بسته بود ، كار مىكرد و اوش مىگفت كه اين بكن و آن بكن ، او چست كار مىكرد . گلخن‌تاب را خوش آمد از چستى او در فرمانبردارى .\r\nگفت « آرى همچنين چست باش . اگر تو پيوسته چالاك باشى و ادب نگاه دارى ، مقام خود به تو دهم و ترا به جاى خود بنشانم . » مرا خنده گرفت و عقدهء من بگشاد . ديدم رئيسان اين عالم را همه بدين صفت‌اند با چاكران خود .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nفصل\r\nگفت كه آن منجّم مىگويد كه « غير افلاك و اين كرهء خاكى كه مىبينم ، شما دعوى مىكنيد كه بيرون آن چيزى هست ؟ پيش من غير آن چيزى نيست و اگر هست ، بنماييد كه كجاست ؟ » فرمود كه آن سؤال فاسد است از ابتدا . زيرا مىگويى كه بنماييد كه كجاست و آن را خود جاى نيست . و بعد از آن بيا بگو كه اعتراض تو از كجاست و در چه جاى است ؟ در زبان نيست و در دهان نيست ، در سينه نيست . اين جمله را بكاو و پاره پاره و ذرّه ذرّه كن ببين كه اعتراض و انديشه را درين‌ها همه هيچ مىيابى ؟ پس دانستيم كه انديشهء تو را جاى نيست . چون جاى انديشهء خود را ندانستى ، جاى خالق انديشه را چون دانى ؟ چندين هزار انديشه و احوال بر تو مىآيد ، به دست تو نيست و مقدور و محكوم تو نيست و اگر مطلع اين را دانستيى كه از كجاست ، آن را افزوديى . ممرّيست اين جمله چيزها را بر تو و تو بىخبر كه از كجا مىآيد و به كجا مىرود و چه خواهد كردن . چون از اطّلاع احوال خود عاجزى ، چگونه توقّع دارى كه بر خالق خود مطّلع گردى ؟\r\nقحبه خواهر زن مىگويد كه « در آسمان نيست . » اى سگ ، چون مىدانى كه نيست ؟\r\nآرى آسمان را وژه وژه 368 پيمودى ، همه را گرديدى ، خبر مىدهى كه درو نيست ؟ قحبهء خود را كه در خانه دارى ندانى ، آسمان را چون خواهى دانستن ؟ هى آسمان شنيده‌اى و نام ستاره‌ها و افلاك ، چيزى مىگويى . اگر تو از آسمان مطّلع مىبودى يا سوى آسمان وژه‌اى بالا مىرفتى ازين هرزه‌ها نگفتى . اين چه مىگوييم كه حقّ بر آسمان نيست ، مراد ما آن نيست كه بر آسمان نيست ، يعنى آسمان برو محيط نيست و او محيط آسمان است . تعلّقى دارد به آسمان ازين بىچون و چگونه ، چنانك به تو تعلّق گرفته است بىچون و چگونه 369 . و همه در دست قدرت اوست و مظهر اوست و در تصرّف اوست . پس بيرون از آسمان و اكوان نباشد و به كلّى در آن نباشد . يعنى كه اين‌ها برو\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nمحيط نباشد و او بر جمله محيط باشد .\r\nيكى گفت كه پيش از آنكه زمين و آسمان بود و كرسى بود ، عجب كجا بود ؟ گفتيم اين سؤال از اوّل فاسد است زيراكه خداى آنست كه او را جاى نيست ، تو مىپرسى پيش ازين هم كجا بود ؟ آخر همهء چيزهاى تو بىجاست . اين چيزها را كه در توست جاى آن را دانستى كه جاى او را مىطلبى ؟ چون بىجاى است احوال و انديشه‌هاى تو ، جاى چگونه تصوّر بندد ؟ آخر ، خالق انديشه از انديشه لطيف‌تر باشد . مثلا اين بنّا كه خانه ساخت آخر او لطيف‌تر باشد ازين خانه . زيراكه صد چنين و غير اين بنّايى ، كارهاى ديگر و تدبيرهاى ديگر كه يك‌به‌يك نماند 370 ، آن مرد بنّا تواند ساختن . پس او لطيف‌تر باشد و عزيزتر از بنا 371 . امّا آن لطف در نظر نمىآيد مگر به واسطهء خانه و عملى كه در عالم حس درآيد ، تا آن لطف او جمال نمايد .\r\nاين نفس در زمستان پيداست و در تابستان پيدا نيست . نه آن است كه در تابستان نفس قطع شد و نفس نيست . الّا تابستان لطيف است و نفس لطيف است ، پيدا نمىشود به خلاف زمستان . همچنين همهء اوصاف تو و معانى تو لطيفند ، در نظر نمىآيند مگر به واسطهء فعلى . مثلا حلم تو موجود است امّا در نظر نمىآيد . چون بر گناه كار ببخشايى حلم تو محسوس شود و همچنين قهّارى تو در نظر نمىآيد . چون بر مجرمى قهر رانى و او را بزنى ، قهر تو در نظر آيد . و همچنين الى « 1 » ما لا نهايه . حقّ تعالى از غايت لطف در نظر نمىآيد . آسمان و زمين را آفريد تا قدرت او و صنع او در نظر آيد و لهذا مىفرمايد  أَ فَلَمْ يَنْظُرُوا إِلَى السَّماءِ « فَوْقَهُمْ » كَيْفَ بَنَيْناها  « * » .\r\nسخن من به دست من نيست و ازين‌رو مىرنجم زيرا مىخواهم كه دوستان را موعظه گويم و سخن منقاد من نمىشود . ازاين‌رو مىرنجم . امّا ازآن‌رو كه سخن ما بالاتر از من است و من محكوم ويم شاد مىشوم زيراكه سخنى را كه حقّ گويد هرجا كه رسد زنده كند و اثرهاى عظيم كند .  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « * * » تيرى كه از كمان حقّ جهد هيچ سپرى و جوشنى مانع آن نگردد . ازين‌رو شادم .\r\n\r\n\r\n","description":"","footnote":"\r\n( 1 ) . متن : الا\r\n( * ) . سورهء قاف آيهء 6\r\n( * * ) سورهء انفال آيهء 17\r\n","page_name":" 235 ","page_number":235},
  {"content":"\r\n\r\nعلم اگر به كلّى در آدمى بودى و جهل نبودى ، آدمى بسوختى و نماندى . پس جهل مطلوب آمد ازين‌رو كه بقاى وجود به وى است . و علم مطلوب است ازآن‌رو كه وسيلت است به معرفت . بارى پس هر دو ياريگر همدگرند و همه « 1 » اضداد چنين‌اند . شب اگرچه ضدّ روزست امّا ياريگر اوست و يك كار مىكنند اگر هميشه شب بودى هيچ كارى حاصل نشدى و برنيامدى و اگر هميشه روز بودى چشم و سر و دماغ خيره ماندندى و ديوانه شدندى و معطّل . پس در شب مىآسايند و مىخسبند و همهء آلت‌ها از دماغ و فكر و دست و پا و سمع و بصر ، جمله قوّتى مىگيرند و روز آن قوّت‌ها را خرج مىكنند .\r\nپس جملهء اضداد نسبت به ما ضدّ مىنمايد ، نسبت به حكيم همه يك كار مىكنند و ضدّ نيستند . در عالم بنما كدام بد است كه در ضمن آن نيكى نيست و كدام نيكى است كه در ضمن آن بدى نيست ؟ مثلا يكى قصد كشتن كرد ، بر زنا مشغول شد آن خون ازو نيامد .\r\nازين‌رو كه زناست بد است ، ازين‌رو كه مانع قتل شد نيك است . پس بدى و نيكى يك چيزند غير متجزّى . و ازين‌رو ما را بحث است با مجوسيان كه ايشان مىگويند كه دو خداست : يكى خالق خير و يكى خالق شرّ . اكنون تو بنما خير بىشرّ تا ما مقرّ شويم كه خداى شرّ هست و خداى خير . و اين محال است زيراكه خير از شرّ جدا نيست ، چون خير و شرّ دو نيستند ، و ميان ايشان جدايى نيست . پس دو خالق محال است .\r\nما شما را الزام نمىكنيم كه البتّه يقين كن كه چنين است . مىگوييم كم از آنك در تو ظنّ درآيد كه « مبادا كه اين‌چنين باشد كه مىگويند ؟ » مسلّم كه يقينت نشد كه چنان است ، چگونه‌ات يقين شد كه چنان نيست ؟ خدا مىفرمايد كه اى كافرك   أَ لا يَظُنُّ أُولئِكَ أَنَّهُمْ مَبْعُوثُونَ لِيَوْمٍ عَظِيمٍ   « * » . ظنيّت نيز پديد نشد كه آن وعده‌هاى ما كه كرده‌ايم ، مبادا كه راست باشد ، و مؤاخذه بر كافران برين خواهد بودن كه ترا گمانى نيامد ، چرا احتياط نكردى و طالب ما نگشتى ؟\r\n\r\n\r\n","description":"","footnote":"\r\n( 1 ) . متن : هم\r\n( * ) سورهء مطففين آيه‌هاى 4 و 5\r\n","page_name":" 236 ","page_number":236},
  {"content":"\r\n\r\n\r\nفصل\r\nما فضّل ابو بكر بكثرة صلاة و صوم و صدقة بل وقر بما فى قلبه 372 . مىفرمايد كه تفضيل ابو بكر بر ديگران نه از روى نماز بسيار و روزهء بسيارست بل ازآن‌روست كه با او عنايت است و آن محبّت اوست . در قيامت چون نمازها را بيارند در ترازو نهند و روزه‌ها را و صدقه‌ها را همچنين . امّا چون محبّت را بيارند محبّت در ترازو نگنجد . پس اصل محبّت است . اكنون چون در خود محبّت مىبينى آن را بيفزاى تا افزون شود . چون سرمايه در خود ديدى و آن طلب است ، آن را به طلب بيفزاى كه فى الحركات بركات 373 و اگر نيفزايى سرمايه از تو برود .\r\nكم از زمين نيستى زمين را به حركات و گردانيدن به ليل ، ديگرگون مىگردانند ، و نبات مىدهد و چون ترك كنند سخت مىشود . پس چون در خود طلب ديدى مىآى و مىرو و مگو كه « درين رفتن چه فايده ؟ » تو مرو ، فايده خود ظاهر گردد . رفتن مردى سوى دكّان فايده‌اش جز عرض حاجت نيست . حق تعالى روزى مىدهد ، كه اگر به خانه بنشيند ، آن دعوى استغناست ، روزى فرونيايد ، عجب ، آن بچگك كه مىگريد ، مادر او را شير مىدهد ، اگر انديشه كند كه « درين گريهء من چه فايده است و چه موجب شير دادن است » ، از شير بماند . حالا مىبينيم كه به آن سبب شير به وى مىرسد .\r\nآخر اگر كسى درين فرورود كه « درين ركوع و سجود چه فايده است ، چرا كنم ؟ » پيش اميرى و رئيسى چون اين خدمت مىكنى و در ركوع مىروى و چوك مىزنى 374 ، آخر آن امير بر تو رحمت مىكند و نان‌پاره مىدهد . آن چيز كه در امير رحمت مىكند ، پوست و گوشت امير نيست . بعد از مرگ آن پوست و گوشت برجاست و در خواب هم ، و در بيهوشى هم ، امّا اين خدمت ضايع است پيش او . پس دانستيم كه رحمت كه در امير است در نظر نمىآيد و ديده نمىشود . پس چون ممكن است كه در پوست و گوشت\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nچيزى را خدمت مىكنيم كه نمىبينيم ، بيرون گوشت و پوست هم ممكن باشد . و اگر آن چيز كه در پوست و گوشت است پنهان نبودى ، ابو جهل و مصطفى يكى بودى . پس فرق ميان ايشان نبودى . اين گوش از روى ظاهر ، كر و شنوا يكى است ، فرقى نيست . آن همان قالب است و آن همان قالب . الّا آنچ شنوايى است درو پنهان است ، آن در نظر نمىآيد . پس اصل آن عنايت است . تو كه اميرى تو را دو غلام باشد : يكى خدمت‌هاى بسيار كرده و براى تو بسيار سفرها كرده ، و ديگرى كاهل است در بندگى . آخر مىبينيم كه محبّت هست با آن كاهل بيش از آن خدمتكار . اگرچه آن بندهء خدمتكار را ضايع نمىگذارى امّا چنين مىافتد .\r\nبر عنايت حكم نتوان كردن . اين چشم راست چه خدمت كرد كه چپ نكرد ؟ و دست راست چه كار كرد كه چپ آن نكرد ؟ و همچنين پاى راست . امّا عنايت به چشم راست افتاد . و همچنين جمعه بر باقى ايّام فضيلت يافت كه انّ للّه ارزاقا 375 غير ارزاق كتبت له فى اللّوح فليطلبها فى يوم الجمعة . اكنون اين جمعه چه خدمت كرد كه روزهاى ديگر نكردند ؟ امّا عنايت به او كرد و اين تشريف بوى مخصوص شد .\r\nو اگر كورى گويد كه « مرا چنين كور آفريدند ، معذورم . » به اين گفتن او كه كورم و معذورم گفتن سودش نمىدارد و رنج از وى نمىرود . اين كافران كه در كفرند آخر در رنج كفرند و باز چون نظر مىكنيم آن رنج هم عين عنايت است . چون او در راحت كردگار را فراموش مىكند پس به رنجش ياد كند . پس دوزخ جاى معبد است و مسجد كافران است 376 . زيراكه حقّ را در آنجا ياد كند همچنانك در زندان و رنجورى و درد دندان . و چون رنج آمد پردهء غفلت دريده شد حضرت حقّ را مقرّ شد و ناله مىكند كه يا ربّ يا رحمن و يا حقّ صحّت يافت . باز پرده‌هاى غفلت پيش آمد . مىگويد « كو خدا ؟\r\nنمىيابم ؟ نمىبينم ، چه جويم ؟ » چون است كه در وقت رنج ، ديدى و يافتى ، اين ساعت نمىبينى ؟ پس چون در رنج مىبينى رنج را بر تو مستولى كنند تا ذاكر حقّ باشى . پس دوزخى ، در راحت از خدا غافل بود ، و ياد خدا نمىكرد . در دوزخ شب و روز ذكر خدا كند . چون عالم را و آسمان و زمين را و ماه و آفتاب و سيّارات را و نيك و بد را براى آن آفريد كه ياد او كنند . و بندگى او كنند و مسبّح او باشند . اكنون چون كافران در راحت\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nنمىكنند و مقصودشان از خلق ذكر اوست . پس در جهنّم روند تا ذاكر باشند . امّا مؤمنان را رنج حاجت نيست . ايشان درين راحت از آن رنج غافل نيستند و آن رنج را دائما حاضر مىبينند . همچنانك كودكى عاقل را كه يك بار پا در فلق نهند ، بس باشد فلق را فراموش نمىكند . امّا كودن فراموش مىكند . پس او را هر لحظه فلق 377 بايد . و همچنان اسبى زيرك كه يك‌باره مهميز خورد ، حاجت مهميز ديگر نباشد ، مرد را مىبرد فرسنگ‌ها و نيش آن مهماز 378 را فراموش نمىكند ، امّا اسب كودن را هر لحظه مهماز مىبايد . او لايق بار مردم نيست . برو سرگين بار كنند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nفصل\r\nتواتر شنيدن گوش فعل رؤيت مىكند ، و حكم رؤيت دارد . آن‌چنانك از پدر و مادر خود زادى ، ترا مىگويند كه ازيشان زادى . تو نديدى به چشم كه ازيشان زادى . امّا به اين گفتن بسيار تو را حقيقت مىشود كه اگر بگويند كه « تو ازيشان نزادى » ، نشنوى . و همچنان‌كه بغداد و مكّه را از خلق بسيار شنيده‌اى به تواتر كه هست . اگر بگويند كه نيست و سوگند خورند باور ندارى . پس دانستيم كه گوش چون به تواتر شنود حكم ديد دارد . همچنانك از روى ظاهر تواتر گفت را حكم ديد مىدهند ، باشد كه يك شخصى را گفت او حكم تواتر دارد كه او يكى نيست ، صد هزار است . پس يك گفت او صد هزار گفت باشد . و اين چه عجبت مىآيد ؟ اين پادشاه ظاهر حكم صد هزار دارد . اگرچه يكى است . اگر صد هزار بگويند پيش نرود و چون او بگويد ، پيش رود . پس چون در ظاهر اين باشد در عالم ارواح به طريق اولى .\r\nاگرچه عالم را همىگشتى ، چون براى او نگشتى ، تو را يارى ديگر مىبايد گرديدن گرد عالم كه  قُلْ سِيرُوا فِي الْأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ  « * » . آن سير براى من نبود براى سير و پياز بود . چون براى او نگشتى ، براى غرضى بود . آن غرض حجاب تو شده بود ، نمىگذاشت كه مرا ببينى . همچنان‌كه در بازار كسى را چون به جدّ طلب كنى هيچ‌كس را نبينى ، و اگر بينى ، خلق را چون خيال بينى . يا در كتابى مسأله‌اى مىطلبى ، چون گوش و چشم و هوش از آن يك مسئله پر شده است ، ورق‌ها مىگردانى و چيزى نمىبينى . پس چون ترا نيّتى و مقصدى غير اين بوده باشد ، هرجا كه گرديده باشى ، از آن مقصود پر بوده باشى ، اين را نديده باشى .\r\n\r\n\r\n","description":"","footnote":"\r\n( * ) سورهء انعام آيهء 11\r\n","page_name":" 240 ","page_number":240},
  {"content":"\r\n\r\nدر زمان عمر رضى اللّه عنه شخصى بود سخت پير شده بود تا به حدّى كه فرزندش او را شير مىداد و چون طفلان مىپرورد . عمر رضى اللّه عنه به آن دختر فرمود كه « درين زمان مانند تو كه بر پدر حق دارد هيچ فرزندى نباشد . » او جواب داد كه « راست مىفرمايى و ليكن ميان من و پدر من فرقى هست . اگرچه من در خدمت هيچ تقصير نمىكنم كه چون پدر مرا مىپرورد و خدمت مىكرد بر من مىلرزيد كه مبادا به من آفتى رسد و من پدر را خدمت مىكنم و شب و روز دعا مىكنم و مردن او را از خدا مىخواهم تا زحمتش از من منقطع شود . من اگر خدمت پدر مىكنم آن لرزيدن او بر من ، آن را از كجا آرم ؟ » عمر فرمود كه هذه افقه من عمر . يعنى كه من بر ظاهر حكم كردم و تو مغز آن را گفتى . فقيه آن باشد كه بر مغز چيزى مطّلع شود ، حقيقت آن را باز داند . حاشا از عمر كه از حقيقت و سرّ كارها واقف نبودى ، الّا سيرت صحابه چنين بود كه خويشتن را بشكنند و ديگران را مدح كنند .\r\nبسيار كس باشد كه او را قوّت حضور نباشد حال او در غيبت خوش‌تر باشد .\r\nهمچنانك همهء روشنايى روز از آفتاب است ، الّا اگر كسى همه روز در قرص آفتاب نظر كند ازو هيچ كارى نيايد و چشمش خيره گردد . او را همان بهتر كه به كارى مشغول باشد و آن غيبت است از نظر بقرص آفتاب . و همچنين پيش بيمار ذكر طعام‌هاى خوش مهيّج است . او را در تحصيل قوّت و اشتها ، الّا حضور آن اطمعه او را زيان باشد . پس معلوم شد كه لرزه و عشق مىبايد در طلب حقّ . هركه را لرزه نباشد خدمت لرزندگان واجب است او را . هيچ ميوه‌اى بر تنهء درخت نرويد هرگز ، زيرا ايشان را لرزه نيست . سر شاخ‌ها لرزان است ، امّا تنهء درخت نيز مقوّى است سر شاخه‌ها را و به واسطهء ميوه از زخم تبر ايمن است و چون لرزهء تنهء درخت به تبر خواهد بودن او را نالرزيدن بهتر و سكون اولىتر ، تا خدمت لرزندگان مىكند . زيرا معين الدّين است 379 عين الدّين نيست ، به واسطهء ميمى كه زيادت شد بر عين . الزّيادة على الكمال نقصان 380 . آن زيادتى ميم نقصان است ، همچنانك شش انگشت باشد . اگرچه زيادت است ، الّا نقصان باشد . احد كمال است و احمد هنوز در مقام كمال نيست . چون آن ميم برخيزد و به كلّى كمال شود 381 . يعنى حق محيط همه است ، هرچه برو بيفزايى ، نقصان باشد . اين عدد يك با جملهء اعداد هست و\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبىاو هيچ عدد ممكن نيست .\r\nسيّد برهان الدّين فايده 382 مىفرمود . ابلهى گفت در ميان سخن او كه « ما را سخنى مىبايد بىمثال باشد . » فرمود كه « تو بىمثالى ، بيا تا سخن بىمثال شنوى . » آخر تو مثالى از خود ، تو اين نيستى ، اين شخص تو سايهء توست . چون يكى مىميرد مىگويند « فلانى رفت . » اگر او اين بود پس او كجا رفت ؟ پس معلوم شد كه ظاهر تو مثال باطن توست ، تا از ظاهر تو بر باطن استدلال گيرند . هر چيز كه در نظر مىآيد از غليظى است چنان‌كه نفس در گرما محسوس نمىشود ، الّا چون سرما باشد از غليظى در نظر مىآيد .\r\nبر نبى عليه السّلام واجب است كه اظهار قوّت حق كند و به دعوت تنبيه كند . الّا برو واجب نيست كه آن كس را به مقام استعداد رساند ، زيرا آن كار حقّ است . و حقّ را دو صفت است : قهر و لطف . انبيا مظهرند هر دو را . مؤمنان مظهر لطف حقّند و كافران مظهر قهر حقّ . آن‌ها كه مقرّ مىشوند خود را در انبيا مىبينند و آواز خود ازو مىشنوند و بوى خود را ازو مىيابند ، كسى خود را منكر نشود . از آن سبب انبيا مىگويند به امّت كه « ما شماييم و شما ماييد . ميان ما بيگانگى نيست . » كسى مىگويد كه « اين دست من است » هيچ ازو گواه نطلبند زيرا جزويست متّصل . اما اگر گويد « فلانى پسر من است » ازو گواه طلبند ، زيرا آن جزويست منفصل .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nفصل\r\nبعضى گفته‌اند محبّت موجب خدمت است و اين‌چنين نيست بلكه ميل محبوب مقتضى خدمت است . و اگر محبوب خواهد كه محبّ به خدمت مشغول باشد ، از محبّت هم خدمت آيد ، و اگر محبوب نخواهد ازو ترك خدمت آيد . ترك خدمت منافى محبّت نيست . آخر اگر او خدمت نكند ، آن محبّت درو خدمت مىكند . بلكه اصل محبّت است و خدمت فرع محبّت است . اگر آستين بجنبد ، آن از جنبيدن دست باشد . الّا لازم نيست كه اگر دست بجنبد آستين نيز بجنبد . مثلا يكى جبّهء بزرگ دارد ، چنان‌كه در جبّه مىغلتد و جبّه نمىجنبد ، شايد الّا ممكن نيست كه جبّه بجنبد بىجنبيدن شخص . بعضى خود جبّه را شخص پنداشته‌اند و آستين را دست انگاشته‌اند ، موزه و پاچهء شلوار را پاى گمان برده‌اند . اين دست و پا آستين و موزهء دست و پاى ديگر است . مىگويند فلان زيردست فلان است . و فلان را دست به چندين مىرسد . و فلان تو را سخن دست مىدهد ، قطعا غرض از آن دست و پا اين دست و پا نيست .\r\nآن امير آمد و ما را گرد كرد و خود رفت ، همچنانك زنبور موم را با عسل جمع كرد و خود رفت . پرّيد . زيرا وجود او شرط بود ، آخر بقاى او شرط نيست . مادران و پدران ما مثل زنبورانند كه طالبى را با مطلوبى جمع مىكنند ، و عاشقى را با معشوقى گرد مىآورند ، و ايشان ناگاه مىپرند . حقّ تعالى ايشان را واسطه كرده است در جمع آوردن موم و عسل . و ايشان مىپرند ، موم و عسل مىماند و باغبان . خود ايشان از باغ بيرون نمىروند . اين آن‌چنان باغى نيست كه ازينجا توان بيرون رفتن ، الّا از گوشهء باغ به گوشهء باغ مىروند . تن ما مانند كندويى است و در آنجا موم و عسل عشق حقّ است .\r\nزنبوران - مادران و پدران - اگرچه واسطه‌اند ، الّا تربيت هم از باغبان مىيابند ، و كندو را باغبان مىسازد . آن زنبوران را حقّ تعالى صورتى ديگر داد . آن وقت كه اين كار\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nمىكردند ، جامه ديگر داشتند به حسب آن كار . چون در آن عالم رفتند لباس گردانيدند ، زيرا آنجا ازيشان كارى ديگر مىآيد . الّا شخص همان است كه اوّل بود . چنان‌كه مثلا يكى در رزم رفت و جامهء رزم پوشيد و سلاح بست و خود بر سر نهاد ، زيرا وقت جنگ بود . امّا چون در بزم آيد آن جام‌ها را بيرون آورد زيرا كارى ديگر مشغول خواهد شدن .\r\nالّا شخص همان باشد الّا چون تو او را در آن لباس ديده باشى ، هر وقت كه او را يادآورى در آن شكلش و آن لباس خواهى تصوّر كردن ، و اگرچه صد لباس گردانيده باشد .\r\nيكى انگشترى در موضعى گم كرد . اگرچه آن را ازآنجا بردند ، او گرد آن جاى مىگردد ، يعنى من اينجا گم كرده‌ام . چنان‌كه صاحب تعزيت گرد گور مىگردد و پيرامن خاك بىخبر طواف مىكند و مىبوسد ، يعنى آن انگشترى را اينجا گم كرده‌ام و او را آنجا كى گذارند ؟ حقّ تعالى چندين صنعت كرد و اظهار قدرت فرمود تا روزى دو روح را در كالبد تأليف داد براى حكمت الهى . آدمى با كالبد اگر لحظه‌اى در لحد بنشيند ، بيم آن است كه ديوانه شود فكيف كه از دام صورت و كندهء قالب بجهد ، كى آنجا ماند ؟\r\nحقّ تعالى آن را براى تخويف دل‌ها و تجديد تخويف نشانى ساخت تا مردم را از وحشت گور و خاك تيره ترسى در دل پيدا شود . همچنان‌كه در راه چون كاروان را در موضعى مىزنند ايشان دو سه سنگ بر هم مىنهند جهت نشان ، يعنى اينجا موضع خطر است ؟ اين گورها نيز همچنين نشانى است محسوس براى محل خطر . آن خوف دريشان اثرها مىكند .\r\nلازم نيست كه به عمل آيد . مثلا اگر گويند فلان كى از تو مىترسد بىآنكه فعلى ازو صادر شود ترا در حقّ او مهرى ظاهر مىشود قطعا . و اگر به عكس اين ، گويند كه « فلان هيچ از تو نمىترسد و ترا در دل او هيبتى نيست » ، به مجرّد اين ، در دل خشمى سوى او پيدا مىگردد .\r\nاين دويدن اثر خوف است . جملهء عالم مىدوند ، الّا دويدن هر يكى مناسب حال او باشد . از آن آدمى نوعى ديگر و از آن نبات نوعى ديگر و از آن روح نوعى ديگر . دويدن روح بىگام و نشان باشد . آخر غوره را بنگر كه چند دويد تا به سواد انگورى رسيد .\r\nهمين‌كه شيرين شد ، فى الحال بدان منزلت برسيد . الّا آن دويدن در نظر نمىآيد و حسّى نيست . الّا چون به آن مقام برسد ، معلوم شود كه بسيارى دويده است . تا اينجا رسيد .\r\nهمچنان‌كه كسى در آب مىرفت و كسى رفتن او نمىديد . چون ناگاه سر از آب برآورد معلوم شد كه او در آب مىرفت كه اينجا رسيد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nفصل\r\nدوستان را در دل رنج‌ها باشد كه آن به هيچ دارويى خوش نشود ، نه به خفتن نه به گشتن و نه به خوردن ، الّا به ديدار دوست كه لقاء الخليل شفاء العليل 383 . تا حدّى كه اگر منافقى ميان مؤمنان بنشيند از تأثير ايشان آن لحظه مؤمن مىشود . كه قوله تعالى  وَ إِذا لَقُوا الَّذِينَ آمَنُوا قالُوا آمَنَّا  « * » فكيف كه مؤمن با مؤمن بنشيند . چون در منافق اين عمل مىكند بنگر كه در مؤمن چه منفعت‌ها كند . بنگر كه آن پشم از مجاورت عاقلى چنين بساط منقّش شد و اين خاك به مجاورت عاقل چنين سرايى خوب شد . صحبت عاقل در جمادات چنين اثر كرد . بنگر كه صحبت مؤمنى در مؤمن چه اثر كند . از صحبت نفس جزوى و عقل مختصر ، جمادات به اين مرتبه رسيدند و اين جمله سايهء عقل جزوى است .\r\nاز سايه شخص را قياس توان كردن . اكنون ازينجا قياس كن كه چه عقل و فرهنگ مىبايد كه از آن اين آسمان‌ها و ماه و آفتاب و هفت طبقهء زمين پيدا شود و آنچه در ما بين ارض و سماست . اين جملهء موجودات سايهء عقل كلّى است . سايهء عقل جزوى مناسب سايهء شخصش ، و سايهء عقل كلّى كه موجودات است ، مناسب اوست .\r\nو اولياى حقّ غير اين آسمان‌ها ، آسمان‌هاى ديگر مشاهده كرده‌اند كه اين آسمان‌ها در چشمشان نمىآيد و اين حقير مىنمايد پيش ايشان و پاى بر اين‌ها نهاده‌اند و گذشته‌اند .\r\n آسمان‌هاست در ولايت جان * كارفرماى آسمان جهان 384 \r\nو چه عجب مىآيد كه آدميى از ميان آدميان اين خصوصيّت يابد كه پا بر سر كيوان نهد ؟\r\nنه ما همه جنس خاك بوديم ؟ حقّ تعالى در ما قوّتى نهاد كه ما از جنس خود بدان قوّت ممتاز شديم ، و متصرّف آن گشتيم و آن متصرّف ما شد تا در وى تصرّف مىكنيم به هر\r\n\r\n\r\n","description":"","footnote":"\r\n( * ) سورهء بقره آيهء 14\r\n","page_name":" 245 ","page_number":245},
  {"content":"\r\n\r\nنوعى كه مىخواهيم . گاه بالاش مىبريم ، گاه زيرش مىنهيم ، گاه سرايش مىسازيم ، گاه كاسه و كوزه‌اش مىكنيم ، گاه درازش مىكنيم و گاه كوتاهش مىكنيم . اگر ما اوّل‌مان خاك بوديم و جنس او بوديم ، حقّ تعالى ما را بدان قوّت ممتاز كرد . همچنين از ميان ما كه يك جنسيم چه عجب است كه اگر حقّ تعالى بعضى را ممتاز كند كه ما به نسبت به وى چون جماد باشيم ، و او در ما تصرّف كند و ما ازو بىخبر باشيم و او از ما باخبر ؟ اين كه مىگوييم بىخبر ، بىخبرى محض نمىخواهيم ، بلكه هر خبرى در چيزى بىخبريست از چيزى ديگر . خاك نيز 385 به آن جمادى از آنچه خدا او را داده است باخبرست كه اگر بىخبر بودى ، آب را كى پذيرا شدى و هر دانه‌اى را به‌حسب آن ، دايگى كى كردى و پروردى ؟ شخصى چون در كارى مجدّ باشد و ملازم باشد آن كار را ، بيداريش در آن كار بىخبريست از غير آن . ما ازين غفلت ، غفلت كلّى نمىخواهيم . گربه را مىخواستند كه بگيرند هيچ ممكن نمىشد . روزى آن گربه به صيد مرغى مشغول بود ، به صيد مرغ غافل شد او را بگرفتند . پس نمىبايد كه در كار دنيا به كلّى مشغول شدن . سهل بايد گرفتن و دربند آن نمىبايد بودن ، كه نبادا اين برنجند و آن برنجد . مىبايد كه گنج نرنجد .\r\nاگر اينان برنجند اوشان بگرداند امّا اگر او برنجد نعوذ باللّه او را كه گرداند ؟ اگر ترا مثلا قماشات باشد از هر نوعى به وقت غرق شدن ، عجب ، چنگ در كدام زنى ؟ اگرچه همه دربايست است و ليكن يقين است كه در تنگ چيزى نفيس ، خزينه‌اى دست زنى كه به يك گوهر و به يك پاره لعل ، هزار تجمّل توان ساخت . از درختى ميوهء شيرين ظاهر مىشود . اگرچه آن ميوه جزو او بود حقّ تعالى آن جزو را بر كلّ گزيد و ممتاز كرد ، كه در وى حلاوتى نهاد كه در آن باقى ننهاد كه به واسطهء آن آن جزو بر آن كلّ رجحان يافت و لباب و مقصود درخت شد كه قوله تعالى  بَلْ عَجِبُوا أَنْ جاءَهُمْ مُنْذِرٌ مِنْهُمْ  « * » .\r\nشخصى مىگفت كه مرا حالتى هست كه محمّد و ملك مقرّب آنجا نمىگنجد . شيخ فرمود كه عجب ، بنده را حالتى باشد كه محمّد در وى نگنجد ، محمّد را حالتى نباشد كه چون تو گنده بغل آنجا نگنجد ؟\r\n\r\n\r\n","description":"","footnote":"\r\n( * ) سورهء ق آيهء 2\r\n","page_name":" 246 ","page_number":246},
  {"content":"\r\n\r\nمسخره‌اى مىخواست كه پادشاه را به طبع آورد 386 و هركسى به وى چيزى پذيرفتند كه پادشاه عظيم رنجيده بود . بر لب جوى پادشاه سيران مىكردند خشمگين ، مسخره از طرفى ديگر پهلوى پادشاه سيران مىكرد . به هيچ وجه پادشاه در مسخره نظر نمىكرد در آب نظر مىكرد . مسخره عاجز شد گفت « اى پادشاه در آن آب چه مىبينى كه چندين نظر مىكنى ؟ » گفت « قلتبانى را مىبينم . » گفت « بنده نيز كور نيست . » اكنون چون تو را وقتى باشد كه محمّد نگنجد عجب محمّد را آن حالت نباشد كه چون او گنده بغلى درنگنجد ؟ آخر ، اين قدر حالتى كه يافته‌اى از بركت اوست و تأثير اوست ، زيرا اوّل جمله عطاها را برو مىريزند ، آنگه ازو به ديگران بخش شود . سنّت چون چنين است حقّ تعالى فرمود كه السّلام عليك ايّها النّبىّ و رحمة اللّه و بركاته جمله نثارها بر تو ريختيم . او گفت كه و على عبّاد اللّه الصّالحين .\r\nراه حقّ سخت مخوف و بسته بود و پربرف . اوّل جانبازى او كرد و اسب را در راند و راه را بشكافت . هركه رود درين راه از هدايت و عنايت او باشد . چون راه را از اوّل او پيدا كرد و هر جاى نشانى نهاد و چوب‌ها استانيد كه « اين سو مرويد و آن‌سو مرويد و اگر آن‌سو رويد هلاك شويد ، چنان كه قوم عاد و ثمود . و اگر اين سو رويد خلاص يابيد چنانك مؤمنان . » همه قرآن در بيان اين است كه  فِيهِ آياتٌ بَيِّناتٌ  « * » . يعنى درين راه‌ها نشان‌ها بداده‌ايم . و اگر كسى قصد كند كه ازين چوب‌ها چوبى بشكند همه قصد او مىكنند كه « راه ما را چرا ويران مىكنى و دربند هلاكت ما مىكوشى ؟ مگر تو رهزنى ؟ » اكنون بدانك پيشرو محمّد است . تا اوّل به محمّد نيايد به ما نرسد . همچنانك چون خواهى كه جايى روى اوّل رهبرى عقل مىكند كه فلان جاى مىبايد رفتن ، مصلحت اين است . بعد از آن چشم پيشوايى كند ، بعد از آن اعضا در جنبش درآيد ، بدين مراتب ، اگرچه اعضا را از چشم خبر نيست و چشم را از عقل .\r\nآدمى اگرچه غافل است الّا ازو ديگران غافل نيستند . پس كار دنيا را قوى مجدّ باشى ، از حقيقت كار غافل شوى ، رضاى حقّ بايد طلبيدن نه رضاى خلق ، كه آن رضا و\r\n\r\n\r\n","description":"","footnote":"\r\n( * ) سورهء آل عمران آيهء 97\r\n","page_name":" 247 ","page_number":247},
  {"content":"\r\n\r\nمحبّت و شفقّت در خلق مستعارست ، حق نهاده است . اگر نخواهد هيچ جمعيّت و ذوق ندهد . به وجود اسباب نعمت و نان و تنعّمات ، همه رنج و محنت شود . پس همه اسباب چون قلمى است در دست قدرت حقّ 387 . محرّك و محرّر حقّ است . تا او نخواهد قلم نجنبد . اكنون تو در قلم نظر مىكنى مىگويى اين قلم را دستى بايد . قلم را مىبينى دست را نمىبينى . قلم را مىبينى ، دست را ياد مىكنى . كو آنكه مىبينى و آنكه مىگويى ؟ امّا ايشان هميشه دست را مىبينند ، مىگويند كه قلمى نيز بايد . بلكه از مطالعهء خوبى دست ، پرواى مطالعهء قلم ندارند و مىگويند كه اين‌چنين دست بىقلم نباشد . جايى كه تو را از حلاوت مطالعهء قلم پرواى دست نيست . ايشان را از حلاوت مطالعهء آن دست چگونه پرواى قلم باشد ؟ چون ترا در نان جوين حلاوتى هست كه ياد نان گندمين نمىكنى ، ايشان را به وجود نان گندمين ، ياد نان جوين كى كنند 388 ؟ چون تو را بر زمين ذوقى بخشيد كه آسمان را نمىخواهى كه خود محلّ ذوق آسمان است ، و زمين از آسمان حيات دارد ، اهل آسمان از زمين كى ياد آورند ؟ اكنون خوشىها و لذّت‌ها را از اسباب مبين كه آن معانى در اسباب مستعارست كه هو الضّارّ و النافع چون ضرر و نفع ازوست تو بر اسباب چه چفسيده‌اى ؟\r\nخير الكلام ما قلّ و دلّ 389 . بهترين سخن‌ها آن است كه مفيد باشد نه كه بسيار .   قُلْ هُوَ اللَّهُ أَحَدٌ   اگرچه اندك است به صورت امّا بر البقره ، اگرچه مطوّل است ، رجحان دارد از روى افادت . نوح هزار سال دعوت كرد ، چهل كس به او گرويدند . مصطفى را خود زمان دعوت پيداست كه چقدر بود ، چندين اقاليم به وى ايمان آوردند . چندين اوليا اوتاد ازو پيدا نشدند . پس اعتبار ، بسيارى را و اندكى را نيست . غرض افادت است . بعضى را شايد كه سخن اندك مفيدتر باشد از بسيارى . چنان‌كه تنورى را چون آتش به غايت تيز باشد ازو منفعت نتوانى گرفتن و نزديك او نتوانى رفتن . و از چراغى ضعيف هزار فايده گيرى . پس معلوم شد كه مقصود فايده است . بعضى را خود مفيد آن است كه سخن نشنوند ، همين ببينند ، بس باشد و نافع آن باشد و اگر سخن بشنود ، زيانش دارد .\r\nشيخى از هندستان قصد بزرگى كرد چون به تبريز رسيد بر در زاويهء شيخ رسيد . از اندرون زاويه آواز آمد كه « بازگرد ، در حقّ تو نفع اين است كه برين در رسيدى . اگر\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nشيخ را ببينى ترا زيان دارد . » سخن اندك و مفيد همچنان است كه چراغى افروخته ، چراغى ناافروخته را بوسه داد و رفت . آن در حقّ او بس است ، و او به مقصود رسيد .\r\nنبى آخر آن صورت نيست . صورت او اسب نبى است . نبى آن عشق است و محبّت آن باقى است هميشه . همچنان‌كه ناقهء صالح صورتش ناقه است . نبى آن عشق و محبّت است و آن جاويد است .\r\nيكى گفت كه بر مناره خدا را تنها چرا ثنا نمىگويند و محمّد را نيز ياد مىآرند ؟\r\nگفتندش كه آخر ثناى محمّد ثناى حقّ است . مثالش همچنانك يكى بگويد كه خدا پادشاه را عمرى دراز دهاد و آن كس را كه مرا به پادشاه راه نمود ، يا نام و اوصاف پادشاه را به من گفت . ثناى او به حقيقت ثناى پادشاه باشد .\r\nاين نبى مىگويد كه « به من چيزى دهيد ، من محتاجم . يا جبّهء خود را به من ده يا مال يا جامهء خود را . » او جبّه و مال را چه كند ؟ مىخواهد لباس تو را سبك كند تا گرمى آفتاب به تو رسد كه  أَقْرَضُوا اللَّهَ قَرْضاً حَسَناً  « * » . مال و جبّه تنها نمىخواهد . به تو بسيار چيز داده است غير مال ؛ علم و فكر و دانش و نظر . يعنى لحظه‌اى نظر و فكر و تأمل و عقل را به من خرج كن . آخر مال را به اين آلت‌ها كه من داده‌ام به دست آورده‌اى . هم از مرغان و هم از دام صدقه مىخواهد . اگر برهنه توانى شدن پيش آفتاب ، بهتر كه آن آفتاب سياه نكند ، بلكه سپيد كند . و اگرنه بارى جامه را سبك‌تر كن تا ذوق آفتاب را ببينى . مدّتى به ترشى خو كرده‌اى بارى شيرينى را نيز بيازما .\r\n\r\n\r\n","description":"","footnote":"\r\n( * ) سورهء مزمل آيهء 20\r\n","page_name":" 249 ","page_number":249},
  {"content":"\r\n\r\n\r\nفصل\r\nهر علمى كه آن به تحصيل و كسب در دنيا حاصل شود ، آن علم ابدان است و آن علم كه بعد از مرگ حاصل شود آن علم اديان است . دانستن علم انا الحقّ علم ابدان است .\r\nانا الحقّ شدن علم اديان است ، نور چراغ و آتش را ديدن علم ابدان است . سوختن در آتش يا در نور چراغ علم اديان است . هرچه آن ديده است علم اديان است . هرچه دانش است علم ابدان است .\r\nمىگويى محقّق ديد است و ديدن است . باقى علم‌ها علم خيال است مثلا مهندس فكر كرد و عمارت مدرسه‌اى را خيال كرد هرچند كه آن فكر راست و صواب است امّا خيال است ، حقيقت وقتى گردد كه مدرسه را برآرد و بازد . اكنون از خيال تا خيال فرق‌هاست : خيال ابو بكر و عمر و عثمان و على بالاى خيال صحابه باشد . و ميان خيال و خيال فرق بسيار است . مهندس دانا خيال بنياد خانه‌اى كرد و غير مهندس هم خيال كرد . فرق عظيم باشد . زيرا خيال مهندس به حقيقت نزديك‌تر است . همچنين كه آن طرف در عالم حقايق و ديد ، از ديد تا ديد فرق‌هاست ، ما لا نهايه .\r\nپس آنچ مىگويند هفتصد پرده است از ظلمت و هفتصد از نور 390 هرچه عالم خيال است پردهء ظلمت است . و هرچ عالم حقايق است پرده‌هاى نورست . امّا ميان پرده‌هاى ظلمت كه خيال است هرچ فرق نتوان كردن و در نظر آوردن . از غايت لطف ، با وجود چنين فرق شگرف و ژرف در حقايق نيز نتوان آن فرق فهم كردن .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nفصل\r\nاهل دوزخ در دوزخ خوش‌تر باشند كه اندر دنيا ، زيرا در دوزخ از حق باخبر باشند و در دنيا بىخبرند از حقّ . و چيزى از خبر حقّ شيرين‌تر نباشد . پس آنچ دنيا را آرزو مىبرند ، براى آن است كه عملى كنند تا از مظهر لطف باخبر شوند ، نه آنكه دنيا خوش‌تر از دوزخ . و منافقان را در درك اسفل براى آن كنند كه ايمان بر او آمد ، كفر او قوى بود عمل نكرد . او را عذاب سخت‌تر باشد تا از حقّ خبر يابد . كافر را ايمان بر او نيامد . كفر او ضعيف است ، به كمتر عذابى باخبر شود ، همچنانك ميز رى كه برو گرد باشد و قاليى كه برو گرد باشد ، ميزر را يك كس اندكى بيفشاند پاك شود امّا قالى را چهار كس بايد كه سخت بيفشاند تا گرد ازو برود . و آنچه دوزخيان مىگويند  أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ  « * » . حاشا كه طعام‌ها و شراب‌ها خواهند يعنى از آن چيز كه شما يافتيد و بر شما مىتابد بر ما نيز فيض كنيد .\r\nقرآن همچو عروسى است با آنكه چادر را كشى ، او روى به تو ننمايد ، آنكه آن را بحث مىكنى ، و ترا خوشى و كشفى نمىشود ، آن است كه چادر كشيدن ترا رد كرد و با تو مكر كرد و خود را به تو زشت نمود ، يعنى من آن شاهد نيستم . او قادر است به هر صورت كه خواهد بنمايد . امّا اگر چادر نكشى و رضاى او طلبى ، بر وى كشت او را آب دهى ، از دور خدمت‌هاى او كنى ، در آنچه رضاى اوست كوشى ، بىآنكه چادر او كشى به تو روى بنمايد . اهل حقّ را طلبى كه   فَادْخُلِي فِي عِبادِي وَ ادْخُلِي جَنَّتِي   « * * » . حق تعالى به هركس سخن نگويد ، همچنان‌كه پادشاهان دنيا به هر جولاهه سخن نگويند ، وزيرى و نايبى نصب كرده‌اند ، ره به پادشاه ازو برند ، حقّ تعالى هم بنده‌اى را گزيده تا هركه حقّ را طلب كند در او باشد و همهء انبيا براى اين آمده‌اند كه ره جز ايشان نيستند .\r\n\r\n\r\n","description":"","footnote":"\r\n( * ) . سورهء اعراف آيهء 50\r\n( * * ) سورهء فجر آيه‌هاى 29 و 30\r\n","page_name":" 251 ","page_number":251},
  {"content":"\r\n\r\n\r\nفصل\r\nسراج الدّين 391 گفت كه مسأله‌اى گفتم اندرون من درد كرد . فرمود آن موكّلى است كه نمىگذارد كه آن را بگويى . اگرچه آن موكّل را محسوس نمىبينى و ليكن چون شوق و راندن و الم مىبينى ، دانى كه موكّلى هست . مثلا در آبى مىروى ، نرمى گل‌ها و ريحان‌ها به تو مىرسد و چون طرف ديگر مىروى خارها در تو مىخلد . معلوم شد كه آن طرف خارستان است و ناخوشى و رنج است و آن طرف گلستان و راحت است ، اگرچه هر دو را نمىبينى . اين را وجدانى گويند ، از محسوس ظاهرترست . مثلا گرسنگى و تشنگى و غضب و شادى ، جمله محسوس نيستند امّا از محسوس ظاهرتر شد . زيرا اگر چشم را فراز كنى محسوس را نبينى امّا دفع گرسنگى از خود به هيچ حيله نتوانى كردن و همچنين گرمى در غذاهاى گرم و سردى و شيرينى و تلخى در طعام‌ها نامحسوس‌اند ، و ليكن از محسوس ظاهرترست .\r\nآخر تو به اين تن چه نظر مىكنى تو را به اين چه تعلّق است ؟ تو قايمى بىاين ، و هماره بىاينى اگر شب است پرواى تن ندارى و اگر روز است مشغولى به كارها ، هرگز با تن نيستى . اكنون چه مىلرزى برين تن ؟ چون يك ساعت با وى نيستى جاىهاى ديگرى . تو كجا و تن كجا انت فى واد و انا فى واد 392 . اين تن مغلطه‌اى عظيم است . پندارد كه او مرد ، او نيز مرد . هى ، تو چه تعلّق دارى به تن ؟ اين چشم‌بندى عظيم است . ساحران فرعون چون ذرّه‌اى واقف شدند ، تن را فدا كردند ، خود را ديدند كه قايم‌اند بىاين تن و تن به ايشان هيچ تعلّق ندارد 393 . و همچنين ابراهيم و اسماعيل و انبيا و اوليا چون واقف شدند از تن و بود و نابود او فارغ شدند .\r\nحجّاج بنگ 394 خورده و سر بر در نهاده ، بانگ مىزد كه در را مجنبانيد تا سرم نيفتد .\r\nپنداشته بود كه سرش از تنش جداست و به واسطهء در قايم است . احوال ما و خلق همچنين است پندارند كه به بدن تعلّق دارند يا قايم به بدن‌اند\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nفصل\r\nخلق آدم على صورته 395 . آدميان همه مظهر مىطلبند . بسيار زنان باشند كه مستور باشند امّا رو باز كنند نامطلوبى خود را بيازمايند ، چنان‌كه تو استره را بيازمايى . و عاشق به معشوق مىگويد « من نخفتم و نخوردم و چنين شدم و چنان شدم بىتو . » معنيش اين باشد كه « تو مظهر مىطلبى ، مظهر تو منم . » تا به او معشوقى فروشى . و همچنين علما و هنرمندان جمله مظهر مىطلبند .\r\nكنت كنزا مخفيا فاحببت ان اعرف . خلق آدم على صورته اى على صورة احكامه .\r\nاحكام او در همه خلق پيدا شود . زيرا همه ظلّ حقّند و سايه به شخص ماند . اگر پنج انگشت باز شود سايه نيز باز مىشود و اگر در ركوع رود ، سايه هم در ركوع رود و اگر دراز شود هم دراز شود . پس خلق طالب طالب مطلوبى و محبوبىاند كه خواهند تا همه محبّ او باشند و خاضع ، و با اعداى او عدو و با اولياى او دوست . اين همه احكام و صفات حقّ است كه در ظلّ مىنمايد . غاية ما فى الباب . اين ظلّ ما از ما بىخبرست ، امّا ما باخبريم و ليكن نسبت به علم خدا اين خبر ما حكم بىخبرى دارد ، هرچه در شخص باشد همه در ظلّ ننمايد جز بعضى چيزها ، پس جملهء صفات حق در بن ظلّ ما ننمايد ، بعضى نمايد كه  وَ ما أُوتِيتُمْ مِنَ الْعِلْمِ إِلَّا قَلِيلًا  « * » .\r\n\r\n\r\n","description":"","footnote":"\r\n( * ) سورهء اسراء آيهء 85\r\n","page_name":" 253 ","page_number":253},
  {"content":"\r\n\r\n\r\nفصل\r\nسئل عيسى عليه يا روح اللّه اىّ شىء اعظم و ما اصعب فى الدّنيا و الآخرة قال غضب اللّه قالوا و ما ينجى عن ذلك قال ان تكسر غضبك و تكظم غيظك 396 . طريق آن بود : چون نفس خواهد كه شكايت كند ، خلاف او كند و شكر گويد و مبالغه كند ، چندانى كه در اندرون خود محبّت او حاصل كند . زيرا شكر گفتن به دروغ از خدا محبّت جستن است .\r\nچنين مىفرمايد مولاناى بزرگ قدّس اللّه سرّه كه الشّكاية عن المخلوق شكاية عن الخالق . و فرمود دشمنى و غيظ در غيبت تو بر تو پنهان است همچون آتش . چون ديدى كه ستاره‌اى جست ، آن را بكش تا به عدم بازرود ازآنجاكه آمده است . و اگر مدد كنى به كبريت جوابى و لفظ مجازاتى ره يابد و از عدم دگر و دگر روان شود و دشوار توان آن را باز فرستادن به عدم .  ادْفَعْ بِالَّتِي هِيَ أَحْسَنُ  « * » تا قهر عدو كرده باشى از دو وجه : يكى آنكه عدو گوشت و پوست او نيست ، انديشهء ردى است . چو دفع شد از تو بسيارى شكر ، هرآينه ازو نيز دفع شود . يكى طبعا كه الانسان عبيد الاحسان 397 و دوّم چو فايده نبيند چنان‌كه كودكان يكى را به نامى مىخوانند ، او دشنام مىدهد ، ايشان را رغبت زيادت مىشود كه سخن ما عمل كرد و اگر تغيير نبيند و فايده‌اى نبيند ميلشان نماند . دوّم آنكه چو اين صفت عفوى در تو پيدا آيد معلوم شود كه مذمّت او دروغ است ، كژ ديده است ، او ترا چنانك تويى نديده است . و معلوم شود كه مذموم اوست ، نه تو . و هيچ حجّتى خصم را خجل‌تر از آن نكند كه دروغى او ظاهر شود . پس تو به ستايش در شكر او را زهر مىدهى زيراكه اظهار نقصانى تو مىكند ، تو كمال خود ظاهر كردى كه محبوب حقّى كه  وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  « * * » . محبوب حق\r\n\r\n\r\n","description":"","footnote":"\r\n( * ) سورهء مؤمنون آيهء 96\r\n( * * ) سورهء آل عمران آيهء 134\r\n","page_name":" 254 ","page_number":254},
  {"content":"\r\n\r\nناقص نباشد . چندانش بستا كه ياران او به گمان افتند كه مگر با ما به نفاق است كه با اوش چندان اتّفاق است :\r\nشعر\r\n بر كن به رفق سبلتشان گرچه دولتند * بشكن به حكم گردنشان گرچه گردنند 398 \r\nوفّقنا اللّه لهذا .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nفصل\r\nميان بنده و حق حجاب همين دوست و باقى حجب ازين دو ظاهر مىشود و آن صحّت است و مال . آن‌كس كه تندرست است ، مىگويد « خدا كو من نمىدانم و نمىبينم . » همين‌كه رنجش پيدا مىشود آغاز مىكند كه « يا اللّه يا اللّه » و به حق همراز و هم‌سخن مىگردد . پس ديدى كه صحّت حجاب او بود ، و حقّ زير آن درد پنهان بود . و چندان‌كه آدمى را مال و نوا هست اسباب مرادات مهيّا مىكند و شب و روز به آن مشغول است . همين‌كه بينواييش رو نمود و نفس ضعيف گشت ، گرد حق گردد :\r\n مستىّ و تهيدستيت آورد به من * من بندهء مستى و تهيدستى تو \r\nحقّ تعالى فرعون را چهارصد سال عمر و ملك و پادشاهى و كامروايى داد . جمله حجاب بود كه او را از حضرت حقّ دور مىداشت . يك روزش بىمرادى و دردسر نداد تا نبادا كه حقّ را ياد آرد . گفت تو به مراد خود مشغول مىباش و ما را ياد مكن ، شبت خوش باد .\r\n از ملكت سير شد سليمان * و ايّوب نگشت از بلا سير 399 \r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nفصل\r\nفرمود اينكه مىگويند در نفس آدمى شرّى هست كه در حيوانات و سباع نيست ، نه ازآن‌روست كه آدمى ازيشان بدتر است ، ازآن‌روست كه آن خوى بد و شرّ نفس و شومىهايى كه در آدم است برحسب گوهر خفى است كه دروست كه اين اخلاق و شومىها و شرّ ، حجاب آن گوهر شده است . چندان‌كه گوهر نفيس‌تر و عظيم‌تر و شريف‌تر ، حجاب او بيشتر . پس شومى و شرّ و اخلاق بد سبب حجاب آن گوهر بوده است . و رفع اين حجب ممكن نشود الّا به مجاهدات بسيار . و مجاهده‌ها به انواع است .\r\nاعظم مجاهدات آميختن است با يارانى كه روى به حقّ آورده‌اند و ازين عالم اعراض كرده‌اند . هيچ مجاهده‌اى سخت‌تر ازين نيست كه با ياران صالح نشيند كه ديدن ايشان گدازش و افناى آن نفس است . و ازين است كه مىگويند « چون مار چهل سال آدمى نبيند ، اژدها شود . » يعنى كه كسى را نمىبيند كه سبب گدازش شرّ و شومى او شود . هرجا كه قفل بزرگ نهند دال بر آن است كه آنجا چيزى نفيس و ثمين هست و اينكه هرجا حجاب بزرگ ، گوهر بهتر . چنانك مار بر سر گنج است ، تو زشتى مار را مبين ، نفايس گنج را ببين .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nفصل\r\nدلدارم گفت كان فلان زنده به چيست ؟ الفرق بين الطيور و اجنحتها و بين اجنحة همم العقلاء انّ الطيور باجنحتها تطير الى جهة من الجهات و العقلاء باجنحة هممهم يطيرون عن الجهات لكلّ فرس طويلة و لكلّ دابة اصطبل و لكلّ طير و كر و اللّه اعلم .\r\nاتّفق الفراغ من تحرير هذه الاسرار الجلاليّة فى التربة المقدّسة يوم الجمعة رابع شهر رمضان المبارك لعام احدى و خمسين و سبعمائة و انا الفقير الى اللّه الغنى بهاء الدّين المولوى العادلى السّرايى احسن اللّه عواقبه آمّين يا ربّ العالمين\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nملحقات\r\nاين فصول در نسخهء اصل و ح وجود ندارد و تكميلا للفائدة از روى نسخهء سليم آغا نقل مىشود :\r\nفصل : اقتضاى كمال ، ميل غير است به وى و هماره ميل به كمال خود نى به نقصان .\r\nكمال اللّه كمال همهء هستىهاست و تجويز نقصان بر وى سلب كمال و مصالح عالم و بطالت جهان است . و تجويز عدم اللّه ابطال العالم . مر اللّه را تصوير مىكنى و كيفيّت و حدود او مىطلبى ، مزه برود . پس تو كيفيّت و تصوّر فعل اللّه كنى و تصوّر اللّه كنى ، ندانى كه مزه‌ات حاصل نشود و هرگز آن صورت و آن خيال اللّه نباشد . يعنى عاشق و طالب مىباش و ترك تخيّل و تصوّر و حدود و كيفيّت و اعراض كن ، با اللّه تا ترا كمال حاصل شود .\r\nفصل : الآدمى كالقصعة او كالاناء فغسل ظاهره واجب و غسل باطنه اوجب و غسل ظاهره فرض فغسل باطنه افرض لانّ شراب اللّه يصبّ الّا فى اناء طاهر فامر بتطهير الاناء لانّ محلّ الشراب باطنه لا ظاهره كل من مات نفسه و طهر عن الاخلاق الذميمة وصل الى اللّه حاشا للّه بل قد وصل الى طريق اللّه اذا كان يعرف انه ما وصل الى اللّه فقد وصل الى طريق اللّه و الّا فهو ضالّ عن طريق اللّه سبحانه يحسب الناس انّ المخاطرة فى و لا تلقوا بايديكم الى التهلكة من استماع كلام غير امامك فاذا لم يجز استماع كلام غير مرشدك و ان كان كلاما واضحا فالاشتغال بالوسوسة الباطلة اخزى و افضح و ابطل .\r\nمعرفت به قدر جوانمردى است . هركه جوانمردتر عارف‌تر . سخن بوى جان است اگرچه سخن راست گويد ، چو در جان كژى بود ، بوى كژى بيايد و اگر سخن كژمژ رود چو در جان راست بود بوى راستى بيايد و اگر بىقولى بود بوى بىقولى .\r\nفصل : پرسيد كه فايدهء اعمال اينجا چرا نمىشود ، فرمود كه همهء اعمال شما را\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nعوض هست ، الّا براى مصلحتى اينجا ننمايند . چنانك پدر دختر را جهاز مىسازد و نگاه مىدارد و در خانه او را به جامهء حقير مىدارد جهت روز عروسى ، كه آن روز حشر است و ديگر پسر كسب مىكند و كسب را به نزد پدر مىآرد . پدر آن را جمع مىكند و فرزند آن جمع شده را از پدر مىخواهد . پدر مىگويد كه وقت نيست صبر كن كه اگر بدهم تلف كنى ، چنان‌كه بابا را كسبى كه كرده بود به دستش دادند مغرور شد و آن را تلف كرد و خود را نيز هلاك كرد ، و بسياران از آن گمراه شدند . اكنون حق تعالى براى مصلحت شما فايدهء اعمال شما را نمىنمايد تا غرّه نشويد و تلف نكنيد و كاهل نشويد و از كار نمانيد .\r\nفصل « 1 » : در تفسير سورهء   إِنَّا فَتَحْنا   .\r\n  بِسْمِ اللَّهِ الرَّحْمنِ الرَّحِيمِ إِنَّا فَتَحْنا لَكَ فَتْحاً مُبِيناً .   مولانا فرمود كه حق تعالى فروشمرد نعمت‌ها و وعده‌ها بر مصطفى صلى اللّه عليه و سلّم . اوّل آنكه درى كه مىگويى باز كردم كه دعاى تو پيش ما مستجاب است . و دوّم ليغفر لك اللّه ما تقدّم . مغفرت آمرزش است كه نشان‌هاى دوستى است كه هركه را دوست دارى گناه او گناه ننمايد و عيب او تو را عيب ننمايد . اين است سرّ مغفرت . سيوم و يتمّ نعمته تمامى نعمت بيان خصوصيت اوست ، زيرا دليل كند كه بعضى نعمت‌ها تمام نيافته‌اند . پس او را نشان خاص‌تر باشد و راه‌يافته‌تر و به حقيقت رسيده‌تر و به حق قايم‌تر . چهارم و ينصرك اللّه نصرا عزيزا ، دليل سلطنت و ولايت كند و اين ولايت كدام است ؟ قوّت نظر است كه همه چيز را از حق بيند . چنانك ابراهيم عليه السّلام قدم بر آتش نهاد و موسى عليه السّلام قدم بر دريا نهاد . و چون سليمان عليه السّلام كه حكم بر باد كرد و چون نوح عليه السّلام كه حكم بر طوفان كرد و چون داود عليه السّلام كه آهن را خمير كرد و كوه را مغنّى ساختن كرد و چون عيسى عليه السّلام كه بر ارواح حيوانى حكم كردن گرفت و چون محمد صلّى اللّه عليه و سلّم كه طبقات سماوات را دريدن گرفت . و گذشتن و امثال اين را شمار نيست چون همه را مأمور و بندهء حق دانستند و امر كلّى به حقّ ديدند . همه مسخّر ايشان بودند و ايشان مسخّر حق ليغفر لك اللّه ما تقدّم من ذنبك و ما تأخّر .\r\n\r\n\r\n","description":"","footnote":"\r\n( 1 ) . اين فصل در نسخهء اصل و ح و سليم آغا و نسخهء كتابخانه ملى نيست و از نسخهء خطّى متعلّق به نگارنده منقول افتاد .\r\n","page_name":" 260 ","page_number":260},
  {"content":"\r\n\r\nابن عطا گويد كه مصطفى صلى اللّه عليه و سلّم در رفتن به معراج به درخت سدرة المنتهى رسيد كه بالاى عرش است و آشيانهء جبراييل است عليه السّلام و از آنجاش بگذرانيد جبريل عليه السّلام كه همراه او بود ، قدم باز كشيد گفت « يا اخى جبرئيل مرا رها كردى درين موضع باهيبت ، تنها حق تعالى فرمود ندا آمد كه درين دو سه گام با او چنين الفت گرفتن مراد ازين گناه كه ليغفر لك اللّه آن گناه است يعنى از تو آن الفت پاك كرديم و از غير مستغنى كرديم . » هم ابن عطا گويد « انبيا و اوليا را عليهم السّلام به گناه مبتلا كرد تا به حضرت بناليدند آنگه ايشان را بيامرزيد . » امّا مصطفى صلّى اللّه عليه و سلّم به غطاى عنايت از آن حالت مستور است كه لابه كند براى گناهى كه كرده بود بلكه پيشين و پسين را عفو كرد . نام نابرده كه آن گناه چيست . غرض ازين ، مرتبهء محبّتست ، كه مرتبهء محبّت او بالاى محبّت ديگران بود . هم ابن عطا گويد « حق عزّ و جلّ فرمود بخشيديم به تو گناه ما تقدّم يعنى زلّت آدم عليه السّلام را و ما تأخّر يعنى گناهان امّت را ، كه اميد به تو دارند كه رهبرى ايشان را به مقصود اين است كه اوّليان و آخريان را وصول نيست الّا به تو . » و گويند كه استغفار پيغامبر عليه الصلاة و السّلام در هشيارى بود از حالت مستى . و بعضى گويند بلك در مستى استغفار كرد از حالت هشيارى . بعضى گويند در هر دو حالت مستغفر بود زيراكه نظر او بر حق بود . سكر و صحو نسبت با بندگان است كه قابل تلوين‌اند نسبت به حضرت نه سكرت و نه صحو . پس چون ناظر حق بود از هر دو مستغفر بود زيرا اين دور نكند مستى و هشيارى را . چون او در بىرنگى محو شدى از هر دو مستغفر بودى . در قبضه‌اى بودى كه شرح آن لوح و قلم نتواند كرد . مگر آن لوح كه صفت خداست نامش لوح است . او در حقيقت صفتى است بىنهايت .\r\nمثنوى\r\n لوح محفوظست پيشانى يار * سرّ كونين است در وى آشكار \r\nشعر\r\n خلق را زير گنبد دوّار * چشم‌ها درد و ديدنى بسيار \r\nمگر كه عنايت دررسد و كلّ عسير عند اللّه يسير . چندين چيزها كه ديديم اگر به وقت طفوليّت به ما گفتندى امكان فهم كردن نبودى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nشعر\r\n رضيت بما قسم اللّه لى * و فوّضت امرى الى خالقى\r\nلقد أحسن اللّه فى ما مضى * كذلك يحسن فى ما بقى \r\nاين چندين چيزها كه نمودار آثار پاكان است مشاهده مىافتد . شكر اين مىگذاريم كه شكر سبب مزيدست . ان شاء اللّه تعالى و يتمّ نعمة عليك تمامى نعمت ملك محبّت است . اوّل نعمت توفيق ، طلب محبّت است . محبّ بودى ، محبوب شدى ، تابع بودى ، متبوع شدى ، محتاج بودى به معراج شدى ، از سياه و سفيد خلاص يافتى ، سلطان سياه و سفيد شدى ، ذاكر بودى ، مذكور شدى . بر منابر و محراب‌ها و سكّه‌ها نام توست قوله تعالى يهديك صراطا مستقيما . يعنى آن راه به حق رساند و ينصرك اللّه نصرا عزيز هم بر شيطان جنّ و وسواس منصور شدى و هم بر شياطين انس كه كفّار و منافقانند . چنان منصورى كه نه خوف باشد از زوال دولت آن ، و انزل السّكينة سكينه آن بود كه ازو نصرت ظاهر شود . سكينه آن بود كه آنچه ندارد از اسباب دنيا چنان پندارد كه دارد . از غايت اعتماد بر كرم حق بعضى گويند كه سكينه آن باشد كه چنانچه ظاهر چيزها را فرق مىكند ، باطن چيزها را هم فرق كند . ليزدادوا ايمانا يعنى در دلشان نور ايمان روز به روز بيفزايد ، همچون ماه نو و للّه جنود السموات و الارض . جنود سماوات ملايكه‌اند و از آن زمين قالب‌هااند . بعضى گويند شياطين هم لشكر اوست ، خواهد آن را غالب كند خواهد اين را . انا ارسلناك شاهدا گواه توحيد است به قول و به فعل و به حال شاهد بقوله و شاهد بفعله و شاهد بحاله و مبشّرا يعنى به آمرزش و نذيرا ترساننده از بدعت و ضلالت به دستورى حق بشيرست و نذير نه به هواى خود لتؤمنوا باللّه تا راست‌گو را راست‌گو دانيد و تعزّروه آن را كه من گرامى و حرمت داشتم شما هم حرمت داريد . هم به دل هم به خدمت هم به زبان ، با خلق صفت كردن بندگى او انّ الّذين يبايعونك ، آنها كه با تو دست پيمان مىگيرند . مىگويد : يعنى بشريّت در تو عاريت است و واسطهء عاريتى بىواسطه بايد ديدن . يد اللّه فوق ايديهم يعنى درين بيعت منّت خداى راست بر ايشان ، نه ايشان را بر خداى . بعضى گويند يعنى بيعت ايشان و قوّت ايشان زير قوت حق است . اگر در كارشان در نياوردى در كار درنيامدندى و لو لا رجال مؤمنون سهل .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nعبد اللّه تسترى رحمة اللّه عليه گفت مؤمن به راستى آن كس است كه از نفس خود و دل خود غافل نيست و جست‌وجوى مىكند احوال خود را كه « فلان وقت چه كردم و چه گفتم و چون شدم . » چون تغيّرى بيند از آن آغاز كند . چنان‌كه بلايى به زمين آيد از گرفتن ماه و آفتاب و زلزله و ميغ و باران و غوغاى ملخ و و با و لشكر و غير آن ، اهل زمين بايد كه حقيقت دانند كه از گناه ايشان است به زارى درآيند تا به خير گذرد و بازگردد به عدم رود . مؤمن نيز چون نور يقين را كم بيند و آب چشم را خشك بيند ، داند كه اوقات او مرده است در زارى درآيد تا درياى رحمت در جوش آيد .\r\nمثنوى\r\n تا نگريد كودك حلوافروش * بحر رحمت درنمىآيد به جوش\r\nاى برادر طفل طفل چشم توست * كام خود موقوف زارى دان نخست \r\nبلاهاى دنيا نشان فراق و محجوب شدن از حقّ است و اين تغييرات و بلاها در دل نشان فراق حقّ است . پس در نقصان زيادت بيند و در زيادت نقصان . چنان‌كه ديگران از نقصان دنيا ترسانند ، او از زيادت شدن دنيا ترسان باشد .\r\nمثنوى\r\n بر دل عاقل هزاران غم بود * گر ز باغ دل خلالى كم شود \r\nزيراكه اندك بسيار را بكشد . اذ جعل الّذين كفروا فى قلوبهم الحمية يعنى متابعت نفس كنند در آزار مؤمنان و از حسد ايمان ايشان را منغّص مىكنند و از عيش خويش و هواى نفس ياد مىدهند . و عاقبت ندانند كه ايشان را منغّص نمىكنند و نمىتوانند كرد عيش مؤمنان را . و مؤمنان مىخواهند كه عيش فانى را با عيش باقى پيوسته و دايم پيوندانند .\r\nرباعى\r\n آن عيش نباشد كه بود بر بسته * يك لحظه خوش و زمان ديگر بسته\r\nاى بىخبر از عيش بيا تا بينى * عيشى ز ازل تا به ابد پيوسته \r\nنظير چنانك شخصى از كسى چهل من گندم بستاند به ستم و بكارد از بهر او و او فرياد مىكند كه اين چه ظلم است . و كارنده از شفقت كاشته تا تخم او منقطع نشود نظير\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nانگشترى آهنين را كه بر وى نام پادشاه نقش كرده بود . با انگشترى زرين گفت كه « تو را چنين نقش‌ها هست . » گفت « نه » گفت « پس من از تو بهتر باشم . » انگشترى زرين گفت « نام تو چيست ؟ » گفت « آهن » گفت « آن نقش تو را از آهنين رهانيد . » گفت « نه » گفت « مرا اين بىنقشى از ذات زرى معزول كرد ؟ » گفت « نه » گفت « بنشين و تصوّر مىكن كه نقد كراست و عين كيست .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nحواشى و تعليقات\r\n( 1 ) ص 15 ، س 2 ، اين حديث در احياء علوم الدّين ( ج 1 ص 51 طبع مصر ) تأليف ابو حامد محمّد بن محمّد غزالى طوسى ( 450 - 505 ) بدين صورت آمده است شرار العلماء الّذين يأتون الامراء و خيار الامراء الذين يأتون العلماء و تاج الدّين عبد الوهّاب بن تقى الدين سبكى در تأليف نفيس خود موسوم به طبقات الشافعيّة ( طبع مصر ج 4 ص 146 ) جزو احاديثى كه در احياء علوم الدّين ذكر شده ولى سبكى اسناد آن‌ها را به دست نياورده در قلم آورده است .\r\nليكن مضمون اين روايت به اسانيد مختلف و از طرق متعدّد نقل شده است از قبيل انّ ابغض الخلق الى اللّه تعالى العالم يزور العمّال كه در جامع صغير ( طبع مصر ج 1 ص 85 ) تأليف عبد الرّحمن سيوطى با قيد ضعيف منقول گرديده و به نقل محمّد بن محمّد زبيدى شهير به مرتضى در شرح احياء علوم الدّين ( طبع مصر ج 1 ص 389 ) در سنن ابن ماجه نيز آمده است و مثل ان من شرّ القرّاء من يزور الامراء و حديث ابو هريره قال رسول اللّه ( ص ) تعوذوا باللّه من جبّ الحزن قالوا يا رسول اللّه و ما جبّ الحزن قال واد فى جهنّم يدخله القراء المراءون و ابغضهم الى اللّه الزّوارون للامراء مذكور در كتاب اللآلى المصنوعة تأليف سيوطى ( طبع مصر ج 2 ص 462 ) كه در شرح احياء علوم الدّين ( ج 1 ص 389 ) نيز از سنن ابن ماجه نقل شده است و مانند العلماء امناء الرسل على عباد اللّه تعالى ما لم يخالطوا السّلاطين فاذا فعلوا ذلك فقد خانوا الرّسل فاحذروهم و اعتزلوهم كه در احياء علوم الدّين قبل از حديث ما نحن فيه نقل شده و سيوطى در كتاب اللآلئ المصنوعة ( طبع مصر ج 1 ص 219 - 220 ) آن روايت را آورده و پس از تصحيح و توثيق رواة آن گويد كه بيش از چهل حديث صحيح و حسن به مضمون آن وارد شده است .\r\nابن قتيبه در عيون الاخبار عبارتى شبيه بدين حديث به طريق ذيل نقل مىكند :\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n« كان يقال شرّ الامراء ابعدهم من القرّاء و شرّ القرّاء اقربهم من الامراء » كه معلوم مىشود آن را جزو احاديث نمىشمرده و گوينده را نمىشناخته است .\r\nاما عبارت « نعم الفقير الخ » واقع در ذيل حديث بدون ترديد جزو خبر نيست و از كلمات اكابر است ولى قائل آن معروف نيست و در شرح احياء علوم الدّين ( ج 1 ص 389 ) به قائل آن اشارتى نرفته است .\r\n( 2 ) س 14 ، باش به معنى سكنى و اقامت و مسكن در مثنوى و فيه ما فيه مكرّر استعمال مىشود اينك شواهد :\r\n جاى را هموار نكند بهر باش * داند او كه نيست آن جاى معاش\r\nهم بر آن در باشدش باش و قرار * كفر دارد كرد غيرى اختيار\r\nكارگه چون جاى باش عاملست * آنكه بيرونست از وى غافلست \r\nمثنوى\r\nشاهد از فيه ما فيه :\r\nو چون پاىهاى نردبان جاى اقامت و باش نيست از بهر گذشتن است ( همين كتاب ص 64 ) زيرا در آن مقام كه اوباش دارد محتاج چشم و گوش نيست ( همين كتاب ص 108 ) .\r\nو اين معنى از فرهنگ‌نويسان فوت شده است .\r\n( 3 ) ص 16 ، س 4 ، « نحن تعلمنا » مناسب اين مثل حديث ذيل است كه محمّد بن على حكيم ترمدى در نوادر الاصول ذكر مىكند عن سعيد بن جبير ( رضى ) ان ملك‌الموت اتى ابراهيم عليه السّلام فاخبره بانّ للّه خليلا فى الارض فقال يا ملك‌الموت من هو حتّى اكون له خادما قال فانّك انت هو قال بما ذا قال انّك تحبّ ان تعطى و لا تحبّ أن تأخذ ( نوادر الاصول چاپ آستانه ص 377 ) و همين مضمون در قطعهء ذيل از صاحب بن عباد منعكس است :\r\n قد قبلنا من الجميع كتابا * و رددنا لوقته الباقيات\r\nلست استغنم الكثير فطبعى * قول خذ ليس مذهبى قول هات \r\nو اين قطعهء صاحب در جواب اين قطعه عميرى قاضى قزوين است كه كتابى چند به صاحب اهدا كرده و به دو نوشته بود :\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n العميرى عبد كافى الكفاة * و ان اعتدّ فى وجوه القضاة\r\nخدم المجلس الرفيع بكتب * مفعمات من حسنها مترعات \r\nيتيمة الدّهر طبع مصر ج 3 ص 36 - 37 .\r\nو نظير آن عبارتى است مذكور در فيه ما فيه ( همين نسخه ص 39 ) هذا كف معوّد بان يعطى ما هو معوّد بان ياخذ .\r\n( 4 ) س 7 ، « تا برود » ظاهرا رفتن در اين مورد به معنى واقع شدن و صورت پذيرفتن و انجام گرفتن استعمال مىشود و « تا برود » يعنى تا از پيش رود و صورت پذيرد و نظير آن گفتهء ابو الفضل بيهقى است « و به روزگار ملك مودودى صاحب ديوانى حضرت غزنين را پيش گرفت و خواست كه همان دارات خراسانى برود و بنرفت » تاريخ بيهقى چاپ طهران به اهتمام دكتر غنى و دكتر فيّاض ( ص 312 ) .\r\n( 5 ) س 9 ، اين آيت مطابق گفته اكثر مفسّرين دربارهء عبّاس بن عبد المطلب و عقيل بن ابى طالب كه در جنگ بدر به دست سپاهيان اسلام اسير شده بودند نازل گرديد ولى در تفصيل واقعه گفتهء مولانا با روايات مفسّرين و اصحاب مغازى مختصر اختلافى دارد كه به جاى خود مورد بحث واقع خواهد شد به جهت اطّلاع بيشتر رجوع كنيد به : طبقات ابن سعد . قسم اوّل از جزو چهارم ( طبع ليدن ص 9 ) . و اسباب النزول تأليف ابو الحسن على بن احمد واحدى نيشابورى ( طبع مصر ص 180 ) و تفسير فخر الدّين رازى ( طبع آستانه جزو 4 ص 573 - 574 ) و تفسير تبيان تأليف شيخ طوسى ( طبع ايران ص 815 ) و مجمع البيان ( طبع طهران ) در ذيل همين آيه و آيهء ما قبل از سورهء مباركه انفال .\r\n( 6 ) س 10 ، كشش : به ضم اوّل اسم مصدر است از كشتن و به معنى قتل و كشتار مىآيد و در عادت اهل خراسان چنين بود كه هرگاه حاكمى يا بزرگى به محلّى وارد مىشد مردم محل به رسم استقبال بيرون مىرفتند و با خود گاوى يا گوسفندى مىبردند و پيش وارد بر خاك مىافكندند و مىگفتند : « كشتن يا بخشش » و اختيار با شخص وارد بود كه اجازه كشتن دهد يا ببخشد و اين عمل را هم خون كردن مىگفتند و جزو آيين پذيره و استقبال بود .\r\n( 7 ) س 11 ، قصهء رنج و زارى عبّاس در طبقات ابن سعد بدين صورت آمده است « عن\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nابن عبّاس قال لمّا امسى القوم يوم بدرو الاسارى محبوسون فى الوثاق فبات رسول اللّه ( ص ) ساهرا اوّل ليله فقال له اصحابه يا رسول اللّه ما لك لا تنام فقال سمعت انين العباس فى وثاقه فقاموا الى العبّاس فاطلقوه فنام رسول اللّه » قسم اوّل از جزو رابع طبقات ابن سعد ص 7 .\r\n( 8 ) س 13 ، « مصطفى عليه السّلام دريشان نظر كرد الخ » اين مطلب در مآخذ معتبر از قبيل سيره ابن هشام و تاريخ طبرى و جلد ششم بحار الانوار كه وقعه بدر در آن مآخذ به تفصيل و به اختلاف روايات مندرج است وجود ندارد و مناسب است با مضمون اين حديث نبوى « عجب ربنا من قوم يقادون الى الجنة فى السلاسل و هم كارهون » كه زمخشرى در باب التّعجب از كتاب ربيع الابرار آورده و عبد الرّءوف مناوى در كنوز الحقائق ( طبع هند ص 80 ) با مختصر اختلافى در عبارت به نقل از صحيح بخارى ذكر كرده و در فيه ما فيه ( همين كتاب ) با اندك تفاوتى آمده است .\r\nقصّهء نظر كردن حضرت رسول به اسيران شبيه بدانچه درين مورد از فيه ما فيه مىبينيم در مثنوى معنوى نيز ديده مىشود ( دفتر سوّم مثنوى چاپ علاء الدوله ص 311 - 313 ) .\r\n( 9 ) ص 16 ، س آخر ، دود دان : ظاهرا مرادف دودكش و دود آهنگ و دود آهنج و دودهنگ است و آن سوراخى است كه به جهت خارج شدن دود آتش در حمام و مطبخ و ابنيه سازند .\r\n( 10 ) ص 17 ، ص 2 ، « نشده است » فعل تام است از مصدر شدن به معنى حصول يافتن .\r\n( 11 ) س 6 ، « قادرى از شما قادرتر الخ » در اين عبارت ضمير شخصى ( شما ) به جاى ضمير مشترك ( خود يا خويش ) به كار رفته است و شاهد ديگر « شايد كه زنان شما را با مردمان بيگانه جمع بينيد » در همين كتاب ديده مىشود .\r\n( 12 ) ص 18 ، س 8 ، « چندين مال معيّن به مادر نسپردى » چنين است در نسخهء اصل و ح و نسخه كتابخانه ملّى و صحيح ( به مادر فضل ) است مطابق چاپ طهران تا موافق باشد با آنچه در طبقات ابن سعد و طبرى و تفاسير در اين مورد ذكر شده است بدين عبارت فقال لى فاين الذهب يا عباس فقلت اىّ ذهب قال الذى دفعتها الى امّ الفضل ( طبقات ابن سعد چاپ ليدن قسم اوّل از جزو چهارم ص 9 ) و ام الفضل زوجه عباس بوده است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n( 13 ) س 12 ، انگشت برآوردن : كنايه است از تصديق كردن و اذعان نمودن و در فرهنگ‌ها اين لغت نيامده است .\r\n( 14 ) س 20 ، خداوندگار لقبى است كه مولانا جلال الدين محمّد را كه اين كتاب از سخنان اوست بدان مىخوانده‌اند و همين عنوان در مناقب افلاكى در تعبير از مولانا مكرّر آمده است .\r\n( 15 ) س 20 ، امير پروانه معين الدّين سليمان بن مهذّب الدّين على ديلمى از اكابر رجال و وزراء سلجوقيان روم است كه در سال 675 به حكم اباقا خان از ايلخانان مغول ( 663 - 680 ) به قتل رسيد وى به مولانا ارادت تمام داشت و چنان‌كه از تضاعيف همين كتاب و روايات افلاكى واضح مىگردد غالبا در خانقاه مولانا حضور مىيافت و از محضر مبارك وى موائد فوائد بر مىگرفت و نيز مجالس سماع جهت وى و ياران ترتيب مىداد چنان‌كه بسيارى از غزليّات مولانا به مناسبت همين مجالس پرشور به نظم آمده است .\r\nاكثر مكاتيب مولانا نيز به نام همين معين الدّين پروانه صدور يافته و از شدّت ارتباط وى با آن بزرگ جهان حكايت مىكند براى اطلاع از احوال او رجوع كنيد به مختصر تاريخ السلاجقة تأليف ابن بىبى ( ص 272 - 320 ) و مسامرة الاخبار و مسايرة الاخيار تأليف محمود بن محمد المشتهر بالكريم الاقسرايى چاپ انقره ( ص 41 - 256 ) و رسالهء نگارنده در تحقيق احوال مولانا چاپ طهران ( ص 148 - 150 ) .\r\n( 16 ) ص 19 ، س 3 ، « تا شاميان و مصريان را فنا كنى » اشاره است به حوادث و جنگ‌هايى كه ما بين ايلخانان مغول و سلاطين مصر و شام يعنى مماليك اتفاق افتاد و آن داستان‌ها در تواريخ مذكور است و معين الدّين پروانه به ظاهر با مغول ساخته بود و در باطن ركن الدين بيبرس را به جنگ با مغول تحريض مىكرد و عاقبت سر در سر زيرك‌سارى و دورنگى كرد و پس از واقعهء ابلستين و شكست مغول ( سال 675 ) اباقا خان او را به زارى زار به قتل رسانيد و چون اين حوادث ميانهء سال 666 و 675 واقع شده است پس اين فصل از كتاب فيه ما فيه نيز در همين اوقات انشا گرديده است .\r\n( 17 ) س 13 ، « حق تعالى مكّارست الخ » از مضمون آيهء شريفه  وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ  ( قرآن كريم سورهء 2 آيهء 26 ) .\r\n( 18 ) س 16 ، « ارنى الاشياء » حديثى است منسوب به حضرت رسول ( ص ) كه مولانا در\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمثنوى از مضمون آن بدين‌طريق استفاده فرموده است :\r\n اى ميسّر كرده بر ما در جهان * سخره و بيكار ما را وارهان\r\nطعمه بنموده به ما و آن بوده شست * آن‌چنان بنما به ما آن را كه هست \r\n( ص 115 س 15 )\r\n اى خداى رازدان خوش‌سخن * عيب كار بد ز ما پنهان مكن \r\n( ص 359 س 13 )\r\n راست بينى گر بدى آسان و زب * مصطفى كى خواستى آن را زرب\r\nگفت بنما جزو جزو از فوق و پست * آن‌چنان‌كه پيش تو آن چيز هست \r\n( ص 419 ، س 10 )\r\n اى خدا بنماى تو هر چيز را * آن‌چنان‌كه هست در خدعه سرا \r\n( ص 477 ، س 22 )\r\n زين سبب درخواست حق از مصطفى * زشت‌ها را زشت و حقّ را حقّ نما \r\n( ص 634 س 10 ) و در دفتر چهارم مثنوى ( ص 482 ) نيز آن را جداگانه عنوان كرده است و با اينكه مولانا اين كلام را به صراحت از احاديث نبويّه مىشمارد تاكنون مستند آن را به دست نياورده‌ام و قريب بدان حديثى است كه عبد الرّءوف مناوى در كتاب كنوز الحقائق از مسند الفردوس نقل كرده است و آن چنين است :\r\nاللّهم ارنى الدّنيا كما تريها صالحى عبادك و شيخ عطار در بيان حديث فوق گويد :\r\n اگر اشيا همين بودى كه پيداست * كلام مصطفى كى آمدى راست\r\nكه با حق سرور دين گفت الهى * به من بنماى اشيا را كما هى \r\n( 19 ) ص 19 ، س آخر ، « مرا غرض اين بود كه گفتيم » در چند موضع از اين كتاب ضمير جمع و مفرد به جاى يكديگر به كار رفته است رجوع كنيد به ص 35 ، س 7 ، و ص 94 ، س 4 و ص 194 ، س 18 و 20 و اينك نظير آن از معارف بهاء ولد « اى اللّه ما را در دنيا آوردى هيچ چيز نمىديدم پاره‌پاره بينايى دادى تا جهان را به تفاصيل ديدم » .\r\n( 20 ) ص 20 ، س 6 ، چون جذب و كشش مسأله‌يى است كه مولانا در اشعار و آثار خود بدان اهميّت بسيار مىدهد و نتايج بىشمار ازين مطلب مىگيرد به جهت تتميم فائده\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمواضعى كه در مثنوى راجع به جذب و كشش سخن گفته است در اينجا ذكر مىكنيم ، ص 23 س 26 ، ص 106 س 22 ، ص 149 س 15 ، ص 308 س 29 ، ص 309 س 310 ، ص 314 س 25 ، ص 358 س 26 ، ص 366 س 28 ، ص 394 س 14 ، ص 555 س 13 ، ص 631 س 6 .\r\n( 21 ) س 7 ، دربارهء معجزه و تأثير آن در مؤمن از باب جنسيّت او با نبى مولانا در مثنوى چنين مىفرمايد ( ص 185 ) :\r\n در دل هر امّتى كز حق مزه است * روى و آواز پيمبر معجزه است\r\nچون پيمبر از برون بانگى زند * جان امّت در درون سجده كند \r\nو در موضع ديگر فرمايد ( ص 580 ) :\r\n موجب ايمان نباشد معجزات * بوى جنسيّت كند جذب صفات\r\nمعجزات از بهر قهر دشمن است * بوى جنسيّت سوى دل بردنست\r\nقهر گردد دشمن امّا دوست نى * دوست كى گردد ببسته گردنى \r\n( 22 ) س 17 ، تتماج : به ضم اوّل لفظى است تركى و آن نوعى از آش خمير است كه با دوغ يا كشك سازند و گفتهء مولانا در مثنوى :\r\n نه چنان بازيست كو از شه گريخت * سوى آن كمپير كو مىآرد بيخت\r\nتا كه تتماجى پزد اولاد را * ديد آن باز خوش خوش‌زاد را \r\nاين معنى را تأييد مىكند و مؤلّف انجمن‌آراى ناصرى گويد آشى است كه از سماق پزند و اين بيت بسحق اطعمه را شاهد مىآورد :\r\n نام تتماج بر زبان راندم * ماست را آب در دهان آمد \r\nامد بن منوچهر شست كله از شعراء قرن ششم قصيده‌يى در وصف تتماج گفته است كه به قصيدهء تتماجيه شهرت دارد و تا حدّى طرز ساختن آن را روشن مىسازد و مطلعش اين است :\r\n چون رايت صبح شد درفشان * شد خيل ستارگان پريشان \r\nو اين قصيده در مونس الاحرار نسخه عكسى متعلّق به كتابخانه ملّى توان يافت و در ديوان خاقانى چاپ هند نيز به وى نسبت داده‌اند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n( 23 ) س 18 ، بورك : به ضم اوّل و فتح ثالث آشى ، است كه با ماست و سير پزند ، بسحق اطعمه گويد :\r\n بامدادى كه بود از شب مستيم خمار * پيش ما جز قدح بورك پرسير ميار \r\n( 24 ) س 18 ، قليه : به فتح اوّل و كسر ثانى و ياء مشدّد گوشتى است كه در تابه بريان كنند و با تخفيف ياء و سكون لام نيز گفته مىشود .\r\n( 25 ) ص 21 ، س 9 ، « قليل اذا عدّوا الخ » اين مصراع از ابو الطيب متنبى است و ما قبل آن چنين است :\r\n ساطلب حقى بالقنا و مشايخ * كانهم من طول ما التثموا مرد\r\nثقال اذا لاقوا خفاف اذا دعوا * كثير اذا شدّوا قليل اذا عدّوا \r\nو اجزاء مصراع در فيه ما فيه پس و پيش شده است .\r\n( 26 ) ص 22 ، س 9 ، اين بيت از مولاناست و تمام رباعى چنين است :\r\n بر خوان ازل گرچه ز خلقان غوغاست * خوردند و خورند كم نشد خوان برجاست\r\nمرغى كه بران كوه نشست و برخاست * بنگر كه در آن كوه چه افزوده و چه كاست \r\nو مضمون اين بيت ماخوذ است از قطعه معروف :\r\n يكى مرغ بر كوه بنشست و خاست * چه افزود بر كوه و از وى چه كاست\r\nمن آن مرغم و اين جهان كوه من * چو مردم جهان را چه اندوه من \r\nكه به فردوسى نسبت مىدهند و هدايت در ذيل لغت كاست از انجمن‌آراى ناصرى با تغييرى در مصراع دوّم ( نشستن چه افزود و رفتن چه كاست ) به نظامى گنجوى منسوب مىكند و شبيه بدان مثلى است كه جار اللّه ابو القاسم محمود بن عمر زمخشرى ( 465 - 538 ) در كتاب « الزاجر للصغار عن معارضة الكبار » ذكر كرده است « فما مثل هذا الانسان فى تعرّضه لى و تمرّسه بى الّا مثل بعوضة وقعت على نخلة باسفة فلمّا ارادت الطيران قالت استمسكى فقالت و اللّه ما احسست بوقوعك فكيف احسّ بطيرانك . »\r\n( 27 ) س 15 ، دل نگاه داشتى : به معنى رعايت خاطر و ميل و ملاحظه حال تركيبى است نادر چه قياس در اين موارد مقتضى است كه ياء مصدرى به آخر تركيبى متّصل گردد كه متضمّن معنى فاعلى باشد مانند تيماردارى و نكوخواهى و دلجويى و نظائر آن امّا\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nنگاه داشت خود اسم مصدر است و الحاق ياء مصدرى بدان از جهت افاده معنى مصدرى ضرورت ندارد و نظير آن كلمه نابودى و كاستى است كه در استعمالات متداولست و كلمه ناداشتى به معنى فقر و فاقه درين بيت نظامى گنجوى :\r\n ز دنيا برم رنگ ناداشتى * دهم باد را با چراغ آشتى \r\nو اين هر سه شاهد از افادات دانشمند نحرير آقا على اكبر دهخدا دامت ايام افاضاته به دست آمده است .\r\nلفظ « بودش » كه در زاد المسافرين ناصر خسرو بارها استعمال شده و در بعضى نقاط جنوبى خراسان هنوز هم به معنى اقامت مستعملست نظير اين تعبير تواند بود از آن جهت كه بود اسم مصدر است و بااين‌همه « ش » كه علامت اسم مصدر است بدان ملحق گرديده است .\r\n( 28 ) س 18 ، « من اعان الخ » حديث نبوى است و در كنوز الحقائق عبد الرّءوف مناوى ( چاپ هند ص 123 ) توان يافت .\r\n( 29 ) ص 23 ، س 10 ، انقلاب : منجّمان چهار برج را كه در اوائل فصول اربعه واقع و عبارتست از حمل و سرطان و ميزان و جدى ، منقلب نامند و در مقابل چهار برج را كه در اواسط فصول چهارگانه است و آن عبارت است از ثور و اسد و عقرب و دلو ثابت گويند و چهار برج را ( جوزا و سنبله و قوس و حوت ) ذو جسدين خوانند و نيز انقلاب تغيير فصل است از بهار به تابستان و از پاييز به زمستان براى اطلاع از عقائد اهل نجوم در معنى انقلاب و نقطه انقلاب رجوع كنيد به كشاف اصطلاحات الفنون در كلمه برج و دائره .\r\n( 30 ) س 11 ، « من عرف الخ » از كلمات حضرت امير المؤمنين على بن ابى طالب است و مولانا در فيه ما فيه ( همين كتاب ) آن را بدان حضرت نسبت داده و ابن ابى الحديد در ذيل نهج البلاغه كه مشتمل است بر هزار كمله از كلمات قصار آن بزرگوار كه سيد رضى ذكر نكرده عين اين كلام را آورده است ( شرح نهج البلاغه چاپ مصر ج 4 ص 547 ) ولى مولانا در مثنوى مضمون آن را از قول حضرت رسول ( ص ) نقل مىنمايد :\r\n بهر اين پيغمبر آن را شرح ساخت * كان كه خود بشناخت يزدان را شناخت \r\n( مثنوى ص 486 ) و در كنوز الحقائق ( چاپ هند ص 9 ) به نقل از مسند الفردوس جزو\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاحاديث نبوى آمده منتهى به جاى من عرف ( اذا عرف ) گفته است و مؤلف اللؤلؤ المرصع به نقل از ابن تيميّه اين حديث را از موضوعات مىپندارد ( اللؤلؤ المرصوع فى ما لا اصل له او باصله موضوع چاپ مصر ص 86 ) .\r\n( 31 ) س 18 ، اين بيت را متنبّى احمد بن الحسين ( 301 - 354 ) در قصيده‌يى مىگويد كه بدين مطلع آغاز مىشود :\r\n بقائى شاء ليس هم ارتحالا * و حسن الصّبر زمّوا لا الجمالا \r\nمولانا در اين كتاب چندين بار به اشعار متنبّى استناد فرموده و در مقام تمثيل و به عنوان شاهد آورده و از مطالعهء مثنوى نيز معلوم است كه مضمون بعضى ابيات متأثر از سخنان متنبّى است و از مجموع اين قرائن واضح مىگردد كه مولانا را به اشعار وى انس و اهتمامى بوده است و روايات افلاكى نيز اين حدس را تأكيد مىكند و اينك عين گفتهء او را براى توضيح مطلب مىآوريم .\r\n« همچنان منقول است كه حضرت مولانا در اوايل اتصال مولانا شمس الدين شبها ديوان متنبّى را مطالعه مىكرد مولانا شمس الدين فرمود كه به آن نمىارزد آن را ديگر مطالعه مكن يك دو نوبت مىفرمود و او از سر استغراق باز مطالعه مىكرد مگر شبى به جد مطالعه كرده به خواب رفت ديد كه در مدرسه با علما و فقها بحث عظيم مىكند تا همگان ملزم مىشوند هم در خواب پشيمان مىشود مىبيند كه مولانا شمس الدين از در درمىآيد و مىفرمايد كه ديدى كه آن بيچاره فقيهان را چها كردى آن همه از شومى مطالعه ديوان متنبّى بود .\r\nهمچنان باز در خواب مىبيند كه مولانا شمس الدين متنبّى را از ريش بگرفته پيش مولانا مىآرد كه سخنان اين را مىخوانى و متنبّى مردى بود نحيف الجسم ضعيف الصوت لابها مىكند كه مرا از دست مولانا شمس الدّين خلاص ده و آن ديوان را ديگر مشوران » .\r\n( 32 ) ص 24 ، س 1 ، اين فصل هم ظاهرا خطاب به معين الدّين پروانه است زيرا مشغولىها و كارهاى مغل از ميانه رجال آن عهد در كشور روم بر عهده وى بوده است .\r\n( 33 ) س 4 ، « و چون شما را حق تعالى الخ » جواب شرط به سبب طول كلام در اين جمله محذوف است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n( 34 ) ص 25 ، س 5 ، حديثى است كه صوفيه بدان استناد مىكنند و سند آن را هنوز به دست نياورده‌ام ولى در مثنوى نيز مولانا بدين حديث تمسك جسته و گفته است :\r\n لا يسع فينا نبىّ مرسل * و الملك و الرّوح ايضا فاعقلوا \r\n( ص 102 س 12 )\r\n لى مع اللّه وقت بود آن دم مرا * لا يسع فيه نبىّ مجتبى \r\n( ص 402 س 26 )\r\nو مؤلف اللؤلؤ المرصوع در ذيل اين حديث گويد « يذكره الصوفيّة كثيرا و لم ار من نبّه عليه و معناه صحيح و فيه ايماء الى مقام الاستغراق باللقاء المعبّر عنه بالمحو و الفناء » اللؤلؤ المرصوع طبع مصر ص 66 .\r\n( 35 ) س 8 ، سلطان العلماء بهاء الدين محمد بن الحسين الخطيبى البكرى متولد در سال 545 و متوفى سنه 628 پدر مولانا جلال الدين است كه شرح حال او در رساله فريدون سپهسالار ( چاپ طهران ص 10 - 21 ) و مناقب افلاكى و نفحات الانس جامى مذكور است . نيز رجوع كنيد به رساله نگارنده در شرح حال مولانا چاپ طهران ( ص 5 - 36 ) و تاريخ ولادت او درين مآخذ ذكر نشده ولى مستنبط است از اشاره خود وى در كتاب معارف به اينكه در غرّه رمضان سال 600 قريب به پنجاه و پنج سال داشته است و اين حكايت تقريبا با همين عبارات در رسالهء فريدون سپهسالار ( چاپ طهران ص 16 ) مذكور است و افلاكى هم آن را به طريق ذيل از مولانا روايت مىكند .\r\n« فرمود كه مريد را در حضور شيخ خود نماز كردن جائز نيست چه اگر در كعبه نيز باشد چنانك حضرت بهاء ولد رضى اللّه عنه به معرفت مشغول بود وقت نماز شد جماعتى از مريدان ترك حضور شيخ و استماع معارف كرده به نماز شروع كردند و يارى چند همچنان مستغرق حضور و مستهلك نور شيخ گشته بودند و حق تعالى نظر بصيرت ايشان را على العيان نمود كه نمازكنندگان را روى دل از سوى قبله برگشته بود و نماز باطل شد » .\r\n( 36 ) س 12 ، خواجگى از مريدان خاص بهاء ولد بوده و با وى از بلخ به ديار روم هجرت گزيده است و افلاكى در دو مورد نام وى را جزو خاصان بهاء ولد مىآورد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n( 37 ) س 15 ، « موتوا قبل ان تموتوا » صوفيه اين گفته را به عنوان حديث نبوى مستند خود قرار داده‌اند و در مثنوى نيز بدين‌طريق نقل شده است .\r\n مرگ پيش از مرگ اينست اى فتى * اين‌چنين فرمود ما را مصطفى\r\nگفت موتوا كلّكم من قبل ان * ياتى الموت تموتوا بالفتن \r\n( ص 383 س 18 )\r\n سرّ موتوا قبل موت اين بود * كز پس مردن غنيمت‌ها رسد \r\n( ص 643 س 3 )\r\n بهر اين گفت آن رسول خوش‌پيام * رمز موتوا قبل موت يا كرام \r\n( ص 570 س 5 ) و مؤلف اللؤلؤ المرصوع گويد كه ابن حجر اين حديث را ثابت نمىشمارد ( اللؤلؤ المرصوع چاپ مصر ص 94 ) .\r\n( 38 ) ص 17 ، « آخر اين خلق كه رو به كعبه مىكنند » نظير آن در مثنوى مىفرمايد :\r\n كعبه را كه هر زمان عزّى فزود * آن ز اخلاصات ابراهيم بود\r\nفضل آن مسجد ز چوپ و سنگ نيست * ليك در بنّاش خشم و جنگ نيست \r\n( ص 354 س 2 )\r\n( 39 ) ص 26 ، س 15 ، چرمدان : به فتح اول و دوم و سكون ثالث كيسه چرمين كه بر پهلو بندند و پول و ساير اشيا در آن ريزند .\r\n چون‌كه حق و باطلى آميختند * نقد و قلب اندر چرمدان ريختند \r\n( مثنوى ص 171 س 1 ) و جهانگيرى اين دو بيت را از غزليات مولانا شاهد آورده است .\r\n ايمنيم از مكر دزد و راهزن * زان كه چون زر در چرمدان توايم\r\nكاسهء ارزاق لبالب پر است * كيسهء اقبال چرمدان ماست \r\nبه معنى كيسه‌يى كه در آن كاغذ و اسناد نهند ( معادل كيف در محاورات ) نيز آمده است اينك شاهد از فتوحات مكيه .\r\n« فنادى به مملوك و قال جئنى بالحرمدان فقلت له ما شان الحرمدان قال انت تنكر علىّ ما يجرى فى بلدى و مملكتى من المنكرات و الظلم و انا و اللّه اعتقد مثل ما\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nتعتقد أنت فيه من انّ ذلك كله منكر و لكن و اللّه يا سيّدى ما منه منكر الّا بفتيا فقيه و خط يده عندى به جواز ذلك » فتوحات مكيه تأليف ابن العربى طبع بولاق جزو سوم ص 91 .\r\nو ضبط اين كلمه در فرهنگ جهانگيرى و برهان قاطع و غياث اللغات و انجمن‌آراى ناصرى مطابق نسخه فيه ما فيه و مثنوى چاپ علاء الدوله با « چ » فارسى است ولى در نسخه مثنوى چاپ نيكلسن كه از روى اصح و اقدم نسخ به طبع رسانيده و نسخه سليم آغا و در فتوحات با « ح » حطّى آمده است و در اين صورت به ضم اول و فتح ثانى و بضمتين نيز خوانده مىشود .\r\n( 40 ) ص 27 ، س 3 ، « به جاى آرى » به جاى آوردن در اين مورد به معنى به خاطر آوردن است .\r\n( 41 ) ص 28 ، س 7 ، پول : مسكوك مسى كه صد و بيست عدد آن مساوى با يك درهم بوده است در زمان مولانا چنان‌كه افلاكى گويد « و آن زمان صد و بيست پول بدر مىبود و يكتا گرده لطيف سپيد به پولى مىدادند » و اين كلمه در فيه ما فيه صفحات 89 ، 104 ، 164 از همين چاپ استعمال شده و در مقالات شمس تبريز و مناقب افلاكى نيز مكررا به كار رفته است و تاكنون شاهدى از كتب و آثار فصحا مقدّم بر آنچه گفتيم به دست نيامده است و در تمام اين مآخذ معنى پول همان مسكوك مسى كم‌بهاست ولى از مدّت‌ها پيش به معنى نقد رائج اعمّ از مس و طلا و نقره استعمال شده و بدين اعتبار پول سياه و سفيد و زرد گفته‌اند .\r\n( 42 ) س 12 ، اين بيت در آخر باب هفتم از حديقه سنايى مندرج است بدين صورت :\r\n تو به گوهر وراى دو جهانى * چه كنم قدر خود نمىدانى \r\n( 43 ) س 18 ، آمديم : فعليست كه متعلق آن حذف شده يعنى آمديم به سخن خويش و به مطلب خود رجوع كرديم مثل رجع و رجعنا الى ما كنّا فيه در كتب عربى . نظير آن گفته مولاناست در مثنوى .\r\n آمديم آنجا كه در صدر جهان * گر نبودى جذب آن عاشق نهان\r\nناشكيبا كى بدى او از فراق * كى دوان باز آمدى سوى وثاق \r\n( ص 314 س 25 )\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n بار ديگر ما به قصّه آمديم * ما ازين قصّه برون خود كى شديم \r\n( ص 40 س 24 )\r\n( 44 ) ص 29 ، س 9 ، « ابيت عند ربى الخ » حديث نبوى است و به وجوه و طرق مختلف در صحيح مسلم و بخارى نقل شده و اينك به ذكر يكى از صور روايت كه به متن فيه ما فيه نزديك‌تر است اقتصار مىكنيم بعد حذف الاسناد .\r\nعن ابى هريرة قال قال رسول اللّه صم ايّاكم و الوصال قالوا فانّك تواصل يا رسول اللّه قال انكم لستم فى ذلك مثلى انّى ابيت يطعمنى ربّى و يقينى فاكلفوا من الاعمال ما تطيقون .\r\nصحيح مسلم چاپ مصر ( مطبعهء محمد على صبيح و اولاده ) ج 3 ، ص 133 - 134 صحيح بخارى چاپ مصر ج 4 ص 118 جامع صغير چاپ مصر ج 1 ص 115 .\r\nدر مثنوى نيز اين حديث وارد است بدين‌طريق :\r\n چون ابيت عند ربى فاش شد * يطعم و يسقى كنايت ز آش شد \r\n( ص 97 س 8 )\r\n يا ابيت عند ربّى خواندى * در دل درياى آتش راندى \r\n( ص 600 س 14 )\r\n( 45 ) س 11 ، « آخر اين اسب تن تست الخ » نظير اين تمثيل در مثنوى گويد .\r\n اشتر آمد اين وجود خار خوار * مصطفى زادى برين اشتر سوار\r\nاشترا تنگ گلى بر پشت تست * كز نسيمش در تو صد گلزار رست\r\nميل تو سوى مغيلانست و ريگ * تا چه گل چينى ز خار مرده ريگ \r\n( ص 51 س 28 )\r\nو اصل اين تمثيل از غزالى است كه گويد « اذا النّفس كالفارس و البدن كالفرس » احياء علوم الدين طبع مصر ج 1 ، ص 65 .\r\n( 46 ) س 16 ، « همچنانك مجنون الخ » اين قصّه را مولانا در مثنوى ( ص 364 ) سخت نيكو به نظم آورده است .\r\n( 47 ) س آخر ، اين بيت جزو قصيده‌يى است از عروة بن حزام كه از متيّمين شعراء عرب است مشتمل بر 84 بيت و مطلعش اين است :\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n خليلىّ من عليا هلال بن عامر * بصنعاء عوجا اليوم و انتظرانى \r\nو پيش از اين بيت كه در متن و همچنين در عنوان اين قصه از مثنوى منسوب به مجنون ذكر شده اين دو بيت واقع است :\r\n فيا ليت كلّ اثنين بينهما هوى * من الناس و الانعام يلتقيان\r\nفيقضى حبيب من حبيب لبانة * و يرعاهما ربّى فلا يريان\r\nهوا ناقتى خلفى و قدّامى الهوى * و انيّى و ايّاها لمختلفان \r\nرجوع كنيد به ذيل نوادر از ابو على قالى چاپ دار الكتب المصريّه 158 به بعد .\r\n( 48 ) ص 30 ، س 1 ، سيّد برهان الدين محقّق معروف به سيّد سرّدان از سادات ترمذ و تربيت‌يافتگان سلطان العلماء بهاء ولد و از مشايخ مولاناست ( وفاتش 638 ) از آثار او رساله‌يى است در مطالب متفرّق از اسرار تصوّف و تفسير آيات قرآن به نام ( معارف برهان محقق ) به پارسى ، بسيار شيوا و دلكش كه در كتابخانه سليم آغا در اسلامبول محفوظ و نسخه عكسى آن نزد نگارنده موجود است .\r\nو اين قصه كه مولانا از برهان محقق نقل مىفرمايد با مختصر تفاوتى از جهت عبارت در رساله فريدون سپهسالار طبع طهران ص 121 - 122 توان يافت .\r\nشرح حال او به تفصيل در مناقب افلاكى مذكور است نيز رجوع كنيد به ولدنامه طبع طهران ص 193 - 197 و رساله فريدون سپهسالار چاپ طهران ص 119 - 122 و نفحات الانس جامى و رساله نگارنده در تحقيق احوال مولانا طبع طهران ص 38 - 41 .\r\n( 49 ) ص 17 ، س 12 ، « اكنون همچنين علماء اهل زمان الخ » قريب بدين مضمون در مثنوى مىفرمايد .\r\n همچنين ترسانى اين عالمان * كه بودشان عقل و علم اين جهان\r\nاز پى اين عاقلان ذوفنون * گفت ايزد در نبى لا يعلمون\r\nهركسى ترسان ز دزدى كسى * خويشتن را علم پندارد بسى\r\nگويد او كه روزگارم مىبرند * خود ندارد روزگار سودمند\r\nگويد از كارم برآوردند خلق * غرق بيكاريست جانش تا به حلق\r\nصد هزاران فضل داند از علوم * جان خود را مىنداند آن ظلوم \r\n\r\n","description":"","footnote":"","page_name":" 279 ","page_number":279},
  {"content":"\r\n\r\n داند او خاصيّت هر جوهرى * در بيان جوهر خود چون خرى\r\nكه همىدانم يجوز و لا يجوز * خود ندانى كه يجوزى يا عجوز\r\nاين روا و آن ناروا دانى وليك * خود روا يا ناروايى بين تو نيك\r\nقيمت هر كاله مىدانى كه چيست * قيمت خود را ندانى ز احمقيست \r\n( ص 261 س 14 به بعد )\r\n( 50 ) ص 32 ، س 13 ، « ركعتين من الصلاة الخ » حديث است و متن آن به نقل عبد الرءوف مناوى از معجم طيرانى چنين است ( ركعتان خفيفتان خير من الدنيا و ما فيها ) كنوز الحقائق چاپ هند ص 67 .\r\n( 51 ) س 16 ، « درويشى به نزد پادشاهى رفت الخ » بنا به روايت ابن خلكان و ابن العماد اين درويش فضيل بن عياض است كه از اكابر زهاد و مشايخ متصوفه بود و در سال 187 وفات يافت و آن پادشاه كه فضيل با وى اين سخن گفت هارون از خلفاء بنى العبّاس و اصل حكايت اين است .\r\nو يحكى ان الرّشيد قال له يوما ما أزهدك فقال له الفضيل انت ازهد منى قال و كيف ذلك قال لانى از هدفى الدّنيا و انت تزهد فى الآخرة و الدنيا فانية و الآخرة باقية . وفيات الاعيان طبع طهران ج 1 ص 453 و قريب بدان شذرات الذهب تأليف ابو الفلاح عبد الحىّ بن العماد الحنبلى ( متوفى 1089 ) چاپ مصر ج 1 ص 371 شيخ عطار و حمد اللّه مستوفى اين حكايت را در شرح حال حاتم اصم با مختصر اختلافى نقل كرده ولى نام خليفه را ذكر نكرده‌اند . تذكرة الاولياء چاپ ليدن ج 1 ص 251 تاريخ گزيده طبع لندن ص 765 سنايى نيز اين حكايت را در حديقه به نظم آورده است حديقه سنايى باب نهم ص 645 از چاپ طهران به اهتمام فاضل محترم آقاى مدرس رضوى كه با مقابله چندين نسخه قديمى حديقه را در نهايت دقت به طبع رسانيده و خدمتى مخلّد و جاويدان به زبان فارسى نموده‌اند .\r\n( 52 ) ص 33 ، س 4 ، « همچنانك از آغاز الخ » نظير آن در مثنوى گويد .\r\n از جمادى مردم و نامى شدم * و از نما مردم به حيوان سر زدم\r\nمردم از حيوانى و آدم شدم * پس چه ترسم كى ز مردن كم شدم \r\n\r\n","description":"","footnote":"","page_name":" 280 ","page_number":280},
  {"content":"\r\n\r\n حمله ديگر بميرم از بشر * تا برآرم از ملايك بال‌وپر\r\nو از ملك هم بايدم جستن ز جو * كل شىء هالك الّا وجهه \r\n( ص 295 س 27 به بعد ) و در صفحه 421 اين مضمون را بار ديگر عنوان كرده و بيانى سخت شيوا و حكيمانه نموده است .\r\n( 53 ) س 15 ، « زاهد آنست الخ » مولانا درباره تفاوت درجه و مقام زاهد و عارف در مثنوى معنوى چندين بار سخن به ميان آورده و بحث‌هاى شگرف كرده و شبيه بدانچه در فيه ما فيه گفته در مثنوى فرموده است .\r\n هست زاهد را غم پايان كار * تا چه باشد حال از روز شمار\r\nعارفان ز آغاز گشته هوشمند * از غم و احوال آخر فارغند\r\nبود عارف را غم خوف و رجا * سابقه دانيش خورد آن هر دو را\r\nديد كو سابق زراعت بود ماش * او همىداند چه خواهد بود چاش \r\n( ص 544 س 27 به بعد ) همچنين رجوع شود به صفحه 488 س 25 و ص 489 س 2 و ص 597 س 24 و ص 602 س 11 .\r\n( 54 ) س 21 ، به نظر مولانا طلب صادق و جستجوى راست كه تعبير از آن به درد و سوز دل مىشود ركن دولت و پايه معمورى جان و گشايش ابواب همم و مرادات است و همو محرّض آدمى به طلب كمال و مولّد لطيفه انسانى و نشانه وصول بلكه طليعه حصول مراد و مطلوبات دو جهانى است و در طريقه مولانا طلب و درد اهميت بسيار دارد و بدين جهت در موارد متعدد از مثنوى اين موضوع مهمّ را مطرح نموده و دراين‌باره بحث‌هاى شيرين كرده است كه ما به جهت اطّلاع خوانندگان از روى فهرست مطالب مثنوى كه خود فراهم كرده‌ايم آن موارد را ذكر مىكنيم .\r\nص 36 س 4 ، ص 38 س 13 ، ص 107 س 5 ، ص 113 س 9 ، ص 141 س 12 ، ص 146 س 27 ، ص 147 س 3 ، ص 198 س 6 ، ص 217 س 11 ، ص 227 س 16 ، ص 229 س 7 ، ص 252 س 22 ، ص 269 س 5 ، ص 272 س 23 ، ص 277 س 21 ، ص 278 س 1 ، ص 319 س 11 ، ص 377 س 12 ، ص 458 س 14 ، ص 466 س 2 ، ص 476 س 18 ، ص 565 س 10 ، ص 573 س 4 ، ص 586 س 16 ، ص 595 س 10 ، ص 597 س 20 .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n( 55 ) ص 34 ، س 1 ، « تا مريم را درد زه الخ » نظير آن از مثنوى .\r\n زين طلب بنده به كوى تو رسيد * درد مريم را به خرما بن كشيد \r\n( ص 107 س 45 )\r\n( 56 ) ص 34 ، س 7 ، اين دو بيت از افضل الدين خاقانى است در قصيده‌يى بدين مطلع :\r\n طفلى هنوز بستهء گهوارهء فنا * مرد آن زمان شوى كه شوى از همه جدا \r\n( 57 ) ص 36 ، س 4 ، « همچنانك مشايخ الخ » به عقيده صوفيّه و نظر مولانا اوليا و مردان حق اگرچه به صورت مختلفند ولى به معنى متحد و نفس واحد و يگانه‌اند و انكار هريك مستلزم انكار ديگران و كاشف از صورت‌پرستى و احولى است و همچنين اقوال و طرق پيران راستين از جهت نتيجه ، يكسانست و همه به حق مىكشد و به حقيقت مىرساند هرچند كه صورت آن در نظر مختلف گونه مىنمايد چنان‌كه در مثنوى گويد :\r\n چون از ايشان مجتمع بينى دو يار * هم يكى باشند و هم سيصد هزار\r\nبر مثال موج‌ها اعدادشان * در عدد آورده باشد بادشان \r\n( ص 109 س 12 به بعد )\r\n هر نبى و هر ولى را مسكلى است * ليك با حق مىبرد جمله يكى است \r\n( ص 81 س 28 )\r\n( 58 ) س 12 « و يبقى الحب ما بقى العتاب » مصراعى است كه ظاهرا حكم مثل گرفته و صدر آن مطابق آنچه در كتاب الظرائف و اللطائف ( كه جمع است ميان دو كتاب از تأليفات ثعالبى يكى موسوم به همين نام و ديگر كتاب اليواقيت فى بعض المواقيت ) آمده چنين است :\r\n اذا ذهب العتاب فليس ودّ * و يبقى الودّ ما بقى العتاب \r\nالظرائف و اللطائف طبع ايران ص 80 ولى نه در اين كتاب و نه در محاضرات راغب كه تنها مصراع دوم نقل شده ( محاضرات طبع مصر ج 2 ص 6 ) اشاره‌يى به گوينده آن نرفته است و با وسعت اطّلاع ابو القاسم حسين بن محمّد معروف به راغب اصفهانى و مؤلف كتاب محاضرات و كثرت احاطهء عبد الملك ثعالبى در ادب و اشعار عربى هيچ جاى شبهه باقى نمىماند كه قائل اين بيت در آن عهد معلوم نبوده و الا امكان نداشت كه راغب\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاصفهانى به لفظ « شاعر » و ثعالبى با تعبيرى از قبيل « و يقال » در مورد قائل آن اكتفا كنند .\r\nدر مناقب افلاكى هم اين بيت به صورت ديگر نقل شده و دلالت دارد كه مصراع دوم حكم مثل داشته و مصراع اول هم معروف نبوده و بدين جهت مصراع اول را به شكل ديگر ساخته و شعر را بدين صورت درآورده‌اند .\r\n كما قال الحكيم فذا صواب * و يبقى الود ما بقى العتاب \r\nدر امثال و حكم دهخدا طبع طهران ج 4 ص 2034 اين بيت مطابق نقل ثعالبى ذكر شده و به ابو تمّام طائى نسبت داده‌اند ولى با فحص بليغ در ديوان ابو تمّام ملاحظه نگرديد و چنان‌كه معلوم است تمامت اين روايات در يك كلمه با متن حاضر اختلاف دارد زيرا در فيه ما فيه « و يبقى الحب » آمده است به جاى « و يبقى الودّ » .\r\n( 59 ) س 18 ، « اگر در برادر خود الخ » نظير آن از مثنوى .\r\n هر كه را بينى شكايت مىكند * كان فلان كس راست طبع و خوى بد\r\nاين شكايتگر يقين خويش بد است * كه از آن بدخوى بدگوى آمده است \r\n( ص 344 س 24 )\r\n بدگمان باشد هميشه زشت‌كار * نامه خود خواند اندر حق يار \r\n( ص 482 س 28 )\r\n( 60 ) س آخر ، « المؤمن مرآة المؤمن » حديث نبوى است و مذكور در جامع صغير ج 2 ص 183 و كنوز الحقائق ص 136 كه بدين عبارت : المؤمن مرآة اخيه المؤمن نيز وارد شده است . كنوز الحقائق ص 136 و نظير آن حديث ذيل است .\r\nانّ احدكم مرآة اخيه فاذا رأى به اذى فليمطه عنه كه سيوطى در جامع صغير ج 1 ص 84 ضبط كرده است .\r\nمولانا مضمون اين حديث را در مثنوى نيز مىآورد .\r\n مؤمنان آيينهء يكديگرند * اين خبر را از پيمبر آورند \r\n( ص 35 س 28 )\r\n سرّ ما را بىگمان موقن شود * زآن‌كه مؤمن آينهء مؤمن شود \r\n( ص 83 س 13 )\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n چون‌كه مؤمن آينهء مؤمن بود * روى او ز آلودگى ايمن بود \r\n( ص 105 س 27 )\r\n( 61 ) ص 37 ، س 4 ، فرخجى : در نسخه ( ح ) كه نسخه بسيار صحيح و مضبوطى است اين كلمه را به فتح اول و كسر ثانى مشكولا نوشته است ولى فرهنگ‌نويسان به فتحتين ضبط كرده‌اند . به معنى پليدى و پلشتى و به معنى نفرت و كراهت نيز مستعمل است چنان‌كه در متن حاضر .\r\n( 62 ) س 5 ، « برهم نمىرود » مشتق است از برهم رفتن به معنى به هم خوردن كه شورش و انقلاب مزاج باشد .\r\n( 63 ) س 6 ، نفارد : چنين است در هر سه نسخه قديم به معنى اصل و ح و نسخه كتابخانه سليم آغا و معنى آن معلوم نشد .\r\nدر نسخه‌هاى جديدتر لا بد به جهت آنكه معنى آن را ندانسته‌اند عبارت را تغيير داده‌اند از جمله نسخه خطى مكتوب سنه 888 متعلق به نگارنده اين‌طور نوشته است « آن آش را نتواند خورد و نفرتش آيد » و قريب بدانست نسخه كتابخانه ملى و فيه ما فيه چاپ طهران .\r\n( 64 ) س 15 ، « شكلى كند » از شكل كردن يعنى احداث هيئت و حركتى در روى يا سائر اعضا كه موجب خنده شود شبيه به ادا درآوردن و در محاوره گويند فلان كس شكلك مىسازد به همين معنى و اين لغت در فرهنگ‌ها به نظر نرسيد .\r\n( 65 ) س 20 ، « پيش او دو انا نمىگنجد » در مثنوى نظير اين تعبير فرمايد .\r\n گفت اكنون چون منى اى من درا * نيست گنجايى دو من در يك سرا \r\n( ص 81 س 12 )\r\n( 66 ) ص 38 ، س 2 ، « دو مرغ را برهم بندى » همين تمثيل را در مثنوى نيز آورده است .\r\n گر دو سه پرّنده را بندى به هم * بر زمين مانند محبوس از الم \r\n( ص 28 س 26 )\r\n( 67 ) س 7 ، « بندهء از بندگان حق را الخ » مطابق روايت افلاكى اين بندهء خاص شمس الدين تبريزيست كه در راه عشق مولانا سر داد و ما اينك گفته او را كه هيچ تفاوتى در اصل با فيه ما فيه ندارد نقل مىكنيم .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n« همچنان اصحّ روايت از سلطان ولد چنان است كه پيوسته حضرت مولانا شمس الدّين در اوايل حال از حضرت ملك ذو الجلال به انواع تضرّع و ابتهال التماس مىنمود كه از مستوران حجاب غيرت خود يكى را به من بنماى الهام آمد كه چون به جدّ الحاح مىكنى و شغفى دارى اكنون شكرانه چه مىدهى ، گفت سر » .\r\nو در فصل ديگر اين حكايت را به تفصيل بيشتر آورده و گفته است « و همچنان ابتداى حكايت مولانا شمس الدين تبريزى عظّم اللّه ذكره آن‌چنان است كه در شهر تبريز مريد شيخ ابو بكر تبريزى زنبيل‌باف بود و آن بزرگ دين در ولايت و كشف القلب يگانه زمان خود بوده و حضرت شمس الدّين تبريزى را ملاقات و مرتبت بدانجاى رسيده بود كه او را نمىپسنديد و از آن مقام عالىمقامى مىجست تا از بركت صحبت آن اعلى او عظيم‌تر شود و به درجات اكمليّت ارتقا يابد و درين طلب سال‌ها بىسروپا گرد عالم مىگشت و سياحت مىكرد تا بدان نام مشهور رسيد كه شمس پرنده خواندندى مگر شبى سخت بىقرار شده شورهاى عظيم فرمود و از سغراق تجليّات قدسى مست گشته در مناجات گفت كه خداوندا مىخواهم كه از محبوبان مستور مستور خود يكى به من نمايى خطاب عزّت در رسيد كه آن‌چنان شاهد مستور و وجود پرجود مغفور كه استدعا مىكنى همانا كه فرزند دلبند سلطان العلماء بهاء ولد بلخى است گفت خدايا ديدار مبارك او را به من نماى جواب آمد كه چه شكرانه مىدهى فرمود كه سر را » .\r\n( 68 ) س 17 ، « ثقيلى آمد الخ » اين واقعه‌يى است كه در زمان مولانا واقع شده و مقصود از ثقيل مذكور در متن مطابق حاشيه ح و نيز نسخه فيه ما فيه مضبوط در كتابخانه سليم آغا كه به خطى شبيه به خط متن در زير لفظ « ثقيلى » نوشته‌اند « شيخ شرف هروى » همانا شيخ شرف الدين هروى است از علماء قونيه و معاصر مولانا كه در بعضى از روايات افلاكى به نام شيخ شرف الدين هريوه ذكر او به ميان مىآيد و مقصود از « بزرگى » مطابق نسخه سليم آغا چلبى حسام الدين است و مستوفى كه مطابق حاشيه ح اين واقعه در خانه او بوده است بىشك جلال الدين محمود مستوفى است از اكابر رجال روم كه در آغاز سلطنت غياث الدين كيخسرو بن قلچ ارسلان متصدى منصب استيفا گرديد و در مناقب افلاكى و تاريخ السلاجقة ابن بىبى نام او مكرّر ديده مىشود .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nافلاكى اين حكايت را به تفصيل هرچه تمام‌تر روايت مىكند كه هرچند محل وقوع را منزل پروانه گفته و از اين جهت روايت او با حاشيه ح اختلاف دارد ولى تقريبا تمام كلمات مولانا را با مختصر تفاوتى نقل كرده و دليل است بر آنكه مولانا بسيارى از مطالب فيه ما فيه را به مناسبت وقايعى كه فى المجلس اتفاق افتاده بيان فرموده است .\r\nاينك روايت افلاكى با حذف زوائد .\r\n« روزى معين الدين پروانه جمعيتى عظيم ساخته بود و جمع صدور و اكابر را خوانده و آن روز حضرت مولانا به معنى شروع نفرمود و هيچ كلمات نگفت و گويند هنوز حضرت چلبى حسام الدين را نخوانده بودند و پروانه را به فراست معلوم شد كه البته چلبى را بايد خواندن از حضرت مولانا اجازت خواست كه حضرت چلبى را از باغ بخوانند فرمود كه مصلحت باشد از آنكه جاذب شير معانى از پستان حقايق حضرت اوست چون حضرت چلبى با جمع اصحاب بيامد پروانه برابر دويد و دست چلبى را بوسها داده بر سر نهاد همانا كه حضرت مولانا از جا برجست كه مرحبا جان من ، ايمان من ، جنيد من ، نور ( نورى ظ ) من ، مخدوم من ، محبوب حق ، معشوق اوليا ، چلبى دم به دم سر مىنهاد و ياران نعره‌ها مىزدند همچنان چلبى در ميان صحن‌سرا بنشست حضرت مولانا نيز فروآمد و در پهلوى وى بنشست همانا كه صحن خانه صدر صدور گشت و صدرها خالى ماند همچنان بعضى حسودان مگر زير زير گفته باشند كه مردى بزرگ چرا زير نشيند و مجمع را برهم زند چه مقام هر يكى معين است همانا كه حضرت مولانا در جوش آمده فرمود كه ايشان را چه تفاوت كند بالا يا زير الخ » . و از اينجا تمام مطالب همانست كه در متن حاضر مىبينيم با اندك تفاوتى كه درخور توجه و شايان ذكر نيست و چنان‌كه ملاحظه مىشود اگرچه روايت افلاكى حاوى جزئيات و تفصيل قصه است و تقريبا عين عبارات فيه ما فيه را متضمن است ولى منطبق با مورد حكايت در آن كتاب نتواند بود چه آنكه لفظ « ثقيلى » حاكى است كه مراد چلبى حسام الدين نيست و كسى ديگر است كه ديدار او بر مولانا گران بوده است .\r\n( 69 ) ص 39 ، س 2 ، « چنانك مصطفى الخ » تفصيل اين مضمون در مثنوى صفحه 102 آمده و آغازش اين است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n جهد پيغمبر به فتح مكه هم * كى بود در حب دنيا متّهم \r\n( 70 ) س 3 ، « هذا كف معوّد » چنين است در تمام نسخ خطى و چاپى و مناقب افلاكى كه تمام عبارات فيه ما فيه را در اين مورد آورده است يعنى با استعمال كفّ به وجه تذكير و چنان‌كه لغويين تصريح نموده‌اند كفّ به معنى عضو معروف در لغت عرب مؤنث است و تنها قول ضعيفى هست كه ائمّه لغت گويند آن را موثق نشمرده‌اند مشعر بر اينكه كف مذكر نيز استعمال مىشود و به همين جهت اين بيت اعشى را\r\n ارى رجلا منهم اسيفا كانما * يضم الى كشحيه كفّا مخضّبا \r\nكه صفت مذكر جهت كف آورده بنا بر تأويل به عضو و ساعد گرفته‌اند و چون عوّد متعدى به مفعولين است پس اسم مفعول آن در تعديه به مفعول ثانى محتاج باء تعديه نيست و اين عبارت بنا بر مقدمات مذكوره بايد اين‌طور مىبود : هذه كف معوّدة ان تعطى ما هى معوّدة ان تأخذ .\r\n( 71 ) ص 40 ، س 4 ، « و نه تبارك ايشان » تبارك : مصغّر تبار است به معنى اهل و دودمان و آوردن كلمات مصغّر به معناى مختلف تصغير و گاه براى ملاحت كلام و ظرافت تعبير در آثار مولانا و معارف بهاء ولد شواهد زياد دارد و ما به جهت تأييد و توضيح مطلب چند نمونه از معارف بهاء ولد در اينجا مىآوريم .\r\nهمه عاجزوار پيش اللّه ايستاده‌اند ، بهتر باشد تا كاله‌دزدك نشود ، حالى آن ناداشتك بازى ديگر بيرون كند ، اللّه دستك‌هاى مرا چگونه پيوسته يكديگر كرده است ، آخر سگ به وقتى كه لقمه مىگيرد دمك از بهر معطى بر زمين مىزند .\r\n( 72 ) س 8 ، « خمّر طينة آدم » حديث قدسى مشهور و نصّ آن چنين است : خمّرت طينة آدمى بيدىّ اربعين صباحا .\r\n( 73 ) ص 41 ، س 1 ، « پسر اتابك آمد » ظاهرا مقصود مجد الدين اتابك است كه مطابق روايت افلاكى داماد معين الدين پروانه و از خواصّ مريدان مولانا بوده و در رساله فريدون سپهسالار چاپ طهران ص 100 قصه‌اى از چله نشستن او در مدرسه مولانا ذكر شده است .\r\n( 74 ) س 9 ، « بارى مرغ الخ » نظاير آن از مثنوى بشنويد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n جان ز هجر عرش اندر فاقه‌اى * تن ز عشق خاربن چون ناقه‌يى\r\nجان گشايد سوى بالا بال‌ها * در زده تن در زمين چنگال‌ها \r\n( ص 346 س 25 به بعد )\r\n( 75 ) ص 44 ، س 10 ، اين مسئله يعنى فرق ميان قضا و مقضى در مثنوى طرح و بيان شده است ص 227 س 6 به بعد .\r\n( 76 ) س 13 ، زنى : ممال كلمه زنانست مانند بنى كه ممال بناست ص 213 س 5 از همين كتاب .\r\n( 77 ) ص 45 ، س 1 : « سؤال كرد » در نسخه سليم آغا زير اين عبارت نوشته‌اند ( ولد جيچه ) يعنى سؤال‌كننده ولد جيچه بوده است كه ظاهرا مراد نور الدين جيچه است كه ذكر او يك‌بار در مناقب افلاكى به مناسبت فرزند او چلبى بولادبك به ميان آمده است .\r\n( 78 ) س 7 ، « به قدر جذب مستمع ظاهر شود » مولانا در بيان اين نكته كه مستمع جاذب معانيست از جان متكلّم و سخن به قدر جذب او فرومىآيد بارها در مثنوى سخن گفته است ازين قبيل\r\n اى دريغا مر ترا گنجا بدى * تا ز جانم شرح دل پيدا شدى\r\nاين سخن شير است در پستان جان * بىكشنده خوش نمىگردد روان\r\nمستمع چون تشنه و جوينده شد * واعظ ار مرده بود گوينده شد\r\nمستمع چون تازه آيد بىملال * صد زبان گردد به گفتن گنگ و لال \r\n( ص 63 س 15 به بعد )\r\n جذب سمعست ار كسى را خوش لبى است * گرمى و وجد معلّم از صبى است\r\nچنگيى كو درنوازد بيست و چار * چون نيابد گوش گردد چنگ‌وار\r\nنى حراره يادش آيد نى غزل * نى ده انگشتش بجنبد در عمل\r\nگر نبودى گوش‌هاى غيب‌گير * وحى ناوردى ز گردون يك بشير \r\n( ص 591 س 24 به بعد )\r\n( 79 ) س 11 ، « يعنى مستمع ديگر جويد » چنين است در تمام نسخ خطى و چاپى كه نگارنده در اختيار دارد و مستمع با چشم مناسبت ندارد و ظاهرا مستمتع بايد باشد به معنى محل برخوردارى و تفرّج‌گاه نه مستمع به معنى شنونده .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n( 80 ) ص 46 س 2 ، « و نعمت ما و اباى ما » ابا به كسر اول به معنى آش و به مدّ آن نيز مىتوان خواند و در اين صورت چنان‌كه واضح است كلمه عربى و جمع آب خواهد بود و در س 30 نيز اين هر دو احتمال متصوّر است .\r\n( 81 ) ص 46 ، س 11 ، « بيرون شو » مخلص و مخرج و راه فرار است و برون شو به تخفيف هم بدين معنى مىآيد اينك شاهد از معارف بهاء ولد :\r\nو شما متحير مانده و هيچ بيرون شوى نمىبينيد ، شاهد ديگر از مثنوى .\r\n اى سگ طاعت تو عوعو مىكنى * طعن قرآن را برو نشو مىكنى \r\nگاهى نيز به معنى فرار و خلاص استعمال مىشود چنان‌كه درين بيت مثنوى\r\n كز فلك راه برو نشو ديده بود * در نظر چون مردمك پيچيده بود \r\n( 82 ) ص 46 ، س 14 ، « چنانك آب صافى الخ » اين مضمون از ابو العلاء معريست كه گويد\r\n و الخلّ كالماء يبدى لى ضمائره * مع الصفاء و يخفيها مع الكدر \r\n( 83 ) ص 47 ، س 3 ، « پس انبيا و اوليا الخ » اين چنان باشد كه گفته‌اند العلم تذكّر .\r\nو مولانا در مثنوى اين معنى را به طرز ديگر بيان كرده و فرموده است :\r\n اين امانت در دل و جان حامله است * اين نصيحت‌ها مثال قابله است\r\nقابله چكند چو زن را درد نيست * درد بايد درد كودك را رهى است \r\n( ص 16 س 10 )\r\n( 84 ) ص 47 ، س 8 ، « فما تعارف منها الخ از حديث معروف مذكور در بخارى ج 2 ص 147 و مسلم ج 8 ص 41 و جامع صغير ج 1 ص 21 كه تمامت آن چنين است : الارواح جنود مجنّدة فما تعارف منها ائتلف و ما تناكر منها اختلف و در مثنوى بدين حديث دو بار اشاره نموده است .\r\n روح او با روح شه در اصل خويش * پيش ازين تن بود هم پيوند و خويش \r\n( ص 128 س 1 )\r\n چون شناسد جان من جان ترا * ياد آرد اتّحاد ماجرا\r\nموسى و هارون شوند اندر زمين * مختلط خوش همچو شير و انگبين \r\n( ص 426 س 8 )\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n( 85 ) س آخر ، « اللون لون الدّم الخ » از ذيل حديثى مذكور در طبقات ابن سعد با مختصر تفاوت :\r\nانّ رسول اللّه ( ص ) قال يوم احد من رأى مقتل حمزة فقال رجل اعزّك اللّه انا رأيت مقتله قال فانطلق فارناه فخرج حتى وقف على حمزة فرآه قد شقّ بطنه و قد مثل به فقال يا رسول اللّه مثل به و اللّه فكره رسول اللّه ( ص ) ان ينظر اليه و وقف بين ظهرانى القتلى فقال انا شهيد على هؤلاء لفّوهم فى دماءهم فانّه ليس من جريح يجرح فى اللّه الّا جاء جرحه يوم القيامة يدمى لونه لون الدّم و ريحه ريح المسك طبقات ابن سعد ج 3 ص 7 و همين روايت در قسم ثانى از جزو ثالث طبقات ص 105 به عبارتى موافق با سياق حديد در فيه ما فيه ذكر شده منتهى به جاى اللون لون المسك و در آنجا اللون لون الزعفران آمده است نيز رجوع كنيد به جامع صغير ج 2 ص 27 .\r\n( 86 ) ص 49 ، س 3 ، « اين آفتاب را مىبينى الخ » اين مضمون را با ايجاز هرچه تمام‌تر در مثنوى بدين‌طريق بيان مىفرمايد .\r\n آفتابى كز وى اين عالم فروخت * اندكى گر بيش تابد جمله سوخت \r\n( ص 5 س 1 )\r\nص 49 ، س 12 « مثل ديگر است و مثال ديگر » تفاوت مثل و مثال را در مثنوى اين‌طور بيان مىفرمايد .\r\n فرق و اشكالات آيد زين مقال * ليك نبود مثل اين باشد مثال\r\nفرق‌ها بىحد بود از شخص شير * تابه شخص آدمىزاد دلير\r\nليك در وقت مثال اى خوش‌نظر * اتّحاد از روى جانبازى نگر\r\nكان دلير آخر مثال شير بود * نيست مثل شير در جمله حدود\r\nمتّحد نقشى ندارد اين سرا * تا كه مثلى وانمايم من ترا \r\n( ص 335 س 1 به بعد )\r\n( 87 ) ص 51 ، س 1 ، « پروانه گفت الخ » تفصيل اين حكايت را از مناقب افلاكى بشنويد .\r\n« همچنان ولد فرمود كه روزى معين الدّين پروانه به زيارت مولانا آمده بود به حضرت پدرم خبر كردم و من پيش پروانه بسيار بنشستم و پروانه منتظر نشسته بود و من به تمهيد عذر مشغول شدم كه مولانا بارها فرموده است كه مرا كارهاست و حال‌ها و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاستغراق‌ها به حق اميران و دوستان هر وقتى مرا نتوانند ديدن تا ايشان به احوال خود و امور خلق مشغول باشند ما برويم و ايشان را ببينيم پروانه تواضع مىنمود از ناگاه مولانا بيرون آمد پروانه سر نهاد و گفت خدمت مولانا بهاء الدين تا غايت عذرها مىخواست و چنين لطف‌ها مىفرمود و من بنده از دير آمدن خداوندگار اين تصوّر كردم كه يعنى اين حالت اشارتست به تو اى پروانه كه انتظار داشتن مردم نيازمند چه تلخست و چگونه زحمتست و مرا از دير آمدن شما اين فايده روى نمود . مولانا فرمود كه تصوّر به غايت نيكست امّا قاعده آنست كه بر در كسى چون سايلى بيايد كه آواز و شكل بدش باشد او را به زودى به راه مىكنند تا آواز او را مكرّر نشنوند و روى او را نبينند امّا اگر سايلى باشد خوش‌آواز و خوب‌روى و خواهنده تضرّع و زارى زود زود نان پاره‌اش ندهند بلكه بگويند صبرش كن تا نان پخته شود تا به تواتر آواز او را بشنوند اكنون دير آمدن ما بهر آن بود كه تضرّع شما و عشق شما و نياز شما با مردان حق خوش مىآيد خواستيم تا بيشتر شود و مقبول‌تر گردد عند اللّه تعالى و درين حالت پروانه سجده‌ها مىكرد و مىشكفت و مىگفت مقصود بنده بر در خداوندگار آمدن آن است كه تا عالميان بدانند كه من نيز از جملهء بندگان اين حضرتم و از چاكران آستانه‌ام چون پروانه بيرون آمد به شكرانه آن رحمت و مرحمت شش هزار عدد سلطانى ياران را بندگى كرد فرمود كه به خانه چلبى حسام الدين بردند تا با اصحاب قسمت كند » .\r\n( 88 ) س 1 ، مولانا بهاء الدين : مقصود مولانا بهاء الدين محمد فرزند مولانا جلال الدين است كه به سلطان ولد اشتهار دارد ( 623 - 712 ) و خلفاء مولانا تا به امروز از نسل وى بوده‌اند از آثار اوست 1 - ديوان غزليات ، 2 - ولدنامه يا ابتدانامه بر وزن حديقه سنايى كه در طهران به طبع رسيده است ، 3 - رباب‌نامه بر وزن مثنوى معنى در دو مجلّد ، 4 - كتاب معارف كه به ضميمه فيه ما فيه در طهران طبع شده و نثرى منسجم و لطيف دارد . براى شرح حال او رجوع كنيد به الجواهر المضيئه طبع حيدرآباد ج 1 ص 120 كه اشتباها نام او را احمد پنداشته است و رساله فريدون سپهسالار طبع طهران ص 148 - 151 و مناقب افلاكى و رسالهء نگارنده در شرح و تحقيق حال مولانا طبع طهران ص 184 - 190 و نفحات الانس جامى .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n( 89 ) س 15 ، « حكايت مىآورند كه حق تعالى الخ » از مضمون حديث نبوى كه مذكور است در نوادر الاصول تأليف محمّد بن على حكيم ترمدى از اكابر صوفيه در قرن سوّم هجرى به دو سياق ذيل :\r\nروى فى الخبر عن رسول اللّه ( ص ) انّه قال اذا دعا العبد قال اللّه تعالى يا جبرئيل احبس حاجة عبدى فانّى احبّ صوته و قد اجبته الى ما سأل . نوادر الاصول ، چاپ آستانه ص 368 .\r\nقال عليه السّلام يقول اللّه تعالى لجبرئيل عليه السّلام يا جبرئيل قد قضيت حاجة فلان و اجبت دعوته و لكن احبسها عنّى فانّى احب صوته ، همان كتاب ص 220 .\r\n( 90 ) ص 52 ، س 18 ، « برمىدهند » بردادن به معنى نقل كردن است ، مولانا در غزليّات گويد :\r\n سخت خوشست چشم تو و آن رخ گل‌فشان تو * دوش چه خورده‌يى بياراست بگو به جان تو\r\nبهر خدا بيا بگو ورنه بهل مرا كه تا * يك دو سخن به نايبى بردهم از زبان تو \r\nو هم‌اكنون ( وردادن ) به معنى املا كردن در بشرويهء خراسان مستعملست .\r\n( 91 ) ص 54 س 7 ، « امّا او در ميان نبود الخ » در تقرير اين معنى اين اشعار را در مثنوى فرمايد :\r\n چون پرى غالب شود بر آدمى * گم شود از مرد وصف مردمى\r\nهرچه گويد او پرى گفته بود * زين سرى نه زان سرى گفته بود\r\nچون پرى را اين دم و قانون بود * كردگار آن پرى خود چون بود\r\nاوى او رفته پرى خود او شده * ترك بىالهام تازىگو شده\r\nچون به خود آيد نداند يك لغت * چون پرى را هست اين كار و صفت\r\nبس خداوند پرى و آدمى * از پرى كى باشدش آخر كمى\r\nشيرگير ار خون نرّه‌شير خورد * تو بگويى او نكرد آن باده كرد\r\nور سخن پردازد از راز كهن * تو بگويى باده گفته است اين سخن \r\n\r\n","description":"","footnote":"","page_name":" 292 ","page_number":292},
  {"content":"\r\n\r\n باده‌اى را مىبود اين شرّوشور * نور حق را نيست اين فرهنگ و زور\r\nكه ترا از تو به كلّ خالى كند * تو شوى پست او سخن عالى كند\r\nگرچه قرآن از لب پيغمبر است * هر كه گويد حق نگفت او كافر است \r\n( ص 378 - 379 )\r\n( 92 ) ص 54 س 12 ، دينه : مخفّف دى ينه صفت نسبى است از كلمه دى و ( ين ) كه اداة نسبت است به معنى ديروزين و در اينجا به معنى حادث برابر و مقابل قديم آمده و به معنى اوّل سنايى گويد در حديقه :\r\n بچهء بطّ اگرچه دينه بود * آب درياش تا به سينه بود \r\n( 93 ) س 20 ، « آدمى را خواهى كه بشناسى الخ » اين مضمون را در آخر دفتر ششم مثنوى اين‌طور نظم فرموده است ( به اختصار نقل شد ) :\r\n آن يكى پرسيد صاحب درد را * گفت در چندى شناسى مرد را\r\nگفت دانم مرد را در حين ز پوز * ور نگويد دانمش اندر سه روز\r\nو آن دگر گفت ار بگويد دانمش * ور نگويد در سخن پيچانمش\r\nگفت اگر اين مكر بشنيده بود * لب ببندد در خموشى دردَوَد\r\nگفت مىرو گوى در هفتم زمين * تا ابد پوشيده بادم حال اين\r\nآن چنان كه گفت مادر بچّه را * گر خيالى آيدت در شب فرا\r\nيا به گورستان و جاى سهمگين * تو خيالى زشت بينى پر ز كين\r\nدل قوى دار و بكن حمله بر او * او بگرداند ز تو در حال رو\r\nزانكه بىترسى به سويش هر كه رفت * آن خيال ديووش بگريخت تفت\r\nگفت كودك با خيال ديووش * اين‌چنين گر گفته باشد مادرش\r\nحمله آرد افتد اندر گردنم * ز امر مادر پس من آنگه چون كنم\r\nتو همىآموزيم كه چست ايست * آن خيال زشت را هم مادريست\r\nگفت گر از مكر نايد در كلام * حيله را دانسته باشد آن همام\r\nسرّ او را چون شناسى راست گو * گفت من خامُش نشينم پيش او\r\nچون بجوشد در حضورش از دلم * منطقى بيرون ازين شادى و غم \r\n\r\n","description":"","footnote":"","page_name":" 293 ","page_number":293},
  {"content":"\r\n\r\n من بدانم كو فرستاده به من * از ضمير چون سهيل اندر يمن\r\nدر دل من اين سخن زان ميمنه است * زانكه از دل جانب دل روزنه است \r\n( ص 669 - 670 )\r\n( 94 ) 55 س 9 ، شيخ سررزى : مراد از اين شيخ سررزى بالقطع و اليقين همان شيخ محمّد سررزى زاهد است از اهل غزنين كه مولانا حكايتى از وى در مثنوى ( ص 504 - 508 ) نقل كرده است و تاكنون شرح حال او را در جايى نديده و ذكر او را در هيچ‌يك از مآخذ نيافته‌ام مگر در معارف بهاء ولد كه حكايتى از وى نقل مىكند شبيه بدانچه مولانا در فيه ما فيه از وى حكايت كرده است و ما به علّت آنكه نسخهء معارف بهاء ولد در دسترس نيست و شيخ محمّد سررزى نيز اشتهارى ندارد و از نقل بهاء ولد معلوم مىگردد كه چنين شخصى وجود داشته و شايد قريب العصر با سلطان العلماء بهاء ولد بوده است اينك تمام آنچه در معارف بهاء ولد راجع به وى مندرج است در اينجا مىآوريم :\r\n« خواجه محمّد سررزى گفت مر تاج زيد را كه من از بهر آن دانستم كه فلانى را نان و عسل آرند تا او بيارامد كه من بيست سال در خود آرزوانه بكشتم تا در من آرزوانه نماند تا هركه بيايد نزد من از آرزوانهء وى در من پديد آيد تا بدانم كه آن آرزوانه را او آورده است و اين محمّد سررزى هرگز نماز آدينه نكردى گفتى شما نخست مسلمان باشيد تا من در مسجد شما آيم و مسلمانى سهل چيزى نيست » .\r\nو چون بهاء الدّين ولد در موضع ديگر از تاج زيد با لفظ « مىگفت » مطلبى نقل مىكند و اين تعبير حاكى است كه آن مطلب را بهاء ولد از خود وى شنيده و شخصا سماع نموده است پس تاج زيد معاصر بهاء ولد و شيخ سررزى معاصر يا قريب العصر با بهاء ولد بوده است و كلمه ( سررزى ) منسوب است به سررز و مراد از آن كسى است كه بر سر رز يعنى باغ انگور و تاكستان منزل گزيده باشد و از اين بيت مثنوى دربارهء شيخ :\r\n بود افطارش سر رز هر شبى * هفت سال او دايم اندر مطلبى \r\nچنين معلوم مىشود كه شيخ هفت سال تمام افطار به برگ سر شاخ رز كرده و شايد بدين علّت مشهور به سررزى شده و مؤيد آن گفتهء مولاناست از قول شيخ :\r\n هفت سال از سوز عشق جسم پز * در بيابان خورده‌ام من برگ رز \r\n\r\n","description":"","footnote":"","page_name":" 294 ","page_number":294},
  {"content":"\r\n\r\n تا ز برگ خشك و تازه خوردنم * سبز گشته بود اين رنگ تنم \r\nدانشمند محقّق آقاى مجتبى مينوى در ضمن مطالعات خود به نسخهء تفسيرى در كتابخانه‌هاى اسلامبول برخورده‌اند كه به احتمال قوى مؤلف آن منتسب بدين شيخ محمّد سررزى است و شيخ مزبور نياى بزرگ او مىشود . اينك عين يادداشت آقاى مينوى را نقل مىكنيم و از ايشان درين مساعدت بىدريغ متشكّريم .\r\n« نسخه تقريبا كاملى از تفسير مختصرى به فارسى در جزء كتب على اميرى افندى شمارهء 2 در كتبخانه ملّت است تأليف يعقوب بن عثمان ( كلمه را تراشيده و تغيير داده‌اند اصل معلوم نيست ) بن محمود بن محمّد الغزنوى ثم الجرخى ثم السررزى [ كه مؤلّف در آغاز مىنويسد 
  ] قد التمس منى زمرة الاحباب و الاصحاب ان اكتب لهم تفسيرا للفاتحة و لسورة الملك الى آخر الكتاب منتخبا من التيسير و الكشاف و الكواشى و غيرها بالفارسى .\r\nبعد از تفسير فاتحه سورة الملك است تا سورة الكوثر ، از آخر يكى دو ورق بايد افتاده باشد فعلا 218 ورق است به خطّ نسخ به قطع كوچك‌تر از خشتى و شايد از نسخ قرن دهم يا يازدهم باشد - از مولوى زياد استشهاد آورده است [ از اين اشخاص ياد مىكند 
  ] .\r\nشيخ محقّق خاوند سعيد كابلى مىفرمايد ، حكيم سنايى غزنوى مىفرمايد . و امام ابو المعين نسفى صاحب كتاب تبصرة الادله گفته است . چنان‌كه ابن فارض رضى اللّه عنه گويد . »\r\nو چون مؤلّف از مآخذ خود يكى تفسير كواشى را اسم مىبرد كه مؤلف آن موفّق الدّين احمد بن يوسف موصلى ( متوفى 680 ) است پس زمان او مقدّم بر اواخر قرن هفتم نتواند بود و با ملاحظه وسائط او تا محمّد سررزى نظر ما دربارهء تاريخ زندگى ( محمّد سررزى ) تأييد تواند شد زيرا مؤلّف اين تفسير سوّمين كس است از نژاد محمّد سررزى و غالبا اين فاصله در انتساب بيش از يك قرن زمان لازم ندارد .\r\n( 95 ) ص 55 ، س 11 ، بايست : به كسر ياء مثناة تحتانى نياز و احتياج و ضرورت در اينجا به معنى شهوت و آرزو آمده است .\r\n( 96 ) س 12 ، « همچو آيينهء بىنقش ساده گشته‌ام الخ » اين مطلب را در آخر داستان شيخ سررزى بدين صورت در مثنوى آورده است :\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n حاجت خود گر نگفتى آن فقير * او بدانستى و دادى از حصير\r\nهرچه در دل داشتى آن پشت خم * قدر آن دادى نه بسيار و نه كم\r\nپس بگفتندش چه دانستى كه او * اين‌قدر انديشه دارد اى عمو\r\nاو بگفتى خانهء دل خلوتست * خالى از كُديه مثال جنّت است\r\nاندر او جز عشق يزدان كار نيست * جز خيال وصل او ديّار نيست\r\nخانه را من روفتم از نيك و بد * خانه‌ام پر گشت از نور احد\r\nهرچه بينم اندر او غير خدا * آنِ من نبود بود عكس گدا \r\n( 97 ) ص 56 ، س 5 ، « عيسى را عليه السّلام الخ » اصل آن در عيون الاخبار تأليف ابن قتيبه آمده و ما از آن مأخذ نقل مىكنيم .\r\nو قال له رجل اتبعك حيث ذهبت فقال له عيسى للثعالب حجرة و لطير السماء كنان و ليس لابن الانسان مكان يسند فيه راسه . عيون الاخبار طبع دار الكتب ، ج 2 ، ص 271 .\r\n( 98 ) س 7 ، « حكايت آورده‌اند كه عيسى الخ » اصل اين قصّه در احياء علوم الدّين ( ج 3 ص 141 ) چنين است :\r\nو روى انّ عيسى عليه السّلام اشتد عليه المطر و الرّعد و البرق يوما فجعل يطلب شيئا يلجأ فوقعت عينه على خيمة من بعيد فاتاها فاذا فيها امرأة فحاد عنها فاذا هو بكهف فى جبل فاتاه فاذا فيه اسد فوضع يده عليه و قال الهى جعلت لكلّ شىء مأوى و لم تجعل لى مأوى .\r\n( 99 ) س 8 ، سيه‌گوش : جانورى است شكارى كوچك‌تر از يوز با پشتى كشيده و دراز كه او را شاطر شير نيز گويند و به عربى او را ناق الارض و تفه و بتركى قراقلاغ نامند و مؤلّف لسان العرب ( ابو الفضل جمال الدّين محمّد بن جلال الدّين مكرّم مصرى متوفى 711 ) به نقل از ابو منصور محمّد بن احمد ازهرى ( متوفى 370 ) مؤلّف تهذيب اللغة گويد كه پارسى زبانان عنان الارض را سيه‌گوش خوانند و با تصريح ازهرى و سائر لغويين از قبيل ابو الفضل احمد بن محمّد ميدانى ( متوفى 518 ) در السّامى فى الاسامى و نطنزى در دستور اللّغة شكى باقى نمىماند كه ترجمه ابن آوى ( يعنى شغال ) به سيه‌گوش چنان‌كه درين حكايت واقع است بدون شك و ترديد نتيجهء سهو گوينده يا كاتب است .\r\n( 100 ) ص 57 س 1 ، « القلوب تتشاهد » ظاهرا مثلى است نظير : القلب يهدى الى القلب و\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمن القلب الى القلب روزنة ولى در نسخهء خطّى متعلق به نگارنده كه تاريخ كتابت آن 888 است افزوده : قال رسول اللّه ( ص ) و در بيت ذيل از تاج الدين آبى :\r\n در حديث آمده است كز دل دوست * به دل دوست رهگذر باشد \r\nاين مضمون از حديث نقل شده ولى نگارنده تاكنون به چنين حديثى دست نيافته است .\r\n( 101 ) س 3 ، امير نايب : ظاهرا مقصود امين الدّين ميكائيل است از اكابر رجال و كتّاب بزرگوار كه از سال 657 تا سال 676 وى منصب نيابت سلطنت داشت و به همين مناسبت در مختصر تاريخ السّلاجقه ( ص 323 ، 310 ) به عنوان نايب‌السّلطنه و نايب الحضرة ذكر شده است و افلاكى در ضمن دو حكايت كه نمودارى از ارادت امين الدّين به مولاناست وى را « نايب خاص سلطان » مىنامد و در صفحهء 77 از همين كتاب تنها با عنوان ( نايب ) مذكور است .\r\nامين الدّين ميكائيل در فتنهء قرامانيان و جمرى كه خود را فرزند عزّ الدّين كيكاوس ( 643 - 655 ) مىخواند در شهر قونيه به قتل رسيد ( سال 676 ) ، براى اطّلاع از احوال او رجوع كنيد به مختصر تاريخ السّلاجقه ص 323 - 326 و مسامرة الاخبار تأليف محمود ابن محمّد المشتهر بالكريم الاقسرايى طبع انقره ص 64 - 124 .\r\n( 102 ) س 10 ، « خيالك فى عينى الخ » منسوبست به حسين بن منصور حلّاج از اكابر صوفيّه مقتول سال 309 .\r\nديوان اشعار حلّاج ، گرد آورده لويى ماسينيون ص 106 .\r\nولى در صفحهء 169 از همين كتاب به مجنون بن عامر نسبت داده شده است .\r\n( 103 ) ص 58 ، س 17 ، « شيرى در پى آهوى كرد الخ » در مثنوى فرمايد :\r\n پيش شيرى آهوى بىهوش شد * هستيش در هست او روپوش شد \r\n( ص 290 ، س 10 )\r\n( 104 ) ص 59 ، س 8 ، « عجايب‌هاى گوناگون » جمع بستن جموع عربى به علامت ( ها ، ان ) در استعمالات قدما شواهد بسيار دارد مانند :\r\n مر ترا معجزات‌هاى قويست * زير شمشير تيز و زير قصب \r\nفرّخى\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n و گر به همّت گويى دعاى ابدالان * نبوده هرگز با پاى همّتش همبر \r\nعنصرى\r\n زنان دشمنان از پيش حربت * بياموزند الحان‌هاى شيون\r\nمكارمها به عهده تو گرفته است استقامتها * چنان چون استقامتهاى كشتىها به لنگرها \r\nمنوچهرى\r\nو گاهى نيز ديده مىشود كه كلمه را در فارسى با دو علامت جمع استعمال مىكنند چنان‌كه در معارف بهاء ولد است « شما خليفه‌زادگانهاييد » .\r\n( 105 ) س 18 ، فرموش : مخفّف فراموش است نظير گفتهء نظامى :\r\n شراب بيخودىها نوش كردى * ز من يك‌بارگى فرموش كردى \r\nو فرموشيدن به معنى فراموش كردن باشد چنان‌كه در بيت كمال اسماعيل :\r\n چاكر از دورى درگاه تو صدر * دى بجانت كه به جان بخروشيد\r\nتا نگويى كه ازو تقصيريست * يا ز دل خدمت تو فرموشيد \r\n( 106 ) ص 60 ، س 11 ، « لولاك ما خلقت الافلاك » حديثى است مشهور و بعضى گفته‌اند كه بدين عبارت نيامده بلكه به صورت لولاك ما خلقت الجنة و لولاك ما خلقت النّار يا لولاك ما خلقت الدّنيا وارد شده است . اللؤلؤ المرصوع ، ص 66 .\r\n( 107 ) س 14 ، « تفرقه در صورتست الخ » نظير آن از مثنوى :\r\n رشته يكتا شد غلط كم شو كنون * گر دو تا بينى حروف كاف و نون\r\nكاف و نون همچون كمند آمد جذوب * تا كشاند مر عدم را در خطوب\r\nپس دو تا بايد كمند اندر صور * گرچه يكتا باشد آن دو در اثر\r\nگر دو پا گر چارپا يك را بَرَد * همچو مقراض دو تا يكتا بُرَد\r\nآن دو انبازان گازر را ببين * هست در ظاهر خلافى زان وز اين\r\nآن يكى كرباس را در آب زد * و آن دگر همباز خشكش مىكند\r\nباز او آن خشك را تر مىكند * همچو ز استيزه به ضدّ برمىتند\r\nليك اين دو ضدّ استيزه‌نما * يك دل و يك كار باشد در رضا\r\nهر نبىّ و هر ولى را مسلكيست * ليك با حق مىبرد جمله يكيست \r\n( ص 81 ، س 24 به بعد )\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nس آخر ، « مثلا پادشاه الخ » اين مطلب به وجه اوفى در مثنوى صفحهء 163 - 164 از زبان شيطان در مناظرهء با معاويه تقرير يافته است .\r\n( 108 ) ص 61 ، س 12 ، « لو كشف الغطاء الخ » چنان‌كه مولانا در صفحهء 29 از همين كتاب تصريح نموده اين عبارت از كلمات قصار منسوب به حضرت امير عليه الصّلاة و السّلام است و در غرر و درر آمدى ( عبد الواحد بن محمّد تميمى ) نيز در اوّل حرف « لو » ذكر شده ولى ابو نصر سرّاج ( متوفى 378 يا 373 ) آن را به عامر بن عبد القيس تميمى عنبرى كه يكى از زهّاد ثمانيه « 1 » بشمار است نسبت مىدهد .\r\n( اللّمع چاپ ليدن ص 70 ) به جهت اطّلاع از شرح حال عامر بن عبد القيس رجوع كنيد به : حلية الاوليا ، چاپ مصر ، ج 2 ، ص 87 - 95 و اسد الغاية ، چاپ مطبعه وهبيّه ج 3 ، ص 88 - 89 و صفة الصفوة چاپ حيدرآباد ، ج 3 ، ص 126 - 135 .\r\n( 109 ) ص 62 س 18 ، قونيه : شهريست بزرگ و قديم واقع در جنوب انقره ( آنكارا ) پايتخت كشور تركيّه كه در زمان سلجوقيان اهميّت بسيار داشته و مجمع علما بوده و مولانا و پدر بزرگوار وى پس از مهاجرت به روم در آن شهر مىزيسته و هم در آنجا وفات يافته‌اند و اكنون مرقد مولانا و عدّهء كثيرى از خاندان جليل او در آن شهر معروف است .\r\n( 110 ) س 8 ، قيصريّه : شهريست واقع در جنوب شرقى انقره ( آنكارا ) كه دار الملك سلجوقيان روم و مقرّ سلطنت آنان بوده است و برهان الدّين محقّق ترمدى در آن شهر مدفون است .\r\n( 111 ) س 19 ، قيماز و ابروخ و سلطان : چنان‌كه از سياق عبارت مفهوم مىشود اين هر سه موضع واقع بوده است ميانه قونيه و قيصريّه و در سه موضع از مختصر تاريخ السّلاجقه ( ص 44 ، 89 ، 246 ) ذكر « منزل ابروق » به ميان مىآيد كه چون محلّ آن را در نزديكى قونيه معيّن مىكند بىگمان بايد تبديلى از كلمه « ابروخ » باشد . در كتاب مسامرة الاخبار ( ص 70 ) نيز يك بار بدين نام برمىخوريم ، ياقوت هم در معجم البلدان ( چاپ مصر ج 1 ، ص 81 ) شرح مفصّلى دربارهء ابروق دارد و آن را به فتح اوّل ضبط كرده ولى در نسخهء\r\n\r\n\r\n","description":"","footnote":"\r\n( 1 ) . زهّاد ثمانيه عبارتند از : عامر بن عبد القيس ، اويس قرنى ، هرم بن حيّان ، ربيع بن خثيم ، مسروق بن الاجدع ، اسود بن يزيد ، ابو مسلم خولانى ، حسن بصرى .\r\n","page_name":" 299 ","page_number":299},
  {"content":"\r\n\r\nاصل و ( ح ) كه مستند اين طبع است به‌طور واضح بالاى همزه ضمّه گذارده است و چون در قيصريّه نيز موضعى به نام ابروق هست مراد ياقوت مشخّص نيست كه ابروق از ضمائم قونيه يا قيصريّه است .\r\n( 112 ) س 19 ، « اما منازل دريا الخ » اين مضمون را در مثنوى بدين بيان تقرير مىفرمايد :\r\n تا لب بحر اين نشان پاىهاست * پس نشان پا درون بحر لاست\r\nباز منزل‌هاى خشكى ز احتياط * هست ده‌ها و وطنها و رباط\r\nباز منزل‌هاى دريا در وقوف * وقت موجش نى ستون و نى سقوف\r\nنيست پيدا اندر آن ره پا و گام * نى نشانست آن منازل را نه نام \r\nص 499 ، س 17 به بعد ) .\r\n( 113 ) س 19 ، انطاليه : به فتح اوّل و سكون ثانى و به لام مكسور قبل از ياء تحتانى شهريست در جنوب غربى انقره بر كنار بحر الرّوم و آن را با انطاكيه ( با كاف ) واقع در مغرب حلب اشتباه نبايد كرد .\r\n( 114 ) ص 63 ، س 8 ، « الدّنيا مزرعة الآخرة » حديث نبوى است و در كنوز الحقائق ( ص 64 ) به نقل از مسند الفردوس مذكور است و مؤلّف اللؤلؤ المرصوع از سخاوى ( شمس الدّين متوفّى 902 ) نقل مىكند كه اين حديث را مسندا نيافته است اللؤلؤ المرصوع ص 36 .\r\n( 115 ) س 19 ، « عيسى عليه السّلام بسيار خنديدى » اين حكايت در نوادر الاصول تأليف محمّد بن على حكيم ترمدى از اكابر صوفيّه به صورتى مخالف آنچه در فيه ما فيه مىبينيم روايت شده است و هى هذه : و روى ان يحيى بن زكريا عليهما السّلام اذ القى عيسى ( ع ) بدأ بالسّلام فسلّم عليه و كان لا يلقاه الّا باشّا مبتسما و لا يلقى عيسى الّا محزونا شبه الباكى فقال له عيسى انّك تبسم تبسّم رجل يضحك كانّك آمن فقال يحيى انّك تعبس تعبّس رجل يبكى كانّك آيس فاوحى اللّه تعالى الى عيسى انّ احبّكما الىّ اكثر كما تبسّما - و در حاشيه روايتى مطابق با متن حاضر نقل شده و محشّى گفته كه اين روايت صحيح‌تر است . نوادر الاصول ، چاپ آستانه ، ص 245 .\r\n( 116 ) ص 63 ، س 13 ، « انا عند ظنّ عبدى بى » حديث قدسى است و ذيل آن را به دو صورت كه لفظا مختلف و معنى متّفق است روايت كرده‌اند و هر دو روايت را در جامع\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nصغير ، ج 1 ، ص 82 ، و نيز در نوادر الاصول ، ص 85 و احياء العلوم ، ج 3 ، ص 269 توان ديد .\r\n( 117 ) س آخر ، « استفت قلبك و ان افتاك المفتون » حديث نبوى است كه بدين صورت در كتاب لمع از ابو نصر سرّاج ( ص 16 و 45 ) و نيز در حلية الاوليا تأليف حافظ ابى نعيم ، چاپ مصر ، ج 6 ، ص 255 ، و با مختصر تفاوت در جامع صغير ، ج 1 ، ص 39 ، و در كنوز الحقائق ص 12 ، به نظر مىرسد و مولانا آن را در مثنوى ، ص 560 ، س 5 ، عنوان كرده و فرموده است :\r\n گفته است استفت قلبك آن رسول * گرچه مفتى برون گويد فضول \r\n( 118 ) ص 64 ، س 10 ، « ارنى الاشياء الخ » توضيح آن در ص 269 ، گذشت .\r\n( 119 ) س 19 ، « آنك مىگويند زاغى الخ » عكس آن در مثنوى فرمايد :\r\n دانش پيشه از اين عقل ار بدى * پيشه‌يى بىاوستا حاصل شدى\r\nكندن گورى كه كمتر پيشه بود * كى ز فكر و حيله و انديشه بود\r\nگر بُدى اين فهم مر قابيل را * كى نهادى بر سر او هابيل را\r\nكه كجا غائب كنم اين كشته را * اين به خون و خاك در آغشته را\r\nديد زاغى زاغ مرده در دهان * برگرفته در هوا گشته پران\r\nاز هوا زير آمد و شد او به فن * از پى تعليم او را گور كن \r\nص 358 س 11 به بعد )\r\n( 120 ) ص 67 ، س 10 ، لس‌خورده : در نسخه ( ح ) به‌طور واضح بالاى لام ضمّه گذارده و مؤيّد آن عبارت افلاكيست « حضورى كه اگر جبرئيل بيايد لوس خورد » و معنى آن مرادفست با ( لت‌خورده ) يعنى ضربت ديده و كتك خورده ولى وجه تركيب آن تاكنون معلوم نگرديد و اين تعبير را در فرهنگ‌ها نياورده‌اند .\r\n( 121 ) س آخر ، « الاسلام بدأ الخ » اين حديث در صحيح مسلم ، ج 1 ، ص 90 ، بدين‌طريق مىآيد : بدأ الاسلام غريبا و سيعود كما بدأ غريبا فطوبى للغرباء و در جامع صغير ، ج 1 ، ص 77 و همچنين در كنوز الحقائق ، ص 28 با اندك اختلافى در لفظ ولى نزديك‌تر به سياق حديق در فيه ما فيه نقل شده و مولانا هم در مثنوى آن را چنين به نظم آورده و بيان كرده است :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n بهر آن گفت آن رسول مستجيب * رمز الاسلام فى الدّنيا غريب\r\nزانكه خويشانش هم از وى مىرمند * گرچه با ذاتش ملايك همدمند\r\nصورتش را جنس مىبينند انام * ليك از وى مىنيابند آن مشام \r\nص 452 س 23 به بعد )\r\n( 122 ) ص 68 ، س 4 ، ( مصطفى را دل بسوخت ) اشاره است به قصّه اسراء بدر كه تفصيل آن در صفحهء 2 - 3 از همين كتاب گذشت .\r\n( 123 ) ص 69 ، س 4 ، سر جمله : تركيبى است از فارسى و عربى به معنى مجموع و همگى .\r\n( 124 ) س 10 ، تكل : به كسر اوّل و گاف پارسى مفتوح وصله و پينه كه بر جامه زنند ، مولانا گويد در غزليات :\r\n چو ريسمان شده‌ام زانكه سوزن هجرت * همىزند به قباى دلم هزار تگل\r\nفرعون ز فرعونى آمنت به جان گفته * بر خرقه جان ديده زايمان تگل ديگر \r\nو چون حرف ما قبل روى درين هر دو غزل مفتوح است بنابراين واضح مىگردد كه اين كلمه را به فتح حرف دوّم بايد خواند هرچند كه مؤلّف برهان قاطع ضبط آن را معيّن نكرده است .\r\n( 125 ) س 10 ، شلال : به كسر اوّل نوعى از دوختن است و آن‌چنان باشد كه دو طرف جامه را برهم نهند و كوك‌هاى خرد و ريز بر وى زنند به طورى كه دو روى آن مشابه باشد بر خلاف بخيه كه دو روى آن با يكديگر مشابهت ندارد .\r\n( 126 ) س 13 ، « جذبة من جذبات اللّه الخ » از سخنان ابو القاسم ابراهيم بن محمّد نصرآبادى است از اكابر متصوّفه در قرن چهارم ( متوفّى 372 ) مطابق نص جامى در نفحات الانس كه به مناسبتى در ضمن شرح حال ابراهيم ادهم با مختصر اختلافى در عبارت آورده است بدين‌طريق : جذبة من جذبات الحقّ تربى على عمل الثقلين .\r\nو اين عبارت را ابو سعيد ابو الخير با تغيير ( كما قال الشّيخ ) ذكر كرده كه مؤيّد گفتهء جامى تواند بود ( اسرار التوحيد ، چاپ طهران ، ص 247 ) و بهر حال جزو احاديث نيست چنان‌كه در بادى امر تصوّر مىشود و مولانا نيز در مثنوى فرموده است :\r\n اين‌چنين سيريست مستثنى ز جنس * كان فزود از اجتهاد جنّ و انس\r\nاين‌چنين جذبيست نى هر جذب عام * كه نهادش فضل احمد و السّلام \r\nص 365 ، س 4 )\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n( 127 ) س 15 ، « كوشش خوبست و نيكو الخ » درباره ترجيح عنايت و فضل بر جهد و كوشش در مثنوى فرمايد :\r\n يك عنايت به ز صد گون اجتهاد * جهد را خوفست از صد گون فساد\r\nو آن عنايت هست موقوف ممات * تجربه كردند اين ره را ثقات\r\nبلكه مرگش بىعنايت نيز نيست * بىعنايت هان و هان جايى مايست\r\nآن زمرّد باشد اين افعىّ پير * بىزمرّد كى شود افعى ضرير\r\n. . . . . . . . . . . . . . . . . . . . . . . . * . . . . . . . . . . . . . . . . . . . . . . . .\r\nذرهء سايه عنايت بهتر است * از هزاران كوشش طاعت‌پرست\r\nزانكه شيطان خشت طاعت بركند * گر دو صد خشتست خود ابتر كند\r\nبا عنايت او ندارد زهرهء * تا بسازد خويشتن را بهرهء \r\n( ص 643 ، س 4 به بعد )\r\nهمچنين درباره عقيدهء مولانا در اين باب رجوع كنيد به مثنوى ص 16 ، س 19 ، ص 18 ، س 15 ، ص 20 ، س 16 ، ص 36 ، س 6 ، ص 37 ، س 4 ، ص 49 ، س 20 ، ص 51 ، س 20 ، ص 85 ، س 28 ، ص 100 ، س 23 ، ص 101 ، س 2 ، ص 155 ، س 7 ، ص 212 ، س 28 ، س 246 ، س 11 ، ص 273 ، س 25 ، ص 308 ، س 11 ، ص 401 ، س 15 ، ص 414 ، س 29 ، ص 423 ، س 27 ، ص 489 ، س 4 ، ص 491 ، س 26 ، ص 553 ، س 6 ، ص 564 ، س 25 ، ص 642 ، س 3 .\r\n( 128 ) س 17 ، « يحيى هنوز در شكم مادر بود الخ » تفصيل اين مطلب را از مثنوى بشنويد :\r\n مادر يحيى چو حامل بُد از او * بود با مريم نشسته روبرو\r\nمادر يحيى به مريم در نهفت * پيش‌تر از وضع حمل خويش گفت\r\nكه يقين ديدم درون تو شهى است * كه اولوالعزم و رسول آگهى است\r\nچون برابر اوفتادم با تو من * كرد سجده حمل من اى ذا الفطن\r\nاين‌چنين مر آن جنين را سجده كرد * كز سجودش در تنم افتاد درد \r\n( ص 185 ، س 17 به بعد )\r\n( 129 ) س 18 ، « بىكوشش شد » شد ، در اين عبارت و همچنين در سطر 14 ( آن ياران ديگر\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nرا نشد ) فعل تامّ است يعنى حصول يافت و تحقّق پذيرفت .\r\n( 130 ) ص 70 ، س 2 ، استارهء آتش : استاره و ستارهء آتش و ستاره پاره‌هاى خرد است كه از اخكر جدا شود و به سرعت در هوا پرد و سياه گردد و در محاوره جرقّه گويند و در مثنوى نيز بدين معنى آورده است :\r\n بس ستارهء آتش از آهن جهيد * و اين دل سوزيده پذرفت و كشيد\r\nليك در ظلمت يكى دزدى نهان * مىنهد انگشت بر استارگان\r\nمىكشد استارگان را يك‌به‌يك * تا كه نفروزد چراغى از فلك \r\nص 10 ، س 20 به بعد )\r\nو نيز گفته است :\r\n تر همىكرد او سر انگشت را * ز اصبع آن استاره را كردى فنا\r\nخواجه گفت اين سوخته نمناك بود * مىمرد استاره از تريش زود \r\nص 559 ، س 19 و 20 )\r\n( 131 ) س 14 ، « چنانك مىگويد » گويندهء اين سخن معلوم نشد و شبيه بدان عبارت ذيل است كه غزالى در احياء العلوم ج 3 ص 161 مىآورد :\r\nقال الحواريون لعيسى عليه السّلام مالك تمشى على الماء و لا نقدر على ذلك فقال لهم ما منزلة الدينار و الدرهم عندكم قالوا حسنة قال لكنها و المدر عندى سواء .\r\n( 132 ) ص 71 ، س 11 ، اين بيت از حديقه سنايى است .\r\n( 133 ) س 13 ، « نفس ديگرست و روح ديگر » در اينجا مراد مولانا از نفس جان انسانيست و مقصود از روح بخار لطيف دموى كه آن را جان حيوانى نيز گويند و در بعضى موارد صوفيه نفس را اطلاق مىكنند بر مبدأ شرور و صفات ذميمه در وجود آدمى و روح را مقابل آن استعمال مىكنند يعنى لطيفهء غيبى و الهى كه از عالم امر است و تعريف و تحديد را بدان راه نيست .\r\n( 134 ) ص 72 ، س 7 ، « تا بخت كرا بود الخ » تمام اين بيت در مجالس سبعه از مولانا ( طبع تركيّه ص 121 ) و صفحه 88 از متن حاضر چنين است :\r\n ما مىخواهيم و ديگران مىخواهند * تا يار كرا بود كرا دارد دوست \r\n\r\n","description":"","footnote":"","page_name":" 304 ","page_number":304},
  {"content":"\r\n\r\n( 135 ) س 8 ، « جمادات را جماد چرا مىگويند الخ » در مثنوى قريب بدين مضمون فرمايد :\r\n عالم افسرده است و نام او جماد * جامد افسرده بود اى اوستاد \r\n( ص 218 ، س 5 )\r\n( 136 ) س 17 ، « نمىبينى چندين هزار كافر الخ » در مثنوى اين مضمون را مشروح‌تر بيان فرموده و گفته است :\r\n از يك انديشه كه آيد در درون * صد جهان گردد به يك دم سرنگون\r\nجسم سلطان گر به صورت يك بود * صد هزاران لشگرش در تك بود\r\nباز شكل و صورت شاه صفى * هست محكوم يكى فكر خفى\r\nخلق بىپايان ز يك انديشه بين * گشته چون سيلى روانه بر زمين\r\nهست آن انديشه پيش خلق خرد * ليك چون سيلى جهانى را خورد و برد\r\nپس چو مىبينى كه از انديشهء * قائمست اندر جهان هر پيشهء\r\nخان‌ها و قصرها و شهرها * كوه‌ها و دشت‌ها و نهرها\r\nهم زمين و بحر و هم مهر و فلك * زنده از وى همچو از دريا سمك\r\nپس چرا از ابلهى پيش تو كور * تن سليمانست و انديشه چو مور \r\n( ص 127 ، س 14 به بعد )\r\n( 137 ) ص 73 ، س 6 ، « رجعنا من الجهاد الاصغر الى الجهاد الاكبر » حديث نبوى و نص آن مطابق نقل سيوطى در جامع الصّغير ( ج 2 ص 85 ) و مناوى در كنوز الحقائق ( ص 90 ) چنين است :\r\nقدمتم خير مقدم و قدمتم من الجهاد الاصغر الى الجهاد الاكبر مجاهدة العبد هواه - منتهى جمله اولى ( قدمتم خير مقدم ) در كنوز الحقائق نيامده و مولانا اين حديث را در مثنوى عنوان كرده و شرح و تفسيرى سخت مستوفى و دلكش و مؤثّر نموده است بدين‌طريق :\r\n اى شهان كشتيم ما خصم برون * ماند زان خصمى بتر در اندرون\r\nكشتن اين كار عقل و هوش نيست * شير باطن سخرهء خرگوش نيست\r\nدوزخست اين نفس و دوزخ اژدهاست * كو به درياها نگردد كمّ و كاست \r\n\r\n","description":"","footnote":"","page_name":" 305 ","page_number":305},
  {"content":"\r\n\r\n هفت دريا را درآشامد هنوز * كم نگردد سوزش آن خلق سوز\r\nسنگ‌ها و كافران سنگ دل * اندر آيند اندرو زار و خجل\r\nهم نگردد ساكن از چندين غذا * تا ز حق آيد مر او را اين ندا\r\nسير گشتى سير گويد نى هنوز * اينت آتش اينت تابش اينت سوز\r\nعالمى را لقمه كرد و در كشيد * معده‌اش نعره‌زنان هل من مزيد\r\nحقّ قدم بر وى نهد از لامكان * آنگه او ساكن شود در كن فكان\r\nچونكه جزو دوزخست اين نفس ما * طبع كل دارد هميشه جزوها\r\nاين قدم حقّ را بود كو را كُشد * غير حقّ خود كه كمان او كشد\r\nچونكه واگشتم ز پيكار برون * روى آوردم به پيكار درون\r\nقد رجعنا من جهاد الاصغريم * با نبى اندر جهاد اكبريم \r\n( ص 37 ، س 15 به بعد )\r\n( 138 ) ص 73 ، س 10 ، « آخر مىگويد » فاعل اين فعل به قرينه مقام ذكر نشده يعنى حكيم و فلسفى مىگويد :\r\n( 139 ) س 12 ، « جوهر كه از عرض طلبند » چنين است در نسخهء اصل و حاشيه ( ح ) و ظاهرا بايد چنين باشد : جوهر كه او عرض طلبد هست ناپسند .\r\n( 140 ) ص 74 ، س 4 ، « بر او از آنچ بود جز نامى نيست الخ » بيان اين مطلب در مثنوى بدين‌گونه فرمايد :\r\n اى خنك زشتى كه خوبش شد حريف * واى گل‌رويى كه جفتش شد خريف\r\nنان مرده چون حريف جان شود * زنده گردد نان و عين آن شود\r\nهيزم مرده حريف نار شد * تيرگى رفت و هم انوار شد\r\nدر نمك لان چون خرى مرده فتاد * آن خرى و مردگى يك‌سو نهاد \r\n( ص 134 ، س 2 به بعد )\r\n( 141 ) س 10 ، « چون شعاع آفتاب الخ » اين مضمون شبيه است بدانچه در مثنوى فرمايد :\r\n گر شود پرنور روزن يا سرا * تو مدان روشن مگر خورشيد را\r\nور در و ديوار گويد روشنم * پرتو غيرى ندارم اين منم \r\n\r\n","description":"","footnote":"","page_name":" 306 ","page_number":306},
  {"content":"\r\n\r\n پس بگويد آفتاب اى نارشيد * چون‌كه من غايب شوم آيد پديد \r\n( ص 86 ، س 9 به بعد )\r\nو هم در تقرير اين معنى فرموده است به وجه ديگر :\r\n چون تو شيرين از شكر باشى بود * كان شكر گاهى ز تو غايب شود\r\nچون شكر گردى ز تأثير وفا * پس شكر كى از شكر گردد جدا \r\n( ص 52 ، س 5 )\r\n( 142 ) س 13 ، « باخت است و شناخت است » افلاكى اين مطلب را از گفتهء مولانا بدين صورت روايت كرده است :\r\n« فرمود كه مرد را دو نشان است عظيم ، يكى شناخت ، دوم باخت ، بعضى را شناخت هست باخت نيست ، بعضى را باخت هست شناخت نيست » .\r\n( 143 ) ص 75 ، س 1 ، « قال النّبى عليه السّلام الخ » انتساب اين كلام به حضرت رسول ( ص ) مورد ترديد است و تاكنون در هيچ يك از كتب احاديث آن را منسوب بدان حضرت نيافته‌ام .\r\n( 144 ) ص 77 ، س 1 ، شيخ ابراهيم : اين شخص كه به نام او در صفحهء 198 از همين كتاب نيز برمىخوريم از مريدان خاصّ شمس الدّين تبريزى بوده و ظاهرا وى همان كس باشد كه افلاكى از ارتباط او با شمس تبريز حكايت ذيل را نقل كرده است :\r\n« حضرت بهاء ولد را قدس اللّه لطيفته مريدى بود و او را قطب الدّين ابراهيم گفتندى مردى بود صاحب دل و روشن ضمير مگر روزى حضرت مولانا شمس الدّين ازو رنجيد او را راه هر دو گوش بسته شد چنانك هيچ نمىشنيد بعد از مدّتى باز عنايت فرمود آن كرى از وى زائل شد امّا اثر قبضى در دلش بماند و هيچ نمىرفت مولانا شمس الدّين فرمود يارا بارها از تو عفو كردم و صفا شدم چرا دلتنگى خوش باش همچنان آن حالت ازو نمىرفت از ناگاه در ميان بازار مقابل او شد به صدق تمام سر نهاد و كلمهء شهادت بر زبان راند كه لا إله الّا اللّه شمس الدّين رسول اللّه » و غرض از نقل اين حكايت آنست تا معلوم گردد كه قطب الدّين ابراهيم از معتقدان شمس تبريزى بوده و ممكن است با شيخ ابراهيم مذكور در فيه ما فيه يكى باشد زيرا از صفحهء 198 به صراحت معلوم مىشود كه\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nوى با شمس تبريز ارتباط داشته و شمس را به وى عنايت تمام بوده است و مؤيّد احتمال ما جمله‌ييست كه در حاشيهء ( ح ) نوشته‌اند به صورت ذيل « مريد بود قطب الدّين ابراهيم » .\r\n( 145 ) س 1 ، سيف الدّين فرّخ : معلوم نشد كيست .\r\n( 146 ) س 6 ، طاس بعلينى : چنين است در نسخهء اصل و در ( ح ) و سليم آغا و ملّى ( طاس بعليى ) و بهر صورت معنى آن واضح و روشن نيست بعلى منسوب است به بعلبك و طاى بعليى ( با ياء وحدت ) يعنى طاسى كه در بعلبك سازند يا ازآنجا آورند ولى آن چگونه طاسى بوده است معلوم نشد و شاهدى براى استمال اين تركيب نيز به دست نيامد و در صورتى كه فعل ( مىنهد ) مفرد خوانده شود چنان‌كه در نسخهء اصل است اشكال و ابهام معنى بيشتر مىگردد و به نظر مىرسد كه مگر اين كلمه تحريف نام كسى باشد معروف در زمان مولانا چنان‌كه در نسخهء خطّى متعلّق به نگارنده كه در سنهء 888 كتابت شده اين‌طور نوشته‌اند « طيّب بعلبكى نام شخص عطاريست بر سر ادويه‌هاى مختلف مىنهد » كه به اغلب احتمال چون كاتب اين نسخه يا نسخه‌يى كه نسخهء نگارنده از روى آن كتابت شده متوجّه معنى مقصود نگرديده به شيوهء معمول نسّاخ خالى از امانت در نسخهء اصل دست برده و به جهت توضيح عبارت ( نام شخص عطّاريست ) به سليقهء خود بر اصل افزوده است و نيز در نسخه چاپ هند ( مطبعهء اعظم كده ) به همين جهت عبارت مذكوره بدين صورت ملاحظه مىشود « طوّافان بر سر طبله‌هاى ادويهء مختلف مىنهند » امّا در بعضى نسخ فعل را ( مىنهند ) يعنى به صورت جمع نوشته‌اند كه بر آن فرض ابهام معنى و قلق عبارت كمتر است .\r\nعلّامه محقّق آقاى على اكبر دهخدا دامت ايام افاضاته حدس مىزنند كه بايد ( طاس نعلينى ) صحيح باشد نه طاس بعليى يا بعلينى و در توجيه حدس خود اين‌گونه اظهار مىنمايد كه به عين عبارت نقل مىشود :\r\nامروز در دكّان بنكدارها و آجيل‌فروشان ظرفى از برنج يا حلبى هست كه آن را سرطاس گويند و آن ظرف را چون مكيالى بر سر جوال‌هاى نخود و برنج و پسته و بادام نهند كه براى ريختن متاع به ترازو به كار رود . اين سرطاس هم امروز به صورت نعلين است بعيد نمىنمايد كه اين كلمه طاس نعلينى باشد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n( 147 ) ص 79 ، س 1 ، خارخار : خلجان و تعلّق خاطر و انديشه كه ضمير آدمى را بر طلب و كنجكاوى دارد .\r\n( 148 ) س 2 ، « كه نياسايد » درين تعبير ( كه ) مكمّل محذوفى است از قبيل : البتّه و هرگز و مجموع جزاء شرط است .\r\n( 149 ) س 9 ، « مغولان مال‌ها را مىستانند » دليل است بر آنكه تقرير اين فصل بعد از سال 640 بوده زيرا در اين سال بود كه مغولان به ممالك روم تاختند و بر آن نواحى دست يافتند .\r\n( 150 ) س 16 ، « لا رهبانية فى الاسلام » حديث نبوى است و اصل آن در عيون الاخبار تأليف ابن قتيبه ( ج 4 ص 18 ) بدين‌گونه آمده است :\r\nعن طاوس انّ رسول اللّه ( ص ) قال لا زمام و لا خزام و لا رهبانية فى الاسلام و لا تبتّل و لا سياحة فى الاسلام .\r\n( 151 ) س 16 ، « الجماعة رحمة » حديث نبوى است و تمام آن در جامع صغير ( ج 1 ، ص 144 ) و كنوز الحقائق به نقل از مسند احمد ( ص 55 ) چنين است : الجماعة رحمة و الفرقة عذاب . و در كنوز الحقائق به نقل از مسند الفردوس ( ص 88 ) به صورت ذيل هم ديده مىشود : فى الجماعة رحمة و فى الفرقة عذاب .\r\nو مولانا در مثنوى سه نوبت به اين حديث استناد جسته و فرموده است :\r\n اين‌چنين شه را ز لشگر زحمتست * ليك همره شد جماعت رحمتست \r\n( ص 80 ، س 8 )\r\n جمع كن خود را جماعت رحمتست * تا توانم با تو گفتن آنچه هست \r\n( ص 412 ، س 8 )\r\n رازگويان با زبان و بىزبان * الجماعة رحمه را تأويل دان \r\n( ص 614 ، س 14 )\r\n( 152 ) ص 80 ، س 12 ، تن‌جامه : ملبوس و آن اندازه از لباس كه تن را بپوشاند نزديك به معنى ساتر عورت .\r\n( 153 ) س 13 ، « و تجّار ايشان را مىفرمود تا بكشند » اشاره است به قتل تجّار كه از ممالك\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nچنگيزى به قصد تجارت به ممالك خوارزمشاهى آمده بودند به دست غاير خان حاكم اترار در حدود سنهء 615 .\r\n( 154 ) س 19 ، يرغو : لفظ مغلى است به معنى مرافعه و دادخواهى .\r\n( 155 ) ص 81 ، س 1 ، « اشتر را گفتند الخ » اين مضمون را در مثنوى به طرزى نيك شيوا و دلاويز به نظم آورده است :\r\n آن يكى پرسيد اشتر را كه هى * از كجا مىآيى اى اقبال پى\r\nگفت از حمّام گرم كوى تو * گفت خود پيداست از زانوى تو \r\n( ص 497 ، س 14 )\r\n( 156 ) س 9 ، « اگر آدمى را الخ » به عقيدهء مولانا احوالى كه بر آدمى عارض مىشود از شادى و غم و اعلال و امراض هريك نمودارى از عمل خود وى و نمونه‌اى از پاداش و كيفر الهى است و قيامت مرد حق‌بين را در همين جهان به نقد حاصل است و اين مضمون را در موارد مختلف از مثنوى بيان فرموده است من جمله در ابيات ذيل :\r\n كى نكو كردى و كى كردى تو برّ * كه نديدى لايقش در پى اثر\r\nكى فرستادى دمى بر آسمان * نيكيى كز پى نيامد مثل آن\r\nگر مراقب باشى و بيدار تو * هر دمى بينى جزاى كار تو \r\n( ص 388 ، س 16 به بعد )\r\nو صريح‌تر و روشن‌تر ازين فرمايد در قطعه‌يى كه نظير آن از حيث حسن تمثيل و ايجاز و بيان حقيقت كمتر مىتوان يافت و مراد ما اين قطعه بسيار معروفست از مثنوى :\r\n گرچه ديوار افكند سايه دراز * باز گردد سوى او آن سايه باز\r\nاين جهان كوهست و فعل ما ندا * سوى ما آيد نداها را صدا \r\n( ص 6 ، س 24 )\r\n( 157 ) س 13 ، « مصطفى صلوات اللّه عليه الخ » مستند اين روايت و درد گرفتن دست حضرت رسول ( ص ) را از تأثير درد دست عباس در جايى نديده‌ام و ظاهرا مأخذ آن مطالبى باشد كه ابن سعد در طبقات جزو رابع ص 7 نقل مىكند :\r\nعن ابن عباس قال لمّا امسى القوم يوم بدر و الاسارى محبوسون فى الوثاق فبات\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nرسول اللّه ( ص ) ساهرا اوّل ليله فقال له اصحابه يا رسول اللّه مالك لا تنام فقال سمعت انين العبّاس فى وثاقه فقاموا الى العبّاس فاطلقوه فنام رسول اللّه ( ص ) - و چنان‌كه ملاحظه مىشود درد گرفتن دست عباس از فشار بند درست است و گمان مىرود كه رواة همين قصه را ديده و شاخ و برگ بر آن افزوده‌اند .\r\n( 158 ) ص 82 ، س 1 ، « آخر مصطفى ( ص ) الخ » مأخذ آن روايتى است كه در طبقات ابن سعد ، جزو اوّل از قسم ثانى ، ص 161 به طريق ذيل آمده است :\r\nعن ايّوب قال سمعت طاوسا يحدّث ان النبىّ ( ص ) اتّخذ خاتما من ذهب فبينما هو يخطب النّاس يوما نظر اليه فقال له نظرة و لكم اخرى ثمّ خلعه فرمى به و قال لا البسه ابدا و همين روايت در احياء علوم الدين ، ج 1 ، ص 51 و 120 و نيز ج 3 ، ص 34 ، و ج 4 ، ص 165 مذكور است .\r\n( 159 ) س 6 و 7 ، « مصطفى ( ص ) را اوّل به كلّى مشغول خود كرد الخ » ظاهرا اين بيان ، تأويلى است عرفانى نسبت بدانچه اصحاب سيره و مفسّرين در كيفيّت نزول وحى و سورهء ( اقرأ ) بر حضرت رسول ( ص ) روايت مىكنند و ما اصل آن روايت را تا آنجا كه مربوط به گفتهء مولاناست از سيرهء ابن هشام نقل مىكنيم :\r\nقال رسول اللّه ( ص ) فجاءنى جبريل و انا نائم بنمط من ديباج فيه كتاب فقال اقرأ قال قلت ما اقرأ قال فغتّنى به حتى ظننت انّه الموت ثم ارسلنى فقال اقرأ قال قلت ما ذا اقرأ قال فغتّنى به حتى ظننت انه الموت ثم ارسلنى فقال اقرأ قال فقلت ما ذا اقرأ ما اقول ذلك الا افتداء منه ان يعود لى به مثل ما صنع بى فقال   اقْرَأْ بِاسْمِ رَبِّكَ الَّذِي خَلَقَ   .\r\nسيرهء ابن هشام طبع قاهره ( مطبعهء حجازى ) ج 1 ص 254 - 255 .\r\n( 160 ) س 11 ، « سؤال كرد حكم‌هاى ازلى الخ » اين سؤال و جواب را به وجه ديگر در مثنوى طرح و بيان فرموده است در ضمن قسمتى كه آغازش اينست :\r\n همچنين تأويل قد جف القلم * بهر تحريض است بر شغل اهمّ \r\n( ص 517 ، س 26 ) .\r\n( 161 ) س آخر ، فصّال : به فتح اوّل و تشديد ثانى بر وزن شداد كسى كه سخن‌پردازى كند در مدح كسان تا صلت و جائزه گيرد ( تاج العروس و محيط المحيط ) و مجازا به معنى ياوه‌پرداز\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو پرگوى چنان‌كه در متن حاضر ظاهرا بدين معنى استعمال شده است و اينك شاهد ديگر از مناقب افلاكى : ترا گفتند كه سلطان العلماء مىآيد نگفتند كه فصّالى مىرسد تا جهت ملك فصلى تركيب كند .\r\n( 162 ) ص 83 ، س 14 ، « معنى التحيّات چيست و صلوات و طيّبات » سؤاليست از معنى عبارت واقع در تشهّد كه از حضرت رسول ( ص ) روايت كرده‌اند بدين ترتيب : التحيّات للّه و الصلوات و الطيّبات السلام عليك ايّها النبىّ و رحمة اللّه و بركاته السّلام علينا و على عباد اللّه الصالحين - صحيح مسلم ج 2 ، ص 13 - 4 - بحارى ج 1 - ص 9 ؛ و مولانا جواب اين سؤال و اسرار تشهّد را قريب به مضامين فيه ما فيه ولى نغزتر و دلاويزتر بيان فرموده است در ضمن ابيات ذيل از مثنوى :\r\n در تحيّات و سلام الصالحين * مدح جمله انبيا آمد دفين\r\nمدح‌ها شد جملگى آميخته * كوزها در يك لگن در ريخته\r\nزانكه خود ممدوح جز يك بيش نيست * كيشها زين روى جز يك كيش نيست\r\nزانكه هر مدحى به نور حق رود * بر صور و اشخاص عاريّت بود\r\nمدح‌ها جز مستحق را كى كنند * ليك بر پنداشت گمره مىشوند \r\n( ص 248 ، س 19 به بعد )\r\n( 163 ) ص 85 ، س 15 ، « لا تعطوا الحكمة الخ » منسوبست به عيسى ( ع ) ولى به عبارات مختلف ، رجوع كنيد به : عيون الاخبار ج 2 ، ص 124 و احياء علوم الدين ج 1 ، ص 27 ، و شرح آن ج 1 ، ص 253 كه مآخذ ديگر اين روايت را به دست مىدهد .\r\n( 164 ) ص 86 ، س 1 ، « و للارض من كاس الكرام نصيب » از قطعه‌يى كه تمام آن مذكور است در احياء علوم الدين ج 4 ، ص 71 بدين‌طريق :\r\n شربنا شرابا طيّبا عند طيّب * كذاك شراب الطيّبين يطيب\r\nشربنا و اهرقنا على الارض فضلة * و للارض من كأس الكرام نصيب \r\nو گويندهء آن معلوم نگرديده ولى مضمون آن در اشعار منوچهرى نيز ديده مىشود :\r\n جرعه بر خاك همىريزيم از جام شراب * جرعه بر خاك همىريزند مردان اديب\r\nناجوانمردى بسيار بود چون نبود * خاك را از قدح مرد جوانمرد نصيب \r\n\r\n","description":"","footnote":"","page_name":" 312 ","page_number":312},
  {"content":"\r\n\r\n( 165 ) س 5 ، نورزيديت : نسّاخ گاهى دال آخر كلمه را به صورت تا مىنوشته‌اند و اين رسم تا قرن دهم در بعضى نقاط معمول بوده است چنان‌كه در نسخهء معارف بهاء ولد مكتوب در سنهء 1000 مكرّر نظير اين طرز كتابت و در متن حاضر ص 119 ، 141 ، 142 نيز مشهود مىافتد .\r\n( 166 ) س 11 ، « خمّروا آنيتكم » حديث نبوى و تمام آن چنين است : خمّروا آنيتكم و اوكوا اسقيتكم و اجيفوا ابوابكم و احبسوا مواشيكم و اهاليكم من حيث تجب الناس الى ان يذهب فحمة العشاء - امالى مفيد طبع نجف ص 112 و همچنين رجوع كنيد به : صحيح مسلم ج 6 ، ص 105 - 107 كه اين حديث را به روايات عديده نقل كرده است .\r\nناگفته نماند كه در هيچ‌يك از اين روايات ادنى اشاره‌يى نيست بدينكه مقصود از حديث ، كتمان اسرار الهى است از غير مستعدّ و يا اينكه اين سخن را حضرت رسول ( ص ) در موقع شرح اسرار و ورود منافقان فرموده باشند و قطعا اين مطلب از نوع تأويلات صوفيه و عرفاست در آيات قرآنى و احاديث نبوى ولى مولانا از مضمون اين حديث بر وفق نظر خود در مثنوى و غزليات نيز استفاده كرده و فرموده است :\r\n مشك ببند اى سقا مىببر از خم ما * كوزه ادراك‌ها تنگ‌تر از تنگناست\r\nبند كن مشك سخن‌پاشيت را * وا مكن انبان قل ماشيت را \r\n( 167 ) ص 87 ، س 4 ، « مجنون را مىگفتند الخ » اين حكايت را در مثنوى اين‌گونه به نظم آورده است :\r\n ابلهان گفتند مجنون را ز جهل * حسن ليلى نيست چندان هست سهل\r\nبهتر از وى صد هزاران دلربا * هست همچون ماه در شهر اى كيا\r\nگفت صورت كوزه است و حسن مى * مى خدايم مىدهد از طرف وى\r\nمر شما را سركه داد از كوزه‌اش * تا نباشد عشق اوتان گوش‌كش \r\n( ص 521 ، س 11 به بعد ) .\r\n( 168 ) ص 89 ، س 4 ، « من رآه فقد رآنى الخ » ظاهرا منقولست از گفته با يزيد بسطامى در وصف معراج خود : من رآك رآنى و من قصدك قصدنى - رسالة النور ، طبع مصر ، 139 كه به اهتمام عبد الرّحمن بدوى به عنوان ( شطحات الصوفيّة ) به طبع رسيده است .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n( 169 ) س 11 ، « اينك جماعتى خود را الخ » افلاكى نقل مىكند :\r\nهمچنان كمال كرم و وفور حلم و شيم ايشان به غايتى بود كه روزى در سماع گرم شده بود و مستغرق ديدار يار گشته حالت‌ها مىكرد ناگاه مستى به سماع درآمده شورها مىكرد و خود را بىخودوار به حضرت مولانا مىزد ياران عزيز او را رنجانيدند فرمود كه شراب او خورده است بدمستى شما مىكنيد گفتند ترساست گفت او ترساست شما ترسا نيستيد سر نهاده مستغفر شدند .\r\n( 170 ) س 17 ، « مرا لازم شد » متعلّق اين جمله محذوفست به قرينهء سابق و مقصود اين است كه چون اشتهاى مهمان به شكمبه است مرا لازم شد شورانيدن شكمبه و پاكيزه كردن آن .\r\nس آخر ، نغول‌انديشان : نغول به ضم اوّل به معنى دور و دراز و ژرف و عميق مىآيد چنان‌كه مولانا فرمايد در معنى اول :\r\n تا عمر آمد ز قيصر يك رسول * در مدينه از بيابان نغول \r\nو به معنى دوم گويد :\r\n خاصه هر شب جمله افكار و عقول * نيست گردد غرق در بحر نغول \r\nو به معنى عمق و ژرفى و دورى نيز مستعملست چنان‌كه هم‌اكنون مردم كوهستانى طبس گويند : ايوان پرنغل يعنى پرپيشان و دور و دراز و مولانا فرموده است :\r\n اين اشارت‌هاست گويم از نغول * ليك مىترسم ز آزار رسول \r\nو نغولى به معنى تعمّق و دورانديشى و فكر دور و دراز كردن مىآيد چنان‌كه هم مولانا گويد :\r\n آه از نغولىهاى تو آه از ملولىهاى تو * آه از فضوليهاى تو يكسان شو از صدشانگى \r\nو نغول‌انديش تركيبى است مرادف متعمّق و ژرف‌بين يعنى كسى كه در كارها و مسائل از روى غور و به ژرفى نگرد يا آنكه داراى انديشه‌هاى ژرف و عميق باشد .\r\n( 171 ) ص 90 ، س 2 ، « در ولايت و قوم ما از شاعرى الخ » در توضيح اين سخن افلاكى از زبان مولانا اين‌طور نقل مىكند :\r\nفرمود كه حق تعالى در حق اهل روم عنايت عظيم داشت و بهترين اقاليم خطّه\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nرومست امّا مردم اين ملك از عالم عشق مالك الملك و ذوق درون قوى بىخبر و بىمزه بودند مسبّب الاسباب عزّ شانه و تعالى سلطانه لطيفهء فرموده سببى از عالم بىسببى برانگيزانيده ما را از ملك خراسان به ولايت روم كشيده اعقاب ما را درين خاك پاك مأوى داد تا از اكسير لدنّى خود بر مس وجود ايشان ايثارها كنيم تا به كلّى كيميا شوند و محرم عالم عرفان و همدم عارفان عالم گردند .\r\nبيت\r\n از خراسانم كشيدى تا بر يونانيان * تا درآميزم بديشان تا كنم خوش‌مذهبى \r\nچنانك گفت و چون مشاهده كرديم كه به هيچ نوع به طريق حق مايل نبودند و از اسرار الهى محروم مىماندند به طريق لطافت سماع و شعر موزون كه طباع مردم را موافق افتاده است آن معانى در خورد ايشان داديم . و چون مولانا از خاندان زهد و تقوى وقفه و فتوى بود در آغاز كار شعر نمىسرود و به نظم سخن نمىپرداخت و ليكن پس از آشفتگى و فريفتگى بر آفتاب جمال شمس تبريز در سماع آمد و سخن منظوم آغاز فرمود و بيت و غزل و ترانه عاشقانه در سلك نظم آورد و در آخر كار از شاعرى دلسرد گرديد و آن داعيه فتور يافت چنان‌كه در صفحهء 221 از متن حاضر بدين معنى اشارت فرمود و در غزليات هم در بيزارى از شعر و شاعرى ابيات بسيار گفته كه به جهت نمونه چند بيتى نقل مىشود :\r\n شعر چه باشد بر من تا كه از آن لاف زنم * هست مرا فن دگر غير فنون شعرا\r\nشعر چو ابريست سيه من پس آن پرده چو مه * ابر سيه را تو مخوان ماه منوّر به سما\r\nچون باشد آن سعادت يابم ز خود فراغت * اين گفتن و نوشتن ارزان و خوار ماند\r\nمن پيش ازين مىخواستم گفتار خود را مشترى * اكنون همىخواهم كه تو از گفت خويشم و اخرى \r\nمخفى مباد كه تمامى عبارات فيه ما فيه در اين مورد در رسالهء فريدون سپهسالار مذكور است .\r\n( 172 ) ص 92 - س 1 ، « الصيد كلّه فى جوف الفرا » مثليست معروف و اصل آن بنا بر مشهور و به تصريح ابو سعد آبى در مجلّد اوّل از كتاب نثر الدّر ( نسخهء خطّى بسيار قديمى متعلّق\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبه استاد دانشمند آقاى ملك‌الشعرا بهار ) و ميدانى در مجمع الامثال چنين است : كلّ الصّيد فى جوف الفرا .\r\n( 173 ) س 3 ، « جزو درويشند الخ » اين بيت از غزليات مولاناست .\r\n( 174 ) س 8 ، « اى نسخه نامهء ، الهى الخ » اين رباعى از آن نجم الدّين رازى است مؤلّف مرصاد العباد چنان‌كه خود وى در كتاب منارات الساترين بدين مطلب تصريح مىنمايد .\r\nنسخهء اين كتاب كه مشتمل است بر 300 صفحهء به قطع كوچك و در سنهء 1020 كتابت شده در كتابخانه ملّى ملك وجود دارد و به طورى كه مؤلف در مقدّمه گويد اين كتاب را سى و اند سال پيش از مرصاد العباد تأليف نموده و چون تأليف مرصاد العباد به تصريح همو در سنهء 620 بوده پس منارات السائرين در اواخر عمر وى و ظاهرا در حدود سنهء 654 به رشته تأليف درآمده است .\r\n( 175 ) ص 93 ، س 2 ، « سجود و خدمت مىكنيم » خدمت كردن به معنى تعظيم و نماز بردن در پارسى مستعملست چنان‌كه فرخى راست :\r\n دوش ناگاه رسيدم به در حجرهء او * چون مرا ديد بخنديد و مرا برد نماز\r\nگفتم اى جان جهان خدمت تو بوسه تست * چه شوى رنجه بخم دادن بالاى دراز\r\nتو زمين بوسه مده خدمت بيگانه مكن * مر ترا نيست بدين خدمت بيگانه نياز \r\nو در جهانگشاى جوينى ج 2 ، ص 10 هم بدين معنى آمده است در جملهء ذيل : و قرار دادند كه اتسز به كنار جيحون آيد و سلطان را خدمت كند در روز دوشنبه دوازدهم محرّم سنه ثلاث و اربعين و خمسمائة اتسز بيامد و هم از پشت اسب سلطان را خدمت كرد .\r\n( 176 ) س 8 ، « و بضدها تتبين الاشياء » اين مصراع كه از امثال سائره بشمار مىرود و در متن حاضر نيز به نظر مىرسد از ابو الطيّب متنبى است و ما براى روشن شدن معنى تمامت بيت و شعر سابق بر آن را در اينجا مىآوريم :\r\n من يظلم اللؤماء فى تكليفهم * ان يصبحوا و هم له اكفاء\r\nو نذيمهم و بهم عرفنا فضله * و بضدّها تتبين الاشياء \r\n( 177 ) س 12 ، « الطير يطير الخ » اين جمله در مرزبان‌نامه چاپ ليدن ص 137 ، س 3 بدين صورت ديده مىشود :\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nالمرء يطير بهمّة كالطير يطير بجناحيه - ليكن گوينده آن معلوم نشده و مولانا به اين مضمون آن را در مثنوى اقتباس كرده گويد :\r\n مرغ را پر مىبرد تا آشيان * پرّ مردم همتست اى مردمان \r\n( ص 553 ، س 28 )\r\nناگفته نماند كه اين سخن با تفاوت عبارت همين كتاب مكرّر شده است .\r\n( 178 ) س 12 ، « خلق سه صنف‌اند الخ » تفصيل اين مطلب را در مثنوى ملاحظه كنيد در قسمتى كه بدين بيت آغاز مىشود :\r\n در حديث آمد كه يزدان مجيد * خلق را سه گونه آفريد \r\n( ص 363 ، س 16 )\r\n( 179 ) ص 94 ، س 5 ، « من غلب عقله الخ » از كلمات حضرت امير المؤمنين على عليه السّلام كه در وسائل الشيعة ، چاپ طهران ، ج 2 ، ص 447 از حضرت صادق ( ع ) روايت شده است به طريق ذيل :\r\nعن عبد اللّه بن سنان قال سألت ابا عبد اللّه جعفر بن محمد الصادق ( ع ) فقلت الملائكة افضل ام بنو آدم فقال : قال امير المؤمنين على بن ابى طالب : ان اللّه ركّب فى الملائكة عقلا بلا شهوة و ركّب فى بنى آدم كليهما فمن غلب عقله شهوته فهو خير من الملائكة و من غلب شهوته عقله فهو شر من البهائم - و ماوردى در كتاب ادب الدنيا و الدين اين حديث را به بعض العلماء نسبت داده و در كشاف اصطلاحات الفنون با عنوان ( قال حكيم ) مذكور است .\r\nمنهاج اليقين فى شرح ادب الدنيا و الدين ، چاپ آستانه ، ص 40 كشاف اصطلاحات الفنون ، طبع كلكته ص 1034 در ذيل كلمه عقل و مولانا در دفتر چهارم مثنوى اين حديث را منسوب به حضرت رسول ( ص ) و با اختلاف عبارت بدين صورت عنوان فرموده است : در تفسير اين حديث مصطفى عليه السلام كه انّ اللّه تعالى خلق الملائكة و ركّب فيهم العقل و خلق البهائم و ركّب فيها الشهوة و خلق بنى آدم و ركّب فيهم العقل و الشهوة فمن غلب عقله شهوته فهو أعلى من الملائكة و من غلب عقله شهوته فهو ادنى من البهائم . كه ذيل حديث مطابقت دارد با آنچه در فيه ما فيه مىبينيم . و در ترجمه اين حديث به پارسى گفته‌اند :\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n آدمىزاده طرفه معجونيست * از فرشته سرشته وز حيوان\r\nگر بدين ميل مىكند كم ازين * ور بدان ميل مىكند به از آن \r\n( 180 ) س 7 ، « فرشته رست الخ » در ديوان غزليات چاپ لكنهو و بعضى از نسخ خطّى اين بيت جزو اشعار مولانا آمده با اختلافى مختصر بدين صورت :\r\nميان اين دو منازع بماند مردم‌زاد .\r\n( 181 ) ص 95 ، س 12 ، « چنانك طفل را الخ » در مثنوى فرمايد :\r\n طفل تا گيرا و تا پويا نبود * مركبش جز شانهء بابا نبود\r\nچون فضولى كشت و دست و پا نمود * در عنا افتاد و در كور و كبود \r\n( ص 25 ، س 3 ) .\r\n( 182 ) ص 96 ، س 12 ، « كنت كنزا مخفيّا الخ » حديث قدسى مشهوريست كه صوفيه در اكثر كتب خود بدان استناد كرده‌اند و متن حديث بدين صورت معروفست : كنت كنزا مخفيّا فاحببت ان اعرف فخلقت الخلق لكى اعرف - و مؤلف اللؤلؤ المرصوع درين‌باره گويد :\r\nحديث كنت كنزا مخفيّا لا اعراف فاحببت ان اعرف فخلقت خلقا و تعرفت اليهم فبى عرفون .\r\nقال ابن تيمية ليس من كلام النبى ( ص ) و لا يعرف له سند صحيح و لا ضعيف و تبعه الزركشى و ابن حجر و لكن معناه صحيح ظاهر و هو بين الصوفيّة دائر - اللؤلؤ المرصوع ص 61 .\r\nو مولانا در اقتباس از مضمون اين حديث فرمايد ، مثنوى :\r\n گنج مخفى بد ز پُرّى چاك كرد * خاك را تابان‌تر از افلاك كرد\r\nكنت كنزا رحمة مخفية * فابتعثت امة مهديّة\r\nكنت كنزا گفت مخفيا شنو * جوهر خود كم مكن اظهار شو\r\nگر بغرد بحر غره‌ش كف شود * جوش احببت لان اعرف شود \r\n( ص 76 ، س 15 و ص 113 ، س 10 و ص 404 ، س 14 و ص 568 ، س 114 )\r\n( 183 ) س 13 ، « اخرج بصفاتى الى خلفى » گفتهء بايزيد بسطامى است در شرح معراج خود كه ما قسمتى از آن را به جهت تكميل فائده از رسالة النور ، ص 139 در اينجا مىآوريم :\r\nثم قال ( اى اللّه تعالى ) لى : توحد بوحدانيّتى و تفرّد بفردانيّتى و ارفع راسك بتاج كرامتى و تعزز بعزتى و تجبر بجبروتى و اخرج بصفاتى الى خلقى ار هويتى فى هويتك\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمن رآك رآنى و من قصدك قصدنى - و در مناقب افلاكى اين عبارت دو بار از زبان مولانا نقل شده است :\r\n( 184 ) س 15 ، « كه آن معنى را از روى معنى ضد نيست الخ » در مثنوى اين مطلب را روشن‌تر و مفصّل‌تر بيان فرموده و گفته است :\r\n چون مراد و حكم يزدان غفور * بود در قدمت تجلّى و ظهور\r\nبى ز ضدّى ضد را نتوان نمود * و آن شه بىمثل را ضدّى نبود\r\nپس خليفه ساخت صاحب سينه‌يى * تا بود شاهيش را آيينه‌يى\r\nپس صفاى بىحدودش داد او * و آنگه از ظلمت ضدش بنهاد او\r\nدو علم افراخت اسپيد و سياه * آن يكى آدم دگر ابليس راه\r\nدر ميان آن دو لشگرگاه زفت * چالش و پيكار آنچه رفت رفت\r\nهمچنين دور دوم هابيل بود * ضدّ نور پاك او قابيل بود\r\nهمچنين اين دو علم از عدل و جور * تا به نمرود آمد اندر دور دور\r\nضدّ ابراهيم گشت و خصم او * و آن دو لشگر كين‌گذار و جنگجو\r\nدور دور و قرن قرن اين دو فريق * تا به موسى و به فرعون غريق\r\nسال‌ها اندر ميانشان حرب بود * چون ز حد رفت و ملالت مىفزود\r\nآب دريا را حكم سازيد حق * تا كه ماند كه برد ز اين دو سبق\r\nهمچنين تا دور عهد مصطفى * با ابو جهل آن سپهدار جفا \r\n( ص 63 - 604 ، به اختصار نقل شد ) .\r\n( 185 ) ص 97 ، س 1 ، « مه نور مىافشاند الخ » اين بيت با مختصر تغييرى در ديوان سيد حسن غزنوى به نظر مىرسد ضمن قصيده‌يى كه مطلعش اين است :\r\n يا رب چه شور بود كه اندر جهان فتاد * سود حسود صدر جهان را زبان فتاد \r\nو بيت مذكور به صورت ذيل ديده مىشود :\r\n مه نور مىفشاند و سگ بانگ مىكند * مه را چه جرم خاصيت سگ چنان فتاد \r\nديوان سيد حسن غزنوى ، به اهتمام دانشمند نبيل آقاى مدرس رضوى دامت افاضاته چاپ طهران ، ص 31 - 32 .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو معلوم نيست كه كدام‌يك از اين دو بيت مأخوذ از ديگرى است زيرا مضمون آن از معانى متداوله و جزو امثالست و در شعر خاقانى نيز ديده مىشود :\r\n خصم سگ‌دل ز حسد نالد و چون جبهت ماه * نور بىصرفه دهد وعوع عوّا شنوند \r\nو اين مثل عربى : لا يضر السّحاب نباح الكلاب ، تقريبا همين معنى را افاده مىكند و مولانا هم اين مضمون را در اشعار ذيل آورده است :\r\n زانكه از بانگ و علالاى سكان * هيچ واگردد ز راهى كاروان\r\nيا شب مهتاب از غوغاى سگ * سست گردد بدر را در سير تگ\r\nمه فشاند نور و سگ عوعو كند * هر كسى بر خلقت خود مىتند \r\n( ص 551 ، س 7 به بعد )\r\n( 186 ) س 5 ، « فقيرى در ولايت عرب الخ » بنابه روايت فريدون سپهسالار ( رساله فريدون سپهسالار ، چاپ طهران ، ص 124 ) و به نقل افلاكى كه اين حكايت را به تفصيل تمام‌تر و براى اثبات كرامات اولياء و متضمّن بعضى از نكات صوفيانه آورده‌اند ، فقير مذكور در اين حكايت مولانا شمس الدين تبريزى بوده است .\r\n( 187 ) ص 98 ، س 1 ، « اين مقرى قرآن را الخ » ظاهرا مقصود از مقرى مشار اليه شيخ صاين الدين مقرى سبعه‌خوان است از معاصرين مولانا كه در چند حكايت از مناقب افلاكى نام او مذكور است و چون مضامين آن حكايات با مطالب اين فصل مناسب مىنمايد اينك آن‌ها را در اينجا نقل مىكنيم :\r\nهمچنان منقولست كه روزى حضرت خداوندگار را در اجلاس شيخى اتفاق افتاد مگر شيخ صاين الدّين مقرى سبعه‌خوان به خواندن و الضّحى رسيده تا آخر سوره به اماله خواندن گرفت مىخواند كه     وَ الضُّحى وَ اللَّيْلِ إِذا سَجى ما وَدَّعَكَ رَبُّكَ وَ ما قَلى     حضرت خداوندگار عظيم منفعل شد حضرت چلبى حسام الدّين بتمهيد عذر آن آغاز كرد كه اين مقرى قرائت كسايى مىخواند خداوندگار معذور فرمايد فرمود كه چلبى راست مىفرمايد امّا مثال ايشان بدان فقيه ترك مىماند كه از سفر رسيده بود نحويى ازو سؤال كرد كه من اين انت قال من طيس به جاى آنك طوس گويد نحوى گفت و اللّه ما سمعت انا اسم هذا البلد فى عمرى فقيه گفت نمىدانى كه من حرف جرّ است در طوس درآمد آن\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nرا طيس كرد نحوى گفت من در نحو چنين خواندم من حرفى را جرّ كند امّا نشنيدم كه شهرى را ورگرداند .\r\nهمچنان از ياران كبير منقول است كه روزى در بندگى مولانا حكايت سبعه‌خوانى صاين الدين مقرى مىكردند كه ابو حفص دوران و قالون زمانست و هر شب ختم قرآن كند آنگاه آرامد فرمود كه آرى گردكان را نيكو مىشمرد و از مغز نغزش حظّى ندارد .\r\nهمچنان روزى صاين الدين به تكلف مىگويد كه امشب به عشق مولانا قرآن را ختم كردم فرمود كه چون نظر قيدى فى الحال سر نهاد و گريان شد .\r\n( 188 ) س 3 ، قندز : به ضم اوّل و ثالث و سكون ثانى سگ آبى است كه پوست آن را در لباس به كار برند و بعضى گفته‌اند جانورى است سياه رنگ شبيه به سگ كه از پوست آن در لباس استفاده كنند .\r\n( 189 ) ص 99 ، س 1 ، ( آورده‌اند كه در زمان رسول ( ص ) الخ » ظاهرا اشاره است به روايتى كه از انس بن مالك نقل كرده‌اند : كان الرجل اذا قرأ سورة البقرة و آل عمران جد فينا و معنى ( جدّ فينا ) اينست كه ( عظم قدره ) رجوع كنيد به : فائق زمخشرى و نهايهء ابن الاثير در ذيل لغت ( جد ) و مولانا در اشاره بدين روايت نيز در مثنوى گويد :\r\n ربع قرآن هر كرا محفوظ بود * جل فينا از صحابه مىشنود \r\nناگفته نماند كه در كليهء نسخ چاپى از آن جمله چاپ نيكلسن كه از روى اقدم و اصح نسخ به طبع رسيده و شروح مثنوى اين عبارت به‌طور واضح ( جل فينا ) بلام نوشته شده است در صورتى كه ضبط روايت در ذيل كلمه ( جد ) به خوبى مىرساند كه زمخشرى و ابن الاثير آن را بدال مهمله مىخوانده‌اند نه بلام و محتملست كه كتاب مثنوى از بابت قرب اين دو كلمه در كتابت مرتكب اين اشتباه شده باشند .\r\n( 190 ) س 3 ، « براى آنك ايشان قرآن را الخ » همين تعبير را افلاكى از زبان مولانا به صورت ذيل روايت مىكند :\r\nمثال مقلّدان شريعت و طريقت نيز همچنانست كه كلام اللّه را مىخوانند و سخنان اوليا را تقرير مىكنند و هيچ مستى و شوقى ندارند و ازآنجا ذوقى نمىيابند از آنك مىخوانند و مىخايند و هيچ نمىخورند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nو نيز از گفتهء مولانا مىآورد كه : ده من نان را خاييدن و در جيب ريختن قوى سهلست اما يك من نان را خوردن عظيم دشوار است چه اين علماء ظاهر علوم اهل معلوم را مىخايند و مىريزند اگر يك بار چنانك مىبايد خوردندى بىآنك خواندندى از زحمت خاييدن رهيدندى .\r\nو در تقرير اين معنى نيز رجوع كنيد به مثنوى ( ص 227 - 228 ) در ذيل اين بيت :\r\n در صحابه كم بدى حافظ كسى * گرچه شوقى بود جانشان را بسى \r\n( 191 ) س 4 ، نجايند : از جاييدن كه شكل ديگر است از جويدن به معنى خرد و نرم كردن چيزى در دهان و اين لغت هم‌اكنون در بعضى نقاط خراسان به معنى مذكور متداولست .\r\n( 192 ) س 4 ، « ربّ تالى القرآن و القرآن يلعنه » غزّالى در احياء العلوم ج 1 ، ص 195 ، اين سخن را به انس بن مالك نسبت مىدهد با اين تفاوت در تعبير : ربّ تال للقرآن .\r\nو با عبارت : كم من قارئ للقرآن ، در ترجمهء التنبيهات العلية على وظائف الصلاة القلبية معروف باسرار الصلاة كه اصل تأليف از شيخ زين الدين شهيد ثانى و ترجمه آن از محمّد صالح بن محمّد صادق است از علماء عهد شاه سلطان حسين صفوى ( طبع طهران ص 120 ) به عنوان حديث نبوى آمده .\r\n( 193 ) س 7 ، « غفلت عمارت و آبادانىها انگيزاند » شبيه بدان در مثنوى فرمايد :\r\n پس ستون اين جهان خود غفلتست * چيست دولت كاين دواد و بالتست \r\n( ص 359 ، س 1 )\r\n( 194 ) س 16 ، المراد : تعبيرى است مرادف الحاصل و بالجمله و بارى .\r\n( 195 ) ص 100 ، س 5 ، كور و كبود : تركيبى است متداول در آثار قدما و در مثنوى گاه به حالت اسمى و به معنى رنج و آفت و نقصان و رسوايى استعمال مىشود مانند :\r\n چون فضولى گشت و دست و پا نمود * در عنا افتاد و در كور و كبود\r\nگر خفاشى رفت در كور و كبود * باز سلطان ديده را بارى چه بود\r\nبهر خوردن جز كه آب آنجا نبود * روز شب خر بُد در آن كور و كبود \r\nو معادل آن است « كورى و كبودى » در گفتهء نظامى كه هدايت در ذيل لغت ( كرخ ) در انجمن‌آراى ناصرى به استشهاد آورده است :\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n كبودى و كورى درآمد ز چرخ * كه بغداد را كرد بىكاخ كرخ \r\nو گاهى اين تعبير به حالت وصفى و به معنى : ناقص و رسوا ، زشت و نادلپذير ، مقرون به رنج و آفت ، به كار مىرود مانند :\r\n زآنك جان چون و اصل جانان نبود * تا ابد با خويش كور است و كبود\r\nتاجران انبيا كردند سود * تاجران رنگ و بو كور و كبود\r\nآمد و ديد انگبين خاص بود * كور شد آن دشمن كور و كبود \r\nو در متن حاضر ( فيه ما فيه ) به حالت قيد و وصف الفعل آمده و معنى طيرگى و نفرت را افاده مىكند و از امثله مذكوره واضح مىگردد كه لفظ ( كور ) در اين تعبير بايد با راء مهمله خوانده شود چنان‌كه اين ابياتهم كه از مثنوى نقل مىشود مؤيد آن است :\r\n پيش هست وى ببايد نيست بود * چيست هستى پيش او كور و كبود\r\nگر نبودى كور ازو بگداختى * گرمى خورشيد را بشناختى\r\nور نبودى او كبود از تعزيت * كى فسردى همچو يخ اين ناحيت \r\n( ص 14 ، س 7 و 8 )\r\nولى از اين بيت نظامى در ليلى و مجنون :\r\n هان تا نفريبد اين عجوزت * چون خود نكند كبود و كوزت \r\nبرمىآيد كه استعمال آن به زاء معجمه نيز رواست .\r\n( 196 ) س 16 ، « چون اندر تبارش الخ » از هجو نامهء منسوب به فردوسى است .\r\n( 197 ) ص 101 ، س 1 ، « مولانا شمس الدّين قدّس اللّه سرّه مىفرمود الخ » اين قصّه بعينها مذكور است در اسكندرنامه منثور كه ظاهرا در اواخر قرن پنجم يا نيمهء اوّل قرن ششم تأليف شده با انشايى بسيار فصيح و شيوا و نسخهء آن تعلّق دارد به دانشمند محترم آقاى سعيد نفيسى استاد دانشگاه طهران .\r\n( 198 ) ص 102 ، س 1 ، تاج الدّين قبايى : شرح حالش معلوم نيست ؛ قبايى به ضم اوّل نسبت است به قيا كه دهى است در دو ميلى مدينه طيّبه و نيز شهرى از بلاد فرغانه نزديك به چاچ كه مشهور در نسبت بدان قباوى است ( با واو قبل از ياء ) چنان‌كه در انساب سمعانى مىبينيم و قبّانى ( مطابق نسخه اصل ) منسوب است به قبّان ( معرّب قپان - كپان )\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nچيزى كه بدان بارهاى سنگين را وزن مىكنند ، رجوع كنيد به معجم البلدان ج 7 ، ص 20 - 22 و انساب سمعانى و تاج العروس .\r\n( 199 ) س 11 ، دراز كشيدن : تطويل بلا طائل و سخن دراز و مطوّل گفتن است ، مولانا در مثنوى مىفرمايد :\r\n گر بفرمايد بگو بر گوى خويش * ليك اندك گو دراز اندر مكش\r\nور بفرمايد كه اندر كش دراز * همچنان شرمين بگو با امر ساز \r\n( ص 377 - 378 )\r\n( 200 ) ص 103 ، س 11 ، دوانيدن ، در غياث اللّغات ( دواندن ) به معنى خجل كردن ضبط شده و در متن حاضر به معنى درشتى كردن و خشم گرفتن است و در بشرويهء خراسان هم‌اكنون مرادف درشت گفتن و تندى كردن در گفتار استعمال مىشود و به معنى غالب شدن و فائق آمدن نيز مىآيد چنان‌كه درين بيت از غزليّات مولانا :\r\n آن ماه كو به خوبى بر جمله مىدواند * اى عاشقان شما را پيغام مىرساند \r\n( 201 ) ص 104 ، س 4 ، « آورده‌اند كه پيغامبر صلّى اللّه عليه و سلّم الخ » اين واقعه در مراجعت از غزوه تبوك اتفاق افتاد و نصّ آن در عيون الاخبار ج 1 ص 134 چنين است : لما تزل النبىّ المعرّس امر مناديا فنادى لا تطرّقوا النساء فتعجّل رجلان فكلاهما وجد مع امرأته رجلا .\r\nنيز رجوع كنيد به : احباء علوم الدّين ج 2 ، ص 30 و 174 و شرح آن موسوم به اتحاف السادة المتّقين به شرح اسرار احياء علوم الدّين ، ج 5 ، ص 359 - 360 كه مدارك خبر را به تفصيل ذكر مىكند .\r\n( 202 ) س 10 ، « راه يسى عليه السّلام » مقايسه فقر عيسوى است با فقر محمّدى و بيان آن در مثنوى بدين‌طريق فرموده است :\r\n گفت مرغش پس جهاد آنگه بود * كاين چنين رهزن ميان ره بود\r\nاز براى حفظ يارى و نبرد * بر ره ناايمن آيد شيرمرد\r\nعرق مردى آنگهى پيدا شود * كه مسافر همره اعدا شود\r\nچون نبىّ السّيف بوده است آن رسول * امّت او صفدرانند و فحول \r\n\r\n","description":"","footnote":"","page_name":" 324 ","page_number":324},
  {"content":"\r\n\r\n مصلحت در دين ما جنگ و شكوه * مصلحت در دين عيسى غار و كوه\r\nمصلحت داده است هريك را جدا * مصلحت جو گر تويى مرد خدا \r\n( ص 562 - 563 ) ابيات بعد هم ملاحظه شود .\r\n( 203 ) ص 105 ، س 6 ، « الانسان حريص على ما منع » حديث نبوى است و نصّ آن مطابق نقل سيوطى در جامع الصّغير ج 1 ، ص 85 ، و مناوى در كنوز الحقائق ص 31 چنين است : انّ ابن آدم لحريص على ما منع - مولانا در موارد ذيل از مثنوى مضمون اين روايت را اقتباس كرده و گفته است :\r\n گرم‌تر شد مرد زان منعش كه كرد * گرم‌تر گردد همى از منع مرد \r\n( ص 279 ، س 26 )\r\n كيست كز ممنوع گردد ممتنع * چون‌كه الانسان حريص ما منع \r\n( ص 638 ، س 26 )\r\n( 204 ) س 15 ، « اى غرخواهر » معنى آن روشنست و افلاكى گويد كه مولانا وقتى خشم گرفتى اين كلمه بر زبان راندى - اينك روايت افلاكى :\r\nهمچنان ارباب الباب روايت كردند كه چون حضرت مولانا از كسى رنجيدى و مكابرهء او از حدّ شدى « غرخواهر » گفتى و درهمش كوفتى چه اصطلاح شتم خراسانيان همين بوده است .\r\n( 205 ) ص 106 ، س 3 ، « كه ايشان را مستوران حق گويند » از مضمون حديث قدسى :\r\nاوليايى تحت قبابى لا يعرفهم غيرى - كه در احياء علوم الدّين ج 4 ، ص 256 ، مذكور است ؛ و تقسيم اوليا به نحوى كه در فيه ما فيه مىبينيم و نزديك به همين مضامين در ولدنامه طبع طهران ، ص 268 ، نيز ملاحظه مىشود .\r\n( 206 ) س 8 ، عشقناك : تركيبى است از عشق و ناك كه اداتيست مفيد معنى اتّصاف مانند :\r\nذوقناك ، طربناك ، غصّه‌ناك ، روحناك ، جرعه‌ناك ، نورناك ، فكرناك ، اقبال‌ناك ، مكرناك : كفرناك : كه جز كلمه ( طربناك ) كه در اشعار حافظ و ديگران شواهد بسيار\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nدارد سائر كلمات را مولانا در مثنوى به كار برده كه به جهت احتراز از تطويل به ذكر شواهد آن‌ها نپرداخته‌ايم و مولانا در تركيب اين ادات توسّع بيشتر قائل شده و با صفات نيز آن را تركيب كرده و ساحرناك و منكرناك گفته است بر قياس گفته منوچهرى :\r\n ببرّم اين درشت‌ناك باديه * كه گم شود خرد در انتهاى او \r\nو تركيب ( عشقناك ) در بيت ذيل از مثنوى آمده است :\r\n عام مىخوانند هر دم نام پاك * اين عمل نبود چو نبود عشقناك \r\n( 207 ) س 15 ، « اين بار شما الخ » چنان‌كه به صراحت از اين عبارت استنباط مىشود تقرير اين فصل پس از مراجعت شمس الدّين از شام به قونيه در سال 644 ، صورت گرفته و بنابراين از اقدم فصول متن حاضر تواند بود .\r\n( 208 ) ص 107 ، س 6 ، « بهاء الدّين سؤال كرد » ممكن است كه مراد بهاء الدّين محمّد فرزند مولانا معروف به سلطان ولد باشد و هم محتملست كه مقصود بهاء الدّين بحرى باشد كه به قول افلاكى « كاتب اسرار » مولانا بوده و نام او در چندين حكايت از مناقب افلاكى آمده است .\r\n( 209 ) ص 108 ، س 1 ، شريف پاى سوخته : شرح حال او به دست نيامد .\r\n( 210 ) ص 109 ، س 3 ، « شيخ محلّه مىگفت » در حاشيه نسخه ( ح ) مقابل اين مطلب نوشته‌اند : فخر اخلاطى - يعنى مقصود از شيخ محلّه فخر اخلاطى است .\r\n( 211 ) س 16 ، « و نظير اين مولاناى بزرگ الخ » اين تمثيل در معارف بهاء ولد بدين‌گونه آمده است :\r\nپرسيدند كه معنى رجعنا من الجهاد الاصغر الى الجهاد الاكبر چه باشد گفتم بدانك عالم شهادت بر روى عالم غيب چون كفى است بر روى دريا و اين كافران ظاهر دست‌افزار كافران غيبىاند و آن شياطين‌اند وسوسهء ايشان بسيارست مر نفس را پس جهاد با شياطين نفس اكبر آمد .\r\n( 212 ) ص 111 ، س 1 ، شيخ صلاح الدّين : مراد صلاح الدّين فريدون زركوب قونوى است از ياران راستين و محبوبان گزيدهء مولانا كه پس از غيبت و استتار شمس تبريزى مدّت ده سال تمام مولانا سرگرم محبّت وى بود و با او عشق‌بازيها داشت ، وفاتش 657 ، براى\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاطلاع از احوال او رجوع كنيد به : رساله فريدون سپهسالار . ص 14 ، 141 ، ولدنامه ، ص 63 - 112 و نفحات الانس جامى ، مناقب افلاكى ، رساله نگارنده در تحقيق احوال مولانا ص 100 - 111 .\r\n( 213 ) ص 112 ، س 1 ، ابن چاوش : ظاهرا وى همان نجم الدّين بن خرّم‌چاوش باشد كه مولانا در يكى از مكاتيب خود وى را « فرزند عزيز » خوانده و شفاعت مىكند تا از جرم او درگذرند ، مكتوبات مولانا ، ص 17 و چنان‌كه از همين فصل برمىآيد ابن چاوش از مريدان مولانا ولى از جمله كسانى بوده است كه در صلاح الدّين زبان وقيعت دراز كرده و بر صلاحيت او براى خلافت و جانشينى مولانا معترض بوده‌اند .\r\n( 214 ) ص 115 ، س 1 ، توقات : به فتح اوّل ( مطابق ضبط ياقوت در معجم البلدان ج 1 ، ص 430 ) شهرى است در شمال شرقى قونيه نزديك به سيواس و ظاهرا به ضم اوّل و توقاد ( به دال در آخر كلمه ) نيز رواست .\r\n( 215 ) ص 116 ، س 18 ، گرفت : اسم مصدر و مرخّم گرفتن است و در اينجا به معنى گرفت و گير و مؤاخذه به كار رفته و سنايى در بيت ذيل :\r\n دست كوته كن از گرفت حرام * بر سر آرزوى خود زن گام \r\nدر معنى اخذ و گرفتن استعمال كرده است .\r\nاين بيت از مثنوى تحريمة القلم منسوب به سنايى است كه مجموعا يك‌صد و دو بيت و مشتمل بر لغزيست در وصف قلم و نسخه اصل كه در كتابخانه‌هاى اسلامبول محفوظ است . در هشتم ماه شعبان 683 هجرى كتابت شده است و نسخهء عكسى آن در كتابخانهء ملّى ( طهران ) وجود دارد .\r\n( 216 ) س 19 ، « نحن نحكم الخ » غزّالى در احياء علوم الدّين ، ج 4 ، ص 151 با مختصر اختلافى در عبارت جمله مذكوره را به حضرت رسول ( ص ) نسبت مىدهد و سبكى در طبقات الشافعيّة ج 4 ، ص 175 ، آن را جزو احاديثى كه در احياء العلوم ذكر شده ولى سند آن به دست نيامده است مىآورد و در شرح احياء العلوم نيز بدين مطلب تصريح شده است اتحاف السادة المتقين ، ج 9 ، ص 307 .\r\n( 217 ) ص 118 ، س 1 ، « ز پرده‌ها الخ » اين بيت اثر طبع مولاناست در غزلى كه بدين مطلع آغاز مىشود :\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n ز قيل و قال تو گر خلق بو ببردندى * ز حسرت وز فراقت همه بمردندى \r\n( 218 ) س 6 ، استثنا : در اين مورد به معنى گفتن ان شاء اللّه است چنان‌كه در آيه شريفه :   إِنَّا بَلَوْناهُمْ كَما بَلَوْنا أَصْحابَ الْجَنَّةِ إِذْ أَقْسَمُوا لَيَصْرِمُنَّها مُصْبِحِينَ وَ لا يَسْتَثْنُونَ   ، كه استثنا به همين معنى است . رجوع كنيد به كشّاف زمخشرى ، چاپ مصر ج 2 ، ص 480 - 481 و تفسير تبيان از شيخ ابو جعفر محمّد بن الحسن الطوسى ، طبع ايران ج 2 ، ص 698 و نيز بدين معنى وارد است در حديث ذيل : فقال رسول اللّه ( ص ) لو كان استثنى لولدت كل واحدة منهنّ غلاما فارسا يقاتل فى سبيل اللّه - صحيح مسلم ، ج 5 ، ص 87 .\r\nو مولانا نيز در مثنوى فرمايد :\r\n گر خدا خواهد نگفتند از بطر * پس خدا بنمودشان عجز بشر\r\nترك استثنا مرادم قسوتيست * نى همين گفتن كه عارض حالتيست\r\nاى بسا ناورده استثنا بگفت * جان او با جان استثناست جفت \r\n( ص 2 ، س 18 و 19 )\r\n ليك استثنا و تسبيح خدا * ز اعتماد خود بد از ايشان جدا\r\nذكر استثنا و جزم ملتوى * گفته شد در ابتداى مثنوى \r\n( ص 638 ، س 29 )\r\n بهر استثناست اين حزم و حذر * زانكه خر را بز نمايد اين قدر \r\n( ص 639 ، س 13 )\r\n( 219 ) س 16 ، « قلم اينجا رسيد الخ » از افضل الدّين خاقانى شروانيست و تمامت بيت چنين است :\r\n نامه‌ها مىنوشت خاقانى * قلم اينجا رسيد و سر بشكست \r\n( 220 ) ص 119 ، س 6 ، « الدنيا كحلم النائم » مطابق گفتهء غزالى حديث نبوى و نصّ آن چنين است : الدّنيا حلم و اهلها عليها مجازون و معاقبون ، احياء علوم الدّين ، ج 3 ، ص 148 - و بعضى در نسبت آن به حضرت رسول ( ص ) ترديد كرده‌اند - اتحاف السادة المتقين ، ج 8 ، ص 107 - و اين جمله از حضرت امير ( ع ) بدين صورت نقل شده است :\r\nالدّنيا حلم و الآخرة يقظة و نحن بينهما اضغاث احلام - شرح نهج البلاغه ، طبع مصر ، ج 4 ، ص 563 - و مولانا فرموده است در مثنوى :\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n اين جهان را كه به صورت قائمست * گفت پيغمبر كه حلم نائمست \r\n( ص 238 ، س 13 )\r\n همچنين دنيا كه حلم نائمست * خفته پندارد كه او خود دائمست \r\n( ص 421 ، س 13 )\r\n( 221 ) س 11 ، پيشين : در اين كتاب به معنى پيش‌تر استعمال مىشود چنان‌كه در جاهاى ديگر اين كتاب نيز به همين معنى آمده است و در مناقب افلاكى هم مكرّرا در مورد مذكور به كار رفته مانند : حضرت رسول ( ص ) را پيشين به خواب مىديدند ، و حال آن مسكين آن‌چنان شد كه حضرت سلطان العلماء ( رض ) پيشين فرموده بوده ، و بيست جوق گويندگان فاخر مرثيه‌هاى حضرت مولانا را كه پيشين گفته بود مىسراييدند .\r\n( 222 ) س آخر ، « اين نفس آدمى الخ » در مثنوى مضمون مذكور را به وجهى اعجازآميز فرموده است :\r\n پوزبند وسوسه عشقست و بس * ورنه كى وسواس را بسته است كس \r\n( ص 520 ، س 5 )\r\n( 223 ) ص 120 ، س 1 ، « حبّك الشى ، يعمى و يصمّ » حديث نبوى و مطابق است با نقل سيوطى در جامع صغير ، ج 1 ، ص 145 ، و با مختصر تفاوت مذكور است در احياء علوم الدّين ، ج 3 ، ص 25 و كنوز الحقائق ، ص 56 و مولانا از مضمون آن در مثنوى بدين‌گونه استفاده فرموده است :\r\n در وجود تو شرم من منعدم * چون محبّم حبّ يُعمى و يُصم \r\n( ص 70 ، س 20 )\r\n كورى عشقست اين كورى من * حبّ يُعمى و يُصم است اى حسن \r\n( ص 254 ، س 5 )\r\n پس نبيند جمله را با طِمّ ورم * حبك الاشياء يُعمى و يُصم \r\n( ص 619 ، س 15 )\r\n( 224 ) س 4 ، « چون ابليس را به اين جرم الخ » بيان آن از مثنوى بشنويد :\r\n گفت شيطان كه بما اغويتنى * كرد فعل خود نهان ديو دنى \r\n\r\n","description":"","footnote":"","page_name":" 329 ","page_number":329},
  {"content":"\r\n\r\n گفت آدم كه ظلمنا نفسنا * او ز فعل حق نبد غافل چو ما\r\nدر گنه او از ادب پنهانش كرد * زان گنه بر خود زدن او بربخورد\r\nبعد توبه گفتنش اى آدم نه من * آفريدم در تو آن جرم و محن\r\nنى كه تقدير و قضاى من بدان * چون به وقت عذر كردى آن نهان\r\nگفت ترسيدم ادب نگذاشتم * گفت من هم پاس آنت داشتم \r\n( ص 40 ، س 8 به بعد )\r\n( 225 ) ص 102 ، س آخر ، « كلّم النّاس على قدر عقولهم » از كلمات حضرت رسول ( ص ) كه به صور ذيل مضمون آن روايت شده است :\r\n1 - حديث مروىّ از حضرت امير : حدثوا النّاس بما يعرفون دعوا ما ينكرون أ تريدون ان يكذّب اللّه و رسوله كه در صحيح بخارى ، ج 1 ، ص 24 ، روايت شده و در احياء علوم الدّين ، ج 1 ، ص 27 ، با تغيير ( كلّموا الناس ) مذكور است .\r\n2 - حديث مروىّ از ابن عمر : نحن معاشر الانبياء امرنا ان تكلّم الناس على قدر عقولهم كه در احياء علوم الدين ، ج 1 ، ص 74 ، مىتوان ديد و ظاهرا جمله مذكور در فيه ما فيه از تركيب و خلط اين دو روايت به وجود آمده باشد .\r\n( 226 ) ص 121 ، س 3 ، « چراغ اگر مىخواهد الخ » نظير آن در صفحهء 38 گذشت .\r\n( 227 ) س 12 ، « لا تفضّلونى على يونس الخ » حديث نبوى و نصّ آن مطابق نقل مسلم چنين است : ما ينبغى لعبد أن يقول انا خير من يونس بن متّى - صحيح مسلم ، ج 7 ، ص 101 - 102 و ثعلبى و حافظ ابو نعيم با تفاوت « لا ينبغى لاحد » اين حديث را روايت مىكنند ، عرائس المجالس معروف به قصص الانبياء ، چاپ مصر 1356 ، ص 344 ، حلية الاوليا ج 5 ، ص 57 طبع مصر و در كنوز الحقائق ، ص 131 ، بدين صورت : من قال انا خير من يونس بن متى فقد كذب ، نقل شده است و مولانا اين حديث را در مثنوى شرحى لطيف و جذّاب فرموده است در ابيات ذيل :\r\n گفت پيغمبر كه معراج مرا * نيست از معراج يونس اجتبا\r\nآنِ من بالا و آنِ او بشيب * زآن‌كه قرب حق برونست از حسيب\r\nقرب نز پايين به بالا جستن است * قربِ حق از حبس هستى رستن است \r\n( ص 312 ، س 21 )\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n( 228 ) ص 122 ، س 3 ، كشّاف : تفسير قرآن كه زمخشرى آن را در سفر دوّم خود به مكّه ( ظاهرا سنهء 525 ) به خواهش على بن حمزة بن وهّاس از سادات حسنى مقيم مكّه در محرم 526 آغاز كرده و روز دوشنبه 23 ربيع الآخر سال 528 آن را به اتمام رسانيده است و شهرت آن ما را از بحث دربارهء اهميّت متن و شرح و حواشى كه بر آن كتاب نوشته‌اند مستغنى مىدارد .\r\n( 229 ) س 4 ، زمخشرى : منسوب است به زمخشر از توابع خوارزم و مشهور بدين نسبت است ، امام علّامه ابو القاسم محمود بن عمر الزّمخشرى از اكابر علماء اسلام در ادب و لغت و نحو و تفسير و روايت و كلام متولد در 27 رجب سال 467 و متوفى در ليلة عرفه سال 538 كه از تأليفات او كتاب كشّاف در تفسير و مفصّل در نحو و مقدمة الادب و اساس البلاغة در لغت و ربيع الابرار در نوادر اخبار و اشعار و ابواب محاضرات و الفائق در غريب الحديث بسيار مشهور است .\r\n( 230 ) س 15 ، تقديرا : به معنى بالفرض و به فرض آنكه و فرضا در متن حاضر مستعمل است ص 105 ، 157 و تقدير گرفتن مرادف فرض كردن مىآيد مانند : تقدير گير كه روح كسى ديگر دربند دوستى تو باشد ، معارف بهاء ولد .\r\n( 231 ) ص 123 ، س 5 ، « ما سبق رسول اللّه احد بالسّلام » مضمون آن متّفق عليه است و اصحاب سير و رواة حديث عباراتى شبيه بدان نقل مىكنند مثل : يبدر من لقى بالسّلام كه در طبقات ابن سعد ، جزو اوّل از قسم ثانى ، ص 129 ، از قول هند بن ابى هاله در وصف حضرت رسول ( ص ) نقل شده و مانند : و كان من خلقه ان يبدأ من لقيه بالسّلام كه در احياء علوم الدّين ، ج 2 ، ص 250 روايت شده است ولى معلوم نشد كه مولانا اين عبارت را بعينها از كجا نقل فرموده تا فاعل « گفت » واقع بعد از عبارت به تحقيق معلوم باشد .\r\n( 232 ) ص 125 ، س 15 ، « از خرد پر داشت الخ » از حكيم سنايى است و با اندك اختلافى مندرج است در قصيده‌يى بدين مطلع :\r\n اى سنايى بىكله شو گرت بايد سرورى * زآنك نزد بخردان تا با كلاهى بىسرى \r\n( 233 ) ص 126 ، س 19 ، « يلقّن الحكمة الخ » در يكى از عناوين مثنوى صفحهء 591 نوشته‌اند : در بيان حديث انّ اللّه تعالى يلقّن الحكمة الخ و در مثنوى چاپ نيكلسن\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nعنوان مذكور چنين است : قال النبىّ عليه السّلام انّ اللّه يلقّن الحكمة الخ ولى تاكنون مأخذ آن را به دست نياورده‌ام .\r\n( 234 ) س آخر ، « سايه شخصم الخ » از مولاناست در غزلى كه به مطلع ذيل آغاز مىشود .\r\n من اگر پرغم و گر خندانم * عاشق دولت آن سلطانم \r\nكليّات چاپ لكنهو ، س 553\r\n( 235 ) ص 127 ، س 7 ، ماند : چنين است اين كلمه در نسخه اصل و ( ح ) و سليم آغا و در نسخه‌هاى تازه‌تر و نسخه‌هاى چاپى آن را حذف كرده‌اند و معنى آن بر نگارنده پوشيده است .\r\n( 236 ) ص 128 ، س 13 ، شيخ نسّاج بخارى : بدون شك و ترديد وى همان كس است كه مولانا در غزلى به دو اشاره كرده و گفته است :\r\n گرنه علم حال فوق قال بودى كى شدى * بنده اعيان بخارا خواجهء نسّاج را \r\nولى با فحص بليغ شرح حال او به دست نيامد مگر آنكه جامى در نفحات الانس در ذيل شرح حال خواجه على راميتنى از خلفاء خواجه عبد الخالق غجدوانى كه نقشبنديان در كتب خود وى را به عنوان « حضرت عزيزان » ياد مىكنند گويد : و ايشان را مقامات عاليه و كرامات ظاهر بسيار بوده و به صنعت بافندگى مشغول مىبوده‌اند و اين فقير از بعض اكابر چنين استماع دارد كه اشارت به ايشان است آنچه مولانا جلال الدّين رومى قدس سره در غزليّات خود فرموده است : گرنه علم حال الخ و چون وفات خواجه على راميتنى بنصّ صاحب رشحات در ضمن شرح حال فرزند وى خواجه ابراهيم در روز دوشنبهء 28 ذىالقعده سال 715 و يا در شهور سنهء 721 واقع گرديده و بنابراين وفات او حدّ اقل چهل و سه سال از وفات مولانا ( 672 ) متأخّر بوده است و از تعبيرات مولانا ( امّى بود ، مىگفت ) در فيه ما فيه و ( كى شدى ) در غزليّات استنباط مىشود كه زمان زندگى شيخ يا خواجه نسّاج بر عصر مولانا مقدّم بوده است پس به هيچ روى خواجه على راميتنى مراد مولانا از شيخ نسّاج بخارى و خواجه نسّاج نتواند بود .\r\nبراى شرح حال خواجه على راميتنى رجوع كنيد به : رشحات ، چاپ لكنهو ، ص 34 - 41 و خزينة الاصفياء ، چاپ هند ، ص 543 - 545 و نفحات الانس .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n( 237 ) ص 129 ، س 3 ، معرّف : كسى كه در محافل بزرگ و يا در مجالس امرا و سلاطين و قضاة به آواز بلند نام و القاب واردين را مىگفته و تعيين جا و محلّ واردين با وى بوده است . سعدى گويد در بوستان :\r\n نظر كرد قاضى در او تيزتيز * معرّف گرفت آستينش كه خيز\r\nندانى كه برتر مقام تو نيست * فروتر نشين يا برو يا بايست \r\n( 238 ) س 9 ، شيخ الاسلام ترمدى : معلوم نشد كيست و اين مطلب با مختصر تفاوت در عبارت مذكور است در رساله فريدون سپهسالار ، طبع طهران ، ص 121 .\r\n( 239 ) ص 130 ، س 9 ، « چون بر در او رسيدى الخ » نظير آن در مثنوى فرمايد :\r\n هر كه او اندر نظر موصول شد * اين خبرها پيش او معزول شد\r\nچونكه با معشوق گشتى همنشين * دفع كن دلّالگان را بعد از اين \r\nص 377 ، س 26 ) نيز رجوع كنيد به مثنوى ص 228 و ص 47 .\r\n( 240 ) س 11 ، « مثلا جامه ، نابريده الخ » در مثنوى بيان اين تمثيل به طريق ذيل فرموده است :\r\n پاره‌پاره كرد درزى جامه را * كس زند آن درزى علّامه را كه\r\nچرا اين اطلس بگزيده را * بر دريدى چكنم بدريده را \r\n( ص 385 ، س 16 )\r\n( 241 ) ص 131 ، س 1 ، وسيط : كتابيست مفصّل در فقه از تأليفات ابو حامد محمّد غزّالى ( 450 - 505 ) كه از كتب درسى فقه به شمار است .\r\n( 242 ) س 1 ، تنبيه : ظاهرا مقصود كتاب تنبيه فى فروغ الشّافعيّة ، باشد تأليف ابو اسحاق ابراهيم بن على شيرازى متوفى 476 كه يكى از كتب متداوله فقه شافعى بوده است .\r\n( 243 ) س 11 ، « در زمان مصطفى الخ » اين حكايت را مولانا در مثنوى به نظم آورده است ( ص 273 ) و در معارف بهاء ولد نيز توان يافت و ما عين آن را در اينجا مىآوريم :\r\nچنانك آن غلام را خواجه‌اش مىگفت كه بيرون آى از مسجد ، غلام گفت مرا رها نمىكنند تا بيرون آيم ، خواجه‌اش گفت كه كه رها نمىكند تا بيرون آيى ، گفت آن كس كه ترا رها نمىكند تا به عبادت به مسجد اندر آيى .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n( 244 ) ص 132 ، س 12 ، « بعضى از بندگان هستند كه از قرآن به حق مىرود » آوردن فعل مفرد ( مىرود ) بر طبق نسخه اصل ظاهرا به ملاحظه اين است كه ( بعضى ) لفظا مفرد است . در حواشى ص 6 نيز گفته آمد كه استعمال ضمير مفرد و جمع به جاى يكديگر در اين كتاب و معارف بهاء ولد شواهد متعدّد دارد .\r\n( 245 ) س 18 ، « يكى آمد به مصطفى صلّى اللّه عليه و سلّم گفت الخ » ظاهرا مأخذ آن روايت ذيل باشد كه در احياء علوم الدّين ، ج 4 ، ص 209 آمده است : يروى انّ رجلا قال يا رسول اللّه انّى احبّك فقال صلّى اللّه عليه و سلّم استعدّ للفقر فقال انّى احبّ اللّه تعالى فقال استعدّ للبلاء - نيز رجوع كنيد به : اتحاف السادة المتقين ، ج 9 ، ص 548 كه اين حديث را به اسناد و طرق مختلفه نقل مىكند .\r\n( 246 ) ص 133 ، س 1 ، « يكى در زمان مصطفى اخ » مأخذ آن روايتى است كه واحدى در ذيل آيهء شريفه :  وَ مِنَ النَّاسِ مَنْ يَعْبُدُ اللَّهَ عَلى حَرْفٍ  ( سوره حج ، آيهء 11 ) بدين‌طريق آورده است : عن ابى سعيد الخدرى قال اسلم رجل من اليهود فذهب بصره و ماله و ولده و تشاءم بالاسلام فاتى النّبي صلّى اللّه عليه و سلّم فقال اقلنى فقال ان الاسلام لا يقال فقال انّى لم اصب فى دينى هذا خيرا اذهب بصرى و مالى و ولدى فقال يا يهودى انّ الاسلام يسبك الرجال كما تسبك النار خبث الحديد و الفضة و الذهب - اسباب النزول ، تأليف ابو الحسن على بن احمد الواحدى ، طبع مصر ، ص 231 .\r\n( 247 ) ص 134 ، س 14 ، « فعجبت من قوم الخ » رجوع كنيد به حواشى ص 16 .\r\n( 248 ) ص 135 ، س 11 ، « المؤمن كيّس الخ » نصّ آن مطابق نقل سيوطى در جامع صغير ، ج 1 ، ص 184 و عبد الرّءوف مناوى در كنوز الحقائق ، ص 136 ، چنين است : المؤمن كيّس فطن حذر - و مولانا از مضمون آن در مثنوى بدين‌گونه اقتباس فرموده است :\r\n مؤمن كيّس مميّز كو كه تا * باز داند پادشاه را از گدا \r\n( ص 170 ، س 12 )\r\n( 249 ) ص 136 ، س 17 « همچنانك اوّل خاك بود الخ » بيان آن در مثنوى به طرزى بسيار شيوا و مشروح آمده و ما به اختصار در اينجا مىآوريم :\r\n آمده اوّل به اقليم جماد * و از جمادى در نباتى اوفتاد \r\n\r\n","description":"","footnote":"","page_name":" 334 ","page_number":334},
  {"content":"\r\n\r\n سال‌ها اندر نباتى عمر كرد * و از جمادى ياد ناورد از نبرد\r\nو از نباتى چون به حيوان اوفتاد * نامدش حال نباتى هيچ ياد\r\nباز از حيوان سوى انسانيش * مىكشد آن خالقى كه دانيش\r\nهمچنان اقليم تا اقليم رفت * تا شد اكنون عاقل و دانا و زفت \r\n( ص 421 ، س 5 به بعد ) نيز رجوع كنيد به ص 295 ، س 27 .\r\n( 250 ) س آخر ، « درين منازل و راه‌ها كه آمدى الخ » مضمون آن مأخوذ است از آيهء شريفه :\r\n وَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ  ( سورة الواقعة ، آيهء 62 ) و آيهء كريمه :  كَما بَدَأَكُمْ تَعُودُونَ  ( سورة الاعراف ، آيهء 29 ) و آيهء مباركه :  كَما بَدَأْنا أَوَّلَ خَلْقٍ نُعِيدُهُ  ( سورة الانبياء ، آيهء 104 ) و كلام حضرت امير عليه السّلام : عجبت لمن انكر النشأة الاخرى و هو يرى النّشاة الاولى - كه در شرح نهج البلاغه ، ج 4 ، ص 303 و در باب التعجب و ذكر العجائب و النّوادر از ربيع الابرار زمخشرى توان ديد ، و همچنين گفتهء آن بزرگوار : ان لم تعلم من اين جئت لم تعلم الى اين تذهب ، مذكور در شرح نهج البلاغه ، ج 4 ، ص 547 ، ناظر به همين مطلب است و مولانا هم اين معنى را در مثنوى تقرير فرموده و گفته است :\r\n آن‌چنان كز نيست در هست آمدى * هين بگو چون آمدى مست آمدى\r\nراه‌هاى آمدن يادت نماند * ليك رمزى با تو بر خواهيم خواند \r\n( ص 225 ، س 13 و 14 )\r\n( 251 ) ص 137 ، س 2 ، « پيش عمر الخ » اين حكايت را در جايى تاكنون نيافته‌ام ولى مولانا در مثنوى بدان اشاره كرده گويد :\r\n ز آن نشد فاروق را زهرى گزند * كه بد آن ترياق فاروقيش قند\r\nهين بجو ترياق فاروق اى غلام * تا شوى فاروق دوران و السّلام \r\n( ص 549 ، س 25 ) و شيخ اسماعيل انقروى و يوسف بن احمد المولوى در شرح اين قطعه از مثنوى گفته‌اند كه اين كاسهء زهر از نزد قيصر روم به هديه جهت عمر آورده بودند ولى به مأخذ روايت اشاره نكرده‌اند ، شرح مثنوى انقروى ، ج 5 ، ص 458 ، طبع مصر ، شرح مثنوى يوسف بن احمد مولوى ، چاپ مصر ، ج 5 ، ص 602 .\r\n( 252 ) ص 138 ، س 6 ، « يار خوش چيزى است الخ » گزيدن يار و اتّصال به وى نزد مولانا\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاصل بلكه غايت سير و مجاهدت سالك است و بدين جهت در تمام زندگانى عرفانى خود بىيار و معشوقى نزيسته و گاهى با شمس الدّين و روزگارى با صلاح الدّين و حسام الدّين گرم عشق‌بازى بوده است - براى اطلاع از عقيدهء مولانا دربارهء اهميّت يار خدايى رجوع كنيد به : مثنوى ، ص 105 - 107 .\r\n( 253 ) س 16 ، برانداز : خمين و اندازه‌گيرى و هم‌اكنون ( ورانداز ) به معنى مذكور در بشرويهء خراسان مستعمل است .\r\n( 254 ) ص 139 ، س 9 ، درويزه : به معنى دريوزه و شكل ديگر است از تركيب آن كلمه .\r\nس آخر ، هزار گون : تركيبى است از هزار ( عدد معروف ) و گون به معنى قسم و نوع ، و اين تركيب در اشعار سنايى شواهد متعدّد دارد مانند :\r\n نيست گويى در جهان جز فيلى از اصحاب فيل * شد نجاشى وز فسونش چند گون اشكال ماند\r\nآتش نفس لجوج ار ، هيچ‌گون تيزى كند * ما به آب قوّت علوى برو بر نم زنيم \r\nو مانند اين بيت از سير العباد :\r\n پس مرا از براى هرگون برخ * كرد نه ماه جلوه بر نه چرخ \r\nو در مثنوى مولانا نيز نظير آن بسيار است مثل :\r\n هر دو گون زنبور خوردند از محل * ليك شد زان نيش و زين ديگر عسل\r\nهر دو گون آهو گيا خوردند و آب * ز اين يكى سرگين شد وز آن مشك ناب \r\nو اكنون ( گون ) به معنى قسم و نوع در تركيب كلمات به كار نمىرود مگر در لفظ ( گوناگون ) و در سائر موارد افاده معنى رنگ مىكند مانند : آبگون ، سيمگون ، گلگون و نظائر آن .\r\n( 255 ) ص 141 ، س 7 ، « اخّروهن من حيث أخّرهنّ اللّه » حديث نبوى است ، كنوز الحقائق ، ص 5 ، و مولانا در مثنوى فرمايد :\r\n ز اخّروا عن مرادش نفس تست * كو به آخر بايد و عقلت نخست \r\nص 145 ، س 6 )\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n( 256 ) س 13 ، « تو پهلوى ايشان الخ » شبيه بدان در مثنوى گويد :\r\n اى بسا اصحاب كهف اندر جهان * پهلوى تو پيش تو هست اين زمان\r\nغار با تو يار با تو در سرود * مهر بر چشم است و بر گوشت چه سود \r\n( ص 11 ، س 6 )\r\n( 257 ) ص 142 ، س 9 ، « تخلّقوا باخلاق اللّه » در احياء علوم الدّين ، ج 4 ، ص 218 ، مصدّر به لفظ ( قيل ) ذكر شده و دليل است كه جزو احاديث به شمار نمىرود هرچند كه در كلمات متأخرين به عنوان حديث نقل شده است .\r\n( 258 ) س 9 ، « كنت له سمعا و بصرا » از حديث قدسى مشهور كه به وجوه مختلف روايت كرده‌اند و از آن جمله به طريق ذيل : لا يزال عبدى يتقرّب الىّ بالنوافل حتى احبّه فاذا احببته كنت له سمعا و بصر و يدا و مؤيدا - كه هجويرى در كشف المحجوب ( چاپ لنينگراد ، ص 393 ) آورده و با متن حاضر مطابقت دارد و با اختلافى در عبارت نقل شده است در احياء علوم الدّين ، ج 4 ، ص 218 ، و جامع صغير ، ج 1 ، ص 70 براى اطلاع از مدارك آن رجوع كنيد به : اتحاف السادة المتقين ، ج 9 ، ص 569 و مولانا به مضمون اين حديث در مثنوى اشاره فرموده است :\r\n رو كه بى يسمع و بى يبصر تويى * سرّ تويى چه جاى صاحب سر تويى\r\nآنكه بى يسمع و بى يبصر شده است * در حق اين بنده آن هم بيهده است \r\n( ص 51 ، س 8 ، ص 142 ، س 21 )\r\n( 259 ) س 15 ، « گنج باشد الخ » از حكيم سناييست با اين اختلاف :\r\nجاى گنج است موضع ويران - حديقه ، چاپ آقاى مدرس ، ص 347 .\r\n( 260 ) س 18 ، « هيچ انگورى الخ » عين اين مضمون را در مثنوى آورده و فرموده است :\r\n هيچ انگورى دگر غوره نشد * هيچ ميوه پخته با كوره نشد \r\nص 133 ، س 19 )\r\n( 261 ) س آخر ، « حرام دارم الخ » جزو غزليست كه در اسرار التوحيد ، چاپ طهران ، ص 26 ، دو بيت از آن ديده مىشود :\r\n همه جمال تو بينم چو ديده باز كنم * همه تنم دل گردد چو با تو راز كنم \r\n\r\n","description":"","footnote":"","page_name":" 337 ","page_number":337},
  {"content":"\r\n\r\n حرام دارم با ديگران سخن گفتن * كجا حديث تو آيد سخن دراز كنم \r\nو در ديوان غزليات ، چاپ لكنهو ، ص 570 ، اين غزل به تمامى مذكور و به مولانا منسوب است .\r\n( 262 ) ص 144 ، س 1 ، شيخ صدر الدين : مقصود شيخ صدر الدين محمد بن اسحاق قونوى است ( متوفى 673 ) از اكابر متصوّفه و معاصرين مولانا كه به خصوص در تقرير و بيان طريقه عرفانى محيى الدين بن عربى آثار او مورد نظر و اهتمام محققين بوده است و شهرت او ما را از بحث در تاريخ احوال وى مستغنى مىدارد .\r\n( 263 ) ص 145 ، س 9 ، يوراش : ظاهرا صحيح در نام وى ( يوداش ) باشد مطابق نسخهء كتابخانهء ملى و مراد شمس الدين يوتاش بكلربك است كه در مكتوبات مولانا ، ص 137 ، و مختصر تاريخ سلاجقه ابن بىبى و مسامرة الاخبار نام وى مكررا ذكر شده ( متوفّى 656 ) .\r\n( 264 ) ص 146 ، س 3 ، « كعبه را جامه كردن الخ » از سير العباد حكيم سنايى است ، سير العباد ، چاپ طهران ، ص 101 .\r\n( 265 ) س 4 ، « ليس التكحّل الخ » از ابو الطيب متنبى و تمام بيت اين است :\r\n لانّ حلمك حلم لا تكلّفه * ليس التكحّل فى العينين كالكحل \r\n( 266 ) س 6 ، « اذا نخرّق ثوب الفقير الخ » ظاهرا اين عبارت مربوط است به حكايتى كه در مثنوى ، ص 438 مذكور گرديده است .\r\n( 267 ) ص 148 ، س 19 ، « انا الضّحوك القتول » مستند و مأخذ اين حديث كه در ص 203 هم ذكر شده به دست نيامد .\r\n( 268 ) ص 149 ، س 3 ، « حق تعالى با بايزيد گفت الخ » مطلب مذكور در رسالة النور ، ص 96 ، بدين‌گونه نقل شده است : قال ( ابو يزيد ) رأيت ربّ العزّة فى المنام فقال ايش تريد فقال « 1 » إريد أن لا اريد غير ما تريد .\r\n( 269 ) س 14 ، « ادخل يا مؤمن الخ » حديث نبوى و نص آن چنين است : نقول النار للمؤمن\r\n\r\n\r\n","description":"","footnote":"\r\n( 1 ) . ظ : فقلت .\r\n","page_name":" 338 ","page_number":338},
  {"content":"\r\n\r\nيوم القيامة جز يا مؤمن فقدا طفأ نورك لهبى جامع صغير ، ج 1 ، ص 132 .\r\nو مولانا از مضمون اين حديث در مثنوى بدين‌طريق استفاده كرده است :\r\n مصطفى فرمود از گفت جحيم * كه به مؤمن لابه‌گر گردد ز بيم\r\nگويدش بگذر ز من اى شاه زود * هين كه نورت سوز نارم را ربود \r\nص 132 ، س 5 )\r\n كشتن اين نار نبود جز به نور * نورك اطفا نارنا نحن الشكور \r\n( ص 285 ، س 4 )\r\n زانك دوزخ گويد اى مؤمن تو زود * برگذر كه نورت آتش را ربود \r\n( ص 395 ، س 22 )\r\n ز آتش مؤمن ازاين‌رو اى صفى * مىشود آتش ضعيف و منطفى\r\nگويدش بگذر سبك اى محتشم * ورنه ز آتش‌هاى تو مرد آتشم \r\n( ص 662 ، س 19 )\r\n( 270 ) ص 150 ، س 1 ، « المؤمن ينظر بنور اللّه » از حديث نبوى كه متن آن بدين صورت آمده است : اتّقوا فراسة المؤمن فانه ينظر بنور اللّه - احياء علوم الدين ، ج 2 ، ص 201 و ج 3 ، ص 18 ، جامع صغير ، ج 1 ، ص 8 ، كنوز الحقائق ، ص 3 و با تعبير : احذروا ( به جاى اتقوا ) جامع صغير ، ج 1 ، ص 11 و مولانا از مضمون آن بدين‌گونه اقتباس كرده و در مثنوى فرموده است :\r\n مؤمن ار ينظر بنور اللّه نبود * عيب مؤمن را به مؤمن چون نمود \r\n( ص 36 ، س 1 ) نيز رجوع كنيد به مثنوى ، ص 70 ، س 8 ، ص 74 ، س 5 ، ص 92 ، س 5 ، ص 139 ، س 3 ، 11 ، ص 148 ، س 20 ، ص 372 ، س 24 ، ص 415 ، س 4 ، ص 579 ، س 6 .\r\n( 271 ) س 5 ، « عثمان رضى اللّه عنه الخ » اين قصّه را جاحظ در البيان و التّبيين به صورت ذيل روايت مىكنند : و صعد عثمان المنبر فارتج عليه فقال انّ ابا بكر و عمر كانا يعدّ ان لهذا المقام مقالا و انتم الى امام عادل احوج منكم الى امام خطيب و ستأتيكم الخطب على وجهها و تعلمون ان شاء اللّه تعالى - البيان و التّبيين ، چاپ مصر ، ج 1 ، ص 272 و\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nابن قتيبه اين حكايت را به صورت ديگر روايت مىكند كه از بعضى جهات با روايت متن مناسب‌تر است اينك روايت ابن قتيبه : و لمّا ولى عثمان صعد المنبر فقال رحمهما اللّه لو جلسا هذا المجلس ما كان بذلك من بأس فجلس على ذروة المنبر فرماه النّاس بابصارهم فقال انّ اول مركب صعب و انّ مع اليوم ايّاما و ما كنّا خطباء و ان نعش لكم تأتكم الخطبة على وجهها ان شاء اللّه تعالى - عيون الاخبار ، ج 2 ، ص 235 - و چنان‌كه مشهود است جمله ( انّكم الى امام الخ ) در روايت ابن قتيبه مذكور نيست و عمّا قريب گفته مىشود كه ابن قتيبه آن را به ديگرى نسبت داده و مؤلف اللؤلؤ المرصوع آن را از موضوعات شمرده است ( اللؤلؤ المرصوع ، ص 57 ) و مولانا اين قصّه را به طرزى بسيار جذّاب و دلكش و لبريز از احساسات عاشقانه در مثنوى به نظم آورده است ص 336 - 337 .\r\n( 272 ) س 10 ، « انّ لكم امام الخ » به طورى كه در حاشيه يادآور شديم اين عبارت به صورت متن غلط واضح است و صحيح مطابق نقل ابو القاسم حسين بن محمد معروف به راغب اصفهانى در محاضرات الادبا ( ج 1 ، ص 83 ، طبع مصر ) اينست : انّكم الى امير فعّال احوج منكم الى امير قوّال - و مؤلف اللؤلؤ المرصوع اين عبارت را به وجهى كه مطابق با تصحيح ما در حاشيه است نقل مىكند بدين صورت : حديث قصهء عثمان انّه لمّا خطب فى اوّل جمعة ولى الخلافة فصعد المنبر فقال الحمد اللّه فارتج عليه فقال انّ ابا بكر و عمر كانا يعتدان لهذا المقام مقالا و انتم الى امام فعّال احوج منكم الى امام قوّال و ستأتيكم الخطب و استغفر اللّه لى و لكم و نزل و صلّى بهم - قال ابن الهمام انّها لم تعرف فى كتب الحديث بل فى كتب الفقه ( اللؤلؤ المرصوع ، ص 57 ) و ابن قتيبه در ضمن نقل حكايتى از يزيد بن ابى سفيان كه مشابه با قصّه عثمان است آن عبارت را با اختلافى اندك به يزيد بن ابى سفيان نسبت مىدهد - عيون الاخبار ، ج 2 ، ص 257 .\r\n( 273 ) س 17 ، « اصحابى كالنّجوم الخ » حديث نبوى است - كنوز الحقائق ، ص 13 و مضمون آن به وجه ديگر نيز روايت شده است . جامع صغير ، ج 2 ، ص 28 - و مولانا در اشاره بدين حديث فرمايد :\r\n گفت پيغمبر كه اصحابى نجوم * رهروان را شمع و شيطان را رجوم\r\nگفت پيغمبر كه در بحر هموم * در دلالت دان تو ياران را نجوم \r\n\r\n","description":"","footnote":"","page_name":" 340 ","page_number":340},
  {"content":"\r\n\r\n هادى يار است يار اندر قدوم * مصطفى ز اين گفت اصحابى نجوم\r\nماه مىگويد كه اصحابى نجوم * للسّرى قدوة و للطاغى رجوم \r\nمثنوى ، ص 97 ، س 8 ، ص 590 ، س 17 ، ص 614 ، س 7 ، ص 579 ، س 24 .\r\n( 274 ) ص 151 ، س 1 ، « فمن شاء فلينظر الخ » از ابو الطيّب متنبّى است در قصيده‌يى كه مطلعش اين است :\r\n عزيزا سى من داؤه الحدق النّجل * عياء به مات المحبّون من قبل \r\n( 275 ) ص 152 ، س 9 ، « ما لا عين رأت الخ » حديث نبوى است و در صحيح بخارى ، ج 2 ، ص 139 ، و مسلم ، ج 8 ، ص 143 ، و جامع صغير ، ج 2 ، ص 80 ، بدين صورت نقل شده است : قال اللّه تعالى اعددت لعبادى الصالحين ما لا عين رأت و لا اذن سمعت و لا خطر على قلب بشر ، و در جامع صغير ، ج 1 ، ص 91 ، و ج 2 ، ص 42 ، اين حديث به وجوه ديگر نيز ملاحظه مىشود .\r\nمولانا در موارد ذيل از مثنوى بدين حديث اشاره مىفرمايد :\r\n ورنه لا عين رأت چه جاى باغ * گفت نور غيب را يزدان چراغ \r\n( ص 283 ، س 16 )\r\n كه مرا از غيب نادر هديه‌هاست * كه بشر آن را نيارد نيز خواست \r\n( ص 339 ، س 4 )\r\n باشد آنگه از دواجات دگر * لا سمع اذن و لا عين بصر \r\n( ص 525 ، س 1 )\r\n قرض ده كم كن از اين لقمه تنت * تا نمايد وجه لا عين رأت \r\n( ص 432 ، س 13 )\r\n آن دهد حقشان كه لا عين رأت * كان نگنجد در زبان و در لغت \r\n( ص 616 ، س 1 )\r\n( 276 ) ص 153 ، س 3 ، « لو وزن ايمان ابى بكر » حديثى است كه غزّالى در احياء علوم الدين ، ج 1 ، ص 39 ، و ج 3 ، ص 117 ، 111 ، بدان استناد جسته و نص آن چنين است : لو وزن ايمان ابى بكر بايمان العالمين لرجح - رجوع كنيد به اتحاف السادة المتقين ، ج 1 ، ص\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n323 كه طرق و وجوه مختلف روايت حديث مذكور را به دست مىدهد .\r\n( 277 ) ص 154 ، س 14 ، « يقولون الخ » از قطعه‌يى كه تمام آن با مختصر اختلاف در عيون الاخبار ، ج 4 ، ص 53 ذكر شده است : و قال آخر .\r\n يقولون هل بعد الثلاثين ملعب * فقلت و هل قيل الثلاثين ملعب\r\nلقد جلّ قدر الشيب ان كان كلّما * بدت شيبة يعرى من اللّهو مركب \r\nبيت دوم نيز بلافاصله در صفحهء 155 ، سطر 3 ، از متن حاضر با اندك تغييرى در بعض كلمات مذكور است .\r\n( 278 ) ص 156 ، س 2 ، جلال تبريزى : معلوم نشد مراد كيست .\r\n( 279 ) ص 157 ، س 6 ، « كعبه با طاعتت الخ » اين بيت از حكيم سنايى است و با تقديم و تأخير مصراعين در حديقه ، چاپ آقاى مدرس ، ص 112 ، توان ديد .\r\n( 280 ) س 7 ، « الكافر ياكل فى سبعة امعاء » حديث نبوى و نص آن چنين است : المؤمن يا كل فى معى واحد و الكافر يا كل فى سبعة امعاء ، صحيح بخارى ، ج 3 ، س 189 ، مسلم ، ج 6 ، ص 132 - 133 و جامع صغير ، ج 2 ، ص 183 و با تبديل لفظ ( ياكل ) به ( يشرب ) نيز همان صفحه از كتاب مذكور - و اين حديث موضوع حكايتى است بسيار لطيف و شيوا در مثنوى ، ص 429 .\r\n( 281 ) ص 159 ، س 8 ، فروسكلم : اول شخص مفرد از مصدر سكليدن ، سكستن به معنى كنده شدن و پاره كردن و ظاهرا طرز ديگر است از تلفظ گسستن و گسليدن و در مثنوى و معارف بهاء ولد شواهد آن بسيار است .\r\n( 282 ) ص 160 ، س 1 ، « صورت فرع عشق آمد الخ » اشاره است بدين مطلب كه آيا عشق عاشق سبب معشوقيّت است يا آنكه معشوقيّت سبب عاشقيّت و مولانا نظر اوّل را تأييد مىكند و در مثنوى بحثى نيك ژرف و دقيق نموده و ثابت كرده است كه عشق به صورت ابدا و هرگز تعلق ندارد اينك ابيات مثنوى :\r\n اين رها كن عشق‌هاى صورتى * نيست بر صورت نه بر روى ستى\r\nآنچه معشوقست صورت نيست آن * خواه عشق اين جهان خواه آن جهان\r\nآنچه بر صورت تو عاشق گشته‌يى * چون برون شد جان چرايش هشته‌يى \r\n\r\n","description":"","footnote":"","page_name":" 342 ","page_number":342},
  {"content":"\r\n\r\n صورتش برجاست اين زشتى ز چيست * عاشقا وابين كه معشوق تو كيست\r\nآنچه محسوس است اگر معشوقه است * عاشقستى هركه او را حسّ هست\r\nچون وفا آن عشق افزون مىكند * كى وفا صورت دگرگون مىكند \r\n( ص 120 س 6 به بعد )\r\n( 283 ) ص 161 ، س 1 ، « فرمود از دعوى اين كنيزك » ظاهرا اشاره باشد به اختلافى كه ميانه شمس الدين تبريزى و حرم او كه كيميا نام داشت واقع و منجَر به فراق گرديد و در مقالات شمس تبريز بدين قضيّه اشارات متعدد توان يافت .\r\n( 284 ) س آخر ، « اگر درين خانه الخ » بيان اين مضمون در مثنوى به وجهى نيكوتر فرموده است :\r\n پشه كى داند كه اين باغ از كيست * كو بهاران زاد و مرگش در دى است\r\nكرم كاندر چوب زايد سست حال * كى بداند چوب را وقت نهال \r\nص 155 ، س 25 )\r\n( 285 ) ص 162 ، س 15 ، حاجت‌خانه : كنايه از محلّ آب تاختن و مستراح است .\r\n( 286 ) ص 165 ، س 1 ، قيسى : به فتح اوّل و سكون ياء مثناة تحتانيه نوعى از زردآلو است و نيز زردآلويى را كه خشك كنند و مغز بادام يا هسته زردآلو آگين و حشو او نمايند قيسى گويند و ( قيصى ) با صاد هم مىنويسند .\r\n( 287 ) س 3 ، « لا صلاة الّا بحضور القلب » به طورى كه در مثنوى و شروح آن تصريح شده حديث نبوى است و مضمون آن را در حديثى كه بطرق و وجوه مختلفه در نوادر الاصول و احياء علوم الدين و شرح آن نقل شده از حضرت رسول روايت مىكنند و آن حديث بر طبق روايت غزالى چنين است : لا ينظر اللّه الى صلاة لا يحضر الرجل فيها قلبه مع بدنه - احياء علوم الدين ، ج 1 ، ص 110 نيز رجوع كنيد به : نوادر الاصول ، ص 185 ، اتحاف السادة المتقين ، ج 3 ، ص 23 و مولانا در اشاره بدين حديث گويد :\r\n بشنو از اخبار آن صدر صدور * لا صلاة تم الا بالحضور \r\n( ص 10 ، س 19 )\r\n( 288 ) ص 166 ، س 1 ، حسام الدّين ارزنجانى : شرح حالش به دست نيامد .\r\n( 289 ) س 3 ، « نبرّد عشق را الخ » از ويس و رامين فخر الدين گرگانى و تمامت بيت چنين است :\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n نبرّد عشق را جز عشق ديگر * چرا يارى نگيرى زو نكوتر \r\nو اين بيت را در يكى از عنوان‌ها و سرفصل‌هاى مثنوى ( ص 490 ) هم به استشهاد آورده است .\r\n( 290 ) س 4 ، « من أراد أن يجلس الخ » صوفيه جزو احاديث مىشمارند و سيوطى در اللآلئ المصنوعة ، ج 2 ، ص 264 با اختلافى در تعبير بدين صورت : من سرّه ان يجلس مع اللّه فليجلس مع اهل الصّوف - آن را از موضوعات مىپندارد و مولانا اين گفته را در مثنوى عنوان و شرحى نغز و جان‌فزا مىفرمايد : ص 41 .\r\n( 291 ) ص 167 ، س 17 ، « و فرمود حق تعالى الخ » بيان اين معنى را از مثنوى بشنويد :\r\n نام تو از ترس پنهان مىبرند * چون نماز آرند پنهان بگذرند\r\nخفيه مىگويند نامت را كنون * خفيه هم بانگ نماز اى ذوفنون\r\nاز هراس و ترس كفّار لعين * دينت پنهان مىشود زير زمين\r\nمن مناره بر كنم آفاق را * كور گردانم دو چشم عاق را\r\nچاكرانت شهرها گيرند و جاه * دين تو گيرد ز ماهى تا به ماه\r\nتا قيامت باقيش داريم ما * تو مترس از نسخ دين اى مصطفى \r\n( ص 223 ، س 11 به بعد )\r\n( 292 ) ص 168 ، س 11 ، تروت : در نسخه اصل و ( ح ) به همين صورت است و در نسخه سليم آغا ، تورت و در رساله فريدون سپهسالار ، ص 84 ، توروت نوشته‌اند و معنى آن به تحقيق معلوم نگرديد ولى حدس زده مىشود كه مقصود از آن موضوعى بوده است بيرون از شهر قونيه كه آب‌هاى شهر در آنجا خارج و ظاهر مىشده و بنابراين در قسمت پايين شهر واقع بوده است و قرينه حدس ما علاوه بر متن حاضر عبارتى است كه در رساله فريدون سپهسالار آمده بدين قرار : ما همين ساعت خداوندگار را در توروت ديديم كه سير مىفرمود - و از اين عبارت صريحا استفاده مىشود كه تروت نام محلى است بخصوص كه افلاكى نيز اين حكايت را نقل كرده و به جاى ( در توروت ديديم ) گفته است كه ( در مسجد مرام ديديم ) پس توروت بايد نام محلى باشد كه مسجد مرام در آنجا بوده است ثانيا در مناقب افلاكى اين مضمون بدين صورت نقل شده است :\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nروزى حضرت مولانا بر در باغستان ايستاده بود بر لب جوى آبى كه از اندرون شهر بيرون مىآمد و در آنجا ريخته مىشد تفرج مىكرد كه به غايت آلوده و پليد شده بود همانا كه بگريست و بعد از نظر عظيم فرمود كه اى آب مسكين رو شكرها كن كه در اندرونشان نرفتى آنگاه مىديدى حال خود را - پيداست كه اين مضمون با آنچه در فيه ما فيه آمده مناسبت تمام دارد و عبارات افلاكى به خوبى مىرساند كه در خارج شهر قونيه محلى وجود داشته كه باغ‌ها و بساتين در آنجا بوده و آب‌هاى شهر در آن محل ظاهر مىشده و اين مطابقست با آنچه از لفظ ( تروت ) در متن حاضر به خاطر خواننده مىگذرد .\r\n( 293 ) ص 169 ، س 3 ، « يكى در نماز نعره زد الخ » مضمون اين سؤال و جواب را در مثنوى به نظم آورده و فرموده است :\r\n آن يكى پرسيد از مفتى به راز * گر كسى گريد به نوحه در نماز\r\nآن نماز او عجب باطل شود * يا نمازش جائز و كامل بود\r\nگفت آب ديده نامش بهر چيست * بنگرى تا او چه ديده كه گريست\r\nآب ديده تا چه ديده است از نهان * تا چنين از چشمهء خود شد روان\r\nآن جهان گرديده است آن پرنياز * رونقى يابد ز نوحهء او نماز\r\nوز ز رنج تن بود وز درد سوك * ريسمان بگسست و هم بشكست دوك \r\n( ص 463 ، س 14 به بعد )\r\n( 294 ) س آخر ، « ابا يزيد را الخ » در اين روايت مشكلى وجود دارد كه با موازين تاريخى درست نمىآيد زيرا از قسمت اخير آن ( بعد از آن درين طلب به بغداد آمد ) استنباط مىشود كه وقتى بايزيد به بغداد آمده جنيد بن محمد قواريرى صوفى معروف را ديده و او را برگزيده است و بالضروره مىبايد كه در آغاز عمر خود و به قول مولانا در حال طلب وى را ديده باشد در صورتى كه بايزيد بسطامى در سال 234 يا 261 وفات يافته و سنّ او در موقع وفات 73 سال بوده و جنيد به سال 298 درگذشته و بنابراين ما بين وفات وى و مرگ بايزيد 54 يا 37 سال فاصله بوده و هرچند جنيد عمرى دراز كرده و جزو معمّرين صوفيه به شمار است ليكن هرگاه سال ولادت بايزيد را كه بنا بر قول اوّل\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nسنهء 157 و بنا بر قول دوّم در وفات وى سنهء 188 بوده در نظر گيريم خواهيم ديد كه تصوّر ارادت بايزيد كه از طبقه اولى و از اقران سرّى سقطى خال و پير جنيد است به وى كه از طبقه ثانيه به شمار مىرود مستبعد است .\r\n( 295 ) ص 1 ، س 7 ، « شيخى بود الخ » مأخذ آن روايتى است كه ابو القاسم قشيرى در رساله خود مىآورد بدين صورت : و لمّا دخل ابو حفص بغداد قال له الجنيد لقد ادّبت اصحابك ادب السلاطين فقال ابو حفص حسن الادب فى الظاهر عنوان حسن الادب فى الباطن رساله قشريه ، طبع مصر ، ص 129 - و اين حكايت به تفصيل بيشتر در تذكرة الاولياء ، چاپ ليدن ، ج 1 ، ص 326 و نيز در نفحات الانس مذكور است و چنان‌كه از مآخذ مشار اليها مستفاد است مراد از شيخ مذكور در فيه ما فيه ابو حفص عمر بن مسلمه يا سالم نيشابورى معروف به حدّاد است از مشايخ صوفيّه متوفى 265 كه شرح حال او در رساله قشريه ، ص 17 ، و كشف المحجوب ، ص 154 - 156 ، و تذكرة الاوليا ، ج 1 ، ص 322 - 331 و در نفحات الانس آمده است .\r\n( 296 ) س 10 ، « الظاهر عنوان الباطن » در حكم امثالست و تقريبا در روايتى كه قشيرى از ابو حفص حدّاد آورده و در حاشيه سابق منقول افتاده ديده مىشود .\r\n( 297 ) س 11 ، « يعنى كه از عنوان نامه الخ » معنى مشهوريست كه شعراء عرب و پارسيان به نظم آورده‌اند از آن جمله ابو حنيفه اسكافى راست :\r\n نامهء نعمت ز شكر عنوان دارد * بتوان دانست حشو نامه ز عنوان \r\n( 298 ) ص 171 ، س 1 ، جوهر خادم سلطان : نام او در مأخذى ديده نشد .\r\n( 299 ) س 14 ، شكسته‌زبان : كسى كه زبان او در حرف زدن بگيرد و الفاظ را درست ادا نتواند كرد .\r\n( 300 ) س 16 ، « بوته خود الخ » از حكيم سناييست ، حديقه ، چاپ آقاى مدرس رضوى ، ص 382 .\r\n( 301 ) س آخر ، مهره : چينه ديوار .\r\n( 302 ) ص 172 ، س 8 ، « اما علمت الخ » عبارت ( ترك الجواب جواب ) در حكم و جارى مجراى مثل است و در يكى از عناوين مثنوى ( ص 362 ) نيز به كار رفته است .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n( 303 ) س 6 ، « پادشاهى سه بار الخ » اين حكايت را مولانا به تفصيل هرچه تمام‌تر در مثنوى به رشتهء نظم كشيده است ، ص 362 - 373 .\r\n( 304 ) س 6 ، « جواب الاحمق سكوت » مثلى است معروف كه در مجموعهء خطى امثال عربى تأليف محمد بن محمود از مردم يزد كه متعلق است به فاضل محترم آقاى جلال همايى استاد دانشگاه طهران و روز شنبهء 27 رجب سال 575 هجرى كتابت شده به نظر مىرسد و معادل آن به پارسى اين است : جواب ابلهان خاموشى است .\r\n( 305 ) س 18 ، « گفت مادر را الخ » اين حكايت را در مثنوى بدين‌طريق نظم داده است :\r\n آن يكى از خشم مادر را بكشت * هم به زخم خنجر و هم زخم مشت\r\nآن يكى گفتش كه از بدگوهرى * ياد ناوردى تو حق مادرى\r\nهى تو مادر را چرا كشتى بگو * او چه كرد آخر به تو اى زشت‌خو\r\nهيچ كس كشته است مادر اى عنود * مىنگويى كو چه كرد آخر چه بود\r\nگفت كارى كرد كان عار ويست * كشتمش كان خاك ستّار ويست\r\nگفت آن كس را بكش اى محتشم * گفت پس هر روز مردى را كشم \r\n( ص 122 ، س 5 به بعد )\r\n( 306 ) س 19 ، « اكنون هرچه ترا الخ » در مثنوى فرمايد :\r\n نفس كشتى بازرستى ز اعتذار * كس ترا دشمن نماند در ديار \r\n( 307 ) ص 173 ، س 1 ، قمر الدين : نوعى از زردآلوى بسيار خوب كه مغز هسته آن شيرين بوده و در بلاد روم بهم مىرسيده است ، ابن بطوطه در دو مورد ازين ميوه نام مىبرد يك بار در وصف و ذكر انطاليه كه گويد : و فيها البساتين الكثيرة و الفواكه الطيّبة و المشمش العجيب المسمّى عندهم بقمر الدّين و فى نواته لوز حلو و هو ييبس و يحمل الى ديار مصر و هويها مستطرف - رحلهء ابن بطوطه ، ج 1 ، ص 181 - ديگر بار در صفت قونيه بدين عبارت : و بها المشمش المسمّى بقمر الدين و قد تقدّم ذكره و يحمل منه ايضا الى ديار مصر و الشام - ج 1 ، ص 186 .\r\nو در مثنوى حكايت مذكور در متن را به نظم آورده و گفته است :\r\n آن يكى بر رفت بالاى درخت * مىفشاند او ميوه را دزدانه سخت \r\n\r\n","description":"","footnote":"","page_name":" 347 ","page_number":347},
  {"content":"\r\n\r\n صاحب باغ آمد و گفت اى دنى * از خدا شرميت كو چه مىكنى\r\nگفت از باغ خدا بندهء خدا * گر خورد خرما كه حق كردش عطا\r\nعاميانه چه ملامت مىكنى * بخل بر خوان خداوند غنى\r\nگفت اى ايبك بياور آن رسن * تا بگويم من جواب بو الحسن\r\nپس ببستش سخت آن دم بر درخت * مىزدش بر پشت و پهلو چوب سخت\r\nگفت آخر از خدا شرمى بدار * مىكشى اين بىگنه را زارزار\r\nگفت كز چوب خدا اين بنده‌اش * مىزند بر پشت ديگر بنده خوش\r\nچوب حق و پشت و پهلو آن او * من غلام و آلت فرمان او \r\n( ص 516 ، س 6 به بعد )\r\n( 308 ) س 5 ، « حاصل آنست كه عالم الخ » در مثنوى همين مضمون را در بيتى نغز گويد :\r\n اين جهان كوهست و فعل ما ندا * سوى ما آيد نداها را صدا \r\n( 309 ) س 9 ، « بانگ خوش دار الخ » از سنايى است و در حديقه ، چاپ آقاى مدرس رضوى ، ص 145 توان ديد .\r\n( 310 ) س 19 ، « خوش‌آوازت الخ » از قصائد سنايى و تمامت بيت چنين است :\r\n ترا بس ناخوش است آواز ليكن اندرين گنبد * خوش‌آوازت همىدارد صداى گنبد خضرا \r\n( 311 ) ص 174 ، س 1 ، « ما همچون كاسه‌ايم بر سر آب » اين تمثيل را در مثنوى به شكل ديگر آورده و گفته است :\r\n صورت ما اندرين بحر عذاب * مىدود چون كاسه‌ها بر روى آب\r\nتا نشد پر بر سر دريا چو طشت * چونكه پر شد طشت در وى غرق گشت \r\n( ص 30 ، ص 18 )\r\n( 312 ) س 3 ، « قلب المؤمن بين اصبعين من اصابع الرحمن » حديث نبوى است و در احياء علوم الدّين ، ج 1 ، ص 76 به همين اسلوب روايت شده و مسلم آن را به طريق ذيل نقل مىكند : ان قلوب بنى آدم كلّها بين اصبعين من اصابع الرحمن كقلب واحد يصرّفه حيث يشاء - صحيح مسلم ، ج 8 ، ص 51 - و در جامع صغير ، ج 1 ، ص 83 و ج 2 ، ص 151 ، و\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nكنوز الحقائق ، ص 30 و ص 91 . به وجوه مختلف ديگر نيز روايت شده است و مولانا در مثنوى مكررا بدين اشاره كرده من‌جمله در موارد ذيل .\r\n در كف حق بهر داد و بهر زين * قلب مؤمن هست بين اصبعين \r\n( ص 305 ، س 22 )\r\n مرغ مضطر مرده اندر وصل و بين * خوانده‌يى القلب بين اصبعين \r\n( ص 352 ، س 3 )\r\n مكر حق سرچشمه اين مكرهاست * قلب بين الاصبعين كبرياست \r\n( ص 634 ، س 12 )\r\n( 313 ) ص 175 ، س 1 ، خفريقها : جمع خفريق است و معنى آن مطابق شواهدى كه از معارف بهاء ولد ذيلا نقل مىكنيم ، گند و گندگى و پليد و پليدى است ، اينك شواهد استعمال آن در معارف بهاء ولد : مثلا فرخج‌تر چيزى از افكندهء آدمى بتر نيست و او غذاى سگست و گاو است و مدد بسيار جانوران است و نشو و نماى كيكان و مگسان است و مدد قوّت زمين است و آن مگس و كيكان غذاى جانوران هوااند چنانك افكندهء زنبور كه عسل است غذاى آدميان و استخوان غذاى پريانست پس معلوم شد كه اين خفريقيها نسبت به بعض چيزها طيّب است و غذاست و نسبت به بعضى خفريقست و آنچه نسبت به آدميان غذا و طيّب است نسبت به غير آدميان چون فرشتگان و حيوانات ديگر خفريقست .\r\nشاهد ديگر : بدل همىآمد كه تن بدين خفريقى است همه رگ و پى اللّه الهام داد كه هرگه روح تو باللّه يا به چيزى كه نغز باشد تعلق گيرد تو نغز باشى و پاك باشى و ترا از خفريقى او نه خبرى باشد و نه اثرى اگر اللّه ترا نغز دارد از همه جهان در آن وقت نغزتر باشى و اگر تو به فرخجى مشغول باشى فرخجى باشى و اگر اللّه ترا خفريقى دارد از همه خفريق‌تر باشى .\r\nشاهد ديگر : درين سخن بودم كه ناگاه زنى بىچشم و دختركان رنجور و زنان ديگر پير و گرسنه و بينوا در نظرم آمد و آن همه رنج‌هاى ايشان و خفريقى ايشان :\r\nو از امثله مذكوره به خوبى روشن مىگردد كه خفريق و نيز خفريقى به معنى مذكور\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاستعمال مىشده چنان‌كه در متن حاضر هم در يك مورد برطبق نسخه اصل و در هر دو مورد موافق ( ح ) خفريقىها آمده و در مثنوى نيز به همين صورت مستعمل است در قطعه ذيل :\r\n خاك را و نطفه را و مضغه را * پيش چشم ما همىدارد خدا\r\nكز كجا آوردمت اى بدنيت * كه از آن آيد همى خفريقيت \r\n( ص 347 ، س 27 ) و چون بيت اخير بدون شك اشاره است به گفته احنف بن قيس :\r\nعجبت لمن جرى فى مجرى البول مرتين كيف يتكبّر ، پس خفريقى در بيت مثنوى نيز به‌طور واضح در معنى مذكور به كار رفته و چون بعضى نسّاخ از معنى كلمه بىاطّلاع بوده‌اند بدين سبب آن را به ( خفرنجى ) تبديل كرده و محشيان معانى عجيب و غريب براى آن تراشيده‌اند .\r\nاكنون گوييم كه با وجود اين شواهد و امثله مسلّم مىگردد كه خفرق در اين بيت او بوستان سعدى :\r\n ازين خفرقى موى كاليده‌اى * بدى سر كه بر روى ماليده‌يى \r\nهم به معنى گنده و گندگى و صورت ديگر از كلمه خفريق است و تفسير آن بخفته رگ يا خف رگ به معنى بىحميّت صرف خيال و به علّت غفلت از موارد استعمال آن در مآخذ ديگر بوده و اينكه در بعضى از نسخ چاپى بوستان آن را ( خفرك ) نوشته‌اند هم قابل اعتماد نيست و اين كلمه چنان‌كه در غياث اللغات آمده به كسر اول خوانده مىشود و در نسخه چاپ نيكلسن نيز كلمه را مطابق ضبط غياث اللغات شكل كرده‌اند و در شرح انقروى و يوسف بن احمد مولوى به فتح اول و به معنى نفرت و كراهت نوشته‌اند كه بىمناسبت با بعضى از موارد استعمال آن نمىباشد و خواجه ايوب در شرح مثنوى اين كلمه را به اين صورت تفسير مىكند : خفريق بالفتح و خفريق بفتح يكم و سوم زشت و بدخوى و نگون‌بخت و فارسيان در محل دشنام استعمال كنند - و واضح است كه اين تفسير مناسبتى با شعر مثنوى ندارد .\r\n( 314 ) ص 175 ، س 15 ، « اى پادشاه عاشقان الخ » گفتهء مولاناست در غزلى بدين مطلع :\r\n اى عاشقان اى عاشقان پيمانه گر كم كرده‌ام * آن مى كه در پيمانه‌ها اندر نگنجد خورده‌ام \r\n\r\n","description":"","footnote":"","page_name":" 350 ","page_number":350},
  {"content":"\r\n\r\nو در ديوان به جاى ( منافق ) مطابق تصحيح حاشيه ( موافق ) آمده است .\r\n( 315 ) ص 177 ، س 10 ، « بعثت معلّما » از حديث نبوى كه در احياء علوم الدّين نقل شده و تمام آن چنين است : خرج رسول اللّه ( ص ) ذات يوم فرأى مجلسين احدهما يدعون اللّه عزّ و جلّ و يرغبون اليه و الثانى يعلّمون الناس فقال امّا هؤلاء فيسألون اللّه تعالى فان شاء اعطاهم و ان شاء منعهم و امّا هؤلاء فيعلّمون الناس و انّما بعثت معلّما - احياء علوم الدين ، ج 1 ، ص 8 ، شرح آن موسوم به اتحاف السادة المتقين كه مدارك و طرق و وجوه مختلفه روايت را به دست مىدهد ، ج 1 ، ص 109 - 110 .\r\n( 316 ) ص 180 ، س 4 ، قاضى ابو منصور هروى : بىهيچ‌گونه ترديد و شبهه مراد ابو احمد منصور بن ابى منصور محمد ازدى هروى قاضى هرات است كه از معاريف كتّاب و شعراء خراسان در اوايل قرن پنجم به شمار مىرود و شرح حال و اشعار او در يتيمة الدهر و تتمة اليتيمة ثعالبى و معجم الادباء ياقوت حموى ذكر شده است ( متوفى 440 ) در ضمن مجموعهء رسائلى كه به خط مرحوم ميرزا لطف‌على صدر الافاضل ( متوفى 1310 شمسى ) ديده‌ام رساله‌يى است متضمّن استفتاء ادبى كه يكى از ادباء ظاهرا معاصر با قاضى ابو احمد از فضلاء نيشابور نموده و يك قصيده از نتائج طبع وى را كه هم‌وزن يكى از قصائد شريف رضى است با هم آورده و تقاضى كرده كه فضلاء نيشابور نظر خود را در ترجيح اين دو قصيده بر يكديگر بنويسند و فضلاء نيشابور كه از آن جمله است على بن احمد واحدى مفسّر و اديب معروف و ابو نصر صاعد بن الحسين الزوزنى مذكور در دمية القصر بدون استثنا قصيده شريف رضى را بر قصيدهء قاضى هرات ترجيح داده‌اند و استفتاكننده به تجليل بسيار نام قاضى را ذكر كرده و بعضى از فضلاء نيشابور نيز به فضيلت و علوّ مقام او در شاعرى معترف شده‌اند ولى چنان‌كه گذشت شريف رضى را از وى بالاتر دانسته‌اند و اين همه دليل تواند بود بر شهرت و معروفيت قاضى منصور كه او را با شاعرى از فحول شعراء عرب كه فصاحت هاشمى داشته و شير از پستان نبوّت مكيده قابل سنجش و درخور قياس پنداشته‌اند ، اينك متن استفتاء منظوم :\r\n افاضل اهل نيسابور اصغوا * الى در كامثال الدرارى\r\nو قولوا و احكموا بالعدل فيها * فانّ العدل متّضح المنار \r\n\r\n","description":"","footnote":"","page_name":" 351 ","page_number":351},
  {"content":"\r\n\r\n به حكم فيصل ابدى ضياء * لذى عينين من وضح النهار\r\nأ أشعار الرضىّ لديكم ارضى * و ادخل فى نظام الاختيار\r\nام القاضى احقّ بذاك منه * و اسبق فى ميادين الفخار\r\nفانتم كالنّجوم الزّهر ضوءا * و انّ الفضل كالفلك المدار \r\nو قصيده قاضى مشتمل بر 51 بيت و مطلعش اين است :\r\n قد زار طيفك لو الم براقد * اهلا به من زائر بل عائد \r\nو قصيدهء شريف رضى بدين بيت آغاز مىشود :\r\n ردّوا الرقاد الى المشوق السّاهر * ليعوده طيف الخيال الزائر \r\nو چون كنيه و نام قاضى در تمام مأخذها ابو أحمد منصور ذكر شده بىهيچ گمان عبارت واقع در فيه ما فيه سهو است از قائل و تعبير مولانا صحيح و مطابق اسناد و مأخذيست كه بدانها اشارت رفت و احتمال اينكه ذكر ( ابو منصور ) از قبيل منصور و سبكتكين و حسن ميمنديست به جاى حسين بن منصور و محمود سبكتكين و احمد بن حسن ميمندى احتماليست كه اعتماد را نشايد زيرا در اين موارد به علت اشتهار تعبير مذكور هيچ‌گونه تصوّر اشتباهى در مصداق و مراد نمىرود و آنچه در فيه ما فيه آمده از اين مورد مستثنى است .\r\nبراى اطلاع از احوال قاضى ابو احمد منصور رجوع كنيد به : يتيمة الدهر ، طبع دمشق ، ج 4 ، ص 243 - 245 و تتمة اليتيمة ، چاپ طهران ، ج 2 ، ص 46 - 53 ، و معجم الادباء ، طبع مصر ، ج 19 ، ص 191 - 194 .\r\n( 317 ) س 5 ، منصور : مقصود حسين بن منصور ، حلّاج صوفى معروفست مقتول 309 .\r\n( 318 ) س 181 ، س 1 ، سيف بخارى : معلوم نشد كيست .\r\n( 319 ) ص 183 ، س 3 ، پيشنهاد به معنى غرض و مقصد و انديشه‌يى كه آدمى بر نفس خود عرضه كند .\r\n( 320 ) س 6 ، « تدبير كند الخ » مطلع غزالى است كه در ديوان غزليات ، چاپ لكنهو ص 23 و بعضى از نسخ خطّى آن را به مولانا نسبت مىدهند .\r\n( 321 ) ص 84 ، س 3 ، ابراهيم ادهم : ابو اسحاق ابراهيم بن ادهم بن سليمان بن منصور البلخى\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nاز قدما ، زهّاد و مشايخ صوفيه است و وفات او بنا بر مشهور به سال 166 هجرى واقع شده و او چنان‌كه مىگويند از ابناء ملوك و اميرزادگان بلخ بود ولى در نتيجه حادثه‌يى كه موجب تنبّه و بيدارى او گرديد ترك امارت گفت و از دنيا و دنياوى اعراض كرد و آن حادثه را به وجوه مختلف نقل كرده‌اند و اشهر اقوال مطابق آنچه در حلية الاولياء و رسالهء قشريه و كشف المحجوب و صفة الصفوة آمده همين است كه مولانا در فيه ما فيه بيان فرموده و در غزليات نيز گفته است :\r\n روزى پسر ادهم اندر پى آهو * مانند فلك مركب شبديز برافكند\r\nداديش يكى شربت كز لذّت و بويش * هستيش به سر برشد و از اسب درافكند\r\nگفتند همه كس به سر كوى تحيّر * مسكين پس ادهم تاج و كمر افكند \r\nولى شيخ عطّار آن واقعه را به كيفيّت ديگر نيز روايت كرده كه مولانا آن را در مثنوى ص 343 - 346 به نظم آورده است .\r\nبراى شرح حال او رجوع كنيد به : حلية الاولياء ، چاپ مصر ، ج 7 ، ص 367 - 395 و ج 8 ، ص 1 - 58 و رساله قشريه ، ص 8 و كشف المحجوب ص 128 - 30 و صفة الصفوة ، چاپ حيدرآباد ، ج 4 ، ص 127 - 132 و تذكرة الاولياء ، ج 1 ، ص 85 - 106 و نفحات الانس .\r\n( 322 ) ص 185 ، س 18 ، « ناگاه پدرش پيش آمد الخ » قصهء اسلام آوردن عمر مشهور و در سيرهء ابن هشام ، ج 1 ، ص 363 - 371 و تاريخ ابن الاثير ، ج 2 ، ص 31 و حلية الاولياء ، ج 1 ، ص 39 - 41 و صفة الصفوة ، ج 1 ، ص 102 - 104 و اسد الغابة ، ج 4 ، ص 53 - 58 بوجوه و كيفيّات مختلف مذكور است و در هيچ‌يك از آن‌ها اشاره‌يى وجود ندارد كه عمر پدر خود را بعد از قبول اسلام به قتل رسانيد و ظاهرا اين مطلب اساس ندارد زيرا به اغلب احتمال خطّاب پدر عمر قبل از اين تاريخ درگذشته بود .\r\n( 323 ) ص 186 ، س 3 ، « شمشير به كف الخ » از مولاناست در غزلى بدين مطلع :\r\n باران سحرخيزان تا صبح كه دريابد * يا ذره صفت ما را كه زير و زبر يابد \r\nديوان غزليات ، ص 216\r\n( 324 ) ص 187 ، س 18 ، « مقصود از كعبه الخ » راجع به ترجيح كعبهء دل بر كعبهء ظاهر در مثنوى و غزليّات سخن بسيار گفته چنان‌كه در مثنوى فرمايد :\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n حقّ آن حقى كه جانت ديده است * كه مرا بر بيت خود بگزيده است\r\nكعبه هرچندى كه خانهء برّ اوست * خلقت من نيز خانهء سرّ اوست\r\nتا بكرد آن خانه را در وى نرفت * و اندر اين خانه به جز آن حىّ نرفت \r\n( ص 154 ، س 10 )\r\nو اين مطلب را صريح‌تر بيان مىكند در غزلى كه مطلعش اين است :\r\n آنان كه به سر در طلب كعبه دويدند * چون عاقبت‌الامر به مقصود رسيدند \r\n( 325 ) ص 188 ، س 1 ، « دايم به دست تو الخ » مضمون آن را مولانا در مثنوى اقتباس كرده گويد :\r\n بنده بر وفق تو دل افروخته است * هر چه گويى پخت گويد سوخته است \r\n( ص 64 ، س 7 )\r\n( 326 ) ص 188 ، س 20 ، « و مقال آن درين عالم الخ » بيان اين معنى را از مثنوى بشنويد :\r\n صد هزاران نيك و بد را آن بهى * مىكند هر شب ز دل‌هاشان تهى\r\nروز دل‌ها را از آن پر مىكند * آن صدف‌ها را پر از در مىكند\r\nآن همه انديشهء پيشان‌ها * مىشناسد از هدايت جان‌ها\r\nپيشه و فرهنگ تو آيد به تو * تا در اسباب بگشايد به تو\r\nپيشهء زرگر به آهنگر نشد * خوى اين خوشخو بدان منكر نشد\r\nپيشه‌ها و خلق‌ها همچون جهيز * سوى خصم آيند روز رستخيز \r\n( ص 44 - 45 )\r\n( 327 ) ص 189 ، س 11 ، « صد سال بقاى الخ » با تفاوت اندك در ديوان كمال الدّين اسماعيل ، چاپ بمبيى ، قسمت رباعيات ، ص 8 ، موجود است و در رباعيات مولانا ، چاپ اسلامبول ص 130 به وى نسبت داده‌اند .\r\n( 328 ) س 13 ، « همچنانك دو كس الخ » نظير اين تمثيل در مثنوى فرمايد :\r\n برگ‌هاى جسم‌ها ماننده‌اند * ليك هر جايى به ربعى زنده‌اند\r\nخلق در بازار يكسان مىروند * آن يكى در ذوق و ديگر دردمند\r\nهمچنان در مرگ يكسان مىرويم * نيم در خسران و نيمى خسرويم \r\n( ص 285 ، ص 25 )\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n( 329 ) ص 190 ، س 8 ، تا نبادا : چنين است در نسخه اصل و ( ح ) سليم آغا و اين دليلى است بر جواز استعمال حرف نفى در مورد دعا شبيه بدان كه در محاورات امروزى نفى را به جاى نهى به كار مىبرند و مثلا ( نكن و نرو ) مىگويند به جاى مكن و مرو .\r\n( 330 ) س 9 ، پا كشيدند : يعنى دراز كشيدند و ظاهرا « واكشيدن » كه در محاورات مىگويند ، مبدل همين كلمه باشد .\r\n( 331 ) س آخر ، « كفى بجسمى الخ » از ابو الطّيب متنى است در قصيده‌يى بدين مطلع :\r\n ابلهى الهوى اسفا يوم النوى بدنى * و فرّق الهجر بين الجفن و الوسن \r\n( 332 ) ص 191 ، س 1 ، « در كشت‌زار جانور كيست الخ » ظاهرا مراد حشره‌يى است كوچك‌تر از ملخ كه در هواى گرم ميان كشت‌زار و علف‌زار فرياد كند و به پارسى او را چزد نامند ، كسايى مروزى راست :\r\n و آن بانگ چزد بشنو از باغ نيمروز * چون كوزه‌هاى نو كه به آتش فروزنند \r\n( 333 ) ص 191 ، س 13 ، « با دل گفتم الخ » با مختصر تفاوت به مولانا نسبت داده شده است ، رباعيات ، چاپ اسلامبول ، ص 354 .\r\n( 334 ) ص 193 ، س 4 ، « ابدأ بنفسك » حديث نبوى و نصّ آن مطابق نقل سيوطى در جامع صغير ، ج 1 ، ص 4 ، چنين است : ابدا بنفسك فتصدق عليها فان فضل شىء فلا هلك فان فضل شىء عن اهلك فلذى قرابتك فان فضل عن ذى قرابتك شىء فهكذا و هكذا - و صدر حديث در كنوز الحقائق ص 2 ، نيز نقل شده است .\r\n( 335 ) ص 195 ، ص 10 ، « در سمرقند بوديم الخ » فتح سمرقند و قتل عام مردم آن شهر به دست محمد خوارزمشاه و به امر وى مطابق نقل ابن الاثير در ذيل حوادث سنه 604 تقريبا در حدود سال 607 واقع گرديده و بر وفق تصريح عطا ملك جوينى در جلد دوم جهانگشا ( چاپ ليدن ، ص 125 ) به سال 609 اتفاق افتاد و در آن هنگام مولانا در خود چهار يا شش سال عمر داشته است و با تصريح مولانا به اينكه در موقع فتح سمرقند در آن شهر اقامت داشته يكى از مشكلات تاريخ زندگى وى مرتفع مىگردد و آن اختلافى است كه در گفتهء مورخين و نويسندگان مناقب راجع به علت و سبب مهاجرت خاندان مولانا از بلخ مشهود مىگردد بدين‌طريق كه بعضى سبب مهاجرت را غرض‌ورزى و\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nحسد فخر الدّين رازى ( م 606 ) با پدر مولانا كه موجب رنجش محمد خوارزمشاه از وى گرديده مىشمارند در صورتى كه سلطان ولد در مثنوى ولدى معروف به ولدنامه تصريح كرده است كه مهاجرت وى مقارن حمله مغول و فتح بلخ به سال 617 بوده است و وجه جمع ميان اين روايات با استفاده‌يى كه از گفته مولانا در فيه ما فيه مىشود امكان‌پذير است و توان گفت كه مسافرت بهاء ولد و مولانا به سمرقند در نتيجهء رنجش از محمد خوارزمشاه بوده و شايد پس از فتح سمرقند به بلخ بازگشته و ديگر بار مقارن حملهء مغول از بلخ به ديار روم هجرت گزيده است .\r\nناگفته نگذاريم كه نگارنده چون در موقع تأليف رساله خود در تحقيق احوال مولانا بدين نكته بسيار مهمّ كه در فيه ما فيه است توجه نداشته پس از جرح و تعديل اقوال گفتهء سلطان ولد را صحيح شمرده و سائر اقوال را به كلى باطل و نادرست انگاشته است رساله نگارنده در تحقيق احوال مولانا ، ص 8 - 17 .\r\n( 336 ) ص 199 ، س 16 ، مير اكدشان : مطابق گفته فرهنگ‌نويسان اكدش به فتح اوّل و سكون دوم و كسر سوم به معنى امتزاج و ممزوج از دو چيز و نيز به معنى اسب دورگه و دو تخمه استعمال مىشود چنان‌كه نظامى گويد :\r\n نظامى اكدش خلوت‌نشين است * كه نيمى سركه نيمى انگبين است\r\nدل كه برو خطبه سلطانى است * اكدش روحانى و جسمانى است \r\n( كه در بيت دوم مفاد اين كلمه شبيه است به معنى برزخ در مصطلحات حكما و متصوفه ) و ظهير فاريابى به معنى دوم استعمال كرده و گفته است :\r\n نعل مىبستند روزى اكدشانت را به روم * حلقه‌يى گم گشت از آن در گوش قيصر يافتند \r\nو كسى را كه مادرش از هند و پدرش از نژاد تركان باشد نيز اكدش خوانند و ظاهرا درين بيت سعدى به معنى مذكور مىآيد :\r\n من نه به وقت خويشتن پيرو شكسته بوده‌ام * موى سپيد مىكند چشم سياه اكدشان \r\nولى هيچ‌يك ازين معانى مناسبت تمام با تعبير مولانا ندارد و ظاهرا اكدشان طبقه‌يى از مردم ديوانى يا لشكرى بوده‌اند كه رئيس يا اميرى جهت نظم امور مربوط به خود داشته‌اند و نام ايشان در رديف خواجگان و امرا ذكر مىشده و ايشان را اكادش و اكادشه\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nنيز مىگفته‌اند چنان‌كه افلاكى در موارد ذيل به همين معنى مىآورد : فرمود كه بهاء الدين درين شهر قونيه نظر كن تا چند هزار خانه‌ها و كوشك‌ها و سراب‌ها از امرا و اكابر و اعيان فاخر هست چه خانه‌هاى خواجگان و اكادشه از خانهء محترفه عالىتر است - پيوسته حضرت مولانا را عادت چنان بود كه هرچه از عالم غيب امرا و ملوك و اكادشه و مريدان متموّل از اسباب و اموال دنياوى فرستادندى همان ساعت به حضرت چلبى حسام الدين مىفرستاد .\r\nو از تعبير مولانا ( امير اكدشان سيواس افراط مىكند ) در مكتوبات ، ص 96 ، استنباط مىشود كه اين طبقه در شهرهاى ديگر روم جز قونيه هم وجود داشته‌اند و گويا در قرن‌هاى بعد عنوان « الاكادش‌باشى باشى » به رئيس آن‌ها مىداده‌اند توضيحات دكتر فريدون نافذ بر مكتوبات ، ص 167 ، فرهنگ‌نويسان اين كلمه را پارسى شمرده‌اند ولى عبد اللطيف عباسى در لطائف اللغات گويد : اين لغت تركى است .\r\n( 337 ) س 20 ، « المؤمنون كنفس واحدة » مطابق گفتهء شيخ اسماعيل انقروى و يوسف ابن احمد مولوى حديث نبوى است و در احياء علوم الدين ، ج 2 ، ص 228 اين جمله به نظر مىرسد ولى اشارتى به صدور آن از حضرت رسول ( ص ) نشده و در شرح احياء العلوم هم اين مطلب مسكوت مانده و با تعبير ( المؤمنون كرجل واحد ) در كنوز الحقائق ، ص 126 مضبوط است و مولانا در مثنوى به مضمون اين روايت اشاره مىكند :\r\n مشفقان گردند همچون والده * مسلمون را گفت نفس واحده\r\nچون نماند خانه‌ها را قاعده * مؤمنان گردند نفس واحده \r\nص 188 ، س 13 و ص 335 ، س 1 )\r\n( 338 ) ص 200 ، س 4 ، پاگر : تركيبى است از « پا » به معنى عضو معروف از بدن و « گر » كه از ادوات فاعليت است و « دست‌گر » كه بلافاصله بعد از آن آمده هم ازين نوع محسوب مىشود و « گر » درين تركيب و نظائر آن از قبيل آهنگر ، شمشيرگر ، سوزنگر ، تيرگر ، افاده معنى صنعت مىكند و بر صانع و جاعل و سازندهء چيزى اطلاق مىشود .\r\n( 339 ) ص 201 ، س 2 ، « و النّهى لا يصحّ الخ » شبيه بدان در مثنوى فرمايد :\r\n چون مرا سوى اجل عشق و هواست * نهى لا تقلوا بايديكم چراست \r\n\r\n","description":"","footnote":"","page_name":" 357 ","page_number":357},
  {"content":"\r\n\r\n زانكه نهى از دانهء شيرين بود * تلخ را خود نهى حاجت كى شود\r\nدانه‌يى كش تلخ باشد مغز و پوست * تلخى و مكروهيش خود نهى اوست \r\n( ص 101 ، س 14 )\r\n( 340 ) ص 202 ، س 14 ، صدر الاسلام : بدين لقب دو تن از ائمه و فقهاء حنفيان شهرت يافته‌اند : نخست صدر الاسلام ابو السير محمد بن محمد بن حسين بن عبد الكريم بن موسى البزدوى منسوب به بزده ( به فتح اول و سكون ثانى ) كه دهى بوده است در شش فرسنگى نسف بر سر راه بخارى و او يكى از فقهاء بزرگ و فحول مناظرين و از رؤساء حنفيه بوده است در قرن پنجم و نياى بزرگ او ابو محمد عبد الكريم ( متوفى 390 ) از شاگردان ابو منصور ماتريدى و استاد اسماعيل بن عبد الصادق به يارى بوده كه صدر الاسلام پيش وى تحصيل نموده است ولادت صدر الاسلام در سنهء 421 و وفات او به سال 493 اتفاق افتاد .\r\nاز شاگردان اوست نجم الدين ابو حفص عمر بن محمد نسفى ( 537 - 461 ) و محمد بن ابى بكر سبخى صابونى ( 555 - 480 ) و محمد بن طاهر سمرقندى لبّادى ( متوفى 15 صفر سنه 515 ) و ابو اسحاق محمد بن منصور معروف به حاكم نوقدى و ابو المعالى محمد بن نصر مدنى ( 555 - 450 ) .\r\nبرادر صدر الاسلام ابو العسر على بن محمد بزدوى ملقب به فخر الاسلام هم از بزرگان فقها بوده ( 482 - 400 ) و از او و صدر الاسلام در كتب حنفيه تعبير مىشود به : صدرين بزدويين .\r\nحسن بن على فرزند فخر الاسلام ( متوفى 557 ) تربيت يافته صدر الاسلام و از فقهاء معتبر بوده و محمد بن محمد فرزند صدر الاسلام نيز در عداد فقهاء بزرگ به شمار مىرود ( وفاتش 542 ) .\r\nاز تأليفات صدر الاسلام شرح جامع صغير و جامع كبير مشهور است براى اطلاع از احوال او رجوع كنيد به : انساب سمعانى ، در نسبت ( بزدوى ) و الجواهر المضيئة فى طبقات الحنفية ، طبع حيدرآباد ، ج 2 ، ص 270 و 288 و الفوائد البهيّة ، طبع مصر ، ص 125 - 124 و 188 .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nديگر صدر اسلام طاهر بن برهان الدين محمود بن تاج الدين احمد بن برهان الدين عبد العزيز بن مازه كه از فقهاء حنفيه و از افراد آل برهان بوده و شرح حال وى در الفوائد البهية ، ص 85 ، و نيز شهرت او بدين لقب درس 238 از همان كتاب مذكور شده ، ليكن قريب به يقين است كه مراد مولانا در اين مورد همان صدر الاسلام بزدوى است لا غير چه اين دومين در شهرت به پايه او نمىرسد .\r\n( 341 ) ص 203 ، س 14 ، « ذكر نيكان الخ » از سنايى است ، حديقه ، چاپ آقاى مدرّس رضوى ، ص 582 .\r\n( 342 ) ص 205 ، س 1 ، « شخصى امامت مىكرد الخ » اين قصه به شكل ديگر در المستطرف ، چاپ مصر ، ج 2 ، ص 222 ذكر شده است .\r\n( 343 ) س 20 ، « لقد علمت الخ » اين قطعه از عروة بن اذينه است كه از شعراء معاصر امويان بود ، رجوع كنيد به : اغانى ، چاپ مصر ، ج 21 ، ص 107 .\r\n( 344 ) ص 206 ، س 8 ، نتوان : به معنى نتواند و سوم شخص غائب ، استعمال شده چنان‌كه درين بيت از عنصرى :\r\n كسى كرد نتوان ز زهر انگبين * نسازد ز ريكاسه كس پوستين \r\n( 345 ) س 11 ، « من جعل الهموم الخ » حديث نبوى است و در كتاب التعرّف و شرح آن ، چاپ لكنهو ، ج 4 ، ص 60 نقل شده و مضمون آن در حديث ديگر بدين عبارت من انقطع الى اللّه كفاه - آمده و آن حديث را در نوادر الاصول ، ص 46 ، مىتوان يافت .\r\n( 346 ) س 16 ، « انا جليس من ذكرنى » حديث قدسى است و تمام آن مطابق نقل غزالى چنين است : قال موسى عليه السلام يا ربّ أ قريب انت فاناجيك ام بعيد فاناديك فقال انا جليس من ذكرنى ، احياء علوم الدين ، ج 2 ، ص 141 ، نيز رجوع كنيد به : اتحاف السادة المتقين ، ج 6 ، ص 287 ، كه وجوه و طرق مختلفهء روايت اين حديث را نقل مىكند .\r\n( 347 ) س 20 ، « شب رفت الخ » مصراعى است از رباعيى كه در نسخه رباعيات مولانا كه در حاشيه فيه ما فيه نسخه ( ح ) به خط اصل ( مكتوب 751 ) نوشته شده و رباعيات ، چاپ اسلامبول ، ص 170 ، به مولانا نسبت داده‌اند و تمام آن چنين است :\r\n من بودم و دوش آن بت جان‌افراز * از من همه لابه بود و از وى همه ناز \r\n\r\n","description":"","footnote":"","page_name":" 359 ","page_number":359},
  {"content":"\r\n\r\n شب رفت و حديث ما به پايان نرسيد * شب را چه گنه حديث ما بود دراز \r\n( 348 ) ص 208 ، س آخر ، « يوسف مصرى را الخ » اين حكايت را مولانا در مثنوى ص 85 - 83 به نظم آورده و عوفى در باب شانزدهم از قسم اول شبيه بدان را از ابو على ايوب حاكم فارس كه به جهت المعتمد على اللّه خليفه عباسى 279 - 256 آيينه به هديه فرستاده نقل مىكند .\r\n( 349 ) ص 209 ، س 4 ، « ان اللّه لا ينظر الى صوركم الخ » حديث نبوى و نصّ آن مطابق با صحيح مسلم ، ج 8 ، ص 11 و جامع صغير ، ج 1 ، ص 73 چنين است : انّ اللّه تعالى لا ينظر الى صوركم و اموالكم و لكن انّما ينظر الى قلوبكم و اعمالكم - نيز رجوع كنيد به : احياء علوم الدين ، ج 3 ، ص 190 و مولانا در مثنوى اشاره به مضمون اين حديث فرموده و گفته است :\r\n ما برون را ننگريم و قال را * ما درون را بنگريم و حال را \r\n( ص 143 ، س 7 )\r\n حق همىگويد نظرمان بر دلست * نيست بر صورت كه آن آب و گلست \r\n( ص 251 ، س 14 )\r\n و آنگهى گفته خدا كه ننگرم * من به ظاهر من به باطن ناظرم \r\n( ص 369 ، س 19 )\r\n گفت لا ينظر الى تصويركم * فابتغوا ذا القلب فى تدبيركم \r\n( ص 451 ، س 19 )\r\n( 350 ) ص 209 ، س 5 ، « بلاد ما اردت الخ » از ابو الطيّب متنبّى است در قصيده‌يى كه به مطلع ذيل آغاز مىگردد :\r\n فؤاد ما تسلّيه المدام * و عمر مثل ما تهب اللئام \r\nو چون روايت مولانا با اصل ديوان اندك تفاوتى دارد بدين جهت بيت مذكور را مطابق آنچه در ديوان چاپى آمده در اينجا مىآوريم :\r\n بارض ما اشتهيت رايت فيها * فليس يقوتها الاكرام \r\nو نكته قابل توجه اين است كه از تفسير مولانا چنان معلوم مىشود كه فعل ( ما اردت و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nوجدت ) را به صورت خطاب خوانده و از سياق قصيدهء مسلّم است كه اين افعال را به ضمّ تا و به صيغه متكلّم بايد خواند و در ديوان او نيز به همين صورت حركات آن‌ها را معين كرده‌اند .\r\n( 351 ) ص 210 ، س 7 ، گزر : به گاف پارسى و فتح اوّل و دوم به گفته فرهنگ‌نويسان نباتى است كه آن را زردك گويند يعنى حويج در محاورات كنونى ولى در بعضى نقاط خراسان هم امروز اطلاق مىشود بر نوع صحرايى آنكه در رمال و ريگزارهاى اطراف كوير مىرويد .\r\n( 352 ) ص 211 ، س 1 ، « همه چيز را الخ » از سنايى است در غزلى كه مطلع آن چنين است :\r\n بتا پاى اين ره ندارى چه پويى * دلا جاى آن بت ندانى چه گويى \r\n( 353 ) س 14 ، ضمير : در اصطلاح منجّمين ، نيّت سائل است كه بر زبان نيارد و منجّم از روى قواعد و به دلائل نجومى آن را استخراج كند و بگويد كه آن نيّت حاصل مىشود يا نه ، در مقابل خبىء يعنى چيزى كه در مشت پنهان كنند و منجّم آن را به دلائل نجومى استخراج نمايد .\r\n( 354 ) ص 212 ، س 14 ، قرناق : در نسخهء ( ح ) به‌طور واضح زير حرف اوّل كسر گذارده و در غياث اللغات به ضمّ اوّل و به معنى خدمتگار و كنيزك ضبط كرده‌اند .\r\n( 355 ) ص 218 ، س 2 ، « اى برادر تو همان الخ » اين بيت از مثنوى است در دفتر دوم ( ص 111 ، س 17 ) و چون دفتر دوم در سال 662 آغاز شده پس اين فصل هم در ده سال آخر از عمر مولانا تقرير گرديده است .\r\n( 356 ) س 3 ، زردبرنج : ظاهرا مراد غذايى است كه از برنج و روغن و شكر و زعفران سازند و امروز آن را « شله‌زرد » نامند و گويا « برنج زرد » درين بيت از بسحق اطعمه هم بدين معنى است .\r\n حسد چه مىبرى اى كاسه ليس بر بسحق * برنج زرد و عسل روزى خدا داد است \r\nو اين بيت را مؤلف انجمن‌آراى ناصرى در لغت ( كاسه ليس ) به استشهاد آورده است .\r\n( 357 ) ص 221 ، س 1 ، « فرمود اوّل الخ » دليل است بر آنكه اين فصل در اواخر عمر مولانا كه داعيهء او بر شعر گفتن فاتر شده بود چنان‌كه در ذيل دفتر 6 مثنوى هم از قول سلطان ولد بدان اشاره رفته تقرير يافته است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n( 358 ) س 1 ، « اكنون در آن وقت الخ » لفظ اكنون در معارف بهاء ولد و تعبيرات مولانا به معنى بنابراين ، بارى و به‌منزله تكيه كلام مكرّرا استعمال شده است مانند : و اللهم مىگويد و سبحانك مىگويد و اين به من مىگويد ازبس‌كه تعجب‌هاست در من و انقطاع اوهام است اكنون سبحانك اللّهم لفظ مخاطبه است - مثال ديگر : تا اعراض اين جهانى را نمانى هرگز تو عالم نشوى اكنون اجزاى كالبدت سماوى و ارضى است - معارف بهاء ولد .\r\n( 359 ) ص 223 ، س 1 ، قاضى عزّ الدين : مراد مولانا ظاهرا قاضى عزّ الدّين محمّد رازى است مقتول در 654 يا 656 كه از بزرگان روم و وزير عز الدين كيكاوس بن كيخسرو بود و بنا بر روايت افلاكى به جهت مولانا مسجدى در قونيه بنا نهاد و به استدعاء وى در اجلاسى كه به مناسبت اتمام بناء آن مسجد بر پا شده بود مولانا وعظ و تذكير فرمود و اگرچه در آغاز بر سماع انكارى عظيم داشت ولى سرانجام از آن انكار دست كشيد و به صدق تمام مريد شد براى اطلاع از احوال او رجوع كنيد به : مسامرة الاخبار ، ص 42 - 40 و مختصر تاريخ سلجوقيه ابن بىبى ، ص 287 - 274 و مناقب افلاكى . در عهد مولانا دو تن ديگر نيز داراى اين لقب بوده‌اند يكى عز الدين ارموى قاضى سيواس ( متوفى در حدود 673 ) كه در مسامرة الاخبار ص 90 و 121 نام وى ديده مىشود و ديگر عزّ الدين قاضى اماسيه كه از او و عز الدين قاضى سيواس افلاكى در حكايتى نام برده است .\r\n( 360 ) ص 224 ، س 4 ، « و يسفك الدماء آدمى » چنين است در نسخه ( ح ) و در ملى و سليم آغا « و سفك دماى آدمى » نوشته‌اند و بهر حال عبارت خالى از ضعف تأليف نيست .\r\n( 361 ) س 20 ، « همچنانك شاعر مىگويد الخ » بدون شك اشاره است به بيت ذيل :\r\n امتلاء الحوض و قال قطنى * مهلا رويدا قد ملات بطنى \r\nكه جوهرى در صحاح اللغه و مؤلّف لسان العرب و تاج العروس نيز آن را در ذيل لغت ( قطط ) به استشهاد آورده‌اند .\r\n( 362 ) ص 225 ، س 7 ، « يا ليت ربّ محمد الخ » چنان‌كه از گفته مولانا برمىآيد حديث نبوى است ولى تاكنون مأخذ آن را به دست نياورده‌ام و در احياء علوم الدين ، ج 3 ، ص 353 از قول صحابه كلماتى نظير آن نقل شده است .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n( 363 ) ص 229 ، س 3 ، « كفر و دين الخ » از سناييست ، حديقه ، چاپ آقاى مدرس ، ص 60 .\r\n( 364 ) ص 229 ، س 10 ، « گفتند كه سيّد برهان الدين الخ » افلاكى از قول سلطان ولد نقل مىكند : سيّد با سنايى چنان عشق داشت كه مولانا با شمس الدين تبريزى - و در معارف برهان محقق كه نسخه اصلى آن در اسلامبول ، كتابخانه سليم آغا و نسخه عكسى آن نزد نگارنده موجود است عدّه‌يى از اشعار سنايى به عنوان تمثيل و استشهاد آمده كه بر اين مطلب دليل توان شمرد .\r\n( 365 ) ص 231 ، س 1 ، اكمل الدين : مراد اكمل الدين طبيب است كه مردى دانشمند و در فن طب باتجربت و خبرت وافى بود و از مريدان مولانا به شمار مىرفت و چون مطابق روايت فريدون سپهسالار وى در موقع وفات مولانا زنده بود و در مرض موت معالجه او را بر عهده داشته مسلما تا سال 672 زندگى كرده است - نام او در تضاعيف حكايت مناقب افلاكى و رساله فريدون سپهسالار چندين بار تكرار يافته است .\r\n( 366 ) س 5 ، « پيش خليفه رقاصه الخ » ماخوذ است از حكايتى كه در عيون الاخبار ، ج 4 ص 111 بدين‌طريق آمده است : قال الاصمعى قلت لامرأة ظريفة هل فى يديك عمل قالت لا و لكن فى رجلى .\r\n( 367 ) س 5 ، چارپاره : نوعى از رقص و سازى كه چهار وصل دارد ( غياث اللغات ) و مؤلف برهان قاطع آن را چارتاره ( با تاء فوقانى ) ضبط كرده و به معنى چارتار كه طنبور و رباب باشد و هر سازى كه بر آن چهار تار بندند گرفته است .\r\n( 368 ) ص 234 ، س 13 ، وژه : به فتح اوّل مقداريست از سرانگشت بزرگ تا سرانگشت كوچك كه در محاورات امروزى وجب گويند مرادف بدست در تعبيرات قدما و شبر به زبان عربى .\r\n( 369 ) س 18 ، ازين بىچون و چگونه : ( اين ) در مثل اين تعبيرات براى بيان نوع و جنس مىآيد چنان‌كه خواجه حافظ گويد :\r\n گر مسلمانى از اينست كه حافظ دارد * واى اگر از پس امروز بود فردايى \r\n( 370 ) ص 235 ، س 8 ، يك‌به‌يك نماند : يعنى يكى به ديگرى نماند .\r\n( 371 ) س 9 ، بنى : به كسر اول ممال بناست از قبيل منى و زنى .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n( 372 ) ص 237 ، س 1 ، « ما فضّل ابو بكر الخ » مطابق نقل محمد بن على ترمدى در نوادر الاصول ، ص 31 ، 261 ، 345 و ابو نصر سرّاج در اللمع ، ص 123 ، اين عبارت با مختصر اختلافى گفته بكر بن عبد اللّه مزنى است از اكابر زهّاد ( متوفى 108 ) و در كتاب التعرّف و شرح آن ، ج 2 ، ص 21 ، 174 ، 207 و ج 3 ، ص 28 ، 32 و احياء علوم الدين ، ج 1 ، ص 17 ، 74 به عنوان حديث نبوى ذكر مىشود - نيز رجوع كنيد به : اتحاف السادة المتقين ، ج 1 ، ص 187 كه اقوال مختلف را دربارهء آن نقل كرده و اللؤلؤ المرصوع ، ص 68 كه آن را جزو موضوعات مىآورد .\r\n( 373 ) س 6 ، « فى الحركات بركات » مثل است و در بيت ذيل از قطعه‌يى كه در مقامهء 38 از مقامات بديعى آمده بدان اشاره شده است :\r\n بأبى شمائله التى تجلو العلى * و يدا ترى البركات فى حركاتها \r\nو پارسيان درين معنى گويند : از تو حركت از خدا بركت .\r\n( 374 ) س 16 ، چوك زدن : زانو زدن شتر است و مجازا در زانو زدن به جهت تعظيم هم استعمال مىشود چنان‌كه پوربهاى جامى گويد :\r\n پيش باز آمدند و چوك زدند * چوك چون اشتران لوك زدند \r\n( 375 ) ص 238 ، س 11 ، « انّ اللّه ارزاقا » ظاهرا حديث باشد ولى نگارنده بر مأخذ آن دست نيافته است .\r\n( 376 ) س 7 ، « پس دوزخ جاى معبد است الخ » در مثنوى بيان اين معنى بدين‌گونه فرمايد :\r\n كافران كارند در نعمت جفا * باز در دوزخ نداشان ربّنا\r\nكه لئيمان در جفا صافى شوند * چون وفا بينند خود جافى شوند\r\nمسجد طاعاتشان خود دوزخست * پايبند مرغ بيگانه فخست\r\nهست زندان صومعهء دزد لئيم * كاندر آن ذاكر شود حق را مقيم\r\nچون عبادت بود مقصود از بشر * شد عبادتگاه گردنكش سقر \r\n( ص 271 - 270 )\r\n( 377 ) ص 239 ، س 4 ، فلق : به فتح اول و دوم ، عود يربط حبل من احد طرفيه الى الآخر و تجعل رجلا المجرم داخل ذلك الحبل فيضرب عليها ( محيط المحيط ) و در محاوره فارسى فلك گويند .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n( 378 ) س 6 ، مهماز : به كسر اول و سكون ثانى آهنى كه اسب سواران در موزه و چكمه قرار دهند و به جهت تاخت و دويدن بر پهلوى اسب فشارند و مهميز ممال آنست .\r\n( 379 ) ص 241 ، س 21 ، « زيرا معين‌الدّينست » ظاهرا انتقادى است از معين الدّين سليمان پروانه در ضمن مذاكره با شخص ديگر كه گفتهء او را در متن حاضر نياورده‌اند .\r\n( 380 ) س 23 ، « الزيادة على الكمال نقصان » مثليست مانند . الزّيادة فى الحدّ نقصان فى المحدود ، و در مجموعه امثال متعلق به آقاى همايى بدين عبارت آمده : الزّيادة على الكفاية نقصان .\r\n( 381 ) س 22 ، « همچنانك شش انگشت باشد الخ » اين مضمون را عنصرى خوش نظم كرده است در قطعه ذيل :\r\n بيش ازين نصرت نشايد بود كو را داده‌اند * چون ز نصرت بگذرى ز آن سو در خذلان بود\r\nاز تمامى دان كه پنج انگشت باشد دست را * باز چون شش گردد آن افزونى از نقصان بود \r\n( 382 ) ص 242 ، س 2 ، فايده : سخن مفيد - الفائدة الزيادة تحصل للانسان و ما استفاده من علم او مال ( محيط المحيط ) .\r\n( 383 ) ص 245 ، س 2 ، « لقاء الخليل شفاء العليل » مثل است و به پارسى گويند : لقاى خليل شفاى عليل است .\r\n( 384 ) س 15 ، « آسمانهاست الخ » از حكيم سنايى است ، مطابق آنچه در مثنوى ، ص 53 ، تصريح شده و مولانا آن را شرح فرموده است ولى در مثنويات سنايى به نظر نرسيد .\r\n( 385 ) ص 246 ، س 7 ، « خاك نيز الخ » در مثنوى فرمايد :\r\n پارهء خاك ترا چون زنده ساخت * خاك‌ها را جملگى بايد شناخت\r\nمرده ز اين سويند وز آن سو زنده‌اند * خامش اينجا آن طرف گوينده‌اند \r\nص 218 ، س 7 )\r\n( 386 ) ص 247 ، س 1 ، « مسخرهء مىخواست الخ » اين حكايت بعينها در ص 24 گذشت .\r\n( 387 ) ص 248 ، س 2 ، « پس همه اسباب الخ » نظير اين تمثيل در احياء علوم الدين ، ج ، ص 22 و ج 4 ، ص 175 و كيمياى سعادت ، و مثنوى ، ص 423 توان ديد .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n( 388 ) س 10 ، « ايشان را به وجود نان گندمين ياد نان جوين كى كنند » چنين است در نسخه ( ح ) و سليم آغا نيز به اضافهء علامت مفعول صريح ( را ) به آخر لفظ ايشان و در نسخهء ملكى نگارنده مكتوب در سنه 888 اين‌طور نوشته‌اند : ايشان را به وجود نان گندمين كاك لطيف ياد نان جوين كى آيد - و در نثر قدما ( را ) به وجه زيادت گاهى به كلمات الحاق مىشده است مانند : تا بناهاى افراشته را در دوستى افراشته‌تر كرده آيد - هرآينه و ناچار فرمان عالى را نگاه داشته آيد - و قاضى ابو طاهر عبد اللّه ابن احمد التبانى ادام اللّه توفيقه را با وى ضم كرده شد - تاريخ بيهقى .\r\n( 389 ) س 15 ، « خير الكلام ما قلّ و دلّ » مثلى است مشهور .\r\n( 390 ) ص 250 ، س 13 ، « پس آنچ مىگويند الخ » اشاره است به حديث معروف ميان صوفيه : ان اللّه سبعين الف حجابا من نور و ظلمة لو كشفها لاحترقت سبحات وجهه كه به وجوه مختلفه و از آن جملة سبعمائة حجاب نيز نقل شده است .\r\n( 391 ) ص 252 ، س 1 ، سراج الدّين : ظاهرا مقصود سراج الدين مثنوىخوان است از مريدان خاص مولانا كه در مناقب افلاكى و ولدنامه مذكور است يا سراج الدين محمود بن ابى بكر ارموى از علماء بزرگ و معاصر مولانا متوفى 682 .\r\n( 392 ) س 14 ، « انت فى و داد و انا فى واد » مثل است كه در حديث هم بدين صورت آمده :\r\nقال رسول اللّه ( ص ) يأتى على الناس زمان القرآن فى واد و هم فى واد - نوادر الاصول ، ص 380 و يكى از شعرا گويد : و نحن بواد و العذول بواد .\r\n( 393 ) س 15 ، « ساحران فرعون الخ » اين مطلب را در قسمتى از مثنوى ( ص 238 ) كه آغازش اينست :\r\n ساحران را نى كه فرعون لعين * كرد تهديد سياست بر زمين \r\nبه صورتى هرچه تمام‌تر بيان فرموده است .\r\n( 394 ) س 19 ، استعمال بنگ در روزگار حجاج بن يوسف معمول نبوده و گويا در اين حكايت خلطى واقع شده است .\r\n( 395 ) ص 253 ، س 1 ، « خلق آدم على صورته » حديث نبوى و نص آن مطابق نقل مسلم در صحيح ، ج 8 ، ص 32 چنين است : اذا قاتل احدكم اخاه فليجتنب الوجه فانّ اللّه خلق\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nآدم على صورته ، نيز رجوع كنيد به : صحيح بخارى ، ج 4 ، ص 56 ، و مسلم ، ج 8 ، ص 149 ، و احياء علوم الدين ، ج 2 ، ص 116 ، و جامع صغير ، ج 2 ، ص 4 ، كه اين حديث را به وجوه ديگر نيز آورده‌اند و مولانا هم بدين جهت در مثنوى اشاره كرده است .\r\n خلق ما بر صورت خود كرد حق * وصف ما از وصف او گيرد سبق \r\n( ص 355 ، س 15 )\r\n( 396 ) ص 254 ، س 1 ، « سئل عيسى عليه الخ » سخنى است معروف از عيسى عليه السلام كه در مثنوى هم آن را بدين‌گونه منظوم فرموده است :\r\n گفت عيسى را يكى هشيار سر * چيست در هستى ز جمله صعب‌تر\r\nگفت اى جان صعب‌تر خشم خدا * كه از آن دوزخ همىلرزد چو ما\r\nگفت زين خشم خدا چبود امان * گفت ترك خشم خويش اندر زمان \r\n( ص 325 ، س 27 به بعد ) و امير المؤمنين على صلوات اللّه عليه مىفرمايد : يباعدك من غضب اللّه ان لا تغضب ، شرح نهج البلاغه ، ج 4 ، ص 562 و در مستدرك ، ج 2 ، ص 326 به حضرت رسول اللّه ( ص ) نسبت داده است .\r\n( 397 ) س 11 ، « الانسان عبيد الاحسان » مثل است .\r\n( 398 ) س 12 ، « بركن برفق الخ » از حكيم سنايى است در قصيده‌يى بدين مطلع :\r\n اين ابلهان كه بىسببى دشمن منند * بس بو الفضول و يافه‌دراى و زنخ زنند \r\n( 399 ) ص 256 ، س آخر ، « از ملكت سير الخ » از مولاناست در غزلى كه مطلعش اين است :\r\n آخر كه شود از آن لقا سير * آخر كه شود ز يار ما سير \r\nكليّات ، چاپ لكنهو ، ص 356 .\r\nتمام شد حواشى و تعليقات كتاب فيه ما فيه بامداد روز شنبه دوازدهم اسفندماه هزار و سيصد و بيست و نه هجرى شمسى مطابق روز بيست و چهارم جمادى الاولى سال هزار و سيصد و هفتاد قمرى بر دست كمترين بندگان بديع الزمان فروزانفر در منزل شخصى واقع در خيابان حقوقى از محلات شمال شرقى طهران . اللّهم اغفر ذنوبه و وفّقه لما تحب و ترضى .\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\n\r\nفهرست احاديث\r\nابدأ بنفسك - ص 193\r\nابيت عند ربّى يطعمنى و يسقينى - ص 29\r\nاخّروهن من حيث أخّرهنّ اللّه - ص 141\r\nادخل يا مؤمن فان نورك اطفأ نارى - ص 149\r\nارنى الاشياء كما هى - استفت قلتك و ان افتاك المفتون - ص 63\r\nاصحابى كالنجوم بايهم اقتديتم اهتديتم - ص 150\r\nالاسلام بدا غريبا - ص 67\r\nانا جليس من ذكرنى - ص 206\r\nانا الضّحوك القتول - ص 148\r\nانا عند ظنّ عبدى بى - ص 63\r\nانّ اللّه لا ينظر الى صوركم و لا الى اعمالكم و انّما ينظر الى قلوبكم - ص 209\r\nانّ اللّه ارزاقا غير ارزاق كتبت له فى اللّوح فليطلبها فى يوم الجمعة - ص 238\r\nالانسان حريص على ما منع - ص 105\r\nبعثت معلّما - ص 177\r\nالجماعة رحمة - ص 79\r\nحبّك الشيء يعمى و يصم - ص 120\r\nخلق آدم على صورته - ص 232 ، 253\r\nخمر طينة آدم اربعين يوما - ص 40\r\nخمّروا آنيتكم - ص 86\r\nالدّنيا كحلم النّائم - ص 207\r\nالدّنيا مزرعة الآخرة - ص 63\r\nرجعنا من الجهاد الاصغر الى الجهاد الاكبر - ص 73\r\nركعتين من الصلاة خير من الدنيا و ما فيها - ص 32\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nشر العلماء من زار الامراء و خير الامراء من زار العلماء - ص 15\r\nفعجبت من قوم يجرّون الى الجنة بالسّلاسل و الاغلال - ص 134\r\nقلب المؤمن بين اصبعين من اصابع الرحمن - ص 174\r\nالكافر ياكل فى سبعة امعاء - ص 157\r\nكلّم الناس على قدر عقولهم - ص 120\r\nكنت كنزا مخفيا فاحببت بان اعرف - ص 96 ، 199 ، 253\r\nكنت له سمعا و بصرا - ص 142\r\nلا تفضّلونى على يونس بن متّى بان كان عروجه فى بطن الحوت و عروجى كان فى السّماء على العرش - ص 121\r\nلا رهبانيّة فى الاسلام - ص 79 ، 102\r\nلا صلاة الّا بحضور القلب - ص 165\r\nلولاك لما خلقت الافلاك - ص 60 ، 124 ، 225\r\nلو كشف الغطاء ما ازددت يقينا - ص 42 ، 61\r\nلو وزن ايمان ابى بكر بايمان العالمين لرجح - ص 153\r\nلى مع اللّه وقت لا يسعنى فيه بنىّ مرسل و لا ملك مقرب - ص 25\r\nاللون لون الدم و الرّيح ريح المسك - ص 47\r\nالليل طويل فلا تقصّره بمنامك و النّهار مضيء فلا تكدره بآثامك - ص 75\r\nفما تعارف منها ايتلف و ما تناكر منها اختلف - ص 47\r\nما لا عين رأت و لا اذن سمعت و لا خطر على قلب بشر - ص 152\r\nمن اعان ظالما سلّطه اللّه عليه - ص 22\r\nمن جعل الهموم همّا واحد اكفاه اللّه سائر همومه - ص 206\r\nمن عرف نفسه فقد عرف ربه - ص 23 ، 71\r\nمن غلب عقله شهوته فهو اعلى من الملائكة و من غلبت شهوته عقله فهو ادنى من البهائم - ص 94\r\nموتوا قبل ان تموتوا - ص 25\r\nالمؤمن كيّس مميّز فطن عاقل - ص 135 ، 168\r\nالمؤمنون كنفس واحدة - ص 199\r\nالمؤمن ينظر بنور اللّه - ص 150\r\nنحن نحكم بالظّاهر و اللّه يتولّى السرائر - ص 116\r\nيا ليت ربّ محمد لم يخلق محمّدا - ص 225\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nفهرست كلمات بزرگان و امثال\r\nاحسنهم بى ظنّا - ص 63\r\nاخرج بصفاتى الى خلقى - ص 96\r\nاذا تخرّق ثوب الفقير انفتح قلبه - 146\r\nإريد أن لا اريد - ص 149\r\nاستوى عند العارف الدّانق و الدّينار و الأسد و الهرّة - ص 107 ، نظير آن مقولست از بايزيد بسطامى - رسالة النور - ص 105\r\nاما علمت ان ترك الجواب جواب - ص 172\r\nانت فى واد و انا فى واد - ص 252\r\nالانسان عبيد الاحسان - ص 254\r\nانّ لكم الى امام فعّال احوج منكم الى امام قوّال - ص 150\r\nاىّ مليحة لا تشتهى - ص 207\r\nتخلقوا باخلاق اللّه - ص 142\r\nجذبة من جذبات اللّه تعالى خير من عبادة الثقلين - ص 69\r\nجواب الاحمق سكوت - ص 172\r\nخير الكلام ما قلّ و دلّ - ص 248\r\nربّ تالى القرآن و القرآن يلعنه - ص 99\r\nالزّيادة على الكمال نقصان - ص 241\r\nسبحان من يعذّب عباده بالنّعم - ص 97\r\nالسؤال نصف العلم - ص 88\r\nسئل عيسى عليه يا روح اللّه اىّ شىء اعظم و ما اصعب فى الدنيا و الآخرة قال غضب اللّه قالوا و ما ينجى عن ذلك قال ان تكسر غضبك و تكظم غيظك - ص 254\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nالشكاية عن المخلوق شكاية عن الخالق - ص 254\r\nالصّيد كلّه فى جوف الفرا - ص 92\r\nالطير يطير بجناحيه و المؤمن يطير بهمته - ص 93\r\nالظّاهر عنوان الباطن - ص 107\r\nعجبت من الحيوان كيف يأكل الحيوان - ص 212\r\nفى الحركات بركات - ص 237\r\nقطع الاوصال ايسر من قطع الوصال - ص 205\r\nالقلوب تتشاهد - ص 57\r\nلا تعطوا الحكم لغير اهلها فتظلموها و لا تمنعوها عن اهلها فتظلموهم - ص 58 ، 175\r\nلقاء الخليل شفاء العليل - ص 245\r\nليس فى الدّار غير اللّه - ص 118\r\nما سبق رسول اللّه احد بالسلام - ص 123\r\nما فضّل ابو بكر بكثرة صلاة و صوم و صدقة بل وقر بما فى قلبه - ص 237\r\nمن أراد أن يجلس مع اللّه فليجلس مع اهل التّصوّف - ص 166\r\nمن رآه فقد رآنى و من قصده فقد قصدنى - ص 89\r\nنحن تعلّمنا ان نعطى ما تعلّمنا ان تأخذ - ص 16\r\nنعم الامير على باب الفقير و بئس الفقير على باب الامير - ص 15\r\nهذا كف معوّد بان يعطى ما هو معوّد بان يأخذ - ص 39\r\nيا ربّ لابن آوى مأوى و ليس لابن مريم مأوى - ص 56\r\nيلقّن الحكمة على لسان الواعظين به قدر همم المستمعين - ص 162\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nفهرست اشعار عربى\r\n انّى لأشكو خطوبا لا أعيّنها * ليجهل الناس عن عذرى و عن عدلى\r\nكالشمع يبكى و لا يدرى أ عبرته * من صحبة النار ام من فرقه العسل \r\nص 180\r\n بلاد ما اردت وجدت فيها * و ليس يفوتها الّا الكرام \r\nص 209\r\n خيالك فى عينى و اسمك فى فمى * و ذكرك فى قلبى الى اين اكتب \r\nص 57 و ص 191\r\n فمن شاء فلينظر الىّ فمنظرى * نذير الى من ظنّ انّ الهوى سهل \r\nص 151\r\n فمن يره فى منزل فكانّما * رأى كلّ انسان و كلّ مكان \r\nص 92\r\nقليل اذا عدّوا كثير اذا شدّوا -\r\n كفى بجسمى نحو لا اننى رجل * لو لا مخاطبتى اياك لم ترنى \r\nص 190\r\n لبسن الوشى لا متجمّلات * و لكن كى يصنّ به الجمالا \r\nص 23\r\n لقد علمت و ما الاسراف من خلقى * ان الّذى هو رزقى سوف يأتينى\r\nاسعى له فيعنينى تطلّبه * و لو جلست اتانى لا يعنينى \r\nص 206\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nليس التكحّل فى العينين كالكحل - ص 146\r\nو بضدّها تتبيّن الاشياء - ص 93\r\n و قالوا تجنّبنا و لا تقربنّنا * فكيف و انتم حاجتى اتجنّب \r\nص 154\r\nو للارض من كاس الكرام نصيب - ص 86\r\n هوا ناقتى خلقى و قدّامى الهوى * و انّى و ايّاها لمختلفان \r\nص 29\r\nو يبقى الحبّ ما بقى العتاب - ص 36\r\n يقولون هل بعد الثمانين ملعب * فقلت و هل قبل الثمانين ملعب \r\nص 154\r\n لقد جلّ خطب الشيب ان كان كلّما * بدت شيبة يعدو من اللهو مركب \r\nص 155\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nفهرست اشعار فارسى\r\n آسمان‌هاست در ولايت جان * كار فرماى آسمان جهان \r\nص 245\r\n آن منم قدس كز جهان مستغنى است * جان همه اوست او ز جان مستغنى است\r\nهر چيز كه وهم تو بدان گشت محيط * او قبلهء آنست وزان مستغنى است \r\nص 108\r\n از خرد پر داشت عيسى بر فلك پرّيد او * گر خرش را نيم‌پر بودى نماندى در خرى \r\nص 125\r\n از ملكت سير شد سليمان * و ايّوب نگشت از بلا سير \r\nص 256\r\n اى برادر تو همان انديشهء * ما بقى تو استخوان و ريشهء \r\nص 218\r\n اى پادشاه صادقان چون من منافق ديده‌يى * با زندگانت زنده‌ام با مردگانت مرده‌ام \r\nص 175\r\n اى نسخهء نامهء الهى كه تويى * وى آينهء جمال شاهى كه تويى\r\nبيرون ز تو نيست هرچه در عالم هست * از خود بطلب هرآنچه خواهى كه تويى \r\nص 92\r\nاى نقش تو از هزار معنى خوش‌تر - ص\r\n با دل گفتم كه اى دل از نادانى * محروم ز خدمت كيى مىدانى\r\nدل گفت مرا تخته غلط مىخوانى * من لازم خدمتم تو سرگردانى \r\nص 191\r\n بانگ خوش دار چون به كوه آيى * كوه را بانگ خر چه فرمايى \r\nص 173\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n بركن برفق سبلتشان گرچه دولتند * بشكن به حلم گردنشان گرچه گردنند \r\nص 255\r\n بوته خود گويدت چو پالودى * كه زرى يا مس زراندودى \r\nص 171\r\n تا ظنّ نبرى كه رهروان نيز نيند * كامل صفتان بىنشان نيز نيند\r\nزين گونه كه تو محرم اسرار نيى * مىپندارى كه ديگران نيز نيند \r\nص 127\r\n تدبير كند بنده و تقدير نداند * تدبير به تقدير خداوند چه ماند \r\nص 183\r\n تو به قيمت وراى دو جهانى * چكنم قدر خود نمىدانى \r\nص 28\r\n تو جوهرى و هر دو جهان مر ترا عرض * جوهر كه از عرض طلبند هست ناپسند\r\nآن كس كه علم جويد از دل برو گرى * و آن كس كه عقل جويد از جان برو بخند \r\nص 73\r\n جان از درون به فاقه و طبع از برون ببرگ * ديو از خورش به تخمه و جمشيد ناشتا\r\nاكنون بكن دوا كه مسيح تو بر زمى است * چون شد مسيح سوى فلك فوت شد دوا \r\nص 34\r\n جزو درويشند جمله نيك و بد * ور نباشد اين‌چنين درويش نيست \r\nص 92\r\n چشمم به دگر كس نگرد من چكنم * از خود گله كن كه روشناييش تويى \r\nص 45\r\n چون اندر تبارش بزرگى نبود * نيارست نام بزرگان شنود \r\nص 100\r\n حرام دارم با مردمان سخن گفتن * و چون حديث تو آيد سخن دراز كنم \r\nص 142\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nخاكى بر خاك رفت و پاكى بر پاك - ص\r\nخوش‌آوازت همىدارد صداى گنبد خضرا - ص 172\r\n خون مىخورم و تو باده مىپندارى * جان مىبرى و تو داده مىپندارى \r\nص 143\r\n داديم به دست تو عنان دل خويش * تا هرچه تو گويى پخت من گويم سوخت \r\nص 188\r\n دعوى عشق كردن آسانست * ليك آن را دليل و برهانست \r\nص 18\r\nدلدارم گفت كان فلان زنده به چيست - ص\r\n ذكر نيكان محرّض نيكى است * همچو مطرب كه باعث سيكى است \r\nص 203\r\n ز پرده‌ها اگر آن روح قدس بنمودى * عقول و جان بشر را بدن شمردندى \r\nص 118\r\n زهر از كف يار سيم‌بر بتوان خورد * تلخى سخنش همچو شكر بتوان خورد\r\nبس بانمكست يار بس بانمكست * جايى كه نمك بود جگر بتوان خورد \r\nص 200\r\n سايهء شخصم و اندازهء او * قامتش چند بود چندانم \r\nص 126\r\nشب رفت و حديث ما بيابان نرسيد - ص\r\n شمشير به كف عمر در قصد رسول آيد * در دام خدا افتد وز بخت نظر يابد \r\nص 186\r\n صد سال بقاى آن بت مهوش باد * تير غم او را دل من تركش باد\r\nبر خاك درش بمرد خوش‌خوش خوش‌دل من * يا رب كه دعا كرد كه خاكش خوش باد \r\nص 189\r\n عشق تو مناديى به عالم در داد * تا دل‌ها را به دست شور و شر داد\r\nو آنگه همه را بسوخت و خاكستر كرد * و آورد به باد بىنيازى بر داد \r\nص 205\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n فرشته رست بعلم و بهيمه رست بجهل * ميان دو به تنازع بماند مردم زاد \r\nص 205\r\n كعبه به اطاعتت خرابات است * تا ترا بود با تو در ذات است \r\nص 157\r\n كعبه را جامه كردن از هوس است * ياى بيتى جمال كعبه بس است \r\nص 146\r\n كفر و دين هر دو در رهت پويان * وحده لا شريك له گويان \r\nص 229\r\n گر نقل و كباب و گر مى ناب خورى * مىدان كه به خواب درهمى آب خورى\r\nچون برخيزى ز خواب باشى تشنه * سودت نكند آب كه در خواب خورى \r\nص 207\r\n گنج باشد به موضع ويران * سگ بود سگ به جاى آبادان \r\nص 142\r\n ما مىخواهيم و ديگران مىخواهند * تا بخت كرا بود كرا دارد دوست \r\nص 94\r\n مرغى كه بر آن كوه نشست و برخاست * بنگر كه در آن كوه چه افزود و چه كاست \r\nص 22\r\n( اين بيت در اسرار التوحيد ص ، 122 مذكور است و بنابراين نسبت آن به مولانا صحيح نتواند بود ) .\r\n مستى و تهيدستيت آورد به من * من بندهء پستى و تهيدستى تو \r\nص 256\r\nمفروش خويش ارزان كه تو بس گران‌بهايى - ص 28\r\n( در ديوان مولانا مذكور و به دو منسوب و تمام بيت اينست :\r\n منگر بهر گدايى كه تو خاص از آن مايى * مفروش خويش ارزان كه تو بس گران بهايى ) \r\nص 28\r\n مه نور مىفشاند و سگ بانگ مىزند * مه را چه جرم خاصيت سگ چنين بود\r\nاز ماه نور گيرد اركان آسمان * خود كيست آن سگى كه بخار زمين بود \r\nص 97\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nنبرّد عشق را جز عشق ديگر - ص 166\r\n نور اگر صد هزار مىبيند * جز كه بر اصل نو ننشيند \r\nص 71\r\n و ليكن هوا چون به غايت رسد * شود دوستى سر به سر دشمنى \r\nص 215\r\n هر كه از ما كند به نيكى ياد * يادش اندر جهان به نيكى باد \r\nص 223\r\n همه چيز را تا نجويى نيابى * جز اين يار را تا نيابى نجويى \r\nص 211\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nاسماء رجال و نساء\r\n\r\nالف\r\nآبى ( ابو سعد ) 315\r\nآبى ( تاج الدّين ) 297\r\nآدم 40 ، 84 ، 96 ، 330\r\nآمدى ( عبد الواحد بن محمد تميمى ) 299\r\nابا يزيد ( ابو يزيد ) - بايزيد\r\nاباقاخان 269\r\nابراهيم ( عليه السلام ) 71 ، 84 ، 96 ، 186 ، 213 ، 226 ، 252\r\nابراهيم ادهم 184 ، 302 ، 352\r\nابراهيم ( شيخ قطب الدّين ) 77 ، 198\r\nابراهيم بن على شيرازى - ابو اسحاق شيرازى\r\nابراهيم بن على راميتنى 332\r\nابراهيم بن محمّد نصرآبادى - ابو القاسم ابراهيم\r\nابليس 40 ، 96 ، 329\r\nابن ابى الحديد 273\r\nابن الاثير 321 ، 355\r\nابن بطوطه 347\r\nابن بىبى 338\r\nابن تيميه 318\r\nابن چاوش ( نجم الدّين بن خرم‌چاوش ) 327\r\nابن حجر 276\r\nابن خلكان 280\r\nابن سعد 310\r\nابن عباس 268 ، 310\r\nابن العربى 338\r\nابن العماد 280\r\nابن عمر 330\r\nابن فارض 295\r\nابن قتيبه 265 ، 296 ، 309 ، 340\r\nابن ماجه 265\r\nابن هشام ، 268 ، 311\r\nابن الهمام 340\r\nابو احمد هروى - منصور بن ابى احمد هروى\r\nابو اسحاق شيرازى 333\r\nابو اسحاق محمّد بن منصور - حاكم نوقدى\r\nابو بكر تبريزى 285\r\nابو بكر صديق 214 ، 237 ، 339\r\nابو تمام طائى 283\r\nابو جعفر محمّد بن حسن طوسى - محمّد بن حسن ابو جهل 96 ، 185 ، 238\r\nابو حامد محمّد بن محمّد غزّالى طوسى - غزّالى\r\nابو الحسن على بن احمد واحدى نيشابورى - واحدى\r\nابو حفص عمر بن محمد نسفى ( نجم الدين ) 358\r\nابو حفص عمر بن مسلمه 316 ، 346\r\nابو حنيفه اسكافى 346\r\nابو سعد آبى - آبى\r\nابو سعيد ابو الخير 302\r\nابو سعيد الخدرى 334\r\nابو طيب متنبى - متنبى\r\nابو عبد اللّه جعفر بن محمّد الصادق - الصادق\r\nابو العسر على بن محمّد بزدوى 358\r\nابو العلا معرّى 289\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nابو على ايّوب 360\r\nابو على قالى 279\r\nابو الفضل احمد بن محمّد ميدانى - ميدانى\r\nابو الفضل بيهقى 267\r\nابو الفضل جمال الدين محمّد - محمد بن جلال الدين مكرم مصرى\r\nابو الفلاح - عبد الحى بن العماد\r\nابو القاسم ابراهيم بن محمّد نصرآبادى 303\r\nابو القاسم حسين بن محمّد اصفهانى - راغب\r\nابو القاسم قشيرى - قشيرى\r\nابو القاسم محمود بن عمر زمخشرى - زمخشرى\r\nابو المعالى محمّد بن نصر مدنى 358\r\nابو المعين نسفى 295\r\nابو منصور ماتريدى 358\r\nابو منصور محمّد - ازهرى\r\nابو مسلم خولانى 299\r\nابو نصر سراج 299 ، 301 ، 364\r\nابو نصر ساعد بن حسين - زوزنى\r\nابو نعيم ( حافظ ) 301 ، 330\r\nابو هريره 258 ، 265 ، 272\r\nابى سفيان 340\r\nاتابك مجد الدّين 41 ، 287\r\nاحمد بن حسن ميمندى 352\r\nاحمد بن حسين ( ابو الطيب ) - متنبى\r\nاحمد بن محمّد ميدانى - مىدانى\r\nاحمد بن منوجهر شست كلّه 271\r\nاحمد بن يوسف موصلى ( موفق الدّين ) 295\r\nاحنف بن قيس 350\r\nازهرى ( ابو منصور محمّد بن احمد ) 296\r\nاسماعيل 252\r\nاسماعيل انقروى 335 ، 357\r\nاسماعيل بن عبد الصادق به يارى 358\r\nاسود بن يزيد 299\r\nاصمعى 362\r\nافضل الدّين - خاقانى\r\nافلاكى 270 ، 277 ، 297 ، 305 ، 314 ، 320 ، 321 ، 325 ، 326 ، 344 ، 356\r\nاكمل الدّين 231 ، 363\r\nامير نايب ( امين الدّين ميكائيل ) 57 ، 62 ، 93 ، 297\r\nامين الدّين ميكائيل - امير نايب\r\nانس بن مالك 321 ، 322\r\nانقروى - اسماعيل انقروى\r\nاويس قرنى 299\r\nايّوب ( خواجه ) 351\r\nايّوب ( محدث ) 307\r\n\r\nب\r\nبايزيد بسطامى 149 ، 169 ، 313 ، 318 ، 345\r\nبدوى ( دكتر عبد الرحمن ) 313\r\nبديع الزّمان ( فروزانفر ) 367\r\nبرهان الدّين محقّق ( سيد ) 30 ، 129 ، 229 ، 242 ، 279 ، 299 ، 363\r\nبسحق اطمعه 273\r\nبكر بن عبد اللّه مزنى 364\r\nبهاء الدين بحرى 326\r\nبهاء الدّين محمّد بن جلال الدّين محمّد - سلطان ولد\r\nبهاء الدّين محمّد بن الحسين الخطيبى الكبرى ( سلطان العلماء ) 51 ، 107 ، 275 ، 279 ، 285 ، 291\r\nبهاء ولد - بهاء الدين محمّد بن الحسين\r\nبيبرس 269\r\nبيهقى ( ابو الفضل ) 267\r\n\r\nپ\r\nپاىسوخته - شريف پاىسوخته\r\nپروانه ( امير ) 51 ، 90 ، 269 ، 274 ، 286 ، 287 ، 290 ، 365\r\nپسر ادهم - ابراهيم ادهم\r\nيولاد بك ( چلبى ) 288\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nپيغامبر \" ص \" ( پيغمبر \" ص \" ) 54 ، 102 تا 104 ، 123 ، 133 ، 324\r\nو - محمد \" ص \" و احمد \" ص \" و مصطفى \" ص \"\r\n\r\nت\r\nتاج الدّين آبى - آبى\r\nتاج الدّين عبد الوهاب بن تقى الدّين سبكى - سبكى\r\nتاج الدّين قبايى 102\r\nتاج زيد 294\r\n\r\nث\r\nثعالبى 282 ، 283 ، 351\r\nثعلبى 330\r\n\r\nج\r\nجاحظ 339\r\nجار اللّه زمخشرى - زمخشرى\r\nجامى 279 ، 302\r\nجبرائيل ( جبريل ) 185 ، 307\r\nالجرخى - سرزى\r\nجلال التبريزى 156 ، 342\r\nجلال الدّين محمّد رومى - مولوى و مولانا و خداوندگار\r\nجلال الدين محمود مستوفى 285\r\nجلال همايى 347 ، 365\r\nجمال الدّين محمّد بن جلال الدّين مكرم مصرى - محمّد بن جلال مكرم مصرى\r\nجنيد بن محمّد 170 ، 345\r\nجوهر خادم 346\r\nجوهرى 362\r\nجوينى - عطا ملك جوينى\r\nجهانگيرى 276\r\nجيچه - ولد جيچه\r\nچلبى حسام الدّين - حسام الدّين ( چلبى )\r\nچلبى پولادبك - پولادبك ( چلبى )\r\n\r\nح\r\nحافظ 324 ، 325 ، 363\r\nحاكم نوقدى 358\r\nحجاج بن يوسف 252 ، 366\r\nحداد - ابو حفص عمر بن سلمه\r\nحسام الدّين ارزنجانى 166 ، 343\r\nحسام الدّين ( چلبى ) 285 ، 286 ، 291 ، 320 ، 336 ، 356\r\nحسن رضى اللّه عنه 179\r\nحسن بصرى 299\r\nحسن بن على بزدوى 358\r\nحسن غزنوى ( سيد ) 319\r\nحسن ميمندى 352\r\nحسين ( رضى اللّه عنه ) 179\r\nحسين بن منصور حلاج 215 ، 297 ، 352\r\nحضرت امير - على عليه السلام\r\nحضرت عزيزان - على راميتنى\r\nحلاج - حسين بن منصور حلاج\r\nحمد اللّه مستوفى 280\r\n\r\nخ\r\nخاقانى 271 ، 282 ، 328\r\nخداوندگار ( - مولوى ) 269 ، 319\r\nخطاب 353\r\nالخطيبى - بهاء الدين محمّد خواجگى 275\r\nخواجه نساج - نساج بخارى\r\nخوارزمشاه 80 ، 195\r\nدهخدا ( على اكبر ) 273 ، 308\r\n\r\nر\r\nراغب اصفهانى 282 ، 340\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nراميتنى - على راميتنى\r\nربيع بن خثيم 299\r\nرسول اللّه ( ص ) - محمد ( ص )\r\nرضى ( سيّد ) ر - شريف رضى\r\nركن الدّين بيبرس - بيبرس\r\nروح اللّه ( عيسى ) - عيسى\r\n\r\nز\r\nزبيدى 265\r\nزكريا عليه السلام 84 ، 196\r\nزمخشرى ( جار اللّه ) 268 ، 272 ، 321 ، 331\r\nزوزنى ( ابو نصر صاعد ) 351\r\nزين الدّين ( شيخ ) - شهيد ثانى\r\n\r\nس\r\nسبكتكين 352\r\nسبكى 265 ، 327\r\nسخاوى ( شمس الدّين ) 300\r\nسرّاج - ابو نصر سراج\r\nسراج الدين ارموى 366\r\nسراج الدين مثنوىخوان 252\r\nسررزى ( شيخ محمد الغزنوى ) 294 ، 295\r\nسعدى 333 ، 356\r\nسعيد بن جبير 266\r\nسعيد كابلى ( شيخ محقق خاوند . . . ) 295\r\nسلطان حسين 322\r\nسلطان العلماء بهاء الدين محمد - بهاء الدين محمد بن الحسين\r\nسلطان ولد 326 ، 356\r\nسليمان عليه السلام ، 147\r\nسمعانى 324\r\nسنائى غزنوى 229 ، 280 ، 291 ، 293 ، 295 ، 327 ، 331 ، 336 ، 342 ، 348 ، 365 ، 367\r\nسيد سردان - برهان الدّين محقق\r\nسيف الدين البخارى 181 ، 193 ، 352\r\nسيف الدّين فرخ 77\r\nسيوطى 265 ، 283 ، 325 ، 329 ، 334 ، 355\r\n\r\nش\r\nشدّاد 88\r\nشرف الدين هروى ( هريوه ) 38 ، 285\r\nشريف پاىسوخته 108\r\nشريف رضى 273 ، 351\r\nشمس الدين تبريزى ( مولانا ) 101 ، 105 ، 106 ، 109 ، 198 ، 274 ، 284 ، 285 ، 307 ، 315 ، 320 ، 326 ، 336 ، 362\r\nشهيد ثانى 322\r\nشيخ الاسلام ترمدى 129 ، 333\r\nشيخ سرزى ( محمد ) 55\r\nشيخ طوسى 267\r\nشيخ محله 109 و - فخر اخلاطى\r\nشيخ نساج - نساج بخارى\r\nشيطان 329 ، 341\r\n\r\nص\r\nصابونى ( محمد بن ابى بكر ) 358\r\nصاحب بن عباد 266 و - كافى الكفاة\r\nالصادق عليه السلام 317\r\nصاين الدين مقرى 320 ، 321\r\nصدر الاسلام بزدوى 358 ، 359\r\nصدر الاسلام طاهر بن مازه 359\r\nصدر الافاضل 351\r\nصدر الدّين قونوى 338\r\nصلاح الدين ( شيخ فريدون زركوب ) 111 تا 114 ، 326 ، 336\r\n\r\nط\r\nطاوس 307\r\nطبرى ( محمد بن جريرى ) 368\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nظ\r\nظهير فاريابى 356\r\n\r\nع\r\nعامر بن عبد القيس تميمى عنبرى 299\r\nعباس بن عبد المطلب 16 ، 17 ، 18 ، 267\r\nعبد الخالق غجدوانى 332\r\nعبد الرحمن سيوطى - سيوطى\r\nعبد الرءوف مناوى - مناوى\r\nعبد الكريم ( ابو محمد ) 359\r\nعبد اللّه بن سنان 317\r\nعبد اللطيف عباسى 357\r\nعبد الملك ثعالبى - ثعالبى\r\nعبد الواحد بن محمد تميمى آمدى - آمدى\r\nعثمان 150 ، 339\r\nعروة بن أذينة 360\r\nعروة بن حزام 278\r\nعز الدين ارموى 362\r\nعز الدين رازى ( قاضى ) 223 ، 362\r\nعز الدين كيكاوس 297 ، 362\r\nعطار ( شيخ فريد الدّين محمد ) 270 ، 280\r\nعطا ملك جوينى 316 ، 355\r\nعقيل بن ابى طالب 267\r\nعلاء الدوله 268\r\nعلى عليه السلام 42 ، 79 ، 299 ، 317 ، 328 ، 330 ، 335 ، 367\r\nعلى اكبر دهخدا - دهخدا\r\nعلى اميرى افندى 295\r\nعلى بن احمد واحدى - واحدى\r\nعلى بن حمزة بن وهاس 331\r\nعلى بن محمد بزدوى - ابو العسر\r\nعلى راميتنى ( خواجه ) 332\r\nعمر 137 ، 184 تا 186 ، 241 ، 335 ، 339\r\nعنصرى 297\r\nعوفى 360\r\nعيسى عليه السلام 34 ، 56 ، 63 ، 69 ، 104 ، 125 ، 212 ، 312 ، 367\r\n\r\nغ\r\nغجدوانى - عبد الخالق\r\nغزالى 265 ، 278 ، 304 ، 322 ، 327 ، 333 ، 341 ، 342\r\nغنى ( دكتر ) 267\r\n\r\nف\r\nفخر اخلاطى 326\r\nفخر الاسلام بزدوى - ابو العسر\r\nفخر الدّين رازى 267 ، 356\r\nفخر الدين گرگانى 343\r\nفرخى 297\r\nفردوسى 272 ، 323\r\nفرزند مريم 57 و - عيسى ( ع )\r\nفرعون 88 ، 96 ، 319\r\nفروزانفر ( بديع الزمان ) 275\r\nفريدون زركوب - صلاح الدين\r\nفريدون سپهسالار 275 ، 279 ، 287 ، 291 ، 315 ، 320 ، 327 ، 333 ، 344 ، 363\r\nفريدون نافذ ( دكتر ) 357\r\nفضيل بن عياض 280\r\nفياض ( دكتر ) 267\r\n\r\nق\r\nقابيل 301\r\nقاضى ابو منصور هروى - منصور بن ابى منصور هروى\r\nقالى ( ابو على ) - ابو على قالى\r\nقانون 321\r\nقشيرى ( ابو القاسم ) 346\r\nقلج ارسلان 285\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nك\r\nكافى الكفاة 266 و - صاحب بن عباد\r\nكسائى مروزى 355\r\nكمال اسماعيل 298\r\nكيخسرو - غياث الدين كيخسرو\r\nكيكاوس - عز الدين كيكاوس\r\nكيميا 343\r\n\r\nل\r\nليلى 29 ، 57 ، 65 ، 64 ، 87 ، 138 ، 191 ، 207\r\n\r\nم\r\nماتريدى ( ابو منصور ) - ابو منصور ماتريدى\r\nماسينيون ( لوئى ) 297\r\nماوردى 317\r\nمتنبى ( ابو الطيب ) 23 ، 272 ، 316 ، 338 ، 341 ، 355 ، 360\r\nمجتبى مينوى 295\r\nمجد الدين ( اتابك ) - اتابك مجد الدين\r\nمجنون 29 ، 57 ، 65 ، 66 ، 87 ، 138 ، 191 ، 207\r\nمحمد ( حضرت رسول اكرم \" ص \" ) 43 ، 69 ، 99 ، 122 ، 184 ، 225 ، 247 ، 269 ، 273 ، 311 ، 312 ، 313 ، 317 ، 329 ، 334 ، 342 ، 357 ، 367\r\nمحمد ( شيخ سررزى ) - شيخ سررزى\r\nمحمد بن ابو بكر سبخى صابونى - صابونى\r\nمحمد بن احمد ازهرى - ازهرى\r\nمحمد بن اسحاق قونوى - صدر الدين قونوى\r\nمحمد بن جلال الدين مكرم مصرى 296\r\nمحمد بن حسن طوسى ( ابو جعفر ) 328\r\nمحمد بن طاهر لبادى 358\r\nمحمد بن على حكيم ترمذى 292 ، 300 ، 364\r\nمحمد بن محمد بزدوى 358\r\nمحمد بن محمد زبيدى شهير به مرتضى - زبيدى\r\nمحمد بن محمد غزالى طوسى - غزالى\r\nمحمد بن محمود 347\r\nمحمد خوارزمشاه 355 ، 356\r\nمحمد صالح بن محمد صادق 321\r\nمحمود ( سلطان ) 352\r\nمحمود بن عمر زمخشرى - زمخشرى\r\nمحمود بن محمد المشتهر بالكريم الاقسرايى 269 ، 297\r\nمحمود مستوفى - جلال الدين محمود مستوفى\r\nمحيى الدين عربى 338\r\nمدرس رضوى 280 ، 319 ، 346 ، 348\r\nمرتضى ( محمّد بن محمد زبيدى ) - زبيدى\r\nمريم 34 ، 56 ، 196 ، 282 ، 302\r\nمسروق بن الاجدع 299\r\nمسيح 34 - عيسى و فرزند مريم و ابن مريم\r\nمصطفى صلى اللّه عليه 16 تا 18 ، 25 ، 43 ، 53 ، 54 ، 67 ، 68 ، 79 ، 81 ، 82 ، 86 ، 90 ، 94 ، 96 ، 129 ، 131 تا 133 ، 148 تا 150 ، 163 ، 167 ، 184 ، 185 ، 238 ، 248 ، 268 ، 270 ، 302 ، 311 ، 336 ، 339\r\nمعاويه 299\r\nالمعتمد على اللّه 360\r\nمعين الدين سليمان بن مهذب الدين على پروانه - پروانه\r\nملك ( التجار ) 315\r\nملك‌الشعراء بهار 316\r\nمناوى ( عبد الرءوف ) 268 ، 270 ، 273 ، 280 ، 304 ، 325 ، 334\r\nمنصور ( - حسين به منصور حلاج ) - حلاج منصور بن ابى منصور هروى ( قاضى ابو احمد ) 180 ، 351\r\nموسى 68 ، 82 ، 96 ، 177 ، 319\r\nمولانا ( بهاء الدين ) 25 - سلطان ولد و بهاء الدين محمد بن الحسين و مولاناى بزرگ\r\nمولانا ( جلال الدّين محمّد مولوى ) 25 ، 265 ، 271 و در اكثر صفحات كتاب\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمولانا شمس الدين - شمس الدين تبريزى\r\nمولاناى بزرگ ( بهاء الدين محمد ) - مولانا بهاء الدين و بهاء الدين محمد بن الحسين\r\nموفق الدين احمد موصلى - احمد بن يوسف موصلى\r\nمولوى - مولانا جلال الدين محمد\r\nمهذب الدين على ديلمى 269\r\nميدانى 296\r\nميكائيل ( امين الدين ) - امير نايب\r\nمنوچهرى 298 ، 312 ، 326\r\nميرزا لطف‌على - صدر الافاضل مينوى - مجتبى مينوى\r\n\r\nن\r\nناصر خسرو 273\r\nنايب - امير نايب\r\nنجاشى 336\r\nنجم الدين خرم‌چاوش - ابن چاوش\r\nنجم الدين رازى 316\r\nنجم الدين نسفى - ابو حفص عمر بن محمد\r\nنساج بخارى ( شيخ ) 128 ، 332\r\nنطنزى 296\r\nنظامى گنجوى 272 ، 298 ، 321 تا 323 ، 356\r\nنفيسى ( سعيد ) 323\r\nنيكلسن 277 ، 329 ، 331\r\nنمرود 71 ، 96 ، 226 ، 350\r\nنور الدين جيچه - ولد جيچه\r\n\r\nو\r\nواحدى نيشابورى 267 ، 334 ، 351\r\nولد جيچه 288\r\n\r\nه\r\nهابيل 301\r\nهارون ( الرشيد ) 280\r\nهجويرى 337\r\nهدايت ( رضا قلى خان ) 272 ، 321\r\nهرم بن حيان 299\r\nهمايى - جلال همايى\r\nهند بن ابى هاله 331\r\n\r\nى\r\nياقوت حموى 310 ، 326 ، 351\r\nيحيى بن زكريا 63 ، 69 ، 302\r\nيزيد بن ابى سفيان 340\r\nيعقوب بن عثمان الغزنوى 295\r\nيوتاش - يوداش\r\nيوداش ( شمس الدّين يوتاش بكلربك ) 338\r\nيوراش - يوداش\r\nيوسف 39\r\nيوسف بن احمد المولوى 335 ، 350 ، 357\r\nيوسف مصرى 208 ، 360\r\nيونس بن متّى 330\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nفهرست قبايل و اقوام و فرق\r\n\r\nالف\r\nآل برهان 358\r\nآل عمران 321\r\nامويان 359\r\nايلخانان مغل 268\r\n\r\nب\r\nبنى العباس 280\r\n\r\nت\r\nتاتار ( تتار ) 80\r\n\r\nث\r\nثمود 88\r\n\r\nج\r\nجهود 102\r\n\r\nح\r\nحنفيان ( حنفيه ) 352\r\n\r\nر\r\nروميان 115\r\n\r\nس\r\nسلجوقيان روم 299\r\n\r\nع\r\nعاد 88\r\nعجم 115\r\nعرب 278\r\n\r\nف\r\nفرنگى 102\r\nفقيهان 109\r\nفلسفيان ( فلاسفه - فلسفى ) 162 ، 306\r\n\r\nق\r\nقرامانيان 297\r\n\r\nل\r\nلوط 88\r\n\r\nم\r\nمتصوفه ( صوفيه ) 276 ، 292 ، 297 ، 300 ، 344 ، 346\r\nمصريان 268\r\nمغول ( مغل ) 80 ، 93 ، 569 ، 309 ، 356\r\nمفسران 94\r\nمماليك 268\r\n\r\nن\r\nنقشبنديان 332\r\n\r\nى\r\nيهود 334\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nفهرست اسماء اماكن و بلاد\r\n\r\nالف\r\nآستانه 266 ، 292 ، 300 ، 317\r\nابلستين 269\r\nايروخ ( ابروخ - ابروق ) 62 ، 299 ، 300\r\nاترار 310\r\nاسكندريه 62\r\nاسلامبول 279 ، 295 ، 327 ، 354 ، 355\r\nاماسيه 362\r\nانطاكيه 62 ، 300\r\nانطاليه 62 ، 115 ، 300\r\nانقره ( آنكارا ) 269 ، 297 ، 299 ، 300\r\nايران 267 ، 328\r\n\r\nب\r\nبحر الروم 300\r\nبخارى 357\r\nبدر 268 ، 311\r\nبزدوه 357\r\nبشرويه 324 ، 336\r\nبعلبك 308\r\nبغداد 99 ، 101 ، 321 تا 323 ، 345\r\nبلخ 352 ، 355 ، 356\r\nبمبئى 354\r\n\r\nت\r\nتبريز 285\r\nتبوك 324\r\nتركيه 299 ، 304\r\nترمد 279\r\nتروت ( توروت ) 344\r\nتوقات ( دوقات ) 115 ، 327\r\n\r\nج\r\nجيحون 316\r\n\r\nچ\r\nچاچ 323\r\nچين 115\r\n\r\nح\r\nحلب 300\r\nحيدرآباد 291 ، 299 ، 358\r\n\r\nخ\r\nخراسان 267 ، 273 ، 315 ، 322 ، 351\r\nخوارزم 331\r\n\r\nد\r\nدار الكتب المصرية 279\r\nدمشق 351\r\nدوقات ( توقات ) 115\r\n\r\nر\r\nروم 115 ، 268 ، 275 ، 299 ، 314 ، 315 ، 347 ، 356 ، 357\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nز\r\nزمخشر 331\r\n\r\nس\r\nسلطان 62 ، 300\r\nسمرقند 355 ، 356\r\nسند 113\r\nسيواس 327 ، 362\r\n\r\nش\r\nشام 115 ، 299 ، 347\r\n\r\nط\r\nطبس 314\r\nطوس 320\r\nطهران 267 تا 269 ، 275 ، 279 ، 283 ، 284 ، 287 ، 291 ، 302 ، 317 ، 319 ، 322 ، 325 ، 337\r\n\r\nغ\r\nغزنين 321\r\n\r\nف\r\nفارس 359\r\nفرغانه 323\r\n\r\nق\r\nقاهره 311\r\nقبا 323\r\nقونيه 62 ، 297 ، 299 ، 344 ، 357\r\nقيصريه 62 ، 300\r\nقيماز 62 ، 300\r\n\r\nك\r\nكرخ 322\r\nكعبه 62 ، 115 ، 118 ، 276 ، 354\r\nكلكته 317\r\nكوفه 99\r\n\r\nل\r\nلكنهو 318 ، 332 ، 338 ، 352 ، 367\r\nلندن 280\r\nلنين‌گراد 337\r\nليدن 267 ، 268 ، 280 ، 316 ، 355\r\n\r\nم\r\nمدينه 323\r\nمسجد الحرام 128\r\nمصر 265 تا 267 ، 269 ، 273 ، 275 ، 278 ، 280 ، 313 ، 328 ، 330 ، 335 ، 339 ، 347\r\nمكه 287\r\n\r\nن\r\nنجف 313\r\nنسف 357\r\nنيشابور 351\r\n\r\nو\r\nواسط 99\r\n\r\nه\r\nهند 115 ، 271 ، 273 ، 274 ، 280 ، 308 ، 332\r\nهرات 351\r\n\r\nى\r\nيمن 115 ، 294\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nفهرست اسامى كتاب\r\n\r\nالف\r\nابتدانامه - ولدنامه\r\nاتحاف السادة 324 ، 327 ، 328 ، 334 ، 337 ، 341 ، 343 ، 351 ، 359 ، 364\r\nاحياء علوم الدين 265 ، 278 ، 296 ، 301 ، 304 ، 311 ، 312 ، 322 ، 324 ، 330 ، 334 ، 337 ، 339 ، 341 ، 343 ، 348 ، 351 ، 357 ، 359 ، 364 ، 365 ، 367\r\nادب الدنيا و الدين 317\r\nاساس البلاغه 331\r\nاسباب النزول 267 ، 332\r\nاسد الغابة 299 ، 353\r\nاسرار التوحيد 302 ، 337\r\nاسرار الصلاة 322\r\nاسكندرنامه منثور 323\r\nاغانى 359\r\nامثال و حكم دهخدا 283\r\nانجمن‌آراى ناصرى 271 ، 272 ، 277 ، 322 ، 361\r\nانساب سمعانى 324 ، 358\r\n\r\nب\r\nبحار الانوار 268\r\nبرهان قاطع 277 ، 362\r\nبوستان 333 ، 350\r\nالبيان و التبيين 339\r\n\r\nت\r\nتاج العروس 324 ، 362\r\nتاريخ ابن الاثير 352\r\nتاريخ بيهقى 267 ، 366\r\nتاريخ السلاجقة 288 ، 338\r\nتاريخ طبرى 268\r\nتاريخ گزيده 280\r\nتبصرة الادله 295\r\nتتمة اليتيمة 351\r\nتحريمة القلم 327\r\nتذكرة الاوليا 280 ، 346 ، 353\r\nالتعرف 359 ، 364\r\nتفسير تبيان 267 ، 328\r\nالتنبيهات العلية - اسرار الصلاة\r\nتنبيه فى فروع الشافعية 131 ، 333\r\nتهذيب اللغة 297\r\n\r\nج\r\nجامع صغير 278 ، 283 ، 289 ، 290 ، 301 ، 304 ، 309 ، 325 ، 329 ، 334 ، 339 تا 342 ، 348 ، 354 ، 390 ، 367\r\nالجواهر المضيئة 291 ، 358\r\nجهانگشاى جوينى 316 ، 355\r\n\r\nح\r\nحديقة 277 ، 291 ، 304 ، 348\r\nحلية الاوليا 299 ، 301 ، 330 ، 353\r\n\r\nخ\r\nخزينة الأصفياء 332\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\nد\r\nدستور اللغة 296\r\nدمية القصر 351\r\nديوان خاقانى 271\r\nديوان سيد حسن غزنوى 319\r\nديوان غزليات سلطان ولد 291\r\nديوان غزليات مولانا - غزليات مولانا\r\nديوان كمال الدين اسماعيل 354\r\n\r\nذ\r\nذيل نهج البلاغه 273\r\n\r\nر\r\nرباب‌نامه 291\r\nربيع الابرار 268 ، 331 ، 335\r\nرسالهء فريدون سپهسالار - فريدون سپهسالار\r\nرسالة النور 313 ، 318 ، 338\r\nرشحات 332\r\n\r\nز\r\nالزاجر للصغار عن معارضة البكار 272\r\nزاد المسافرين 273\r\n\r\nس\r\nالسامى فى الاسامى 296\r\nسير العباد 336 ، 338\r\nسيرهء ابن هشام 268 ، 311 ، 353\r\n\r\nش\r\nشذرات الذهب 280\r\nشرح احياء علوم الدين 265 ، 266 ، 324 ، 327 و - اتحاف السادة\r\nشرح جامع صغير 358\r\nشرح حال ابراهيم ادهم 302\r\nشرح حال مولانا 275\r\nشرح نهج البلاغه 273 ، 328 ، 335 ، 367\r\nشطحات الصوفية 313\r\n\r\nص\r\nصحاح اللغه 362\r\nصحيح بخارى 268 ، 278 ، 330 ، 367 ، 341 ، 342\r\nصحيح مسلم يا سالم 278 ، 301 ، 313 ، 328 ، 330 ، 348 ، 360\r\nصفة الصفوة 299 ، 353\r\n\r\nط\r\nطبقات ابن سعد 267 ، 268 ، 290 ، 331\r\nطبقات الشافعية 265 ، 327\r\nطبقات الحنفية 358\r\n\r\nظ\r\nالظرائف و اللطائف 282\r\n\r\nع\r\nعرائس المجالس 330\r\nعيون الاخبار 265 ، 296 ، 309 ، 312 ، 324 ، 340 ، 342 ، 362\r\n\r\nغ\r\nغرر و درر 299\r\nغزليات مولانا 318 ، 324 ، 332 ، 337 ، 353\r\nغياث اللغات 277 ، 324 ، 350 ، 361 ، 362\r\n\r\nف\r\nالفائق 321 ، 331\r\nفتوحات مكيه 277\r\nفرهنگ جهانگيرى 277\r\nفيه ما فيه 266 تا 269 ، 277 ، 278 ، 281 ، 283 ، 286 ، و بسيارى از صفحات كتاب\r\n\r\nق\r\nقرآن ( القرآن ) 98 ، 128 ، 132 ، 184 ، 187 ، 269 ، 334\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nقشيريه ( رساله ) 346 ، 353\r\nقصص الانبياء - عرائس المجالس\r\n\r\nك\r\nكشاف 328 ، 331\r\nكشاف اصطلاحات الفنون 273 ، 317\r\nكشف المحجوب 337 ، 346 ، 353\r\nكنوز الحقائق 268 ، 270 ، 273 ، 283 ، 300 ، 301 ، 304 ، 309 ، 325 ، 329 ، 334 ، 339 ، 349 ، 357\r\nالكواشى ( تفسير ) 295\r\nكيمياى سعادت 365\r\n\r\nل\r\nاللآلى المصنوعة 277 ، 344\r\nلسان العرب 296 ، 362\r\nلطائف اللغات 357\r\nاللمع 299 ، 301 ، 364\r\nاللؤلؤ المرصوع 273 تا 276 ، 298 ، 300 ، 318 ، 340 ، 364\r\nليلى و مجنون 323\r\n\r\nم\r\nمثنوى معنوى 266 تا 270 و در اكثر صفحات\r\nمثنوى ولدى - ولدنامه\r\nمجمع الامثال 315\r\nمجمع البيان 267\r\nمحاضرات الادبا 282 ، 340\r\nمحيط المحيط 311\r\nمختصر تاريخ السلاجقة 269 ، 297 ، 299 ، 338 ، 362\r\nمرزبان‌نامه 316\r\nمرصاد العباد 316\r\nمسامرة الاخبار 269 ، 297 ، 299 ، 338\r\nالمستطرف 359\r\nمسند الفردوس 270 ، 273 ، 300 ، 309\r\nالمعارف ( معارف بهاء مولد ) 287 ، 289 ، 294 ، 298 ، 313 ، 326 ، 331 ، 333 ، 334 ، 342 ، 349 ، 362\r\nمعارف برهان محقق 279 ، 363\r\nمعجم الادبا 351\r\nمعجم البلدان 299 ، 324 ، 327\r\nمعجم طبرانى 280\r\nمفصل 331\r\nمقالات شمس تبريزى 277\r\nمقدمة الادب 331\r\nمكتوبات مولانا 327\r\nمنارات السائرين 316\r\nمناقب افلاكى 275 ، 277 ، 279 ، 283 ، 284 ، 287 ، 288 ، 291 ، 312 ، 319 ، 326 ، 327 ، 329 ، 344 ، 363\r\nمنهاج اليقين فى شرح ادب الدنيا و الدين 317\r\nمونس الاحرار 271\r\n\r\nن\r\nنثر الدر 315\r\nنفحات الانس 275 ، 279 ، 291 ، 302 ، 327 ، 332 ، 353\r\nنوادر الاصول 266 ، 279 ، 292 ، 300 ، 301 ، 342 ، 346 ، 359 ، 364 ، 366\r\nنهج البلاغة 273\r\n\r\nو\r\nولدنامه 279 ، 291 ، 325\r\nوسائل الشيعة 317\r\nوسيط 131\r\nوفيات الاعيان 280\r\nويس و رامين 343\r\n\r\nى\r\nيتيمة الدهر 267 ، 351\r\nاليواقيت فى بعض المواقيت 282\r\n\r\n\r\n","description":"","footnote":"","page_name":" 392 ","page_number":392}
  ]