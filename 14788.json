[
  {"content":"\r\n\r\n455\r\nاستفتاآت\r\nاز محضر\r\nمرجع تقليد جهان تشيع زعيم حوزه هاى علميهء\r\nحضرت آية الله العظمى امام خمينى \" مدظله العالى \"\r\nجلد اول\r\nدفتر انتشارات اسلامى\r\nوابسته بجامعهء مدرسين حوزه علميه قم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشابك 6 - 037 - 470 - 964\r\n6 - 037 - 470 - 964 ISBN\r\nاستفتائات ( ج 1 )\r\nتهيه وتنظيم : دفتر انتشارات اسلامى\r\nموضوع : احكام\r\nقطع : جيبى\r\nنوبت چاپ : پنجم\r\nچاپ و نشر : دفتر انتشارات اسلامى\r\nتعداد مجلدات : دو جلد\r\nتعداد صفحات : 520\r\nتاريخ انتشار : پاييز 1380\r\nشمارگان : 5000\r\nقيمت : 1100 تومان\r\nدفتر انتشارات اسلامى\r\nوابسته به جامعهء مدرسين حوزهء علميهء قم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد اول\r\nبِسْمِ اللَّهِ الرَّحْمنِ الرَّحِيمِ\r\n\r\nمقدّمه\r\nاز آنجائى كه تعليم و تعلّم احكام اللّه و مسائل شرعى دين كه مورد ابتلاى هر فرد مسلمان است ، جزو واجبات و فرائض الهى است ، اين دفتر بر خود لازم ديد مسائل شرعى را كه از محضر مبارك زعيم عاليقدر حوزه‌هاى علميّه ، مرجع تقليد جهان تشيّع آية اللّه العظمى امام خمينى ( ادام اللّه ظلّه على رءوس المسلمين ) ، استفتاء شده و معظم له به آنها جواب فرموده‌اند ، به صورت منظّم گردآورى نموده و با ترتيب و تبويب مناسب منتشر نمايد و در اختيار ملّت مسلمان قرار دهد ؛ اميد است كه مورد رضايت صاحب رسالت حضرت محمّد بن عبد اللّه ( صلى اللّه عليه و آله ) و خشنودى حامى مكتب ، حضرت صاحب العصر ( عجّل اللّه تعالى فرجه الشّريف ) بوده و موجب تقرّب الى اللّه تعالى شود ؛ ضمنا نظر خوانندگان محترم را به تذكّرات ذيل معطوف مىداريم :\r\n1 - اغلب مسائل اين مجموعه ( چند جلدى ) در سالهاى 1360 - 1362 - يعنى سالهاى سوّم تا پنجم بعد از انقلاب اسلامى ، مصادف با سنوات دوّم تا چهارم جنگ تحميلى - از حضرت امام خمينى استفتاء شده و به وسيلهء معظم له پاسخ داده شده است و اين خود حاكى از اهميّت فوق العاده‌اى است كه اسلام براى ترغيب مردم به « فراگيرى و عمل به احكام اسلامى » قائل است و به خاطر همين اهميت است كه رهبر انقلاب در آن شرايط حساس شخصا به پاسخگويى مسائل شرعى مردم پرداخته‌اند .\r\n2 - سؤالات از جانب افراد مختلف و در سطحهاى متفاوت مىباشد . و\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاين دفتر جز در موارد ضرورى كوششى براى اصلاح عبارت‌هاى آنها نكرده است . و اگر در بعضى از آنها نقصى بوده فقط با قرار دادن كلمه يا كلماتى در داخل علامت [ 
  ] آن را تكميل نموده است .\r\n3 - در بعضى از جوابها ، حضرت امام به سؤال‌كننده اجازهء مخصوص داده‌اند - مثلا براى دادن سهم سادات ، به سادات فقير محلّهء او - مسلّما خوانندگان محترم توجه دارند كه اين موارد خاص به صورت « اجازهء عمومى » تلقّى نشود .\r\n4 - كوشش شده است كه حتى المقدور مسائل تكرارى حذف شود ، به طورى كه مسائل اين مجموعه از ميان بيشتر از بيست هزار استفتاء برگزيده شده است ؛ ولى در استفتائات تكرارى ، حتى المقدور از نمونه‌هايى استفاده شده كه پاسخگوى جوانب مختلف مسأله يا حاوى آخرين فتواى امام بوده و يا براى استفادهء عموم مناسبتر بوده است .\r\n5 - مطالبى كه در بعضى از سؤالات مربوط به نظرات يا مسائل شخصى سؤال كنندگان بوده و ربطى به سؤال فقهى آنها نداشته ، حذف شده است .\r\n6 - صورت اوليهء اين مسائل كه از دفتر حضرت امام و بعضى از ائمّهء محترم جمعه و سايرين در اختيار ما قرار گرفته است ، در اين دفتر مضبوط است و كلّيهء آنها به رؤيت مجدّد اعضاى دفتر استفتاء حضرت امام رسيده است .\r\n7 - استفتائاتى كه بعدا به اين دفتر و اصل شود ، به همين ترتيب در اختيار عموم قرار مىگيرد .\r\n8 - در خاتمه انتظار ما از همهء علاقه‌مندان ، خصوصا از حضرات ائمهء محترم جمعه و علماى اعلام بلاد ، اين است كه اگر استفتائى از حضرت امام دام ظلّه العالى در دست دارند ، با فرستادن يك نسخه از آن ، اين دفتر را براى تنظيم مجلّدات بعدى كمك نمايند .\r\nضمنا از اعضاء محترم دفتر استفتاء حضرت امام خصوصا جناب حجة الاسلام و المسلمين حاج آقاى راستى و جناب حجة الاسلام و المسلمين حاج آقاى قديرى كه در تطبيق و بررسى نهائى اين كتاب كمال مساعدت و همكارى را فرموده‌اند تشكر مىنمائيم .\r\nدفتر انتشارات اسلامى وابسته به جامعه مدرسين حوزهء علميهء قم\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nاستفتائات شامل : 1 - تقليد 2 - طهارت 3 - نماز 4 - روزه 5 - زكات 6 - خمس 7 - حج 8 - امر به معروف و نهى از منكر 9 - دفاع\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتقليد\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nاحكام تقليد\r\n\r\nس 1\r\n- آيا واجب است كه اعتقاد انسان به اصول دين ، از روى تحقيق باشد يا اينكه تقليد از اهل فنّ كفايت مىكند ؟\r\n\r\nج\r\n- در اصول اعتقاديه ميزان علم و يقين است و اگر از قول ديگرى حاصل شود كفايت مىكند .\r\n\r\nس 2\r\n- در اولين مسأله‌اى كه در اكثر رساله‌ها در مورد احكام آمده ، نوشته شده است كه مسلمان بايد به اصول دين يقين داشته باشد .\r\nمنظور از اصول دين در اين مسأله چيست ؟ آيا منظور ، اصول پنج‌گانه ( توحيد ، نبوت ، معاد ، عدل و امامت ) است يا اينكه منظور هر گونه اصل اعتقادى است مثل نفس نماز خواندن ، نفس روزه گرفتن ؟\r\n\r\nج\r\n- منظور از اصول دين اصول پنج‌گانه است .\r\n\r\nس 3\r\n- آيا از كسى كه از نظر علم كمتر از ديگرى باشد ولى از نظر تقوا از او برترى دارد مىتوان تقليد كرد ؟\r\n\r\nج\r\n- تقليد اعلم لازم است على الأحوط .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nس 4\r\n- نسبت داده شده است كه حضرتعالى عدول از مجتهد حىّ را به مجتهد ديگر جائز نمىدانيد ، آيا اين مطلب صحت دارد و حكم شرعى آن چيست ؟\r\n\r\nج\r\n- نسبت مذكور اصل ندارد و در صورت احراز يا احتمال اعلميت مجتهد دوّم ، عدول لازم است ، احتياطا .\r\n\r\nس 5\r\n- در اوائل سنين تكليف ، از شخصى تقليد مىكردم كه پدرم تقليد مىكرد ( به تبعيّت از پدرم ) و مسائل تقليد را درست نمىدانستم ، ولى با شروع انقلاب اسلامى ، بدون در نظر گرفتن دو عادل و مسائلى كه در مورد عدول وجود دارد ، رسالهء حضرتعالى را تهيه كرده و از شما تقليد نمودم ؛ اكنون اين مسأله برايم پيش آمده كه وضع تقليدم چگونه است ؟ هم در دوران قبل از انقلاب و هم بعد از آن ، البتّه حدود يك سال است كه تحقيق مىكنم ، بعضى از علما نظرشان به حضرتعالى است و بعضى نظرشان به مراجع ديگر ، خواهشمندم مشخص بفرمائيد تا تكليفم روشن گردد .\r\n\r\nج\r\n- بايد از مجتهدى كه اعلميت او را احراز كرده‌ايد ، يا احتمال اعلميّت او را مىدهيد ، تقليد كنيد و اعمال سابقه اگر مطابق فتواى مجتهدى است كه تقليد از او لازم است ، صحيح است .\r\n\r\nس 6\r\n- شخصى از مجتهدى تقليد مىكرده و اكنون بدون رجوع به خبره يا عدلين ، با مشاهدات خود احتمال مىدهد كه مجتهد ديگر اعلم است ، مىتواند با همين احتمال رجوع كند ؟\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nج\r\n- در صورت اعلميت مجتهد دوم يا احتمال اعلميت ، عدول واجب است على الأحوط .\r\n\r\nس 7\r\n- من از سن 9 سالگى تا 17 سالگى ، بدون تحقيق از مجتهدى تقليد مىكردم . بعدا به مجتهدى ديگر عدول كردم ، البتّه اين بار هم بدون تحقيق ؛ بعد از مدتى شهيد آيت اللّه صدوقى و شهيد آيت اللّه دستغيب ، اعلميّت مجتهد دوّم را تصديق كردند . با اين صورت آيا تقليد من در حال حاضر صحيح است يا نه ؟ تكليف من در گذشته و حال چيست ؟\r\n\r\nج\r\n- صحيح است و اعمال گذشته و فعلى در صورتى كه مطابق فتواى مجتهدى باشد كه بايد از او تقليد كرد ، صحيح است .\r\n\r\nس 8\r\n- آيا تبعيض در تقليد را جايز مىدانيد يا خير ؟\r\n\r\nج\r\n- اگر اعلميت ثابت يا محتمل نباشد ، جايز است .\r\n\r\nس 9\r\n- آيا انسان مىتواند در نماز و روزه مقلّد دو نفر باشد ، به اين معنى كه نمازش را در محلّ كار شكسته بخواند و روزه‌اش را به فتواى مرجع ديگر بگيرد ؟\r\n\r\nج\r\n- با علم به اينكه يكى از دو فتوى صحيح نيست ، نمىتواند به اين دو فتوى عمل كند و بايد تقليد از اعلم يا محتمل الأعلميّه نمايد و اگر ممكن نيست به فتواى يكى عمل كند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nس 10\r\n- آيا كسى كه در تمام مسائل از يك مرجع ، تقليد كرده در يك يا دو مسأله از مرجع ديگر مىتواند تقليد كند يا خير ؟\r\n\r\nج\r\n- اگر از اول از مرجعى كه واجد تمام شرايط بوده تقليد كرده نمىتواند در بعضى مسائل از مجتهد ديگر تقليد كند .\r\n\r\nس 11\r\n- آيا اين مسأله صحّت دارد كه فقط در يك مسأله شرعى مىتوان از مجتهد ديگرى غير از مرجع تقليد خود شخص ، تقليد كرد ؟\r\n\r\nج\r\n- صحت ندارد .\r\n\r\nس 12\r\n- در بعضى از مسائل ، مراجعه به مراجع تقليد ديگر غير از مجتهدى كه از او تقليد مىكند جايز است يا خير ؟\r\n\r\nج\r\n- در مسائلى كه مرجع تقليد فتوى دارد ، رجوع به غير صحيح نيست .\r\n\r\nس 13\r\n- بعضى در مورد عدول از بعضى مراجع ، واهمه از باطل بودن اعمال گذشته خود دارند ، نظريهء حضرتعالى در اين مورد چيست ؟\r\n\r\nج\r\n- اعمال گذشته ، اگر مطابق واقع يا مطابق با فتواى كسى كه لازم بود از او تقليد نمايند ، انجام گرفته ، محكوم به صحت است .\r\n\r\nس 14\r\n- در مسأله 8 تحرير كه تبعيض در تقليد را جائز دانسته‌ايد ، آيا مراد در ابتداء تقليد است يا بعد از عدول از مجتهدى به مجتهد ديگر بعضى مسائل را كه هنوز عمل نكرده مىتواند به فتواى ديگرى عمل نمايد ؟\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nج\r\n- مقصود ابتداى تقليد است و اگر به مجتهدى كه جامع شرايط است عدول كرده ، مورد تبعيض نيست .\r\n\r\nس 15\r\n- اگر كسى در زمان طاغوت از مجتهدى به ظاهر مجتهد ، بدون داشتن رساله ، مقلد وى بوده است ، آيا مىتواند از او به مجتهد ديگر عدول كند يا خير ؟\r\n\r\nج\r\n- بايد از مجتهدى كه تمام شرايط را واجد است ، تقليد نمايد .\r\n\r\nس 16\r\n- اين جانب در رابطه با عدول از مرجع تقليدى به مرجع تقليد ديگر ، كه به اعلميت او پى برده‌ام ، سؤالى دارم : شرايط عدول به چه صورت بايد باشد ، آيا همين‌كه به اعلميت مرجع جديد پى بردم ، مىتوانم تقليدم را عوض كنم يا اينكه بايد از مرجع قديمى خودم در رابطه با اين موضوع سؤال نمايم ؟\r\n\r\nج\r\n- اگر اعلم را تشخيص داده‌ايد ، عدول به او لازم است على الأحوط و سؤال از مرجع قديمى لازم نيست .\r\n\r\nس 17\r\n- در چه شرايطى مقلّد مىتواند از مقلّد خود به مقلّد ديگر رجوع كند ؟\r\n\r\nج\r\n- در صورت احتمال يا احراز اعلميت مجتهد دوم ، عدول لازم است على الأحوط و همچنين در صورت سلب بعض شرايط تقليد ، لازم است عدول .\r\n\r\nس 18\r\n- كيف هى اعمالى السابقة التى كنت اعمل بها على فتاوى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nالمرجع الّذى كنت اقلّده ، هل اعيدها ام هى مجزية مبرئة للذّمة ؟\r\n\r\nج\r\n- اذا وقعت مطابقة للتقليد الصحيح تجزى و الّا فهى محكومة بالبطلان الّا اذا كانت موافقة لفتوى من يجوز تقليده فعلا .\r\n\r\nس 19\r\n- آيا اجازه مىفرمائيد چنانچه قبلا مسأله‌اى را از مجتهد ديگرى تقليد كرده‌ايم ، با توجه به اينكه الآن از جنابعالى تقليد مىكنيم ، بر آن تقليد باقى باشيم ؟\r\n\r\nج\r\n- جايز نيست .\r\n\r\nس 20\r\n- آيا بقاء بر تقليد ميت اعلم جايز است ؟ در صورت جواز ، نسبت به مسائل مستجدّه ( مستحدثه ) كه نمىتوان نظر مجتهد را راجع به آن به دست آورد چگونه بايد عمل كرد ؟\r\n\r\nج\r\n- اشكال ندارد و نسبت به مسائلى كه فتواى ميت معلوم نيست بايد از حىّ اعلم تقليد كند .\r\n\r\nس 21\r\n- اگر مجتهد مقلّد از دنيا برود تا زمانى كه مقلّد جديد مشخص شود انسان چه كند ؟\r\n\r\nج\r\n- مىتواند باقى بماند يا احتياط كند .\r\n\r\nس 22\r\n- در توضيح المسائل ، مسأله 9 آمده است : « اگر مجتهدى كه انسان از او تقليد مىكند از دنيا برود ، بايد از مجتهد زنده تقليد كرد ولى كسى كه در بعضى از مسائل به فتواى مجتهدى عمل كرده ، بعد از مردن آن مجتهد مىتواند در همهء مسائل از او تقليد كند » . سؤال اين است : آيا كسى كه در تمام مسائل\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاز مجتهدى تقليد كرده نيز مىتواند بعد از مردن آن مجتهد به فتواى او باقى بماند يا خير ؟\r\n\r\nج\r\n- بقاء بر تقليد ميّت اشكال ندارد .\r\n\r\nس 23\r\n- ما حكم من كان يقلّد مرجعا ثم توفّى هذا المرجع ، هل يستمرّ على تقليده ام يقلد من يعتقد انه الاعلم الآن ؟\r\n\r\nج\r\n- يجوز البقاء و يجوز العدول .\r\n\r\nس 24\r\n- آيا درست است كه تقليد افراد خانواده ( همسر و فرزند ) تابع سرپرست خانواده مىباشد ؟\r\n\r\nج\r\n- در تقليد تبعيّت نيست .\r\n\r\nس 25\r\n- بفرمائيد زن شوهر دار چگونه بايد تقليد كند و مىتواند مجتهد ديگرى داشته باشد و اگر مىتواند منافاتى با لزوم اطاعت زن از شوهر دارد يا نه ؟\r\n\r\nج\r\n- زن در تقليد مستقل است ولى در امور زناشوئى بايد از شوهر اطاعت كند و بدون اجازه شوهر نمىتواند از منزل خارج شود .\r\n\r\nس 26\r\n- يشترط فى المفتى أن يكون عادلا و يكتفى بحسن الظّاهر فى اثبات ذلك ؛ السؤال هو : ما المقصود بحسن الظّاهر ؟\r\n\r\nج\r\n- المراد حسن ظاهره فى اقواله و افعاله الكاشف عن اهتمامه على التّجنب عن الحرام و على المواظبة على الواجبات .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nس 27\r\n- اگر مدتى از بلوغ بگذرد ( مثلا 1 يا 2 سال ) و در اين مدت عمل به تقليد نكرده باشد ( از روى نادانى ) و اصولا به مسائل واجب آگاهى نداشته باشد ، بعد از مقيد شدن و آگاه شدن آيا بايد واجبات آن مدت را ( مانند نماز و روزه ) قضا بكند ؟\r\n\r\nج\r\n- عملى كه بدون تقليد انجام گرفته اگر مطابق فتواى مجتهد اعلم باشد محكوم به صحت است .\r\n\r\nس 28\r\n- بعضى از مردم نماز مىخوانند و روزه هم مىگيرند ولى مرجع تقليد ندارند و از احتياط هم استفاده نمىكنند ، آنچه را كه از پدرانشان و يا مردم شنيده‌اند عمل مىكنند . اين اشخاص آيا نماز و روزه‌شان صحيح است يا خير ؟\r\n\r\nج\r\n- عمل او اگر مطابق فتواى مجتهدى باشد كه بايد از او تقليد كند ، صحيح است .\r\n\r\nس 29\r\n- مكلّفى كه مدتى اعمال خود را بدون تقليد انجام داده است و حالا مقلّد شده است ، براى بررسى صحت يا عدم صحت اعمال گذشته‌اش ( اعمالى كه از روى تقليد انجام نمىداده ) آيا بايد تحقيق كند كه فتواى مجتهدى كه وظيفه‌اش تقليد از او بوده و يا فتواى مجتهدى كه فعلا بايد از او تقليد كند ، در مورد آن عمل در همان تاريخ ، چه بوده است ؟\r\n\r\nج\r\n- لازم نيست و چنانچه عمل مطابق فتواى فعلى بوده ، صحيح است .\r\n\r\nس 30\r\n- اين جانب تا كنون نمىدانسته‌ام كه بايد از مرجعى تقليد نمايم ،\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاكنون كه فهميده‌ام با كمال شرمندگى از خداى بزرگ طلب مغفرت و توبه مىنمايم و فعلا از شما تقليد مىكنم ، اميدوارم مرا به عنوان يك مقلّد بپذيريد ، در ضمن لطفا بفرمائيد تكليف اين جانب كه تا كنون از مرجعى تقليد ننموده‌ام چيست ؟ و نمازهاى يوميه‌اى كه تا به حال خوانده‌ام چه مىشود ؟\r\n\r\nج\r\n- مىتوانيد فعلا تقليد نمائيد و نسبت به اعمال گذشته اگر مطابق فتواى فعلى باشد ، تكليفى نداريد .\r\n\r\nس 31\r\n- اگر مكلّفى مجتهد نباشد و به احتياط هم عمل ننمايد ، وظيفه‌اش تقليد از مرجع اعلم جامع الشرائط مىباشد ، حال اگر چنين شخصى تقليد هم نكرد و اعمالى انجام داده است ، از نظر شرع مقدس چه وضعيتى دارد ؟\r\n\r\nج\r\n- اگر اعمالش بر خلاف فتواى مجتهدى كه بايد از او تقليد كند باشد ، باطل است .\r\n\r\nس 32\r\n- اگر در مورد احكام تقليد كسى چيزى نداند ( يعنى به او نگويند كه بعد از اينكه به حدّ بلوغ رسيده بايد تقليد كند ) و تقليد نكند آيا بايد نمازهائى كه بعد از بلوغ خوانده قضا كند ؟\r\n\r\nج\r\n- اگر عملى كه انجام داده مطابق فتواى مجتهدى است كه بايد از او تقليد كند صحيح است و الّا نمازهائى كه بر خلاف وظيفه شده و در اركان آن خللى حاصل شده مثل اينكه غسل او باطل بوده بايد قضا شوند و در غير اركان اگر تقصير در تقليد نكرده قضا ندارد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nس 33\r\n- اين جانب خواهرى دارم كه حدود 16 سال دارد و از به دو تولد تا به حال از نعمت راه رفتن محروم است ، ولى داراى قدرت تكلم و هوش نسبتا خوبى است ؛ ولى هنوز نتوانسته فرائض دينى خود را ياد بگيرد و هرگاه كسى مىخواهد به او چيزى ياد بدهد ، فقط مىخندد و نمىتواند بگويد و تكرار كند خواهشمند است نظر خود را در مورد چگونگى وظائف و فرائض شخص مذكور ، بيان نماييد .\r\n\r\nج\r\n- اگر مىتواند و عقل دارد بايد وظايفش را ياد بگيرد و به هرطور مىتواند عمل كند .\r\n\r\nس 34\r\n- اين جانب سرايدار يكى از مدارس استثنايى هستم ( مدرسه‌اى كه دانش‌آموزان ناشنوا ، نابينا و عقب مانده در آن تحصيل مىكنند ) در همين مدرسه ، پسرى ناشنوا كه حدود 16 سال دارد نزد من زندگى مىكند فرد مذكور چيزى از واجبات دينى و مذهبى ( نماز ، طهارت ، غسل . . . ) نمىداند و چون ناشنوا است ، ياد دادن واجبات مذكور به وى برايم مقدور نيست ، آيا از نظر شرعى اشكالى دارد يا خير ؟\r\n\r\nج\r\n- با فرض اينكه قدرت نداريد ، اشكالى ندارد .\r\n\r\nس 35\r\n- اين جانب روزانه مجبورم 72 كيلومتر راه طى كنم تا چندى پيش مقلد آقاى حكيم بودم ولى اكنون مقلد امام شده‌ام آيا مىتوانم در مورد نماز و روزه كه امام فتوا داده براى مثل من كه روزه باطل و نماز شكسته است به فتواى آقاى حكيم كه هر دو را درست مىداند رفتار نمايم ؟\r\n\r\nج\r\n- اگر از تقليد آن مرحوم عدول كرده‌ايد دو مرتبه نمىتوانيد به ايشان برگرديد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nس 36\r\n- ما قبل از آمدن امام به وطن از شخص ديگرى تقليد مىكرديم كه شش ماه ماندن در محلّ يا بيشتر از آن را در حكم وطن مىدانست ، از وقتى كه به امام رجوع كرده‌ايم شايد حدود كمتر از يك سال ، ما نماز و روزه را مانند وطن بجا آورده‌ايم در صورتى كه امام مىفرمايند : در غير وطن ماندن [ بدون قصد توطّن 
  ] براى هر چند سال هم كه باشد ، حكمش مانند مسافر است ؛ حالا تكليف ما چيست ؟\r\n\r\nج\r\n- اگر مطابق تقليد صحيحى عمل كرده‌ايد ، قضا ندارد .\r\n\r\nس 37\r\n- من تا اوائل سال 60 ، هنوز مسألهء مسافر در مورد بلاد كبيره را نمىدانستم ، بنابراين طبق روال سابق كه از مجتهد ديگر تقليد مىكردم ، عمل مىنمودم حالا حكم وظائف و فرائضى كه قبلا انجام داده‌ام چيست ؟\r\n\r\nج\r\n- اگر مطابق تقليد صحيح بوده يا طبق فتواى مجتهد فعلى كه تقليد او لازم است باشد ، صحيح است .\r\n\r\nس 38\r\n- كسانى كه هر روزه براى انجام كارشان بيش از مسافت شرعى مىروند و بر مىگردند و به فتواى جنابعالى نمازشان شكسته است و نبايد روزه بگيرند آيا مىتوانند در اين مسأله از مرجع ديگرى تقليد نمايند ؟\r\n\r\nج\r\n- اين مسأله و نظير آن كه در آن فتوى هست ، مورد رجوع به غير نيست .\r\n\r\nس 39\r\n- اگر مرجع تقليد مىگويد اقامه در بلد كبير مثل تهران در دو محل ناقض قصد اقامه است و لذا نماز شكسته است ولى مقلد دو محل را ناقض قصد اقامه نمىداند تكليف مقلد چيست ؟\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nج\r\n- اگر دو محل بودن مفروض است لكن اختلاف دارند كه دو محل ناقض است يا نه بايد از مجتهد تبعيّت نمايد .\r\n\r\nس 40\r\n- تشخيص موضوعات كه در رابطه با مستنبطات روايات و ادلهء شرعيه نيست ، با كيست ؟ اگر با عرف است آيا مجتهد مىتواند تعيين مصاديق عرفيه كند ؟\r\nيا بايد به عرف واگذارد ؟ و اگر در موردى نظر مقلد با مجتهد متفاوت بود كدام يك از نظرها لازم الاتباع است ؟\r\n\r\nج\r\n- ميزان عرف است و اگر بين مجتهد و مقلد اختلاف باشد بايد از عرف نظر خواهى كنند و اگر هر يك مدعى است كه عرف چنين است هر يك به نظر خود عمل كند .\r\n\r\nس 41\r\n- عمل كردن بعضى از مسائل شرعى بستگى به ضرورت دارد ، آيا تشخيص اين ضرورت به عهدهء خود شخص است ؟\r\n\r\nج\r\n- تشخيص با خود مكلّف است .\r\n\r\nس 42\r\n- متمنى است دستور فرمائيد مرقوم نمايند :\r\n1 - در صورتى كه حواشى حضرتعالى بر عروة الوثقى با متن تحرير الوسيله اختلافى احيانا داشته باشند ، كدام را مقدم بداريم ؟\r\n2 - اگر احيانا حاشيه بر عروه ، فتوائى را فقط متعرض بود ملاك عمل قرار گيرد يا خير ؟\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nج\r\n1 - تحرير الوسيله مقدم است .\r\nج 2 - اگر در تحرير نبود ، معتبر است و بايد عمل شود .\r\n\r\nس 43\r\n- در مواردى بين مسائل مندرجه در كتاب شريف تحرير الوسيله با رساله‌هاى علميّهء فارسى اختلاف است در چنين مواردى عمل به كدام يك مجزى است ؟\r\n\r\nج\r\n- تحرير الوسيله مقدم است .\r\n\r\nس 44\r\n- هل كتابكم ( تحرير الوسيله ) يجوز العمل به ؟ و ما قولكم فى الاختلافات الموجودة فى تحرير الوسيله و فى توضيح المسائل ؟\r\n\r\nج\r\n- فى موارد الاختلاف يكون المحكّم هو كتابنا تحرير الوسيله .\r\n\r\nس 45\r\n- كسى كه فريضهء حج را نيابتا براى كسى انجام مىدهد ، آيا بايد طبق فتواى مرجع تقليد خود عمل نمايد يا طبق فتواى مرجعى كه ميت قبلا تقليد مىكرده ؟\r\n\r\nج\r\n- بايد طبق فتواى مرجع خودش عمل كند .\r\n\r\nس 46\r\n- المجتهد الجامع للشرائط اذا صدر امرا الزاميا بالجهاد او بأى شيء آخر فهل يجب على غير مقلديه امتثال امره ؟\r\n\r\nج\r\n- ينفذ حكم ولىّ الامر فى حق الجميع حتى على المجتهدين الأخر .\r\n\r\nس 47\r\n- بيان فرمائيد ، منظور حضرتعالى در تحرير از اقوى و مشكل و يا فيه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاشكال چيست ؟\r\n\r\nج\r\n- اقوى فتوى است و مشكل يا فيه اشكال فتوى نيست .\r\n\r\nس 48\r\n- هرگاه شخصى كه مقلّد حضرتعالى بوده و هست ، لكن در جوّ خفقان رژيم منحوس سابق ، به علّت عدم دسترسى به تمام فتاواى حضرتعالى ، به يك يا چند مسأله به نحوى كه مذكور شد ، عمل نشده و بعد از پيروزى جمهورى اسلامى متوجه اين معنى مىشود ، آيا عمل گذشته او مجزى محسوب مىشود يا خير ؟\r\n\r\nج\r\n- اگر مطابق فتوا نبوده مجزى نيست .\r\n\r\nس 49\r\n- مجتهدى در مسأله‌اى فرموده‌اند : بنا بر احتياط واجب ، آيا به اين مسأله بايد عمل كنيم يا خير ؟ مثل [ حرمت 
  ] تراشيدن صورت با تيغ و صورت‌تراش برقى .\r\n\r\nج\r\n- لازم است بر طبق احتياط واجب عمل شود .\r\n\r\nس 50\r\n- آيا مسأله‌اى كه دو قسمت دارد ، مثل اين كه يك قسمت فتوى است و يك قسمت احتياط ، مىشود يك بار به فتوى عمل كند و يك بار به احتياط ؟\r\n\r\nج\r\n- اشكال ندارد\r\n\r\nس 51\r\n- در مورد احتياط واجب كه مىشود به مجتهد ديگرى رجوع كرد ، آن كسانى كه امام را اعلم تشخيص داده‌اند ، در مورد احتياط واجب ، آيا مىشود به مجتهد قبليشان رجوع كنند ؟\r\n\r\nج\r\n- در صورتى كه جامع الشرائط باشد با مراعات الأعلم فالأعلم ، مانع ندارد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nس 52\r\n- اگر انسان در انجام دادن يك كار ، وظيفهء دينى آن را نداند كه : آيا اگر اينطور انجام دهم صحيح است يا اگر آنطور كنم ؟ و در عين حال مدتى طول بكشد تا فتواى مرجع تقليد را بفهمد ، چه‌كار بايد بكند ؟\r\n\r\nج\r\n- در مدّت مزبور احتياط نمايند .\r\n\r\nس 53\r\n- اگر انسان اجمالا بداند در بعضى از مسائل رساله‌اى اشتباهاتى شده است ، ولى نمىداند آنها كدامند ؛ آيا صرف اين اجمال مانع از استفاده از آن رساله مىشود يا نه ؟\r\n\r\nج\r\n- بايد رساله‌اى كه از او فتواى مرجع تقليد اخذ مىشود مورد اعتماد و اطمينان باشد .\r\n\r\nس 54\r\n- آيا زن مىتواند به مقام اجتهاد برسد يا خير ؟ لطفا توضيح دهيد !\r\n\r\nج\r\n- امكان رسيدن به رتبهء اجتهاد براى زن هم هست ولى نمىتواند مرجع تقليد براى ديگران باشد .\r\n\r\nس 55\r\n- با توجه به سؤالات زير :\r\n1 - در مسأله 2615 از رساله مىخوانيم : « اگر ماهى فلس دار را زنده از آب بگيرند و بيرون آب جان دهد ، پاك و خوردن آن حلال است . . . و ماهى بىفلس را اگر چه زنده از آب بگيرند و بيرون آب جان دهد ، حرام است » در حالى كه در سورهء مائده آيهء 96 مىخوانيم :  « أُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ » \r\n2 - در مسأله 2397 مىخوانيم : « زن مسلمان نمىتواند به عقد كافر در آيد ، مرد مسلمان هم نمىتواند با زنهاى كافره بطور دائم ازدواج كند ، ولى صيغه كردن زنهاى اهل كتاب مانند يهود و نصارى مانعى ندارد » و اين مسأله ظاهرا منافات دارد با آيهء 5 سورهء مائده كه در آنجا ازدواج با زنهاى اهل كتاب را بطور\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمطلق ذكر مىنمايد .\r\n3 - در رسالهء عمليه مىخوانيم : « مسافر بايد نماز ظهر و عصر و عشاء را با هشت شرط شكسته بخواند . . . » ولى قرآن مجيد در آيهء 101 سورهء نساء مىفرمايد :  « وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ »  با توجه به اين آيه بفرمائيد كه مسافر مجبور است كه نماز را شكسته بخواند يا مختار ؟\r\nخواهشمند است در مورد چگونگى تطبيق مسائل مذكور با آيات قرآن توضيح دهيد .\r\n\r\nج\r\n- جواب سؤالهاى 1 و 2 و 3 - مدرك استنباط احكام اسلام ، فقط كتاب خدا نيست تا به ملاحظهء اطلاق آيه‌اى ، حكمى اثبات شود ، بلكه يكى از مهمترين مدارك آن ، سنّت پيغمبر اكرم ( صلّى اللّه عليه و آله ) و روايات مأثوره از اهل بيت آن حضرت است كه آنچه از رساله نقل نموده‌ايد بوسيلهء آنها اثبات مىشود .\r\nدفتر انتشارات اسلامى تلاش گسترده‌اى براى چاپ و نشر استفتائات امام خمينى - مد ظله العالى - آغاز نموده با همكارى خود در ارسال استفتائات خصوصى در اين تلاش سهيم شويد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nطهارت\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nاحكام طهارت\r\n\r\nآب مطلق و مضاف\r\n\r\nس 1\r\n- آبى كه مخلوط با كلر از شير شيلنگ توالتها يا دوش حمام منازل خارج مىشود آيا حكم آب مطلق دارد يا مضاف ؟\r\n\r\nج\r\n- اگر به آن آب گفته مىشود حكم آب مطلق دارد .\r\n\r\nس 2\r\n- آيا آبهاى معدنى و آب درياچه‌ها كه با نمك مخلوط است كه حتى آثار نمك بر بدن انسان باقى مىماند ، جزء آبهاى مطلق هستند يا مضاف ؟ آيا مىتوان با آن آبها غسل و تطهير نمود ؟\r\n\r\nج\r\n- در حكم آب مطلق است ، مگر آنكه مواد معدنى به حدّى زياد باشد كه ديگر به آن آب گفته نشود .\r\n\r\nس 3\r\n- بعضى از رودخانه‌ها آبشان به حدّى شور است كه قابل شرب و زراعت نيست ، امّا آب نمك گفته نمىشود آيا آبهاى اين قسم چشمه‌سارها و كانالها قابل تطهير و غسل و وضو هست يا خير ؟\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nج\r\n- اگر آب نمك گفته نمىشود ، حكم آب مطلق را دارد .\r\n\r\nس 4\r\n- مقدار آب كر در بعضى از رساله‌ها به مقدار 906 / 383 و در بعضى ديگر 419 / 377 كيلوگرم نوشته شده ، صحيح آن كدام است ؟\r\n\r\nج\r\n- مقدار كر به حسب حجم و وزن همان است كه در رساله‌ها ذكر شده است و حساب آن به كيلوگرم با خود مكلّفين است .\r\n\r\nس 5\r\n- در مسأله 35 رساله چنين آمده است : « آب لوله‌هاى حمام كه از شيرها و دوشها مىريزد اگر متصل به كر باشد مثل آب جارى است و آب لوله‌هاى عمارات اگر متصل به كر باشد در حكم آب كر است » سؤال اين است : چه دليلى دارد كه آب كرى كه از لوله‌هاى حمام يا دوشها مىريزد ، حكم آب جارى را دارد ولى آب كرى كه از لوله‌هاى عمارات مىريزد حكم آب كر را دارد ، در حالى كه آب هر دو از يك مخزن ( آب كر ) است .\r\n\r\nج\r\n- دليل مسأله روايات اهل بيت و ادله فقهيّه است .\r\n\r\nس 6\r\n- حوضچه‌اى كر نيست ولى به وسيلهء باز كردن شير آب متصل به لوله‌كشى شهر ، حكم آب جارى را پيدا كرده و مورد استفاده قرار مىگيرد اگر قبل از باز كردن شير آب دست نجس خود را وارد حوضچه كنيم مسلما آب حوضچه نجس مىشود و در اين موقع آب شهر نيز قطع شده باشد چنانچه آب حوضچه رنگ و بوى نجاست به خود نگرفته باشد آيا تنها با بازشدن شير و وصل شدن جريان آب\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nكر ، آب اين حوضچه پاك مىشود يا اينكه بايد آن آب را خارج كرد .\r\n\r\nج\r\n- به احتياط واجب بايد آب لوله ممزوج با آب قليل متنجّس شود تا پاك گردد .\r\n\r\nاستنجاء و استبراء\r\n\r\nس 7\r\n- اگر كسى بعد از غائط با پارچه خود را تميز كرد و نتوانست در سه بار تميز كند اگر در دفعات بيش از سه بار تميز كند آيا پاك مىشود ؟ و مىتواند نماز بخواند ؟\r\n\r\nج\r\n- مانع ندارد .\r\n\r\nس 8\r\n- معلولى است كه وقتى در منزل است مىتواند با آب طهارت بگيرد ولى وقتى كه خارج از منزل است نمىتواند با آب طهارت بگيرد تكليف او هنگامى كه نمىتواند طهارت بگيرد چيست ؟\r\n\r\nج\r\n- مىتواند محل غائط را با سه سنگ يا سه كهنه مثلا پاك كند ولى محل بول را بايد آب بكشد .\r\n\r\nس 9\r\n- مريض يا كسى كه به عللى نتواند بعد از بول خود را با آب بشويد اگر با پارچه‌اى تميز كند مىتواند نماز بخواند ؟\r\n\r\nج\r\n- محل بول با غير آب پاك نمىشود ولى اگر نتواند با آب تطهير كند معذور است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nس 10\r\n- اين جانب يك دست خود را از دست داده‌ام ، و هنگام رفتن به توالت نمىتوانم به وسيلهء آفتابه خود را بشويم ؛ چگونه بايد عمل كنم ؟\r\n\r\nج\r\n- مىتوانيد محل بول را با آب و محل غائط را با سنگ يا كلوخ يا كهنه به ترتيبى كه در رساله مذكور است ، تطهير نمائيد .\r\n\r\nس 11\r\n- مخرج بول و غائط در موقع اضطرارى آيا با برف پاك مىشود ؟\r\n\r\nج\r\n- پاك نمىشود .\r\n\r\nس 12\r\n- در مسأله 76 رساله آمده : « اگر انسان بعد از بول استبراء كند و وضو بگيرد ، چنانچه بعد از وضو رطوبتى ببيند كه بداند يا بول است يا منى ، واجب است احتياطا غسل كند ، وضو هم بگيرد . ولى اگر وضو نگرفته باشد فقط گرفتن وضو كافى است » آيا اگر بداند كه منى است وضو كفايت مىكند يا بايد غسل كند ؟\r\n\r\nج\r\n- اگر مىداند منى است بايد غسل كند و مسأله مربوط به موردى است كه نمىداند بول است يا منى .\r\n\r\nس 13\r\n- كسى كه بعد از بول عمل استبراء انجام مىدهد ، در صورتى كه بعدا احساس رطوبت در مجراى بول نمايد و اين رطوبت روزانه چند بار احساس شود آيا اين رطوبت پاك است يا خير ؟\r\n\r\nج\r\n- اگر خارج نشده ، نجس نيست و اگر خارج شده ، در صورت شك در بول بودن آن ، محكوم به طهارت است .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nس 14\r\n- آبى كه بعد از بول از انسان خارج مىشود و رنگ منى دارد و غليظ هم هست ، پاك است يا نجس ؟ و آيا غسل هم لازم دارد ؟\r\n\r\nج\r\n- اگر يقين ندارد كه منى است ، غسل ندارد و اگر مىداند كه بول هم نيست پاك است .\r\n\r\nس 15\r\n- مدت زيادى است كه بعد از استبراء حد اكثر چهار قطره بول از من خارج مىشود و حد اكثر يك ساعت طول مىكشد . مىخواهم طبق فتواى شما در رساله كيسه ببندم ، متأسفانه بيضه‌هايم درد مىگيرد و بطور كلّى اين مسأله برايم حالت وسواس و اضطراب به وجود آورده است ؛ چه بايد بكنم ؟\r\n\r\nج\r\n- اگر وسوسه است اعتنا نكنيد .\r\n\r\nوضوء\r\n\r\nس 16\r\n- هنگام وضو گرفتن كه بايد صورت و دستها را از بالا به پائين شست اگر كسى سهوا دستش از پائين به بالا رفت و يا افقى شست آيا وضويش اشكال پيدا مىكند يا نه ؟\r\n\r\nج\r\n- اگر صدق شستن از بالا به پائين محفوظ باشد وضوء صحيح است .\r\n\r\nس 17\r\n- از آنجا كه نظر حضرت امام در تحرير و حاشيهء عروة الوثقى بر\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاحتياط واجب است كه شستن صورت و دستها بايد از اعلى به اسفل باشد ؛ آيا در همهء دست كشيدنها ، بايد از ابتداى بالاى دست بكشد و اگر كسى مثلا از وسط دست كشيد در عين حال كه بالا را شسته است ، آيا اشكال دارد در حالى كه از اسفل به اعلى نشسته است ؟\r\n\r\nج\r\n- مانع ندارد\r\n\r\nس 18\r\n- هنگام وضو گرفتن ، اگر احيانا دست طورى قرار گرفت كه آب وضو به طرف آرنج سرازير شود ، اشكالى در وضو ايجاد مىشود يا خير ؟\r\n\r\nج\r\n- اشكال ندارد .\r\n\r\nس 19\r\n- اين جانب عينك نامرئى مىزنم و آن وسيله‌اى است كه بر روى عنبيّه قرار مىگيرد ، آيا وضو و غسل با آن اشكال دارد يا نه ؟\r\n\r\nج\r\n- اگر در داخل چشم قرار مىگيرد مانع از صحت وضوء و غسل نيست .\r\n\r\nس 20\r\n- رزمنده‌اى دو دست خود را تا آرنج از دست داده است ، تكليف او از نظر وضو و تيمم چيست ؟\r\n\r\nج\r\n- اگر هيچ از مرفق باقى نمانده ، شستن دستها در وضو و مسح آنها در تيمم ساقط است و بقيّهء اعمال وضو و يا تيمم را بايد بجا آورد و لو به وسيلهء نائب گرفتن .\r\n\r\nس 21\r\n- كسانى كه در جبهه از ناحيهء هر دو دست معيوب بوده و بطور كلّى دو دست خود را از دست مىدهند ، طريقهء وضو گرفتن و تيمّم آنها چگونه است ؟ .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nج\r\n- اگر دستهاى او از مرفق قطع شده باشد ، غسل يدين ساقط است و صورت خود را بشويد و احتياطا نائب بگيرد جهت مسح رأس و قدمين با نداوت صورت ، و در موردى كه وظيفه تيمم است ، اگر دستهاى او از مرفق قطع شده باشد ، پيشانى خود را به زمين مسح كند و احتياط آن است كه نايب نيز بگيرد در صورت امكان و اگر از مرفق قطع نشده باشد ، پيشانى خود را بنا بر احتياط مستحب به زمين مسح كند و بايد به باقيمانده از دست آن را مسح كند و احتياطا پشت آن را هم مسح نمايد .\r\n\r\nس 22\r\n- جوانى در جنگ دست چپش از مچ قطع شده و براى وضوء گرفتن محتاج فتواى امام است .\r\n\r\nج\r\n- با همان مقدار باقىماندهء دست بايد وضوء بگيرد و اگر وضوء ترتيبى مشكل است با گرفتن دست زير شير يا فرو بردن در داخل حوض يا ظرف آب وضوء ارتماسى بگيرد .\r\n\r\nس 23\r\n- جوانى دست خود را از مچ ندارد ، و كسى ديگر دستش را از آرنج ندارد ، اين دو نفر وضو به چه صورت بگيرند و كسى ديگر پاى خود را از زانو ندارد مسح پا را از كجا بكشد ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nج\r\n- هر مقدار از دستها - آرنج به پائين كه باقى است بايد شسته شود و كسى كه يك پا دارد همان پا را مسح نمايد .\r\n\r\nس 24\r\n- دست راست اين جانب سست است بطورى كه نمىتوانم هنگام وضو گرفتن براى ريختن آب به صورت ، انگشتانم را جمع كنم ، يا براى آب كشيدن دست چپ روى آن آب بريزم . و من حالا موقع وضو گرفتن نمىتوانم با دست آب بريزم و بعضى مواقع دستم را ( از آرنج دست چپ ) جلو شير آب مىگيرم يا در آب فرو مىبرم . آيا اين گونه وضو گرفتن صحيح است ؟\r\n\r\nج\r\n- لازم نيست با دست آب بريزيد به هر نحو آب را به جاهايى كه بايد شسته شود برسانيد و لو زير شير يا زير آب كردن ، كافى است .\r\n\r\nس 25\r\n- شخص جاهل مقصرى در موقع وضو گرفتن ، تا مچ دست آب مىريخته و دست بر آن مىكشيده و يقين ندارد كه آب به لاى انگشتان مىرسيده يا نه ؟ البته دست به لاى انگشتان و بالاى آنها هم نمىكشيده ! ( چون شستن دست را قبل از صورت ، مرتبهء اوّل حساب مىكرده ) آيا نمازهايى كه خوانده قضا دارد يا نه ؟\r\n\r\nج\r\n- بايد قضا نمايد .\r\n\r\nس 26\r\n- اين جانب معلول هستم و يك دست ندارم چگونه براى عبادت تطهير كنم ؟ و چگونه با يك دست وضوء بگيرم ؟\r\n\r\nج\r\n- براى تطهير محل غائط مىتوانيد با شلينگ يا سنگ يا كلوخ يا كهنه به\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nترتيبى كه در رساله مذكور است خود را پاك نمائيد و براى وضوء همان يك دست را زير شير بگيريد يا داخل طشت آب يا حوض نمائيد و ارتماسى وضوء بگيريد .\r\n\r\nس 27\r\n- ما حكم غسل اليد فى الحالات الاضطرارى طبقا لما ورد فى نص المسألة 20 فى واجبات الوضوء فى تحرير الوسيله ( يجوز المسح على القناع و الخف و الجورب و غيرها عند الضّرورة . . . ) ؟\r\n\r\nج\r\n- الحكم المذكور فى تلك المسألة مختص بالمسح .\r\n\r\nس 28\r\n- در مورد اشخاصى كه دست يا پاى خود را از دست داده‌اند براى نماز خواندن چگونه وضوء بگيرند ؟ لطفا نظر خود را بفرمائيد .\r\n\r\nج\r\n- اعضاى باقى مانده را وضوء دهد و اگر خودش نمىتواند از ديگران كمك بگيرد كه به نيابت او بقيهء اعضاء او را وضو دهد .\r\n\r\nس 29\r\n- معلولى تا مرفق مقطوع اليد و تا ساق پا بيشتر ندارد ما بقى قطع گرديده ؛ او در وضو چه وظيفه‌اى دارد ؟\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nج\r\n- شستن و مسح باقىماندهء اعضاء وضوء كفايت مىكند .\r\n\r\nس 30\r\n- كسى است كه يك دست و يك پاى او در جبهه قطع شده است آيا ايشان براى وضو ساختن مىتواند اول صورت را بشويد و بعد دستش را زير شير آب بگيرد و بعد با دست راستش كه قطع نشده پاى چپش را مسح كند و آيا لازم است پاى مصنوعى كه گذاشته مسح بكشد ؟ ( دست چپ از بالاى بازو و پاى راست از پائين زانو قطع شده است )\r\n\r\nج\r\n- به ترتيبى كه ذكر كرديد وضوء صحيح است و لازم نيست پاى چوبى ( مصنوعى ) را مسح كند .\r\n\r\nس 31\r\n- در هنگام وضوء گرفتن در رساله نوشته شده اگر شخصى پيش از شستن صورت ، دستهاى خود را تا مچ شسته باشد در موقع وضوء بايد تا سر انگشتان را بشويد و اگر فقط تا مچ را بشويد باطل است ، بنا بر اين بعضى كه فقط تا مچ را مىشويند آيا وضوء باطل مىشود ، و آيا اگر فقط بار آخر مثلا دست چپ را به روى دست راست بكشند و دست چپ را تا سر انگشتان ببرند كفايت مىكند ؟\r\n\r\nج\r\n- در شستن دست و صورت در وضوء بايد آب وضوء به تمام عضو و لو با دست كشيدن برسد و شستن دست از آرنج تا مچ كافى نيست .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nس 32\r\n- آيا انسان در وضو گرفتن چنانچه چند مشت آب روى صورت يا دستها بريزد به نيت يك مرتبه و بعدا دست بكشد آيا يك مرتبه حساب مىشود ؟ يا با تعدد مشت آب چند مرتبه حساب مىشود ؟\r\n\r\nج\r\n- در فرض مرقوم يك مرتبه محسوب است .\r\n\r\nس 33\r\n- در مسأله 248 رساله فرموده‌ايد : « در وضو ، شستن صورت و دستها ، مرتبهء اوّل واجب و مرتبهء دوّم جايز و مرتبهء سوّم و بيشتر از آن حرام مىباشد و اگر با يك مشت آب ، تمام عضو شسته شود و به قصد وضو بريزد ، يك مرتبه حساب مىشود ، چه قصد بكند يك مرتبه را يا قصد نكند . » سؤال اين است : منظورتان از يك مرتبه چيست ؟ و بيان فرمائيد كه آيا شستن ، فقط آب ريختن است يا دست كشيدن همراه با آب ريختن ؟\r\n\r\nج\r\n1 - تا تمام عضو شسته نشود ، يك مرتبه حساب نمىشود .\r\n2 - آب ريختن تنها شستن نيست ، مگر اينكه تمام عضو را فراگيرد .\r\n\r\nس 34\r\n- آيا بستن شير آب در اثناى وضو ( با توجه به وجود آب روى آن ) پيش از تمام شدن دست چپ باعث بروز اشكال در صحت وضو مىگردد يا خير ؟\r\n\r\nج\r\n- اشكال ندارد .\r\n\r\nس 35\r\n- اگر صورت را در وضو سه مرتبه بشويد يا دست راست را كه حرام است طبق فتواى امام آيا وضو هم باطل مىشود يا خير ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nج\r\n- شستن سه مرتبهء صورت و دست راست به قصد وضو حرام است ولى وضو را باطل نمىكند و اگر دست چپ را سه مرتبه بشويد مسح او اشكال پيدا مىكند و وضو باطل است .\r\n\r\nس 36\r\n- در وضو گرفتن ، شخص بعد از اينكه دو مشت آب بر دستش مىريزد يك مشت ديگر بر شير آب ريخته و شير را مىبندد آيا اين آب حكم آب اضافه را ندارد و آيا وضوى اين شخص درست است يا خير ؟\r\n\r\nج\r\n- اگر بعد از ريختن آب بر شير براى تمام كردن وضو دست مىكشد و با آب وضو مسح مىكند مانع ندارد .\r\n\r\nس 37\r\n- اگر قبل از نيّت وضو ، صورت خيس باشد ، آيا بايد اوّل صورت را خشك كرد و بعد وضو گرفت ؟ يا اينكه مىتوان با همان حالت وضو گرفت ؟\r\n\r\nج\r\n- خشك كردن لازم نيست .\r\n\r\nس 38\r\n- اگر انسان قبل از وضو دستها را تا مرفق بشويد خشك كردن آن براى وضو لازم است يا نه ؟\r\n\r\nج\r\n- لازم نيست .\r\n\r\nس 39\r\n- در رساله آمده است كه پوستى را كه گاهى به بدن مىچسبد و گاهى از آن جدا مىشود ، بايد كند يا در هنگام وضو بايد آب را به زير آن\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nرساند ، آيا اين مسأله شامل مقدار كمى از پوست هم مىشود ؟\r\n\r\nج\r\n- اگر زير پوست جدا شده ، تماما ظاهر شده باشد ، بايد آن را در وضو بشويد و لو به اينكه پوست جدا شده را بلند نمايد و يا ببرّد و فرقى در اين حكم بين پوست بزرگ و كوچك نيست .\r\n\r\nس 40\r\n- با دست و صورت چرب وضوء گرفتن به دليل ضرر داشتن صابون و . . . چگونه است ؟\r\n\r\nج\r\n- چربى اگر مانع از رسيدن آب به بشره نباشد وضوء اشكال ندارد .\r\n\r\nس 41\r\n- آيا جوهر خودكار جزو چيزهايى است كه اگر روى دست باشد ، وضو را باطل مىكند ؟\r\n\r\nج\r\n- چنانچه جرم داشته باشد بايد بر طرف شود .\r\n\r\nس 42\r\n- آيا « رنگ موهايى » كه زنها براى رنگ كردن مو و ابروى خود به كار مىبرند ، مانع از وضو و غسل است يا خير ؟ ( البّته رنگهائى كه غير طبيعىاند )\r\n\r\nج\r\n- مجرّد رنگ بدون جرم ، مانع نيست .\r\n\r\nس 43\r\n- اين جانب با خمير شيشه سر و كار دارم و با اين كه هنگام وضو با دقّت آن را پاك مىكنم ولى بعضى از اوقات بعد از نماز متوجّه مىشوم كه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمقدارى از آن به بعضى از اعضاى وضو چسبيده و چون براى اين كار دقّت زيادى مىكنم ، ديگر در اين مسأله دچار وسواس و مشقت شديدى شده‌ام ، تكليفم چيست ؟\r\n\r\nج\r\n- اگر مانعى از رسيدن آب به بشره موجود باشد ، وضو صحيح نيست ولى از وسوسه بايد اجتناب نماييد .\r\n\r\nس 44\r\n- اين جانب در دوران طاغوت مرتكب اشتباهى شدم و آن اينكه بر روى دو بازويم عكس دو زن ، خال‌كوبى نمودم ولى مدتى است كه به اشتباه خود پى برده و در پرتو اين انقلاب بزرگ به رهبرى امام خمينى انسان واقعى شده‌ام ، ولى چون محل‌هاى خالكوبى در مسير وضو قرار دارد به فكر از بين بردن آنها بر آمدم با اينكه نبايد كوچكترين آسيبى به بدن وارد شود و حتما آنها را بايد با وسيله‌اى از بين برد استدعا دارم بنده را راهنمائى فرمائيد .\r\n\r\nج\r\n- خال‌ها كه زير پوست قرار دارد مانع از صحت وضوء و غسل نيست .\r\n\r\nس 45\r\n- اين جانب شغلم نقاشى است و در دست و صورت و موهاى سرم لكه‌هاى رنگ مىماند و اگر بخواهم در سه وعده صبح و ظهر و شب لكه‌ها را پاك كنم وقت زيادى مىخواهد و امكانش هم نيست ؛ تكليف اين جانب در مورد وضو گرفتن با اين دست و صورت رنگى چيست ؟ البته حتى الامكان رنگها را پاك مىكنم ولى به آن صورت خوب پاك نمىشود .\r\n\r\nج\r\n- اگر جرم دارد بايد بر طرف شود و اگر مجرد رنگ بدون جرم است اشكال ندارد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nس 46\r\n- در آيهء شريفه :  « وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ »  ، آيا مراد از كعبين ، روى پاست يا برآمدگى پهلوى پاها ؟\r\n\r\nج\r\n- بلندى روى پا مراد است .\r\n\r\nس 47\r\n- اين جانب در جبهه دو پاى خود را ، يكى از زير زانو و ديگرى از بالاى زانو ، در راه اسلام تقديم كرده‌ام ، لطفا بفرمائيد كه چگونه وضو بگيرم ؛ ضمنا تا به حال وضوى ارتماسى گرفته‌ام ، آيا صحيح است يا خير ؟ و آيا نمازهايم قضا دارد يا نه ؟\r\n\r\nج\r\n- در فرض مرقوم ، مسح پاها ساقط است و وضوى ارتماسى كافى است و نماز با چنين وضوئى صحيح است و اعاده و قضاء ندارد .\r\n\r\nس 48\r\n- فرزندم كه در جبهه جنگ حق عليه باطل دو پايش از زير زانو قطع شده ترتيب مسح پايش چگونه است و بدون مسح آيا نماز صحيح است يا خير ؟\r\n\r\nج\r\n- در فرض سؤال مسح پا ساقط است و بدون مسح پا وضوء بگيرد و نماز صحيح است .\r\n\r\nس 49\r\n- اذا قطعت اليد اليسرى فهل يسقط مسح الرجل اليسرى فى الوضوء ؟\r\n\r\nج\r\n- يجب فى مفروض السؤال مسح الرجلين باليد الباقيه .\r\n\r\nس 50\r\n- اگر شخصى طورى پايش قطع شده باشد كه فقط پاشنهء پا مانده باشد يعنى قسمتى كه بايد مسح بكشند از بين رفته باشد در اين صورت مسح\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nكردن پا ، چه صورتى خواهد داشت ؟ در صورت لزوم مسح ، اگر اين قسمت زخم داشته باشد چه بايد كرد ؟\r\n\r\nج\r\n- در مفروض سؤال ، مسح ساقط است .\r\n\r\nس 51\r\n- آيا آب مسح سر اگر وصل به آب صورت شود وضو را باطل مىكند ؟\r\n\r\nج\r\n- وضوء و مسح سر باطل نمىشود ، ولى براى مسح پا نبايد با رطوبت گرفته شده از آب وضوى صورت باشد .\r\n\r\nس 52\r\n- در وضو اگر يك مرتبه مسح كرد و احساس كرد كه مسحش صحيح نبوده ، چنانچه رطوبت اوّل را خشك كند و دو مرتبه مسح نمايد صحيح است يا خير ؟\r\n\r\nج\r\n- صحيح است .\r\n\r\nس 53\r\n- آيا مىتوان قبل از مسح كشيدن سر و پا با ترى دست چپ دوباره روى دست راست كشيد يا نه ؟ و آيا انجام دادن آن موجب بطلان وضو خواهد گشت يا نه ؟\r\n\r\nج\r\n- احتياطا با بودن رطوبت در كف دست قبل از مسح به اعضاى وضوء دست نزند .\r\n\r\nس 54\r\n- در توضيح المسائل راجع به آداب وضو گرفتن زنها توضيح داده نشده ، لطفا بفرمائيد : وضو گرفتن زنها چه فرقى با وضو گرفتن مردها دارد ؟\r\n\r\nج\r\n- در كيفيّت و مقدار واجب فرق ندارند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nس 55\r\n- آب وضو بايد مطلق باشد ، در صورتى كه مرتب كلر در آب لوله مىريزند مضاف و وضو باطل و نماز صحيح نمىباشد ، پس با چه آبى وضو بگيريم و نماز صحيح بخوانيم ؟\r\n\r\nج\r\n- كلر در فرض مرقوم ، موجب مضاف شدن آب نمىشود .\r\n\r\nس 56\r\n- آنچه از عبارت كتاب شريف تحرير الوسيله استفاده مىشود : « . . .\r\nفى غصبيّة المكان لا يخلو من قوة » ( شرائط وضو ، مسألهء 1 ) ؛ عدم لزوم مباح بودن مكان وضوگيرنده مىباشد ، با اين كه در توضيح المسائل ، حضرتعالى مباح بودن فضاى انجام وضو را از شرائط صحت وضو شمرده‌ايد . لطفا ما را در اين مورد راهنمائى كنيد .\r\n\r\nج\r\n- منافاتى بين دو مسأله نيست و تفصيل هر دو مسأله در تحرير الوسيله ذكر شده است .\r\n\r\nس 57\r\n- اگر در يكى از جاهاى وضو ، زخم كوچكى ايجاد شود كه خونش بند نمىآيد و چون آب براى آن ضرر ندارد ، روى آن را جبيره نمىكنند و اگر اين زخم را بشويند باز خون مىآيد و اگر خشك شود مقدارى خون نيز خشك مىشود كه اگر زخم را بشويند خونى كه خشك شده بود از بين مىرود ولى باز خون جديد مىآيد . اگر مثلا اين زخم در دست باشد و انسان بخواهد وضو بگيرد ، آب وضو به اين زخم مىرسد ، بنابراين جاهاى ديگر بدن و لباس انسان بواسطهء آبى كه به زخم رسيده نجس مىشود ؛ فتواى حضرتعالى در رساله در احكام وضوى جبيره اين است كه اگر روى زخم باز است و آب براى آن\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nضرر ندارد ، بايد بطور معمول وضو گرفت ، آيا مىتوان با بدن و لباس نجس وضو گرفت و نماز خواند ؟ تكليف چيست ؟\r\n\r\nج\r\n- مىتواند محلّ زخم را در آب كرّ يا زير لوله بگيرد و دست بكشد تا خون تمام شود و بلافاصله با نيت وضو ، آب را به آن محلّ جارى كند و بعد از آن فورا آن محلّ را خشك كند تا سرايت حاصل نشود و وضو گرفتن با لباس نجس يا بدن نجس اگر نجاست در غير محل وضو باشد ، مانع ندارد و در نماز بايد بدن و لباس پاك باشد و در هر صورت مورد جبيره نيست و اگر وضو ممكن نباشد و لو به شستن غير محلّ زخم بايد تيمّم نمايد .\r\n\r\nس 58\r\n- چنانچه در قسمتى از محل وضو ، جراحت ( بريدگى ) ايجاد شد ، آيا خونابه‌اى كه پس از شستشو و بر طرف شدن خون ، روى محل زخم را مىگيرد ، پاك است ؟\r\nهمچنين در صورتى كه روى آن را پوسته‌اى بگيرد و به نظر برسد كه در زير آن ، لكهء خونى است ، آيا بايد براى گرفتن وضو ، پوسته را از روى زخم كنده و خون زير آن را پاك نموده و سپس وضو گرفت يا خير ؟\r\n\r\nج\r\n- خونابه نجس است و چنانچه خون زير پوسته باشد ، شستن روى پوسته در وضوء كافى است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nس 59\r\n- اگر يكى از اعضاى وضو نجس باشد و بعد از وضو شك كند كه پيش از وضو آنجا را آب كشيده يا نه ، در رساله در مسألهء 278 دو صورت ذكر نموده‌ايد و فرموده‌ايد : « در هر صورت جائى را كه نجس بوده بايد آب بكشد » ، آيا در صورت صحت وضو هم بايد تمام جاهاى نجس شده را آب بكشد ؟\r\n\r\nج\r\n- محل نجس و جائى كه يقينا آب يا رطوبت از آن محل به آنجا سرايت كرده را بايد تطهير كند .\r\n\r\nس 60\r\n- در هنگام نماز ، گاهى با كمى آب مواجه مىشويم و يا عضوى از اعضاى بدن نجس است و يا مانعى در آنهاست كه براى بر طرف شدن آنها با مشكلات مواجه مىشويم ، آيا نماز خواندن با اين وضع صحيح است يا نه ؟\r\n\r\nج\r\n- اگر آب براى وضو كافى نيست ، با تيمم نماز بخواند و در صورتى كه بدن نجس باشد يا مانعى در بدن باشد احكام مفصّله‌اى دارد كه در رساله ذكر شده است .\r\n\r\nس 61\r\n- در وضو اگر پاى انسان نجس باشد ولى جاى مسح نجس نيست و مسح كند آيا وضوء صحيح است ؟\r\n\r\nج\r\n- صحيح است .\r\n\r\nس 62\r\n- من مجروح جنگى هستم كه در اثر شكستگى استخوانهايم به هيچ وجه نمىتوانم بنشينم و براى وضو كسى آب مىريزد و من وضو مىگيرم و طهارت\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nرا با دستمال كاغذى انجام مىدهم بفرمائيد وظيفه‌ام چگونه است ؟\r\n\r\nج\r\n- اشكال ندارد .\r\n\r\nس 63\r\n. وضو استحباب نفسى دارد يا نه ؟\r\n\r\nج\r\n- استحباب نفسى ثابت نيست .\r\n\r\nس 64\r\n- شخصى است كه در امر نماز و وضو به حدى وسوسه دارد كه در اغلب موارد در همان ابتداى امر وامىماند ، به بيان روشن اين كه قطع به عدم وقوع عمل بما هو الواجب دارد و چه بسا قادر به شروع نمىشود ، وظيفهء اين شخص را بيان نمائيد .\r\n\r\nج\r\n- قطعى كه دارد هيچ اثر شرعى ندارد و با همين قطعى كه دارد وضو بگيرد و صحيح است و وسوسه حرام است .\r\n\r\nس 65\r\n- شك در وضو كه آيا شسته يا نه چطور است ؟ و اگر زياد شك كند تكليفش چيست ؟\r\n\r\nج\r\n- اگر شك بعد از فراغ از وضوء است اعتنا نكند و چنانچه در اثناء وضوء شك كند اعتنا كند مگر كثير الشك باشد .\r\n\r\nس 66\r\n- فردى بعد از وضو گرفتن و شروع به نماز ، به علّت مرضى كه دارد ، وضويش باطل شده و نمىتواند نمازش را تمام كند . و بعضى اوقات مجبور\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاست براى يك نماز چندين دفعه وضو بگيرد ، آيا چنين شخصى مىتواند نشسته نماز بخواند و آيا مىتواند تيمم كند ، تكليفش چيست ؟\r\n\r\nج\r\n- اگر در اثناء وقت بتواند با طهارت نماز بخواند ، بايد در آن وقت نماز را با طهارت بخواند و اگر چنين وقتى ندارد ، به دستورى كه در رساله راجع به مسلوس و مبطون نوشته شده ، عمل نمايد .\r\n\r\nس 67\r\n- به علّت بيمارى اعصاب ، بيشتر اوقات مدت كمى بعد از بول كردن ، يك قطره بول و برخى اوقات چند قطره بول از من خارج مىشود و بعضى مواقع هم در طول روز بدون اينكه قبلا بول كرده باشم ، بىاختيار چند قطره بول خارج مىشود ، بنابراين مجبورم طبق فتواى شما براى يك نماز چند بار وضو بگيرم ، گاهى هم احساس مىكنم كه بول خارج مىشود ولى بعدا متوجه مىشوم كه چيزى نبوده و از اين بابت دچار نگرانى و وسواس شديدى شده‌ام ؛ خواهشمندم بفرماييد حكم اين قطراتى كه خارج مىشود ، چيست ؟\r\n\r\nج\r\n- اگر بول بودن رطوبت خارج شده معلوم است ، محكوم به نجاست است و حكم وضو و نماز ، همان است كه در رساله مذكور است و در صورت شك در اصل خروج بول يا شك در اينكه آن چيزى كه خارج شده بول است ، حكم به طهارت مىشود ، مگر در صورتى كه استبراء نكرده باشد و رطوبت مشتبه بين بول و غير آن باشد و اعتنا به وسوسه نبايد بكنيد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nس 68\r\n- در جبهه تركشى به من خورده و نمىتوانم از بيرون آمدن باد معده در موقع نماز خوددارى كنم ، تكليفم از نظر شرعى چيست ؟\r\n\r\nج\r\n- اگر نمىتوانيد خود را در نماز حفظ كنيد و تجديد وضو در بين نماز حرجى است براى هر نماز يك وضوء بگيريد .\r\n\r\nس 69\r\n- وضو گرفتن در دستشويىهايى كه فاضلاب آن به چاه توالت مىريزد اشكال دارد يا خير ؟\r\n\r\nج\r\n- مانع ندارد .\r\n\r\nس 70\r\n- آيا مرد حق دارد در جايى كه يقين دارد چشم زن نامحرم به دست و بازوى او مىافتد وضو بگيرد و اگر گرفت آيا وضو هم باطل است ؟ در صورت ناچارى چه كند ؟\r\n\r\nج\r\n- وضو صحيح است و بر مرد واجب نيست غير از عورتين ساير بدن خود را از زن نامحرم بپوشاند .\r\n\r\nس 71\r\n- آيا اگر وقتى كه وضو گرفته‌ايم چشممان به زن نامحرم بيفتد ، وضو باطل است ؟\r\n\r\nج\r\n- باطل نيست .\r\n\r\nس 72\r\n- آيا وقتى كه وضو گرفته‌ايم ، از بينى يا دهانمان خون بيايد ، وضو باطل مىشود ؟\r\n\r\nج\r\n- باطل نمىشود .\r\n\r\nس 73\r\n- اذا توضأ الانسان لغاية - كتلاوة القرآن - ثم اعرض عن تلك الغاية\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفهل يبطل الوضوء ؟\r\n\r\nج\r\n- لا يبطل الوضوء بعد ما وقع صحيحا .\r\n\r\nس 74\r\n- هل يصح الوضوء اذا كان للكون على الطهارة فقط دون أىّ غاية أخرى ؟\r\n\r\nج\r\n- لا بأس به .\r\n\r\nس 75\r\n- كسى كه وضو مىگيرد چه در وقت ، چه قبل از وقت و هيچ غايتى را در نظر ندارد فقط مىخواهد با وضو باشد آيا با اين وضو مىتوان نماز خواند يا خير ؟\r\n\r\nج\r\n- اشكال ندارد .\r\n\r\nس 76\r\n- آيا وضو گرفتن به نيّت نماز قبل از دخول وقت صحيح است يا خير ؟\r\n\r\nج\r\n- مانع ندارد\r\n\r\nس 77\r\n- شخصى براى نماز صبح وضو مىگيرد و در حين وضو گرفتن تصميم دارد اين وضو را نگه دارد و نماز ظهر را هم با آن بخواند ، آيا وضو صحيح است و مىتواند نماز ظهر را هم با آن بخواند ؟\r\n\r\nج\r\n- مانع ندارد\r\n\r\nس 78\r\n- اگر انسان بطور مستحبّى وضو بگيرد ، آيا با اين وضو مىتواند نماز بخواند و يا اعمال حج و زيارت را انجام دهد ؟\r\n\r\nج\r\n- با وضوى صحيح ، خواه براى عمل واجب باشد يا عمل مستحب ، هر گونه عمل واجب يا مستحبى كه مشروط به طهارت است ، مىشود انجام داد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nس 79\r\n- نوشتن نام خدا ، به اين صورت كه نوشته شده توضيح دهيد كه آيا مسّ كردن آن حرام است يا نه ؟\r\nالف - اللّه ، ب - خدا ، پ - بسمه تعالى ، ت - الله ، بدون حركت ث - نام خدا را در ميان شعرى بنويسند و حروف آن جدا باشد . ج - پاره كردن و سوزاندن يا با جوهر از بين بردن چطور ، چ - ا . . . ، ح - اگر قسمتى از آن مس شود چطور ؟ نام امامان را كه روى اشخاص است نوشتن و دور انداختن چطور ؟ آيه قرآن بدون حركت مس كردن بدون وضو چگونه است ؟\r\n\r\nج\r\n- مس كتابت قرآن و اسماء بارى تعالى يا جزئى از آنها به هر لغت و كيفيت كه باشد بدون طهارت جايز نيست و از بين بردن آنها به نحوى كه موجب هتك نشود اشكال ندارد .\r\n\r\nس 80\r\n- آيا مسّ كردن نقش آرم جمهورى اسلامى ايران كه روى نامه‌ها و بليطهاى اتوبوس و . . . مىباشد ، حرام است ؟\r\n\r\nج\r\n- بدون طهارت جائز نيست ، على الأحوط .\r\n\r\nس 81\r\n- اگر گردنبندى منقّش به آرم جمهورى اسلامى باشد ، در اين صورت مىتوان از آن استفاده نموده و به گردن آويخت و به آن دست زد ؟\r\n\r\nج\r\n- استفاده از آن مانع ندارد ولى بنا بر احتياط ، بدون طهارت آن را مسّ نكنند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nس 82\r\n- آيا افرادى كه اسمشان : عبد اللّه ، حبيب اللّه و . . . است ، اگر بدون وضو آن را بنويسند و يا مس كنند چه حكمى دارد ؟\r\n\r\nج\r\n- مسّ اسم اللّه ، بدون طهارت جايز نيست .\r\n\r\nس 83\r\n- آيا حمل و به دست كردن انگشترى كه بر روى آن نوشته شده است « و اللّه بصير بالعباد » و يا قرآن مجيد در جيب بدون وضو براى ياد خدا درست است يا نه ؟\r\n\r\nج\r\n- مانع ندارد ولى بدون وضوء مس نكند .\r\n\r\nس 84\r\n- آيا مس كردن كلماتى از قرآن مانند : ابليس ، شيطان ، كفّار ، ابو لهب و . . . در صورتى كه شخص وضو نداشته باشد ، حرام است ؟\r\n\r\nج\r\n- جايز نيست .\r\n\r\nغسل جنابت\r\n\r\nس 85\r\n- علامت‌هاى منى در مرد و زن چيست ؟ آيا هر دو يكسان متوجه خروج منى مىشوند ؟ و اگر بىاختيار منى خارج شود ، غسل لازم دارد ؟\r\n\r\nج\r\n- منى علائمى دارد كه در رساله نوشته شده است و تا يقين به خارج شدن منى پيدا نشود و يقين پيدا نشود كه رطوبتى كه خارج شده منى است ، حكم به جنابت نمىشود و غسل واجب نيست و خواهران كمتر يقين پيدا مىكنند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nس 86\r\n- اگر در اثر مرض مانند قطع نخاع ، بدون اراده از كسى منى خارج شود آيا موجب جنابت مىشود و تكليف شرعى او از اين جهت چيست ؟\r\n\r\nج\r\n- جنب مىشود و اگر مىتواند بايد غسل كند و گرنه تيمّم نمايد و نماز بخواند و اگر به طورى است كه بعد از غسل يا تيمّم نمىتواند خود را نگهدارد و نماز بخواند براى هر نماز يك غسل در فرض امكان و يك تيمّم در فرض ديگر كافى است\r\n\r\nس 87\r\n- برادرى ، موج انفجار باعث شده كه دچار سردردهاى بسيار شديد و لرزه و رعشه شود و دائما از وى منى خارج مىشود ، البّته خروج منى بدون جستن و سستى بدن صورت مىگيرد ؛ لطفا وظيفهء اين شخص را از جهت اداى نماز و طهارت ( غسل و . . . ) بيان نماييد .\r\n\r\nج\r\n- اگر يقين پيدا مىكند كه رطوبتى كه از او خارج مىشود ، منى است ، بايد به احكام جنابت عمل كند و در صورت شك ، چيزى بر او نيست و اگر مرضى دارد كه منى پيوسته از او خارج مىشود و وقتى ندارد كه نماز را در آن وقت بخواند ، در صورت امكان براى هر نماز يك غسل كند و اگر ممكن نيست به جاى غسل تيمم كند و نماز بخواند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nس 88\r\n- شخصى مبتلا به بيمارى حمله است ، اگر اين شخص در حالتى كه دچار حمله شده است ، جنب شود ، غسل بر او واجب مىشود يا خير ؟\r\n\r\nج\r\n- اگر يقين پيدا كرده منى از او خارج شده ، بايد غسل كند .\r\n\r\nس 89\r\n- اين جانب مدّت دو سال است كه به بيمارى احتلام دچار شده‌ام و با اين كه متأهل مىباشم هفته‌اى 4 الى 5 بار محتلم مىشوم ؛ خواهشمند است در مورد چگونگى غسل جنابت ، مرا راهنمايى كنيد .\r\n\r\nج\r\n- اگر منى بودن آنچه از شما خارج مىشود محرز باشد ، محكوم به نجاست است و بايد غسل جنابت با تمكّن از استعمال آب و تيمّم در صورت عدم تمكّن بجا آوريد .\r\n\r\nس 90\r\n- آيا زن بدون عمل آميزش هم جنب مىشود يا نه ؟ و در صورت مثبت بودن جواب ، غسل جنابت بر او واجب است ؟\r\n\r\nج\r\n- ممكن است و اگر يقين پيدا كند به خارج شدن منى ، غسل واجب مىشود و تا يقين پيدا نكنند ، غسل واجب نيست .\r\n\r\nس 91\r\n- آيا دوشيزگان و بانوان هم در خواب محتلم مىشوند ؟\r\n\r\nج\r\n- ممكن است ، ولى تا يقين به خروج منى نداشته باشند ، حكم به جنابت نمىشود .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nس 92\r\n- در صورت احتلام آيا ترشح بدن نجس است ؟\r\n\r\nج\r\n- ترشح بدن نجس نيست .\r\n\r\nس 93\r\n- تكليف كسانى كه به مسألهء احتلام بانوان جاهل بوده و بدون غسل مدتها اعمال عبادى خود را انجام داده‌اند چيست ؟\r\n\r\nج\r\n- اگر يقين نداشته باشند كه جنب بوده‌اند ، قضاى نمازها لازم نيست و در هر صورت روزه‌ها قضا ندارند .\r\n\r\nس 94\r\n- آيا عمل استمناء براى زنان موجب غسل مىشود يا نه ؟\r\n\r\nج\r\n- اگر يقين پيدا كند كه منى خارج شده ، بايد غسل كند .\r\n\r\nس 95\r\n- اگر كسى با دست يا چيز ديگر كارى كند كه منى از او خارج شود ، حكمش چيست ؟\r\n\r\nج\r\n- عمل مزبور حرام است .\r\n\r\nس 96\r\n- در بعضى از بيمارستانها براى اين كه بفهمند انسان بچه دار مىشود يا نه ، از مرد مىخواهند كه با عمل استمناء منى خودش را در اختيار آزمايشگاه قرار دهد ، آيا اين كار جايز است يا خير ؟\r\n\r\nج\r\n- حرام است .\r\n\r\nس 97\r\n- آيا صحيح است كه اگر زنى عطر زده باشد و به خيابان برود ، بر او غسل جنابت واجب مىشود ؟\r\n\r\nج\r\n- غسل واجب نمىشود .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nس 98\r\n- اخيرا در مردان با عملى ( طبّى ) كه انجام مىگيرد مجارى خروج منى را گره مىزنند بطورى كه در هنگام مقاربت فقط مقدارى آب لزج ( كه هميشه با منى همراه است ) خارج مىشود .\r\nبفرماييد حكم احتلام اينچنين افراد كه منى از آنها خارج نمىشود چيست ؟\r\n\r\nج\r\n- اگر بدون مقاربت آبى از انسان در حال خواب يا بيدارى خارج شود و صفات منى را نداشته باشد حكم جنابت مترتب نمىشود مگر آنكه يقين كند منى از او خارج شده است .\r\n\r\nس 99\r\n- اگر كسى هميشه ترشّح داشته باشد و رطوبت آن مثل منى يا شبيه به منى است و بدون احساس و اراده است و بعد از جنب شدن يك روز تا دو روز اين وضع بدتر و شديدتر مىشود آيا حكم منى را دارد يا نه ؟ وظيفه و تكليف چيست ؟\r\n\r\nج\r\n- تا يقين به خروج منى حاصل نشود احكام جنابت مترتب نمىشود .\r\n\r\nس 100\r\n- اگر دكتر در ادرار كسى تشخيص اسپرم ( منى ) بدهد و خود او هم بعد از ادرار آبى با لزوجت ( چسبندگى ) ببيند و احتمال قوى دهد كه منى است ، آيا آن آب حكم منى دارد ؟\r\n\r\nج\r\n- حكم منى ندارد ، مگر علم پيدا كند كه منى است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nس 101\r\n- كسى كه شك كند جنب شده يا نه ، بايد غسل كند ؟\r\n\r\nج\r\n- تا يقين به جنابت حاصل نشود ، غسل واجب نمىشود .\r\n\r\nس 102\r\n- در مسأله 346 احكام جنابت فرموده‌ايد . . . درباره زن لازم نيست آن آب يا رطوبت با جستن و سست شدن بدن باشد بلكه اگر با شهوت باشد حكم منى دارد .\r\nتشخيص اين مورد براى زنان كه اغلب ترشّح مىبينند و به جزئى شهوتى و خوشايندى ممكن است ترشح خارج شود چگونه است ؟ خصوصا در مورد دوشيزگان كه در عقد مىباشند ؟\r\n\r\nج\r\n- ترشحات ذكر شده پاك است و غسل ندارد .\r\n\r\nس 103\r\n- دفق و فتور بدن را در جنابت زن شرط نمىدانيد فقط حصول شهوت را در خروج رطوبت منى شرط جنابت فرموده‌ايد ، پس با رطوبتى كه به نام مذى آن هم در موقع شهوت از مرد و زن خارج مىشود چه تفاوتى دارد ؟\r\n\r\nج\r\n- ميزان شهوتى است كه مقارن با آن منى خارج مىشود و با ساير حالات فرق دارد .\r\n\r\nس 104\r\n- برخى اوقات زن به علت ملاعبه با همسر ، تقريبا حالت انزال به او دست مىدهد و بدنش سست مىشود بطورى كه فكر مىكند جنب شده است ؛ آيا پس از اين حالت غسل جنابت واجب است يا نه ؟\r\n\r\nج\r\n- اگر يقين به انزال منى حاصل شود و از مجرى به خارج برسد ، غسل واجب است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nس 105\r\n- آيا انسان در يك شب مىتواند چند بار با همسر خود مجامعت كند يا خير ؟\r\n\r\nج\r\n- مانع ندارد .\r\n\r\nس 106\r\n- اگر انسان در شب بداند كه صبح براى غسل كردن ، آب پيدا نمىكند ، با اين حال مىتواند با همسر خويش نزديكى كند ؟\r\n\r\nج\r\n- مانع ندارد .\r\n\r\nس 107\r\n- آيا جوّ زمانى حكم اسلام را تغيير مىدهد ؟ مثلا شخص ناپاك بواسطهء جوّ مىتواند در مسجد بخوابد يا خير ؟\r\n\r\nج\r\n- جوّ ، حكم را عوض نمىكند و اگر جنب يا حائض است نمىتواند در مسجد بخوابد .\r\n\r\nس 108\r\n- با توجه به اين كه يكى از محرمات بر شخص جنب ، گذاشتن چيزى در مسجد است ، اگر اين چيز را به وسيلهء چوب يا طناب به داخل مسجد بيندازد بازهم كار حرامى كرده است يا نه ؟\r\n\r\nج\r\n- فرق نمىكند .\r\n\r\nس 109\r\n- بفرمائيد كسى كه به علّت شرعى نمىتواند نماز بخواند آيا مىتواند به قبرستان شهدا و مسجد جمكران برود ؟\r\n\r\nج\r\n- اگر جنب يا حايض است نبايد به مسجد برود .\r\n\r\nس 110\r\n- اگر كسى جنب باشد و سوره‌هائى كه خواندنش براى او حرام است به فكرش خطور كند و هر چه سعى كند از فكرش نرود آيا گناهى كرده است ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nج\r\n- مجرد خطور در ذهن حرام نيست .\r\n\r\nس 111\r\n- كسى كه تمام پاى او گچ گرفته شده ، جنب شود غسل بر او واجب است يا تيمم و يا هر دو ؟ و آيا مىتواند داخل مسجد شود يا خير ؟\r\n\r\nج\r\n- اگر مىتواند غسل جبيره‌اى كند و حرجى نيست بايد غسل كند و گرنه تيمم نمايد و بعد از انجام وظيفه دخول مسجد مانع ندارد .\r\n\r\nس 112\r\n- اگر فردى به قصد غسل واجب به حمام برود و خود را تطهير نمايد ولى خود غسل را سهوا بجا نياورد ، آيا همان قصد اوّليه كفايت مىكند ؟\r\n\r\nج\r\n- كفايت نمىكند و بايد غسل را بجا آورد .\r\n\r\nس 113\r\n- در هنگام غسل كردن بايد نيت را به زبان آورد يا صرف نيّت كافى است ؟\r\n\r\nج\r\n- ذكر نيت به زبان لازم نيست .\r\n\r\nس 114\r\n- اگر بعد از اذان صبح و اداى نماز شخصى جنب شود آيا بايد غسل جنابت واجب كند يا خير ؟\r\n\r\nج\r\n- نيت غسل جنابت كافى است .\r\n\r\nس 115\r\n- در غسل كردن ، چربيى كه از خود طبيعت پوست سر است آيا مانع حساب مىشود ؟\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nج\r\n- اگر مانع از وصول آب نباشد اشكال ندارد .\r\n\r\nس 116\r\n- اگر بعد از غسل شك كند كه مانعى از رسيدن آب در وقت غسل بوده يا نبوده غسل او چگونه است ؟\r\n\r\nج\r\n- غسل محكوم به صحّت است .\r\n\r\nس 117\r\n- در غسل واجب با توجه به اينكه امروزه از دوش آب در حمامها استفاده مىشود گاه فرد موفق بشستن همه نقاط بدنش با دست نمىشود با اينكه آب به تمام نقاط بدنش رسيده است آيا اين چنين غسلى صحيح است ؟\r\n\r\nج\r\n- دست كشيدن لازم نيست و چنانچه آب به تمام عضو برسد با نيت غسل كفايت مىكند .\r\n\r\nس 118\r\n- آيا غسل زير دوش صحيح است ؟\r\n\r\nج\r\n- اشكال ندارد .\r\n\r\nس 119\r\n- در غسل اگر موضع نجس از بدن را ابتدا طاهر كند و بعد مقدارى آب تهيه كرده و دست خود را در آن آب بزند و به سر و گردن بكشد و آنجا را خيس كند و بعد به همين ترتيب دست خود را در آن آب زده به طرف راست بدن بكشد و بعد از آن به طرف چپ بدن ، غسلش صحيح است ؟\r\n\r\nج\r\n- اگر آب بر بدن جارى شود كه صدق شستن كند صحيح است .\r\n\r\nس 120\r\n- اگر انسان در غسل ترتيبى بعد از شستن سر و گردن در توى حوض\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمثلا باشد و تمام طرف راست و چپ او تا اول گردن توى آب باشد چنانچه در اين حال به نيت طرف راست بدن را حركتى دهد و بعدا به نيت طرف چپ بدن را حركتى دهد آيا غسل ترتيبى محقق مىشود و صحيح است ؟\r\n\r\nج\r\n- غسل ترتيبى به نحو مزبور صحيح است .\r\n\r\nس 121\r\n- اين جانب مدت مديدى است كه هنگام غسل نمودن ترتيب را رعايت ننموده‌ام و نماز خوانده‌ام اكنون حدود 5 / 7 سال است از تكليف من مىگذرد ، البته فكر نمىكردم رعايت ترتيب بدان صورت كه در مسأله ذكر شده است باشد بلكه فكر مىكردم منظور از ترتيب ، شستن كامل بدن و خيس شدن كامل آن باشد چندى پيش به رساله رجوع نمودم و با كمال تأسف متوجه شدم تا كنون اشتباه كرده‌ام اكنون نمىدانم چقدر نماز بايد قضا كنم چون نمىدانم چند نماز با اين نوع غسل انجام داده‌ام خواهشمندم در اين مورد مرا راهنمائى نمائيد .\r\n\r\nج\r\n- اگر غسل را باطل انجام داده‌ايد نمازهائى كه با آن حال خوانده‌ايد و نزد شما معلوم است را بايد قضا كنيد .\r\n\r\nس 122\r\n- از سن 14 سالگى تا حال غسلها را بدين ترتيب انجام داده‌ام : اول نيت سر و گردن بعد سمت راست تا نصف بدن بعد سمت چپ تا نصف بدن بعد بقيهء سمت راست تا آخر قدم بعد بقيهء طرف چپ را تا آخر قدم ، آيا صحيح است ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nج\r\n- غسل به اين كيفيت باطل است بايد اول سر و گردن بعد تمام سمت راست و بعد تمام سمت چپ غسل داده بشود و تفصيل آن در رسالهء عمليه ذكر شده است .\r\n\r\nس 123\r\n- اين جانب شخص زمين‌گير و فلجى هستم كه خود قادر به شستشو و انجام عمل غسل نمىباشم ، امّا در موقعى كه ديگران مرا روى زمين خوابانيده و مىشويند ، به همان شكل با ريختن آب به روى سر و گردن و طرف راست و چپ بدن ، نيّت غسل مىكنم ، آيا غسل با اين وضع صحيح است ؟ ( البتّه به علت بيمارى و خارج شدن رطوبت مشتبه ، يقين به جنابت ندارم و اين غسل را احتياطا انجام مىدهم ) .\r\n\r\nج\r\n- اشكال ندارد .\r\n\r\nس 124\r\n- آيا اگر كسى نتواند غسل ارتماسى و ترتيبى انجام دهد ، مىتواند در حالى كه زير دوش حمام هست نيت غسل كند يا نه ؟\r\n\r\nج\r\n- زير دوش ، غسل ترتيبى صحيح است .\r\n\r\nس 125\r\n- آيا در غسل ترتيبى ، آب بايد طرفين بدن را با هم فراگيرد و بايد حتما از بالا به پايين بشوييم ؟\r\n\r\nج\r\n- لازم نيست يك مرتبه يا با هم آب به طرفين برسد ، بلكه هر طرف را مىتواند به تدريج هرطور خواست غسل دهد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nس 126\r\n- بعضى مىگويند : « حد اقل مقدار آبى كه براى غسل ارتماسى لازم است ، بايد به اندازه‌اى باشد كه در حالت ايستاده تا ناف برسد و حتما بايد غسل را با نشستن و برخاستن انجام دهد » ؛ در محل خدمت ما به علّت كمى آب رودخانه و نبود حمام ، گودالى در رودخانه درست كرده‌اند كه آب آن تا زانو و يا كمى بيشتر مىباشد و ما غسل را در آن بطور دراز كش ، انجام مىدهيم ؛ البته بطورى كه تمام بدنمان در اين حالت زير آب قرار مىگيرد ، آيا اين گونه غسل كردن صحيح است يا نه ؟\r\n\r\nج\r\n- در غسل ارتماسى بايد آب به نحوى باشد كه بشود در يك دفعهء عرفى تمام بدن را فراگيرد و لو با دراز كشيدن باشد .\r\n\r\nس 127\r\n- آيا در غسل ارتماسى ، بايد براى هر قسمت از بدن ( 1 - سر و گردن ، 2 - طرف راست ، 3 - طرف چپ ) نيّتى جداگانه كرد يا اين كه براى تمام قسمتها يك نيّت كافى است ؟\r\n\r\nج\r\n- فرق نمىكند و غسل صحيح است .\r\n\r\nس 128\r\n- هل يشترط فى صحة الغسل طهارة تمام كل عضو قبل غسله ام يجوز - مثلا - البدء به غسل أعلى العضو ثم تطهير اسفله و غسله ؟\r\n\r\nج\r\n- لا يجب ذلك و انما الواجب طهارة المحل قبل الغسل الوضوئى او الغسلى فلا يكفى غسل واحد للتطهير و الوضوء او الغسل .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nس 129\r\n- يكى از برادران روحانى مىفرمود : « قبل از غسل بايد بدن از نجاست پاك شده باشد و پاك كردن نجاست ( از جمله منى ) در بين غسل ، موجب بطلان غسل است » در صورت صحت مسأله ، آيا نمازهاى ما باطل بوده‌اند و بايد قضا شوند ؟ ( با توجه به اين كه ما قبلا اين مسأله را نمىدانستيم ! )\r\n\r\nج\r\n- اگر يقين داريد كه هنگام غسل ، بدن نجس بوده و پيش از تطهير بدن غسل نموديد ، غسل باطل است و نمازها قضاء دارد .\r\n\r\nس 130\r\n- شخصى به نيت غسل جنابت به حمام مىرود و بدن خود را با صابون مىشويد ولى در موقع غسل كردن آب قطع مىشود ، آيا بازهم بدن ( با توجه به اين كه هنوز غسل نكرده ) نجس است ؟\r\n\r\nج\r\n- اگر آب به جاهاى نجس بدن جارى شده ، پاك شده است .\r\n\r\nس 131\r\n- آب قليلى كه براى غسل به كار مىرود بعد از جدا شدن از بدن آيا نجس است ؟\r\n\r\nج\r\n- نجس نيست .\r\n\r\nس 132\r\n- در ادارات دولتى جهت نظافت كاركنان حمامى داير نموده‌اند غسل كردن در آن محل جايز است يا خير ؟\r\n\r\nج\r\n- اگر خلاف مقررات ادارهء مربوطه نباشد با اجازهء مسئولين غسل صحيح است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nس 133\r\n- زمينى به عنوان تأسيس عزاخانه سيد الشهداء ( ع ) اجراء صيغه شده ولى متأسفانه در اثر اشتباه و ندانستن حكم با كمك طاغوت زمان تبديل به حمام گشته در حال حاضر تكليف ما نسبت به اين حمام از نظر شرعى چيست ؟\r\nچنانچه زمين ديگرى براى درست كردن تكيه تهيه نمائيم جبران و اصلاح مىشود يا خير ؟\r\n\r\nج\r\n- اگر براى عزادارى زمين را تحويل نداده باشند و صاحبان پول راضى باشند تصرف در حمام مانع ندارد و در هر صورت اگر آب غسل مباح باشد غسل صحيح است .\r\n\r\nس 134\r\n- محترما معروض مىدارد : آب لوله‌كشى شهرى جيره‌بندى شده و دو باب حمام موجود در محل كه از آب لوله‌كشى شهر تأمين مىشد به ناچار از آب دو رشته قنات در شهر كه به مصرف كشاورزى مىرسد تأمين مىگردد ، بعضى افراد اظهار مىدارند كه ما راضى نيستيم كه از آبمان براى مصرف در حمام برداشته شود ، لازم به توضيح است كه اين دو باب حمام قبل از لوله‌كشى شهر از آب همين قنوات استفاده مىكرده با اين تفاوت كه در آن عصر با دلو و چرخه آب كشيده مىشد و اكنون با موتورپمپ ، آيا تغسيل و تطهير در اين حمامها چگونه است ؟\r\n\r\nج\r\n- اگر حمام حق استفاده از آب قنات دارد مىتواند مانند گذشته از آب قنات بردارد در غير اين صورت برداشت آب و استفاده از آن منوط به اجازهء تمام شركاء است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nس 135\r\n- در روستاى ما حمامى ساخته‌اند كه نصف آب آن را از منبع و نصف ديگرش را از آب قنات ده تأمين مىنمايند . قبل از ساختن منبع ، كلّ آب حمام از قنات بوده ، حالا مالكين آب اجازهء استعمال آب را براى حمام نمىدهند ؛ لطفا بفرماييد كه آيا بطور كلّى استعمال آب حمام ، اعمّ از غسل و غيره ، جايز است يا خير ؟\r\n\r\nج\r\n- اگر تأمين آب حمام از قديم الأيام از قنات بوده ، مالكين فعلى قنات حق ممانعت ندارند .\r\n\r\nس 136\r\n- اگر ملكى در اختيار شخصى باشد و صاحبان آن ملك شرعا رضايت نداشته باشند آيا مىتوانند بدون اجازه و رضايت مالكين در آن غسل نمايند و اگر شخصى بعد از غسل ، رضايت مالكين را به دست آورد غسل گذشتهء آن صحيح است يا خير ؟\r\n\r\nج\r\n- اگر آب حمام مباح است غسل اشكال ندارد و با فرض عدم رضايت مالك شرعى تصرف جايز نيست و رضايت بعدى اثر ندارد .\r\n\r\nس 137\r\n- در روستاى ما ، در قبرستانى كه تا دو سال قبل محل دفن اموات بود ، حمامى ساخته‌اند ، در موقع احداث حمّام بعضى از اعضاى متلاشى نشده به دست آمد با توجّه به مسأله 641 رساله كه مىفرماييد : « نبش قبر مسلمان - حرام است ولى اگر بدنش از بين رفته و خاك شده باشد اشكال ندارد » غسل و نظافت در اين حمّام چه حكمى دارد ؟\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nج\r\n- اگر آب غسل مباح باشد ، غسل صحيح است و بر كسى كه علم نداشته باشد ، تصرّف مانع ندارد .\r\n\r\nس 138\r\n- حاصل 54 سال زحمت و تلاش شبانه روزى حقير يك باغ و ساختمان مسكونى ( با ده سر عايله تحت تكفل ) مىباشد و با نهايت تأسف فاضلاب حمام عمومى به اضافه نفت سياه بدون مجوز شرعى و قانونى وارد باغ و ساختمان اين حقير مىگردد كه از طرفى سلامت و بهداشت منطقه و از طرف ديگر باغ و زندگى حقير را در خطر نابودى قرار داده كه قابل كشت و برداشت نيست و براى ده سر عايله فدوى خطر امراض گوناگون ايجاد نموده آيا غسل و تطهير و وضو را در اين حمام جايز مىدانيد يا خير ؟\r\n\r\nج\r\n- غسل و وضوء صحيح است ولى تصرف ملك غير و ضرر زدن به غير حرام است بايد از آن جلوگيرى شود .\r\n\r\nس 139\r\n- شخصى در موقع غسل كردن بيش از حدّ معمول زير دوش مىايستد و چندين بار غسل مىكند ، آيا غسل او صحيح است ؟ ( البتّه پول حمامى را نيز چند برابر مىدهد ! )\r\n\r\nج\r\n- اشكال ندارد ، مگر آنكه طول دادن و تكرار كردن از روى وسواس باشد و در هر صورت غسل صحيح است\r\n\r\nس 140\r\n- براى هر بار غسل چه مقدار وقت و آب لازم است ؟\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nج\r\n- مقدار متعارف كافى است .\r\n\r\nس 141\r\n- چه كنم كه در مورد غسل و طهارت زياد شك نكنم و اعتماد به نفس داشته باشم ؟\r\n\r\nج\r\n- اعتنا نكنيد و وسوسه جايز نيست .\r\n\r\nس 142\r\n- اگر در هنگام غسل كردن حرفى يا سخنى به اجبار زده شود آيا غسل باطل است ؟\r\n\r\nج\r\n- باطل نمىشود .\r\n\r\nس 143\r\n- اگر انسان بعد از غسل ادرار كند و به همراه آن مقدارى آب ديگر خارج شود ، آيا بايد دوباره غسل كند ؟\r\n\r\nج\r\n- اگر رطوبت مشتبه خارج شده ، چنانچه قبلا بول كرده باشد ، و لو بعد از غسل ، غسل واجب نمىشود .\r\n\r\nس 144\r\n- هل يصح الغسل اذا لم يكن المغتسل من نيّته ان يعمل اىّ عمل تترتب صحته على الطهارة ؟\r\n\r\nج\r\n- لا بأس به .\r\n\r\nس 145\r\n- بعد از غسل جنابت ، وضو براى نماز لازم نيست ، آيا با اين غسل مىتوان نافلهء نماز را هم خواند يا مس قرآن نمود ؟\r\n\r\nج\r\n- مىتواند نماز نافله و ساير كارهاى مشروط به طهارت را انجام دهد .\r\n\r\nس 146\r\n- در مسألهء 387 رساله آمده : « هرگاه به خيال اينكه به اندازهء غسل و نماز وقت دارد براى نماز غسل كند ، اگر چه بعد از غسل بفهمد كه به اندازهء\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nغسل وقت نداشته ، غسل او صحيح است » آيا با اين غسل مىتواند نماز بخواند يا بايد براى نماز وضو بگيرد ؟\r\n\r\nج\r\n- اگر غسل جنابت است مىتواند با آن نماز بخواند و وضوء لازم نيست .\r\n\r\nس 147\r\n- در مسألهء 359 آمده است : « اگر يقين كند وقت نماز شده و نيّت غسل واجب كند ، بعد معلوم شود كه پيش از وقت غسل كرده ، غسل او صحيح است » ، آيا با اين غسل مىتواند نماز بخواند ؟ يا بايد براى نماز وضو بگيرد ؟\r\n\r\nج\r\n- حكم مسألهء قبل را دارد .\r\n\r\nس 148\r\n- آيا كسى كه جنب نيست ، مىتواند غسل جنابت به نيت واجب كند و با آن نماز بخواند ؟\r\n\r\nج\r\n- در فرض مرقوم ، غسل جنابت صحيح نيست و براى نماز بايد وضو بگيرد .\r\n\r\nس 149\r\n- اگر انسان غسل جنابت را پيش از وقت نماز انجام دهد آيا براى نماز احتياج به وضو دارد يا خير ؟\r\n\r\nج\r\n- احتياج به وضو ندارد .\r\n\r\nس 150\r\n- جنب از حرام غسل مىكند ، با اين غسل بدون وضو مىتواند نماز بخواند ؟\r\n\r\nج\r\n- مىتواند .\r\n\r\nس 151\r\n- اگر انسان - نعوذ باللّه - بواسطهء كار حرامى جنب شود ، عرقى كه بعد از اين عمل از او خارج مىشود نجس است ؟ و آيا مىشود با غسل يا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nتيمم و لو در ضيق وقت كه براى اين جنابت انجام گرفته بدون گرفتن وضو ، نماز خواند ؟\r\n\r\nج\r\n- عرق جنابت از حرام نجس نيست ، ولى نماز با آن صحيح نيست و غسل جنابت و لو از حرام باشد ، كفايت از وضو مىكند و تيمم و لو در ضيق وقت در فرض مرقوم صحيح است و جنابت از حرام در غسل و تيمم با جنابت از حلال فرقى ندارد .\r\n\r\nس 152\r\n- چند وقتى نماز را با غسل جمعه بجا مىآوردم در اين مورد متوجه شدم غسل جمعه غسل مستحبى است تكليف نمازهاى خوانده شده چيست ؟\r\n\r\nج\r\n- بايد آنها را قضا كنيد .\r\n\r\nس 153\r\n- آيا بين غسل‌هاى متعدد ترتيب لازم است يا خير ؟ يعنى هنگامى كه شخصى جنب مىباشد و بعد حيض شود و نيز چند غسل ديگر بر او واجب شود ، بايد اوّل غسل جنابت بكند و بعد حيض و بعد به ترتيب غسلهاى ديگر ؟ يا اينكه ترتيب لازم نيست ؟\r\n\r\nج\r\n- ترتيبى در بين اغسال نيست و مىتواند در نيت غسل جنابت ساير غسلها را هم منظور نمايد و كفايت مىكند .\r\n\r\nس 154\r\n- آيا انسان مىتواند و صحيح است كه به نيت چند غسل واجب و مستحب يك غسل انجام دهد ؟\r\n\r\nج\r\n- مانع ندارد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nس 155\r\n- اگر كسى بعد از دوران بلوغ ، از رساله در مورد غسل جنابت و جنب چيزى نفهمد و كسى هم او را راهنمائى نكند ، بعد از يك سال اين مسائل را ياد بگيرد و به آن عمل نمايد ، آيا بايد نمازهائى كه در ظرف اين يك سال خوانده قضا كند ؟\r\n\r\nج\r\n- اگر نمازى كه خوانده در حال جنابت بدون غسل صحيح بوده بايد قضاى آن را بجا آورد .\r\n\r\nغسل حيض و استحاضه و نفاس\r\n\r\nس 156\r\n- اگر زنى پس از بلوغ ، چه قبل از ازدواج و چه بعد از آن ، حائض نشده و هيچ وقت خون حيض نبيند ، به احكام و مسائل شرعىاش چگونه عمل نمايد ؟\r\n\r\nج\r\n- اگر خون نمىبيند حكم حيض پيدا نمىكند و بايد نماز خود را بخواند و روزهء واجب را بگيرد و چنانچه حكم ديگرى مورد ابتلاء است ، به تفصيل سؤال كنيد .\r\n\r\nس 157\r\n- گاهى به جهت لكه بينى بىموقع يعنى در غير زمان عادت ماهانه خانم‌هاى نابينا دچار ترديد مىشوند كه آيا لكه مزبور خون است يا خير ؟ و اگر كسى نبود كه به او نشان داده شود و يا اگر كسى بود و خجالت كشيدند كه بپرسند حكم چگونه است ؟\r\n\r\nج\r\n- تا يقين پيدا نكنند كه خون است حكم خون ندارد .\r\n\r\nس 158\r\n- شخصى عصر روز يكشنبه سوم ماه حيض مىشود و عادت او ده\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nروز مىباشد ، آيا عصر روز سه شنبه دوازدهم ماه عادتش تمام مىشود يا عصر چهارشنبه ؟ چنانچه عصر سه شنبه تمام شود ، اگر بعد از غسل كردن آب زردى از او خارج شود ، آن را حيض قرار دهد يا استحاضه و آيا غسلى بر او هست ؟\r\n\r\nج\r\n- در فرض ذكر شده ، ده روز ، تا عصر روز چهارشنبه است و خونى كه بعد از ده روز مىبيند استحاضه است و استحاضهء متوسطه و كثيره غسل دارد و قليله غسل ندارد .\r\n\r\nس 159\r\n- زنى كه هميشه عادت ماهانه‌اش هفت روزه تمام مىشود ، يك بار غروب روز ششم پاك شده و غسل كرده و نمازش را خوانده است و تا شب كه خود را بررسى مىكند پاك بوده ، و هيچ‌گونه علامت ناپاكى در خود نمىبيند ولى همان شب بعد از اطمينان از پاكى ، شوهرش با او نزديكى مىكند ، هنگام نزديكى رگه‌هاى كم رنگ خون مشاهده مىكند ولى صبح دوباره پاك بوده و هيچ‌گونه علامتى از ناپاكى نمىبيند ؛ آيا آن رگه‌هاى خونى كه در هنگام نزديكى مشاهده كرده مىتواند خون حيض باشد ؟ و اگر در آن هنگام نطفه منعقد شده باشد ، تكليف چيست ؟\r\n\r\nج\r\n- اگر در بين ده روز بوده حكم حيض دارد ولى بچه حلال زاده است .\r\n\r\nس 160\r\n- دخترى هستم 28 ساله ، در اوائل ، از عادت ماهيانه هفت روزه پاك مىشدم و بعد از اين هفت روز ترشحاتى كه مشخصات استحاضه را\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nداشت مشاهده مىكردم ؛ ولى اكنون بيش از يك سال است كه پنج روزه پاك مىشوم و بعد از آن هم ترشحاتى شبيه به استحاضه مىبينم ، تكليف من بعد از اين پنج روز چيست ؟ آيا به تكليف حائض عمل كنم يا مستحاضه ؟\r\n\r\nج\r\n- در فرض سؤال خونى را كه بعد از گذشت ايام عادت و لو پاك هم شده‌ايد مىبينيد و از ده روز در مجموع تجاوز ننمايد ، حكم حيض را دارد .\r\n\r\nس 161\r\n- زن حائضى كه عادت معيّنى ندارد ، قبل از ده روز پاك شده ، بعد از چند روز قبل از ده روز فاصله خون ديد و ادامه پيدا كرد تا بعد از ده روز و روز بعد قطع شد ، برنامهء نماز و روزه و غير آن در وقت پاكى چگونه است ؟\r\n\r\nج\r\n- خون دوّم حيض نيست و نماز و روزهء او در وقت پاكى ، صحيح است .\r\n\r\nس 162\r\n- من بعد از هفت روز ديدن خون حيض ، به مدّت 3 الى 5 روز بعد نيز با ترشحاتى صورتى رنگ مواجه مىشوم ، آيا در اين مدت مىتوانم نماز بخوانم يا نه ؟\r\n\r\nج\r\n- اگر روزهايى كه ترشحات هست به ضميمهء ايام عادت از ده روز تجاوز مىكند ، ترشحات حكم استحاضه را دارد .\r\n\r\nس 163\r\n- دختر يا زنى كه از حيض پاك مىشود ، نوع لك و ترشحى كه در آخرين روز حيض بايد ببيند و پاك شود تا نماز بگزارد ، چگونه مىباشد ؟\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nج\r\n- پاك شدن منوط به اين است كه خون بند بيايد و هيچ نوع لكه و ترشحى از خون نبيند .\r\n\r\nس 164\r\n- يكى از راههاى جلوگيرى از انعقاد نطفه اين است كه ابزارى در دهانهء رحم نصب مىكنند كه اين عمل موجب خونريزى مىشود ، و ممكن است اين خونريزى مدت زيادى طول بكشد با توجه به اينكه اين خونريزى عمدى مىباشد آيا حيض محسوب مىشود ؟ و بطور كلّى اين عمل جايز است يا خير ؟\r\n\r\nج\r\n- عمل مزبور اگر موجب نقص عضو يا نازائى دائمى زن شود و يا آنكه سبب كشتن نطفهء مستقر در رحم گردد و يا آنكه همراه با ارتكاب عمل حرام خارجى از قبيل نظر غير به عورت زن باشد ، حرام است ، در غير صور ذكر شده اشكال ندارد ، و خونريزى اگر در ايام عادت باشد و در سه روز اوّل مستمر باشد حكم حيض دارد و در صورتى كه بيش از ايام عادت ادامه پيدا كند و از ده روز بگذرد ، زائد بر ايام عادت ، استحاضه محسوب است .\r\n\r\nس 165\r\n- زنى كه براى جلوگيرى از عادت ماهانه قرص مىخورد و در بين\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nآن بر اثر ترك قرص لك مىبيند ( ولى ادامه ندارد ) و در ايام عادتش هم هست ، اين لك حيض است يا خير ؟\r\n\r\nج\r\n- اگر سه روز متوالى خون نمىبيند ، حيض نيست .\r\n\r\nس 166\r\n- بعضى از خانمها در سفر حج براى پيشگيرى از عادت ماهانه ، قرص مىخورند ، گاهى با خوردن قرص بازهم عادت مىشوند امّا به وسيلهء آمپول از ادامهء آن جلوگيرى مىكنند . آيا با جلوگيرى به وسيلهء آمپول حكم طهارت از حيض بر آنها مترتب مىشود و مىتوانند اعمالى كه متوقف بر طهارت از حيض است انجام دهند ؟ و پس از جلوگيرى از ادامهء عادت به چه عنوان بايد غسل كنند ؟\r\n\r\nج\r\n- اگر سه روز متوالى خون نبيند ، حكم حيض مترتب نيست و نماز و روزه صحيح است و كمتر از سه روز حكم استحاضه دارد .\r\n\r\nس 167\r\n- خانمى در زمان حج قرص مىخورده كه حيض نشود تا بتواند اعمالش را انجام دهد ، امّا از موقعى كه قرص خوردن را شروع كرده ، هميشه ترشحاتى زرد رنگ مىديده كه احتمال مىداده خون باشد و چون در زمان حيض ايشان بوده شك مىكرده كه آيا استحاضه است يا نه و چون قدرت تشخيص نداشته ، بنا را بر اين گذاشته كه مستحاضه نيست و مسائل مربوط به آن را رعايت نكرده و طواف و نماز طواف بجا آورده است ، با اين حال ، اعمالش صحيح است يا خير ؟\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nج\r\n- اگر شك دارند كه ترشحات ذكر شده خون بوده ، حكم استحاضه ندارد و اعمالش صحيح است .\r\n\r\nس 168\r\n- خانمى هستم كه 50 سالم تمام شده ولى مثل جوانى كه سر ماه رگل مىشود و سر وقت پاك مىشود هستم از چند نفر پرسيدم به من مىگويند استحاضه هستى ، حالا از شما مىخواهم راهنمائيم كنيد ؟\r\n\r\nج\r\n- خونى كه زن بعد از پنجاه سالگى مىبيند محكوم به استحاضه است مگر آنكه زن قرشيه باشد كه در اين صورت تا سن شصت سالگى در حكم حيض است .\r\n\r\nس 169\r\n- زنان براى سن يائسگى پنجاه سال قمرى را مبنا قرار دهند يا پنجاه سال شمسى را ؟ و اگر سال قمرى باشد و شخص سال تولد قمرى خود را نداند دقيقا چه موقعى را سال يائسگى خود قرار دهد ؟\r\n\r\nج\r\n- سال را قمرى قرار دهند و با شك در رسيدن به حد يأس حكم يأس مترتب نمىشود .\r\n\r\nس 170\r\n- آيا خواندن آياتى از چهار سورهء قرآن كه سجده دارد در هنگام حيض كفاره دارد يا نه ؟ و اگر سهوا انجام شد بايد چه كنند ؟\r\n\r\nج\r\n- كفاره ندارد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nس 171\r\n- خواندن بيش از هفت آيه از قرآن كريم براى زن حائض مكروه است با توجه به اينكه در ماه مبارك رمضان خواندن قرآن فضيلت بسيارى دارد آيا حائض بودن مانع از خواندن قرآن است ؟\r\n\r\nج\r\n- در غير 4 سورهء عزيمه مانع نيست .\r\n\r\nس 172\r\n- آيا خانم‌هاى نابينا به هنگام عادت ماهانه مىتوانند قرآن را بخوانند با توجه به اينكه قرآن براى آنها به صورت برجسته نوشته شده و بايستى آن را براى خواندن لمس كنند ؟\r\n\r\nج\r\n- نبايد لمس كنند .\r\n\r\nس 173\r\n- آيا زن حائض مىتواند هفت آيه از غير سوره‌هاى سجده دار را بخواند و تكرار كند ؟\r\n\r\nج\r\n- غير از سوره‌هاى سجده از باقى سوره‌هاى قرآن اشكال ندارد ، اگر چه بيش از 7 آيه خواندن براى حايض مكروه است .\r\n\r\nس 174\r\n- آيا زن حائض غير از حرم ائمه اطهار ( عليهم السلام ) مىتواند به ديگر امامزاده‌ها برود يا نه ؟\r\n\r\nج\r\n- اگر موجب هتك نباشد ، اشكال ندارد .\r\n\r\nس 175\r\n- آيا زنى كه در عادت ماهانه بسر مىبرد ، در زمان ضرورى مىتواند داخل مسجد شود و مدت طولانى در آنجا بماند ( مثلا در زمان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nرأىگيرى ، پاى صندوق باشد ) و چاره‌اى هم نداشته باشد ؟\r\n\r\nج\r\n- در فرض مرقوم جايز نيست .\r\n\r\nس 176\r\n- در بعضى جاها دفترچه‌ها و كوپنهاى محلّى را در مساجد توزيع مىكنند ؛ آيا زنانى كه در حال حيض و يا نفاس هستند مىتوانند براى دريافت اين چيزها به مسجد بروند ؟\r\n\r\nج\r\n- اگر بايد در مسجد توقف كند ، جايز نيست .\r\n\r\nس 177\r\n- در رابطه با مسائل 450 تا 461 رساله كه در مورد نزديكى با زن حائض است ؛ اگر كسى با زن حائض خود طورى ملاعبه كند كه تمام مقدمات نزديكى حاصل شود و منى هم از مرد خارج شود ولى به حدّ دخول نرسد :\r\n\r\n1\r\n- اين كار چه حكمى دارد ؟\r\n\r\nج\r\n- اگر دخول نشود ، مانع ندارد .\r\n\r\n2\r\n- اگر بواسطهء اين عمل ، زن حامله شود ، آيا مىشود بچه را سقط كرد ؟\r\n\r\nج\r\n- نمىتواند بچه را اسقاط كند .\r\n\r\nس 178\r\n- خانمى هنگامى كه خود را بررسى مىكند ، در دستمال لكهء كم رنگى را مشاهده مىنمايد و بعد از آن هيچ‌گونه لك نمىبيند و پاك مىگردد و به خيال آنكه عادت ماهانه شروع نشده با همسر خويش نزديكى مىكند و بعد از\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nحدود 7 ساعت ، عادت ماهانه ظاهر مىشود ، زن و شوهر چه وظيفه‌اى دارند ؟ آيا زمان عادت ماهانه از همان ابتدا محسوب مىشود ؟\r\n\r\nج\r\n- اگر در اين مدت خون قطع شده حتى در باطن فرج ، حيض نبوده ، و عادت ماهانه از وقتى خون استمرار پيدا كرده شروع مىشود و در هر صورت در فرض مسأله چيزى بر آنان نيست .\r\n\r\nس 179\r\n- اگر زن انسان بگويد از حيض پاكم و غسل هم كرده باشد و انسان با او جماع كند و دوباره فردا بفهمد كه پاك نشده بوده آيا كفاره‌اى به گردن مرد يا زن تعلق مىگيرد يا نه ؟\r\n\r\nج\r\n- كفاره ندارد .\r\n\r\nس 180\r\n- آيا هنگام غسل استحاضه ، بايد نوع استحاضه ( متوسطه ، كثيره ) را نيز در نيّت مشخص كرد ؟ يا تنها نيّت استحاضه كافى است ؟\r\n\r\nج\r\n- تنها نيّت استحاضه كافى است .\r\n\r\nس 181\r\n- اين جانب ( 15 ساله ) مدت 3 سال است كه مبتلا به يكى از بيماريهاى زنانه شده‌ام بطورى كه هر چند وقت يك بار ، خونريزى شديدى به من دست مىدهد كه بيشتر اوقات يك ماه و نيم طول مىكشد ، با مراجعه به رساله متوجه شدم استحاضه است و بايد براى اداى نمازهايم روزانه چند بار غسل كنم ؛ اما وضع خانوادگى ما طورى است كه نمىتوانم هر روز ، هم صبح و هم ظهر و هم شب براى غسل بروم ، از شما مىخواهم كه مرا راهنمايى كنيد كه با اين مشكلات چه كنم ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nج\r\n- در ايامى كه حكم به استحاضه مىشود ، چنانچه غسل كردن براى شما مقدور نباشد و يا مشقّت داشته باشد ، بدل از آن تيمّم نمائيد و ساير وظائف از تطهير خود و عوض كردن پنبه را انجام دهيد .\r\n\r\nس 182\r\n- در استحاضه متوسطه و كثيره اگر زن غسلهاى واجب خود را تماما انجام دهد و نزديكى كند اين غسلها كفايت مىكند يا بايد براى آن عمل هم غسل كند ؟\r\n\r\nج\r\n- اگر در وقت نمازى كه براى آن غسل كرده بعد از نماز نزديكى شود غسل لازم نيست و اگر در وقت ديگر باشد بنا بر احتياط بايد براى اين عمل مستقلا غسل كند .\r\n\r\nس 183\r\n- اين جانب بعد از زايمان و گذشت ايام نفاس ، طبق دستور رساله غسل نفاس را انجام دادم و بعد از آن هم به مدّت 40 روز خون استحاضه مىديدم كه براى آنها هم غسل انجام داده‌ام ولى بعضى مىگويند كه روز هجدهم هم مىبايست يك غسل انجام مىدادم ، لطفا بفرماييد : آيا روز هجدهم نيز غسل دارد يا نه ؟\r\n\r\nج\r\n- روز هيجدهم غسل ندارد ولى در غير ايام حيض خونى كه ديده مىشود حكم استحاضه را دارد كه در رساله ذكر شده است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nس 184\r\n- آيا نزديكى با همسر در زمان استحاضه ، مانند ايام حيض حرام است ؟ ضمنا چند روز پس از زايمان مىتوان با همسر خود نزديكى كرد ؟\r\n\r\nج\r\n- در مستحاضه حرام نيست ولى بايد بعد از غسل باشد على الأحوط و بعد از زايمان تا محكوم به نفاس است جايز نيست و تعيين حدّ ايام نفاس در رساله مذكور است .\r\n\r\nس 185\r\n- اذا ماتت حامل و غسّلت ثم اسقطت بعد الغسل فهل يجب تغسيلها غسل النفاس و هل يجب تغسيل السقط المتجاوز اربعة اشهر غسل الاموات ؟\r\n\r\nج\r\n- لا يجب تجديد غسلها و لكن يجب تغسيل السقط ان تم له اربعة اشهر .\r\n\r\nس 186\r\n- از زنى بچه‌اى سقط شد و تا يك ماه از آلودگى پاك نشد ، سپس او را « كورتاژ » كردند و بقيه‌اى مثلا انگشتى را از بقاياى بچه در آوردند چون بچه در حقيقت الآن بتمامه منفصل شده ، آيا آلودگى اين مدت بضميمهء ايام نفاس تماما نفاس است يا خير و تكليف نماز و روزه‌هاى او چيست ؟\r\n\r\nج\r\n- در فرض سؤال تمام محكوم به نفاس است .\r\n\r\nغسل مسّ ميت و شهيد\r\n\r\nس 187\r\n- در ذيل مسألهء 1 غسل ميت در كتاب شريف تحرير الوسيله آمده : « و أما القطعة المبانة من الميت فكل ما كان يوجب مسه الغسل فى حال\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nالاتصال يكون كذلك حال الانفصال » در حالى كه در ذيل مسألهء 528 توضيح المسائل چنين آمده : « . . . ولى اگر قسمتى كه جدا شده ، استخوان نداشته باشد ، براى مسّ آن غسل واجب نيست » . خواهشمند است در مورد اين دو عبارت توضيح لازم را عنايت نماييد .\r\n\r\nج\r\n- مطابق عبارت تحرير الوسيله عمل نماييد و عبارت مذكوره از توضيح المسائل ، مربوط به جزء جدا شده از حىّ است .\r\n\r\nس 188\r\n- بچهء نابالغى كه مسّ ميّت كرده ، مىتواند با وضوى تنها مس خط قرآن و اسم خدا و . . . نمايد ؟\r\n\r\nج\r\n- بچهء نابالغ تكليف ندارد .\r\n\r\nس 189\r\n- مستدعى است مرقوم بفرماييد كه اگر كسى جهلا يا نسيانا غسل مس ميت نكرد و بعد از مدتى فهميد ، آيا بايد نمازهائى را كه بدون غسل مسّ ميت خوانده اعاده كند ؟\r\n\r\nج\r\n- بايد اعاده كند مگر اينكه غسل جنابتى كرده باشد كه در اين صورت كفايت از غسل مسّ ميت مىكند .\r\n\r\nغسل ميّت و شهيد\r\n\r\nس 190\r\n- 1 چنانچه فردى در جبهه شهيد گردد آيا غسل بر او واجب است يا خير ؟ اگر زخمى شود و در بيمارستان فوت شود مسأله چه صورتى پيدا مىكند آيا با شهيد شدن در صحنه عمليات تفاوت دارد ؟ 2 - چنانچه فردى به بدن شهيدى كه در صحنه عملياتى شهيد گرديده دست بزند آيا غسل مس ميت بر او واجب است يا خير ؟ اگر زخمى شود و بعدا خارج از صحنه شهيد گردد چطور ؟ در\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nموقع دفن شهيد آيا كفن و نماز بر او واجب است يا مستحب ؟\r\n\r\nج\r\n1 - شهيد در جبهه غسل ندارد ولى كسانى كه زنده بيرون آورده مىشوند و در خارج جبهه به شهادت مىرسند بايد غسل داده شوند هر چند شهيد محسوبند 2 - هر جا شهيد غسل ندارد مس او هم سبب غسل نمىشود و با لباس خودش بعد از نماز ميت دفن مىشود .\r\n\r\nس 191\r\n- اشخاصى كه در جبهه و صحنه نبرد يا به وسيلهء ترورها به افتخار شهادت نائل مىشوند ، آيا احتياج به غسل و كفن دارند يا خير ؟ و آيا مس بدن شهدا احتياج به غسل مس ميت دارد يا خير ؟\r\n\r\nج\r\n- شهيد اگر در جبهه به شهادت رسيده غسل و كفن ندارد و مس او موجب غسل نمىشود و اگر در غير جبهه به شهادت رسيده غسل و كفن دارد و به مسّ او غسل واجب است .\r\n\r\nس 192\r\n- در تحرير الوسيله دنباله ساقط بودن غسل از شهيد فرموده‌ايد : « و يلحق به المقتول فى حفظ بيضة الاسلام » ، چه افرادى مشمول اين الحاق هستند\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nآيا مروّجين دين يا پاسداران و يا افرادى كه براى جهاد سازندگى در دهات و شهرها شهيد مىشوند ملحق به شهيدند يا خير ؟\r\n\r\nج\r\n- مقصود شهداى معركه در دفاع از اسلام و مسلمين هستند مانند شهداى در معركه جنگ تحميلى ، و اشخاص نامبرده در احكام اموات ملحق به شهيد نيستند .\r\n\r\nس 193\r\n- سربازى در جبهه خمپاره به او مىخورد و همانجا پس از گفتن شهادتين شهيد مىشود آيا بر آن شهيد غسل و كفن لازم است يا نه ؟\r\n\r\nج\r\n- در فرض مرقوم غسل و كفن ساقط است .\r\n\r\nس 164\r\n- در جواب يكى از سؤالات فرموده‌ايد : شهيدى كه در جبهه شهيد شود غسل لازم ندارد ، بفرمائيد لازم نبودن غسل جهت دفن در همان جبهه است ؟ يا اگر شهيد را به شهر خودش حمل نمايند بازهم غسل لازم نيست ؟\r\nچون بعضىها معتقدند كه دفن نمودن شهيد با لباسهاى خونين و بدن خون‌آلود مزيد بر فضيلت شهيد است ، خواهشمند است بفرمائيد شهيدى كه به شهر خود برده شده و جراحات بدنش آنچنان نيست كه نشود غسل بدهند آيا فضيلت با لباس خونين و بدن خون‌آلود است كه دفن شود ؟ يا بعد از غسل دادن با كفن دفن شود بهتر است ؟\r\n\r\nج\r\n- اگر در جبهه به شهادت رسيده غسل ندارد هر چند در محل خودش دفن شود و لازم است كه با لباس خودش دفن شود .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nس 195\r\n- اگر رزمنده‌اى كه در فاصلهء زيادى از خط مقدم جبهه ، با توپ دور برد و يا ضد هوائى مشغول شليك به دشمن است ، مورد هجوم هوائى دشمن قرار بگيرد و كشته شود چه حكمى دارد ؟\r\n\r\nج\r\n- در موارد مذكوره حكم شهيد دارند .\r\n\r\nس 196\r\n- افرادى كه نمىجنگند ولى براى تبليغ و يا درست كردن راه و يا رساندن غذا و كمكهاى پرسنلى مشغول شده‌اند ، اگر كشته شوند چه حكمى دارند ؟ ( با ملاحظهء اينكه بعضى از اينها در فاصلهء زيادى از خط اوّل جبهه هستند )\r\n\r\nج\r\n- در صورتى كه جزء نيروى جبهه محسوب شوند ، حكم شهيد دارند .\r\n\r\nس 197\r\n- رزمنده‌اى در خانه و يا سنگرى استراحت مىكند ، چه در مناطق جنگى باشد يا نه ، آمادگى براى مقابلهء با دشمن را ندارد ، توپ يا نارنجك و راكت منفجر شد ، عده‌اى جان خود را از دست دادند ، آيا احكام شهيد بر آنان جارى است ؟\r\n\r\nج\r\n- اگر از رزمندگان است و در جبهه به شهادت رسيده غسل و كفن ندارد ، هر چند در حال استراحت باشد .\r\n\r\nس 198\r\n- شنيده شده كه فرموديد شهدائى كه در جبهه شهيد شده‌اند بهتر است غسل دهيم آيا اين نقل صحت دارد ؟\r\n\r\nج\r\n- صحت ندارد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nس 199\r\n- در چه حالتى شهيد را مىتوان با لباس خودش دفن كرد ؟\r\n\r\nج\r\n- شهداى در معركه غسل و كفن ندارند و بايد با همان لباس خودشان پس از نماز دفن شوند .\r\n\r\nس 200\r\n- يك برادر جهادگرى كه در پشت جبهه فعاليت مىكند ، اگر در حين كمك‌رسانى به رزمندگان اسلام توسط بمب يا تركش خمپاره به شهادت برسد ، آيا براى او غسل و كفن واجب است يا خير ؟\r\n\r\nج\r\n- واجب است .\r\n\r\nس 201\r\n- اگر كسى در پشت جبههء مقدم مانند برادران جهادگر ، توسط رژيم صدام كافر كشته شود ، شهيد است يا خير ؟ پاداش او چگونه است ؟\r\n\r\nج\r\n- ثواب شهيد دارد و مقدار اجر تابع معرفت است .\r\n\r\nس 202\r\n- كسى كه براى كمك‌رسانى تداركات يا تبليغات به جبهه مىرود اگر به فيض شهادت برسد غسل و كفن مىخواهد يا نه ؟\r\n\r\nج\r\n- اگر در معركه كشته شد حكم ساير شهداء را دارد .\r\n\r\nس 203\r\n- طى پيشامدى يكى از برادران تخريب جهت پاكسازى به منطقه‌اى دور از معركه به عنوان خنثى كنندهء مين عازم مىشود و در اين ميان سهوا پايش به مين اصابت كرده و به شهادت رسيده است و گويا برادر شهيدمان بدون غسل و كفن دفن گرديده است نظر شما در اين باره چيست ؟\r\n\r\nج\r\n- صحيح است و در فرض مزبور غسل و كفن ساقط است .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nس 204\r\n- افرادى كه در حين رزم و يا موقع پيشروى بواسطهء افتادن در آب يا حادثه‌اى ديگر ، مثل تصادف ماشين و پرت شدن از كوه و يا موتور كشته مىشوند ، حكم غسل و كفن آنها چيست ؟\r\n\r\nج\r\n- ثواب شهيد دارند ، ولى غسل و كفن ساقط نيست .\r\n\r\nس 205\r\n- افرادى كه با حالت مجروح به اورژانس نزديك جبهه مىرسند و در آنجا شهيد مىشوند ، چه حكمى دارند ؟\r\n\r\nج\r\n- حكم مسألهء سابق را دارند .\r\n\r\nس 206\r\n- جوان رزمنده‌اى در خط مقدم جبهه ، مجروح و در بيمارستان شهيد مىشود ، مسئولين چون از مسأله اطلاع نداشته‌اند ، بدون غسل و كفن آن شهيد را دفن كردند و بعد از دفن متوجه مسأله شدند . حالا حكم آن چيست ؟\r\n\r\nج\r\n- اگر ممكن است و هتك ميّت نيست ، بايد ميّت را بيرون آورند و تغسيل و تكفين نمايند .\r\n\r\nس 207\r\n- كسى كه بر اثر بمباران شهرها توسط دشمن به شهادت مىرسد غسل دادنش لازم است يا خير ؟\r\n\r\nج\r\n- گرچه اجر شهيد دارد ولى غسل و كفن او ساقط نيست .\r\n\r\nس 208\r\n- اگر شك داشته باشيم كه آيا رزمندهء شهيد در درگيرى جبهه به شهادت رسيده يا بعد از آن ، غسل دادن او واجب است يا نه ؟\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nج\r\n- اگر اماراتى دال بر كشته شدنش در معركه وجود دارد غسل و كفن ساقط است و گرنه ساقط نيست .\r\n\r\nس 209\r\n- اگر عضوى از ميّت ، مثل دست و يا پا ، مفقود شود و بقيّه بدن را غسل دهند و پس از آن ، عضو مفقود شده ، پيدا شود و آب در دسترس نباشد ، با اين عضو چه بايد كرد ؟\r\n\r\nج\r\n- اگر آب ندارند و از مواضع تيمم هم نيست ، بدون غسل و تيمم دفن كنند .\r\n\r\nس 210\r\n- اگر ميت آدمى را روى تخته چوبى با آب قليل غسل دهند آيا آبى كه از جسم ميّت مس شده روى تخته مىريزد تخته را نجس مىكند و اگر تخته نجس شود چه طورى طاهر خواهد شد و در اين صورت غسل صحيح شده يا نه ؟\r\n\r\nج\r\n- غسل صحيح است و بعد از تمام شدن غسل تخته بالتّبع پاك مىشود .\r\n\r\nس 211\r\n- در رساله آمده كه : « واجب است ميت را سه غسل بدهند : اوّل به آبى كه با سدر مخلوط باشد ، دوّم به آبى كه با كافور مخلوط باشد ، سوّم با آب خالص » ولى اگر كسى اشتباها ميت را ابتدا با آب كافور و سپس با آب سدر غسل دهد و بعد از دفن ميت متوجه اشتباهش شود ، در صورتى كه مدتى از دفن ميت گذشته باشد ، آيا بايد نبش قبر كنند و غسل صحيح را انجام دهند ؟\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nج\r\n- اگر بدن ميت هنوز فاسد و متلاشى نشده و نبش قبر موجب هتك ميت يا حرج ديگران نمىشود ، نبش قبر براى تدارك غسل لازم است .\r\n\r\nس 212\r\n- هنگامى كه ميت را غسل مىدهند ، انگشتان پاهايش در حالت عادى بسته است ، آيا براى غسل بايد انگشتان پاى ميت را باز كرد يا اشكالى ندارد ؟\r\n\r\nج\r\n- اگر آب به جاهايى كه بايد شسته شود مىرسد ، اشكال ندارد .\r\n\r\nس 213\r\n- جسد زنى كه موهاى او بلند و بافته شده باشد ، آيا براى غسل دادن او بايد موهايش را باز كرد يا همانطور كه بافته شده مىتوان او را غسل داد ؟\r\n\r\nج\r\n- اگر آب به موها مىرسد ، باز كردن آنها لازم نيست .\r\n\r\nس 214\r\n- معمول است كه براى تكفين ميت ، علاوه بر سه قطعه ( لنگ ، پيراهن ، سرتاسرى ) ، با 2 قطعهء ديگر به نام ران پيچ ، پاهاى ميت را جدا جدا مىپيچند ، آيا اين عمل جايز است يا خير ؟\r\n\r\nج\r\n- مانع ندارد .\r\n\r\nس 215\r\n- كسانى كه در ريختن آب و كسانى كه در شستشوى بدن ميت ( قبل از غسل دادن ميت ) شركت مىكنند ، آيا خودشان حق تعيين حقوق دارند ، يا اينكه حقوق آنها را حاكم شرع بايد تعيين كند ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nج\r\n- مىتوانند خودشان براى تعيين اجرت قرار داد كنند .\r\n\r\nنماز ميت\r\n\r\nس 216\r\n- طبق نظر حضرتعالى ، در نماز ميت اذن ولى شرط است ، آيا اذن و رضايتى كه از قرائن فهميده مىشود كافى است يا بايد شفاها اذن گرفت ؟\r\n\r\nج\r\n- كفايت مىكند .\r\n\r\nس 217\r\n- چنانچه اجازه گرفتن از ولى شهيد جهت خواندن نماز ميت ميسور نباشد يا غفلت شود ، حكمش چيست ؟\r\n\r\nج\r\n- اگر ميسور نيست ، اذن ولى ساقط است و در صورت غفلت بنا بر احتياط نماز را اعاده كنند .\r\n\r\nس 218\r\n- اگر كسى در نماز ميت اشتباها به جاى پنج تكبير چهار تكبير بگويد و جملهء آخر را اشتباها نخواند ، بعد از دفن ميّت فرداى آن روز شخص نمازگزار متوجه شود كه جملهء آخر و تكبير پنجم را فراموش كرده ، تكليفش چيست ؟\r\n\r\nج\r\n- بايد نماز را بر قبر او اعاده كنند ، مگر آنكه مدتى گذشته باشد كه ميت متلاشى شده و صدق اسم ميت بر او نكند كه در اين صورت اعاده واجب نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nس 219\r\n- با توجه به اينكه بين ميت و نمازگزار بايد پرده و ديوار حائل نباشد ، آيا تخته و پارچه‌اى كه روى تابوت ميت قرار مىدهند مانع محسوب مىشود ؟\r\n\r\nج\r\n- تخته و پارچهء مذكور مانع نيست و نماز صحيح است .\r\n\r\nدفن\r\n\r\nس 220\r\n- در كدام حالت مىتوان شهيد را در جبههء نبرد دفن كرد ؟ احكام دفن در حالت اضطرار چگونه است ؟\r\n\r\nج\r\n- اگر وصيّت به دفن در مكان معينى نكرده و دفن در جبهه هتك نباشد مانع ندارد در همان محل دفن شود .\r\n\r\nس 221\r\n- كارگرى كه در عمق سى مترى قناتى مشغول كار بوده ، بر اثر جريان ناگهانى آب قنات ، مىميرد ، براى بيرون آوردن جسد وى بايد قنات را كاملا خراب كنيم ، در صورتى كه با خرابى قنات ضرر زيادى به روستائيان اين ناحيه مىرسد و تعمير مجدد آن مخارج و وقت زيادى مىخواهد ؛ بفرماييد آيا لازم است كه حتما قنات را خراب كرده و جسد را بيرون آوريم ؟\r\n\r\nج\r\n- با فرض اينكه خراب كردن قنات ، موجب ضرر فاحش است ، لازم نيست قنات را خراب كنند .\r\n\r\nس 222\r\n- اگر در راهى ، دور از محلّ مسكونى ، به ميّتى برخورد كرديم و نمىدانستيم كه آيا اين ميت مسلمان است يا نه ، آيا مىتوانيم او را در قبرستان\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمسلمين دفن كنيم ؟\r\n\r\nج\r\n- اگر در بلاد اسلامى است ، محكوم به احكام اسلام است و در قبرستان مسلمين دفن مىشود .\r\n\r\nس 223\r\n- اگر ميّت مذكور در سؤال قبل را ، در قبرستان مسلمانان دفن كرديم و بعد از مدتى فهميديم كه كافر است ، آيا مىشود او را از آنجا بيرون آورده و در جاى ديگر دفن كنيم ؟\r\n\r\nج\r\n- اگر بعد از دفن معلوم شد كافر است ، مىتوانند او را بيرون آورند ؛ بلكه در بعض موارد لازم است .\r\n\r\nس 224\r\n- پدر و پسرى در يك حادثهء رانندگى با هم از دنيا رفته و بعد از دفن ، سنگهاى قبر آنان را اشتباها كار گذاشته‌اند ، ( سنگ قبر پدر را براى پسر گذاشته‌اند و بالعكس ) آيا مىشود اكنون كه مدتى از دفن آنها گذشته ، سنگهاى قبر آنان را با يكديگر عوض كرد ؟\r\n\r\nج\r\n- جابجا كردن سنگ قبر مانع ندارد .\r\n\r\nس 225\r\n- پسر يازده سالهء مسلمانى در يكى از شهرهاى غير اسلامى از دنيا رفت و چون در آن شهر قبرستان مخصوص مسلمانان وجود نداشت و به علّت موانع ديگر ، مجبور شدند وى را در قبرستان غير مسلمانان دفن كنند و او تنها مسلمانى است كه در اين قبرستان دفن شده ، حالا مسلمانان آنجا در نظر دارند جائى مخصوص براى قبرستان مسلمين در نظر بگيرند ؛ آيا مىشود جسد اين پسر\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nرا به آن قبرستان انتقال داد ؟\r\n\r\nج\r\n- دفن مسلمان در قبرستان كفار جايز نيست و اگر متلاشى نشده بيرون آوردن آن مانع ندارد بلكه در بعض موارد لازمست .\r\n\r\nس 226\r\n- آيا كسى را كه در گروهكهاى منحرف فعاليّت داشته و اعدام شده است ، مىتوان در قبرستان مسلمانان دفن كرد ؟\r\n\r\nج\r\n- اگر مرتدّ و محكوم به كفر باشند ، دفن آنها در قبرستان مسلمين جايز نيست .\r\n\r\nس 227\r\n- ميّتى را در جائى دفن كرده‌اند كه معلوم نيست آيا قبرستان عمومى است يا اينكه در ملكيّت كسى است ، حالا خانواده‌اش از محلّى كه ميت در آن است به جاى ديگر كوچ كرده‌اند ، آيا اين خانواده مىتوانند نبش قبر كنند و جسد ميت را به جائى كه خودشان هستند ، انتقال دهند ؟\r\n\r\nج\r\n- اگر كسى از دفن در آن محلّ منعى نكرده ، در فرض مرقوم نبايد قبر را نبش و جسد را از قبر خارج كنند .\r\n\r\nس 228\r\n- اگر شب به مزار شهداء برويم و روى قبر آنها دعاى توسل يا زيارت عاشورا يا فاتحه و غيره بخوانيم ، آيا جائز است ؟\r\n\r\nج\r\n- جائز است .\r\n\r\nتيمّم\r\n\r\nس 229\r\n- اگر گروهى به قصد خودسازى و آمادگى بدنى بخواهند به اردويى بروند كه يقين يا احتمال دارند در آنجا آب پيدا نخواهند كرد تكليف آنها در انجام اين مطلب چگونه است ؟\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nج\r\n- اگر در وقت نماز آب ندارند و نمىتوانند تحصيل آب كنند تيمم كنند و نمازشان صحيح است .\r\n\r\nس 230\r\n- سربازى كه در جبهه به دليل مسائل جنگى ، امكان رفتن به حمام را بطور مرتب ندارد و احتياج به غسل جنابت پيدا مىكند ، آيا تا دسترسى به آب ، تيمم كافى است و تكليف او چيست ؟\r\n\r\nج\r\n- اگر وسيلهء غسل براى او فراهم نيست بايد تيمم كند .\r\n\r\nس 231\r\n- كارمند و يا كارگرى ، بايد هميشه از اوّل سفيدهء صبح از منزل خود خارج شود و در موعد مقرّر سر كار حاضر باشد و الّا از طرف مسئول مؤاخذه مىشود و در صورت تكرار اخراج مىگردد و قبل از سفيدهء صبح احتياج به غسل دارد و پيش از صبح ، وسيلهء غسل براى وى فراهم نيست ، آيا همين مقدار ضرورت مجوز تيمّم هست يا نه ؟\r\n\r\nج\r\n- در فرض مرقوم ، تيمم بدل از غسل مجزى است .\r\n\r\nس 232\r\n- مريضى كه آب براى او ضرر ندارد ولى براى وضو يا غسل احتياج به كمك دارد ، اگر كسى نبود به او كمك كند آيا براى وضو يا غسل مىتواند تيمم كند ؟\r\n\r\nج\r\n- اگر خودش دسترسى به آب ندارد و كسى نيست كه برايش آب بياورد تيمم كفايت مىكند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nس 233\r\n- من جوانى هستم 17 ساله مشكلى دارم كه به رساله شما مراجعه نمودم ولى مشكلم را نتوانستم خودم حل نمايم و گفتم كه براى شما بگويم تا راهنمائيم نمائيد :\r\n« بيرون آمدن منى بدون شهوت و بىاختيار » من تقريبا يك ماه و نيم است كه به اين درد مبتلا شده‌ام بعد از بيرون آمدن منى به حمام رفته و غسل مىنمايم و بيرون مىآيم و بعد از چند ساعت دوباره بيرون مىآيد بعضى موقع‌ها كم و بعضى موقع‌ها زياد ، مثلا صبح به حمام رفته و غسل مىنمايم و بعد از ظهر دوباره منى بيرون مىآيد بدون شهوت و بدون اختيار . از شما رهبرم مىخواهم كه مرا راهنمائى نمائيد ؟\r\n\r\nج\r\n- اگر يقين به خروج منى داريد بايد غسل كنيد و چنانچه غسل حرجى باشد بايد تيمم نماييد و بدون يقين چيزى بر شما نيست .\r\n\r\nس 234\r\n- كسى كه تمام پاى او گچ گرفته است و نجس است و جنب شده آيا غسل بر او واجب است ؟ يا تيمّم ؟ يا هر دو ؟ و آيا مىتواند به مسجد براى نماز و غيره برود يا خير ؟\r\n\r\nج\r\n- اگر مىتواند غسل جبيره‌اى كند و حرجى نيست بايد غسل كند و گرنه تيمم نمايد و بعد از انجام وظيفه دخول مسجد مانع ندارد .\r\n\r\nس 235\r\n- اگر تمامى يك دست گچ گرفته باشد و نصف انگشتان بيرون باشد و به علت شكستگى دست را نمىتوان حركت داد تكليف چيست ، و اگر وظيفه‌اش تيمم است به چه صورت انجام دهد ( مثلا آيا با كمك بايد پيشانى را\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهم دست بكشد ؟ ) .\r\n\r\nج\r\n- بايد به ترتيبى كه تفصيل آن در رساله مذكور است وضوء جبيره‌اى بگيرد و اگر نوبت به تيمم رسيد و امكان ندارد دست گچ گرفته را حركت دهد بايد با دست ديگر تيمم كند .\r\n\r\nس 236\r\n- اگر در جائى انسان مانند منزل خود جنب شود و به عللى مثل دور بودن حمام يا خجالت كشيدن يا . . . در حال جنابت بماند تكليف چيست ؟ و همين طور در كوه و بيابان كه به موقع دسترسى به آب ندارد ؟\r\n\r\nج\r\n- عذرهاى ذكر شده مجوز تيمم نيست و بايد غسل كند ولى اگر غسل كردن به واسطهء نبودن آب يا دور بودن آب و دسترسى نداشتن به آن ميسور نبود بايد براى نماز تيمم كند .\r\n\r\nس 237\r\n- شخصى كه يك چشم او عمل شده و دكتر سفارش نموده كه آب براى چشم ضرر دارد و از تيمم هم براى اينكه گرد و خاك به چشم نرود خوددارى كند ، بدون وضو و تيمّم ، نماز چه صورت دارد ؟\r\n\r\nج\r\n- بايد بر روى زمين يا سنگى كه غبار ندارد تيمم كند و نماز بدون وضو و تيمم قضاء دارد .\r\n\r\nس 238\r\n- فردى ناتوان و عاجزم كه قادر به حركت نيستم ؛ سعى كردم در تيمم ، از خاك پاك استفاده كنم ، امّا پس از مدّتى به چشم درد مبتلا شدم ، ناچار تيمم خود را با زدن كف‌هاى دستانم بر گوشهء بستر خود - كه شب و روز\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nافتاده و گرد و غبار زيادى گرفته - انجام مىدهم آيا صحيح است يا بايد بدون اعتنا به چشم و حساسيّت آن ، بر خاك خالص تيمّم كنم ؟\r\n\r\nج\r\n- در صورت امكان بايد تيمم بر خاك يا سنگ باشد .\r\n\r\nس 239\r\n- آيا تيمم در زمينهايى كه در زمان طاغوت از صاحبانشان گرفته شده و در اختيار ديگران است ، صحيح است ؟ با توجه به اينكه در منطقهء ما تكليف اين زمينها هنوز روشن نيست .\r\n\r\nج\r\n- رسيدگى به زمينهاى مذكور موكول به دولت اسلامى است و كسى كه يقين به غصب بودن زمين ندارد ، تيمّم او صحيح است .\r\n\r\nس 240\r\n- در تيمم منظور از كف دست كه بايد پشت دست ديگر كشيده شود [ چيست ؟ 
  ] آيا روى انگشتان كف دست محسوب مىشود يا نه ؟ و تيمم كسى كه تمام كف دست و روى تمام انگشتان را به تمام پشت دست ديگر كشيده چه صورتى دارد ؟ ( منظور [ اين است كه 
  ] از روى انگشتان و كف دست ، براى مسح پشت دست ديگر استفاده نموده است ) .\r\n\r\nج\r\n- اشكال ندارد .\r\n\r\nس 241\r\n- در تيمم آيا دست ، روى خود بينى هم كشيده مىشود و يا اينكه منظور امام در رساله از روى بينى ، بين دو ابرو مىباشد ؟\r\n\r\nج\r\n- مسح روى بينى لازم نيست .\r\n\r\nس 242\r\n- چشم راست اين جانب طورى تركش خمپاره خورده كه از حدقه بيرون آمده و فقط جاى خالى آن باقى مانده ، ولى به علّت ترشحات و جراحاتى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nكه هنوز خوب نشده ، روى آن را بسته‌ام ؛ لطفا بفرماييد چگونه وضو و تيمم را انجام دهم ؟ آيا مىتوانم در تيمم دست خود را از روى مانع به چشم بكشم ؟\r\n\r\nج\r\n- اگر مىتوانيد وضو بگيريد و لو بطور جبيره ، بايد وضو بگيريد . و در تيمم مسح تا ابروها كفايت مىكند و در صورت امكان در اين قسمت مانع را بر طرف كنيد و لازم نيست روى چشم باز باشد .\r\n\r\nس 243\r\n- اگر كسى كه وظيفه‌اش تيمم است ، به علّت شكستگى يك دست ، نتواند آن را به پيشانى برساند ، آيا براى كشيدن به پيشانى ، يك دست سالم كافى است يا اينكه مكلّف به دستور مندرج در مسأله 711 توضيح المسائل مىباشد و در صورت دوم اگر نائب گرفتن ممكن نباشد ، تكليفش را بيان نمائيد .\r\n\r\nج\r\n- در فرض مرقوم با دست سالم تيمم كند و گرفتن نائب لازم نيست .\r\n\r\nس 244\r\n- كسى كه دو دست او تا مچ يا آرنج قطع شده باشد ، تكليف او در مورد وضو و تيمّم چيست ؟\r\n\r\nج\r\n- اگر هر دو دست او تا آرنج قطع شده باشد در مورد تيمم جبهه را بر زمين مسح نمايد و احوط در صورت امكان آن است كه ديگرى را هم نائب بگيرد تا با دست خود پس از زدن بر زمين جبههء او را مسح نمايد و در مورد وضو چنانچه ممكن باشد جمع نمايد بين نائب گرفتن غير در وضوى خود - به اينكه صورت او را غسل كند و با آب صورت سر و پاهاى او را مسح نمايد - و بين تيمم بنحو فوق الذكر ، و گرنه وضو ساقط است و بايد به همان نحو مزبور تيمم نمايد و اگر\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدستها تا مچ قطع شده و ذراعين يا مقدارى از آن باقى مانده حكم او در مورد وضو و تيمم حكم ساير مكلفين است و با ذراعين مسح سر و پاها را در وضو ، و مسح جبهه را در تيمم انجام مىدهد و بايد با ذراع چپ پشت ذراع راست و با ذراع راست پشت ذراع چپ را به احتياط واجب مسح نمايد .\r\n\r\nس 245\r\n- شخص بيمار و زمينگيرى هستم كه بىاختيار و پيوسته از من ادرار خارج مىشود ، به همين جهت نمىتوانم هميشه طاهر بمانم و قادر به وضو گرفتن نيستم ، فقط دستهايم را تا مچ طاهر كرده و تيمم مىكنم ، آيا با اين وضع نمازم با بدن نجس صحيح است ؟\r\n\r\nج\r\n- اگر نمىتوانيد وضو بگيريد و كسى نيست كه شما را وضو بدهد اشكال ندارد و نماز صحيح است .\r\n\r\nس 246\r\n- چه مىفرمائيد در مسأله تيمم اگر ناخن كمى از حد معمول بلندتر باشد ؟ تيمم صحيح است يا باطل ؟ مستدعى است جواب مرقوم فرمائيد .\r\n\r\nج\r\n- تيمم صحيح است .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nس 247\r\n- در تيمم بدل از وضو براى كسى كه اطمينان دارد تا چندين روز ديگر نمىتواند وضو بگيرد آيا قبل از اذان مىتواند تيمم كند يا بايد بعد از اذان تيمم كند ؟\r\n\r\nج\r\n- تيمم قبل از وقت براى نماز بعد از وقت صحيح نيست بنا بر احتياط .\r\n\r\nس 248\r\n- آيا اين مسأله صحيح است ؟ : « شخص جنب براى اوّلين نماز يك تيمم مىكند ( تيمم بدل از غسل جنابت ) و براى نمازهاى بعدى اگر آب دارد غسل مىكند و اگر آب به قدر وضو دارد يك تيمم بدل از غسل جنابت مىكند و بعد وضو مىگيرد و اگر هيچ آب ندارد دو تيمم مىكند ، يكى بدل از غسل و ديگرى بدل از وضو »\r\n\r\nج\r\n- كسى كه تيمم بدل از غسل جنابت كرده ، تا آب پيدا نكرده تيمم بدل از غسل بر او واجب نيست و اگر محدث به حدث اصغر شده بايد وضو بگيرد و اگر آب ندارد ، تيمم بدل از وضو نمايد .\r\n\r\nس 249\r\n- اگر به يكى از دلائل شرعى ، صبح براى غسل جنابت تيمّم بدل از غسل كرده‌ايم و حال به دليلى ديگر يا به همان دليل مجبور به تيمم كردن شديم ، بدون آنكه غسل كرده باشيم ، آيا تيمم بدل از وضو كافى است يا بايد تيمم بدل از غسل هم بكنيم ؟\r\n\r\nج\r\n- اگر عذر مجوّز تيمم بدل از غسل به حال خود باقى باشد ، تنها تيمم بدل از وضو كافى است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nس 250\r\n- اگر انسان جنب شود و صبح زود به غسل كردن نرسد و براى نماز صبح تيمم بدل از غسل بكند ، آيا براى اين نماز وضو لازم است يا خير ؟ در صورتى كه عذر ادامه داشته باشد براى نمازهاى بعدى تكليف چيست ؟\r\n\r\nج\r\n- اگر تيمم براى ضيق وقت بوده با وجود آب ، براى همان نماز وضو لازم نيست ولى براى نماز بعد اگر از غسل كردن معذور باشد ، بايد تيمم بدل از غسل نمايد .\r\n\r\nس 251\r\n- كسى كه آب نداشته يا آب براى او ضرر داشته و تيمم بدل از غسل جنابت كرده ، آيا مىتواند نماز را با جماعت بخواند ؟ و مىتواند به مسجد برود ؟ و حكم او در خواندن قرآن چيست ؟\r\n\r\nج\r\n- مانع ندارد و حكم كسى را دارد كه غسل كرده است .\r\n\r\nنجاسات و احكام آن\r\n\r\nس 252\r\n- آيا چرمى كه در كشور فرانسه به فروش مىرسد ( يا كفش چرمى و غيره ) - از آنجا كه احتمال ورود از الجزاير را دارد - پاك است و پوشيدن يا استفاده كردنش اشكال ندارد ؟\r\n\r\nج\r\n- در حكم ميته است .\r\n\r\nس 253\r\n- آيا پوستهائى كه از خارج وارد مىشود و در ساختن كفش و امثال آن به كار مىرود پاك است يا نجس ؟\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nج\r\n- پوستى كه از بلاد اسلامى وارد مىشود محكوم به طهارت است مگر آنكه ثابت شود كه ذبح به طريق غير شرعى بوده و پوستى كه از بلاد غير اسلامى وارد مىشود محكوم به نجاست است مگر احراز شود كه ذبح به طريق شرعى بوده يا احتمال داده شود كه وارد كنندهء مسلمان ، احراز تذكيهء حيوان را نموده است و پوست را در دسترس مسلمين قرار داده است .\r\n\r\nس 254\r\n- اشياء و چيزهائى كه از چرم حيوانات درست شده آيا نجس است ؟ و اگر دست تر به آنها خورد دست نجس مىشود ؟ آيا پوست مار و اشيائى كه از پوست مار درست شده نجس است ؟\r\n\r\nج\r\n- اگر حيوان تذكيه شود چرم آن پاك است و پوست مار نجس نيست .\r\n\r\nس 255\r\n- اخيرا ارتش جمهورى اسلامى ايران اقدام به خريد پوتين‌هاى چرمى از بعضى كشورهاى غير اسلامى نموده است . و پاى انسان در اين پوتين‌ها عرق مىكند ، آيا اين عرق نجس است ؟ نماز خواندن در اين حال چه حكمى دارد ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nج\r\n- اگر احتمال بدهند كه وارد كنندهء مسلمان احراز تذكيه حيوان را كرده و آن را در دسترس قرار داده محكوم به طهارت است .\r\n\r\nس 256\r\n- بعضى از پرسنل نيروى هوايى چكمه‌هايى مىپوشند كه در زمان طاغوت ، دولت از كشورهاى غير اسلامى خريده و بين آنها توزيع نموده و يا خودشان در زمانى كه در آن كشورها مشغول تحصيل بوده‌اند از آنجا خريده و با خود آورده و از آن استفاده مىنمايند ؛ همچنين اوركت‌هايى وجود دارد كه مانند چكمه‌هاى فوق الذكر از همين بلاد آمده و چند تكه چرم در آن وجود دارد ، نظر حضرت امام در اين باره چيست ؟\r\n\r\nج\r\n- بدون احراز تذكيه ، محكوم به نجاست است .\r\n\r\nس 257\r\n- اگر ظرفى كه محتوى آب كمتر از كر باشد و با خون يا فرآورده‌هاى خونى نجس شده باشد ، به جوش بيايد ، آيا بخار آن پاك است ؟ و آيا فرآورده‌هاى خونى مثل پلاسما و سرم نجس است ؟ اگر با همين شرايط به جاى خون ادرار باشد ، بخار آن پاك است يا نه ؟\r\n\r\nج\r\n- بخار پاك است ، ولى سرمى كه از فرآورده‌هاى خون است ، نجس است ، مگر در صورتى كه صدق خون به آن نشود .\r\n\r\nس 258\r\n- اگر دهان خونى شود ، و در دهان ، دندان مصنوعى طورى باشد كه\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبه دندان طبيعى چسبيده باشد و نشود آن را براى آب كشيدن به بيرون از دهان آورد ، آيا نحوهء تطهيرش مانند دندان طبيعى است ؟\r\n\r\nج\r\n- بنابر احتياط واجب حكم دندان طبيعى را ندارد و بايد تطهير شود .\r\n\r\nس 259\r\n- به طورى كه مطلعين گوشزد كرده‌اند بعضى مايه پنيرها - پودر ، قرص و مايع خارجى - و همچنين پنيرهاى خارجى كه ايران وارد مىكند مايه پنيرش از « پودر خوك » گرفته مىشود . حكم آن را اعلام فرمائيد ؟\r\n\r\nج\r\n- تا اطمينان به نجاست نداشته باشيد محكوم به طهارت است .\r\n\r\nس 260\r\n- تماس دست با انواع الكل‌ها ( صنعتى - شيميائى و غيره ) چگونه است ؟\r\n\r\nج\r\n- اگر معلوم نيست كه الكل مست‌كننده و از چيز مايع به دست آمده محكوم به طهارت است .\r\n\r\nس 261\r\n- آيا الكل صنعتى كه در انواع اودوكلن‌ها و عطرها و برخى رنگها و داروها و امثال آن به كار مىرود پاك است يا خير ؟\r\n\r\nج\r\n- الكل صنعتى پاك است مگر آن كه يقين به نجاست آن پيدا شود .\r\n\r\nس 262\r\n- آيا اودوكلن‌هاى خارجى ( مردانه و زنانه ) كه انسان نمىداند در آن الكل هست يا نه ؟ نجس است و انسان بواسطه استفاده از آن بدنش نجس مىشود يا نه ؟\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nج\r\n- محكوم به طهارت است .\r\n\r\nس 263\r\n- آيا شامپو كه بعضى مىگويند الكل داخل آن است ، نجس است يا خير ؟\r\n\r\nج\r\n- محكوم به طهارت است مگر آنكه احراز كند كه از قسم الكل نجس با آن مخلوط است .\r\n\r\nس 264\r\n- شخصى مويز يا كشمش را مدت چهار يا پنج دقيقه در آب مىجوشاند بعد مىخورد آيا حرام مىشود يا خير ؟\r\n\r\nج\r\n- حرام نمىشود .\r\n\r\nس 265\r\n- اگر مقدارى انگور را جهت سركه شدن در كوزه‌اى بريزيم و هر بار مقدارى انگور به آن اضافه كنيم در صورتى كه انگورهاى قبلى به اصطلاح جوش آمده باشد يا نه سركه پاك است يا اينكه حرام ؟ پختن كشمش به همراه غذا حكمش چگونه است ؟\r\n\r\nج\r\n- بعد از سركه شدن حلال است و باد كردن كشمش و جوش آمدن آن در غذا موجب حرمت آن نيست .\r\n\r\nس 266\r\n- آيا شرب ماء الشعير حرام است يا نه ؟\r\n\r\nج\r\n- اگر آبجو است حرام است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nس 267\r\n- با اهل كتاب ، از نظر طهارت چگونه بايد برخورد كرد ؟\r\n\r\nج\r\n- غير مسلمان از هر دين و مذهبى كه باشد محكوم به نجاست است .\r\n\r\nس 268\r\n- نظر به اجراى طرح هماهنگى خريد دام داخلى ، اين سازمان مبادرت به خريدوفروش و كشتار دام در تهران مىنمايد و گوشت حاصله از طرح ، بين قصابيها و تعاونيها و . . . جهت توزيع تقسيم مىگردد ولى در حين عمل مشخص گرديد بعضى از مغازه‌ها متعلق به كليميها مىباشد و با توجه به اينكه اين مغازه‌ها عاملين فروش مواد پروتئينى از قبيل ماست و كره به عموم مىباشند و احيانا نيز داراى كارگر مسلمان هستند ، لذا نظر خود را جهت ارشاد و راهنمائى اعلام فرمائيد .\r\n\r\nج\r\n- اگر منعى از طرف دولت نباشد ، واگذارى سهميه به مغازه‌هاى فوق الاشاره مانع ندارد ، ولى اگر دست غير مسلمان به گوشت تر برسد بايد گوشت را قبل از مصرف تطهير نمايند .\r\n\r\nس 269\r\n- مركز تهيه و توزيع مواد غذائى ، يكى از ارگانهاى زير نظر وزارت بازرگانى است و مسئوليت واردات پنير كشور را به عهده دارد . اخيرا مشخص شده است كه برخى از انواع پنيرهاى وارداتى از كشورهاى كمونيستى ، توسط كارگران غير مسلمان آن كشور با دست برش داده شده و قطعه‌هاى آن را داخل حلبها مىگذارند و سپس آب مورد نياز را نيز به داخل آن مىريزند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبا توجه به اين مطلب ، خواهشمند است در مورد شرعى بودن استفاده از اين نوع پنير اعلام نظر فرمائيد .\r\n\r\nج\r\n- در صورت يقين به ملاقات با دست غير مسلمان ، محكوم به نجاست است و با تطهير نمودن ، قابل استفاده است و اشكال ندارد .\r\n\r\nس 270\r\n- اگر انسان ببيند يك نفر « خارجى از كشورهاى غير مسلمان » كه نمىداند مسلمان است يا كافر دستش را در آب رادياتور ماشين يا گازوئيل آن زد آيا مىتوان گفت كه آب رادياتور يا گازوئيل نجس است يا نه ؟\r\n\r\nج\r\n- اگر شك دارد پاك است .\r\n\r\nس 271\r\n- قسمت روغن پر كنى شركتى ، سرپرست آن مسيحى مىباشد و در بعضى مواقع جهت سنجيدن روغن ، به روغن مايع دست مىزند كه لازمهء كار ايشان است ، از آنجا كه نامبرده غير مسلمان است ، تماس دست او با روغن از لحاظ شرعى چه صورتى دارد ؟\r\n\r\nج\r\n- نجس مىشود ولى بر كسى كه شك دارد محكوم به طهارت است و اعلام لازم نيست .\r\n\r\nس 272\r\n- كوزهء گلى كه احتمالا از خاك پاك ساخته شده ، ولى فروشندهء آن هندو است و ما نمىدانيم كه سازندهء آن مسلمان بوده يا خير ، آيا آن كوزه پاك است ؟ و اگر پاك نباشد ، آيا مىشود آن را پاك كرد ؟ ( مثلا چند روز در آب بماند ) .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nج\r\n- پاك است مگر علم به نجاست آن داشته باشيد و اگر علم به نجاست باطن آن داشته باشيد قابل پاك شدن نيست .\r\n\r\nس 273\r\n- دست دادن با غير مسلمان ، چگونه است ؟\r\n\r\nج\r\n- مانع ندارد و نجس نمىشود و در صورتى كه با رطوبت ملاقات شود نجس مىشود .\r\n\r\nس 274\r\n- اگر لباسى را غير مسلمان شسته باشد ولى لباس در آفتاب خشك شده باشد ، آيا آن لباس پاك است ؟\r\n\r\nج\r\n- اگر با رطوبت با دست كافر ملاقات كرده و تطهير نشده ، محكوم به نجاست است .\r\n\r\nس 275\r\n- افراد مسلمانى كه هم لباس مسلمانان و هم لباس غير مسلمانان را اتو مىكنند ، آيا اتو كردن لباس ما به وسيله آنها اشكال دارد ؟\r\n\r\nج\r\n- اشكال ندارد مگر در صورتى كه علم به ملاقات لباس با چيز نجسى با رطوبت پيدا كنيد كه در اين صورت محكوم به نجاست است .\r\n\r\nس 276\r\n- گروهى در رابطه با مسائل سياسى دستگير و زندانى هستند چون افراد مسلم و غيره در يك بند و يا چند بند با هم هستند و عده‌اى با داشتن عقيدهء ماركسيستى و يا متهم به آن على الظاهر اينها كلمه شهادتين گفته و نماز هم مىخوانند و متهمين از مرام قبلى دفاع نمىكنند آيا از نظر اسلام اينها پاكند يا خير و ضمنا اگر شعار و نمازشان تاكتيكى باشد حكمش چيست ؟ آيا مسلمين در استصحاب حكم كافر اينها مجازند يا خير ؟\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nج\r\n- كسى كه شهادتين را اعتراف دارد و قول يا عملى كه موجب ارتداد مىشود از او سر نزده محكوم به طهارت است .\r\n\r\nس 277\r\n- اگر كسى كف مسجد را نجس كند و بعدا مسجد را آب‌پاشى كنند و به واسطهء راه رفتن و آب‌پاشى كردن ، نجاست به تمام مسجد برسد ، تكليف نجس‌كننده چيست ؟\r\n\r\nج\r\n- اگر يقين پيدا شود به نجاست مسجد ، بايد هر مقدار كه يقينى شده را تطهير نمايند .\r\n\r\nس 278\r\n- خواهشمندم در مورد يقين توضيح دهيد ، آيا يقين فقط به ديدن است ؟ و كسى كه نابينا است چطور مىتواند در مورد نجس و پاكى چيزى يقين كند ؟\r\n\r\nج\r\n- به غير ديدن هم ممكن است يقين حاصل شود و تا يقين نكرده اجتناب لازم نيست .\r\n\r\nس 279\r\n- در ديگى بيش از صد كيلوگرم بادام ريخته و روى آن آب مىريزيم ، بعد از خيس كردن بادامها ، در آب آن مقدارى فضلهء گربه ديده مىشود ، آيا بادام و آب پاك است يا بايد بادام و ديگ را تطهير كرد ؟\r\n\r\nج\r\n- اگر فضله در آب است و آب در بادام نفوذ كرده ، نجس است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nس 280\r\n- در مقدارى شكر نم‌دار كه خيس نبوده و خشك هم نيست ولى رطوبت آن با دست حس مىشود ، تعدادى فضلهء موش ديده شده ( به بعضى از فضله‌ها شكر چسبيده ) آيا اين شكر نجس است يا خير ؟\r\n\r\nج\r\n- اگر شك در سرايت نجاست به شكر باشد محكوم به طهارت است .\r\n\r\nس 281\r\n- در جبهه از توالتهاى صحرايى استفاده مىكنند ، با توجه به اينكه مگسهاى زيادى در درون توالت و روى غائط مىباشند و وقتى ما به توالت مىرويم ، مگسها روى بدن و لباسهايمان مىنشينند ، آيا با نشستن روى بدن و لباس ، باعث نجس شدن آنها مىشوند ؟\r\n\r\nج\r\n- تا يقين به انتقال نجاست حاصل نشود ، محكوم به طهارت است .\r\n\r\nس 282\r\n- در بسيارى از مستراحها سنگ آن از نوع چينى بوده و گودى آن نيز خيلى كم است ، بطورى كه ترس آن است كه موقع تخلّى ، نجاست به لباس و بدن ترشح كند ، در اين مورد وظيفه چيست ؟\r\n\r\nج\r\n- تا يقين به ترشح پيدا نكرده ، لباس او پاك است .\r\n\r\nس 283\r\n- هنگامى كه باران يا برف مىبارد ، زمين تا مدتى خيس است و اين رطوبت و خيسى سبب مىشود كه نجاست چيزهاى نجس ، از جمله سگ ، به همه جا انتقال پيدا كند و وقتى هم انسان توجه كند مىبيند كه در بسيارى از جاها اين حيوان در رفت و آمد است ، لذا تقريبا يقين مىكند كه همه چيز و همه جا به وسيلهء عبور و مرور اين حيوان نجس شده است و چون اجتناب از اين رطوبتها و ترشحاتى كه در مسير عبور اين حيوان است ، ممكن نيست ، حالتى در او پديد مىآيد كه همه چيز را نجس مىپندارد تا جائى كه به خستگى و فلج\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nشدن امور مىانجامد . لطفا بفرماييد چگونه مىشود از اين نجاسات اجتناب نمود ؟\r\n\r\nج\r\n- تا يقين به نجاست رطوبتى كه به داخل منزل يا به لباس رسيده نداشته باشيد ، حكم به طهارت مىشود و از وسوسه بايد اجتناب نماييد و تحقيق لازم نيست .\r\n\r\nس 284\r\n- سنگ‌فرش توالتى كه در آن براى تطهير از آب قليل استفاده مىشود ، پاك است يا نه ؟\r\n\r\nج\r\n- تا يقين به نجاست حاصل نشده ، محكوم به طهارت است .\r\n\r\nس 285\r\n- آيا آبهائى كه در نهرهاى شهرها روان است حكم نجاست را دارند و يا پاكند ؟\r\n\r\nج\r\n- اگر يقين به نجاست آنها نباشد پاك است .\r\n\r\nس 286\r\n- اشيايى كه معمولا مردم به كارگاهها براى تعمير مىآورند مانند سماور و تلفن كه احتمالا تعدادى از آنها متعلق به غير مسلمان مانند مسيحى و يا زردشتى مىباشد اين اشياء پاك است يا خير و كارگاهها مجاز به قبول آنها براى تعمير مىباشند يا خير ؟\r\n\r\nج\r\n- بدون علم به نجاست محكوم به طهارت است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nس 287\r\n- فرضا در محيطى هستيم كه افرادى هستند كافر كه نجس مىباشند و هيچ اعتقادى نيز به نجس و پاكى ندارند يا در جمعى از مسلمانان هستيم كه آشنا به احكام نيستند و يا رعايت پاكى و نجاست را نمىكنند ؛ در اينجا چه حكمى قابل اجرا است آيا مىشود بنا به عرف مردم آنجا را پاك دانست ؟\r\n\r\nج\r\n- چيزى را كه شك در ملاقات آن با نجس داريد محكوم به طهارت است .\r\n\r\nس 288\r\n- شخصى كه خون را نجس نداند و به نجس و پاكى معتقد نباشد و عملا هم تطهير را رعايت نكند ، آيا نجس و لاابالى است ؟ رفت و آمد با او و خوردن غذا در منزلش چه صورتى دارد ؟\r\n\r\nج\r\n- اگر يقين نداشته باشيد كه در اثر ملاقات با نجاست نجس شده است ، پاك است .\r\n\r\nس 289\r\n- رابطه داشتن ( و قرض دادن و پس گرفتن قرض ) با همسايه‌اى كه پول آنها از راه دزدى يا حرام به دست مىآيد و يا دادن و گرفتن ظروف و غيره در حالى كه آنها نجاست و طهارت اشياء را تشخيص نمىدهند ، چگونه است ؟\r\n\r\nج\r\n- اگر يقين به بودن مال حرام در آنچه مورد ابتلاى او است ندارد ، اشكال ندارد و با شك در طهارت و نجاست حكم به طهارت مىشود .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nس 290\r\n- خوردن غذا و چاى در رستوران مسلمانها با توجه به اينكه مشترى آنها غير مسلمان نيز هستند و در كنار يكديگر پذيرائى مىشوند و با توجه به اينكه مغازه‌دار و كارگران پابند به پاكى و نجسى نيستند چگونه است ؟\r\n\r\nج\r\n- اگر علم به نجاست غذا و ظرف مورد ابتلاى خودتان نداشته باشيد اشكال ندارد .\r\n\r\nس 291\r\n- شخصى با ما زندگى مىكند كه در تهيهء غذا دقّت در طهارت آن نمىكند و در صورت نخوردن غذاى دست‌پخت او ، ناراحت مىشود ، آيا مىتوان اين غذا را خورد ؟\r\n\r\nج\r\n- اگر يقين به نجاست غذا نداريد خوردن آن مانع ندارد .\r\n\r\nس 292\r\n- وسواس شرعى چه كسى است و با كثير الشك چه فرقى دارد و در چه مواردى نبايد اعتنا كند ؟\r\n\r\nج\r\n- وسواس شرعى نداريم و كسى كه از متعارف خارج شود وسواسى است و حرام است .\r\n\r\nس 293\r\n- بعضى از خانمها در مسائل مختلف طهارت ، داراى وسواس هستند به حدّى كه در بعضى موارد مطلقا فتواى مرجع تقليدشان را نيز قبول نكرده و فقط به همان برنامهء وسواسى خودشان عمل مىكنند ، كار اين افراد چه صورتى دارد ؟\r\n\r\nج\r\n- جايز نيست و بايد از وسوسه اجتناب نمايند .\r\n\r\nس 294\r\n- آيا تفاوتى بين اشخاص وسواسى و افراد معمولى در عمل به\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاحكام وجود دارد ؟ يا اينكه آنها هم بايد مانند عرف مردم عمل كنند ؟\r\n\r\nج\r\n- وسوسه از شيطان است ، جايز نيست به آن اعتنا نمايد بلكه بايد در طهارت و نجاست و غسل و وضو مثل متعارف مردم عمل كند .\r\n\r\nس 295\r\n- انسانى كه زياد شك مىكند بايد چه‌كار كند ؟ مثلا وقتى به مهمانى مىرود ، دربارهء غذايى كه مىخواهد بخورد شك مىكند كه از چه راهى تهيه شده ؟ يا وقتى به حمام مىرود شك مىكند كه آيا در و ديوار حمام نجس است يا نه .\r\n\r\nج\r\n- نبايد به شك اعتنا كند و بايد بنابر حليّت و طهارت بگذارد .\r\n\r\nس 296\r\n- اين جانب با دانستن اين مسأله كه : « تا انسان يقين به نجاست چيزى نكند ، اجتناب از آن لازم نيست » بازهم در بسيارى از اوقات نجس مىشوم و نيز مىدانم كه اين احساس بر اثر ناآگاهى و درست نفهميدن مسائل است ؛ خواهش مىكنم راه شرعى مبارزه با اين بيمارى روانى را بيان بفرماييد .\r\n\r\nج\r\n- اعتنا و ترتيب اثر به وسوسه حرام است و به شكهاى خود نبايد اعتنا كنيد .\r\n\r\nس 297\r\n- پسر و عروس اين جانب هر دو مبتلا به بيمارى وسوسه هستند ، هر چيزى را كه از بازار مىخرند مىگويند نجس است و آن را نه يك بار و دو بار بلكه چندين بار در حوض آب مىكشند ، حتى گرد و غبار را هم نجس مىدانند و هر موقع از بيرون به خانه بر مىگردند ، خود را آب مىكشند ، با اينكه افرادى معتقد به اسلام و انقلاب و اسلامىاند ولى به خاطر همين وسوسه‌ها كه همه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nچيز را نجس مىدانند ، در نماز جماعت و راه‌پيمايىها شركت نمىكنند ، از آنجا كه ايشان به سخن هيچ كس جز حضرتعالى گوش نمىدهند ، خواهشمند است نصيحت لازم و حكم خداوندى را بيان فرماييد !\r\n\r\nج\r\n- وسوسه از شيطان است ، بايد با اعتنا نكردن به وساوس شيطانى ، دماغ شيطان را به خاك بمالند و همانند متعارف مردم رفتار نمايند ، تنها تابع مقررات شرع مقدّس باشند .\r\n\r\nس 298\r\n- اگر شخصى در عبادات يا طهارت و نجاست دچار وسواس شده باشد و زياد شك كند تكليف شرعى او چيست ؟\r\n\r\nج\r\n- نبايد به شكهاى خود اعتناء كند و اگر اعتناء كند كار حرامى كرده است و هر عمل را بيش از يك بار نبايد انجام دهد و اگر انجام دهد حرام است و هرگاه شك در نجاست چيزى يا صحت عملى كرد بايد بنابر طهارت و صحت بگذارد و اگر بر خلاف آن عمل كرد جايز نيست .\r\n\r\nس 299\r\n- آيا انسان مىتواند در برخورد با افراد وسواسى ( از جمله همسر ) قسم دروغ ياد كند ؟ مثلا « دستگيرهء در » اصلا نجس نبوده و ما دست خود را به آن زده‌ايم و بعدا ايشان از ما بپرسد : « آيا دستت را آب كشيدى ؟ » و ما در جواب براى جلوگيرى از آب كشيدن بىمورد چيزهاى ديگر ، به دروغ قسم ياد\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nكنيم كه دستمان را آب كشيده‌ايم !\r\n\r\nج\r\n- قسم دروغ جايز نيست ، ولى سعى كند طورى قسم ياد كند كه دروغ نباشد مثل اينكه قسم بخورد كه نجس نيست .\r\n\r\nس 300\r\n- دخترى هستم كه در خانه پدر و مادر خود زندگى مىكنم كه ايشان معتقد به رهبرى و جمهورى اسلامى و مسلمان و نمازخوان هستند ، اما به مسأله طهارت ( نجاسات - پاكيها ) زياد اهميت نمىدهند آيا تكليف من چيست ؟ و در همين رابطه وقتى من به اين مسأله توجه دارم از اين موضوع ايشان ناراضى و اظهار ناراحتى مىنمايند كه شما وسواس هستيد با توجه به همهء اين مسائل و با توجه به اين موضوع كه گفته‌اند اگر جايى از خانه يا وسائل توسط تو نجس شود تو مسئول نيستى آيا من مسئول نيستم كه حتما تطهير كنم و آيا مسئوليت ديگرانى كه در خانه نماز مىخوانند به دوش من نيست ؟\r\n\r\nج\r\n- بر شما مسئوليتى نيست و لازم نيست تطهير كنيد .\r\n\r\nس 301\r\n- آيا متنجّس منجّس است يا نه ؟ و آيا فرقى بين جامد و مايع نيست ؟\r\n\r\nج\r\n- متنجّس اگر با رطوبت مسريّه با چيز ديگر ملاقات كند منجّس است مگر آنكه واسطه زياد باشد .\r\n\r\nس 302\r\n- يكى از مراجع در مسأله متنجس گفته‌اند كه ملاقى سوم ، نجس\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nنمىگردد از متنجس دوم ، و پاك مىباشد ، خواستم بدانم فتواى امام خمينى چه مىباشد و شرائط چگونه است ؟\r\n\r\nج\r\n- واسطهء چهارم نجس نمىكند .\r\n\r\nس 303\r\n- وضع ملاقى شيء مشتبه النجاسة كه طرف علم اجمالى قرار گرفته چگونه است ؟ آيا لازم الاجتناب است يا نه ؟ و اگر ترشحى از جايى شود كه انسان مىداند يا از چيز نجس است يا پاك و هر دو در معرض هستند ، آيا آن ترشح لازم الاجتناب است يا نه ؟\r\n\r\nج\r\n- ملاقى يك طرف شبههء محصوره وجوب اجتناب ندارد و ملاقى مشتبه به شبههء بدوى لزوم اجتناب ندارد .\r\n\r\nس 304\r\n- اگر دست و صورت و لباس شخصى نجس باشد و يا بچه‌اى كه همراه او مىباشد ، بايد به صاحب خانه بگويد و آيا مسئول نيست ؟\r\n\r\nج\r\n- مسئول نيستيد و لازم نيست به او بگوئيد .\r\n\r\nس 305\r\n- هل يجوز رمى الآيات القرآنية و اسماء اللّه تبارك و تعالى بعد تغيير هيئتها مثل الشطب عليها او تمزيقها او تغييرها بحيث لا يعرف معناها عند القراءة ؟\r\n\r\nج\r\n- لا اشكال فيه اذا لم يصدق عليه القرآن و اسم اللّه تعالى عليه بعد التغيير\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nس 306\r\n- هل يجوز رمى اسماء لفظ الجلالة فى القمامة بعدم نية الاهانة اليها ؟ و ما حكمها اذا كانت مرميّة ؟\r\n\r\nج\r\n- لا يجوز الرمى و لا بد من اخذها عن موضع الهتك .\r\n\r\nس 307\r\n- ما حكم رمى الجرائد و المجلات فى مكان الاوساخ علما انها تحتوى على اسماء اللّه سبحانه و تعالى و على بعض الآيات القرآنية الكريمة ؟\r\n\r\nج\r\n- محكوم بما ذكر فى المسألة السابقة .\r\n\r\nس 308\r\n- از آنجا كه در حال حاضر بيشتر روزنامه‌ها و مجلات كشور ، مشتمل بر آيات قرآن است و معمولا افراد پس از مطالعه آنها را به جاهاى هتك‌آميز مىاندازند ، لذا تقاضا مىكنيم دستور فرماييد كه اين نشريات از چاپ آيات قرآن و كلماتى كه احترام آنها لازم است ، خوددارى كنند و اگر بهتر است در هنگام ضرورت سعى كنند آيات قرآن را نقل به معنا كنند نه اينكه عينا چاپ نمايند ؟\r\n\r\nج\r\n- چاپ و نشر ممنوع نيست ولى از انداختن در جاهايى كه موجب هتك مىشود بايد خوددارى كنند .\r\n\r\nس 309\r\n- در روزنامه‌ها آيات زيادى از قرآن مجيد و اسماء اللّه و اسماء انبياء - عليهم السّلام - به چشم مىخورد و بسيارى از مردم بطور اجتناب‌ناپذير سر و كار با آن دارند و اجناسى در آن مىپيچند و زيردست و پا و در محلهاى نجس و كثيف كه توهين است مىاندازند و با عدم طهارت آنها را دست مىزنند ، آيا وظيفه هست به متصديان تذكر دهيم كه فكرى براى اين بكنند ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nج\r\n- چنين تكليفى نيست ولى اگر در موردى توهين و بىاحترامى شود بايد رفع توهين شود .\r\n\r\nس 310\r\n- اين جانب يكى از ايرانيان خارج از كشور هستم كه هر چند وقت يك بار روزنامه‌هاى ايران برايم فرستاده مىشود و مقدار زيادى از آنها را جمع كرده‌ام و چون آيات قرآن در آنهاست نمىدانم آنها را چه كنم ، آيا مىتوانم آنها را به دور بريزم و يا اين كه در دريا بيندازم ؟\r\n\r\nج\r\n- اگر در آنها آيات قرآنى و اسماء محترمه باشد ، بايد طورى آنها را از بين برد در صورت لزوم - كه هتك نباشد ، مثل به دريا ريختن .\r\n\r\nس 311\r\n- در حال حاضر نام خداوند متعال و پيامبر ( ص ) و ائمه معصومين ( ع ) و آرم جمهورى اسلامى در روزنامه‌ها و مجلات و كاغذهاى ادارى و . . . مشهود است و معمولا رعايت در حفظ احترام آن نمىگردد حكم چيست ؟\r\n\r\nج\r\n- از انداختن آنها در مواضع هتك‌آميز اجتناب شود .\r\n\r\nس 312\r\n- در بعضى از شهرستانها ، كوپنهاى باطل‌شدهء خواروبار كه بيشترشان آرم جمهورى اسلامى و يا آيهء قرآن بر روى آنها مىباشد ، سوزانده مىشود ، آيا اين كار شرعا جايز است يا نه ؟\r\n\r\nج\r\n- بنابر احتياط از سوزاندن اجتناب نمايند .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nس 313\r\n- نظر اسلام در رابطه با عكسهائى كه مىگويند حضرت على و حضرت محمد - عليهما السّلام - است چيست ؟\r\nمنظور همان عكسهائى است كه به صورت روحانى كشيده‌اند و در خيابانها به فروش مىرسانند ؛ برخورد مسلمانها با اين عكسها بايد چگونه باشد ؟\r\n\r\nج\r\n- اسناد به آن حضرات ندهند لكن احترام لازم است .\r\n\r\nمطهرات و احكام آن\r\n\r\nس 314\r\n- اگر دست تا آرنج نجس و يا متنجّس شده باشد و آن را تا مچ در آب فرو برده و آب بكشيم و بعد از در آوردن از آب آن را به طرف پايين نگه داريم ( با توجه به خط ارتباط بين خشكى و ترى ) آيا از مچ دست به پايين پاك است يا نجس ؟\r\n\r\nج\r\n- پاك شده است .\r\n\r\nس 315\r\n- اگر چيز نجس را كه بايد دو بار بشويد يك بار بشويد ولى مقدار آبى كه يك بار مىشويد بيشتر از مقدار آبى است كه دو بار مىشويد آيا آن چيز پاك مىشود ؟\r\n\r\nج\r\n- زيادى آب ميزان نيست و در موارد لزوم تعدد بايد مراعات شود .\r\n\r\nس 316\r\n- آيا مىتوان از فاضلاب تصفيه‌شدهء منازل براى مشروب نمودن\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nفضاى سبز و درختكارى استفاده كرد ؟ البتّه تمام ميكروبها و انگل‌هاى اين آب كشته شده و از نظر علمى قابل شرب مىباشد ؛ با توجه به اينكه اجتناب از اين آب در فضاى سبز ممكن نيست ، تقاضا داريم نظر حضرت امام را در مورد طهارت اين آب نيز ، بيان فرماييد .\r\n\r\nج\r\n- استفاده از آن آب براى مشروب نمودن فضاى سبز و باغچه مانع ندارد ولى اگر آب نجس باشد ، مىتوانند براى تطهير آن به آب كرّ پاك يا آب لوله متصل و با آن ممزوج نمايند .\r\n\r\nس 317\r\n- جائى از منزل كه نجس مىشود و امكان اينكه آب جارى يا قليل روى آن ريخته و از محلى خارج شود نمىباشد براى پاك شدن آن جاها به چه ترتيب بايد عمل شود ؟\r\n\r\nج\r\n- اگر به وسيلهء آب كر تمام محل نجس شسته شود و غساله از محل نجس رد شود پاك مىشود .\r\n\r\nس 318\r\n- اگر چيز نجسى را زير شيرى كه متصل به كر است تطهير كند ، آيا آبى كه از آن مىريزد پاك است ؟\r\n\r\nج\r\n- پاك است .\r\n\r\nس 319\r\n- آيا با ترى دست مىشود چيز نجس را تطهير كرد ؟ مثلا يك دست بكشد و نجاست را بر طرف كند و يك دست ديگر بكشد و آن را پاك كند ؟\r\n\r\nج\r\n- كافى در تطهير نيست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nس 320\r\n- مدتها پيش از شخصى روحانى سؤال شد كه فرشى را كه به بول يا عذرهء كودك غذا خور آلوده شده چه بايد كرد ؟ ، او گفت : در عذره عين نجاست را بر طرف كرده و به وسيله آب جارى آن قدر مىريزيم كه نجاست مستهلك شود و رنگ و بوى آن نماند ، اما در بول رفع عين نجاست لازم نيست ، صرف ريختن آب جارى و استهلاك بول در آن كفايت مىكند ، ما نيز مدتى اينطور عمل مىكرديم ولى بعد روشن شد امام خمينى خارج كردن غساله به وسيلهء فشار يا غيره را احتياط واجب مىداند ، با توجه به اينكه در احتياط واجب مىشود به علماء ديگر رجوع كرد و در حين اين نكته ما توجه نداشتيم تكليف فرش يا طهارت چگونه است ؟\r\n\r\nج\r\n- حكم همان است كه نقل كرده‌ايد و تا غساله خارج نشده حكم به طهارت نمىشود ، ولى اگر به وسيله فشار لوله آب از موضع نجس عبور كرده پاك شده است .\r\n\r\nس 321\r\n- تطهير متنجّس به بول ، به وسيلهء آب جارى يا آب لولهء شهر يا آب كرّ ، فشار يا تعدد مىخواهد يا نه ؟\r\n\r\nج\r\n- در فرض مسأله تعدد لازم نيست ولى در تطهير چيزهايى كه قابل فشار است ، بنابر احتياط فشار لازم است .\r\n\r\nس 322\r\n- قسمتى از فرش بواسطهء بول نجس شده و به پشت فرش هم رسيده و در نتيجه آن قسمت از كف اطاق هم نجس شده است ؛ آيا وقتى كه از رو ، فرش را به وسيلهء آب لوله‌كشى تطهير مىكنيم ، قسمت پشت فرش و آن قسمت از كف اطاق هم پاك مىشود يا خير ؟\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nج\r\n- براى آب كشيدن ، زمين بايد جداگانه تطهير شود و براى پاك كردن فرش اگر با آب لوله رويش آب بريزند و از پشتش عبور كند و خارج شود ، هر دو رو پاك مىشود .\r\n\r\nس 323\r\n- ظروف و دستكش‌هاى پلاستيكى اگر نجس شود ( مثلا با مدفوع كودك آلوده گردد ) آيا با آب كشيدن آنها و بر طرف شدن نجاست تطهير مىشود يا نه ؟\r\n\r\nج\r\n- پس از زوال عين نجاست با آب كشيدن پاك مىشود .\r\n\r\nس 324\r\n- اگر رنگ و بو و طعم آب كرى كه نجس شده است ، بواسطهء افزودن يك مادهء شيميايى به آب كر ، از بين برود ، آيا پاك مىشود ؟\r\n\r\nج\r\n- طاهر نمىشود .\r\n\r\nس 325\r\n- موقع بيرون ريختن دوغ از مشك ، موش مرده‌اى از مشك بيرون مىآيد ، تطهير مشك به فتواى آن حضرت ، چگونه است ؟\r\n\r\nج\r\n- اگر لولهء آب را در داخل آن باز كنند تا پر شود ، پاك مىشود .\r\n\r\nس 326\r\n- آيا گل خيابان بعد از بند آمدن باران ، نجس است يا پاك ؟\r\n\r\nج\r\n- پاك است .\r\n\r\nس 327\r\n- آيا لباس شستن با هر نوع ماشين لباس‌شوئى خانگى پاك‌كننده مىباشد يا خير ؟ اگر پاك مىكند شرائط آن به چه صورت است ؟\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nج\r\n- اگر بعد از زوال عين نجاست يك مرتبه با آب لوله يا دو مرتبه با آب قليل مىشويد پاك مىكند .\r\n\r\nس 328\r\n- آيا در ماشين‌هاى لباسشوئى برقى كه مقدارى آب از شير متصل به كر داخل مخزن جمع مىشود و روى لباسها مىريزد و بعد آب قطع مىشود و آب موجود در مخزن در اثر نيروى گريز از مركز از لباسها جدا شده و بيرون مىرود آيا از نظر شرعى لباسها پاك است يا خير ؟\r\n\r\nج\r\n- بعد از زوال عين نجاست اگر دو مرتبه ، در آب قليل شسته شود و غساله منفصل شود پاك مىشود .\r\n\r\nس 329\r\n- در رابطه با لباسشويىهاى عمومى : با توجه به اين كه در هر منطقه و محله افرادى كه طهارت اسلامى را رعايت نمىكنند ، كم و بيش وجود دارند ( هر چند اين امر يقينى نيست ليكن احتمال آن زياد است ) ، آيا لباسهايى كه در اين لباسشويىها شسته مىشوند پاكند يا خير ؟\r\n\r\nج\r\n- اگر لباس را پاك تحويل داده‌اند و شك داشته باشند كه نجس شده ، پاك است و همچنين اگر لباس نجس بوده و كسى كه متصدى شستن است بگويد تطهير نموده است ، محكوم به طهارت است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nس 330\r\n- آيا خشك‌شوئىها كه لباس مردم را با مواد شيميائى مىشويند .\r\nدر صورتى كه لباس نجس باشد باعث پاك شدن لباس مىشوند ؟ و فرقى بين خشك‌شوئى و لباسشوئىهائى كه در منازل است وجود ندارد ؟\r\n\r\nج\r\n- در فرض مرقوم طهارت حاصل نمىشود .\r\n\r\nس 331\r\n- خشكشويىهايى كه لباسهاى مردم را با مواد شيميايى مانند بنزين و ساير مواد پاك‌كننده مىشويند و آنها را اتو مىكنند ، آيا از نظر شرعى پاك است يا خير ؟ چون ممكن است افرادى كه پاكى و نجاست را رعايت نمىكنند نيز لباس خود را به آنها بدهند ؟\r\n\r\nج\r\n- محكوم به طهارت است و احتمال نجس بودن دستگاه ، كافى براى حكم به نجاست نيست .\r\n\r\nس 332\r\n- حكم لباسهايى كه به خشكشويىها داده مىشود ، از نظر طهارت چگونه است ؟ ( لازم به تذكر است كه اقليتهاى مذهبى هم لباسهاى خود را به اين خشكشويىها مىدهند و در خشكشويى از آب استفاده نمىشود ) .\r\n\r\nج\r\n- اگر لباس پاك بوده ، محكوم به طهارت است مگر يقين پيدا شود كه با رطوبت با چيز نجسى ملاقات كرده است و اگر نجس بوده بايد يقين كنيد كه با آب تطهير شده است .\r\n\r\nس 333\r\n- نظر به اين كه در خشكشويىها ، لباسها به وسيلهء ماشين بزرگ با\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمواد شيميايى شسته مىشود و بعضىها با 60 درجه حرارت خشك مىشود بدون آنكه قطره‌اى آب به كار رود و راهى هم براى جدا جدا شستن لباسها نيست ، چون هفته‌اى يك بار مواد داخل ماشين ، تمام يا تعويض مىشود ؛ بنابراين ما مجبوريم كه لباسهاى اقليّتهاى مذهبى را هم با ساير لباسها بشوييم بعلاوه همين مسأله در مورد اتو بخار هم وجود دارد كه تمام لباسها ( پاك و نجس ) با يك ماشين اتو مىشود ؛ خواهشمنديم كه تكليف صنف خشكشويى و لباسشويى را در اين مورد مشخص نماييد !\r\n\r\nج\r\n- اگر يقين دارد با مخلوط كردن لباسها ، لباس پاك ديگرى نجس مىشود ، نبايد مخلوط كند .\r\n\r\nس 334\r\n- اگر لباس آلوده به خون يا منى را بشوييم ولى پس از تطهير ، باز رنگ و اثر آن باقى بماند ؛ آيا اين مقدار شستن كفايت مىكند ؟\r\n\r\nج\r\n- اگر عين نجاست منى يا خون از بين برود و شسته شود ، پاك مىشود هر چند رنگ آن باقى باشد و از وسوسه اجتناب لازم است .\r\n\r\nس 335\r\n- بعضى از مايعات مثل « رنگها » كه بر درب‌ها مىزنند اگر نجس شوند در صورت انجماد آيا قابل تطهير هستند يا نه ؟ و ظاهر آنها چطور ؟\r\n\r\nج\r\n- ظاهر آن قابل تطهير است .\r\n\r\nس 336\r\n- مهر نماز كه گوشه‌اى از آن توسط دست مرطوب نجس لمس شده باشد چگونه پاك مىشود ؟\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nج\r\n- مىتواند آن گوشه را بتراشد .\r\n\r\nس 337\r\n- ته كفش به واسطهء خيسى كف توالت نجس شده ( ولى عين نجاست به ته آن نيست ) و بعد از بيرون آمدن از توالت ، روى زمينى كه بواسطهء بارش كمى باران ، نمناك و مرطوب شده ، 15 الى 20 قدم راه رفته و سپس وارد مسجد شده‌ايم ، آيا مسجد با اين عمل نجس مىشود يا نه ؟\r\n\r\nج\r\n- اگر يقين به نجاست ته كفش يا كف آن محل ندارد ، حكم به طهارت مىشود و در صورت علم به نجاست در صورتى زمين ته كفش را پاك مىكند كه خشك باشد و با رطوبت پاك نمىكند .\r\n\r\nس 338\r\n- آيا شيشه‌هاى معمولى درب و پنجره ، مانع مطهريّت آفتاب هستند يا نه ؟ و اگر پشت خود شيشه نجس باشد ، با تابيدن آفتاب بر روى آن پاك مىشود يا خير ؟\r\n\r\nج\r\n- اگر مانع تابش آفتاب بر جاى نجس نباشد ، مانع مطهر بودن نيست .\r\n\r\nس 339\r\n- اگر روغنى كه جهت سوختن استفاده مىشود ( نفت ، گازوئيل ، بنزين ) نجس شود و بعد از سوختن به صورت دوده درآيد آيا در اين حالت استحاله شده و پاك است يا خير ؟\r\n\r\nج\r\n- دودهء متنجس نجس نيست مگر آنكه آلوده به ذرات متنجس باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nس 340\r\n- آب داغى كه نجس مىباشد آيا بخار آن هم نجس است ؟\r\n\r\nج\r\n- پاك است .\r\n\r\nس 341\r\n- اگر انگور و آب انگورى كه براى تهيهء سركه در ظرفى انباشته شده‌اند ، بعد از جوش آمدن تبديل به سركه شود ، و ثابت هم شود كه مست‌كننده بوده ، آيا ساقه‌ها و چوبهاى انگور ( كه قبلا با انگور نجس شده بوده ) نيز پس از سركه شدن ، پاك مىشود ؟\r\n\r\nج\r\n- پاك مىشود .\r\n\r\nس 342\r\n- در روستاى ما براى تهيهء شيره انگور بدين طريق عمل مىكنند :\r\n« وقتى كه انگور رسيد ، كشمشهايى را كه روى خوشهء انگور ، خشك شده جدا مىكنند و اين انگورها را داخل يك حوض مىريزند و مىشويند و سپس آب اين انگورها را مىگيرند و آب انگور را با يك خاك مخصوص مخلوط مىكنند و بعد از يكى دو روز آن را مىجوشانند تا اين كه حدود 3 / 1 آن كم شود و سپس آب انگور جوشيده را در ظرفهاى مخصوص گلى ريخته و در آفتاب مىگذارند كه هم سرد شود و هم كمتر و غليظتر و تيره‌تر ؛ بعد از اين اعمال ، از اين آب انگور براى خوردن استفاده مىكنند » ، شيرهء انگورى كه بدين روش تهيه مىشود چه حكمى دارد ؟\r\n\r\nج\r\n- در فرض مرقوم اگر با جوشيدن روى آتش دو ثلث آن كم نشود ، خوردن آن حرام است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nنماز\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nاحكام نماز\r\n\r\nبلوغ\r\n\r\nس 1\r\n- تكليف شرعى براى پسران و دختران از چه سنى واجب مىشود ؟ آيا ممكن است كه آنها قبل از رسيدن به سنّ معيّن بالغ شوند ؟\r\n\r\nج\r\n- دختر بعد از تمام شدن نه سال قمرى و پسر بعد از تمام شدن پانزده سال قمرى بالغ مىشوند و چنانچه پسر قبل از رسيدن به پانزده سال محتلم شود يا موى زبر در محلّ مخصوص پيدا كند ، مكلّف است و اين دو علامت براى دختر قبل از نه سال نيز هست .\r\n\r\nس 2\r\n- آيا از روى شناسنامه مىتوان سنّ تكليف و زمان بلوغ را معيّن نموده و با اعتماد بر آن ، وظايف شرعى را انجام داد ؟\r\n\r\nج\r\n- شناسنامه ميزان نيست و بلوغ محقق مىشود به اينكه پانزده سال قمرى تمام شود يا علائم ديگر كه در رساله مذكور است ، محقق شود .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nس 3\r\n- شخصى در سن 12 سالگى بر اثر استمناء ، منى از او خارج شده ، آيا بالغ محسوب مىشود يا نه ؟ و به خاطر اينكه در زمان طاغوت بوده و متوجه اين مسائل هم نبوده ، از سنّ 15 سالگى شروع به خواندن نماز و گرفتن روزه كرده ، آيا روزهء خود را بايد فقط قضا كند يا اينكه كفاره هم دارد ؟\r\n\r\nج\r\n- اگر يقين كند كه منى از او خارج شده ، بالغ محسوب است و نماز و روزهء فوت شده قضاء دارد ، و افطار روزه اگر از روى عمد بوده ، علاوه بر قضاء كفاره هم دارد . و در مورد سؤال اگر جاهل بوده و در ياد گرفتن مسأله كوتاهى نكرده كفاره واجب نيست .\r\n\r\nس 4\r\n- آيا اين مسأله درست است كه : « هر كس نماز را بلد باشد و توانايى خواندن آن را داشته باشد ، نماز بر او واجب است » ؟\r\n\r\nج\r\n- كسى كه به حدّ بلوغ رسيده ، نماز بر او واجب است و بايد نماز و مسائل آن را ياد بگيرد .\r\n\r\nس 5\r\n- آيا كودكان كر و لال كه از قدرت شنوايى و گويايى محرومند و با توجه به اينكه در حال يادگيرى هستند ، نماز بر آنها واجب است ؟\r\n\r\nج\r\n- اگر بالغ هستند ، نماز بر آنها واجب است و كيفيّت آن در رساله ذكر شده است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nس 6\r\n- آيا نماز بر كودكان عقب‌ماندهء ذهنى كه فقط قادر به - تربيت‌پذيرى هستند واجب است ؟\r\n\r\nج\r\n- اگر عاقل نباشند ، تكليف ندارند .\r\n\r\nس 7\r\n- به علت بىتوجهى به نماز و روزه قبل از انقلاب نماز و روزهء بىشمارى - قضا دارم آيا تكليف شرعى از چه سالى شروع مىشود تا وظائفم را دقيقا انجام دهم ؟\r\n\r\nج\r\n- سن تكليف در دختران تمام شدن نه سال قمرى و در پسران تمام شدن پانزده سال قمرى است .\r\n\r\nس 8\r\n- مرد جوانى هستم كه از سنّ 17 سالگى شروع به خواندن نماز و گرفتن روزه كرده‌ام ، و به درستى نمىدانم كه از چه موقع بالغ شده‌ام ، بفرماييد فعلا قضاى چند سال نماز و چند ماه روزه بر گردنم هست ؟ آيا كفاره نيز بر من واجب است ؟\r\n\r\nج\r\n- حدّ بلوغ شرعى براى پسر تمام شدن پانزده سال قمرى است و اگر قبلا منى از او خارج شده يا موى خشن بر محل مخصوص او بيرون آمده ، بالغ شده است و مدتى را كه يقين داريد در زمان بلوغ ، نماز و روزه از شما فوت شده بايد قضا كنيد و اگر در افطار روزه تعمّدى نداشته‌ايد يا از روى جهل بدون تقصير در ياد گرفتن مسأله ، روزه نگرفته‌ايد كفّاره ندارد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nوقت نماز\r\n\r\nس 9\r\n- آيا تفاوت افق شهرستانها از لحاظ اوقات شرعى در هر سه نوبت فرائض يوميه يكسان است ؟ مثلا تفاوت افق 2 شهرستان 25 دقيقه است ؛ آيا در هر سه نماز اين مقدار بايد رعايت شود يا اينكه هنگام صبح و شام تغيير مىكند ؟ !\r\n\r\nج\r\n- بلاد مختلف است و در هر يك از نمازها بايد دخول وقت احراز شود .\r\n\r\nس 10\r\n- سيدى و امامى و مرجعى ؛ اريد مشورتكم ! اننّى رأيت جماعة من المسلمين الملتزمين يفرقون بين الصلاة و سألتهم سبب ذلك ، ادعوا ان سماحتكم تفرقون بين الصلاة فهل هذا صحيح ام انكم اقصد سماحتكم تجمعون بين الظهرين و العشاءين ؟\r\n\r\nج\r\n- لا مانع من الجمع بين الظهرين و بين العشاءين و لكن الافضل الاتيان بالظهر فى اوّل وقت فضيلتها و بالعصر فى اوّل وقت فضيلتها و كذلك فى العشاءين .\r\n\r\nس 11\r\n- وقت نافلهء ظهر را حضرت امام در رساله ، با شاخص مشخص كرده‌اند ، اين مقدار از نظر ساعت چقدر است ؟\r\n\r\nج\r\n- نسبت به ايّام سال و مكانها ، ساعت مختلف مىشود .\r\n\r\nس 12\r\n- در اوايل كتاب الصلاة ( تحرير الوسيله ، ج 1 ) اواسط مسألهء 7 آمده :\r\n« و كذا لو صلّى الظهر قبل الزّوال . . . بل لو وقع تمام العصر فى وقت الظهر صح على الأقوى » اگر تمام نماز عصر در وقت نماز ظهر واقع شود ، نتيجتا نماز ظهر\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nقبل از دخول وقت انجام مىشود ، در صورتى كه در همين باب مسألهء 14 آمده :\r\n« لو تيقّن بدخول الوقت فصلّى . . . فان وقع تمام الصلاة قبل الوقت بطلت » ، خواهشمند است كه بفرماييد منظور چيست ؟\r\n\r\nج\r\n- منظور صحت نماز عصر در فرض مرقوم است نه صحت نماز ظهرى كه قبل از وقت واقع شده ، بلكه در چنين فرضى نماز ظهر باطل است و بايد اعاده شود .\r\n\r\nس 13\r\n- آيا نماز عصر وقت خاص دارد ، يا اينكه مىتوان بدون كم شدن اجر آن ، بلافاصله آن را بعد از نماز ظهر خواند ؟\r\n\r\nج\r\n- خواندن نماز عصر بعد از نماز ظهر صحيح است ولى وقت فضيلت دارد كه در رساله مذكور است .\r\n\r\nس 14\r\n- وقت مخصوص نماز عصر و عشاء را بر طبق ساعت بيان فرمائيد ؟\r\n\r\nج\r\n- اول مغرب و نصف شب را مشخص نمائيد قبل از مغرب به مقدار اداى نماز عصر مخصوص عصر و قبل از نصف شب به مقدار اداى نماز عشاء مخصوص نماز عشاء است .\r\n\r\nس 15\r\n- اگر بخواهيم نمازمان را در پنج وقت بخوانيم ، موقع اذان نماز عصر و نماز عشاء را مرقوم فرماييد .\r\n\r\nج\r\n- وقت آن قبل از نماز عصر يا عشاء است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nس 16\r\n- اهل تسنن نماز مغرب را پيش از مغرب مىخوانند آيا ما مىتوانيم در هنگام حج يا غير آن به آنها اقتداء كرده و به همان نماز اكتفا نمائيم ؟\r\n\r\nج\r\n- در مورد تقيه مانع ندارد .\r\n\r\nس 17\r\n- وقت صحيح نماز مغرب و نماز عشاء تا كى و چه وقت است و مىتوان نماز را اداء كرد ؟ اوقات صحيح مذكور را مرقوم فرمائيد .\r\n\r\nج\r\n- از حين زوال سرخى افق شرقى تا نصف شب وقت نماز مغرب و عشاء است كه اول وقت به مقدار اداى نماز مغرب مختص به نماز مغرب و آخر وقت به قدر اداى نماز عشاء مختص به نماز عشاء است .\r\n\r\nس 18\r\n- كسى كه نماز مغربش را بخواند و نماز عشا را فراموش كند ، فرداى آن شب روزه براى ايشان واجب است يا نه ؟\r\n\r\nج\r\n- واجب نيست اگر چه موافق احتياط است .\r\n\r\nس 19\r\n- رأى مبارك كه دربارهء موضوع فجر صادق در شبهاى مهتابى بر اين است كه قدرى تأمل شود تا سپيدهء فجر بر مهتاب غلبه نمايد ، آيا باز فتواى شريفه بر اين منوال است ؟ در صورت مثبت بودن پاسخ ، چند دقيقه قابل تأمّل است و شبهاى مهتابى چند شب در ماه قمرى مىباشد ؟\r\n\r\nج\r\n- ميزان شبهايى است كه روشنايى ماه بر طلوع فجر غالب است و بايد براى نماز صبر كند تا روشنايى طلوع فجر احراز شود .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nس 20\r\n- آيا در وقت اذان صبح ميان شبهاى مهتابى و غير مهتابى فرق واقعى است يا ظاهرى و آيا روشن شدن افق اگر طبق ساعت و مشاهده فجر در روز قبل معلوم باشد با وجود مانع از جهت روشنى ماه يا وجود ابر غليظ واقعا براى نماز كفايت مىكند يا اينكه بايد فجر با فرض روشنى مهتاب ، روشن و واضح شود ؟\r\n\r\nج\r\n- بايد طلوع فجر محسوس شود و بين شبهاى مهتابى و غير آنها فرق هست و ساعت و محاسبات علمى ميزان نيست .\r\n\r\nس 21\r\n- ظاهرا اذان صبح راديو بر اساس طلوع فجر طبق استخراج مؤسسه ژئوفيزيك است آيا چنين وقتى شرعا معتبر است يا بايد فجر با چشم عادى ديده شود و افق روشن گردد ؟\r\n\r\nج\r\n- ميزان تبيّن حسّى است نه علمى ، بنا بر اين بايد طلوع فجر قابل رؤيت به چشم عادى باشد .\r\n\r\nس 22\r\n- با توجه به نظر حضرت عالى در مورد تأخير وقت نماز صبح در شبهاى مهتاب و با توجه به اين كه اين مسأله در رساله حضرت عالى ذكر نشده است آيا كسانى كه طبق رساله عمل كرده و اطلاع از نظر آن حضرت نداشته‌اند نمازهاى صبحى را كه در گذشته انجام داده‌اند بايد قضا كنند ؟\r\n\r\nج\r\n- قضاء لازم نيست مگر يقين كند كه نماز را در غير وقت خوانده است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nس 23\r\n- تقريبا هفت دقيقه طول مىكشد تا نور خورشيد به زمين برسد ، آيا ملاك در قضاء شدن نماز صبح طلوع خورشيد است يا اينكه رسيدن آن به زمين ؟\r\n\r\nج\r\n- ميزان ديده شدن جرم آفتاب در افق نمازگزار است .\r\n\r\nس 24\r\n- رسانه‌هاى گروهى از روز قبل برنامهء اوقات شرعى را اعلام مىكنند ، آيا مىشود به همين اكتفا كرد و بعد از پخش اذان از راديو و تلويزيون يقين به دخول وقت نماز كرد يا خير ؟\r\n\r\nج\r\n- اگر موجب اطمينان به دخول وقت باشد اعتماد بر آن مانع ندارد .\r\n\r\nس 25\r\n- بيدار نمودن افراد خانواده براى نماز صبح با چه كيفيّتى مجاز است ؟\r\n\r\nج\r\n- اگر بيدار نكردن آنها موجب سهل انگارى و استخفاف به امر نماز باشد ، بايد آنها را بيدار نمايد .\r\n\r\nس 26\r\n- هنگامى كه مهمانى براى ما مىآيد و وقت نماز خواندن هم شده است ما بايد كداميك را از نظر اسلام در آن شرايط كه مهمان آمده ارجحيّت بيشترى بدان دهيم ، آيا بايد پس از كمى كه پيش مهمان نشستيم از او عذر بخواهيم و به خواندن نماز مشغول شويم و يا اينكه هنگامى كه مهمان رفت نمازمان را بخوانيم ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nج\r\n- مستحب است نماز را اول وقت بخوانند .\r\n\r\nقبله\r\n\r\nس 27\r\n- كره زمين گرد مىباشد و مكه در يك قسمت قرار گرفته اگر شخصى درست آن طرف مكه يعنى كف پايش با كف مكه به وسيلهء قطر كامل زمين متصل گردد . اين شخص به كدام سمت نماز بايد بخواند ؟ البته لازم به تذكر است آن طرف مكه اقيانوس مىباشد . اگر بر حسب تصادف كسى سوار كشتى است و در همان نقطه مىباشد به كدام طرف نماز بخواند ؟\r\n\r\nج\r\n- در فرض مرقوم اگر در نقطه‌اى از كرهء زمين قرار گيرد كه از هر طرف فاصله‌اش با مكه مكرمه مساوى باشد به هر يك از چهار طرف نماز بخواند صحيح است .\r\n\r\nس 28\r\n- اگر شدت درگيرى جنگ مانع از پيدا كردن قبله شود آيا مىتوان به هر طرف نماز خواند ؟\r\n\r\nج\r\n- بايد به چهار طرف نماز بخواند و اگر چهار نماز ممكن نيست به هر مقدار كه تمكن دارد مىتواند اكتفاء كند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nس 29\r\n- نماز خواندن و تشخيص قبلهء مسافر در داخل هواپيما و قطار چگونه است ؟ لطفا نظر خود را بفرمائيد .\r\n\r\nج\r\n- بايد تحقيق كند و رو به قبله نماز بخواند و اگر نمىتواند علم پيدا كند به طرفى كه مظنّه دارد بايستد .\r\n\r\nس 30\r\n- نمازگزارى در حالت خواندن حمد و سوره مواجه با قبله نبوده و پس از آگاهى مىخواهد به سمت قبله برگردد ، در چنين حالتى آيا مىتواند پاى خود را از زمين بلند نموده و به سمت قبله برگردد يا بايد كف پاى خود را به زمين بكشد تا حالت اتصال پاها با زمين حفظ شود ؟\r\n\r\nج\r\n- اتصال پا به كف زمين لازم نيست .\r\n\r\nس 31\r\n- [ در كشور ما 
  ] اكثر قبله‌ها كمى انحراف دارند [ نسبت به راستاى شمالى - جنوبى 
  ] ، آيا در موقع اداى نماز حتما بايد انحراف رعايت شود ؟ و نمازهايى كه در آنها اين انحراف رعايت نشده ، صحيح مىباشند يا نه ؟\r\n\r\nج\r\n- بايد رو به قبله بايستند و چنانچه انحراف بطورى باشد كه رو به قبله صدق نكند ، بايد مراعات شود .\r\n\r\nس 32\r\n- چندى قبل خانه‌اى را اجاره كرديم ، از روى نماز خواندن نجّارى\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nكه براى تعمير درب آمده بود ، جهت قبله را تشخيص داده و فكر كرديم كه قبلهء درست نيز همان است و مدّتها به همان جهت نماز مىخوانديم ، ولى بعدها مشكوك شده و پس از بررسى متوجه گرديدم كه كلا قبله اشتباه بوده ! حالا وضع نمازهاى ما و نمازهاى كسانى كه به گفتهء ما عمل كرده‌اند ، چه مىشود ؟\r\n\r\nج\r\n- اگر نمازهايى كه خوانده‌ايد بين 180 درجه سمت راست و چپ قبله واقع شده صحيح است ، ولى از اين به بعد بايد تحقيق كنيد و رو به قبله نماز بخوانيد .\r\n\r\nس 33\r\n- نماز را رو به قبله نخوانده‌ام ( به خاطر طرز قرار گرفتن تخت بيمارستان كه رو به قبله نبود ) آيا بايد آن نمازها را قضا كرد ؟ و فرقى بين اين كه ممكن بوده رو به قبله نماز بخوانم و يا امكان نداشته هست يا نه ؟ و اگر ندانم چند نماز بوده وظيفه چيست ؟\r\n\r\nج\r\n- هر مقدار از نمازها را كه بدون شرائط خوانده‌ايد و مىتوانسته‌ايد با شرائط انجام دهيد بايد قضا نمائيد .\r\n\r\nلباس نمازگزار\r\n\r\nس 34\r\n- آيا حدود حجابى كه خانمها در هنگام نماز خواندن رعايت مىكنند بايد همان حدودى باشد كه در مقابل نامحرم رعايت مىكنند ؟ يعنى مثلا استفاده از چادرى كه در نور اندام انسان را مشخص مىكند در نماز اشكال دارد يا خير ؟\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nج\r\n- اگر حجاب و ساتر به نحوى باشد كه بدن ديده شود ، كافى نيست .\r\n\r\nس 35\r\n- 1 - اگر خانمى با لباس محفوظ مثل مانتوى گشاد و شلوار و روسرى يا مقنعهء بزرگ نماز بخواند درست است يا خير ؟\r\n2 - اگر خانمى در منزل با چادر كلفت و بلند ولى زير چادر بىآستين و بىجوراب باشد نمازش باطل است يا خير ؟\r\n\r\nج\r\n- 1 - اشكال ندارد .\r\n2 - نماز باطل نيست .\r\n\r\nس 36\r\n- اگر كسى نتواند طهارت كند و از روى ناتوانى ، نماز را با بدن و لباس نجس بخواند ، نماز با اين حالت اشكال دارد يا نه ؟\r\n\r\nج\r\n- در فرض عدم امكان تطهير و عدم امكان نماز در حال برهنگى ، نماز با همان حال صحيح است .\r\n\r\nس 37\r\n- از حضرت امام نقل شده كه اگر در جبههء جنگ برايمان امكان غسل كردن و تعويض لباس نباشد ، مىتوان بدون غسل و با لباس آلوده نماز خواند ؛ اگر كسى اينطور نماز بخواند آيا بعدا اعاده دارد ؟\r\n\r\nج\r\n- اگر بطورى كه وظيفهء او بوده نماز خوانده اعاده ندارد .\r\n\r\nس 38\r\n- من يك معلول هستم و نماز مىخوانم ولى اشكالاتى در اين وسط\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاست و آن هم خروج منى است و هر چند غسل مىنمايم باز شبش منى بيرون مىآيد و من نمىتوانم اين قدر به حمام بروم آيا مىتوانم با لباس نجس تيمم نمايم ؟ خواهشمندم مشكلات مرا حل نمائيد .\r\n\r\nج\r\n- با لباس نجس نمىتوانيد نماز بخوانيد و براى نماز لباس پاك داشته باشيد ولى اگر غسل ضرر داشته باشد با تيمم بدل از غسل نماز بخوانيد .\r\n\r\nس 39\r\n- من هر چند شب يك بار در رختخواب خود بول مىنمايم و چون اكنون در شرائطى هستم كه لباسى براى عوض كردن ندارم و هر سه ماه يك بار لباس مىدهند وظيفهء شرعى اين جانب چيست ؟\r\n\r\nج\r\n- لباس را تطهير نمائيد و يا اينكه بدون آن لباس نماز بخوانيد و اگر ممكن نيست مانع ندارد با همان لباس نماز بخوانيد .\r\n\r\nس 40\r\n- بسيارى از مجروحين ، فلج بوده و از كمر به پايين حس ندارند و قادر به طهارت يا وضو نيستند ولى دست و صورت آنها سالم است آيا اينطور مجروحين اجازه دارند تيمم نموده و نماز بخوانند ؟\r\n\r\nج\r\n- با فرض اينكه قدرت ندارند ، با تيمم نماز بخوانند .\r\n\r\nس 41\r\n- اگر همسر انسان ندانسته با لباس نجس نماز بخواند آيا بر انسان\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nواجب است كه به او بگويد ؟\r\n\r\nج\r\n- واجب نيست به او بگويد .\r\n\r\nس 42\r\n- در صورتى كه در روى لباس لكهء كم رنگى از خون حيض باشد كه با چند بار شسته شدن از بين نرود ، آيا نماز خواندن با اين لباس صحيح است يا خير ؟\r\n\r\nج\r\n- اگر رنگ است نه خون ، صحيح است .\r\n\r\nس 43\r\n- با توجه به اينكه عرق جنب از حرام پاك مىباشد ، آيا مىتوان با لباسى كه هنگام عرق كردن بر تن بوده - بعد از غسل كردن - نماز خواند ؟\r\n\r\nج\r\n- اگر در لباس عرق نباشد يا خشك شده ، نماز مانع ندارد .\r\n\r\nس 44\r\n- آيا بعد از غسل جنابت ، بايد همهء لباسهايى را كه هنگام جنب شدن بر تن داشته‌ايم براى نماز تطهير كنيم ؟\r\n\r\nج\r\n- لباسى كه نجس شده بايد تطهير شود و با لباسى كه در آن عرق جنب به حرام است نبايد نماز بخوانند .\r\n\r\nس 45\r\n- كسى كه بعد از نماز متوجه شود كه لباس و يا بدنش نجس بوده ، نمازش صحيح است ؟\r\n\r\nج\r\n- صحيح است .\r\n\r\nس 46\r\n- آيا كسى مىتواند در سربازى مقدارى از سهميهء لباسهايى را كه به او مىدهند ( مثلا از دو شلوار ، يك عددش را ) به خانه بياورد و ديگران از آن\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاستفاده كنند ؟ اگر نمىتواند ، نمازهايى كه با آن لباس در موقع جهل به مسأله خوانده ، چه صورتى دارد ؟\r\n\r\nج\r\n- تابع مقررات ارتش است اگر لباس عاريه به او داده شده كه خودش بپوشد نمىتواند به ديگران بدهد و تصرفات در حال جهل حكم غصب ندارد و نماز صحيح است .\r\n\r\nس 47\r\n- دخترى هستم كه به علّت فقر مالى ، پدرم قادر نيست برايم لباس تهيه كند و درآمدى كه دارد جز به خوراك و بعضى از مخارج ضرورى ديگر نمىرسد ؛ لذا لباسهايم را از ديگران مىگيرم ؛ مثلا مقدارى از لباسهايم را از خواهرم مىگيرم كه او بدون اجازهء شوهرش برايم مىآورد و . . . آيا نماز خواندن با اين لباسها صحيح است ؟\r\n\r\nج\r\n- اگر پارچه يا لباس با رضايت صاحب آن به شما داده مىشود ، مىتوانيد بپوشيد و نماز شما در آن صحيح است .\r\n\r\nس 48\r\n- لباسى كه پارچهء آن با پشم مخلوط است در صورتى كه [ آن 
  ] پارچه از ممالك غير اسلامى خريدارى شود نماز خواندن با آن جايز است يا خير ؟\r\n\r\nج\r\n- اشكال ندارد .\r\n\r\nس 49\r\n- شايع شده كه بعضى از اوركتهايى كه از كشورهاى غير اسلامى وارد مىشود در محل كمربند آنها مقدار كوچكى چرم مشكى رنگ مىباشد كه آن از حيوانات نجس مىباشد [ و امكان 
  ] پاك شدن براى آنها نمىباشد و نماز خواندن با آن باطل است كه بعضىها چرم را به دور انداخته و نمازهاى خود را قضا مىكنند و عده‌اى هم قبول نمىكنند نظر جنابعالى در اين باره چيست آيا\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nنجس است ؟ و نماز خواندن با آن باطل است ؟ در صورتى كه انسان يقين ندارد كه آن چرم پوست چه حيوانى مىباشد حكم اين مسائل را بيان فرمائيد .\r\n\r\nج\r\n- چنانچه احراز تذكيه نشود نماز در آن جايز نيست و محكوم به نجاست است .\r\n\r\nس 50\r\n- در توضيح المسائل از مسأله 831 تا 833 در مورد لباس نمازگزار مرد ، توضيح داده شده كه از طلا نباشد ؛ آيا منظور طلاى زرد است يا طلاى سرخ و سفيد هم شاملش مىشود ( چون حضرتعالى زينت كردن به پلاتين را اجازه داده‌ايد ) ؛ لذا بفرماييد كه : آيا رنگ طلا شرط است يا ذات طلا ؟\r\n\r\nج\r\n- طلاى سفيد ( پلاتين ) اشكال ندارد ولى اگر همان طلاى متعارف باشد ، جايز نيست ، هر چند رنگ آن تغيير كرده باشد .\r\n\r\nس 51\r\n- حضرت عالى مىفرمائيد طلاى سفيد يا پلاتين اشكالى ندارد ، ولى طلاسازان مىگويند طلاى سفيد همان طلاى زرد است كه با پلاتين مخلوط نموده‌اند و اصلا پلاتين ، فلز جداگانه‌اى است .\r\n\r\nج\r\n- براى مردان طلاى سفيد اشكال ندارد مگر آن كه همان طلاى زرد باشد و با مخلوط كردن تغيير رنگ داده باشد\r\n\r\nس 52\r\n- طلاى خالص را كه فلزى است نرم ، با مقدارى مس مخلوط\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمىكنند تا استحكام آن بيشتر شود ، نسبت طلاى خالص را « عيار » و نسبت مس را « بار » مىگويند - طلاى 18 عيار يعنى طلائى كه در هر مثقال آن ( 24 نخود ) 18 نخود طلاى خالص و 6 نخود مس وجود دارد - امروزه همان طلاى زرد را با مقدارى بار سفيد يعنى فلز سفيد رنگى كه گاهى ممكن است پلاتين باشد ، مخلوط مىكنند و آلياژى به دست مىآيد كه به نام « طلاى سفيد » مشهور است . خلاصه ، آلياژ مصرف شده در جواهر سازى ، پلاتين نيست ، بلكه فقط بار آن تغيير كرده و رنگ مخلوط متمايل به سفيد است .\r\nآيا حرمت زينت طلا براى مردان ، مربوط به نوع فلز مخلوط شده به آن است كه اگر مس مخلوطش كنند و رنگش زرد باشد حرام و اگر با فلزى سفيد رنگ مخلوطش كنند و رنگش سفيد شود ، حلال است ؟ و يا حرمت زينت مربوط به عيار طلاست ؟ زيرا هر چه عيار طلا كمتر باشد رنگش به رنگ مس نزديكتر خواهد بود و هر چه عيارش بيشتر باشد ، رنگش به رنگ طلاى خالص ( زرد ) نزديكتر مىشود .\r\n\r\nج\r\n- ميزان صدق طلاى زرد است كه در عربى به آن « ذهب » مىگويند و طلاى سفيد اگر از اين قسم نباشد ، مانع ندارد .\r\n\r\nس 53\r\n- اگر از طلا و فلزى ديگر ، آلياژى درست كنيم كه نسبت طلا به آن فلز كم باشد ، استعمال چنين آلياژى به صورت مثلا انگشتر ، براى مردان چه حكمى دارد ؟\r\n\r\nج\r\n- اگر صدق طلا به آلياژ مزبور نمىكند مانع ندارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nس 54\r\n- منظور از كلمهء « طلا » ، طلاى زرد است يا اينكه شامل طلاى سفيد يا پلاتين هم مىشود ؟\r\n\r\nج\r\n- طلاى حرام بر مرد ، طلاى زرد است كه در عربى به آن « ذهب » مىگويند .\r\n\r\nس 55\r\n- بعضى از ساعتهاى مچى ، عقربه‌شان طلائى رنگ يا از جنس طلا است ؛ آيا نماز خواندن با اين ساعتها [ براى مرد 
  ] موجب بطلان نماز است ؟\r\nبعضى از ساعتها هم معلوم نيست كه آيا جنسشان از طلا است يا اينكه فقط رنگشان طلايى است .\r\n\r\nج\r\n- در هر صورت نماز را باطل نمىكند و اگر طلا بودن آن معلوم نيست ، اشكال هم ندارد .\r\n\r\nس 56\r\n- آيا گذاشتن روكش طلا روى دندان ، اشكال دارد ؟ روكش پلاتين چطور ؟\r\n\r\nج\r\n- روكش طلا اگر براى اصلاح دندان است - نه زينت - مانع ندارد و پلاتين اشكال ندارد .\r\n\r\nس 57\r\n- اگر شخصى در گذشته ، از روى ندانستن مسأله ، دندان طلايى گذاشته و حالا كه متوجه اشكال آن شده ، به دكتر رجوع نموده ، امّا آنها مىگويند : « اگر دندانهايت را عوض كنيم ، بقيه نيز هوا مىكشند و از بين مىروند » ، تكليف چيست ؟\r\n\r\nج\r\n- در فرض مذكور اشكال ندارد .\r\n\r\nس 58\r\n- آيا مرد مىتواند از پلاتين ( طلاى سفيد ) به عنوان حلقه نامزدى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاستفاده كند ؟ و موقع نماز اگر به دستش باشد آيا جايز است يا خير ؟\r\n\r\nج\r\n- به دست كردن حلقهء طلاى سفيد براى مردها اشكال ندارد و حكم طلاى زرد بر آن مترتب نيست و نماز با آن مانع ندارد .\r\n\r\nس 59\r\n- در رساله ، مسألهء 845 چنين آمده : « بنابر احتياط واجب بايد انسان از پوشيدن لباس شهرت كه پارچه يا رنگ يا دوخت آن براى كسى كه مىخواهد آن را بپوشد معمول نيست ، خوددارى كند ، ولى اگر با آن لباس نماز بخواند ، اشكال ندارد » خواهشمنديم در اين مورد توضيح بيشترى بفرماييد !\r\n\r\nج\r\n- مقصود اين است كه حرام است تكليفا على الأحوط و اما پوشيدن آن در حال نماز ، مانع از صحت آن نيست .\r\n\r\nس 60\r\n- آيا شلوار و بلوز مردانه ، پوشيدن و نماز خواندنش براى زن اشكال دارد ؟\r\n\r\nج\r\n- اگر از لباسهاى مخصوص مردان محسوب نباشد ، اشكال ندارد .\r\n\r\nمكان نمازگزار\r\n\r\nس 61\r\n- همانطور كه در رسالهء حضرت عالى موجود مىباشد در مكان غصبى نمىشود نماز خواند در جبهه كه پيشروى مىكنند اين حكمش چگونه مىباشد ؟\r\n\r\nج\r\n- اشكال ندارد و مربوط به مسألهء ذكر شده نيست .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nس 62\r\n- شخصى با خانواده‌اش در خانه‌اى كه قسمتى از آن را اجاره داده و با پول آن امرار معاش مىكنند سكونت دارد ، حالا متوجه شده كه اين خانه از راه حرام تهيه شده ؛ با توجه به اينكه اين خانه و وسائل آن از قبيل لباس ، فرش و غيره غصبى مىباشد و اين شخص هم راه ديگرى براى امرار معاش ندارد ، آيا مىشود از طرف حكومت اسلامى اين خانه به آنها بخشيده شود ؟ ضمنا تكليف نمازهايى كه تا كنون با لباس غصبى و در مكان غصبى خوانده شده چيست ؟\r\n\r\nج\r\n- اگر يقين دارد كه لباس و منزل با مال حرام تهيه شده ، نبايد در آن تصرف كند و نمازهايى كه با علم و عمد در آن بخواند باطل است و نسبت به نمازهاى سابق اگر علم و عمد نداشته ، صحيح است .\r\n\r\nس 63\r\n- در جبهه ، ما نماز خانه‌اى احداث كرده‌ايم كه داخل منزل مردم است و فرش و جا نماز و قرآن و غيره را از مسجدى كه نزديك آن مىباشد ، آورده‌ايم ، آيا نماز خواندن در اين مكان اشكال دارد ؟\r\n\r\nج\r\n- اگر ضرورت بوده ، نماز صحيح است .\r\n\r\nس 64\r\n- قطعه زمين بزرگى را سازمان اراضى شهرى ، به صاحبانش اعلام كرده كه تمام اين زمين را به متراژ مهندسى ( مترى 6 تومان ) از آنها مىخرد ، پس از گفت و شنود ، سازمان خيابان و كوچه را از اصل زمين خارج كرده و قيمت ما بقى زمين را از قرار مترى 6 تومان به آنها پرداخت كرده ولى حالا كه اين زمينها به افراد واگذار شده و آنها هم خانه ساخته‌اند ؛ صاحبان اراضى مىگويند كه ما راضى نيستيم ؛ بنابراين بفرماييد سكونت و خواندن نماز در اين\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nخانه‌ها چگونه است ؟\r\n\r\nج\r\n- اگر مالك شرعى دارد ، تصرف شما در آن بايد با رضايت او باشد و بدون رضايت ، حكم غصب را دارد و چنانچه احتمال دهيد كه روى موازين شرعى به شما داده شده مىتوانيد در آن تصرف كنيد و نماز شما صحيح است .\r\n\r\nس 65\r\n- اين جانب در اوائل انقلاب ، از روى ناچارى و فقر ، مجبور شدم قطعه زمينى را تصرف كرده و در آن خانه‌اى بسازم ، و تا كنون كه نزديك به 3 سال از آن مىگذرد ، صاحبى براى زمين پيدا نشده ، از آنجا كه ما از اين خانه به هيچ جاى ديگر نمىتوانيم برويم خواهش مىكنيم كه تكليف ما را از نظر خواندن نماز و انجام ديگر عبادات در اين خانه ، روشن فرماييد .\r\n\r\nج\r\n- اگر زمين موات بالأصل بوده و تصرف كرده‌ايد ، با خانه‌سازى در آن ، ملك شما شده و نماز شما در آن صحيح است .\r\n\r\nس 66\r\n- اگر كسى خانه‌اى را از ديگرى بخرد و اين خانه زمينش غصبى باشد ولى شخص خريدار تا مدتى اين مطلب را نداند ، تكليف نمازهايى كه خوانده چه مىشود ؟\r\n\r\nج\r\n- تصرفاتى كه پيش از اطلاع از غصب انجام داده ، اشكال ندارد ولى پس از اطلاع بايد از مالك شرعى رضايت بگيرد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nس 67\r\n- حدود 2 سال قبل مادر اين جانب از دنيا رفت و تنها خانهء مسكونى او را كه ميراث وى بود ، يكى از خواهرانم تصرّف نموده و از تحويل سهم الارث اين جانب ( كه نصف خانه است ) به من و خواهر ديگرم خوددارى مىكند و من نيز شرعا راضى نيستم ؛ خواهشمندم بفرماييد سكونت و خواندن نماز در اين خانه چه صورتى دارد ؟\r\n\r\nج\r\n- تصرف در مال مشترك ، بدون رضايت شريك ، غصب و حرام است و نماز در آن باطل است .\r\n\r\nس 68\r\n- استفاده از جنگل براى روستائيان ساكن اطراف كه به صورت قاچاق و دور از چشم مسئولين انجام مىگيرد ، چه حكمى دارد ؟ آيا در ساختمانى كه از اين چوبهاى قاچاق در ساختن آن استفاده شده ، مىشود نماز خواند ؟\r\n\r\nج\r\n- جايز نيست ولى اگر مكان نماز مباح باشد ، نماز صحيح است .\r\n\r\nس 69\r\n- نماز خواندن در بانكها و ادارات و امثال آن و مدارس كه اغلب وضعيت ملكى آنها معلوم نيست چه صورتى دارد ؟\r\n\r\nج\r\n- اگر علم به غصب بودن محل ندارند اشكال ندارد .\r\n\r\nس 70\r\n- اين جانب براى كار به يكى از كشورهاى خارج رفتم و پس از مدتى كار كردن ، پول حاصل از آن را به صورت غير قانونى ( كه تقريبا چند برابر قيمت دولتى و رسمى آن است ) تبديل به پول ايران كردم و از اين پول خانه‌اى خريدم ، لطفا بفرماييد اين گونه پولها حرام است يا حلال و نماز خواندن در اين خانه صحيح است يا نه ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nج\r\n- تخلّف از مقررات دولت اسلامى جايز نيست اگر چه نماز در خانهء ذكر شده صحيح است .\r\n\r\nس 71\r\n- نظر امام را در مورد اقامه نماز جماعت به منظور تشويق دانش‌آموزان در مدرسه‌اى كه نزديك به دوازده سال پيش قبرستان وقفى بوده است اعلام فرمائيد ؟\r\n\r\nج\r\n- كسى كه يقين نداشته باشد كه مكان نمازش غصب است نماز او صحيح است و تحقيق لازم نيست .\r\n\r\nس 72\r\n- به استحضار مىرساند قبرستانى كه احياء بوده و در زمان رژيم طاغوت در داخل شهر به وسيله شهر دارى غصب و تبديل به فضاى سبز و خيابان و قسمتى نيز ساختمان گرديده است و حدود يازده سال از عمر اين ساختمان كه محل استقرار فرماندارى مىباشد مىگذرد .\r\nآيا اقامهء نماز در آن جايز مىباشد ؟\r\n\r\nج\r\n- در صورتى كه وقف بودن قبرستان محرز نباشد و ملك كسى نباشد تصرفات و نماز در آن مانع ندارد .\r\n\r\nس 73\r\n- شخصى قبلا نزول پول مىگرفت و آنطور كه خودش اظهار مىدارد : قبل از رفتن به مكه توبه نموده و پس از برگشتن ، مسجد را با همان پول بنا نهاده ، آيا نماز خواندن و عزادارى در همان مسجد اشكال دارد يا نه ؟\r\n\r\nج\r\n- مانع ندارد ، مگر آنكه معلوم باشد در محلّى كه در نماز يا عزادارى مورد تصرف است ، مال حرام موجود است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nس 74\r\n- يكى از افراد كليمى در درمانگاهى براى نماز خانه پولى پرداخته‌اند ، استفاده از اين پول جايز است يا خير ؟\r\n\r\nج\r\n- استفاده از پول او براى اين امر اشكال ندارد .\r\n\r\nس 75\r\n- كسى است كه از ابتداء تا كنون خمس نداده ، آيا مىشود به خانهء او وارد شد و روى فرش منزلش نماز خواند و از غذاى او استفاده كرد و آيا غسل‌هاى او صحيح است ؟\r\n\r\nج\r\n- اگر يقين به بودن خمس در منزل و فرش نباشد ، تصرف و نماز در آن مانع ندارد و اگر آب مباح باشد ، غسل صحيح است .\r\n\r\nس 76\r\n- وقتى مكان نمازگزار پاك نيست ، آيا مىتوان چيزى مانند چادر روى آن پهن كرده و بر روى چادر نماز خواند ؟\r\n\r\nج\r\n- اشكال ندارد .\r\n\r\nس 77\r\n- گاهى اوقات هنگام برگزارى نماز جمعه يا جماعت ، بعضى از برادران براى زيرانداز خود از روزنامه استفاده مىكنند با توجه به اين كه در زمان حاضر در بيشتر روزنامه‌هاى كشور ، اسامى خدا و پيامبر و ائمه وجود دارد ، آيا نماز اين افراد صحيح است يا نه ؟ و آيا ما مىتوانيم به آنها تذكر بدهيم ؟\r\n\r\nج\r\n- تا يقين به هتك و بىاحترامى نداشته باشند ، نمازشان اشكال ندارد و بر ديگران لازم نيست به آنها بگويند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nس 78\r\n- از قديم در مساجد حائلى مثل پرده بين زنان و مردان بوده ، و اكنون عده‌اى مىگويند پرده و ديوار بين زنان و مردان در حال نماز خواندن و موعظه كردن لزوم ندارد ، نظر امام در اين باره چيست ؟\r\n\r\nج\r\n- در صورتى كه مفسده‌اى نيست پرده لزوم ندارد . بلى در نماز ، احتياط مستحب آن است كه زن عقب‌تر از مرد باشد . مگر در صورتى كه بين آنها حائلى مثل پرده باشد .\r\n\r\nس 79\r\n- در رسالهء آن جناب ، نقاشى و تصوير در مساجد به احتياط واجب منع شده است ، آيا اين منع شامل عكس هم مىشود يا نه ؟\r\n\r\nج\r\n- شامل نيست .\r\n\r\nس 80\r\n- امروزه در بعضى از مساجد و يا مكانهايى كه نماز جمعه اقامه مىشود ، عكسها و پوسترهايى روبروى نمازگزاران نصب مىشود ، آيا نماز خواندن در اين مكانها اشكال دارد ؟\r\n\r\nج\r\n- نماز صحيح است ، هر چند در مقابل نمازگزار بودن آن كراهت دارد و كراهت رفع مىشود به اينكه روى آن را به وسيله‌اى بپوشانند .\r\n\r\nس 81\r\n- آيا در مقابل نمازگزار عكس مكه حرام است يا نه ؟ ، چرا ؟ و عكسهاى غير از عكس مكه چطور ؟\r\n\r\nج\r\n- حرام نيست و اگر تصوير ذى روح باشد مكروه است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nنيت و تكبيرة الاحرام\r\n\r\nس 82\r\n- آيا در نماز ، نيّت را بايد بر زبان آورد يا نه ؟\r\n\r\nج\r\n- نيّت را بر زبان آوردن لازم نيست .\r\n\r\nس 83\r\n- نيّت نماز جمعه ، جماعت ، نماز مستحبى و . . . چگونه است ؟\r\n\r\nج\r\n- نيّت همين است كه در وقت عمل قصد آن را دارد ؛ اگر قصد نماز جمعه دارد ، نيّت نماز جمعه و اگر قصد نماز ديگر دارد ، نيّت آن نماز است .\r\n\r\nس 84\r\n- اگر كسى در نماز قنوت را بخواند براى اينكه مردم او را تمسخر و تكذيب نكنند و از تهمت‌ها برهد ، آيا نمازش صحيح است ؟\r\n\r\nج\r\n- در فرض مرقوم اصل نماز صحيح است .\r\n\r\nس 85\r\n- اگر شخصى براى جلب توجه خلق عملى انجام بدهد ريا محسوب مىشود اما آيا كسى كه مثلا نمازش در خلوت 30 دقيقه طول مىكشد اگر جلوى دوستش يا در بين مردم نيز همان 30 دقيقه نمازش طول بكشد اين ريا است ؟ با توجه به اينكه نمازهاى معمولى 10 دقيقه بيشتر نمىشود ، و همچنين اين شك براى من در جاهاى ديگر مثل قرآن خواندن يا پول به فقير دادن پيش مىآيد . مثلا اگر در صف اتوبوس ايستاده باشم و فقير از كنارم ردّ شود به دليل اينكه نكند اگر به او پول بدهم ديگران مرا نگاه كنند و اين ريا مىشود اين كار را نمىكنم .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nج\r\n- ريا راجع به قصد است ، اگر قصد نشان دادن به غير نداشته باشد ريا نيست .\r\n\r\nس 86\r\n- شخصى موقع گفتن تكبيرة الاحرام ، بيشتر اوقات دچار ترديد مىشود كه آيا آن را صحيح ادا كرده يا نه و به اين علّت آن را چند بار تكرار مىكند ؛ آيا نمازش صحيح است ؟\r\n\r\nج\r\n- اعتنا به شك نكند و در تكبيرة الاحرام اگر دو مرتبه بگويد ، اشكال پيدا مىشود .\r\n\r\nس 87\r\n- در مسألهء 951 رساله آمده : « موقع گفتن تكبيرة الاحرام ، بايد بدن آرام باشد . . . » با توجه به اينكه موقع گفتن تكبيرة الاحرام مستحب است دستها را تا مقابل گوشها بالا ببريم ، آيا حركت دستها موجب بر هم خوردن حالت آرام بودن بدن نمىشود ؟\r\n\r\nج\r\n- بلند كردن دستها تا محاذى گوشها هنگام تكبير مستحب است و منافات با لزوم آرام بودن بدن ندارد .\r\n\r\nس 88\r\n- هنگام گفتن تكبير مستحب است دستها را تا مقابل گوشها بالا ببريم ؛ آيا اگر دستها كمتر از اين و يا بيشتر از اين مقدار بالا رود ، موجب بطلان نماز مىشود ؟\r\n\r\nج\r\n- موجب بطلان نيست .\r\n\r\nس 89\r\n- آيا موقع گفتن تكبيرة الإحرام بلند كردن دستها تا محاذى گوش\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمستحب است و يا اينكه با شروع تكبير دستها بلند شود و موقع گفتن تكبير دستها بيفتد مستحب ديگرى است يا همان نوع خاص وارد شده است ؟\r\n\r\nج\r\n- مستحب است با شروع به تكبير شروع به بلند كردن دستها كند كه تا تمام شدن تكبير دستها مقابل صورت و يا مقابل گوشها برسد .\r\n\r\nس 90\r\n- فردى هنگام گفتن تكبيرة الاحرام ، دستها را تا مقابل گوشها بالا نمىبرد و در موقع قنوت نيز دستش را روبروى صورت قرار نمىدهد ؛ آيا نماز خواندنش به اين صورت اشكال دارد ؟\r\n\r\nج\r\n- نماز او صحيح است .\r\n\r\nقيام\r\n\r\nس 91\r\n- در قيام متصل به ركوع در نمازها آيا گفتن سه مرتبه كذلك اللّه ربى در دو ركعت بعد از توحيد و سه مرتبه استغفار بعد از تسبيحات اربعه كفايت مىكند ؟\r\n\r\nج\r\n- اگر بدون فاصله هم بعد از قرائت از قيام به ركوع رود قيام متصل حاصل است .\r\n\r\nس 92\r\n- براى شخص مريض كه نشسته نماز مىخواند قيام متصل به ركوع چه وضعى دارد ؟\r\n\r\nج\r\n- بايد از حالت نشسته به ركوع رود .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nس 93\r\n- آيا تكانهاى مختصر ، هنگام خواندن اذكار نماز ، چنانچه سهوا انجام شود و نمازگزار نتواند مانع آن شود ، باعث اشكال در نماز مىشود ؟\r\n\r\nج\r\n- اشكال ندارد .\r\n\r\nس 94\r\n- آيا شخص نمازگزار ( به غير از حالت تكبيرة الاحرام و قيام متّصل به ركوع ) مجاز است يكى از دو پا را و لو به مدّت كوتاهى عمدا به شكلى از زمين بلند كند كه حالت اتصال پا با زمين قطع شود يا خير ؟ آيا اين عمل موجب اخلال در قيام و مبطل نماز است يا خير ؟\r\n\r\nج\r\n- اشكال ندارد و مبطل نيست ولى در حالى كه مشغول به قرائت يا تسبيحات اربعه است اين عمل را انجام ندهد .\r\n\r\nس 95\r\n- پاى چپ من از ناحيهء زير زانو قطع شده و در حال حاضر پاى مصنوعى به جاى آن گذاشته‌ام ؛ خواهشمند است بفرماييد كه اين پا ، مسح لازم دارد يا نه ؟ ضمنا اين پا در ناحيهء زانو بيشتر از 90 درجه خم نمىشود ، به همين دليل نماز را نشسته مىخوانم ، آيا به وظيفهء خود درست عمل كرده‌ام ؟\r\n\r\nج\r\n- در فرض مرقوم ، مسح پاى چپ ساقط است ولى در صورت امكان بايد ايستاده نماز بخوانيد و لو اينكه بر ديوار يا عصا يا چيز ديگر تكيه نمائيد .\r\n\r\nس 96\r\n- اگر كسى عمدا شخصى را كه مشغول خواندن نماز است به جلو يا پهلو حركت دهد ( با فشار ) در صورتى كه نمازگزار روى از قبله نگرداند نمازش صحيح است يا خير ؟ اگر بيفتد يا خم شود چطور ؟\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nج\r\n- صحيح است .\r\n\r\nس 97\r\n- اين جانب فعلا از پاى مصنوعى استفاده مىكنم كه مىشود با آن ايستاده نماز خواند گاهى به علت خستگى پا يا احتمال زخم شدن آن ، پاى مصنوعى را در آورده و نشسته نماز مىخوانم آيا واجب است همواره با پاى مصنوعى به طور ايستاده نماز بخوانم يا خير ؟\r\n\r\nج\r\n- نماز با پاى مصنوعى واجب نيست مگر نتوانيد ايستاده بخوانيد مگر با آن كه اگر زحمت و ضرر نباشد با آن بخوانيد .\r\n\r\nس 98\r\n- در خط مقدم جبهه احتمال خطر زياد است ممكن است دو الى سه ساعت هيچ مسأله‌اى نباشد و گاهى هم خمپاره زياد مىآيد ، آيا مىشود خارج از سنگرها نماز خواند يا خير ؟ چون داخل سنگرها بايد نشسته خوانده شود .\r\n\r\nج\r\n- اگر احتمال خطر هست داخل سنگر نشسته بخوانند .\r\n\r\nس 99\r\n- اگر خارج از سنگر به احتمال اينكه فعلا امن است نماز شروع شود و در همين بين خمپاره بيايد براى حفظ جان لازم است درازكش شوند ، اولا مىشود اين عمل را انجام داد ؟ و آيا مىشود بعد از رفع خطر حركت كرد و به نماز ادامه داد يا خير ؟\r\n\r\nج\r\n- مانع ندارد مگر آنكه فاصله زياد باشد .\r\n\r\nس 100\r\n- زمانى كه جنگ به شدّت ادامه دارد و براى رزمندگان امكان ايستادن در يك جا نيست ، آيا مىتوان به حالت نشسته يا خوابيده نماز خواند ؟\r\n\r\nج\r\n- به هر نحو كه ضرورت اقتضاء كند ، نماز صحيح و مجزى است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nس 101\r\n- من ابتداء نحوهء نشسته نماز خواندن را دقيق نمىدانستم ، يعنى فكر مىكردم نحوهء نشستن موقع خواندن قرائت با نحوهء نشستن تشهد فرق دارد و با مقايسه با نماز ايستاده موقع تشهد خواندن قدرى خم مىشدم ( از حالت نشسته ) و موقع قيام براى خواندن حمد و سوره ، كامل مىنشستم و مدتى نمازها را به اين نحو مىخواندم تا بعدها فهميدم . آيا در مدتى كه اين گونه نماز مىخوانده‌ام نمازم ايراد دارد يا خير ؟\r\n\r\nج\r\n- نماز صحيح است .\r\n\r\nقرائت و ذكر\r\n\r\nس 102\r\n- خواندن بعضى از آيه ، بعد از تكبيرة الاحرام و قبل از سورهء « حمد » چه صورتى دارد ؟\r\n\r\nج\r\n- قرائت قرآن به قصد قرآنيّت نه ورود ، مانع ندارد .\r\n\r\nس 103\r\n- حمد و سوره و آيه‌اى كه در نماز خوانده مىشود آيا به قصد انشاء بايد خوانده شود يا به قصد حكايت ؟\r\n\r\nج\r\n- بايد به قصد حمد و سورهء قرآن بخواند .\r\n\r\nس 104\r\n- ما هو حكم المصلّى بالنسبة للقراءة فهل يقصد حين القراءة ، المخاطبة مع اللّه : اياك نعبد و اياك نستعين . . . او يقصد القرآنية و ليس و لا يجوز له ان يقصد الدعاء ؟ نرجو توضيح المسألة !\r\n\r\nج\r\n- يقصد القراءة الواجبة فى الصلاة .\r\n\r\nس 105\r\n- اگر در شدت درگيرى جنگ ، رزمنده‌اى نمىتواند حمد بخواند يا نمىتواند به ركوع و سجود رود ، چگونه بايد نماز را برپا دارد ؟\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nج\r\n- بايد به وظيفهء مقرره براى نماز مضطر عمل كند و در هر صورت نماز ساقط نمىشود .\r\n\r\nس 106\r\n- در نماز واجب براى توجه بيشتر يا جبران عدم توجه ، مىتوان سورهء مباركهء حمد را دوباره قرائت كرد ؟\r\n\r\nج\r\n- به قصد قرائت قرآن نه به قصد جزء ، مانع ندارد .\r\n\r\nس 107\r\n- آيا در نوافل هم بعد از حمد ( در صورتى كه بخواهد سوره‌اى بخواند ) بايد آن سوره را كامل بخواند يا مىشود به چند آيه از يك سوره اكتفا كرد ؟\r\n\r\nج\r\n- لازم نيست يك سوره كامله بخواند .\r\n\r\nس 108\r\n- در نمازها ، واجب است كه در ركعت اول يا دوم يكى از سوره‌هاى قرآن كريم را بخوانيم آيا هر سوره به جز 4 سوره كه سجده واجب دارد مىتوانيم بخوانيم يا خير ؟ حتى بقره ؟\r\n\r\nج\r\n- اختيار داريد .\r\n\r\nس 109\r\n- اگر شخصى در نماز ظهر سهوا حمد و سوره را بلند بخواند يا در نماز مغرب سهوا حمد و سوره را آهسته بخواند نمازش باطل است يا صحيح ؟\r\n\r\nج\r\n- در فرض مرقوم نماز صحيح است .\r\n\r\nس 110\r\n- هل الجهر واجب فى القراءة فقط ام فى جميع اجزاء الصلاة و كذلك الاخفات ؟\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nج\r\n- فى القراءة فقط .\r\n\r\nس 111\r\n- مردى كه نماز جمعه نخوانده و مىخواهد نماز ظهر جمعه بخواند ، آيا مستحب و يا اصلا جايز است كه حمد و سوره را بلند بخواند ؟\r\n\r\nج\r\n- در نماز ظهر جمعه ، بلند خواندن قرائت مستحب است اگر چه احتياط در آهسته خواندن است .\r\n\r\nس 112\r\n- هل الاخفات أن تظهر البحّة ؟\r\n\r\nج\r\n- لا بدّ من صدق الاخفات عرفا .\r\n\r\nس 113\r\n- آيا ادا كردن كلمات در نماز از مخرج واقعيشان واجب است ؟\r\n\r\nج\r\n- بايد كلمات طورى ادا شود كه عرف عرب آن را صحيح بداند .\r\n\r\nس 114\r\n- اگر كسى در مورد قرائت صحيح در نماز اطلاعى نداشته و كسى براى او نگفته است و تا كنون نماز را از نظر قرائت صحيح حروف ، غلط خوانده بايد نمازهاى قبلى را قضا نمايد ؟\r\nو آيا اين حكم در مورد عامه مردم كه تا كنون نماز را غلط خوانده‌اند نيز صادق است ؟\r\n\r\nج\r\n- اگر در وقت خواندن ، آنها را صحيح مىدانسته نمازش صحيح است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nس 115\r\n- تكليف كسى كه تا به حال نمازش از نظر اداى مخارج صحيح حروف ، اشكال داشته چيست ؟ با توجه به اينكه در بعضى از رساله‌ها حكم به اعاده و يا قضا شده است .\r\n\r\nج\r\n- اگر موقع خواندن نماز ، قرائت خود را صحيح مىدانسته و بعدا معلوم شد اشتباه بوده ، نماز صحيح است و اعاده و قضا ندارد ، اگر چه احوط استحبابى اعاده است .\r\n\r\nس 116\r\n- شخصى حمد و سوره و اذكار نماز را بلد بوده ولى مدّتى نمازش را بدون رعايت مخارج حروف مىخوانده و تذكر ديگران نيز در او تأثيرى نداشته و حتّى او را در مورد غلط بودن نمازش به شك نينداخته ولى حالا كه متوجه شده ، اين مسأله برايش پيش آمده كه آيا قضاى نمازهايى كه تا به حال خوانده بر او واجب است يا نه ؟\r\n\r\nج\r\n- در صورتى كه از جهت غفلت و عدم التفات ، اشتباهى در قرائت و يا ذكر شده ، قضا واجب نيست .\r\n\r\nس 117\r\n- آخر بعضى از كلمات مكسور است ، آيا مىتوانيم در نماز آنها را به صورتى اشباع كنيم كه صداى ياء توليد شود ؟ مثلا مغضوب را مغضوبى بخوانيم ؟\r\n\r\nج\r\n- بايد به كسره خوانده شود و اگر كمى اشباع شود بدون تبديل به ياء مانع ندارد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nس 118\r\n- بعضى از كلمات نماز مانند : عليهم ، علينا ، غير و ليلة ، حرف ما قبل ياء مفتوح است ولى عدّه‌اى از افراد ( حتى بعضى از عربها ) حرف ما قبل ياء را به صورت مكسور مىخوانند ، مانند : عليهم و غير ؛ در صورتى كه در زبان عرب ، ياء ما قبل مكسور را به صورت اشباع بايد خواند و اين چنين تلفّظى از نظر لغت صحيح نيست ؛ به هر حال منتظر نظر شريف حضرتعالى هستيم !\r\n\r\nج\r\n- بايد به فتحه خوانده شود و چنانچه به نحوى بخواند كه نزد عرف عرب صحيح باشد اشكال ندارد .\r\n\r\nس 119\r\n- با توجه به اينكه تلفظ حرف ( ض ) در تجويد چند قول است بفرمائيد شما به كدام قول عمل مىكنيد ؟ يك قول مىگويد : كه برخورد نوك زبان با دندان آسيا ، و يك قول هم مىگويد : كه برخورد كنارهء بن زبان با دندان آسيا .\r\n\r\nج\r\n- شناختن مخارج حروف طبق قول علماء تجويد واجب نيست ، بايد تلفظ هر حرف به نحوى باشد كه در عرف عرب صدق كند آن حرف ادا شده .\r\n\r\nس 120\r\n- اين جانب از حدود پنج سال پيش ( ابتداى سنّ تكليف ) تا كنون فكر مىكردم كه گفتن : « سمع اللّه لمن حمده » در نماز واجب است و نيز گمان مىكردم كه اين ذكر را مانند : « بحول اللّه و قوته اقوم و اقعد » بايد در حال برخاستن گفت و بدين گونه هم در نماز عمل مىكرده‌ام ؛ آيا نمازهايى كه به اين صورت خوانده‌ام بايد قضا شود ؟\r\n\r\nج\r\n- قضا و اعاده لازم نيست .\r\n\r\nس 121\r\n- يك نفر قريب ده سال در تسبيحات اربعه به جاى و الحمد للّه ،\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو الحمد رلّه مىگفته ! آيا نمازهاى او صحيح است ، يا اينكه بايد اعاده كند ؟\r\n\r\nج\r\n- چنانچه يقين به صحت داشته و التفات به سؤال نداشته اعاده واجب نيست .\r\n\r\nس 122\r\n- اگر كسى مدتها در تشهد به جاى عبده ، عبده گفته باشد ، تكليفش چيست ؟\r\n\r\nج\r\n- در فرض غفلت از غلط بودن ، اعاده و قضا لازم نيست .\r\n\r\nس 123\r\n- اگر كسى قرائت نماز را به خوبى نمىداند مثلا « ح » را « ه » بخواند يا به عكس و يا . . . آيا واجب است در نماز جماعت شركت كند ؟\r\n\r\nج\r\n- شركت در نماز جماعت واجب نيست بايد سعى كند قرائت را به نحو صحيح ياد بگيرد .\r\n\r\nس 124\r\n- اگر انسان ببيند كسى نماز خود را غلط مىخواند ، آيا واجب است به او تذكر دهد ؟\r\n\r\nج\r\n- واجب نيست .\r\n\r\nس 125\r\n- قبلا سؤال شده بود كه : « اگر در نماز در حال قرائت يا اذكار و كلمات ديگر ، چند حرف از يك كلمه را بگوييم آيا جايز است آن را رها كرده و دوباره آن كلمه را تلفظ كنيم ؟ » در جواب اجازه داده بوديد و حال آنكه در كتاب عروة الوثقى در آداب قرائت ، مسألهء 45 دلالت دارد بر بطلان و ابطال و جنابعالى هم تعليقه‌اى بر آن نداريد ؛ به هر حال اگر در كلمه‌اى اشتباه يا سكته رخ دهد ، مىشود از چند كلمه قبل از آن شروع نمود و دوباره قرائت\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nكرد ؟ و آيا قرائت و اذكار با تشهد و سلام فرقى دارند يا نه ؟\r\n\r\nج\r\n- حكم همان است كه قبلا نوشته شده و مربوط به مسألهء 45 نيست ، اعادهء كلمه يا كلمات در فرض سؤال مانع ندارد ولى اگر شك ناشى از وسوسه باشد نبايد اعتنا كند .\r\n\r\nس 126\r\n- اگر كسى در تسبيحات اربعه شك كند سه تا گفته يا دو تا يا يكى ، آيا به شك خود اعتنا بكند يا نكند و در صورت اعتنا حكم آن چيست ؟\r\n\r\nج\r\n- بنا را بر اقل بگذارد .\r\n\r\nس 127\r\n- اگر در نمازهاى سه ركعتى و چهار ركعتى اشتباه بكنيم و تسبيحات اربعه ( سبحان اللّه و الحمد للّه و لا إله الا اللّه و اللّه اكبر ) را 2 بار يا 4 بار بگوئيم چه اشكالى دارد ؟\r\n\r\nج\r\n- مانع ندارد .\r\n\r\nس 128\r\n- اگر قنوت فراموش شود و در ركوع ركعت دوم يادش بيايد آيا امكان جبران هست يا نه ؟ مثلا مىشود بعد از انجام ركوع قنوت را خواند يا نه ؟\r\n\r\nج\r\n- مانع ندارد .\r\n\r\nركوع و سجود\r\n\r\nس 129\r\n- اگر انجام شرايط ركوع و سجود به علّت باد شديد به طور صحيح مقدور نباشد ، تكليف چيست ؟\r\n\r\nج\r\n- به هر نحو ميسور است عمل كند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nس 130\r\n- اين حقير نمىتوانم براى سجده مهر را روى زمين گذاشته و سجده كنم ( به علت خشك‌شدگى مفصل‌ها و درد موجود در آنها ) و مهر را بر روى ميزى مىگذارم و به اندازهء ركوع خم شده و سجده مىكنم و اگر در جائى باشم كه ميز نباشد مهر را با دست به پيشانىام گذاشته و سجده مىكنم بنا بر اين هنگام سجده پيشانىام را بر روى مهرى كه روى ميزى قرار دارد مىگذارم و دو كف دستهايم نيز روى ميز قرار مىگيرد ولى دو سر زانوها و دو انگشت بزرگ پاهايم روى زمين قرار نمىگيرد آيا سجده كردن من به اين ترتيب صحيح است يا نه ، در صورت منفى بودن جواب بفرمائيد كه چه بايد بكنم ؟\r\n\r\nج\r\n- اگر به جز نحو مزبور نمىتوانيد سجده كنيد اشكال ندارد .\r\n\r\nس 131\r\n- گفته مىشود كه در سجده ، بايد اوّل دستها را به زمين گذاشت ؛ آيا اگر اوّل زانوها را به زمين بگذاريم ، نماز باطل مىشود ؟\r\n\r\nج\r\n- اشكال ندارد .\r\n\r\nس 132\r\n- اگر در سجده يا ركوع كه دو ذكر را مىتوان گفت هر دو ذكر را بگويد و يكى از آن دو را غلط بخواند نمازش صحيح است يا خير ؟\r\n\r\nج\r\n- در فرض مرقوم نماز صحيح است .\r\n\r\nس 133\r\n- آيا در ركوع و يا سجود مىتوانيم بعد از ذكر مخصوص سجود يا ركوع ، ذكر ديگرى مانند : « سبحان ربّ الشّهداء » يا « الهى العفو » و . . . بگوييم ؟\r\n\r\nج\r\n- اشكال ندارد .\r\n\r\nس 134\r\n- درباره سجده فرموده‌ايد اگر ما يصح السجود عليه نباشد « سجد على ثوبه » مراد از اين لفظ دامن و آستين مصلى است يا فرش و قالى را هم\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nشامل مىشود ؟ و در صورت عدم شمول اگر دامن و آستين را ترك كرده و بر فرش سجده كرد آيا نمازش باطل مىشود ؟ و اگر باطل شد آيا در صورت عدم علم به مسأله قضاء واجب است ؟\r\n\r\nج\r\n- شامل غير ثوب نمىشود و در صورت تخلّف اگر مقصر بوده قضا كند على الأحوط .\r\n\r\nس 135\r\n- اهل سنّت در نماز مهر نمىگذارند و محل سجده‌شان روى موكت است ؛ آيا براى وحدت با آنان ما هم مىتوانيم ( وقتى همراه آنان نماز مىخوانيم ) بر روى موكت سجده كنيم ؟\r\n\r\nج\r\n- مجرد وحدت موجب جواز سجده بر غير ما يصح السجود عليه نمىشود .\r\n\r\nس 136\r\n- اگر هنگام سجود ، كودكى مهرمان را برداشت ، مىگويند كه سجده بر لباس را در اين هنگام جايز مىدانيد ؛ حالا اگر جنس لباسهايمان از نفت ( پلاستيك ) باشد ، سجده بر لباس بهتر است يا پشت دست ؟\r\n\r\nج\r\n- سجده بر خوردنى و پوشيدنى صحيح نيست و لو اينكه پوشيدنى از جنس نفت باشد و خوردنى از نباتات .\r\n\r\nس 137\r\n- آيا سجده كردن بر پشت دست در موقع نبودن مهر ، درست است يا نه ؟\r\n\r\nج\r\n- اگر سجده بر چيزهائى كه مقدم بر پشت دست است ممكن نباشد ، نوبت به پشت دست مىرسد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nس 138\r\n- نماز خواندن بر مهر شكسته صحيح مىباشد يا نه ؟\r\n\r\nج\r\n- اشكال ندارد .\r\n\r\nس 139\r\n- ما گروهى از رزمندگان مستقر در شرق بصره ( خاك عراق ) با خاك عراق مهر نماز درست كرده و در منطقه عملياتى استفاده مىكنيم آيا از اين مهرها كه از خاك عراق تهيه شده است در پشت جبهه و كلا در خاك ايران و يا در شهرهاى دور دست مىتوان جهت نماز استفاده كرد يا خير لازم به توضيح است كه آن مهرها از خاكهاى بيابانهاى عراق كه ظاهرا بدون استفاده بوده تهيه شده است .\r\n\r\nج\r\n- اشكال ندارد ولى عنوان تبرك و تربت ندارد .\r\n\r\nس 140\r\n- مهرى ساخته‌ام كه جعبهء آن از پلاستيك مىباشد با هر بار فشار روى مهر شماره عوض مىشود كه نشان دهنده شماره ركعت نماز است و ساختن اين وسيله به خاطر جلوگيرى از شك در نماز است و مهر در حال سجده محلش ثابت است . خواهشمند است نظريه خود را در استفاده از اين وسيله براى نماز بيان فرمائيد .\r\n\r\nج\r\n- اگر موجب اطمينان باشد اعتماد بر آن اشكال ندارد .\r\n\r\nس 141\r\n- شك در سجده بين 1 بار يا 2 بار چگونه است ؟\r\n\r\nج\r\n- اگر شك در محل است و داخل در عمل بعدى نشده بايد به شك اعتناء كند .\r\n\r\nس 142\r\n- اگر انسان در عدد سجده‌ها زياد شك مىكند حتى در جماعت ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nآيا بايد به شك خود اعتنا كند يا نكند ؟\r\n\r\nج\r\n- اعتنا به شك خود نكند .\r\n\r\nس 143\r\n- اگر انسان بعد از سر برداشتن از سجده شك كند كه سجدهء اوّل بوده يا دوّم ، در اين حالت چه بايد بكند ؟\r\n\r\nج\r\n- بنا را بر سجدهء اول بگذارد و سجدهء دوم بجا آورد .\r\n\r\nس 144\r\n- اگر انسان در تعداد سجده‌ها شك كند كه يك سجده بجا آورده يا دو يا سه سجده ؛ حكمش چيست ؟\r\n\r\nج\r\n- اگر محلّ آن باقى است بنا بر يك بگذارد و اگر محلّ آن گذشته اعتنا نكند .\r\n\r\nس 145\r\n- اگر در بين نماز و يا بعد از نماز يادمان آمد كه در ركعتى ، سه سجده كرده‌ايم ، چه حكمى دارد ؟\r\n\r\nج\r\n- زيادى سجده اگر از روى سهو و فراموشى بوده در فرض مرقوم نماز صحيح است و چيزى بر او نيست اگر چه بهتر است دو سجدهء سهو براى زيادى سجده بجا آورد .\r\n\r\nتشهد - سلام - تعقيب\r\n\r\nس 146\r\n- در بعضى از كشورهاى خارجى افرادى ديده شده‌اند كه در تشهّد نماز خود بعد از شهادتين يعنى شهادت توحيد و رسالت ، شهادت ثالثه يعنى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nشهادت عليّا ولىّ اللّه را مىخوانند آيا شهادت على - امير المؤمنين يا ديگر چيز بعد از شهادتين مستحب است يا مبطل نماز است توضيح بفرمائيد ؟\r\n\r\nج\r\n- بايد تشهد نماز به همانطور كه وارد شده و متعارف است خوانده شود .\r\n\r\nس 147\r\n- در سلام نماز مىشود هر سه سلام را با هم گفت ؟ يا بايد طبق فتواى شما اول السلام عليك أيها النبى و رحمة اللّه و بركاته و بعد السلام عليكم و رحمة اللّه و بركاته بگويد يا فقط السلام علينا و على عباد اللّه الصالحين بگويد ؟\r\n\r\nج\r\n- گفتن سه سلام مانع ندارد .\r\n\r\nس 148\r\n- آيا بعد از نمازها شعارهاى اسلامى بگوييم يا تسبيحات حضرت زهرا ( ع ) را ؟ با توجه به تأكيد فراوان روايات دربارهء تسبيحات حضرت زهرا بعد از نماز .\r\n\r\nج\r\n- اختيار با نمازگزار است و جمع بين هر دو بهتر است .\r\n\r\nس 149\r\n- مصافحهء بعد از نماز كه در ميان مؤمنين و بعد از نمازهاى جماعت رايج است ، چه حكمى دارد ؟\r\n\r\nج\r\n- مانع ندارد\r\n\r\nس 150\r\n- اينكه بين الصلاتين براى قرائت دعاى وحدت دست در دست يكديگر مىدهند اشتهار پيدا كرده است بعضى از آقايان نهى فرموده‌اند نظر مبارك‌تان را مرقوم بفرمائيد ؟\r\n\r\nج\r\n- مانع ندارد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nشكيّات\r\n\r\nس 151\r\n- آيا اطمينان مطلقا حجت است يا نه ؟\r\n\r\nج\r\n- اگر اطمينان صدق كند ، حجّت است .\r\n\r\nس 152\r\n- مظنّه در عدد ركعات حكم يقين دارد يا خير و كذا مظنّه در افعال ؟\r\n\r\nج\r\n- در ركعات حكم يقين دارد و در افعال اگر ظن بر خلاف وظيفه شك بود احتياط كند .\r\n\r\nس 153\r\n- كسى كه شك بين سه و چهار كرده و بنا را به چهار گذاشت و عمل به وظيفه كرد ، بعد از راهى يقين پيدا كرد سه ركعت خوانده آيا احتياج به اعاده دارد يا نه ؟\r\n\r\nج\r\n- اگر بعد از نماز احتياط فهميده اعاده ندارد .\r\n\r\nس 154\r\n- فردى در نماز مغرب بعد از « السلام علينا . . . » و در حين گفتن « السلام عليكم » شك بين دو و سه كرده و بعد از تمام كردن « السلام عليكم » يك ركعت موصوله خوانده و بعد از تمام شدن موصوله يقين كرده كه دو ركعت خوانده است و با اين يك ركعت كه خوانده سه ركعت مىشود ، آيا نماز او صحيح است ؟\r\n\r\nج\r\n- در فرض مسأله ، نماز صحيح است .\r\n\r\nس 155\r\n- كسى كه وظيفه‌اش خواندن نماز به طور خوابيده است اگر شك بين 3 و 4 كند بايد يك ركعت نماز احتياط بخواند يا دو ركعت ؟ يا بستگى به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nنيت دارد ؟\r\n\r\nج\r\n- مخيّر است بين يك ركعت خوابيده به جاى يك ركعت ايستاده يا دو ركعت خوابيده به جاى دو ركعت نشسته .\r\n\r\nس 156\r\n- اگر انسان از باب احتياط در موردى جمع بين قصر و اتمام مىكند و وقتى شروع به قصر نمود شك بين 2 و 3 نمود آيا مىتواند بنا بر سه بگذارد نماز چهار ركعتى را تمام كند و بعد 2 ركعتى را بخواند با فرض كثرت شك ؟\r\n\r\nج\r\n- در فرض سؤال مىتواند بناء بر دو بگذارد .\r\n\r\nس 157\r\n- شخصى كه نمىداند كثير الشك است يا وسواس چه كند ؟ زيرا در هر چيز كه شك كند كه نمىشود و بعد نماز ديگر بخواند اگر چنان شد كثير الشك است بلكه هر لحظه در چيزى شك مىكند .\r\n\r\nج\r\n- وسواس است و بايد به وسوسه اعتناء نكند .\r\n\r\nس 158\r\n- نسبت به نمازهايى كه مىخوانم زياد شك مىكنم البتّه نه شك در ركعات و يا ركنهاى نماز بلكه شك در اين كه آيا تمام قسمتهاى نماز را صحيح ادا كرده‌ام يا نه ؛ آيا بايد به اين شكها اعتنا كنم ؟\r\n\r\nج\r\n- شك اگر ناشى از وسوسه باشد ، نبايد اعتنا كنند .\r\n\r\nس 159\r\n- آيا كسى كه در يك نمازش شكهاى مختلف مىكند ، كثير الشّك است ؟\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nج\r\n- اگر سه شك در آن بكند ، كثير الشك است .\r\n\r\nس 160\r\n- اگر كسى احتمال دهد ( يا برايش يقينى باشد ) كه در اثر توجه به شكيات در نماز ، كثير الشّك مىشود ، آيا مىتواند براى جلوگيرى از آن ، قبل از كثير الشك شدن ، به شكش اعتنا نكند ؟\r\n\r\nج\r\n- اگر كثير الشّك نشده بايد به وظيفهء شك عمل كند .\r\n\r\nس 161\r\n- در رساله‌هاى عمليه آمده است كه كثير الشك كسى است كه در يك نماز سه مرتبه شك كند يا در سه نماز پشت سر هم شك كند ، آيا اين مسأله در مورد يك شك است ( مثلا سه بار در يك نماز شك كند كه يك سجده بجا آورده يا دو سجده ) يا اين كه شامل هر شكى ( كه سه بار در يك نماز يا در سه نماز پشت سر هم باشد ) ، مىشود ؟\r\n\r\nج\r\n- در صورت اختلاف متعلّق شك نيز كثير الشك صادق است .\r\n\r\nس 162\r\n- بر اثر كمى حافظه و ناراحتىهاى جسمى و روحى و خانوادگى ، كثير الشك شده‌ام و در نمازها زياد حواسم پرت مىشود ، هر چه مسائل مربوط به شكيات را مىخوانم زود فراموشم مىشود ، به همين جهت تا كنون به شكيّات كمتر اعتنا كرده‌ام يا به « سجده سهو » اكتفا مىكنم ؛ در حالى كه بارها نماز را تكرارى خوانده‌ام امّا بازهم حواسم پرت مىشود ، تكليف چيست ؟\r\n\r\nج\r\n- شك كثير الشك اعتنا ندارد و نماز صحيح است .\r\n\r\nس 163\r\n- كسى كه در مورد ركعت اوّل و دوّم و همچنين سجدهء اوّل و دوّم ؛\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكثير الشك است ؛ وقتى كه شك مىكند بنا را بر كداميك بگذارد ؟\r\n\r\nج\r\n- بنا بر ركعت دوّم و سجدهء دوّم بگذارد .\r\n\r\nس 164\r\n- اگر انسان ( كثير الشك ) شك كند بين 4 و 5 قبل از سجدتين مثلا شك كند در عين حال كه آيا ركوع را انجام داده يا نه آيا بايد بنا بر 4 بگذارد و سجدتين را بجا آورد و تشهد و سلام دهد يا آنكه چون شك در ركوع هم دارد بايد بنا را بر 5 بگذارد و تشهد بگويد و سلام دهد و سجدتين را هم بجا نياورد ؟\r\n\r\nج\r\n- در فرض سؤال كه كثير الشك است بايد بنا بر چهار بگذارد و طبق وظيفه نماز را تمام كند .\r\n\r\nس 165\r\n- آيا نمازى را كه انسان به قصد احتياط خوانده مىتواند دوباره بخواند ؟\r\n\r\nج\r\n- اشكال ندارد ، ولى اگر از روى وسوسه باشد اعتناء نكند .\r\n\r\nسجدهء سهو\r\n\r\nس 166\r\n- در نماز اگر بىموقع تشهد بخواند ( مثلا در ركعت اول ) و در همين بين متوجه شود و تشهد را قطع كند نماز چه صورتى دارد ؟ و آيا سجده سهو واجب مىشود يا نه ؟\r\n\r\nج\r\n- سجدهء سهو لازم نيست .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nس 167\r\n- قضاى تشهد فراموش شده را بعد از نماز چگونه بايد انجام داد ؟\r\nآيا كافيست كه بنشينيم و ذكر را بگوييم يا اين كه بايد دو سجده و سلام را هم انجام دهيم ؟\r\n\r\nج\r\n- سجده و سلام ندارد و فقط بايد تشهد خوانده شود .\r\n\r\nس 168\r\n- بعد از تشهد سجدهء سهو آيا هر سه سلام را بايد گفت يا فقط سلام آخر را ؟\r\n\r\nج\r\n- فقط السلام عليكم .\r\n\r\nس 169\r\n- در ركعت سوم و چهارم نماز اگر سهوا بسم اللّه گفته شود و يا الحمد للّه و يا امثال آن ، اين سهوها آيا سجدهء سهو مىخواهد يا نه ؟ يكى يا دو تا ؟\r\n\r\nج\r\n- سجدهء سهو واجب نيست .\r\n\r\nس 170\r\n- اگر در نماز ، قنوت بى جا كند ( مثلا در ركعت اول يا سوم يا چهارم ) آيا سجدهء سهو لازم مىشود يا نه ؟\r\n\r\nج\r\n- واجب نيست .\r\n\r\nنماز قضاء\r\n\r\nس 171\r\n- اين جانب نمىدانم كه روزه و نماز بدهكار هستم يا خير ( به خاطر نمىآورم ) تكليف چيست ؟\r\n\r\nج\r\n- با فرض شكّ در فوت چيزى بر شما نيست .\r\n\r\nس 172\r\n- بنده هم اكنون 17 ساله مىباشم و تقريبا در سن 14 سالگى شروع به بلوغ شرعى نموده‌ام اما چون فكر مىكردم كه نماز را بايد از سن 15 سالگى شروع كرد لذا مدتى نماز و روزه و تمامى واجبات را ترك كردم حال\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nتكليفم چيست ؟\r\n\r\nج\r\n- بايد قضاى نماز و روزه‌اى كه در زمان بلوغ ترك كرده‌ايد را بجا آوريد .\r\n\r\nس 173\r\n- شخصى يك چشمش را عمل جراحى نموده و دكتر سفارش كرده نبايد سرت را تكان بدهى چون براى چشمت ضرر دارد و نبايد وضوء و تيمم كنى ، و بدون طهارت و بدون اينكه رو به قبله باشد نماز خوانده آيا صحيح است ؟\r\n\r\nج\r\n- در فرض مرقوم نمازها را بايد احتياطا قضاء نمايد .\r\n\r\nس 174\r\n- بيمارى كه در بيمارستان به طورى صدمه ديده كه قادر به حركت از روى تخت نيست و نمىتواند موقع قضاى حاجت ، خود را تطهير نمايد ، آيا بعد از اين كه خوب شد ، بايد نمازهايش را قضا كند ؟\r\n\r\nج\r\n- اگر به وظيفه عمل كرده قضا لازم نيست .\r\n\r\nس 175\r\n- بنده در بسيارى از روزها بر اثر شدت بيمارى نتوانسته‌ام نماز يوميه‌ام را بخوانم و اكنون خيلى نماز قضا دارم و ترتيب قضا شدن آنها را نيز نمىدانم چون تعداد آنها خيلى زياد است و حساب از دستم خارج است مرا راهنمائى كنيد ؟\r\n\r\nج\r\n- هر مقدار از نمازها كه يقين داريد فوت شده بايد قضاء نمائيد و ترتيب واجب نيست مگر بين ظهرين و عشائين .\r\n\r\nس 176\r\n- شخصى كه مدت 2 يا 3 روز بىهوش بوده آيا نمازهائى را كه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nدر اين مدت نخوانده قضا لازم است يا خير ؟\r\n\r\nج\r\n- اگر تمام وقت بىهوش بوده و به دست خودش بيهوش نشده قضاء ندارد .\r\n\r\nس 177\r\n- اگر در خواندن نماز صبح احتياج به كمك داشته باشد و به موقع نتوانند كمك كنند مىتواند نماز صبح را قضا كند ؟\r\n\r\nج\r\n- تأخير نماز تا بعد از وقت جايز نيست و به هر نحو مىتواند بايد در وقت نماز را بخواند .\r\n\r\nس 178\r\n- جوانى هستم 18 ساله كه در جبهه بر اثر انفجار گلوله لگنم شكست و بعد از گذشت چند هفته ناراحتىام از بابت شكستن لگن رفع شد اما متوجه شدم كه ديگر كنترل ادرار خود را ندارم ، و در تمام اين مدت تا به امروز نمازم را نخواندم از شما مىخواهم تكليف شرعى مرا روشن فرمائيد ؟\r\n\r\nج\r\n- نمازهاى فوت شده قضاء دارد ، براى تحصيل طهارت در نماز بايد به وظيفهء مسلوس كه در رساله مذكور است عمل نمائيد .\r\n\r\nس 179\r\n- اين جانب چون قبل از انقلاب اسلامى با رساله سر و كار نداشتم طرز صحيح مسألهء طهارت با آب قليل را نمىدانستم و قبل از فهميدن مسألهء آن ، طهارتهاى خود را غلط انجام مىداده‌ام ، و توجّه به غلط بودن آن نداشتم آيا بايد نمازهايى كه با اين نوع طهارت خوانده‌ام قضا كنم ؟\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nج\r\n- نمازهايى كه ذكر كرده‌ايد ، صحيح است .\r\n\r\nس 180\r\n- ما هو حكم من كانت صلاته باطلة او وضوؤه باطل لمدة طويلة جهلا بالحكم الشرعى و بلا تقصير فى تعلّمه للمسائل الشرعية و بعدها تبيّن له بطلان وضوئه و صلاته فهل يجب عليه قضاء تلك السنين او انّه معذور ؟ افتونا وفّقكم اللّه !\r\n\r\nج\r\n- مع فرض بطلان الصلاة يجب القضاء .\r\n\r\nس 181\r\n- با توجه به مسألهء 247 رساله : « كسى كه پيش از شستن صورت ، دستهاى خود را تا مچ شسته ، در موقع وضو بايد تا سر انگشتان را بشويد و اگر فقط تا مچ را بشويد ، وضوى او باطل است » ، من با اين كه فردى با سواد بودم و رساله هم در اختيار داشتم ، نسبت به اين مسأله بىاطلاع بودم و مدت 14 سال وضوى خود را بدين طريق مىگرفتم كه : دستها را فقط تا مچ مىشستم و نيّتى هم كه در وضو داشتم تا سر مچ بوده ؛ نمازهايى كه با اين وضوها خوانده‌ام چه صورتى دارد ؟\r\n\r\nج\r\n- نمازهايى كه با وضوى به كيفيّت مزبور خوانده‌ايد صحيح نيست و بايد قضاى آنها را بجا آوريد .\r\n\r\nس 182\r\n- به مدت 3 سال ، هرگاه به علّت جنابت محتاج به غسل مىشدم ، اينطور فهميده بودم كه هر وقت غسل كنم اشكالى ندارد و لازم نيست فورا غسل كنم و با اين كه آب كاملا در اختيارم بود تا چند روز نمازهايم را با تيمم مىخواندم و بعدا غسل مىكردم و ضمنا فكر مىكردم كه مسأله را درست\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمىدانم ! آيا بايد نمازهايم را دوباره بخوانم ؟\r\n\r\nج\r\n- نمازهايى كه در حال جنابت و پيش از غسل خوانده شده قضاء دارد .\r\n\r\nس 183\r\n- مولاى ! فى الفترة من 15 - 20 سنة من عمرى و قبل زواجى كانت تمر علىّ ايّام أبقى فيها جنبا و اترك الصّلاة لحيائى ان اغتسل امام اهلى و عند نهاية الاسبوع اغتسل و اصلى و ابقى مطلوبا الصلاة الّتى تركتها حتى تراكمت الصّلاة القضاء علىّ بحيث لا استطيع تقدير عددها كم يوم بالضبط و لكن أحتمل ان تكون تتراوح بين سنة واحدة الى ثلاث سنوات فما ذا اعمل ؟\r\n\r\nج\r\n- يجب قضاء الصلاة بالمقدار المعلوم تركها .\r\n\r\nس 184\r\n- هنگامى كه شروع به انجام واجبات كردم گاهگاهى جنب مىشدم ولى چون از خانواده شرم داشتم براى غسل به حمام نمىرفتم و با همان حالت جنب البته با تيمم نمازم را مىخواندم حال چه دستورى مىفرمائيد ؟\r\n\r\nج\r\n- خجالت كشيدن عذر نيست و اگر عذرى نداشته‌ايد بايد نمازهاى مذكور را قضاء كنيد .\r\n\r\nس 185\r\n- 1 - آيا به علّت باطل بودن غسلهايى كه با آنها نماز خوانده‌ام ( در حدود پنج سال ) ، بايد مسافرتهايى را كه در اين مدت داشته‌ام ، حساب كرده و به مقدار آنها قضاى نماز را شكسته بخوانم ؟ و اگر در محاسبهء تعداد نمازها شك كردم ، آيا مقدار كم را عمل كنم يا مقدار زياد آن را ؟\r\n2 - چه مىفرماييد در مورد پير زنها و از كار افتاده‌ها كه نمازشان به اين علت ( باطل بودن غسل ) باطل بوده ؟\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nج\r\n1 - بلى ، قضاى نمازهايى كه مسافر بوده‌ايد شكسته است و مقدارى كه يقين داريد ( مقدار كم ) را قضا كنيد .\r\nج 2 - فرقى در كار نيست .\r\n\r\nس 186\r\n- فردى به علّت سهل انگارى و ندانستن مسأله با عرق جنب از حرام نماز خوانده تكليف نمازهايى كه قبلا با اين وضع خوانده ، چيست ؟\r\n\r\nج\r\n- احتياطا نمازها را قضا كند .\r\n\r\nس 187\r\n- شخصى مقلّد مرجعى بوده و به فتواى همان مرجع با غسل جمعه نماز مىخوانده و در حال حاضر از ايشان به مرجعى ديگر عدول كرده است ، آيا نمازهايى كه با غسل جمعه خوانده بايد دوباره بخواند يا خير ؟\r\n\r\nج\r\n- اگر تقليد صحيح بوده نماز صحيح و اعادهء آن لازم نيست .\r\n\r\nس 188\r\n- حكم نماز و عبادات انجام شده در لباسهايى كه از پول خمس نداده تهيه شده‌اند و ملتفت نبوده‌اند چيست ؟ آيا بايد قضا شوند ؟\r\n\r\nج\r\n- اگر علم نداشته‌اند قضا واجب نيست .\r\n\r\nس 189\r\n- اگر از مقلدين حضرتعالى در مسألهء قصر و اتمام در مسافرت و در بلاد كبيره خارق العاده مانند تهران ، بواسطه غفلت و عدم اطلاع و يا جاهل بودن ( اعم از قاصر و مقصر ) بر خلاف فتواى حضرتعالى عمل نموده‌اند ؛ آيا نمازها و روزه‌هاى سنوات گذشته را قضا نمايند يا نه ؟\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nج\r\n- آنچه بر خلاف فتوى عمل شده و معلوم است بايد قضا شود .\r\n\r\nس 190\r\n- اين جانب از سال 1353 تا 1356 ، تقريبا به مدّت سه سال در تهران ( براى تحصيل ) اقامت داشته‌ام ، امّا با توجه به عدم آگاهى از فتواى حضرت امام مبنى بر قصر نماز مسافر در شهرهاى كبيره ، اين جانب با قصد ده روز اقامت ، كليهء نمازهاى خود را تمام خوانده‌ام ، خواهشمند است تكليف مرا روشن نماييد .\r\n\r\nج\r\n- نمازهايى كه بر خلاف وظيفه عمل كرده‌ايد بايد قضا شوند ، بلى اگر در وقتى نماز خوانده‌ايد كه تهران كبيره نبوده يا شك داريد ، قضا لازم نيست .\r\n\r\nس 191\r\n- اگر كسى نمىدانسته كه نمازش را بايد چهار ركعتى بخواند و دو ركعتى خوانده و يا به جاى دو ركعتى چهار ركعتى خوانده ( مثلا به اين دليل كه از مسألهء بلاد كبيره مطلع نبوده است ) آيا قضاى نمازها بر وى واجب است ؟ در صورتى كه قبلا مقلّد مرجع ديگرى بوده چطور ؟\r\n\r\nج\r\n- در فرض مسأله بايد قضا نمايد مگر آنكه طبق تقليد صحيح عمل شده باشد .\r\n\r\nس 192\r\n- اين جانب در ماه مبارك رمضان با توجه به تحقيقى كه كردم ، يقين حاصل كردم كه مسافت رفت و برگشت منزل تا محل كار كمتر از هشت فرسخ شرعى است لذا روزه‌هاى خويش را گرفتم و نماز را نيز تمام خواندم\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nپس از ماه مبارك رمضان متوجه شدم كه تحقيقاتم درست نبوده و مسافت فوق بيش از هشت فرسخ شرعى بوده ؛ فتواى حضرت امام در اين مورد چيست ؟\r\n\r\nج\r\n- بايد نماز و روزها را قضا كنيد .\r\n\r\nس 193\r\n- اين جانب از سال 1354 ، يك سال در شيراز و چند سال هم در تهران تحصيل كرده‌ام ؛ با توجه به اين كه حد اقل براى چهار سال در تهران خواهم بود و به علّت روشن نبودن مسألهء « وطن دوّم » ، به گمان اين كه تهران وطن دوم محسوب مىشود ، نماز و روزهء خود را مانند وطن بجا مىآوردم ، در ضمن نمىدانم در مدت يك سالى كه در شيراز بوده‌ام ، آيا نماز و روزه را مطابق احكام مربوط به مسافر انجام داده‌ام يا به طريق وطن دوّم ، تكليف چيست ؟\r\n\r\nج\r\n- اگر اعمالى كه انجام داده‌ايد بر خلاف وظيفه بوده بايد قضا نمائيد و در شيراز حكم مسافر داريد . ولى در فرض مسأله قضا واجب نيست .\r\n\r\nس 194\r\n- اين جانب به علّت اين كه تا دو سال خود را « دائم السفر » مىدانستم نمازها را تمام مىخواندم و روزه‌ها را نيز مىگرفتم ، اكنون بعد از 2 سال فهميده‌ام كه اشتباه كرده و در اين دو سال حكم مسافر را داشته‌ام ، تكليف چيست ؟\r\n\r\nج\r\n- در فرض سؤال قضا واجب است .\r\n\r\nس 195\r\n- من قبلا مقلّد آيت اللّه بروجردى ( ره ) بودم ، وضعيت شغليم طورى است كه طبق فتواى جنابعالى حكم مسافر را دارم ، در سال 49 به حضرتعالى عدول نموده و بيش از يك ماه به احكام مسافر عمل كردم و نمازها و روزه‌هاى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nقبل را نيز قضا نمودم ولى بعدا ديدم كه نمىتوانم قضاى نمازها را بجا آورم و بدون اين كه بدانم : « پس از عمل به مسأله‌اى ، عدول جايز نيست » مجددا به ايشان عدول نموده و تا كنون نمازها را تمام خوانده‌ام ، خواهشمند است بفرماييد : وضعيت نمازها و روزه‌هايى كه در اين 12 سال به صورت تمام بجا آورده‌ام چه مىشود ؟ و در آينده چطور تكاليفم را انجام بدهم ؟\r\n\r\nج\r\n- حكم مسافر داريد و آنچه را بر خلاف وظيفه عمل كرده‌ايد بايد قضا نماييد .\r\n\r\nس 196\r\n- در خصوص مسائل مستحدثه ، عده‌اى از افراد بر حسب اطمينانى كه به ديگران داشته‌اند ، مسائل دينى خود را از آنها سؤال كرده و طبق جواب ايشان عمل كرده‌اند ، پس از چند سال معلوم شده است كه اشتباه بوده ! آيا عباداتى كه سؤال‌كننده تا كنون انجام داده قضا دارد ؟ ضمن اين كه اگر بنا باشد روزه و نمازهاى گذشته را قضاء كند از زندگى عادى بازمانده و تكليف ما لا يطاق مىشود !\r\n\r\nج\r\n- اگر بر خلاف وظيفه عمل كرده بايد قضا نمايد .\r\n\r\nس 197\r\n- شخصى به علّت سستى و كاهلى در دوران جوانيش نماز نمىخوانده ولى اكنون پشيمان شده و مىخواهد همه را قضا كند ؛ آيا مىتواند براى اين كه هر چه زودتر و سريعتر نمازهاى قضا را بجا آورد ، نمازها را نشسته بخواند ؟\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nج\r\n- كافى نيست و بايد ايستاده نماز بخواند .\r\n\r\nس 198\r\n- من نوجوانى هستم كه بيشتر از يك سال است به تكليف شرعى رسيده‌ام ، بعد از مكلف شدن حدود 3 ماه مرتب نماز مىخواندم ، ولى بعد از اين 3 ماه به دليل اشتباهاتى كه كردم ، گول شيطان را خورده قسمتى از فريضهء نماز را بجا نياوردم و تا الآن كه تقريبا حدود 11 ماه مىگذرد نماز نخواندم ، ولى بايد عرض كنم كه ظرف اين 11 ماه درست است كه اين فريضه را بجا نياوردم اما كافر نشده بودم يعنى خدا را قبول داشتم و همينطور پيغمبر اسلام و دوازده امام را و حتى مىدانستم كه بايد نماز بخوانم چون بر من واجب است يعنى خلاصه منكر نماز نبودم ، و حالا من به اشتباه بزرگ خود پى برده‌ام و خيلى پشيمان هستم و مىخواهم توبه كنم كه اميدوارم خداوند توبه مرا قبول كند ، حالا كه مىخواهم از اين به بعد نماز را مرتب بخوانم آيا بايد نمازهايى را كه ظرف اين مدت به جا نياوردم بخوانم و اگر بايد بخوانم براى خواندن آن چه نيتى بايد بكنم ؟\r\n\r\nج\r\n- توبه شما قبول است ان شاء اللّه و نمازهائى كه نخوانده‌ايد را به نيت قضاء بخوانيد و از اين به بعد نبايد نماز شما ترك شود .\r\n\r\nس 199\r\n- ما در رژيم سابق به علّت نادانى ، حدود 5 سال متوالى نماز نخوانده و روزه هم نگرفته‌ايم و چون از عشاير بوديم در شهر درس مىخوانديم ، نظر به اين كه شهرى كه در آن درس مىخوانديم وطن اصلى ما نبود ، قضاى نمازها\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nرا چگونه بايد انجام دهيم ؟\r\n\r\nج\r\n- قضاى نمازهاى روزهايى كه در وطن يا محل اقامه فوت شده ، تمام ، و قضاى نمازهايى كه در سفر بدون قصد ماندن ده روز فوت شده ، شكسته است .\r\n\r\nس 200\r\n- نمازهاى صبحى كه انسان در مسافرت بوده و به نيت شكسته و مانند نماز غير مسافر خوانده ! قضا لازم دارند يا نه ؟\r\n\r\nج\r\n- نماز صبح شكسته نيست و در فرض سؤال قضا واجب نيست .\r\n\r\nس 201\r\n- مكلّفى كه در طول زندگى خويش ، چندين بار « نماز خواندن » را قطع كرده و بعد از مدتى دوباره شروع به خواندن آن كرده ( مدتى نماز مىخوانده و مدتى نمىخوانده ) ولى حالا توبه كرده و مىخواهد كليهء نمازهاى قضاى خود را بخواند آيا بايد فقط نمازهايى را كه نخوانده قضا كند يا اينكه ( چنان كه بعضى مىگويند ) چون در طى اين سالها نمازها را پشت سر هم نخوانده ، بايد همهء نمازهاى خود را در طول اين سالها بخواند ، چه آنها كه قضا شده و چه آنها كه خوانده ؟ !\r\n\r\nج\r\n- نمازهايى را كه خوانده قضا ندارد .\r\n\r\nس 202\r\n- مدّتى در يك محلّ ، نمازهاى خود را تمام مىخواندم ، بعدا فهميدم كه مىبايست آنها را شكسته بخوانم ؛ آيا بايد همهء نمازهايى را كه در اين مدت خوانده‌ام قضا كنم يا اين كه فقط قضاى نمازهاى چهار ركعتى را بجا آورم ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nج\r\n- اگر نمازها را در جايى كه بايد شكسته بخوانيد ، تمام خوانده‌ايد ، قضا لازم است و نمازهايى كه چهار ركعتى نبوده قضا ندارد .\r\n\r\nس 203\r\n- تا يك سال بعد از بلوغ ، اعمال خود را بدون تقليد انجام مىدادم ، بعد از آن مقلّد حضرت امام شدم ، بعضى گفتند كه چون اعمال گذشته‌ام از روى تقليد نبوده بايد همهء نمازها را قضا كنم ، من نيز مدّتى به همين نيّت قضاى نمازها را بجا مىآوردم ولى بعدا متوجه شدم كه اگر نمازهايم مطابق تقليد صحيح بوده ، قضا لازم ندارند ؛ آيا مىشود نمازهايى را كه به نيت قضاى آن يك سال خوانده‌ام ، به جاى قضاى نمازهاى ديگرى ( كه احتمالا بر عهده‌ام هست ) حساب كنم ؟\r\n\r\nج\r\n- اگر نماز قضا بر ذمّه او بوده و نماز قضا خوانده ، به جاى او محسوب مىشود .\r\n\r\nس 204\r\n- عدول از نماز قضايى به نماز قضاى ديگر ، در حال نماز چگونه است ؟\r\n\r\nج\r\n- عدول از لا حق به سابق مانع ندارد .\r\n\r\nس 205\r\n- آيا مىتوانم نمازهاى قضا شده‌ام را همراه نمازهاى پنج‌گانه يوميه بخوانم ؟ مثلا وقتى كه نماز صبح امروز را مىخوانم پس از آن يك نماز قضاى صبح نيز بخوانم و آيا مىتوانم نمازهاى قضا را به جاى نماز شب بخوانم مثلا هر شب نماز قضاى يك شبانه روز يا دو شبانه روز ؟\r\n\r\nج\r\n- به هر نحو قضاء نماز را بجا آوريد اشكال ندارد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nس 206\r\n- نماز قضا را در جبهه مىشود خواند يا نه آيا نماز قضا را در هر پنج وقت مىشود خواند يا هر كدام بايد در وقت خود خوانده شود نماز قضاى چهار ركعتى را در جبهه بايد به همان چهار ركعتى خواند يا نه ؟\r\n\r\nج\r\n- خواندن نماز قضا در جبهه و جاهاى ديگر در حال سفر هم مانع ندارد و اگر تمام قضا شده بايد تمام خوانده شود و وقت معينى ندارد .\r\n\r\nس 207\r\n- آيا مىتوان وقتى كه نماز شب مىخوانيم ، آن را به جاى نماز قضا حساب كنيم ؟\r\n\r\nج\r\n- نماز شب به جاى نماز قضا محسوب نيست .\r\n\r\nس 208\r\n- آيا همانطور كه بايد نماز صبح و نماز مغرب و عشاء را بلند خواند ، به همان صورت هم بايد قضاهاى آنها را بلند خواند يا در قضاء نماز صبح و مغرب و عشاء آهسته خواندن اشكال ندارد ؟\r\n\r\nج\r\n- بايد بلند خوانده شود .\r\n\r\nس 209\r\n- آيا انسان مىتواند قضاى نماز ديروز و امروز را پيش از قضاى سالهاى گذشته يا ماه‌هاى گذشته بجا آورد ؟\r\n\r\nج\r\n- مانع ندارد .\r\n\r\nس 210\r\n- اگر كسى براى مدتى نماز قضا داشته باشد ، حتما بايد به ترتيب ( صبح ، ظهر ، عصر ، مغرب ، عشا ) نمازها را بخواند ؟\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nج\r\n- در غير از نمازهائى كه در اداى آنها ترتيب معتبر است مثل ظهر و عصر يك روز ، و مغرب و عشاء يك شب ، ترتيب معتبر نيست و قضاى اين نمازها مثل اداء آنها بايد به ترتيب باشد .\r\n\r\nس 211\r\n- چقدر را در روز به خواندن نمازهاى قضا اختصاص دهم و به آن مقيّد باشم ؟\r\n\r\nج\r\n- لازم نيست زياد خود را به زحمت بيندازيد .\r\n\r\nس 212\r\n- آيا اعادهء نماز به خاطر « به دل نچسبيدن نماز خوانده شده » ، جايز است ؟ و اصل اعاده مشروع است يا نه ؟\r\n\r\nج\r\n- در صورت شك ، اعاده مطلوب است ، مگر اين كه منجر به وسواس شود .\r\n\r\nس 213\r\n- اين جانب كه حدود 60 سال دارم از ابتداى بلوغ تا كنون ، نمازها و روزه‌هاى خود را بجا نياورده‌ام ، آيا مىتوانم تمام سرمايهء خود را - كه حدود يكصد هزار تومان است - به كسى بدهم تا برايم نماز بخواند ؟ و آيا مىتوانم اين مبلغ را به حساب جنگ يا مستضعفان بدهم و نيت كنم كه براى نماز و روزه است ؟ ( چون مىدانم بعد از من كسى برايم شصت سال نماز نمىخواند و روزه هم نمىگيرد ! )\r\n\r\nج\r\n- اگر وارثى داريد با او مشورت كنيد و دادن پول به حساب مزبور ، كفايت از نماز و روزه نمىكند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nس 214\r\n- فردى هستم كه قضاى چندين سال نماز و روزه بر من واجب است ، آيا مىتوانم در زمان حيات خويش ، نمازها و روزه‌هاى فوت شده را به شخص ديگر واگذار كنم يا خير ؟\r\nدر صورت امكان ، محل مخصوصى براى اين كار وجود دارد كه به آنجا مراجعه كنم ؟\r\n\r\nج\r\n- براى نماز و روزهء قضاشدهء شخص زنده ، اجير و نايب گرفتن جايز نيست\r\nبايد شخص وصيّت نمايد تا هر مقدار كه خود او نتوانست قضا نمايد بعد از فوت براى او نائب بگيرند .\r\n\r\nس 215\r\n- آيا كسى كه نماز قضا دارد مىتواند در جبهه نبرد حق عليه باطل شركت كند ، در صورتى كه سعى در بجا آوردن نمازهاى قضا را دارد ؟\r\n\r\nج\r\n- اشكال ندارد .\r\n\r\nس 216\r\n- در مسأله 1372 مىفرمائيد از خواندن نماز قضا كوتاهى نكنيد و قضاى آن را بجا آوريد در مسألهء 1373 فرموده‌ايد آنهائى كه نماز قضا بدهكارند مىتوانند نماز مستحبى بخوانند در صورتى كه نماز مستحبى 2 ركعتى است ولى نماز واجب از 2 ركعت داريم تا 4 ركعتى اين چطور جور مىشود ؟ در اين باره ما را روشن فرمائيد ديگر اينكه بنده قضاى فراوانى بدهكارم و دلم مىخواهد تا آنجا كه مىتوانم قضا نمايم و حال كه بنده نماز مىخوانم به قصد قضا نيت به قضاى واجب نكنم و تفاوت نماز واجب و نماز مستحبى چيست باز در اين باره ما را راهنمائى فرمائيد ؟\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nج\r\n- قضاء نمازهاى واجب فوت شده واجب است و با خواندن نماز مستحبى منافات ندارد ولى نماز مستحبى جاى قضاء نماز واجب را نمىگيرد .\r\n\r\nنماز قضاى پدر\r\n\r\nس 217\r\n- اگر كسى به حدّى مريض شود كه قوهء تميز را از دست بدهد به نحوى كه اوقات نماز را تشخيص نداده و چه بسا نجس و پاكى را هم از يكديگر تميز نمىدهد ، قضاى نماز و روزه‌اش ، بعد از او بر پسر بزرگتر لازم است يا نه ؟\r\n\r\nج\r\n- اگر به حد جنون نرسيده قضا واجب است .\r\n\r\nس 218\r\n- پدر و مادر من پسرى بزرگتر از من داشتند كه در سنين كودكى ( دو سالگى ) مرده است و بعد از مرگ او اولاد ارشد پدر و مادر ، من هستم آيا بعد از مرگ پدر و مادرم طبق مسائل موجود در توضيح المسائل نماز و روزه قضاى پدرم بر من ( كه پسر دوّمش هستم ) واجب است يا نه ؟\r\n\r\nج\r\n- در فرض مرقوم شما پسر بزرگتر هستيد .\r\n\r\nس 219\r\n- در صورتى كه در تمام مدت عمر فرزند بزرگتر پدر هم نماز و هم روزه خود را انجام داده آيا انجام عبادات قبل از تولد به عهده فرزند بزرگتر واجب است يا خير ؟\r\n\r\nج\r\n- انجام نماز و روزه فوت‌شدهء پدر بر پسر بزرگتر واجب است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nس 220\r\n- نماز و روزهء قضاى پدر كه بر پسر ارشد واجب مىشود و باعث عسر و حرج بسيار است بايد حتما پسر ارشد بجا بياورد يا راه ديگرى دارد ؟\r\n\r\nج\r\n- بايد پسر ارشد خودش بجا آورد يا كسى را اجير كند كه بجا آورد .\r\n\r\nس 221\r\n- در رسالهء توضيح المسائل حضرتعالى در احكام نمازهاى واجب فرموده‌ايد : پنجم از نمازهاى واجب ، نماز قضاى پدر و مادر [ است 
  ] كه بر پسر بزرگتر واجب است و در مسألهء 1390 نوشته شده نماز قضاى پدر بر پسر بزرگتر واجب است و اسمى از نماز مادر برده نشده توضيح دهيد ؟\r\n\r\nج\r\n- نماز مادر بر عهدهء پسر نيست .\r\n\r\nس 222\r\n- پدر من در سنّ 63 سالگى از دنيا رفته و در تمام مدت تكليف ، نمازش را غلط مىخوانده ، حتى چندين سال هم در اوائل جوانى اصلا نماز نخوانده و مقدارى از روزه‌ها را هم با وجود صحت بدن نگرفته است و براى نماز و روزه هم وصيّتى نكرده ، وظيفهء من چيست ؟\r\n\r\nج\r\n- اگر احتمال بدهيد كه تقصير در ياد گرفتن نمازش نكرده ، قضاى نمازهائى كه خوانده بر شما واجب نيست .\r\n\r\nس 223\r\n- پسر بزرگترى كه پدرش بيش از 30 سال نماز و روزهء فوت شده دارد ، چگونه قضاى آنها را بجا آورد ؟ در حالى كه خودش توانايى انجام آن را نداشته و از نظر مالى هم استطاعتى براى اجير گرفتن ندارد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nج\r\n- قضاى نماز و روزهء پدر بعد از مردن او بر عهدهء پسر بزرگتر است و اگر خودش نمىتواند يا نمىخواهد انجام دهد ، بايد كسى را براى آن اجير كند .\r\n\r\nس 224\r\n- در سنّ ده سالگى پدرم را از دست دادم و اكنون كه به سنّ بلوغ رسيده‌ام قضاى نمازهاى پدرم كه حدود هجده سال مىباشد ، بر من واجب است ولى به علّت تراكم كار نمىتوانم شخصا آن را بجا آورم و در ضمن استطاعت مالى نيز ندارم كه برايش اجير بگيرم . لطفا در اين مورد مرا راهنمايى كنيد .\r\n\r\nج\r\n- اگر براى شما امكان ندارد هر وقت ممكن شد و لو تدريجا خودتان قضا نمائيد و يا ديگرى را براى آن اجير نماييد .\r\n\r\nس 225\r\n- پدرم حدود بيست سال پيش فوت كرده و اكنون كه از مادرم در بارهء نمازها و روزه‌هاى وى سؤال مىكنم مىگويد : « از اواخر و يا اواسط عمر ، نماز و روزه را بجا مىآورده امّا نه بطور مرتب و 40 الى 50 روز مانده به فوتش سكتهء مغزى نموده و قادر به انجام تكاليفش نبوده » ، تكليف شرعى اين جانب در قبال قضاى واجبات ايشان چيست ؟\r\n\r\nج\r\n- هر مقدار يقين داريد كه نماز و روزه بر او واجب بوده و ترك كرده را قضا كنيد .\r\n\r\nس 226\r\n- پدرم به هيچ وجه نماز نمىخوانده و روزه نمىگرفته و هفته‌اى يك بار هم مشروب الكلى مىخورده ؛ او قبل از به دنيا آمدن من فوت كرده\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاست ، آيا قضاى نماز و روزهء ايشان براى من كه تنها پسرش هستم ، واجب است ؟\r\n\r\nج\r\n- اگر ترك نماز و روزهء پدر از روى طغيان نباشد بر پسر بزرگتر واجب است كه بعد از فوت او قضا نمايند .\r\n\r\nس 227\r\n- متوفى قبل از مرگ 2 ماه قادر به حركت نبوده و نتوانسته نمازهاى واجب را بجا آورد ، در اين مورد وصيتى هم نكرده تكليف چيست ؟\r\n\r\nج\r\n- بر پسر بزرگتر واجب است نمازهاى قضاءشدهء پدر را بجا آورد .\r\n\r\nس 228\r\n- پدرى مدت 50 يا 60 سال نماز نخوانده و روزه نگرفته با اينكه مىتوانسته نمازهايش را بخواند و روزه‌ها را بگيرد ولى نافرمانى كرده از طرفى براى نماز و روزه‌هاى خود هم وجهى معين نكرده آيا بعد از مرگش بايد نماز و روزه‌ها را پسر بزرگتر بجا بياورد ؟ با اينكه اين شخص اصلا مدت تكليف نماز نخوانده و روزه نگرفته است ؟ يا اينكه شخصى بوده كه نماز مىخوانده و روزه مىگرفته ولى احيانا بعضى از نماز و روزه‌ها سهوا يا عمدا ترك شده ، آيا بر پسر بزرگتر واجب است نمازهايش را بجا آورد ؟\r\n\r\nج\r\n- نماز و روزه‌اى كه بر گردن پدر است بر پسر بزرگتر واجب است آن را قضا كند مگر آنكه پدر از روى طغيان و سركشى ترك كرده باشد .\r\n\r\nس 229\r\n- نماز و روزهء قضاى پدر كه بر پسر بزرگتر واجب است ، هنوز تماما بجا آورده نشده ، آيا پسر بزرگتر مىتواند قبل از اتمام آنها فريضهء حج را نيابتا\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبراى والد خود انجام بدهد ؟\r\n\r\nج\r\n- اشكال ندارد .\r\n\r\nس 230\r\n- برادرى بزرگتر از خود داشتم كه به لطف بارى تعالى ، در عمليّات فتح المبين به درجهء رفيع شهادت نائل آمده و دختر يك ساله‌اى از ايشان به يادگار مانده و نمىدانم كه آيا نماز قضا دارد يا نه ، ولى مطمئن هستم كه قضاى روزه بر ذمه‌اش بوده ؛ حال از شما مىخواهم كه بفرماييد : قضاى نمازها و روزه‌هاى وى به عهدهء كيست ؟\r\n\r\nج\r\n- اگر مالى نداشته يا وصيّت به نماز و روزه نكرده قضاى آن بر كسى واجب نيست ولى اگر شما بخواهيد تبرعا براى او قضاى نماز و روزهء او را انجام دهيد مانع ندارد و كار خوبى است و بايد به نيّت قضاى او بجا آوريد .\r\n\r\nس 231\r\n- اين جانب برادر يك شهيد مىباشم ؛ مىخواستم بدانم تكليف ما نسبت به نمازها و روزه‌هاى قضاشدهء شهيدان ( از جمله برادرم ) چيست ؟\r\n\r\nج\r\n- اگر وصيتى نسبت به نماز و روزه دارد ، در ثلث تركه‌اش نافذ است و اگر وصيت نكرده بر عهدهء پسر بزرگتر است كه نماز و روزهء قضا شده از پدر را انجام دهد و اگر پسر بزرگتر ندارد ، بر ديگران واجب نيست و چنانچه بخواهند از مال خودشان نماز و روزهء شهيد را بدهند ، مىتوانند .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nس 232\r\n- كسى كه خودش نماز و روزهء قضا دارد ، آيا مىتواند نماز و روزهء استيجارى به عهده بگيرد و در صورت توانستن آيا از دو نفر هم مىتواند قبول كند ؟\r\n\r\nج\r\n- مانع ندارد\r\n\r\nس 233\r\n- وصيت كننده‌اى براى نماز به طور مطلق وصيت كرده ، آيا مىشود نمازها را خلاصه خواند ( بدون اذان و اقامه و ساير مستحبّات ) و آيا نماز آيات هم بايد برايش بخوانيم ؟\r\n\r\nج\r\n- بايد به نحو متعارف بخوانند و نماز آيات جزء آن نيست .\r\n\r\nس 234\r\n- اگر نماز قضاى شخص مرده را بخواهيم تبرّعا بخوانيم آيا اشكالى ندارد كه تسبيحات اربعه را يك بار بخوانيم ؟\r\n\r\nج\r\n- مانع ندارد .\r\n\r\n[ احكام مسافر 
  ]\r\n\r\nنماز مسافر\r\n\r\nس 235\r\n- حدّ ترخّص يعنى چه ؟ مسافت شرعى يعنى چه ؟ آيا با هم تفاوتى ندارند ؟\r\n\r\nج\r\n- حد ترخّص يعنى نقطه‌اى كه در آنجا ديوارهاى شهر ديده نمىشود و اذان شهر شنيده نمىشود و مسافت شرعى يعنى هشت فرسخ شرعى كه مسافر مىپيمايد .\r\n\r\nس 236\r\n- در باب مسائل مربوط به نماز مسافر به دو مسأله بر مىخوريم يكى اينكه رفت و برگشتمان از وطن 8 فرسخ شود تا حكم مسافر پيدا كنيم ، ديگر\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاينكه اگر آن مقدار از شهر دور شويم كه ديگر ديوارهاى شهر را نبينيم و صداى اذان شهر را نشنويم حكم مسافر را پيدا مىكنيم مواقعى امكان دارد پيش بيايد كه از ديد مسألهء اول مسافر نيستيم ولى از ديد مسأله دوم مسافريم مثلا به اندازه 12 كيلومتر از وطن خارج شويم ديگر ديوار شهر را نمىبينيم و صداى اذان را نمىشنويم لذا توضيح فرمائيد .\r\n\r\nج\r\n- نتيجهء دو مسأله فوق اين است كه كسى كه به قصد هشت فرسخ از وطن بيرون رود كه مبدأ هشت فرسخ آخر شهر است وقتى به حدى رسيد كه ديوارها را نمىبيند و صداى اذان را نمىشنود نمازش را شكسته بخواند و منافاتى در بين نيست .\r\n\r\nس 237\r\n- پادگانى نزديك شهر قرار دارد ولى در مورد حدّ ترخص عده‌اى مىگويند عرفا پادگان خارج از شهر است ، ضمنا نه اذان شنيده مىشود و نه ديوار شهر رؤيت مىگردد ، مسأله نماز چگونه خواهد بود ؟\r\n\r\nج\r\n- كسانى كه از وطن خود به مقدار مسافت شرعى دور شده‌اند حكم مسافر دارند و اگر كمتر از مسافت دور مىشوند مسافر نيستند مگر در صورتى كه به سفر شرعى بروند و در برگشتن بدون عبور از وطن به پادگان برسند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nس 238\r\n- فرسنگ شرعى 24 كيلومتر محسوب مىشود يا 22 كيلومتر ؟\r\n\r\nج\r\n- حدود 5 / 22 كيلومتر با چهار فرسخ شرعى مساوى است .\r\n\r\nس 239\r\n- شخص مسافر قاصد وطن خود نيست ولى بدون مرور از خود وطن از داخل حد ترخّص وطن مرور مىنمايد ، آيا اين قسم از مرور موجب انقطاع سفر است يا نه ؟\r\n\r\nج\r\n- موجب انقطاع حكم سفر است .\r\n\r\nس 240\r\n- مسافرى از روستايى به تبريز مىرود و مىخواهد ده روز در تبريز بماند ، آيا اوّل شهر تبريز را آخر مسافتش حساب كند يا مقصدش را ؟\r\n\r\nج\r\n- اوّل شهر را آخر مسافت حساب كند .\r\n\r\nس 241\r\n- مسافرى از تبريز خارج مىشود ، مبدأ مسافتش آخر شهر است يا محلّه و يا منزلش ؟\r\n\r\nج\r\n- آخر شهر را مبدأ مسافت قرار دهد .\r\n\r\nس 242\r\n- بين بعضى از شهرها با شهر ديگر يا مثلا بين يك شهر تا روستا معروف بود كه هشت فرسخ شرعى مىباشد و الآن با وسائل پيشرفته مثل كيلومتر ماشين و غيره اگر از آخر شهر يا روستاى سابق حساب شود مسافت شرعى است ولى اگر از آخر خانه‌هاى اطراف جاده حساب شود مسافت شرعى نيست با در نظر گرفتن اينكه اصولا خانه‌ها را اطراف جاده يكى پس از ديگرى قريب 2 تا 3 كيلومتر و يا بيشتر از اين ساخته‌اند آيا حد ترخّص آخر اين خانه‌ها است و يا آخر شهر و لو خانه‌ها يكى پس از ديگرى اطراف جاده باشد كه اين خانه‌ها به حساب نيايد ؟\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nج\r\n- اگر خانه‌ها جزو شهر يا روستا محسوب است مسافت از آخر خانه‌ها حساب مىشود .\r\n\r\nس 243\r\n- كسى كه از وطن تا محل كارش كمتر از چهار فرسخ شرعى است ولى هنگام خارج شدن قصد دارد كه از محل كارش به جاى ديگرى هم برود كه تا آنجا به حد مسافت شرعى كه حدود 5 / 22 كيلومتر است مىرسد آيا در چنين صورتى از اول مسافر محسوب مىشود ؟\r\n\r\nج\r\n- در فرض مذكور از اول مسافر است\r\n\r\nس 244\r\n- من يك شخص كاسبى هستم و در بازار مغازه دارم منزلم در شميرانات تهران مىباشد براى رسيدن به محل كارم مىبايست مسافت 22 كيلومتر را در شهر طى كنم آيا روزه و نماز بنده كامل است يا خير ؟\r\n\r\nج\r\n- اگر محلى كه منزل شما در آن است وطن شما است در فرض سؤال نماز تمام و روزه صحيح است .\r\n\r\nس 245\r\n- شخصى از وطن يا منزلش تا اول شهرى كه مىخواهد برود به اندازهء سفر شرعى نمىباشد ، ولى تا محلى كه فقط قصد دارد به همان محلّ برود و جزء همان شهر است بيش از سفر شرعى است وظيفه‌اش نسبت به نماز و روزه چيست ؟\r\n\r\nج\r\n- در فرض مذكور نماز قصر ، و روزه صحيح نيست .\r\n\r\nس 246\r\n- فاصلهء محل كار ما تا منزل 29 كيلومتر است ، ولى تا ابتداى شهر\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n15 كيلومتر و شغل ما پليسى است ( 24 ساعت در منزل و 24 ساعت سر كار ) تكليف نماز و روزه‌هائى را كه در محل كار مىباشيم بفرمائيد ؟\r\n\r\nج\r\n- در غير تهران اگر از آخر شهر تا محل كار به مقدار مسافت شرعى نباشد حكم سفر مترتب نيست .\r\n\r\nس 247\r\n- اين جانب در ايستگاه راه آهنى مسئوليت دارم كه تا ايستگاه بعدى 68 كيلومتر مىباشد ؛ دفتر اصلى كارم در ايستگاه اول است و در مواقعى كه بين دو ايستگاه يا ايستگاه ديگر اتّفاقى مىافتد بايد در آنجا حاضر باشم و در حالت عادى بعضى مواقع هفته‌اى 2 يا 3 روز بايد اين مسافت را بپيمايم گاهى تمام 68 كيلومتر را و گاهى كمتر ، وضع نماز و روزه‌ام چه مىشود ؟\r\n\r\nج\r\n- در صورتى كه با قصد طى مسافت شرعى حركت مىكنيد در بين راه و مقصد نماز شكسته است و در محلّ سكونت اگر وطن شما است نماز تمام است و الّا حكم مسافر داريد .\r\n\r\nس 248\r\n- ما ساكن اصفهان هستيم ولى در 18 كيلومترى اصفهان كار مىكنيم آيا مسافر محسوب مىشويم يا خير ؟ ( با توجه به اينكه از منزلمان تا پايان شهر 10 كيلومتر فاصله هست ) و مجموعا از منزلمان تا محل كار 28 كيلومتر فاصله هست ، و بطور كلى آيا در مسافرت به بيرون شهر مبدأ ، منزل انسان است يا بيرون شهر ؟\r\nبا توجه به سؤال بالا آيا با پيمودن مسافت شرعى و لو در داخل شهر انسان حكم مسافر دارد ؟\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو آيا اين فتوى مربوط به قبل از ظهر است يا بعد از ظهر ؟ و اگر كسى اين مسافت را پيمود تا كى مسافر محسوب مىشود ؟\r\nوطن دوم براى يك نفر در چه صورت و تحت چه شرايطى است ؟\r\n\r\nج\r\n- حكم مزبور مخصوص شهرهاى بزرگ خارق العاده مثل تهران است و در مثل اصفهان مبدأ مسافت از آخر شهر حساب مىشود كه اگر تا محل كار به مقدار چهار فرسخ شرعى نباشد حكم سفر ندارد و در ترتب حكم سفر فرقى بين قبل از ظهر و بعد از ظهر نيست ، ولى اگر بعد از ظهر از وطن يا محل اقامت در حال روزه بودن سفر كند روزه صحيح است و در اتخاذ وطن دوم خريدن ملك يا ماندن شش ماه شرط نيست ولى علاوه بر قصد ماندن دائمى بايد مدتى در آنجا بماند كه عرفا صدق كند اهل آنجا شده است .\r\n\r\nس 249\r\n- زادگاهم ده طرازجان مىباشد كه تا يزد 50 كيلومتر فاصله دارد و 6 ماه در سال هفته‌اى يك روز به طرازجان مىروم و 15 سال است شهر يزد را\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nوطن خود قرار داده‌ام و هفته‌اى يك روز در اين شهر مىباشم ، در هفته دو مرتبه بين محلّها رفت و آمد دارم و بقيهء هفته را در آهن شهر بافق زندگى مىكنم كه تا محلّ كارم 12 كيلومتر فاصله دارد و تا شهر يزد 120 كيلومتر ؛ تكليف نماز و روزه‌ام چه مىشود ؟\r\n\r\nج\r\n- اگر از طرازجان اعراض نكرده‌ايد و در يزد نيز قصد توطن كرده‌ايد نماز شما در اين دو محل تمام است و در بافق و محلّ كار بدون قصد اقامت ده روز در يكى از آن دو محل حكم مسافر داريد و مدّتى كه بين محلّها رفت و آمد داريد اگر شغل شما به نحو دوره‌گردى نيست و به مقدار مسافت مىرويد حكم مسافر داريد .\r\n\r\nس 250\r\n- اين جانب متولد روستاى ويس كه در 17 كيلومترى اهواز است ، مىباشم 16 سال در آنجا زندگى كردم بعد به شهرستان شوشتر آمدم و از ويس اعراض كردم و اكنون محل كارم به اهواز انتقال يافته شبها به ويس مىروم بفرمائيد آيا نمازم در اهواز و ويس تمام است يا شكسته ؟\r\n\r\nج\r\n- در فرض مرقوم در اهواز و روستاى محلّ تولّد حكم مسافر داريد كه بدون قصد اقامت ده روز نماز قصر است .\r\n\r\nس 251\r\n- هر صبح از روستايم به سارى ( به فاصله 26 كيلومتر ) مىآمدم و عصر بر مىگشتم و هم اكنون منزلى در قائمشهر ساخته‌ام كه فاصله‌اش تا سارى\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n20 كيلومتر مىباشد ، آيا نمازم شكسته است يا تمام ؟\r\n\r\nج\r\n- وطن اصلى تا از آن اعراض نشده به حكم وطن باقى است و محلّ فعلى را اگر وطن قرار داديد حكم وطن دارد در غير اين صورت حكم وطن ندارد ولى در فرض سؤال در تردّد بين سارى و قائمشهر نماز قصر نمىشود .\r\n\r\nس 252\r\n- اين جانب شغلم معلم دينى و مقيم باختران مىباشم و محل كار و تدريسم آموزش و پرورش صحنه مىباشد بطور دائم اياب و ذهاب ( از باختران به صحنه از صحنه به باختران ) مىنمايم علىهذا خود را دائم السفر دانسته و نمازهاى يوميه را تمام و روزه ماه مبارك رمضان را هم مىگيرم متمنى است چنانچه عمل صحيح است ابلاغ فرمائيد ؟\r\n\r\nج\r\n- حكم مسافر داريد و نمازهاى شما شكسته است و نمىتوانيد روزه بگيريد .\r\n\r\nس 253\r\n- هرگاه مسير مسافرى بيش از حدّ مسافت شرعى باشد ، ولى اين مسير مثل گشت زدن بوده و حالت دور زدن داشته باشد و گاه مىشود كه تقريبا 60 كيلومتر را دور مىزند ، حكمش از نظر مسافر بودن چيست ؟\r\n\r\nج\r\n- مسافت دورى اگر به مقدار مسافت باشد ، حكم سفر شرعى دارد كه نماز در آن شكسته ، و روزه صحيح نيست .\r\n\r\nس 254\r\n- لطفا به مسائل زير جواب دهيد :\r\n[ 1 - آيا 
  ] پرسنل اجرائى جهاد سازندگى كه هر روز براى كار كردن به روستاها مىروند و مسافتى بيش از 4 فرسخ طى مىكنند [ حكم مسافر را دارند ؟ 
  ]\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n[ 2 - آيا 
  ] پرسنل موقت جهاد به روستاها كه بيش از 4 فرسخ هر روز مىروند ؟ [ حكم مسافر را دارند ؟ 
  ]\r\n[ 3 - آيا 
  ] پرسنل ادارى جهاد كه مسافتى بيش از 4 فرسخ از منزل تا جهاد مىروند [ حكم مسافر را دارند ؟ 
  ]\r\n\r\nج\r\n- مسافت بين محل سكونت و محل كار ، اگر به مقدار 8 فرسخ شرعى - و لو در مجموع رفت و برگشت - باشد حكم مسافر دارند مگر آنكه شغل آنان سفر باشد مانند راننده ، و ميزان مسافت در غير شهرهاى بزرگ خارق العاده فاصلهء بين دو شهر و روستا است .\r\n\r\nس 255\r\n- اين جانب كارمند ذوب آهن اصفهان هستم كه هم اكنون در خانهء سازمانى واقع در فولاد شهر كه فاصله آن تا كارخانه 14 كيلومتر است ساكن مىباشم كه هر روز اين مسافت را مىپيمايم و صداى اذان به گوش نمىرسد .\r\nدر ضمن وطن اصليم سمنان است كه قصد دارم بعد از بازنشسته شدن به سمنان مراجعت نمايم و دولت زمينى در فولاد شهر به من داده كه مشغول ساختمان آن مىباشم ، بفرمائيد نمازم را چگونه بخوانم ؟\r\n\r\nج\r\n- اگر قصد ماندن دائم در فولاد شهر نداريد ، بدون قصد اقامت ده روز در يكى از دو محلّ حكم مسافر داريد و فرقى بين داشتن منزل و نداشتن نيست .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nس 256\r\n- اين جانب وطنم كاشان است كه مدت 26 سال است در تهران زندگى مىنمايم و منزلم در خانه‌هاى سازمانى قصر فيروزه نيروى هوائى مىباشد و محلّ كارم در خيابان دماوند است و منزل مادرم در علىآباد خزانه مىباشد و با توجه به اينكه خانهء سازمانى موقت است و نمىتوانم در آنجا قصد وطن كنم آيا نمازى كه در اداره و منزل مادرم مىخوانم تمام است يا شكسته ؟\r\n\r\nج\r\n- اگر قصد توطّن در تهران نكرديد بدون قصد اقامت ده روز در خصوص يك محلّه نماز شما در فرض سؤال قصر است .\r\n\r\nس 257\r\n- حدود يك سال و نيم است كه بالاجبار در قرچك ورامين منزلى خريده‌ام و به علت كارمند بودن مجبورم هر روز صبح به تهران آمده و بعد از ظهر به قرچك بازگردم و ضمنا هيچ‌گاه بطور مرتب حتى يك ماه هم در قرچك نبوده‌ام و از تهران نيز اعراض نكرده‌ام ؛ تكليف نماز يوميه و روزه‌ام در تهران و قرچك چه مىشود ؟\r\n\r\nج\r\n- اگر تهران وطن شما است و از آن اعراض نكرده‌ايد در محلّى كه وطن شما بوده نماز شما تمام است ولى در قرچك بدون قصد ماندن ده روز حكم مسافر داريد .\r\n\r\nس 258\r\n- شهركى در 17 - 18 كيلومترى آخر شهر تهران واقع است ، عده‌اى براى انجام كار به تهران مىآيند و بيش از مسافت شرعى رفت و آمد مىكنند ، تكليف نماز اين افراد چه مىشود ؟ و تعدادى تهران قبلا وطنشان بوده و فعلا با قصد توطن در اين شهرك ساكنند و از تهران نيز اعراض نكرده‌اند ، نمازشان چگونه است ؟\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nج\r\n- از آخر شهرك محلّ سكونت تا محلّ كار در تهران اگر به مقدار مسافت شرعى و لو در مجموع رفت و برگشت باشد ، در بين راه و محلّ كار حكم مسافر دارند مگر آنكه محلّ كار در همان محلهء وطن سابق كه اعراض نكردند باشد كه در اين صورت در محلّ كار حكم وطن باقيست و فرقى در مسأله بين كارمند و غير كارمند نيست .\r\n\r\nس 259\r\n- تعدادى از برادران ارتشى در ده كيلومترى خرم‌آباد ( بدرآباد ) مشغول كار مىباشند و در بين اين دو محل در رفت و آمد مىباشند وضعيّت نماز و روزهء اين برادران چه مىشود ؟\r\n\r\nج\r\n- كسانى كه خرم‌آباد و بدرآباد وطنشان نيست و نمىتوانند قصد اقامت ده روز در يكى از دو محل نمايند نمازشان شكسته و روزهء ايشان صحيح نيست .\r\n\r\nس 260\r\n- طلّابى كه براى تبليغ به دو محلّى كه مسافت بينشان از چهار فرسخ كمتر و يا بيشتر است ، مىروند نمازشان در اين دو محل تمام است يا قصر ؟\r\n\r\nج\r\n- بدون قصد اقامهء ده روز در يك محل ، حكم مسافر دارند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nس 261\r\n- ما حكم العراقين المهاجرين المقيمين فى ايران من ناحية الصلاة ، هل هى قصر ، ام تمام ؟\r\n\r\nج\r\n- بدون قصد التوطن و قصد اقامة عشرة ايّام فى محلّ واحد محكومون به حكم المسافر .\r\n\r\nس 262\r\n- ما حكم صلاة و صوم العراقى الذي يقيم فى الجمهوريّة الاسلامية فى ايران و الذي يقطع الى العودة الى العراق متى ما تقم تحريره ؟\r\n\r\nج\r\n- يكون به حكم المسافر\r\n\r\nس 263\r\n- شخصى كه هميشه به جبهه مىرود نماز خود را شكسته بخواند يا تمام ؟\r\n\r\nج\r\n- در غير وطن اگر قصد ماندن ده روز در يك محل ندارد نماز قصر است ولى اگر بدون قصد در يك جا سى روز بماند از روز سى و يكم نمازش در آنجا تمام است .\r\n\r\nس 264\r\n- محل كار اين جانب در شركتى حدود 35 كيلومتر فاصله دارد و هر روز صبح زود به سر كار مىروم و غروب بر مىگردم و ساليانه مشغول كار هستم آيا نماز و روزه را چگونه ادا كنم ؟\r\n\r\nج\r\n- حكم مسافر داريد .\r\n\r\nس 265\r\n- لو كان بيت الشخص يبعد اكثر من اربعة فراسخ من محل عمله فما ذا يعمل لكى تكون صلاته تامة فى دائرته و لكى يستطيع صيام شهر رمضان ؟\r\n\r\nج\r\n- فى فرض السؤال لا يتم فى صلاته و صومه بل يقصر .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nس 266\r\n- شخصى كار دائمى او چنين است كه 24 ساعت بطور مستمر در محلى كه به مقدار مسافت شرعى با محل سكونتش فاصله دارد كار مىكند و 48 ساعت در محل سكونت خود مىماند تكليف نماز و روزهء او چيست ؟\r\n\r\nج\r\n- اگر محل سكونت وطن او نيست در هر دو محل حكم مسافر دارد و اگر وطن او است در آنجا حكم وطن و در محل كار حكم مسافر مترتب مىشود .\r\n\r\nس 267\r\n- اشخاصى كه داراى شغل معلمى بوده و بايد يك هفته در روستا باشند و فقط روز جمعه را به منزل خود به شهر بازمىگردند ، همچنين افراد شاغل در شهر و ساكن روستا ، كه روزانه جهت كار به شهر رفته و عصر به منزل بر مىگردند . وضع نماز و روزه ايشان به چه صورت مىباشد ؟\r\n\r\nج\r\n- اگر محل كار تا وطن به مقدار مسافت شرعى و لو در مجموع رفت و برگشت باشد در محل كار و بين راه حكم مسافر دارند .\r\n\r\nس 268\r\n- اين جانب يكى از كارگران كارخانه توليدى پارس توشيباى رشت هستم از محل سكونتم تا محل كار حدود 40 كيلومتر مىباشد با توجه به اينكه شغل من به جز جمعه هر روزه رفت و آمد است آيا نمازم قصر است ؟\r\n\r\nج\r\n- در مسير و محل كار حكم مسافر داريد .\r\n\r\nس 269\r\n- اين جانب در شهرى متولد شده‌ام و فعلا در شهر ديگرى زندگى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمىكنم و در نظر دارم كه چند سال ديگر كه بازنشسته شدم در شهرى غير از دو شهر ذكر شده زندگى كنم ؛ با توجه به اين كه مسافت منزلم تا محل كارم 8 كيلومتر مىباشد وضع نماز و روزه‌ام چه مىشود ؟\r\n\r\nج\r\n- محلّ كار اگر داخل شهر باشد رفتن روزانه از منزل به محلّ كار مضرّ به قصد اقامت نيست و همچنين اگر محلّ كار خارج شهر باشد ولى بعد از قصد صحيح اقامت و يك نماز چهار ركعتى در شهر روزانه به آنجا مىرويد حكم اقامت به حال خود باقى است ، در غير اين دو صورت در منزل و محلّ كار حكم مسافر داريد .\r\n\r\nس 270\r\n- مسافرى كه صبح از وطن خود حركت نموده و پس از پيمودن مسافت 8 فرسنگ شرعى بعد از ظهر همان روز به موطن خود مراجعت مىنمايد در موطن خود نماز ظهر و عصر را بايد شكسته بخواند يا كامل ؟\r\n\r\nج\r\n- در فرض مرقوم نماز را تمام بخواند .\r\n\r\nس 271\r\n- احتراما چون اشخاصى كه به لحاظ شغل ادارى مسافت بين وطن و محلّ كارشان بيشتر از حد شرعى - چهار فرسخ - است و هر روز اين مسافت را طى مىنمايند به فتواى حضرت مستطاب عالى مسافر شناخته و نماز و روزه آنها شكسته است ، تقاضا مىشود اجازه فرموده در اين مسأله بتوانند از فتواى علماى ديگر كه در اين مسأله شخص را مسافر نمىدانند تقليد نمايند ؟\r\n\r\nج\r\n- مسأله از موارد رجوع به غير نيست .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nبلاد كبيره\r\n\r\nس 272\r\n- آيا به چه شهرهائى بلاد كبيره گفته مىشود و آيا در ايران شهرى به جز تهران ، از بلاد كبيره محسوب مىشود ؟\r\n\r\nج\r\n- به شهرهائى كه از نظر عرف بسيار بزرگ و خارق العاده هستند مانند تهران فعلى بلاد كبيره گفته مىشود و در حال حاضر در ايران فقط تهران از بلاد كبيره محسوب مىشود .\r\n\r\nس 273\r\n- آيا شهرستان مشهد جزو بلاد كبيره شمرده مىشود ؟\r\n\r\nج\r\n- تشخيص آن موكول به نظر عرف است و مشهد مقدس از بلاد كبيره خارق العاده محسوب نيست .\r\n\r\nس 274\r\n- از چه راهى مىتوان فهميد كه شهرى جزو بلاد كبيره است ؟\r\n\r\nج\r\n- ميزان نظر عرف است و با فرض شك ، حكم بلاد كبيره مترتّب نيست .\r\n\r\nس 275\r\n- تهران از چه سالى جزء بلاد كبيره شده ؟ لازم به تذكر است كه من در سال 1340 در تهران متولد شدم آيا شامل زمان تولد من مىشود ؟\r\n\r\nج\r\n- از اهل اطلاع تحقيق كنيد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nس 276\r\n- با توجه به اين كه تشخيص كبيره بودن شهرها يك مسألهء عرفى است ، آيا جايز است انسان به تشخيص خود ، تهران را بلد كبيره نداند ؟\r\n\r\nج\r\n- تهران از بلاد كبيرهء خارق العاده است ولى اگر خود شخص اعتقاد دارد كه از بلاد كبيره نيست به اعتقاد خودش عمل كند .\r\n\r\nس 277\r\n- فتواى حضرت امام را در مورد بلاد كبيره مفصلا بيان نماييد .\r\n\r\nج\r\n- در شهرهاى بزرگ خارق العاده كه تشخيص آن موكول به نظر عرف است ميزان در مبدأ و منتهى مسافت منزل است و در قصد اقامت ده روز بايد نيت اقامت ده روز در يك محلّه را داشته باشد .\r\n\r\nس 278\r\n- اين جانب به كشور قطر اعزام شده‌ام وسعت شهر مركزى آن ابتدا كم بود ولى از ده سال قبل به اين طرف شهر وسعت يافته به طورى كه محلّه‌ها همه به هم متصل شده‌اند و مشخّص نيست كه حدود فعلى شهر كجاست و در اين مدت سه سال نمازهايم را تمام خوانده‌ام ، تكليف چيست ؟\r\n\r\nج\r\n- تا شهر مذكور در بزرگى ، خارق العاده نشده و مجموع به يك شهر ناميده مىشود با فرض قصد اقامت ده روز نماز تمام است و اگر نمازهاى گذشته بر خلاف وظيفه انجام شده بايد قضا شود .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nس 279\r\n- در مسأله شماره 4 صفحه 225 تحرير الوسيله صحبت از بلاد بسيار بزرگ و متصل بودن يا منفصل بودن محلّات آن شده است منظور از متصل و منفصل بودن چيست ؟ با توجه به مسألهء فوق ، كسى كه مىخواهد ده روز در تهران بماند و يا تهران را وطن خود قرار داده است ، محل اقامت ( يا وطن ) ، حد ترخّص و ابتداى هشت فرسخ كجاست ؟\r\n\r\nج\r\n- ميزان در اتصال و انفصال نظر عرف است ، و در بلاد بزرگ خارق العاده مانند تهران فعلى مبدأ مسافت از منزل حساب مىشود و در نيّت اقامت ده روز يا در قصد توطّن بايد محلهء بخصوصى را منظور نمايد ، و حد ترخّص براى ترتيب احكام سفر از آخر محلّه حساب مىشود .\r\n\r\nس 280\r\n- اگر كسى به مشهد مسافرت نمايد و در آنجا قصد اقامت ده روز نمايد آيا با رفتن او به حرم به صرف اينكه از محلّه‌اى به محلّهء ديگر رفته ، نمازش شكسته مىشود يا خير ؟\r\n\r\nج\r\n- حكم مذكور مربوط به شهر بزرگ خارق العاده مثل تهران است و مشهد حكم ساير شهرها را دارد .\r\n\r\nس 281\r\n- ساكنين تهران كه محل كارشان تا منزل 5 / 22 كيلومتر ( چهار فرسخ شرعى ) باشد آيا صحت دارد كه بايد نماز را شكسته بجا آورند و آيا اين گونه افراد دائم السفر هستند چون حد اقل روزى 2 يا 3 بار در اين مسافت رفت\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو برگشت دارند ؟\r\n\r\nج\r\n- در شهرهاى بزرگ خارق العاده مانند تهران فعلى ، ابتداى مسافت از منزل حساب مىشود و با پيمودن هشت فرسخ شرعى ، و لو در مجموع رفت و برگشت ، اگر سفر شغل محسوب نباشد حكم مسافر دارند و كثرت سفر موجب سقوط حكم مسافر نيست\r\n\r\nس 282\r\n- كسى كه تهران وطن او است و هر روز بدون آنكه از شهر خارج شود چهار فرسنگ شرعى يا بيشتر راه مىرود آيا چنين شخصى مسافر محسوب مىشود ؟\r\n\r\nج\r\n- با پيمودن مسافت شرعى و لو در داخل شهر حكم مسافر دارد .\r\n\r\nس 283\r\n- فردى تهرانى كه از منزل تا محل كارش بيش از 5 / 22 كيلومتر فاصله وجود دارد نماز و روزه‌اش در محل كار چه حكمى دارد ؟\r\n\r\nج\r\n- فرد متولد در تهران اگر قبل از كبيره شدن آن متولد شده تمام محدودهء قبل از كبيره شدن وطن اوست و مسافت را از منزل بايد حساب نمايد ولى چنانچه بعد از كبيره شدن متولد شده ، محلّه‌اى كه تولد يافته وطن اوست و مسافت از منزل حساب مىشود و على كل حال اگر از مبدأ مسافت با قصد چهار فرسخ يا بيشتر حركت نمايد نماز شكسته مىشود .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nس 284\r\n- اشخاصى كه تهران قبل از توسعه خارق العاده وطنشان محسوب مىشده آيا فعلا هم ملاك وطن بودن همان است و براى اين اشخاص مبدأ مسافت منزل است يا از محلى كه آن وقت آخر تهران محسوب مىشده و اگر در همان محدوده به حدّ مسافت شرعى بروند ، مسافر محسوب مىشوند ؟\r\n\r\nج\r\n- ملاك مسافت از منزل است ، رفتن و برگشتن اگر به مقدار مسافت شرعى باشد مسافر است ولى احتياط در آن محدوده بسيار مطلوب است و حتى الامكان ترك نشود .\r\n\r\nس 285\r\n- در بلاد كبيره مبدأ و منتهاى سفر درب خانه است ؛ در صورتى كه مسافر به بلاد كبيره بازگردد و وارد محدوده محله ( براى ساكنين بعد از كبيره شدن ) يا محدودهء تهران قديم ( براى ساكنين قبل از كبيره شدن ) شود ولى به درب خانه نرود و مجدّدا به سفر جديدى عازم شود تكليف شرعى او چيست ؟\r\n\r\nج\r\n- مبدأ را از همان نقطه‌اى كه شروع به سفر جديد كرده قرار دهد .\r\n\r\nس 286\r\n- در مراجعت از سفر به وطن كه تهران است ، ميزان در قطع سفر ( براى خواندن نماز به طور تمام و يا نيّت روزه كردن ) منزل است يا ورود به محلّه‌اى كه منزل در آن است ؟\r\n\r\nج\r\n- منتهاى مسافت منزل است هر چند به رسيدن به محلّه ، حكم سفر قطع مىشود .\r\n\r\nس 287\r\n- ما هو الحكم الشرعى فى خصوص البلاد الكبيرة التى ربما تزيد المحلة\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nفيها ، و فى خصوص الطلاب و العمال الساكنين فيها ليلا و نهارا ما عدا الساعات التى يذهبون للمدرسة او العمل الى محل آخر منها مع العلم ان ذلك فى عرف هذه البلاد لا يضر بالاقامة ؟\r\n\r\nج\r\n- فى البلدان الكبار الخارق للعادة مثل طهران فى الحال مبدأ المسافة يعتبر من منزل المسافر و من سافر من منزله الى المسافة الشرعية و لو ملفقا من الذهاب و الاياب ترتب عليه حكم المسافر بلا فرق بين الطالب و العامل و غيرهما الّا من كان السفر عملا له .\r\n\r\nس 288\r\n- فردى كه قبل از آن كه تهران بلاد كبيره شود ، تهران وطن او بوده ، در حال حاضر حكم مسافرت او در چه محدوده‌اى قطع مىشود : الف - محدودهء تهران قبل از آن كه بلاد كبيره شود . ب - در منزل ( محدودهء منزل ) .\r\n\r\nج\r\n- محدودهء الف .\r\n\r\nس 289\r\n- كسانى كه قبل از ظهر به تهران مىروند ، آيا قبل از اذان ظهر بايستى نزديك منزل يا محله خويش باشند و يا هر كجاى تهران كه از 5 / 22 كيلومتر كمتر از منزل مسكونى آنها فاصله داشته باشد ؟\r\n\r\nج\r\n- ميزان رسيدن به محله‌اى است كه منزل شخص در آن محله قرار دارد .\r\n\r\nس 290\r\n- در بلاد كبيره اگر كسى از منزل به نيّت مسافرت بيرون آمد و هنوز به مقدار 5 / 22 كيلومتر شرعى نرسيده آيا مىتواند نماز را شكسته بخواند و\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nروزه‌اش را افطار نمايد ؟\r\n\r\nج\r\n- بعد از خارج شدن از محلّه در مثل تهران حكم سفر مترتّب مىشود .\r\n\r\nس 291\r\n- آيا در تهران حدّ ترخّصى وجود دارد يا آنكه دو محله بودن صدق مىكند ؟\r\n\r\nج\r\n- در مثل تهران مبدأ مسافت از منزل است ولى حكم سفر از آخر محله مترتب مىگردد .\r\n\r\nس 292\r\n- حدّ ترخّص در تهران كه از بلاد كبيره مىباشد ، چگونه است ؟ و آيا فرقى بين مسير هوايى و زمينى مىباشد ؟\r\n\r\nج\r\n- در تهران حدّ ترخص نيست و مبدأ مسافت منزل است و ميزان راهى است كه سير مىكند .\r\n\r\nس 293\r\n- راجع به استفتاء حضرت امام كه فرموده‌اند : كسى كه تهران وطن او است و هر روز بدون آنكه از شهر خارج شود چهار فرسنگ شرعى يا بيشتر راه مىرود چنين شخصى مسافر محسوب مىشود . لطفا توضيح بفرمائيد آيا منظور از اين پاسخ يك مسير مستقيم است يا كلّ راهى است كه شخص در مسافتهاى كوتاه طى مىكند ؟\r\n\r\nج\r\n- منظور مقدار راهى است كه از منزل دور مىشود .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nس 294\r\n- آيا مسافت در بلاد كبيره ( تهران ) مقدار راهى است كه مىرويم ؟ يا نزديك‌ترين راه ممكن ؟ ( با توجه به يك طرفه بودن بعضى خيابانها ) .\r\n\r\nج\r\n- مقدار راهى است كه در يك امتداد پيموده مىشود ميزان است .\r\n\r\nس 295\r\n- افرادى كه ساكن تهران نيستند و مىخواهند مدّتى در تهران اقامت كنند چگونه عمل كنند تا نماز را تمام بخوانند و روزه بگيرند ؟\r\n\r\nج\r\n- مىتوانند با قصد اقامت ده روز در يك محلّه نماز را تمام بخوانند و روزه بگيرند .\r\n\r\nس 296\r\n- كسى كه از اول ، تهران وطن او بوده است بعد از آن كه تهران در اثر توسعهء خارق العاده از بلاد كبيره محسوب شده ؛ محدوده‌اى كه وطن او به شمار مىرود كدام است ؟\r\n\r\nج\r\n- آنچه قبل از توسعهء خارق العاده بوده است ، وطن او است .\r\n\r\nس 297\r\n- اين جانب در سال 1334 در تهران متولد شده‌ام و در چندين نقطهء تهران مستأجر بوده‌ام ، بعد از آن به آبادان رفته و مدّت يك سال اقامت نمودم ، سپس به تهران بازگشتم و دوباره در خانهء اجاره‌اى زندگى مىكنم و معلوم نيست كه در اين محلّه‌اى كه مستأجر هستم چه مدت باشم ، تكليف چيست ؟\r\n\r\nج\r\n- محدودهء تهران قديم وطن شما محسوب است و تا اعراض نكرده‌ايد حكم وطن باقى است .\r\n\r\nس 298\r\n- اين جانب متولد شهرستان تبريز مىباشم ، حدود 3 سالگى به اتفاق پدر و مادرم به تهران آمدم و در حدود 27 سالگى ازدواج نموده و بعد از\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nازدواج تا به حال چند منزل اجاره‌اى عوض كرده‌ام ، ضمنا در خارج از تهران مشغول به كارم كه فاصله‌اش تا منزل فعلىام بيش از 4 فرسخ است ، تكليف چيست ؟\r\n\r\nج\r\n- اگر وقتى به همراه پدر و مادر به تهران آمده‌ايد ، پدر شما تهران را وطن خود قرار داده يا شما بعد از بلوغ قصد ماندن هميشه در آن كرده‌ايد محدودهء تهران قبل از كبيره شدن وطن شما محسوب است و در آن محدوده نماز شما تمام و روزهء شما صحيح است و اگر محلّ كار شما تا آن منزل به مقدار مسافت نباشد نماز شما شكسته نمىشود و اگر مسافت باشد در محلّ كار و بين راه حكم مسافر داريد و اگر ، نه به تبع پدر و نه با قصد خودتان تهران را وطن قرار نداده‌ايد ، بدون قصد ماندن ده روز در خصوص يك محلّهء آن حكم مسافر داريد .\r\n\r\nس 299\r\n- من در تهران به دنيا آمده‌ام و 23 سال در تهران زندگى مىكردم ، اخيرا به كرج نقل مكان كرده‌ام و اميد برگشتن به تهران را دارم ، وضع نماز و روزه‌ام چه مىشود ؟\r\n\r\nج\r\n- در فرض سؤال تمام محدودهء زمان تولد شما در تهران وطن شما محسوب است و تا از آنجا اعراض نكرديد به حكم وطن باقيست .\r\nان شاء اللّه موفق باشيد !\r\n\r\nس 300\r\n- از پانزده خرداد سال 42 مقلّد حضرت امام مىباشم و در تهران به\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدنيا آمده‌ام از منزل تا محل كارم در حدود 26 كيلومتر مسافت رفت ، و در حدود 24 كيلومتر فاصلهء برگشت مىباشد ، لذا مرقوم فرماييد نماز و روزه‌ام چه حكمى دارد ؟\r\n\r\nج\r\n- جمع خواندن احوط است اگر چه در صورتى كه از منزل شما تا محلّ كار به مقدار مسافت باشد و محل كار خارج از تهران قبل از كبيره شدن آن باشد حكم مسافر مترتب مىشود .\r\n\r\nس 301\r\n- بنده دانشجويى شهرستانى هستم . در حال حاضر ساكن تهران مىباشم . و قصد توطن هم ننموده‌ام . همه روزه فاصلهء بين منزل و محل كارم كه در حدود ده كيلومتر مىباشد را طى مىكنم . و چند سال بايد به اين نحو زندگى كنم . و طبق نظر مباركتان نمازم شكسته است ، حال تكليف روزه‌هاى قضا و روزهء ماه مبارك رمضان كه در پيش است چه مىشود . در ضمن ده روز در يك محل نمىمانم تا قصد نمايم . لطفا وظيفه‌ام را بيان بفرماييد .\r\n\r\nج\r\n- در فرض مرقوم نماز شما شكسته است و نمىتوانيد روزه بگيريد ، ولى اگر در يكى از دو محل با قصد ده روز بمانيد بعد از آن مدّت هر روز هم كه در دو محلّ مذكور رفت و آمد كنيد نماز شما تمام است و مىتوانيد روزه بگيريد مگر آنكه سفر جديدى نماييد .\r\n\r\nس 302\r\n- اذا انتقل شخص من مكان الى آخر بينهما مسافة فى مدينة واحدة\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nكطهران فهل يقصر او يتم ؟\r\n\r\nج\r\n- فى البلدان الكبار الخارق للعادة يقصر اذا توفّر فيه شروط السفر .\r\n\r\nس 303\r\n- فردى 15 سال پيش به تهران آمده و قصد توطّن نموده و در اين مدّت مستأجر بوده و هر چند سال يك بار خانهء خود را تعويض كرده و هر روز براى كار از محل خود خارج مىشود ، تكليف نماز و روزه‌اش چه مىشود و اگر منزلش شخصى باشد آيا حكم تغيير مىكند يا نه ؟\r\n\r\nج\r\n- در تاريخ ورود به تهران و قصد توطّن اگر تهران آن روز از شهرهاى بزرگ خارق العاده نبوده تمام محدودهء آن روز تهران وطن محسوب است و گرنه فقط همان محله‌اى كه در آنجا قصد توطّن نموده وطن محسوب است و داشتن خانهء اجاره‌اى يا ملكى ميزان نيست .\r\n\r\nس 304\r\n- مدت ده سال است كه در تهران زندگى مىكنم و متولد تهران نيز مىباشم ، محل كارم در انتهاى خيابان آزادى است و منزلم نيز در طرف ديگر خيابان آزادى است محل كار و منزلم با اينكه در يك خيابان است اما از نظر منطقه شهردارى و محلهء عرفى با هم فرق دارند ، در ضمن ، همسرم محل كارش در هفت كيلومترى منزل است نماز و روزهء ما به چه صورت است ؟\r\n\r\nج\r\n- اگر محل تولد شما تهران است و آنجا بزرگ شده‌ايد تمام محدودهء\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nتهران ، قبل از كبيره شدن آن وطن شما است و اگر هر دو محلّه در آنجا است در هر دو محلّه نماز شما تمام است و اگر همسر شما نيز تهرانى است و محل كار او هم در تهران قبل از كبيره شدن است حكم شما را دارد .\r\n\r\nس 305\r\n- شخصى ميدان امام حسين منزل پدريش مىباشد و بعد از ازدواج به ميدان آزادى رفته است ولى از منزل پدر اعراض نكرده است ، تكليف اين شخص چيست ؟\r\n\r\nج\r\n- اگر از محلّه‌اى كه وطن اصلى شما است اعراض نكرده‌ايد در آنجا نماز شما تمام است و اگر از آنجا به منزل جديد برويد تا به مقدار مسافت نرويد حكم مسافر پيدا نمىكنيد ولى منزل جديد بدون قصد ماندن هميشه در آن حكم وطن ندارد .\r\n\r\nس 306\r\n- فردى كه كارمند دولت بوده و خودش نقشى در انتقالش از شهرى به شهر ديگر را ندارد و هم اكنون نيز در تهران سكونت دارد ؛ آيا مىتواند تهران را وطن هميشگى خود قرار دهد ؟ با توجه به اين كه شايد اصلا از تهران به شهرستانهاى ديگر منتقل نگردد يا اين كه قبل از بازنشستگى چندين مرتبه انتقال يابد ؛ در صورت دوّم تصميمش اين است كه اگر به شهرستانى منتقل\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nگردد ، بعد از بازنشستگى براى ادامهء زندگى به تهران برگردد .\r\n\r\nج\r\n- اگر قصد زندگى دائمى در يك محلهء تهران دارد ، آنجا وطن او محسوب مىشود و انتقال موقّت مضرّ به قصد توطن نيست .\r\n\r\nس 307\r\n- در سال 50 به تهران آمدم و قصد برگشتن به وطن اصليم را ندارم ولى بعد از بازنشستگى شايد برگردم و در اين مدّتى كه ساكن تهران بوده‌ام هر چند سال در محلّى ساكن بوده‌ام ، وضع نماز و روزه‌ام چه مىشود ؟\r\n\r\nج\r\n- تا از وطن اصلى اعراض نكرده‌ايد حكم وطن باقى است و در تهران حكم مسافر داريد مگر در يك محلّه قصد توطّن و سكونت دائم بنماييد و مدّتى هم در آن بمانيد كه عرفا گفته شود ساكن هستيد .\r\n\r\nس 308\r\n- تعدادى از دانشجويان شهرستانى مقيم تهران هستيم كه براى انجام كارهاى عملى به خارج از دانشكده مىرويم و بعضى از دانشجويان اظهار مىدارند كه اين خروج ما خروج از محله‌اى است به محله ديگر ، لذا مىگويند نماز ما شكسته [ است 
  ] و نمىتوانيم روزه بگيريم ، وظيفهء ما را بيان فرمائيد ؟\r\n\r\nج\r\n- اگر در محلّى از تهران قصد اقامت ده روز نماييد بعد از خواندن يك نماز چهار ركعتى ، رفت و آمد تا كمتر از چهار فرسخ ضرر به قصد اقامه نمىزند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nس 309\r\n- اين جانب در سال 56 از شهرستانى براى تحصيل به تهران آمده و قصد توطن نموده‌ام و در محلّه‌اى از تهران مستأجر هستم كه در آينده آن محلّه را ترك مىكنم ، لذا تقاضا دارم كه روشن فرماييد كه حكم نماز و روزه‌ام با توجه به اينكه مادام العمر در تهران اقامت خواهم داشت چه مىشود ؟\r\n\r\nج\r\n- در فرض مسأله حكم مسافر را داريد و تا در يك محلّه قصد اقامت ده روز و خارج نشدن از آن را نكنيد نماز شكسته و روزه صحيح نيست .\r\n\r\nس 310\r\n- كسانى كه از شهرستانهاى مختلف براى ادامهء تحصيل به تهران آمده‌اند و مدت تحصيل آنها 3 سال طول مىكشد نمازشان شكسته است يا كامل ؟ در صورتى كه محل تحصيل آنها در دو نقطه است كه فاصله آن دو نقطه كمتر از 4 فرسنگ مىباشد ( و مرتبا در شهر به خاطر ايجاب شغلى در رفت و آمد هستند ) ؟\r\n\r\nج\r\n- بدون قصد ماندن ده روز در يك محله حكم مسافر دارند .\r\n\r\nس 311\r\n- افرادى كه قصد دارند دو سال و يا بيشتر در تهران بمانند و محل كار و محل سكونتشان در دو منطقه جداگانه باشد به فتواى حضرت امام بايد نماز قصر بخوانند ، اولا - حد اكثر فاصله بين دو منطقه كه دليل قصر در نماز مىگردد چه حدّ مىتواند باشد ؟ ثانيا - با شرط كمتر از چهار فرسخ فاصله بين دو منطقه محل كار و محل سكونت مىتوانند قصد ده روز نمايند ؟ و نماز را هم در محل كار و هم در محل سكونت تمام بخوانند ؟ و همچنين براى افرادى كه تهران وطن آنان است در صورتى كه اگر وطن در تهران محدوده سكونت محسوب گردد محل كار و محل سكونتشان دو محل جداگانه باشد ، در چه صورت نماز\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nآنان قصر است ؟\r\n\r\nج\r\n- محل سكونت و كار اگر در يك محلّه است مىتواند قصد اقامت كند و روزه بگيرد و نماز تمام بخواند ولى اگر دو محل باشد قصد اقامت صحيح نيست مگر آنكه از اول قصد اقامت در يك محله نمايد و نماز تمام بخواند بعدا تا سفر جديد پيش نيامده حكم اقامت باقى است .\r\n\r\nس 312\r\n- اين جانب اهل دامغان مىباشم گاهى يك ماه در تهران بوده‌ام ده روز دامغان ولى اغلب يك ماه در دامغان و ده روز يا كمتر در تهران بوده‌ام تا اين كه تهران را به عنوان وطن برگزيدم تكليف نماز و روزه‌هايى كه بجا آورده‌ام چه مىشود ؟\r\n\r\nج\r\n- اگر بنا گذاشتيد براى هميشه مدتى از سال را در محلّهء معينى از تهران زندگى نماييد آن محلّه وطن شما محسوب مىشود و نماز و روزهء شما در آنجا تمام است در غير اين صورت در تهران حكم مسافر داريد و نماز و روزهء گذشته اگر بر خلاف وظيفهء مقرره انجام گرفته قضا دارد .\r\n\r\nس 313\r\n- وطن شخصى تهران است و منزلش ميدان آزادى است و محل كارش نارمك است و مسافت بين منزل و محل كارش چهار فرسخ شرعى است\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nشايع است كه فتواى جنابعالى جمع بين شكسته و تمام است ، آيا صحت دارد ؟\r\n\r\nج\r\n- جمع احوط است اگر چه حكم مسافر دارد .\r\n\r\nس 314\r\n- وطنم تبريز مىباشد و خدمت سربازى را در تهران مىگذرانم و از منزل تا محلّ كارم زياد دور نيست آيا مىتوانم نمازم را تمام خوانده و روزه بگيرم ؟\r\n\r\nج\r\n- اگر منزل و محلّ كار شما در دو محلّه است بدون قصد ده روز در يكى از دو محلّه حكم مسافر داريد و اگر در يكى از دو محلّه قصد كرديد و بعد از ماندن ده روز به محلّهء ديگر برويد در صورتى كه فاصله كمتر از 5 / 22 كيلومتر باشد نماز شما شكسته نمىشود .\r\n\r\nس 315\r\n- هل انّ الشخص المرتبط بوظيفة حكوميّة فى طهران و الذي يقع محل سكناه فى محلة و دائرته فى محلة اخرى ( المحلات فى طهران متصله ) هل ان عليه ان ينوى الاقامة من اجل ان تكون صلاته تامة ؟\r\n\r\nج\r\n- لا يجب عليه قصد الاقامة نعم لو نوى الاقامة يجب عليه اتمام الصّلاة .\r\n\r\nس 316\r\n- اذا نوى الشخص السابق الاقامة فى بيته لمدة عشرة ايام فهل هذا يعنى انّ عليه أن لا يذهب الى دائرته ، اذا علمنا انّ دائرته لا تبعد عن بيته اربعة\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nفراسخ ، بل اقل من ذلك ؟\r\n\r\nج\r\n- اذا تحقق الاقامة فى بيته فالذهاب الى ما دون المسافة لا مانع منه و لا يضرّ باقامته .\r\n\r\nس 317\r\n- گفته شده كه اگر مسافرى وارد تهران شود بايد ده روز در محله‌اى قصد كند و جايى نرود و پس از ده روز مىتواند تا كمتر از چهار فرسخ برود و نماز را هم تمام بخواند . آيا اين حكم صحيح است ؟\r\n\r\nج\r\n- الزام در اقامت ده روز در يك محل ندارد ؛ ولى اگر خواست نماز را تمام بخواند بايد قصد كند ده روز در يك محل بماند و بعد از چنين قصدى و خواندن يك نماز چهار ركعتى تا به مقدار مسافت شرعى سفر نكرده حكم اقامت باقى است .\r\n\r\nس 318\r\n- كسى كه منزلش در شهر رى مىباشد و به خانهء يكى از اقوامش كه مثلا در خيابان تهران پارس است مىرود در صورت ماندن چند روز ، تكليفش به چه صورت است ؟\r\n\r\nج\r\n- اگر منزل فاميل تا شهر رى به مقدار چهار فرسخ شرعى باشد بدون قصد ماندن ده روز نماز قصر است .\r\n\r\nس 319\r\n- اين جانب در حومه شهر واشنگتن زندگى مىكنم و تا محل كارم\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n( دفتر حفاظت منافع جمهورى اسلامى ايران ) 25 كيلومتر فاصله دارم اقامت بنده در آمريكا دائمى نبوده و بخواست خداوند ان شاء اللّه در عرض يكى دو سال آينده به ايران عزيز بازمىگردم و بنا بر فتواى حضرت امام اين جانب در محل كار حكم مسافر را دارم . چون مسافرت از منزل به محل كار تقريبا هر روز انجام مىشود آيا در منزل بايد نماز را شكسته بخوانم يا آنكه نمازم كامل است ؟\r\n\r\nج\r\n- در فرض سؤال در منزل هم نماز شكسته است .\r\n\r\nس 320\r\n- اگر كسى منزلش در شرق تهران باشد و مجبور باشد كه هر روز حدود 18 كيلومتر از شرق به غرب و 18 كيلومتر از غرب به جنوب و 18 كيلومتر از جنوب به منزلش برود نماز و روزه‌اش چه صورت دارد ؟\r\n\r\nج\r\n- اگر مسير ذكر شده را بدون عبور در اثناء به منزل مىپيمايد در فرض مرقوم در مسير راه حكم مسافر دارد .\r\n\r\nس 321\r\n- اگر كسى در بلد كبير از مسكن تا محل كارش 16 كيلومتر مسافت است و چون پاس بخش است محوطه كارش 4 كيلومتر است كه معمولا هر روز سه بار دور مىزند ، آيا نمازش شكسته است يا خير ؟\r\n\r\nج\r\n- بايد شكسته بخواند مگر اين كه مسكن وطن او باشد كه در هر دو محل بايد تمام بخواند .\r\n\r\nس 322\r\n- شخصى چند سال پيش از شهرستان مهاجرت نموده و اكنون در\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nتهران به استخدام دولت در آمده و زندگى مىنمايد ، ايشان فاقد مسكن و ساير مستقلات در تهران مىباشد ، ليكن قصد دارد در صورت تأمين آسايش و بالأخص با داشتن خانهء مسكونى ، هميشه در تهران بماند و چنانچه نتوانست خانه‌اى تهيه نمايد ، به محلّ تولد خود منتقل و شهر خود را جهت سكونت اختيار نمايد ، ضمنا اين شخص علاقه‌اى جزئى هم به زادگاه خويش دارد و تا كنون با آنجا قطع رابطه نكرده است ؛ مع الوصف آيا تهران براى وى وطن اصلى محسوب مىشود يا محلّ تولد ؟ متذكر مىشود : منزل فعلى وى تا محلّ كارش در يك منطقه يا محل قرار نگرفته و با هم در حدود دو كيلومتر فاصله دارند .\r\n\r\nج\r\n- در فرض مرقوم در تهران حكم مسافر دارد و در وطن اصلى حكم وطن باقى است .\r\n\r\nس 323\r\n- كسانى كه از حضرتعالى تقليد مىكنند بفرمائيد هر كسى كه محل كارش در كارخانه ايران ناسيونال و منزلش در تهران است و از درب منزل تا محل كار حدود 30 كيلومتر فاصله داشته باشد و از آخر تهران حدود 15 كيلومتر و كمتر تا محل كار ، آيا اينطور افراد مىتوانند محل كار خود را وطن قرار دهند - با توجه به اين موضوع كه در مدت 24 ساعت بيشتر اوقات خود را در كارخانه مىگذرانند - و پيرو آن نماز را درست بخوانند و روزه بگيرند ؟\r\n\r\nج\r\n- محلى كه محل سكونت دائم قرار داده مىشود وطن است و تنها با محل كار بودن وطن نميشود .\r\n\r\nس 324\r\n- فردى كه تهران را وطن خود قرار داده است آيا تمام شهر تهران\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nجزء وطنش محسوب مىگردد يا فقط محدوده‌اى كه سكونت دارد وطنش است ؟\r\n\r\nج\r\n- ميزان محلّه‌اى است كه در آن محل قصد زندگى دائمى دارد .\r\n\r\nس 325\r\n- كسى كه تهران وطن او محسوب مىشود و بدون اعراض وطن ديگرى اختيار كرده و در تهران هيچ‌گونه ملكى و يا وابستگى به جز علاقه به وطن ندارد آيا در مواقعى كه در تهران كار ادارى دارد و در نقاط مختلف تهران رفت و آمد مىكند و يا به مهمانى در منزل يكى از اقوام مىرود حكم او در مورد نماز از نظر قصر بودن يا نبودن چگونه است و آيا اين شخص حدّ ترخّص را از كجا مىتواند حساب كند ؟ آيا تهران را كلا وطن خود محسوب نمايد و يا خير ؟\r\n( با در نظر گرفتن فتواى امام در مورد شهرهاى بزرگ مثل تهران از نظر حد شرعى ) .\r\n\r\nج\r\n- همان قسمت از تهران كه وطن او بوده تا از آن اعراض نكرده به حكم وطن باقى است .\r\n\r\nس 326\r\n- نماز و روزهء گذشته كسانى كه از فتواى حضرت امام در مورد بلاد كبيره اطلاعى نداشته‌اند ، احتياج به اعاده هست يا خير ؟\r\n\r\nج\r\n- اگر بر خلاف وظيفهء مقرره انجام گرفته قضاء دارد .\r\n\r\nقصد اقامت\r\n\r\nس 327\r\n- قد ورد فى « صدق الاقامة » فى تعليقتكم على العروة قواطع السفر قولكم : « لا بأس لنحو ساعة او ساعتين مما لا يضر عرفا باقامة العشرة » لذلك\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nيرجى هل المراد من عدم البأس بالساعتين مثلا هو مجموع العشرة ايام ؟ اوان المراد مجموع النهار كما هو مقتضى التعليق على كلام الماتن الذي جوز الخروج نهارا ؟\r\n\r\nج\r\n- المراد هو الخروج من محل الاقامة ساعة الى ساعتين فى مجموع العشرة .\r\n\r\nس 328\r\n- هل المراد من العرف المذكور هو خصوص عرف البلد الذي يسكن فيه ؟ فان من الممكن اختلاف الاعراف و بالنتيجة اختلاف حكمها ؟\r\n\r\nج\r\n- العبرة بعرف بلد الاقامة .\r\n\r\nس 329\r\n- در مسألهء شماره 1338 رساله بيان شده : « مسافرى كه مىخواهد ده روز در محلى بماند ، اگر از اوّل قصد داشته باشد كه در بين ده روز به اطراف آنجا برود ، چنانچه جايى كه مىخواهد برود ، از مقدار ترخّص دور تر باشد ، بايد در همهء ده روز نماز را تمام بخواند . و اگر از مقدار ترخّص دور تر باشد ، بايد در تمام ده روز نماز را شكسته بخواند . ولى چنانچه بخواهد يك ساعت يا دو ساعت برود و برگردد در همه ده روز بايد نمازش را تمام بخواند . » لطفا بفرماييد ، آيا در مدّت ده روز اوّل هر روز مىتواند به مدّت يك ساعت يا دو ساعت برود و برگردد يا اينكه در مدّت ده روز فقط يك بار مىتواند به مدّت يك يا دو ساعت برود و برگردد . و همچنين در مورد رفت و برگشت ده روز دوّم و سوّم فتواى حضرتعالى را بيان نماييد .\r\n\r\nج\r\n- در فرض مسأله در تمام ده روز اقامه ، بايد قصد بيشتر از يك مرتبه به مقدار يك ساعت بيرون رفتن نداشته باشد . ولى بعد از تحقّق قصد اقامه و خواندن نماز چهار ركعتى بيرون رفتن هر روز به هر مدّت كمتر از مسافت شرعى مانع ندارد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nس 330\r\n- آيا كسى كه مىخواهد در غير وطن خود قصد اقامت ده روز كند ، تا چه اندازه‌اى قصد خروج از محل اقامت ، اشكال ندارد ؟\r\n\r\nج\r\n- قصد خروج از محل اقامت به مدت يكى دو ساعت تا كمتر از 5 / 22 كيلومتر براى يك بار در طول ده روز به قصد اقامت ضررى نمىزند و بيشتر از آن مضر است .\r\n\r\nس 331\r\n- اذا نوى شخص الإقامة عشرة ايام فكم مرة يسوغ له مغادرة محل الاقامة الى ما دون المسافة خلال العشرة ؟\r\n\r\nج\r\n- اذا كان من قصده حينما نوى الإقامة ذلك جاز له قصد الخروج الى ما دون المسافة به قدر ساعة الى ساعتين .\r\n\r\nس 332\r\n- در تحرير ، بيرون رفتن به باغات و مزارع را مىفرمائيد اشكال ندارد آيا تكرار و قصد تكرار هم اشكال درش نيست ؟\r\n\r\nج\r\n- رفتن به محدودهء محل اقامت اگر تكرار هم شود اشكال ندارد .\r\n\r\nس 333\r\n- مسافرى در يك محل قصد اقامت ده روز مىنمايد ، آيا دور شدن چهار فرسخ از محل ، قصد اقامت را از بين مىبرد يا خارج شدن از حدّ ترخص ؟\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nج\r\n- بعد از محقق شدن قصد اقامه با رفتن به كمتر از چهار فرسخ حكم اقامه باقى است .\r\n\r\nس 334\r\n- كسانى كه بلاد كبيره وطن آنها نمىباشد ، اگر بدانند كه حد اقل يك روز را در مدّت ده روز از محل سكونت خود به محل ديگرى مىروند ، در اين صورت آيا مىتوانند قصد اقامت نمايند ؟\r\n\r\nج\r\n- نمىتوانند قصد كنند و حكم مسافر دارند .\r\n\r\nس 335\r\n- اگر بعد از 30 روز ترديد در مسافرت تمام بايد خواند حالا آيا اگر به جهت ديگر شكسته مىخوانده مثل اينكه بيش از يك ساعت و دو ساعت از حد ترخّص هر روز بيرون مىرفته آيا بعد از سى روز هم تمام بخواند ؟\r\n\r\nج\r\n- حكم مذكور در صورتى است كه در يك محل سى روز مترددا بماند .\r\n\r\nس 336\r\n- اگر كسى ده روز قصد اقامت نمود ، مىتواند تا دو ساعت از حدّ ترخّص خارج شود و نماز او هم شكسته نمىشود ، ولى اگر كسى سى روز مردد در مكانى بماند ، بعد از سى روز بايد نماز را تمام بخواند و لو اين كه دو روز بماند ؛ سؤال اين است : اگر در بين اين دو روز كه بايد نمازش را تمام بخواند براى دو ساعت از حدّ ترخّص خارج شود حكمش چيست ؟\r\n\r\nج\r\n- تا به حدّ مسافت شرعى با قصد مسافت خارج نشده ، نمازش تمام است .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nس 337\r\n- اين جانب ساكن تهران هستم و براى مدّت نامشخصى به يكى از شهرهاى خوزستان اعزام شده‌ام و هر ماه براى مرخصى به تهران مىآيم و از زمان ورود به خوزستان قصد اقامت ده روز كرده و ملزم هستم كه فاصلهء محل قصد اقامت تا محل كارم را ( در حدود 5 كيلومتر ) روزانه طى كنم ، لطفا بفرماييد :\r\nانجام فرائض دينى من چه صورتى دارد ؟\r\n\r\nج\r\n- اگر محل سكونت و محلّ كار شما در يك شهر باشد ، قصد ده روز محقق مىشود و اگر محلّ كار ، خارج شهر محلّ سكونت باشد ، در فرض مزبور قصد ده روز محقق نشده و حكم مسافر داريد .\r\n\r\nس 338\r\n- اگر كسى كه قصد داشته باشد ده روز در محلّى غير از وطن بماند ، از آن محل به محلّه‌هاى ديگر شهر و روستاهاى اطراف رفت و آمد كند ، در صورتى كه فاصلهء آنها تا محلّ قصد اقامت كمتر از 5 / 22 كيلومتر باشد ، وظيفه‌اش نسبت به نماز و روزه‌ها چيست ؟\r\n\r\nج\r\n- در فرض مرقوم حكم مسافر داريد ، بلى در صورتى كه قصد ماندن ده روز در يك محل نماييد و بعد از آن به كمتر از مسافت برويد ، نماز شكسته نمىشود .\r\n\r\nس 339\r\n- در شهرى غير از وطن خويش سكونت دارم ، محل كارم ده كيلومتر خارج از همين شهر است و قصد اقامت دائم نيز در آنجا ندارم ، آيا مىتوانم در حالى كه هر روز به سر كار مىروم ، قصد اقامت ده روز در محلّ سكونت نموده ، نمازم را تمام بخوانم ؟\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nج\r\n- با فرض اين كه ده روز فقط در محل سكونت نمىمانيد ، نمىتوانيد قصد كنيد .\r\n\r\nس 340\r\n- اگر كسى قصد كند كه در جايى ده روز بماند و بداند كه در بين ده روز از حدّ ترخّص خارج مىشود ، آيا قصد او منعقد مىشود يا نه ؟ و اگر نداند كه از حدّ ترخّص خارج مىشود - ولى خارج مىشود - آيا بعد از برگشتن نياز به قصد مجدّد دارد ؟\r\n\r\nج\r\n- هنگام قصد اقامت ده روز ، قصد خروج از حدّ ترخّص محلّ اقامت به مدت يكى دو ساعت مضر نيست و بيش از آن اگر قصد دارد خارج شود ضرر به نيّت اقامت مىرساند و در موردى كه قصد خروج مضر نيست در بازگشت تجديد نيّت لازم نيست .\r\n\r\nس 341\r\n- شخصى در محلى قصد ده روز نموده نماز و روزه‌اش را تمام مىخواند حال بنا بر جواز مسافرت به ما دون سفر اگر اين شخص در بين ده روز اتفاقا به وطن خود مسافرت نمايد در صورتى كه فاصله‌اش هشت فرسخ نباشد آيا چون به وطن رسيد قصدش به هم نمىخورد و لو اينكه رفتن و اقامت و برگشتن دو سه ساعت بيشتر طول بكشد ؟ يا اينكه قصدش به هم مىخورد و بعد از برگشتن مىبايستى يا قصد كند يا نمازش را شكسته بخواند ؟ نظر مبارك را بيان فرمائيد .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nج\r\n- در فرض مرقوم قصد به هم نخورده است و نمازش تمام است و تجديد قصد لازم نيست .\r\n\r\nس 342\r\n- اگر مسافرى در محلى كه سفر كرده و از بلاد كبيره نيست قصد اقامت ده روزه نمايد بعد از آنكه ده روز در آنجا اقامت كرد و روز يازدهم به روستايى برود كه فاصلهء آن تا محل اقامت يك فرسخ باشد و يك روز در آنجا بماند آيا در آن يك روز نماز وى شكسته است يا نه و همچنين پس از بازگشت - به محل اقامت لازم است دوباره قصد عشره بنمايد يا خير ؟\r\n\r\nج\r\n- اگر موقع رفتن به روستا قصد سفر جديد ندارد و بازگشت به محل اقامت به حساب محل اقامت است نماز در روستا و در محل اقامت در فرض مرقوم تمام است و نيازى به تجديد قصد اقامت نيست .\r\n\r\nس 343\r\n- اگر كسى در جايى قصد اقامت نمود و پس از آن هر روز مىخواهد براى كار كردن بما دون مسافت شرعى برود ، آيا نماز او تمام است يا قصر ؟ و اگر از اوّل قصد داشته باشد كه بعد از ده روز برود و برگردد يا تصادفا چنين تصميمى بگيرد ، آيا با هم فرقى دارند يا نه ؟\r\n\r\nج\r\n- اگر بعد از ده روز به كمتر از مسافت رفته ، نماز او تمام است ، هر چند از اوّل قصد آن را داشته باشد .\r\n\r\nس 344\r\n- اگر شخصى ، با رعايت شرايط ، در محلى قصد اقامت ده روز كند ولى بعدا براى كارى پيش‌بينى نشده بخواهد بيش از يك بار و بيشتر از\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nچند ساعت تا كمتر از مسافت 5 / 22 كيلومتر از محل اقامت خود خارج شود آيا به اقامت او ضرر مىزند ؟\r\n\r\nج\r\n- اگر از اول قصد خروج نداشته و حد اقل يك نماز چهار ركعتى را با نيت اقامت خوانده است بعد از آن خارج شدن به مقدار كمتر از مسافت شرعى ، هر چند بار و چند ساعت به قصد اقامت ضرر نمىزند .\r\n\r\nس 345\r\n- اين جانبان پرسنل پدافند هوائى جزيره كيش به عرض عالى مىرسانند كه محل خدمت و انجام وظيفه و محلّ اقامت ما تا شهر كيش كمتر از چهار فرسخ و بيشتر از حدّ ترخّص است و در بين ده روز بطور مكرّر از حدّ ترخّص خارج مىشويم و مدّت خدمت ما در اين جزيره بعضى دو سال و بعضى سه سال و بعضى تا پنج سال است آيا با اينكه در بين ده روز هر روز يا يك روز در ميان و يا دو روز در ميان چند ساعت از حدّ ترخّص خارج مىشويم قصد اقامه محقّق مىشود يا نه تكليف نماز و روزهء ما چيست ؟\r\n\r\nج\r\n- اگر در حين اقامت ده روز بناى خارج شدن از محل اقامت به بيش از يكى دو ساعت دارند قصد اقامت متحقّق نمىشود ولى اگر بار اول بناى خارج شدن نداشته باشند پس از نيت اقامت و خواندن يك نماز چهار ركعتى تا سفر هشت فرسخى پيش نيامده حكم اقامت باقى است .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nس 346\r\n- براى فردى كه در شهرى غير از وطن خود ، قصد اقامت ده روز كرده است ، حدّ ترخص چقدر مىباشد ؟\r\n\r\nج\r\n- بايد قصد كند كه از شهر و حدود عرفيّهء آن خارج نشود .\r\n\r\nس 347\r\n- در رساله مسأله 1347 فرموده‌ايد :\r\n« مسافرى كه قصد كرده 10 روز در محلى بماند اگر بيشتر از ده روز در آنجا بماند تا وقتى مسافرت نكرده بايد نمازش را تمام بخواند و لازم نيست دوباره قصد ماندن ده روز كند » .\r\nخواهشمندم بفرماييد كه مقصود از مسافرت در اينجا طى كردن حدّ شرعى است ؟ يا گذشتن از حد ترخّص هم مسافرت محسوب مىشود ؟\r\n\r\nج\r\n- منظور سفر شرعى به مقدار مسافت است .\r\n\r\nس 348\r\n- در حدود چهارده سال قبل ، از قوچان محل تولدم به مشهد و بعد از يك سال به تهران آمده و استخدام شدم . و بعد از هشت سال جهت كار به بندر عباس منتقل شدم . و دوباره بعد از سه سال به تهران برگشتم . و در يكى از خانه‌هاى سازمانى مسكن گزيدم .\r\nبا توجه به اينكه در گذشته تهران را وطن خود قرار داده ، و از زادگاه خود اعراض وطن نمودم و قصد دارم منزلى كه حدودا شش كيلومتر با محل كارم فاصله دارد تهيه نمايم ، در ضمن منزل كنونى من با محل كارم در حدود دو كيلومتر فاصله دارد ، لطفا بفرماييد :\r\nآيا در منزل كنونى حكم مسافر را دارم ؟ در اين صورت كه حكم مسافر را داشته باشم ، آيا در صورت قصد ده روز كردن و صبح به محل كار رفتن و بعد از ظهر برگشتن ، اين قصد را از بين نمىبرد ؟ حكم نمازها و روزه‌هاى گذشته چه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nصورتى پيدا مىكند ؟\r\n\r\nج\r\n- در محل فعلى در فرض مرقوم حكم مسافر داريد و چنانچه محل سكونت با محل كار در يك محله محسوب باشد قصد ده روز در يك محله صحيح است و نماز و روزه تمام است ، ولى اگر دو محله محسوب باشد ، با فرض خروج روزانه از منزل به محل كار قصد اقامت صحيح نيست و نماز و روزه قصر است و نمازهاى گذشته اگر مخالف وظيفهء مقرره انجام شده قضاء دارد .\r\n\r\nس 349\r\n- اين جانب در پادگان محل خدمتم كه در تهران مىباشد ، قصد ده روز نموده نماز را تمام خوانده و ماه رمضان هم روزه گرفتم ، در اين مدت هر سه روز يك مرتبه به منزل يكى از بستگان كه در حدود پانزده يا شانزده كيلومترى پادگان واقع شده بود ، مىرفتم و روز بعد بر مىگشتم و اطلاعى از فتواى امام در مورد بلاد كبيره نداشتم ، لطفا بفرماييد ، تكليفم در برابر نمازها و روزه‌هاى انجام شده چيست ؟\r\n\r\nج\r\n- اگر از اوّل قصد داشتيد در دو محلّه ده روز بمانيد قصد اقامت صحيح نيست و حكم مسافر داريد .\r\n\r\nس 350\r\n- انّى طبيب بيطرى مهجّر من العراق اسكن فى قزوين و لست مستوطنا بل ناو الرجوع الى اهلى و بلدى فى العاجل القريب ( ان شاء اللّه ) و انّ\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nعملى يستوجب الخروج الى المسافة الشرعية احيانا فى كل يوم و احيانا بين يوم و يوم و من المعلوم انّ عملى فى هذه السفرات الطبابة البيطرية و على هذا لا يتم لى الاقامة فى البلد الذي اسكن فيه ، فهل صلاتى فى البلد و فى اثناء السفر تامة ام اقصر فى صلاتى ؟\r\n\r\nج\r\n- يجب القصر فى مفروض السؤال .\r\n\r\nس 351\r\n- طلابى كه به جبهه جنگ براى تبليغ مىروند با قصد ده روز مىتوانند در يك جا نماز خود را تمام بخوانند ؟\r\n\r\nج\r\n- اگر مىدانند ده روز در يك جا مىمانند قصد محقّق است و بايد نماز را تمام بخوانند .\r\n\r\nس 352\r\n- رزمندگانى كه در جبهه‌ها هستند و يا امثال آنها كه صد در صد نمىدانند چند روز در يك محل مىمانند و در عين حال احتمال دارد كه دهها روز در همان جا بمانند آيا مىتوانند قصد اقامت ده روز كنند ؟\r\n\r\nج\r\n- اگر يقين به ماندن ده روز در يك محل نداشته باشند نمىتوانند قصد اقامت ده روز كنند ولى اگر به حال ترديد سى روز در يك محل ماندند از روز سى و يكم نماز ايشان تمام و روزه‌شان صحيح است .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nدائم السفر\r\n\r\nس 353\r\n- مشهور است كه فتواى آن حضرت در مورد سفر بالنسبة به من شغله السّفر تمام و بالنسبة به من شغله فى السفر ، قصر است ؛ با توجه به اين مطلب كسانى كه در جهاد سازندگى به عنوان راننده مشغول به كار هستند ، نماز و روزهء آنها چه صورتى دارد ؟\r\n\r\nج\r\n- كسى كه شغل او رانندگى در مسافت شرعى است خواه در استخدام اداره يا نهادى باشد و خواه آزاد كار كند نماز او در سفر شغلى تمام است .\r\n\r\nس 354\r\n- اشخاصى كه در بعضى ادارات به عنوان راننده استخدام مىشوند و از طرف ادارهء مربوطه به مأموريت فرستاده مىشوند ، حكم نماز و روزه‌شان چه مىشود ؟\r\n\r\nج\r\n- اگر مأموريت آنها رانندگى در حدّ مسافت شرعى است نماز آنها تمام است و مىتوانند روزه بگيرند .\r\n\r\nس 355\r\n- رانندگانى كه در استخدام دولت هستند از نظر نماز و روزه دائم - السفر مىباشند يا جزء اجيران هستند ؟\r\n\r\nج\r\n- اگر در مقدار مسافت شرعى اشتغال به رانندگى دارند نماز آنها تمام و روزه ايشان صحيح است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nس 356\r\n- رانندگانى كه در استخدام ژاندارمرى هستند و هميشه به اطراف مأموريت دارند وظيفهء نماز و روزهء آنها چيست ؟\r\n\r\nج\r\n- با فرض اينكه در مقدار مسافت شرعى رانندگى مىكنند نمازشان تمام است .\r\n\r\nس 357\r\n- بعضى از افراد نيروى هوايى جزيرهء كيش فقط كارشان رانندگى است ، گاهى به مقدار چهار فرسخ و گاهى كمتر از چهار فرسخ رانندگى مىكنند ، و در هيچ كار ديگرى دخالت ندارند بطورى كه اگر از جزيرهء كيش به جاى ديگر منتقل شوند باز كار رانندگى را به عهدهء آنان مىگذارند . آيا در اين صورت مىتوان گفت كه شغل ايشان رانندگى است يا اين شخص هم با بقيه فرق نمىكند ؟\r\n\r\nج\r\n- اگر در مقدار هشت فرسخ شرعى شغل رانندگى دارند نمازشان تمام و روزه صحيح است .\r\n\r\nس 358\r\n- تكليف برادرانى كه شغلشان رانندگى نيست و در جبهه رانندگى مىكنند چيست ؟\r\n\r\nج\r\n- كسى كه شغلش و لو موقت رانندگى در مقدار مسافت شرعى باشد نمازش در سفر شغلى تمام است .\r\n\r\nس 359\r\n- افرادى كه به طور موقّت در جبهه به رانندگى اشتغال دارند و هر چند روز يك بار چند كيلومتر رانندگى مىكنند و همين افراد هر 2 يا 3 ماه با ماشين مسافر برى به عنوان مسافر به شهر خود مىروند و بر مىگردند حكم نماز\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو روزه اين افراد چه مىشود ؟\r\n\r\nج\r\n- اگر كار او در جبهه رانندگى است كه به حدّ مسافت هم ( 45 كيلومتر ) مىرود وظيفه او در آنجا تا وقتى مشغول به كار مزبور هست تمام است و چنانچه در محلّى ده روز بماند بعد از آن در سفر اوّلى كه در شغلش مىكند نمازش قصر است .\r\n\r\nس 360\r\n- بعضى از برادران راننده در سپاه از اداره‌هاى مختلف به عنوان مأمور به خدمت براى مدّت دو ماه يا سه ماه يا چهار ماه كه جمعا از شش ماه كمتر است راننده سپاه هستند آيا در سفر بيشتر از هشت فرسخ نماز و روزه آنها چه صورت پيدا مىكند ؟\r\n\r\nج\r\n- اگر در مسافت شرعى رانندگى نمايد نمازش تمام است .\r\n\r\nس 361\r\n- بنده شغلم رانندگى مىباشد و از هفت صبح تا غروب مشغول رانندگى مىباشم و استادان را مىآورم و دو مرتبه مىبرم و از خانه تا محل كار حدود 5 كيلومتر مىباشد و اهل اصفهان مىباشم و تهران را هم وطن اختيار نكرده‌ام و هر چند ماه چند روزى به اصفهان مىروم خواهشمند است در مورد اينكه اين جانب نماز و روزه‌ام در خانه و محل كار و در اصفهان به چه صورت است ؟ امر خداوندى را ابلاغ فرمائيد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nج\r\n- تا از وطن اصلى اعراض نكرده‌ايد نمازتان در آنجا تمام و روزه صحيح است و همچنين از وقت اشتغال به شغل رانندگى در صورتى كه به مقدار مسافت شرعى باشد كه در غير سفر اول نماز تمام و روزه صحيح است و تا ده روز در يك محل توقف نكرده‌ايد حكم تمام باقى است و لو در اثناء اشتغال شغل رانندگى در كمتر از مسافت هم باشد ولى در سفر به وطن و برگشت و نظائر آن كه شغل شما نيست نماز شكسته و روزه صحيح نيست .\r\n\r\nس 362\r\n\r\n1\r\n- تكليف نماز و روزهء خلبانان هواپيماهاى شكارى كه اغلب روزها از پايگاه پرواز مىنمايند و مسافتى خيلى بيشتر از حدّ شرعى را طى نموده و مجددا مراجعت مىنمايند چيست ؟\r\n\r\nج\r\n- حكم راننده را دارند .\r\n\r\n2\r\n- با توجه به اينكه اغلب خلبانان پرواز مىكنند آيا مىتوانند در پايگاه قصد اقامت ده روز بنمايند يا خير ؟\r\n\r\nج\r\n- نمىتوانند قصد ده روز كنند مگر بدانند كه ده روز در آنجا مىمانند .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\n3\r\n- خلبانان مذكور گاهى اوقات ساعتهاى متمادى در پرواز هستند و احتمال دارد در بعضى از پروازها نمازشان قضا شود آيا مىتوانند در پرواز نماز بخوانند يا نه ؟ و در صورت امكان اداى نماز در پرواز كيفيت آن را بفرمائيد ؟\r\n\r\nج\r\n- مانع ندارد ، ولى در صورت امكان بايد رو به قبله باشند .\r\n\r\nس 363\r\n- كسانى كه شغلشان خلبانى مىباشد اما در مأموريت‌هاى يك ماهه در صورتى كه احتمال پرواز و عدم پرواز در اين 30 روز مىرود ، حكم نماز و روزهء اين اشخاص چه مىشود ؟\r\n\r\nج\r\n- در مدتى كه اشتغال به خلبانى دارد وظيفهء او تمام است ، بلى اگر ده روز يا بيشتر و لو بدون قصد در يك محل بماند در سفر اوّلى كه بعد از آن مىكند بايد شكسته بخواند و در هر مورد كه نماز او تمام است روزه هم مىتواند بگيرد و اگر نماز شكسته است روزه صحيح نيست .\r\n\r\nس 364\r\n- پرسنلى كه شغلشان خلبانى است ولى در حال حاضر به عنوان فرمانده انجام وظيفه مىكنند و امكان دارد در سال يك بار پرواز نمايند نمازشان چگونه است ؟\r\n\r\nج\r\n- حكم مسافر دارند .\r\n\r\nس 365\r\n- پرسنل هوا نيروز ( پرسنل خلبان ) كه به مأموريت اعزام مىشوند و مدت مأموريت آنان حد اقل 15 روز و حد اكثر 20 روز مىباشد ، با توجه به موقعيت منطقه ممكن است در اين مدت حتى يك پرواز هم صورت نگيرد و بر عكس ممكن است با توجه به نياز مناطق ديگر حتى چندين پرواز هم صورت گيرد ،\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nراجع به نماز و روزه از بعضى پرسيده‌ايم مىگويند : حرف واحد اعزام‌كننده كه مثلا به مدت 15 روز به مأموريت برويد براى شما حجت است و مىبايستى پس از رفتن به منطقه قصد نموده و نماز خود را كامل بخوانيد حتى اگر روز سوم محل مأموريت را ترك كرده و به نقطه ديگرى از طرف واحد اعزام شويد .\r\nو بعضى ديگر در اين مسأله مىگويند : چون در حال انتظار به سر مىبريد و ممكن است هر لحظه به مأموريتى اعزام شويد و چون صد در صد مطمئن نيستيد بايستى نماز خود را شكسته ادا نمائيد لذا از محضر آن مقام تقاضامنديم جواب اين مسأله را مرقوم فرمائيد و همچنين براى روزهء ماه رمضان ؛ ضمن اينكه مرجع تقليد اين پرسنل حضرت امام خمينى مىباشند .\r\n\r\nج\r\n- در فرض سؤال كه اطمينان به ماندن ده روز در يك محل ندارند تا سى روز حكم مسافر دارند و نمازشان قصر است و روزه صحيح نيست .\r\n\r\nس 366\r\n- آيا بين رانندگان وسائل سنگين با ديگران فرقى هست ؟ مثلا رانندگان غلتك يا بولدوزر و امثال آن كه مسافت كمى در روز مىپيمايند با اينكه در اصل مسافرند و معلوم نيست ده روز در آنجا بمانند تكليف نماز و روزهء آنها چيست ؟\r\n\r\nج\r\n- كسانى كه شغلشان رانندگى در حدّ مسافت شرعى نيست حكم ساير راننده‌ها را ندارند و بايد نماز را شكسته بخوانند .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nس 367\r\n- اين جانب در جبههء خرمشهر رانندهء بولدوزر مىباشم . آيا نماز من نيز مانند رانندگانى كه شغلشان رانندگى است تمام است يا خير ؟\r\n\r\nج\r\n- اگر شما را به شغل رانندگى بولدوزر و لو به طور موقت موظف نموده‌اند و در طول مسافت شرعى اشتغال به عمل داريد نماز تمام است ولى چنانچه براى انجام عمل به محل معينى مىرويد و در آنجا انجام وظيفه نموده بر مىگرديد حكم مسافر را داريد .\r\n\r\nس 368\r\n- كسانى كه در جبهه و مانند آن مأموريت رانندگى دارند از چه وقت نماز آنها تمام و روزه بر آنها واجب است . منظور اين است كه آيا براى صدق سفر دوم و سوم بايد ده روز در محلى توقف كنند و سپس به رانندگى ادامه دهند ؟ زيرا بعضى از آنان از روزى كه از منزل به محل مأموريت مىروند بدون ده روز توقف مشغول رانندگى مىشوند تا آن وقت كه به محل سكونت برگردند آيا در اين صورت بايد از سفر سوم كه از منزل به قصد انجام مأموريت رانندگى به جبهه مىروند نماز را تمام بخوانند ؟\r\n\r\nج\r\n- براى صدق سفر دوم و سوم ، توقف ده روز در يك محل لازم نيست و سفرى كه به مقصد اول مىكند ، سفر اول محسوب مىشود .\r\n\r\nس 369\r\n- كسى كه راننده اتومبيل شخص ديگرى است اگر در برخى از\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nموارد خود آن شخص رانندگى را عهده دار شود تكليف راننده اصلى در مورد نماز و روزه‌اش چيست ؟\r\n\r\nج\r\n- اگر به عنوان راننده ، مالك اتومبيل را در سفر همراهى كند حكم سفر شغلى مترتب است\r\n\r\nس 370\r\n- اين جانب با شغل كاميون دارى و رانندگى امرار معاش مىنمايم و نمازم را تمام خوانده و روزه‌ام را مىگيرم ولى گاهى كه كاميون خراب مىشود و احتياج به تعمير دارد براى به دست آوردن لوازم آن مجبور مىشوم با ماشين كرايه به تهران يا شهرستانهاى ديگر بروم و لوازم مورد لزوم كاميون را پيدا و خريدارى كنم آيا اين كار جزء شغل من محسوب است يا نه ؟ چون تا كنون نمازم را درست خوانده‌ام و روزه‌ام را مىگرفتم .\r\n\r\nج\r\n- شغل محسوب نمىشود و احكام مسافر دارد و روزه‌هائى كه گرفته بايد اعاده و نمازهايى كه تمام خوانده قصرا قضا شود .\r\n\r\nس 371\r\n- توفيق جبهه رفتن را داشتم و به عنوان راننده به جبهه رفتم ولى چند روزى به من ماشين تحويل ندادند و در اين مدت بلا تكليف ماندم و با ماشين ديگران كه رانندگى را خود به عهده داشتند براى استحمام و كارهاى شخصى بيش از هشت فرسخ را طى كردم بفرمائيد در اين مدت نماز من چگونه است ؟ و اگر ماشين تحويلم دادند بعد از مأموريت اولى نماز و روزه من چگونه است ؟\r\n\r\nج\r\n- تا مشغول به شغل خودتان كه رانندگى است نشويد حكم مسافر داريد و لو با ماشين خودتان به جائى برويد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nس 372\r\n- فردى هستم كه به عنوان راننده در جهاد سازندگى خدمت مىكنم و فاصله محلّ سكونتم تا محلّ كارم حدود 45 كيلومتر ، و فاصله‌هائى كه در روز طى مىكنم از 5 كيلومتر تا 100 كيلومتر مىباشد . در ضمن بعضى از روزها احتمالا به غير از رانندگى كار ديگر هم انجام مىدهم ، در اين مورد مرا راهنمائى فرمائيد .\r\n\r\nج\r\n- در سفر از محلّ سكونت تا محلّ كار و برگشت و خود محلّ كار نماز شكسته است مگر اينكه قصد اقامهء ده روز بشود و در سفرهاى شرعى كه به عنوان شغل استخدامى مىرويد نماز تمام است در صورتى كه شغل سفر باشد .\r\n\r\nس 373\r\n- اين جانب در سپاه مشغول به خدمت رانندگى هستم و محل زندگى و وطنم در 50 كيلومترى شهر واقع است و برنامه خدمتىام بدين صورت است كه يك شبانه روز در محل خدمت و يك شبانه روز در روستايم به سر مىبرم و در طول خدمت يك شبانه روزيم گاهى در مقدار مسافت شرعى رانندگى مىكنم و گاهى هم نمىكنم و بطور كلى در مدت ده روز ( يك روز در ميان ) احتمالا سه يا چهار مأموريت خارج از مسافت شرعى مىروم و گاهى هم نمىروم تقاضا مىشود حكم اللّه را در مورد عباداتم بيان فرمائيد .\r\n\r\nج\r\n- از وطن تا محل كار در رفت و برگشت حكم مسافر داريد و در هنگام كار اگر شغل رانندگى در مقدار مسافت شرعى يا بيشتر است نماز تمام است ، و چنانچه بين سفر شغلى در مسافت شرعى تا سفر شغلى ديگر ده روز فاصله نشود حكم تمام در سفر شغلى به قوت خود باقى است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nس 374\r\n- شخصى گواهينامهء رانندگى گرفته است و قصد دارد از طريق رانندگى امرار معاش كند مىآيد در اداره‌اى و يا نهادى مثل سپاه در رابطه با رانندگى مشغول به كار مىشود ( اين شخص ممكن است به صورت رسمى يا قرار دادى و موقت استخدام آن اداره يا نهاد گردد ) شخص فوق ممكن است در طول هفته و يا ماه بر اساس مأموريت‌هائى كه به وى داده مىشود هميشه در مسافرت باشد . احتمال هم دارد در طول هفته يا ماه اصلا مأموريت خارج شهر به وى نخورد . نماز و روزهء چنين فردى در طول مأموريت چه صورتى دارد ؟ لازم به تذكر است كه اين شخص راننده آن اداره يا نهاد مىباشد و مأموريتهائى كه به وى مىخورد در رابطه با رانندگى مىباشد .\r\n\r\nج\r\n- اگر شغل او رانندگى است بطورى كه گاهى به حد مسافت هم مىرود نماز او در وقتى كه به شغل مزبور اشتغال دارد تمام است و همچنين در مدتى كه در شهر به انتظار مأموريت مىماند بطورى كه از شئون كار او است بايد تمام بخواند .\r\n\r\nس 375\r\n- شخصى در محلّ خدمت است و هر روز به مأموريت نمىرود مثلا ضمن ده يا پانزده روز ، دو يا سه مأموريت - به حدّ مسافت شرعى يا بيشتر - به او محوّل مىشود . حكم نماز و روزه‌اش چيست ؟\r\n\r\nج\r\n- اگر در محلّ خدمت مسافر است در مدّتى كه در محلّ خدمت است تا اشتغال به رانندگى پيدا نكرده حكم مسافر دارد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nس 376\r\n- سپاه عده‌اى را براى امور روستاها استخدام مىكند و مقر سپاه هم وطنشان نيست و هر روز يا هر دو سه روز ناچار به اطراف آن شهر مسافرت مىكنند تكليف نماز و روزهء آنها چيست ؟ و خلاصه لازمهء كارشان مسافرت است .\r\n\r\nج\r\n- در غير وطن بدون قصد اقامهء ده روز در محل واحد نماز شكسته و روزه صحيح نيست .\r\n\r\nس 377\r\n- كسى كه به عنوان استخدام در ستاد تبليغات روستائى يكى از روابط عمومى سپاه پاسداران مىباشد و جهت تبليغ به جاهاى دور و نزديك مىرود و ده روز در جائى هم نمىماند نماز و روزهء اين شخص چطور بايد انجام گردد ؟\r\n\r\nج\r\n- حكم مسافر دارد .\r\n\r\nس 378\r\n- كسبه‌اى در وطن ( از ميوه‌فروش ، بقال ، عطار ، بزاز ، و غير هم ) جهت خريدن و آوردن اجناس مورد كسبشان در هر ده روزى گاه يك بار و گاه دو بار و گاه سه بار در هر بارى به مدت بيست الى سى ساعت ملفق در روز و يك شب ، به شهر دور تر از مسافت مسافرت و باقى از ده روز را در وطن به فروختن آن اجناس اشتغال دارند و تا ده روز يا بيشتر در وطن اقامت مىنمايند بفرمائيد كه حكم نماز و روزهء اين كسبه در اين مسافرتها چه مىباشد ؟\r\n\r\nج\r\n- سفر اگر به مقدار مسافت شرعى باشد حكم مسافر دارند .\r\n\r\nس 379\r\n- شخصى در يك شركت ناظر خريد است چند سال است كه هر روز صبح از وطن خود به محل كار كه بيش از حد شرعى فاصله دارد مىرود و غروب بر مىگردد و گاهى شخصا رانندگى مىكند ، آيا اين شخص مسافر است\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nيا دائم السفر ؟\r\n\r\nج\r\n- در محل كار و بين راه حكم مسافر دارد .\r\n\r\nس 380\r\n- محترما به عرض مىرسانيم كه برنامهء كار پاسگاه پليسى كه ما در آن خدمت مىكنيم به اين طريق است كه بعضى از پرسنل در خود پاسگاه نگهبان هستند و عده‌اى در حوزهء استحفاظى خود - بيش از مقدار مسافت - به گشت زنى مشغول مىباشند مسألهء نماز و روزه اين پرسنل چه مىشود ؟\r\n\r\nج\r\n- افرادى كه شغلشان نگهبانى در پاسگاه است در آنجا حكم مسافر دارند و افرادى كه شغل آنها گشت زنى در حوزه استحفاظى است در سفر گشت زنى نمازشان تمام و روزه صحيح است .\r\n\r\nس 381\r\n- برادرانى كه در سپاه كارشان گشت مىباشد يعنى با اتومبيل در يك محدوده مىگردند تا امنيت برقرار باشد ، حكم نماز و روزه‌شان به چه صورتى است ؟\r\n\r\nج\r\n- اگر شغلشان گشت در مقدار مسافت شرعى است نمازشان تمام و روزه صحيح است .\r\n\r\nس 382\r\n- كسانى كه در جبهه به عنوان پيك يا مسئول تداركات به چند قسمت جبهه بايد رفت و آمد كنند يا مهندسين و سرپرستان راه‌سازى كه مسئوليّت چند جاده به عهدهء آنها است و همچنين فرماندهانى كه حوزه\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمسئوليّت آنها شامل چند محل مىشود و ناچار بايد براى سركشى به آنها طى مسافت كنند ، حكم نماز آنها از جهت قصر و اتمام چيست ؟\r\n\r\nج\r\n- اشخاصى مانند پيك يا مسئول تداركات كه بايد اشياء را با خود ببرند نمازشان تمام است و ديگران مانند مهندس يا فرمانده مزبور اگر به چند جا سركشى مىكنند به طورى كه صدق كند كار آنان به نحو دوره‌گردى است نمازشان تمام است و چنانچه دوره‌گردى نمىكنند بايد شكسته بخوانند .\r\n\r\nس 383\r\n- شغل اين جانب به اين نحو است كه هر چند مدّت يك بار به عنوان پيك در مسافت 80 الى 130 كيلومتر رفت و آمد مىكنم ، در صورتى كه پيك بودن جزء شغل من محسوب مىشود ، نماز و روزه‌ام چه حكمى دارد ؟\r\n\r\nج\r\n- در سفرى كه به پيك مىرويد نماز شما تمام است .\r\n\r\nس 384\r\n- احتراما به عرض مىرسد راهنمايان تعليماتى اين بخش همه روزه از مدارس حوزه خود بازديد مىنمايند و در حكم آنها شغل راهنماى تعليماتى ذكر شده است و بايستى راهنماى تعليماتى هميشه در مسافرت باشد و اين مسافرت بيش از 8 فرسخ طول مىكشد در مورد نماز خواندن آنها راهنمائى لازم مبذول داريد .\r\n\r\nج\r\n- اگر شغل آنها به نحو دوره‌گردى نيست حكم مسافر دارند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nس 385\r\n- معلمين راهنما كه در هر ماه 20 روز به سركشى دبستانهاى خارج از شهر ( بيش از چهار فرسخ ) مىروند و اين بيست روز ممكن است پشت سر هم نباشد . نماز و روزه آنها چه حكمى دارد ؟\r\n\r\nج\r\n- اگر شغل سركشى مدارس به نحو دوره‌گردى باشد در سفر شغلى نماز تمام است ولى اگر در هر سفر به مقصد معينى براى سركشى يك يا چند مدرسه مىروند حكم مسافر دارند .\r\n\r\nس 386\r\n- همانطورى كه مستحضر هستيد حوزه فعاليت برادران فرماندار ، منطقه‌اى شامل شهر و روستا مىباشد - با فواصل مختلف از چند كيلومتر تا گاهى حدود يك صد كيلومتر - كه بايد سركشى نمايند .\r\nاز طرفى گاهى اوقات براى انجام كارهاى ادارى به مركز استان و يا شهرستانهاى ديگر مسافرت مىنمايند و همچنين مركز فرماندارى نيز وطنشان محسوب نمىشود خواهشمند است تكليف را از جهت نماز و روزه معين فرمائيد .\r\n\r\nج\r\n- اگر محل سكونت وطنشان نيست بدون قصد اقامت ده روز حكم مسافر دارند مگر آنكه فعاليتشان در سركشى منطقهء مسئوليّت به نحو دوره‌گردى باشد و دوره‌گردى در سركشى حوزهء مسئوليّت شغل شخص محسوب شود كه در اين صورت نماز تمام و روزه صحيح است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nس 387\r\n- بيشتر افراد كه استخدام در ژاندارمرى هستند ، بعضا هر سه سال يا چهار سال فرمانده پاسگاه يك منطقه هستند در اين مدت سه سال و يا چهار سال هم دائما در حال مأموريت مىباشند با اينكه استخدام در ژاندارمرى هستند و تا زمانى كه بازنشسته بشوند بايد باشند وظيفه نماز و روزهء آنها چيست ؟\r\n\r\nج\r\n- اگر شغلشان به نحو دوره‌گردى نيست حكم مسافر دارند .\r\n\r\nس 388\r\n- بازرسان سازمان بازرسى كل كشور كه پىدرپى در استانهاى مختلف مىباشند و اقامتشان در هر شهرى معمولا كمتر از ده روز مىباشد ، وظيفه‌شان در مورد نماز چيست ؟\r\n\r\nج\r\n- اگر به نحو دوره‌گردى سفر مىكنند نمازشان تمام است و در غير اين صورت بايد شكسته بخوانند .\r\n\r\nس 389\r\n- اين جانب مدير شبكه بهدارى هستم كه با مركز استان حدود 150 كيلومتر فاصله دارد و حد اقل هفته‌اى يك بار جهت هماهنگى با استان بايد به مركز استان مراجعه كنم از طرفى بر حسب مسئوليتى كه به عهده دارم بايد مداوم از واحدهاى بهدارى در روستاهاى شهرستان كه گاهى تا 200 كيلومتر فاصله دارد بازديد نمايم آيا نمازم را كامل بخوانم يا شكسته ؟ و روزهء ماه رمضان و غيره براى اين جانب چه وضعى دارد ؟\r\n\r\nج\r\n- اگر به نحو دوره‌گردى از روستاها بازديد نمىكنيد حكم مسافر داريد و اگر بازديد به نحو دوره‌گردى است نماز شما در اين سفر تمام است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nس 390\r\n- مأمورين محيط زيست كه كار آنها گردش در بيابانها است ( جهت حفاظت ) تكليف نماز و روزه اينها چيست ؟\r\n\r\nج\r\n- شغل آنان اگر به نحو دوره‌گردى در مقدار مسافت شرعى باشد نماز و روزه‌شان تمام است .\r\n\r\nس 391\r\n- شغل اصلى شخصى كشاورزى است لكن در طول سال گاهى به تهران سفر مىكند و به قالىفروشى مشغول مىشود و هر وقت كه به تهران برود يك ماه مىماند آيا نمازش در تهران تمام است يا شكسته ، بيان فرمائيد ؟ توضيح اينكه در تهران دوره‌گردى مىكند و گاهى به حدّ مسافت مىرسد و گاهى هم در بعضى سفرها به حدّ مسافت نمىرسد .\r\n\r\nج\r\n- حكم مسافر دارد مگر آنكه شغل او بطور دوره‌گردى باشد .\r\n\r\nس 392\r\n- شخصى هر روز از كرج به محل كارش كه در تهران است مىآيد و بايد نمازش را در تهران قصر بخواند ولى در تهران شغلش گشت زدن است آيا بازهم نمازش قصر است يا شغلش كه گشت زدن است بايد نماز را تمام بخواند ؟\r\n\r\nج\r\n- اگر شغلش گشت زدن در حدّ مسافت است در تهران كه مشغول است نمازش تمام است .\r\n\r\nس 393\r\n- شخصى موقتا از شهرستان به تهران مىآيد ده روز در محلّى مىماند و از آن خارج نمىشود و در ده روز دوّم از آن محل خارج مىشود و در\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nضمن ، شغلش گشت زنى است ، نمازش را چگونه بخواند ؟\r\n\r\nج\r\n- در صورت كمتر بودن مسافت گشت زدن از مسافت شرعى نماز تمام است و همچنين در صورت شغل بودن گشت و لو به مقدار مسافت شرعى برسد .\r\n\r\nوطن و سكونت دائم\r\n\r\nس 394\r\n- منظور از وطن اصلى در رسالهء شريفه چيست ؟\r\n\r\nج\r\n- منظور وطنى است كه در آنجا مكلّف متولّد شده است و جايگاه پدرى او بوده است .\r\n\r\nس 395\r\n- اگر جائى را وطن قرار بدهم و هيچ آنجا نروم فعلا ، بلكه قصد كرده‌ام بعدا مثلا 20 سال ديگر بروم و آنجا وطنم باشد ، اگر حالا عبورم بيفتد چه طور است نماز و روزه در آنجا ؟\r\n\r\nج\r\n- حكم مسافر داريد .\r\n\r\nس 396\r\n- اين جانب پدر و مادرم در قم ساكن هستند ولى خودم در شهر ديگرى مشغول خدمت هستم و نيّتم آن است كه در آينده به قم بروم و ساكن آنجا شوم ، آيا قم وطن من محسوب مىشود ؟\r\n\r\nج\r\n- به مجرّد نيت ، وطن محسوب نمىشود .\r\n\r\nس 397\r\n- در شهرى كه عقيده دارم بازنشسته شوم و زندگى كنم نماز و روزه‌ام را بايستى به چه ترتيب بخوانم و بگيرم ؟\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nج\r\n- تا در آن شهر پس از قصد توطّن مدتى ساكن نشديد حكم وطن ندارد .\r\n\r\nس 398\r\n- كسى كه در سالهاى اخير كه تهران از بلاد كبيره شده است به تهران آمده و قصد دارد در اين شهر زندگى كند با چه شرائطى تهران وطن او محسوب مىشود و آيا داشتن خانه ملكى يا استيجارى دخالتى در اين جهت دارد يا خير ؟\r\n\r\nج\r\n- چنانچه در يكى از محله‌هاى تهران قصد سكونت دائم كند همان محله وطن او محسوب مىشود و فرقى بين داشتن خانه ملكى و يا استيجارى نيست .\r\n\r\nس 399\r\n- افرادى كه شغلشان در تهران است و مجبورند از منزل استيجارى استفاده نمايند با عنايت به اينكه مدت سكونتشان در منزل استيجارى بستگى به رضايت صاحبخانه دارد ، آيا مىتوانند در آن محدوده قصد توطّن نمايند ؟\r\nو اگر مدت اجاره به پايان رسيده باشد و تهيه منزل استيجارى برايش در آن محدوده مقدور نشود تكليفش در قصد چيست ؟\r\n\r\nج\r\n- اگر قصد دارد در همان محله و لو با انتقال از منزلى به منزل ديگر هميشه زندگى كند آن محله وطن او محسوب است و در غير اين صورت وطن محسوب نيست .\r\n\r\nس 400\r\n- جمعيّتى در جائى ساكن شده‌اند و همانجا را وطن خود قرار\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nداده‌اند و در حدود 15 سال است كه در آنجا ساكن هستند ، نماز و روزهء ايشان چگونه است ؟\r\n\r\nج\r\n- اگر از اوّل قصد داشتند براى زندگى تا آخر عمر در آنجا زندگى نمايند آن محل وطن محسوب است و نمازشان در آنجا تمام است ولى اگر قصد زندگى دائمى در آن محل نداشتند در آنجا حكم مسافر دارند كه بدون قصد اقامت ده روز نماز شكسته است و روزه صحيح نيست .\r\n\r\nس 401\r\n- اگر كسى از وطن خود خارج شود و در محلى اقامت گزيند كه برگشتن او به وطن خود قطعى نباشد طبق فتواى شما اگر مدت ماندن آن قدر باشد كه از نظر عرف مقيم آنجا محسوب شود نمازش را بايد كامل بخواند ، دو سؤال مطرح است : الف - مدت بقا از نظر عرفى چقدر است و آيا بايد در اين مدت از آن محل خارج نشود ؟ ب - اگر در محل اقامت دوم نمازش را كامل بخواند ( توقف او از نظر عرفى به حدّ معين رسيده باشد ) آيا محل زندگى اول او هم وطن اين شخص خواهد بود يا خير ؟\r\n\r\nج\r\n- ميزان در صدق وطن در فرض مرقوم نظر عرف است و گاهگاهى خارج شدن مضر نيست و تا از وطن اصلى اعراض نكرده به حكم وطن باقى است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nس 402\r\n- نظر به مسأله 1331 توضيح المسائل اگر كسى بدون قصد ماندن در محلى آن قدر بماند كه مردم بگويند آنجا وطن او است وطن او محسوب مىشود ، حكم اين جانب كه مدت 5 سال در تهران دانشجو هستم و در شركتى مشغول به كار مىباشم و بعد از ظهرها تحصيل مىكنم و هنوز درسم تمام نشده و صاحب منزل شخصى مىباشم ، ازدواج هم نموده‌ام و قصد حتمى ماندن در تهران را ندارم چيست ؟\r\n\r\nج\r\n- بدون قصد ماندن دائم در يك محله از تهران وطن محقق نمىشود مگر مدت زيادى كه مردم او را اهل آنجا بشمارند در آن بماند و 5 سال كافى نيست .\r\n\r\nس 403\r\n- افرادى كه بدون قصد توطن ساليان متمادى در يك شهر سكونت دارند ، آيا اگر هشت يا ده سال در آنجا مانده باشند ، صدق توطّن مىكند يا نه ؟\r\nدر هر صورت ميزان براى صدق توطن چه مقدار است ؟\r\n\r\nج\r\n- مقدار ذكر شده كافى در صدق وطن نيست .\r\n\r\nس 404\r\n- فردى كه در وطن ثانى اقامت كرده است امّا هر دو سه روز يك بار براى انجام كارى مجبور به طىّ مسافتى كمتر از هشت فرسخ مىشود ، نماز و روزه‌اش را به چه نحو بايد انجام دهد ؟\r\n\r\nج\r\n- اگر از وطن به كمتر از مسافت مىرود نمازش تمام است ولى اگر فاصله به چهار فرسخ شرعى برسد و بخواهد اين راه را برود و برگردد حكم مسافر پيدا مىكند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nس 405\r\n- اين جانب مدّت چهل و پنج سال است كه در تهران مقيم مىباشم ولى متناوبا هر چند وقت يك بار به شهرستان محلّ تولدم مىروم و از آنجا هم اعراض نكرده‌ام ؛ فتواى حضرت امام در مورد احكام وطن ؛ براى من و فرزندانم چيست ؟\r\n\r\nج\r\n- در وطن اصلى تا از آن اعراض نكرديد ، نماز و روزه تمام است و فرزندان اگر آن محل ، وطنشان نبوده ، در آنجا حكم مسافر دارند .\r\n\r\nس 406\r\n- حدود سال 1330 در تهران به دنيا آمدم و بعد از 27 سال زندگى در تهران ، ازدواج كرده و چند سالى است كه به قزوين رفته‌ام ، مرتبا هفته‌اى يك بار براى ديدن پدر و مادرم به تهران ، و هفته‌اى يك بار هم براى ديدن اقوام شوهرم به شهرستان ديگرى مىرويم و به همين علّت از نظر خواندن نماز و گرفتن روزه دچار مشكل شده‌ايم ؛ آيا مىتوانم هم تهران و هم قزوين را وطن خود اختيار كنم ؟ يا اين كه بايد در قزوين قصد اقامت ده روز كنم و به خانهء پدر و مادرم نروم ؟ !\r\n\r\nج\r\n- بيش از يك وطن داشتن مانع ندارد و تهران كه وطن اصلى شما بوده تا اعراض نكرديد به حكم وطن باقى است و در قزوين اگر بناى زندگى دائمى نداريد حكم سفر مترتّب است كه بدون نيّت اقامت ده روز ، نماز قصر است و روزه صحيح نيست .\r\n\r\nس 407\r\n- چند سالى در شهرى مشغول كار و تحصيل بوده و آنجا را وطن\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nثانوى خود فرض مىكردم در حالى كه قصد اقامت نمىكرده و مسافرتهاى بيش از هشت فرسخ نيز داشته‌ام ، نمازهاى خود را تمام و روزه‌ها را نيز گرفته‌ام ، آيا در اين مدت به وظايف خود صحيح عمل كرده‌ام ؟ « * »\r\n\r\nج\r\n- بدون قصد سكونت دائم ، وطن تحقق پيدا نمىكند و نمازهايى كه بر خلاف وظيفه انجام شده قضا دارد .\r\n\r\nس 408\r\n- ساكنين شهركى بعد از تحويل گرفتن خانه‌هاى خود ، در آن شهرك قصد توطّن نموده‌اند ولى چون مسافت محلّ كارشان از شهرك بيش از مسافت شرعى مىباشد و بايد هر روزه اين مسير را طى نمايند ، بعد از قصد توطّن حتى به مدّت ده روز هم در محلّ سكونت خود اقامت نكرده‌اند و دائما مسير بين منزل و محلّ كار را روزانه مىپيمايند ؛ با توجه به اين كه بعد از قصد توطن بايد مدت 6 ماه در محلّ ، اقامت دائم نمايند ، نماز و روزهء اهالى اين شهرك چگونه است ؟\r\n\r\nج\r\n- ماندن شش ماه در صدق وطن شرط نيست ، چنانچه قصد ماندن هميشه در محلّ سكونت كرده‌اند و در آنجا مدّتى مانده‌اند كه عرفا گفته شود ساكن آنجا هستند ، محل مزبور وطن آنها محسوب مىشود و در غير اين صورت در آن حكم مسافر دارند و در هر صورت در بين راه و محل كار بايد نماز را شكسته بخوانند .\r\n\r\n\r\n","description":"","footnote":"\r\n* لطفا براى اطّلاع بيشتر در مورد اين سؤال ، به مسألهء 402 نيز مراجعه كنيد .\r\n","page_name":" 257 ","page_number":257},
  {"content":"\r\n\r\n\r\nس 409\r\n- محلّ خدمتم در سمنان است كه با وطنم چهار فرسخ فاصله دارد و قصد دارم كه هميشه در سمنان بمانم ولى حد اقل هفته‌اى يك بار به وطنم نزد پدر و مادرم مىروم ؛ نماز و روزهء من چگونه بايد ادا شود ؟\r\n\r\nج\r\n- اگر از وطن اصلى خود اعراض نكرده‌ايد و در سمنان هم قصد هميشه ماندن داريد ، در فرض سؤال در هر دو محل و بين راه نماز شما تمام است و حكم مسافر نداريد .\r\n\r\nس 410\r\n- من طلبه‌اى هستم كه وطن اصلى من در اطراف تبريز بوده است اما فعلا از آنجا اعراض كرده‌ام و تقريبا مدت 8 سال در تبريز بوده و آنجا را براى خود وطن اخذ كرده بودم و مدت دو سال است كه در قم هستم و نظرم هم اين است كه در تبريز خواهم ماند و در تعطيلات هم به تبريز مىروم حكم نماز بنده در آن محل چيست ؟\r\n\r\nج\r\n- در تبريز تمام بخوانيد و در قم و محلى كه اعراض كرده‌ايد نماز شما شكسته است .\r\n\r\nس 411\r\n- فردى كه در استخدام نيروهاى مسلح جمهورى اسلامى ايران در آمده است چون نسبت به انتقالش از شهرى به شهر ديگر با تصميم فرماندهان صورت مىپذيرد و لذا خود نقشى در انتقالش ندارد اكنون هم در تهران سكونت دارد آيا مىتواند تهران را وطن هميشگى خود قرار دهد ؟ با توجه به اينكه شايد اصلا از تهران به شهرستانهاى ديگر منتقل نگردد يا اينكه قبل از بازنشستگى چندين مرتبه به شهرستانها انتقال يابد . در صورت دوم تصميمش اين است كه اگر به شهرستان ديگرى منتقل گردد بعد از بازنشستگى براى ادامه زندگى به\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nتهران برگردد .\r\n\r\nج\r\n- اگر قصد زندگى دائمى در يك محله تهران دارد آنجا وطن او محسوب مىشود و انتقال موقت مضرّ به قصد توطّن نيست .\r\n\r\nس 412\r\n- كسى كه در شهرى غير از وطن اصلى خود اقامت گزيده است ولى قصد ندارد كه مادام العمر در آنجا بماند و ممكن است بعد از مثلا ده سال از آنجا منتقل شود آيا چنين شخصى مىتواند در اين شهر قصد توطّن نمايد ؟\r\n\r\nج\r\n- نمىتواند و بدون قصد توطّن دائم يا ماندن به مقدارى كه صدق عرفى وطن تحقق يابد حكم وطن مترتب نمىشود .\r\n\r\nس 413\r\n- آيا انسان مىتواند محلّى را به دو شرط ( 1 - تا زمانى كه شغل دولتى و يا غير اختيارى دارد ، 2 - اگر توانست در آنجا خانه‌اى جهت سكونت خريدارى كند ) وطن خود قرار دهد تا بتواند روزه و نمازهايش را مانند وطن بجا آورد ؟ در اين صورت در مواقع مراجعه به محلّ سكونت قبلى حكمش چيست ؟\r\n\r\nج\r\n- با قصد توطن مشروط ، وطن نمىشود و محلّ سكونت قبلى اگر وطن بوده بدون اعراض به حكم وطن باقى است .\r\n\r\nس 414\r\n- اشخاصى كه مهاجر جنگى مىباشند ولى خانه خريده‌اند و نيت مراجعه به شهر اصلى خود را دارند آيا وطن براى آنها حساب نمىشود ؟ حكم روزه و نمازشان چيست ؟\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nج\r\n- تنها خريدن خانه موجب صدق وطن نيست و حكم مسافر دارند .\r\n\r\nس 415\r\n- طلّابى كه مدت زيادى ( ده تا بيست سال يا بيشتر ) در قم سكونت دارند و معلوم نيست كه براى هميشه آنجا خواهند ماند يا نه ؛ آيا احكام وطن بر آنان جارى است ؟ و بر فرض وطن بودن ، آيا هفته‌اى يك مرتبه مسافرت كردن ، خللى به احكام وطن مىرساند ؟\r\n\r\nج\r\n- حكم مسافر دارند و بدون قصد اقامه نماز شكسته است\r\n\r\nس 416\r\n- دخترى در وطن خود متولد شده پس از 5 سال به شهرى كوچ مىكنند كه در آن شهر ازدواج مىكند و سپس به تهران مهاجرت مىكنند ، نماز اين دختر در كجا شكسته است و در كجا درست ؟\r\n\r\nج\r\n- در زادگاه كه وطن اصلى اوست نماز تمام است مگر از آنجا اعراض كرده باشد و در ساير جاها حكم مسافر دارد مگر در محلى كه وطن قرار دهد .\r\n\r\nس 417\r\n- عده‌اى كه سالها است در منطقه‌اى ساكن عمارات و ساختمانهاى دولتى بوده و خود نيز از كاركنان دولت هستند ؛ اخيرا در بين آنان شايع شده كه چون شما نمىدانيد چند مدت در اينجا خواهيد بود نماز و روزه شما قصر است و بعضى هم اكنون در خانه‌هاى مسكونى خود نمازهاى خود را شكسته مىخوانند آيا در فتاوى امام امت چنين موردى هست يا خير ؟\r\n\r\nج\r\n- اگر وطن اصلى آنها نيست و قصد ماندن هميشه در آنجا را ندارند بدون قصد ماندن ده روز در آنجا ، حكم مسافر دارند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nس 418\r\n- مردم رامسر ييلاقى دارند كه بيش از چهار فرسخ شرعى از شهر رامسر فاصله دارد ، و مردم در تابستان و فصول ديگر به آنجا مىروند بعضى خانه در آن ييلاق دارند و برخى زراعت دارند و جمعا كمتر از نصف سال در آنجا رفت و آمد مىكنند آيا نماز مردم در مدت‌هاى كمتر از ده روز تمام و روزه آنان نيز صحيح است ؟ و يا اينكه حكم مسافر دارند ؟ متمنى است حكم خداوند را بيان فرمائيد ؟\r\n\r\nج\r\n- داشتن منزل يا مزرعه ميزان نيست اگر بنا دارند تا آخر عمر مقدارى از سال را در آنجا زندگى كنند آنجا وطن محسوب است و نماز و روزه تمام است ، و گرنه در صورتى كه با وطن به مقدار مسافت شرعى فاصله داشته باشد در آنجا حكم مسافر دارند .\r\n\r\nس 419\r\n- ما ايل‌نشين هستيم و صاحب منطقه‌اى هستيم كه هر وقت يا هر سال مانعى براى ما پيش نيايد به آن منطقه مىرويم و براى مدت سه الى 4 ماه مىنشينيم ( مىمانيم ) آيا هر وقت كه ما به آن منطقه برويم :\r\n1 - آنجا وطن ما محسوب مىشود ؟\r\n2 - روزه و نماز ما تمام است يا شكسته ؟\r\n3 - در صورتى كه وطن ما محسوب نشود آيا بايد قصد 10 روز كنيم و روزه بگيريم ؟\r\n\r\nج\r\n- تا اعراض از آن منطقه نكرده‌ايد در آنجا حكم وطن داريد كه نماز شما در آنجا تمام است و روزه صحيح است و قصد ماندن ده روز لازم نيست .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nس 420\r\n- اهالى تنكابن ساليان متمادى است كه به طريق پدران و اجداد خود هر سال دو ماه يا بيشتر يا كمتر در تابستانها به ييلاق مىروند و در آنجا خانه و علاقه‌اى هم دارند ، آيا آنجا وطنشان شمرده مىشود يا نه ؟\r\n\r\nج\r\n- اگر ييلاق را براى هميشه محلّ زندگى سالى چند ماه قرار دادند ، آنجا وطن محسوب مىشود .\r\n\r\nس 421\r\n- اگر كسى از شهر محل تولد خود رفته باشد و در شهر ديگرى اقامت گزيند و قصد اقامت در شهر محل تولد خود را هم نداشته باشد فقط براى ديدار در سالى بنا به مقتضا به آنجا رود ضمنا آن شهر هم وطن هميشگى پدر و مادر و اجداد او باشد نماز و روزه در آن شهر ( محل تولد ) چگونه است ؟\r\n\r\nج\r\n- در صورتى كه اعراض از آن نكرده باشد در آنجا بايد نماز را تمام بخواند .\r\n\r\nس 422\r\n- اين جانب هر چند وقت يك بار به محلّ تولد و وطن اصلى خود مىروم ولى به هيچ وجه قصد بازگشت دائمى به آنجا را ندارم ، آيا آنجا وطن من محسوب مىشود ، يا اين كه اعراض محقق شده است ؟\r\n\r\nج\r\n- اگر قصد داريد كه ديگر براى سكونت به وطن اصلى خود بر نگرديد اعراض حاصل است .\r\n\r\nس 423\r\n- شخصى از محل ولادت خود اعراض كرده و در جاى ديگرى مشغول به تحصيل است ولى با اين حال در ايام سال براى ديدن والدين و كارهاى ديگر به آنجا مىرود و رفت و آمد خود را قطع نكرده است ، آيا\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاين عمل اعراض حساب مىشود ؟ و با آنكه قصد ندارد در آنجا زندگى نكند آيا مىتواند از اعراض خود عود كند ؟ نمازهاى خود را در محلّ تولدش چگونه بخواند ؟\r\n\r\nج\r\n- اگر قصد كرده كه ديگر براى سكونت به وطن اصلى نرود اعراض محقّق شده و در رفت و آمدهاى مزبور حكم مسافر دارد و نمازش در آنجا قصر است .\r\n\r\nس 424\r\n- چند سالى است كه از روستاى محل تولد و وطن اصلىام اعراض نموده‌ام و در اين مدت هرگاه به آنجا مىرفته‌ام فرائضم را مانند شخص مسافر ادا مىنمودم ولى اخيرا پشيمان شده و دوست دارم كه همانجا وطنم باشد ، اگر چه احتمال زندگى كردن در آنجا برايم بعيد است ولى غير ممكن نيست ! آيا با اين حال مىتوانم دوباره وقتى به روستاى مذكور مىروم ، نماز و روزهء خود را مانند وطن بجا آورم ؟\r\n\r\nج\r\n- اگر از وطن اصلى اعراض نموديد ، ديگر آنجا براى شما حكم وطن ندارد مگر آنكه دوباره به آنجا برگرديد و قصد توطن نماييد .\r\n\r\nس 425\r\n- اين جانب 23 سال است كه از وطن اصلى خود خارج شدم و شك دارم كه آيا اعراض كرده‌ام يا خير يقين ندارم ، نماز اين جانب در وطن اصلى چطور بايد خوانده شود ؟\r\n\r\nج\r\n- تا اعراض محرز نشده به حكم وطن باقى است .\r\n\r\nس 426\r\n- قبلا اين طور برداشت كرده‌ام كه اقامت دائم در يك شهر به\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمعنى صرف نظر كردن از وطن قبلى است و لذا على رغم قطع نكردن ارتباطم با زادگاهم ، اخيرا نمازهايم را در آن شهر بطور شكسته خوانده‌ام ، آيا دوباره مىتوانم نمازهايم را در آن شهر بطور كامل بخوانم يا خير ؟\r\n\r\nج\r\n- اگر اعراض كرده‌ايد حكم مسافر داريد و دوباره تا به آنجا براى سكونت به قصد توطّن بر نگرديد نماز شما در آنجا شكسته است .\r\n\r\nس 427\r\n- ترك وطن بدين گونه كه بگويد فعلا من ترك وطن نمودم تا بعد اگر دوباره به اينجا آمدم اين شهر را وطن خود قرار مىدهم درست است يا خير با اينكه قلبا علاقه به وطن خود دارد ؟\r\n\r\nج\r\n- ترك موقت اعراض نيست و حكم وطن باقى است .\r\n\r\nس 428\r\n- در مورد همسر و يا فرزندى كه تكليف شده و در منزل تابع شوهر و يا پدر خود مىباشند آيا در مسأله ترك وطن تابع پدر و يا شوهر خود هستند و اگر پدر و يا شوهر ترك وطن نمود آنها هم همان حكم را پيدا مىكنند و يا بايد مستقلا تصميم بگيرند ؟\r\n\r\nج\r\n- زن ، و فرزندى كه از حد تبعيّت بالطبع بيرون آمده و صاحب اراده است در اتخاذ وطن و اعراض از آن و قصد اقامه تابع نيست و ميزان تصميم خود او است .\r\n\r\nس 429\r\n- زنانى كه بدون التفات ( از اعراض و عدم اعراض ) از وطن اصليشان به شهر ديگر به خانه شوهر مىروند و پس از التفات هم لا بد قصد\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nدارند كه اگر زناشوئيشان تا آخر عمر برقرار و باقى ماند ، در شهر شوهر اقامت كنند و الّا به وطن اصليشان برگشت بنمايند ، بفرمائيد كه حكم نماز و روزهء اين زنها در ورود به وطن اصليشان چه مىباشد ؟\r\n\r\nج\r\n- وطن اصلى تا از آن اعراض نشده به حكم وطن باقى است .\r\n\r\nس 430\r\n- فردى از شمال در تهران ازدواج كرده و حال اينكه شمال وطن شوهر است وظيفه همسر در قبال اعمال عبادى در وطن شوهر چه كيفيّت دارد ؟\r\n\r\nج\r\n- وطن يكى از دو همسر حكم وطن براى ديگرى ندارد .\r\n\r\nس 431\r\n- وطن حقير ورامين است و وطن همسرم كرج ، فرزندم در تهران متولد شده و پس از چند روز به كرج برده شده و پس از يك ماه به شاهرود برده شد ( چون حقير كارمند و محل كارم شاهرود بوده است ) پس از حدود دو سال با انتقال حقير به سمنان ، به سمنان آمد و اكنون هفت سال است كه در سمنان مىباشد وطن فرزندم كدام يك از اين شهرهاست ؟\r\n\r\nج\r\n- در فرض مرقوم جاى معينى براى فرزند شما وطن محسوب نمىشود تا خودش بعد از بلوغ محلى را براى خود وطن انتخاب كند .\r\n\r\nس 432\r\n- شخصى هستم اهل و ساكن بيارجمند شاهرود امّا همسرم اهل طزره دامغان و هر چند ماه يك مرتبه 2 تا 3 روز به وطن همسرم مىرويم ، حكم نماز و روزه من و همسرم چيست ؟ ضمنا بچه اين جانب در شهرستان شاهرود متولد شده است امّا الآن ساكن بيارجمند است وطن اصلى او كجاست و آيا\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمىتواند در شاهرود نماز تمام و روزه بجا آورد يا خير ؟\r\n\r\nج\r\n- همسر شما در زادگاهش نماز او تمام و روزهء او صحيح است مگر اينكه اعراض نمايد و شما در آنجا حكم مسافر داريد مگر اين كه قصد ماندن ده روز نمائيد و قصد سفر در اثناى ده روز با قصد ماندن ده روز منافات دارد و بچّهء شما اگر بزرگ‌شدهء محلّ تولدش هست ، محلّ تولد ، وطن او است و تا از آن اعراض نكرده ، باقى به حكم وطن است و در محلّ سكونت بدون قصد توطّن و قصد ده روز ، حكم مسافر دارد .\r\n\r\nس 433\r\n- منزل پدرى كه هنوز در حيات است براى فرزندى كه خودش شخصا مستقل زندگى مىكند آيا وطن محسوب شده و در آنجا بجا آوردن نماز و روزه بطور كامل صحيح است ؟ همچنين منزل فرزند از پسر براى پدر كه البته از نظر مادى با هم جدا هستند ؟\r\n\r\nج\r\n- ميزان منزل پدر يا فرزند نيست بلكه ميزان وطن به حساب شخص مكلف است جائى كه وطن مكلف بوده تا از آن اعراض نكرده به حكم وطن باقى است .\r\n\r\nس 434\r\n- حدود دو سال است كه در روستايى كه زادگاه پدر و مادرم مىباشد ، معلم هستم ؛ پدرم در آنجا خانهء شخصى دارد كه من نيز در آنجا\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nزندگى مىكنم ولى خودم متولّد و بزرگ‌شدهء تهران هستم و در تعطيلات به تهران مىآيم و تصميم دارم كه پس از پنج سال ديگر به تهران برگردم ، آيا روستاى مذكور وطنم محسوب مىشود ؟ تهران چطور ؟\r\n\r\nج\r\n- در فرض مسأله تهران وطن شما است و روستاى مذكور وطن نيست .\r\n\r\nس 435\r\n- شخصى در دو روستا زمين مزروعى دارد كه ييلاق و قشلاق مىباشد . قبلا در ييلاق سكونت داشته و بيش از ده سال است كه ييلاق را ترك كرده و در قشلاق مقيم مىباشد ؛ نامبرده فرزندى دارد كه در قشلاق به دنيا آمده و در روستاى ييلاقى به عنوان آموزگار مشغول انجام وظيفه مىباشد و تا به حال بيش از ده روز در روستاى ييلاقى نمانده است و هر هفته حد اقل يك روز به روستاى قشلاقى كه فاصلهء آن بيش از چهار فرسخ مىباشد مسافرت مىكند حكم نماز و روزه‌اش چيست ؟\r\n\r\nج\r\n- اگر روستاى ييلاقى وطن آن پسر نيست در آنجا حكم مسافر دارد .\r\n\r\nنماز جمعه\r\n\r\nس 436\r\n- در دانشگاه ما نماز جمعه به امامت يك عرب سعودى كه بسيار روشنفكر و طرفدار انقلاب ايران مىباشد برگزار مىشود ، آيا شركت در اين نماز جمعه مستحب است يا واجب است ؟\r\n\r\nج\r\n- نماز جمعه واجب تخييرى است .\r\n\r\nس 437\r\n- در تحرير الوسيله فتوى به وجوب تخييرى نماز جمعه داده‌ايد و خواندن نماز جمعه را افضل و نماز ظهر را احتياط نموده‌ايد ، آيا اين احتياط وجوبى است يا استحبابى ؟ چون نقل شده كه حضرتعالى نسبت به نماز جمعه\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nتغيير فتوى داده‌ايد .\r\n\r\nج\r\n- احتياط مزبور استحبابى است و فتوى تغيير نكرده است .\r\n\r\nس 438\r\n- مسألهء نماز ظهر و جمعه در زمان غيبت چگونه است ؟\r\n\r\nج\r\n- نماز جمعه در زمان غيبت واجب تخييرى است و مجزى از نماز ظهر است .\r\n\r\nس 439\r\n- آيا كسانى كه فاصلهء آنها تا محل برگزارى نماز جمعه بيش از چهار فرسخ مىباشد و نماز عصرشان شكسته مىشود ، شركت آنها در نماز جمعه الزامى است ؟ در صورت شركت ، نمازشان چه صورتى دارد ؟\r\n\r\nج\r\n- نمازشان صحيح است و نماز جمعه واجب تخييرى است .\r\n\r\nس 440\r\n- آيا اقامهء نماز جمعه براى امام جماعت ، اذن از حاكم شرع لازم دارد ؟ ( چه امام ، مجتهد باشد و چه نباشد ) و آيا قصد اقامت براى امام مسافر لازم است ؟ و اگر امام جماعت در خطبه آنچه كه واجب است ، انجام ندهد ؛ ديگران مىتوانند به او اقتداء كنند و اين نماز كفايت از نماز ظهر مىكند يا نه ؟\r\n\r\nج\r\n- منصب امامت جمعه بدون نصب ولىّ امر مسلمين ثابت نمىشود و امامت جمعه براى مسافر جايز نيست و تا احراز تعمّد ترك واجب نشود ، اقتداء و اكتفا به نماز جمعه مانع ندارد .\r\n\r\nس 441\r\n- آيا رفتن به نماز جمعه واجب كفائى است يا واجب است بر\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nهمه ؟\r\n\r\nج\r\n- واجب كفائى است بنا بر احتياط .\r\n\r\nس 442\r\n- نظر به اين كه ما برادران مسلمان ايرانى مقيم يكى از كشورهاى اروپايى ، با برادران اهل سنّت غير ايرانى ، همه هفته نماز جمعه را بپامىداريم ، لذا يكى از برادران ايرانى دانشجو امامت نماز جمعه را همه هفته به عهده مىگيرد و با توجه به اين كه در ايران اسلامى ، كليهء ائمه جماعات از طرف حضرت امام بايد حكم داشته باشند ، آيا امامت اين برادر به عنوان امام جمعه صحيح است و اين مسأله به طور كلّى چگونه است ؟\r\n\r\nج\r\n- به ترتيبى كه نوشته‌ايد همچنان نماز جمعه را مانند گذشته به امامت همان برادر مذكور اقامه نماييد و صحيح است .\r\nان شاء اللّه موفق باشيد .\r\n\r\nس 443\r\n- در بلاد بعيده ، مانند مناطق آزادشدهء افغانستان ، اقامهء نماز جمعه و تعيين امام جمعه ، منوط به اجازهء مرجع است يا خير ؟\r\n\r\nج\r\n- در فرض مذكور مىتوانند با مراعات شرايط ديگر اقامه نمايند .\r\n\r\nس 443\r\n- آيا ائمه جمعه مىتوانند براى خود جانشين ( موقت ) تعيين كنند يا اينكه بايد با اطلاع و اجازه ولى امر ( ولايت فقيه ) باشد ؟\r\n\r\nج\r\n- اطلاع دهند هر چند موارد مختلف است .\r\n\r\nس 445\r\n- اگر كسى نتوانست خطبه‌هاى نماز جمعه را درك كند و فقط به نماز جمعه برسد و اقتدا كند آيا از نماز ظهر كفايت مىكند ؟\r\n\r\nج\r\n- كفايت مىكند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nس 446\r\n- اگر كسى به يكى يا هر دو خطبهء نماز جمعه نرسد و يا در آنجا باشد و متوجه خطبه‌ها نشود و يا در بين خطبه‌ها حرف بزند ، آيا بايد نماز ظهر را هم بخواند ؟\r\n\r\nج\r\n- اگر به نماز جمعه اقتدا كرده و آن را بجا آورده لازم نيست نماز ظهر را بخواند .\r\n\r\nس 447\r\n- در نماز جمعه ، وقتى كه امام مشغول خطبه خواندن است ، برگشتن به چپ و راست ، يا حرف زدن در بين خطبه چه صورتى دارد ؟\r\n\r\nج\r\n- مانع ندارد ولى نبايد موجب فوات فايدهء خطبه شود .\r\n\r\nس 448\r\n- در موقع خواندن خطبه نماز جمعه كه مأمومين نشستن به حالت تشهد را مراعات نمىكنند و به اطراف نگاه مىكنند و با گفتن اسم امام زمان قيام مىكنند نمازشان چه صورت دارد ؟\r\n\r\nج\r\n- اشكال ندارد .\r\n\r\nس 449\r\n- چه بسا در بين خطبه‌هاى نماز جمعه مردم با گفتن سه تكبير و شعارهائى سخن امام جمعه را تأييد مىنمايند و نيز قيام كردن در هنگام نام امام عصر ارواحنا له الفداء و نيز فرستادن صلوات و يا آمين گفتن در پى دعاهائى كه امام جمعه مىكند همهء اينها آيا جايز است يا خير ؟\r\n\r\nج\r\n- اشكال ندارد .\r\n\r\nس 450\r\n- در نمازهاى جمعه ديده مىشود كه عدهء زيادى را با يك رديف صف يا يك ستون صف ، به هم متصل مىكنند ، آيا نمازشان صحيح است ؟\r\n( اين اتصال اغلب در موقع نماز مىباشد و در موقع خطبه‌ها اين اتصال هم نمىباشد )\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nج\r\n- اشكال ندارد .\r\n\r\nس 451\r\n- اگر در دو خطبهء نماز جمعه ، سورهء آخر خطبه خوانده نشود ، نماز چه صورتى دارد ؟\r\n\r\nج\r\n- اگر سهوا يا نسيانا باشد مانع ندارد و نماز صحيح است .\r\n\r\nس 452\r\n- خواندن نماز جمعه در هواى سرد يا هواى گرم براى افراد ضعيف و بىبنيه كه احتمال ضرر مىرود ، چه حكمى دارد ؟\r\n\r\nج\r\n- مانع ندارد مگر آنكه خوف ضرر براى شخص باشد .\r\n\r\nس 453\r\n- آيا مىتوان در مكانى كه احتمال خطر دارد نماز جمعه خواند ؟\r\n\r\nج\r\n- نماز جمعه واجب تخييرى است و احتمال ضعيف خطر مانع نيست مگر آن كه به حدّ خوف برسد .\r\n\r\nس 454\r\n- در روزهاى جمعه و در صف جماعت ديده مىشود كه بعضى از برادرها روزنامه مىآورند و روى آن مىنشينند و نماز مىخوانند و مسلما در روزنامه آيات قرآن يا اسم خدا يا كلمه اللّه يا اسم ائمه ( ع ) مىباشد آيا نماز صحيح است يا خير ؟\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nج\r\n- تا يقين به هتك و بىاحترامى نداشته باشند نمازشان اشكال ندارد و بر ديگران لازم نيست به آنها بگويند .\r\n\r\nس 455\r\n- زنانى كه عادت ماهانهء خود را مىگذرانند و از خواندن نماز معذورند ، آيا مىتوانند در نماز جمعه يا جماعت در غير مسجد شركت كنند ؟\r\n\r\nج\r\n- مىتوانند در اجتماع براى نماز شركت كنند ، و صورتا متابعت نمايند ، ولى نبايد نماز بخوانند .\r\n\r\nس 456\r\n- آيا شركت بانوان در نمازهاى جماعت يوميه و نماز جمعه كراهت دارد يا خير ؟\r\n\r\nج\r\n- كراهت ندارد ، بلكه در بعض موارد مطلوب است .\r\n\r\nس 457\r\n- اذا دخل شخص فى الصلاة بنية الجمعة ثم تبيّن انها ليست جمعة فهل تصحّ صلاته لو غيّر النيّة ام لا و كذا العكس ؟\r\n\r\nج\r\n- فى تصحيح الصلاة المذكورة بالعدول فى النيّة اشكال و الأحوط اتمامها ثم اعادتها .\r\n\r\nس 458\r\n- آيا شخص مسافر كه حاضر به نماز جمعه مىشود ، جايز است كه امام جمعه شود ( با داشتن شرايط ) يا فقط مىتواند مأموم باشد ؟\r\n\r\nج\r\n- نمىتواند امام باشد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nس 459\r\n- هنگامى كه نماز جمعه منعقد است ، نماز را فرادى مىتوان خواند ؟\r\n\r\nج\r\n- جايز است .\r\n\r\nس 460\r\n- اگر كسى امام جمعه‌اى را كه از طرف امام تعيين شده به دلايلى قبول نداشته باشد عدم شركت او در نماز جمعه اشكال دارد ؟\r\n\r\nج\r\n- اشكال ندارد و نماز جمعه واجب تخييرى است ولى خوب است مؤمنين هر چه بهتر آن را برپا كنند .\r\n\r\nس 461\r\n- معروض ميدارد كه : نماز جمعه منطقهء فارس جمعه‌ها معمولا 30 دقيقه بعد از ظهر شرعى آغاز مىشود ( بطور مثال : جمعه مورخهء 19 / 9 / 61 ساعت 12 و 30 دقيقه يعنى 30 دقيقه بعد از 12 خطبه‌ها خاتمه يافته ) مقرر فرمائيد كه آيا به فتواى امام بزرگوار نماز جمعه به اين منوال كفايت از نماز ظهر مىنمايد يا خير ؟\r\n\r\nج\r\n- در مفروض سؤال نماز جمعه صحيح و كفايت از ظهر مىكند .\r\n\r\nس 462\r\n- از حضرتعالى نقل شده كه اگر نماز جمعه از ظهر شرعى بگذرد احتياط واجب آن است كه نماز ظهر را بخوانند ؛ آيا منظور اوّل نماز است يا اوّل خطبه ؟\r\n\r\nج\r\n- اگر در اوائل عرفى ظهر نماز خوانده شود مانع ندارد هر چند خطبه را اوّل ظهر شروع كنند .\r\n\r\nس 463\r\n- گفته مىشود كه وقتى نماز جمعه ، در شهرى برگزار مىشود تا\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nفاصلهء چند كيلومترى افرادى كه در نماز جمعه شركت نكرده‌اند نمىتوانند نماز ظهر و عصر را بطور جداگانه اقامه كنند . [ لطفا بفرماييد آيا اين مسأله از نظر شرعى صحيح است ؟ 
  ]\r\n\r\nج\r\n- نماز جمعه واجب تخييرى است و خواندن نماز ظهر در وقت اقامهء جمعه اشكال ندارد .\r\n\r\nس 464\r\n- مىگويند كه در محل‌هاى ديگر يعنى غير از دانشگاه ، اگر كسى كه در منزل است به عللى نرفته باشد براى نماز جمعه ، بايد صبر كند تا نماز جمعه دانشگاه تمام شود و نماز ظهر و عصر را بخواند و اگر قبل از نماز جمعه ، بخواند ، نمازش باطل است . آيا اين گفته درست است يا خير ؟\r\n\r\nج\r\n- نمازش صحيح است .\r\n\r\nس 465\r\n- آيا اشكال دارد كسى كه در كرج است براى نماز جمعه به تهران بيايد يا لازم است براى احتياط نماز ظهر و عصر را كه شكسته شده بود ، دوباره در وطنش به صورت تمام بخواند ؟\r\n\r\nج\r\n- مىتواند به نماز جمعه حاضر شود هر چند اگر به حدّ مسافت سير كند ، نمازش شكسته است .\r\n\r\nس 466\r\n- با توجه به اين كه در « تهران » و « شهر رى » دو نماز جمعه اقامه مىشود و فاصلهء آنها از دو فرسخ بيشتر است ، حكم كسانى كه از شهر رى در نماز جمعهء تهران شركت مىكنند چيست ؟\r\n\r\nج\r\n- اشكال ندارد .\r\n\r\nس 467\r\n- افرادى كه در نماز جمعهء تهران شركت مىكنند و عده‌اى از آنها\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكه مسافتشان بيش از حدّ شرعى است و نماز عصر را تمام مىخوانند چه صورت دارد ؟\r\n\r\nج\r\n- در صورتى كه با طى مسافت شرعى و قصد مسافت ، نماز را تمام بخواند صحيح نيست .\r\n\r\nس 468\r\n- با توجه به اينكه مكروه است مسافر به حاضر و حاضر به مسافر اقتداء كند آيا شركت مسافرين در جماعتها در مراسم بزرگ و همچنين شركت مسافر در نماز جمعه چگونه است ؟\r\n\r\nج\r\n- اشكال ندارد ولى امام در نماز جمعه بايد مسافر نباشد .\r\n\r\nنماز جماعت\r\n\r\nس 469\r\n- با تأكيد جنابعالى بر حفظ مساجد و اينكه مساجد سنگر است و سنگرها را حفظ نمائيد ، و با بودن سه مسجد در محل و اقامه نماز جماعت در هر سه مسجد و در هر سه وقت شرعى ، حسينيه‌اى در جوار اين مساجد قرار دارد و در آن نماز جماعت برپا مىكنند و حال اينكه فاصله اين مساجد با حسينيه خيلى كم است آيا اين امر تضعيف سنگر الهى مسجد و روحانيّت و ائمه جماعات نيست ؟\r\n\r\nج\r\n- اقامهء نماز جماعت در حسينيه اگر خلاف مقررات وقف نباشد با مراعات شرايط مقرره اشكال ندارد .\r\n\r\nس 470\r\n- دختر جوانى هستم كه همسايهء مسجد مىباشم ، با توجه به مسألهء\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n894 رساله و با توجه به رهنمودهايى كه در مورد حفظ مساجد فرموده‌ايد ، خواهشمند است بفرماييد كه تا چه حدّ رفتن يك دختر به مسجد جايز است ؟\r\n\r\nج\r\n- حدّى ندارد و با رضايت ولىّ خود عمل كنيد .\r\n\r\nس 471\r\n- آيا پسر مىتواند بدون اجازهء پدرش به نماز جماعت حاضر شود ؟\r\n\r\nج\r\n- اشكال ندارد .\r\n\r\nس 472\r\n- خواندن نماز جماعت در اماكن ناامن چگونه است ؟\r\n\r\nج\r\n- اشكال ندارد مگر آنكه خوف خطر باشد .\r\n\r\nس 473\r\n- در بعضى از كارخانه‌ها نماز جماعت برقرار است ، كسانى در كارخانه هستند كه نمازشان شكسته است ( و وقتى به منزل مىروند بايد نمازشان را تمام بخوانند ) و در نماز جماعت شركت نمىكنند ؛ آيا در اوّل وقت نمازشان را با جماعت بخوانند بهتر است يا اين كه صبر كنند و بعدا نمازهايشان را در خانه به صورت تمام بخوانند ؟\r\n\r\nج\r\n- مخيّر هستند و بهتر است اوّل وقت و به جماعت بخوانند .\r\n\r\nس 474\r\n- آيا در مكانى كه نماز جماعت برپا است ، خواندن نماز به طور فرادى جايز است ؟\r\n\r\nج\r\n- چنانچه موجب هتك نماز جماعت يا امام جماعت باشد جايز نيست هر چند نماز صحيح است .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nس 475\r\n- شخصى در يك مسجد كه نماز جماعت برگزار شده و امام جماعت نيز عادل و مورد تأييد مىباشد ، نماز فرادى مىخواند به قصد اين كه به ديگران بفهماند كه امام ، عادل نيست و يا اين كه قصدش اين نيست ولى عملش طورى است كه مردم اينطور فكر مىكنند ، آيا نماز اين شخص باطل است ؟\r\n\r\nج\r\n- اگر عمل او به قصد هتك جماعت و امام باشد و يا آنكه موجب هتك جماعت يا امام گردد حرام است .\r\n\r\nس 476\r\n- اگر كسى در نماز جماعت توجه كافى نداشته باشد ولى در منزل و به طور فرادى نمازش از توجه بيشترى برخوردار باشد مىتواند در منزل نماز بخواند به جاى جماعت ؟\r\n\r\nج\r\n- مانع ندارد و جماعت بهتر است .\r\n\r\nس 477\r\n- به موجب اينكه افراد آتش‌نشانى در سر كار هر لحظه مىبايست آماده حركت به جهت اطفاء حريق باشند و نمىتوانند پوتينهاى خود را همه با هم بيرون آورده كه در اين صورت موجب اتلاف وقت براى پوشيدن مجدد مىشود لذا نماز جماعت برقرار نمىنمايند كه بسى جاى نگرانى است با توجه به اين مختصر توضيح بفرمائيد حكم شرعى چيست ؟\r\n\r\nج\r\n- اگر ضرورت است چيزى بر آنها نيست .\r\n\r\nس 478\r\n- صلاة ما في الذمة رجاء المطلوبية هل تصح مع الجماعة ام لا ؟\r\n\r\nج\r\n- تصح مأموما لا اماما فلا يصح للغير أن يقتدى به فى مثل تلك الصلاة .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nس 479\r\n- توضيحى براى مسأله 1490 در باب مكروهات نماز جماعت بدهيد اينطور استنباط مىشود كه مواقعى كه ما مسافر هستيم حتى جائى كه نماز جماعت برپا باشد بايد نمازمان را خود بخوانيم و مكروه است كه نمازمان را به جماعت بخوانيم .\r\n\r\nج\r\n- منظور از كراهت در اينجا اين است كه ثواب اين نماز از جماعتهاى ديگر كمتر است ، پس لازم نيست نماز فرادى خوانده شود بلكه اين نماز جماعت از نماز فرادى ثوابش بيشتر است .\r\n\r\nس 480\r\n- لطفا دربارهء مكروه بودن اقتداى شخص غير مسافر به مسافر ، توضيح دهيد ، با توجه به مسألهء 1490 توضيح المسائل : « مسافرى كه نماز ظهر و عشا را دو ركعت مىخواند مكروه است در اين نمازها به كسى كه مسافر نيست اقتدا كند و كسى كه مسافر نيست مكروه است در اين نمازها به مسافر اقتدا نمايد » .\r\n\r\nج\r\n- اقتداى مسافر به حاضر و بالعكس مانع ندارد و صحيح است و كراهت در اين مسأله به معناى كمى ثواب است .\r\n\r\nس 481\r\n- در مواردى كه دستور فرموده‌ايد در نماز جماعت اهل تسنّن شركت كنيم آيا اين نماز از نظر نيت و غيره مثل نماز جماعت شيعه است ؟\r\n\r\nج\r\n- به هر نحو آنها عمل مىكنند انجام دهند .\r\n\r\nس 482\r\n- طبق رسالهء امام يكى از شرايط امام جماعت ، شيعه بودن است ؛\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبعضى از برادران دانشجو در خارج از كشور با استناد بر اين مسأله در مساجد و جماعات مسلمانان شركت نمىكنند و اين عمل آنها موجب بدبينى ديگر مسلمانان نسبت به ما شده است ، آيا اين كار شرعا صحيح است يا نه ؟\r\n\r\nج\r\n- اگر شركت نكردن در نماز آنان موجب بدبينى است ، شركت كنند و با آنها نماز بخوانند .\r\n\r\nس 483\r\n- جمعى از مؤمنين با عده‌اى از اهل تسنّن در محله‌اى كه طرفين زندگى مىكنند ، مسجدى بنا كرده و در تمام مراسم اسلامى مشتركا بهره‌بردارى مىنمايند ولى امام جماعت و نحوهء اداى نماز ، بخصوص از جهت محلّ سجده بر وفق اهل تسنّن است و شيعيان نيز ناگزير از مشاركت جهت اتحاد و اداى فريضه هستند ؛ در فرض مذكور سجده كردن بر زيلو و فرش چه صورتى دارد ؟\r\n\r\nج\r\n- اگر مذاهب طرفين براى همديگر شناخته شده است و تقيه‌اى در بين نيست ، سجده بر فرش و زيلو صحيح نيست .\r\n\r\nس 484\r\n- در غير موارد حج شيعيان مىتوانند به امام جماعت اهل تسنّن اقتدا نمايند يا خير ؟\r\n\r\nج\r\n- مىتوانند .\r\n\r\nس 485\r\n- آيا در نيت نماز جماعت بايد نام امام جماعت را به زبان آورد يا اين كه بگوييم : « نماز مىخوانم به امامت امام حاضر قربة الى اللّه » كافى است ؟\r\n\r\nج\r\n- كافى است و اسم بردن لازم نيست .\r\n\r\nس 486\r\n- با توجه به اين مسأله : « اگر انسان نداند نمازى را كه امام\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمىخواند ، نماز واجب يوميه است يا نماز مستحب ، نمىتواند به او اقتدا كند . » ( مسأله 1410 ) ؛ بعضى از ائمه جماعات ، نماز يوميه‌اى را كه خوانده‌اند دوباره در جاى ديگر مىخوانند و با فرض اين كه امام نماز قضاى مسلّم و يا نماز قضاى ميت را به عهده ندارد ، معلوم است كه نمازش مستحبّى است ، آيا مأمومين مىتوانند به او اقتدا كنند ؟\r\n\r\nج\r\n- در نماز معاده ، نماز همان روز را قصد مىكند و لازم نيست نيّت وجوب و استحباب و مىتوانند با او اقتدا كنند .\r\n\r\nس 487\r\n- صلاة معاده را مىشود بيش از دو مرتبه امام بخواند ؟\r\n\r\nج\r\n- بيش از دو مرتبه نخوانند .\r\n\r\nس 488\r\n- آيا در نماز قضاى يوميه‌اى كه احتياطا خوانده مىشود ، مىتوان امام جماعت شد ؟\r\n\r\nج\r\n- صحيح نيست .\r\n\r\nس 489\r\n- مأمومى كه قرائتش فصيحتر از امام جماعت است ، مىتواند براى نماز جماعت به اين امام اقتدا كند ؟\r\n\r\nج\r\n- اقتدا صحيح است .\r\n\r\nس 490\r\n- در صف جماعت اگر در يك صف يا صفها بين مردان كه از يك طرف قرار دارند و زنان كه در طرف ديگرند حجابى نباشد آيا نماز آنها اشكال ندارد ؟\r\n\r\nج\r\n- اشكال ندارد .\r\n\r\nس 491\r\n- در مسأله 1411 توضيح المسائل چنين فتوا داده‌اند كه اگر كسى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nپشت سر امام جماعت ايستاده باشد اقتدا كردن كسانى كه دو طرف صف اول ايستاده‌اند و به واسطهء ديوار محراب امام را نمىبينند اشكال دارد . حقير استدعا دارد از محضر پرفيض امام بفرمايند تكليف كسى كه مدتى نامعلوم به واسطه عدم اطلاع از اين مسأله چنين به جماعت نماز خوانده است چيست و آيا منظور از اشكال دارد حكم به ابطال نماز است يا صحيح بودن نماز ؟\r\n\r\nج\r\n- اقتداء صحيح نيست و نماز محكوم به صحت است مگر اينكه يكى از مبطلات نماز مثل زياده و نقيصه ركن پيش آمده باشد كه بايد قضاء نمايد .\r\n\r\nس 492\r\n- در وسط مسجد حوضى است كه صفهاى جماعت طويل مىشوند و عده‌اى در جائى مىايستند كه از طرف راست يا چپ متصل هستند ولى پيش روى آنها حوض آب است اين گونه اتصال كافى است ؟\r\n\r\nج\r\n- كافى است .\r\n\r\nس 493\r\n- در يك صف جماعت به واسطه مانعى ( تيزى ديوار ) شخص پهلوى خود را ( كه به واسطهء او اتصال دارد ) در حال ركوع و سجود نمىبيند ، ولى در حال قيام و قعود يكديگر را مىبينند ( فرد سمت چپ از جلو اتصال دارد ولى سمت راستى از جلو اتصال ندارد ) آيا نماز سمت راستى و ديگران كه به واسطهء او متصل مىشوند صحيح است يا خير ؟\r\n\r\nج\r\n- اگر علاوه بر اتصال ، از صف متقدم و لو يك نفر را در بعض حالات ببيند جماعت صحيح است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nس 494\r\n- در رساله امام ، مسأله 1414 چنين آمده : « كسى كه پشت ستون ايستاده ، اگر از طرف راست يا چپ بواسطهء مأموم ديگر به امام متصل نباشد ، نمىتواند اقتدا كند بلكه اگر از دو طرف هم متصل باشد ولى از جلو اتصال نداشته باشد ، جماعتش اشكال دارد . » بدين ترتيب در نماز جمعه‌ها به علّت كثرت جمعيّت ، اتصال از جلو حاصل نمىشود ، حكم اين مسأله چيست ؟\r\n\r\nج\r\n- مقصود اين است كه علاوه بر اتصال ، صف جلو و لو بعض آن را نبيند .\r\n\r\nس 495\r\n- در مسألهء 1414 رساله فرموده‌ايد : « . . . بلكه اگر از دو طرف هم متصل باشد ولى از جلو اتصال نداشته باشد ، جماعتش اشكال دارد . » ، آيا اين « اشكال » به معناى احتياط واجب است ؟\r\n\r\nج\r\n- حكم احتياط واجب را دارد و مقصود از مسأله اين است كه از صف جلو و لو يك نفر را ببيند .\r\n\r\nس 496\r\n- ستونى است : يك متر در يك متر ، آيا مىشود در پشت اين ستون در صورتى كه از چپ و راست اتصال داشته باشد به امام اقتدا كرد ؟\r\n\r\nج\r\n- اگر كسى كه پشت ستون قرار گرفته از صف قبل از خودش بتواند و لو يك نفر را ببيند نمازش صحيح است .\r\n\r\nس 497\r\n- مسجدى در كراچى [ هست كه در آن 
  ] نماز جماعت برپا مىشود و داراى چهار طبقه و طبقه هم كف است ، حالت نمازگزاران در طبقات به شرح زير است كه :\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nالف - بعضى از نمازگزاران طبقه اول ، مىتوانند امام جماعت و بعضى از نمازگزاران طبقهء هم كف را ببينند .\r\nب - بعضى از نمازگزاران طبقهء دوم و طبقهء سوم مىتوانند بعضى از نمازگزاران طبقهء هم كف را ببينند ولى هيچ‌كدام از آنان نمىتوانند امام جماعت را كه در طبقه هم كف است ببينند .\r\nج - و اما نمازگزاران طبقه چهارم نمىتوانند هيچ‌كدام از نمازگزاران طبقه هم كف و طبقه اول را ببينند آنها فقط مىتوانند بعضى از نمازگزاران طبقه دوم و طبقه سوم را ببينند .\r\nدر اينجا اضافه مىكنم كه در هر طبقه صفهاى نمازگزاران برپا است و هيچ طبقه تماما خالى نمىباشد و اتّصال مأمومين در هر طبقه با طبقهء قبل حاصل است آيا نماز جماعت در طبقات اول ، دوم ، سوم و چهارم ، در مسجد فوق ان شاء اللّه قبول است يا خير ؟\r\n\r\nج\r\n- در صورتى كه طبقات نسبت به يكديگر علوّ فاحش نداشته باشد و كسى كه در صف اول هر طبقه مىايستد از صف قبل از خودش در طبقه قبل و لو يك نفر را ببيند نماز صحيح است .\r\n\r\nس 498\r\n- طبقهء دوّم مسجد ، مأمومين زن يا مرد اقتداء مىنمايند و لبهء اين طبقه يك ديوار نيم مترى وجود دارد آيا وجود اين ديوار ضررى به جماعت آنها مىزند يا خير ؟\r\n\r\nج\r\n- اشكال ندارد .\r\n\r\nس 499\r\n- امام جماعت در محراب و جاى پايينى ايستاده و عده‌اى از مأمومين هم در محلّ بالايى ايستاده و اقتدا كرده‌اند و عده‌اى ديگر نيز در\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nصفهاى عقب يا در طرفين اقتدا كنندگان مزبور ، در جايى كه سطح آن مساوى با محراب است ، ايستاده‌اند ولى مكان ايشان از مكان كسانى كه بواسطهء آنها به امام متصل مىشوند ، پايين‌تر است ؛ آيا اقتداى صفهاى عقب و طرفين صحيح است ؟\r\n\r\nج\r\n- با فرض صدق وحدت مكان و اجتماع ، اشكال ندارد .\r\n\r\nس 500\r\n- صفوف متعدد در نماز جماعت وجود دارد و شيب زمين اندك است و صف قبل با صف بعد شيب قابل ملاحظه‌اى ندارد ولى در صف‌هاى بعدى و آخر ، مكان مأمومين با امام نيم متر - يا كمتر يا بيشتر - پائين‌تر است اين مقدارها با توجه به صفوف زياد نماز اشكال دارد يا خير ؟\r\n\r\nج\r\n- در فرض مذكور اشكال ندارد .\r\n\r\nس 501\r\n- اگر در نماز جماعت به علّت فاصلهء زياد با امام ، صداى خواندن حمد و سورهء امام شنيده نشود ، تكليف چيست ؟\r\n\r\nج\r\n- اشكال ندارد .\r\n\r\nس 502\r\n- در صفهاى نماز جماعت آيا بايد پس از صفهاى جلو كه تكبير مىگويند به ترتيب عمل شود يعنى اول صفهاى جلو ، و بعد به ترتيب ، صفهاى عقب ، تكبير بگويند ؟\r\n\r\nج\r\n- مهيّا شدن براى دخول در نماز كافى است .\r\n\r\nس 503\r\n- در ركعت اول و دوم نماز ظهر و عصر كه به صورت جماعت خوانده مىشود آيا مأموم مىتواند تسبيحات اربعه بخواند ؟\r\n\r\nج\r\n- به عنوان ذكر اشكال ندارد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nس 504\r\n- در بعضى از ادارات نماز جماعت دائر نموده‌اند ؛ اگر كارمندى بخواهد شركت كند ، بايد به مدّت خواندن نماز ، كارش را ترك نمايد : 1 - اگر در موقع نماز ، كارمند لطمه‌اى به كارش نخورد و بيكار باشد چه صورتى دارد ؟ 2 - اگر در موقع شركت در نماز جماعت ، در كارش تأخير كند چه صورت دارد ؟ 3 - در صورت مجاز بودن ، اگر عمدا نماز جماعت را ترك كند چه صورتى دارد ؟\r\n\r\nج\r\n- نماز جماعت واجب نيست و اگر منافاتى با مقرّرات استخدامى شما نداشته باشد مانع ندارد .\r\n\r\nس 505\r\n- اگر نمازگزار بىاطلاع ماند تا امام هر دو سجده را بجا آورد و مأموم هنوز در سجده اول است در اتمام سجده دوم و متابعت از امام تكليفش چيست ؟\r\n\r\nج\r\n- سجده دوم را بجا آورد و متابعت نمايد .\r\n\r\nس 506\r\n- هل يجب قراءة شيء من التشهد أو القرآن اثناء التجافى فى صلاة الجماعة ؟\r\n\r\nج\r\n- لا يجب .\r\n\r\nس 507\r\n- در احكام نماز جماعت در رساله آمده است : « اگر مأموم پيش از امام عمدا هم سلام دهد نمازش صحيح است » و در مسألهء ديگر فرموده‌ايد : « اگر مأموم غير از تكبيرة الاحرام و سلام ، چيزهاى ديگر نماز را پيش از امام بگويد ، اشكال ندارد . . . » لطفا در اين باره توضيح دهيد .\r\n\r\nج\r\n- اگر پيش از امام سلام نماز را بگويد ، نماز و جماعت صحيح است ولى اولى و احوط آن است كه سلام را به تأخير اندازد تا بعد از سلام امام بگويد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nس 508\r\n- باطل شدن وضو در بين نماز و يا كناره گرفتن از جماعت و قصد فرادى كردن ، چه صورتى دارد ؟\r\n\r\nج\r\n- در وسط نماز اگر وضو باطل شود ، نماز باطل مىشود و قصد انفراد در وسط نماز جماعت اشكال ندارد .\r\n\r\nس 509\r\n- نظر به اينكه امام اخيرا فتوائى صادر كرده‌اند و فرموده‌اند كه امام جماعت بايد از اهل علم باشد با در نظر گرفتن فتواى صادره ، شخصى است تمام شرايطى كه در توضيح ذكر شده دارا است فقط از اهل علم نيست يادآورى مىشود از اهل علم در محله حضور ندارد آيا شخص مذكور مىتواند نماز جماعت بخواند يا خير ؟\r\n\r\nج\r\n- اگر دسترسى به روحانى نباشد غير روحانى با وجود ساير شرائط مىتواند امامت نمايد .\r\n\r\nس 510\r\n- اقتدا كردن زن به شوهر عادل در صورتى كه بخواهند 2 نفرى نماز جماعت بخوانند اشكالى دارد يا خير ؟\r\n\r\nج\r\n- اشكال ندارد .\r\n\r\nس 511\r\n- عدالت امام جماعت به چه طريقى ثابت مىشود آيا به وسيله معرفى يكى از روحانيون سرشناس شهر يا معرفى از يك مقام رسمى ( مثل سياسى عقيدتى در ارتش ) عدالت محرز مىشود يا نه ؟\r\n\r\nج\r\n- اگر موجب اطمينان شود كفايت مىكند .\r\n\r\nس 512\r\n- اصرار بر مخالفت احتياطات وجوبى بدون مراجعه به غير مستلزم فسق است يا خير ؟\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nج\r\n- اگر بدون حجت اصرار به مخالفت مىكند معامله عدالت با او نمىشود على الاحوط .\r\n\r\nس 513\r\n- آيا فردى كه صورت خود را با تيغ يا ماشين ريش‌تراشى طورى مىتراشد كه مانند تيغ است ، مىتواند امام جماعت شود ؟\r\n\r\nج\r\n- ريش‌تراش نمىتواند امام جماعت شود .\r\n\r\nس 514\r\n- آيا شرايط امام جماعت با امام جمعه فرق مىكند ؟ تعريف و معناى عادل بودن امام چيست ؟ اگر امام جمعه يا جماعت بر گناهان صغيره اصرار داشته باشد از عدالت خارج مىشود يا نه ؟\r\n\r\nج\r\n- معناى عدالت و شرايط امام جماعت و جمعه در رساله ذكر شده است و اصرار بر صغيره موجب سلب عدالت مىشود .\r\n\r\nس 515\r\n- اگر عادلى از عادل ديگرى غيبت كند آيا عدالت اولى ( غيبت‌كننده ) ساقط مىشود ؟\r\n\r\nج\r\n- اگر عدالت هر دو محرز بوده تا يقين به فسق يكى پيدا نشده هر دو محكوم به عدالت هستند و كار هر كدام محكوم به صحت است ولى اگر معلوم است كه غيبت‌كننده بدون مجوز غيبت مىكند از عدالت ساقط مىشود .\r\n\r\nس 516\r\n- در تحرير الوسيله ، در قسمت شرائط امام جماعت ، نوشته شده كه\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nعلى الأقوى صفت عدالت با ارتكاب گناه صغيره زائل مىشود ، در حالى كه در قسمت شرائط مفتى و قاضى احتياط واجب شده است . لطفا توضيح دهيد .\r\n\r\nج\r\n- احتياط است .\r\n\r\nس 517\r\n- اگر فردى را بشناسيم كه قبلا گناه كبيره‌اى مرتكب شده و اكنون واقعا نادم و متديّن و پايبند به مسائل شرعى شده و گناه كبيره انجام نمىدهد ، آيا به چنين شخصى مىتوان اقتدا نمود ؟\r\n\r\nج\r\n- اگر احراز كنيد كه عادل شده است اشكال ندارد .\r\n\r\nس 518\r\n- كسى اين مطلب را مىداند كه عدالت در امام جماعت شرط است ، ليكن نمىداند فلان عمل ( كه در حقيقت مسقط عدالت است ) مسقط عدالت است يا نه ؛ مدتى بعد معلوم شد كه آن فعل مسقط عدالت بوده ، نمازهايى كه تا كنون خوانده صحيح است يا خير ؟\r\n\r\nج\r\n- اگر احراز عدالت امام با يقين به صدور عمل مذكور از او ، از اين جهت باشد كه جاهل به معناى عدالت است جماعت او صحيح نيست و چنانچه جاهل مقصّر باشد بايد احتياطا نماز را اعاده كند .\r\n\r\nس 519\r\n- در نمازهاى جماعت كه شرط اساسى آن عادل بودن امام جماعت است اگر در جبهه‌ها به امامت يكى از برادران برپا شود تكليف چيست ؟\r\n\r\nج\r\n- اگر كسانى كه اقتدا مىكنند امام جماعت را عادل مىدانند اقتدا صحيح است .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nس 520\r\n- آيا شخصى كه عدالت ظاهرى دارد ولى بنا به گفتهء خود او بعضى مواقع گناه كبيره از وى سر مىزند - ولى قرائت حمد و سورهء نماز وى از ديگران صحيح‌تر است - براى برقرارى جماعت مىتواند امام جماعت شود ؟\r\n\r\nج\r\n- كسى كه گناه كبيره انجام مىدهد عادل نيست و نمىتوانند به او اقتدا نمايند .\r\n\r\nس 521\r\n- طلابى كه براى تبليغ ، مدام به جبهه‌هاى جنگ يا شهرها و روستاها مىروند - با اينكه خود را عادل نمىدانند - به آنها اصرار مىكنند كه امام جماعت شوند و [ آنها 
  ] مىگويند [ اگر قبول كنيم 
  ] موجب تقويت اسلام و نيرو بخشيدن به رزمندگان و كشاندن مردم به مساجد و بزرگ داشت شعائر اسلامى است ، و اگر قبول نكنيم موجب دل سردى و بدبينى آنها به اسلام و روحانيّت مىشود در اين مورد آيا اجازهء قبول امام جماعت يا كارهائى كه عدالت در آن شرط است را مىدهيد يا نه ؟\r\n\r\nج\r\n- اگر در نظر مأمومين امام جماعت عادل است اقتداء صحيح است و گرنه باطل است .\r\n\r\nس 522\r\n- آيا در مواردى كه انسان امام جماعت را نمىشناسد و از عدالت يا فسق او اطلاعى ندارد اقتداء صحيح است ؟ و آنچه براى اثبات عدالت كفايت مىكند چيست ؟\r\n\r\nج\r\n- بدون احراز عدالت ، جماعت صحيح نيست و در احراز عدالت حسن ظاهر كفايت مىكند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nس 523\r\n- در بين اهل تسنّن چنين معمول است كه هر كسى جلو ايستاد بقيّه به او اقتدا مىكنند ، آيا ما در دانشگاهى كه هستيم ، مىتوانيم بدون اين كه شناختى از امام جماعت داشته باشيم به او اقتدا كنيم ؟\r\n\r\nج\r\n- در اقتدا ، احراز عدالت امام شرط است .\r\n\r\nس 524\r\n- طبق گفته‌هاى امام جماعت شهرستانى استنباط ما اين بود كه اگر امام جماعتى را نمىشناسى به او نبايد اقتداء كنى بايد به كسى اقتدا كنى كه به او اعتماد كامل داشته باشى ولى آقائى در تلويزيون گفتند اگر وارد مسجدى شدى و ديدى مردم به امام جماعت اقتدا كرده‌اند و در حال نماز هستند اگر شما به صورت انفرادى نماز بخوانى نماز شما باطل خواهد بود لطفا در اين مورد مرا راهنمائى كنيد ؟\r\n\r\nج\r\n- اگر با اقتداى عده‌اى به امام جماعت اطمينان به عدالت امام جماعت حاصل شود كفايت مىكند ، و در هر صورت نماز فرادى خواندن در كنار نماز جماعت اگر موجب هتك جماعت يا امام باشد جايز نيست . هر چند نماز صحيح است .\r\n\r\nس 525\r\n- در مورد عادل بودن امام جماعت كه گفته مىشود حضرتعالى در فتواى جديدى كه صادر فرموده‌ايد تأكيد فراوانى روى اين موضوع كرده‌ايد ، اگر انسان امام جماعت مسجد محلّش را نشناسد و فقط به صرف اينكه عدّه‌اى از افراد مسلمان محل پشت سر وى نماز مىخوانند ، در نمازها به او اقتدا كند آيا نمازش صحيح است يا خير ؟ ( با توجه به اينكه شما فرموده‌ايد مسجد سنگر است ، سنگرها را حفظ كنيد ) و در صورتى كه جواب شما منفى است ، اگر\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nكسى تا به حال به عادل بودن امام جماعت يقين نداشته و نمازهايى را با وى خوانده آيا نمازها صحيح است يا اينكه بايد قضاى آنها را بجا آورد ؟\r\n\r\nج\r\n- از هر طريق اطمينان به عدالت پيدا شود اقتداء مانع ندارد و بدون احراز عدالت اگر بىتوجه اقتداء كرده و ركن نماز كم يا زياد نشده قضاء لازم نيست .\r\n\r\nس 526\r\n- در كاروان‌ها يا اجتماعات ديگر كه جماعت منعقد مىشود با عدم احراز عدالت امام ، آيا مىشود كه نماز را به جماعت خواند و سپس فرادى نيز بخواند يا خير با توجه به اينكه گاهى شركت نكردن از نظر اخلاقى مفاسدى ممكن است ايجاد كند .\r\n\r\nج\r\n- اشكال ندارد .\r\n\r\nس 527\r\n- در بعضى از ادارات نماز جماعت برپا مىشود و قاعدتا اگر روحانى نباشد پشت سر يكى از افراد خودشان جماعت مىخوانند و چون ممكن است بعضى آن امام جماعت را قبول نداشته باشند و اجبارا در نماز جماعت شركت كنند خودشان حمد و سوره را در نماز مىخوانند ولى با امام جماعت در ركوع و سجود و قيام هماهنگ هستند . چه صورت دارد ؟\r\n\r\nج\r\n- شركت در نماز جماعت بسيار فضيلت دارد ولى كسى حق ندارد كسى را مجبور به شركت نمايد و كسى كه عدالت امام برايش محرز نشده نمىتواند اقتداء كند ولى مانع ندارد نماز خودش را به همراه جماعت بخواند .\r\n\r\nس 528\r\n- در مسألهء 1423 رساله عنوان شده كه انسان در بين نماز جماعت\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nمىتواند نيّت فرادى كند ؛ با تكيه بر اين مسأله اخيرا در بعضى از مدارس و مساجد كه نماز جماعت برقرار مىگردد ، عده‌اى به علّت عدم عدالت امام جماعت و با استناد به مسألهء فوق به نيت فرادى در صف نماز حاضر مىشوند و همراه با امام و مأمومين نماز را تمام مىنمايند ، آيا اين عمل با توجه به مسألهء 992 كه حمد و سوره در نماز ظهر و عصر آهسته و در نماز صبح و مغرب و عشا بايد بلند خوانده شود ، چگونه است ؟\r\n\r\nج\r\n- مورد سؤال مربوط به نيت فرادى در وسط نماز جماعت نيست و نماز فرادى خواندن در محلّى كه نماز جماعت برپا است اگر هتك و بىاحترامى نسبت به امام جماعت باشد جايز نيست هر چند نماز صحيح است و در نماز وظيفه جهر و اخفات بايد مراعات شود .\r\n\r\nس 529\r\n- اگر كسى ، شخصى را عادل نمىداند و براى حفظ وحدت و تعظيم شعائر اسلامى ، پشت سر او نماز مىخواند ؛ بايد بعدا نمازش را اعاده كند يا خير ؟\r\n\r\nج\r\n- بايد اعاده كند .\r\n\r\nس 530\r\n- در اوقات حج ، نماز جماعت يوميّه را به امامت اهل تسنّن برگزار مىكنيم ، آيا اعادهء اين نمازها صحيح است ؟\r\n\r\nج\r\n- در مورد تقيّه اعاده واجب نيست .\r\n\r\nس 531\r\n- ما در مدرسه نماز جماعت بپامىكنيم و امام جماعت از خود دانش‌آموزان است و ما شناختى روى بعضى از آنها نداريم ، در اين مورد امر بفرماييد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nج\r\n- امام جماعت بايد بالغ و عادل باشد و اگر مأموم بالغ نباشد امامت غير بالغ مانع ندارد .\r\n\r\nس 532\r\n- آيا خواندن نماز در پشت سر امام جماعتى كه مقلد كس ديگر باشد اشكال دارد ؟\r\n\r\nج\r\n- اگر عادل است و مطابق نظر مجتهد مأموم نمازش صحيح است اقتداء مانع ندارد .\r\n\r\nس 533\r\n- چند نفر كه هيچ كدام واجد تمامى شرايط امامت نيستند ، مىخواهند نماز بخوانند ، آيا جايز است كه شايسته‌ترين آنها امامت كند يا اينكه واجب است نماز را فرادى بخوانند ؟\r\n\r\nج\r\n- امام جماعت بايد عادل باشد .\r\n\r\nس 534\r\n- اين جانب روحانى هستم در پى شركت در جبهه يك پاى خود را از زانو از دست دادم ، حال با توجه به اين وضع آيا مىتوانم امام جماعت شوم يا نه ؟ و در صورت بودن پاى مصنوعى امام جماعت مىتوانم باشم يا نه ؟ و آيا با اين وضع در حوزه مشغول درس بشوم يا اينكه در جبهه مشغول تبليغ باشم ؟\r\n\r\nج\r\n- در فرض سؤال نمىتوانيد براى ديگران امامت نمائيد و در انتخاب اشتغال به تبليغ يا ادامهء تحصيل اختيار با خود شما است ان شاء اللّه موفق و مأجور باشيد .\r\n\r\nس 535\r\n- طلبه‌اى هستم كه انگشت بزرگ دست راست خود را از دست\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nداده‌ام و چهار انگشت باقى مانده به علّتى تا حدودى جمع شده‌اند كه كاملا كف آنها به زمين نمىرسد ، آيا مىتوانم امامت جماعت را عهده‌دار شوم ؟\r\n\r\nج\r\n- اگر به طور متعارف كف دست بر زمين قرار نمىگيرد احوط آن است كه امامت براى افراد سالم ننمايد .\r\n\r\nس 536\r\n- طبق فتواى امام در صورتى كه دسترسى به روحانى نباشد مىتوان به افراد غير روحانى اقتدا كرد ( و اين كار در بعضى از ادارات و نهادها و جبهه‌ها انجام مىگيرد ) ، آيا اين حكم شامل مساجد هم مىشود ؟ چون مشاهده شده است كه در مساجد اگر يك شب امام جماعت نتواند به مسجد بيايد و يا دير برسد ، افرادى جوان از غيبت امام استفاده كرده و در محراب قرار گرفته و نماز مىخوانند و در اين موقع اگر امام برسد مىبيند كه ديگرى در محراب است ، آيا چنين عملى صحيح است ؟\r\n\r\nج\r\n- در فرض مرقوم امامت غير روحانى در مساجد درست نيست .\r\n\r\nس 537\r\n- آيا مىشود به مأمومى كه در نماز چهار ركعتى دو ركعت آن را به جماعت خوانده و دو ركعت باقى مانده را به فرادا مىخواند اقتدا كرد ؟\r\n\r\nج\r\n- مانع ندارد .\r\n\r\nس 538\r\n- امام جماعت در محلى اقامه جماعت مىنمايد پس از اتمام ، به محل و مسجد ديگر مىرود و براى عدهء ديگر همان نماز را كه خوانده اعاده مىنمايد تا آنها هم به فيض جماعت برسند آيا اقامهء جماعت در دو محل براى امام جايز يا مستحب است ؟\r\n\r\nج\r\n- مانع ندارد .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nس 539\r\n- با توجه به مسألهء 1404 رساله : « اگر امام يا مأموم بخواهد نمازى را كه به جماعت خوانده دوباره با جماعت بخواند ، در صورتى كه جماعت دوّم و اشخاص آن غير از اوّل باشد ، اشكال ندارد » آيا اين دوباره خواندن ، براى يك روز اشكال ندارد يا اين كه هر روز مىتوان اين كار را انجام داد ؟\r\n\r\nج\r\n- اعاده براى مرتبه دوّم مانع ندارد و لو هر روز باشد .\r\n\r\nس 540\r\n- اگر در نماز جماعت ، امام اشتباهى كند و كلمه‌اى را ندانسته اشتباه بخواند يا اينكه آيه‌اى را فراموش كند بخواند در صورتى كه مأموم متوجه شود آيا بايد نيت فرادى كند ؟ و به طور كلى تكليف مأموم در اين صورت چيست ؟\r\n\r\nج\r\n- در غير قرائت ، اشتباه امام ضرر به صحت نماز و جماعت نمىزند و در قرائت اگر امام را متوجه نسازد كه تدارك كند بايد قصد انفراد كند و قرائت را خودش بخواند .\r\n\r\nس 541\r\n- اگر انسان مدتى به كسى اقتدا كند كه به خيال خودش واجد شرايط است و بعد از مدتى فهميده كه امام جماعت ، نه عدالت و نه قرائتش هيچ‌كدام درست نبوده ، تكليفش در مورد نمازهايى كه خوانده چيست ؟\r\n\r\nج\r\n- نمازهايى كه خوانده صحيح است .\r\n\r\nس 542\r\n- اگر امام جمعه مقدارى از قرائت يا اجزاى خطبه را\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nنخواند و در حال قرائت هم اگر متوجه سهوش بكنند ، باز اشتباه كند و نماز را تمام كند ؛ نماز مأمومى كه در حال نماز متوجه بوده و نماز مأمومى كه بعد از نماز متوجه شده چه حكمى دارد ؟\r\n\r\nج\r\n- اجزاى خطبه اشكال ندارد و در حمد و سوره اگر بعد از نماز متوجه شده نمازش صحيح است ولى اگر در اثناى نماز متوجه اشتباه امام شده بايد او را متوجه سازد و اگر امام در قرائت حمد و سوره باز متوجه اشتباه خود نشده مأموم بايد نيّت فرادى كند نماز ظهرش را خودش بخواند\r\n\r\nس 543\r\n- امام جماعتى تا مدتى نمىدانست كه نمازش صحيح نيست يعنى يقين به صحت نمازش نداشت ، آيا بعد از اين كه فهميد نمازش غلط بوده ، بايد نماز همهء مأمومين را قضا كند ؟\r\n\r\nج\r\n- تكليفى نسبت به مأمومين ندارد و نماز آنها قضا ندارد .\r\n\r\nس 544\r\n- إذا تبين بطلان صلاة الامام فهل تبطل صلاة المأمومين ، و اذا كانت باطلة فهل يجب عليه ان يخبرهم ؟\r\n\r\nج\r\n- صلاتهم محكومة بالصحة و لا يجب على الامام ان يخبرهم ببطلان صلاة نفسه .\r\n\r\nس 545\r\n- اذا أمّ شخص جماعة للصلاة و تبين بطلان صلاته فهل تعتبر صلاة\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nالمأمومين باطلة ؟\r\n\r\nج\r\n- تختلف الموارد و مجرد بطلان صلاة الامام لا يوجب بطلان صلاة من ائتمّ به .\r\n\r\nس 546\r\n- خواندن نماز جماعت در مسجدى كه امام جماعت دارد چه حكمى دارد ؟\r\n\r\nج\r\n- با رعايت شرايط و عدم هتك امام راتب ، مانع ندارد .\r\n\r\nس 547\r\n- آيا كسى مىتواند بدون اجازهء امام راتب مسجدى ، در آن مسجد اقامهء جماعت نمايد و اگر نمىتواند تكليف مردم نسبت به اقتداى به اين امام چيست ؟\r\n\r\nج\r\n- اجازه معتبر نيست ولى مزاحمت نكند .\r\n\r\nمسائل متفرقه نماز\r\n\r\nس 548\r\n- يك نفر از رزمندگان در اثر اصابت گلوله به نخاع بدنش - از كمر به پائين - تمام اعضاء بدنش غير عادى شده و از احساس افتاده‌اند از جمله جريان خروج بول از مجراى آن نيز نامحسوس مىباشد چنانچه در حال خواندن نماز بول از او خارج شود چه در صورتى كه در حال نماز مطلع شود و يا بعد از فراغ بفهمد و در بعضى صور هم بعد از فارغ شدن از نماز خروج بول را مىفهمد و ليكن نمىداند كه در حال نماز خارج شده و يا قبل و يا بعد از آن خواهشمند است در تمام صور وظيفه او و تكليف شرعى را مرقوم فرمائيد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nج\r\n- اگر شك كند كه در حال نماز بول از او خارج شده يا بعد از نماز چيزى بر او نيست و نماز صحيح است و لازم نيست دقت كند و بفهمد چه وقت از او خارج شده است و صور ديگر مسأله را به رساله مراجعه كنيد .\r\n\r\nس 549\r\n- نماز خواندن در حين درگيرى جنگ ، بايد تمام باشد يا شكسته ؟\r\n\r\nج\r\n- براى مسافرين شكسته است .\r\n\r\nس 550\r\n- من دخل عليه خوف في اثناء الصّلاة لسبب طاري فهل تبطل صلاته ام لا ؟\r\n\r\nج\r\n- لا تبطل صلاته .\r\n\r\nس 551\r\n- آيا دعا كردن به غير عربى در نماز جايز است ؟ ( در هر قسمت نماز )\r\n\r\nج\r\n- مانع ندارد .\r\n\r\nس 552\r\n- من در موقع نماز بعد از حمد اشتباها « الهى آمين » مىگفتم ، بعد در رساله ديدم كه نماز را باطل مىكند ، آيا بايد نمازهايم را قضا كنم ؟ و چون چند نماز در ماه رمضان به اين شكل خوانده‌ام آيا روزه‌ام باطل شده و بايد دوباره روزه بگيرم ؟\r\n\r\nج\r\n- روزه باطل نيست و اگر جاهل قاصر بوده نماز صحيح است .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nس 553\r\n- چنانچه در موقع نماز صداى سرودهاى انقلابى ( كه با موزيك در راديو و تلويزيون پخش مىشود ) به گوش انسان برسد ، اشكال دارد ؟\r\n\r\nج\r\n- نماز ، صحيح است .\r\n\r\nس 554\r\n- اگر كسى از قبل وضو داشته باشد ، مىتواند در حالى كه ادرار به او فشار مىآورد ، با همان وضو نماز بخواند ؟\r\n\r\nج\r\n- اگر مانع استقرار و طمأنينه نباشد ، اشكال ندارد ولى كراهت دارد اگر فشار آورد .\r\n\r\nس 555\r\n- اگر شخص ؛ حالتى داشته باشد كه بيشتر اوقات و يا هميشه بايد نماز را تند بخواند و مستحبات نماز را هم انجام ندهد ، در اين صورت چگونه مىتواند نماز را آنطور كه از يك مسلمان خواسته شده ، انجام دهد ؟\r\n\r\nج\r\n- اگر واجبات نماز را درست انجام دهد ، نماز صحيح است .\r\n\r\nس 556\r\n- من وقتى نماز مىخوانم بدون اين كه شك داشته باشم ، دوباره وضو مىگيرم و باز همان نماز را مىخوانم ، فقط به خاطر اين كه اين كار را دوست دارم ! آيا اشكال دارد ؟\r\n\r\nج\r\n- اشكال دارد .\r\n\r\nس 557\r\n- هنگامى كه براى عبادت خداوند متعال مشغول نماز خواندن مىشوم وقتى كه به ياد خدا مىافتم از اينكه چقدر به ما لطف دارد و چقدر مظلوم است از مظلوميّت و مهر خدا نزديك مىشود كه اشكم سرازير شود و خود را كنترل كرده از ترس اينكه نمازم باطل شود مىخواستم بدانم گريه‌اى كه از روى احساسم به خدا از اينكه چقدر مظلوم است و مهربان و ما چقدر از او غافليم اشكال دارد يا خير ؟\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nج\r\n- اشكال ندارد ، تعبير مظلوم دربارهء او نكنيد .\r\n\r\nس 558\r\n- سؤالى پيرامون مسأله 1157 در توضيح المسائل كه فرموده‌ايد مكروه است در نماز چشم‌ها را هم گذارند ، حال اگر كسى در نماز چشم‌ها را بر هم بگذارد فقط به خاطر حضور قلب خود در نماز و دور از هر گونه مشاهده‌اى به امور دنيا آيا اين عمل در نماز نيز مكروه است ؟ و من اصولا نمىتوانم بدون چشم بستن در نماز حضور قلب يا تفكر در نمازم پيدا كنم .\r\n\r\nج\r\n- گرچه به هم گذاردن چشم در حال نماز مكروه است ولى نماز را باطل نمىكند .\r\n\r\nس 559\r\n- با توجه به اينكه امام تراشيدن صورت را با تيغ و ماشين برقى حرام دانسته اگر كسى چنين كارى را انجام دهد و نماز بخواند و روزه بگيرد نماز و روزهء او صحيح است يا باطل ؟\r\n\r\nج\r\n- نماز و روزه صحيح است ولى ريش‌تراشى حرام است على الاحوط .\r\n\r\nس 560\r\n- اگر كسى به نمازگزار سلام كند و فقط بگويد سلام نمازگزار چگونه بايد پاسخ دهد ؟\r\n\r\nج\r\n- جواب واجب است و در جواب يا بايد به لفظ « سلام » اكتفا كند و يا بگويد سلام عليكم .\r\n\r\nس 561\r\n- آيا خواندن نماز براى آموزش ديگران اشكال دارد ؟\r\n\r\nج\r\n- اشكال ندارد .\r\n\r\nس 562\r\n- شخصى از در وارد مىشود و سلام مىكند و چند نفرى هم\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمشغول صحبت هستند و متوجه نمىشوند و شخص ديگرى در همان نزديكى در حال نماز خواندن است ، آيا نمازگزار وظيفه دارد كه جواب سلام را بدهد ؟\r\n\r\nج\r\n- اگر شخصى كه نماز مىخواند در جماعتى كه به آنها سلام شده نبوده ، نبايد در نماز جواب بدهد .\r\n\r\nس 563\r\n- در صورتى كه شخص يقين داشته باشد قبل از غروب آفتاب به منزل مىرسد بايد نماز را بطور شكسته در اداره بجا آورد يا در منزل بطور كامل ؟\r\n\r\nج\r\n- مىتواند قبل از برگشت به وطن شكسته بخواند .\r\n\r\nس 564\r\n- در صورتى كه شك نمايد يا يقين بداند كه بعد از غروب آفتاب به منزل مىرسد بدين جهت نماز خود را شكسته بجا آورد ولى وقتى به منزل رسيد هنوز نماز قضا نشده آيا بايد نماز را بطور كامل بجا آورد يا همان نماز شكسته درست است ؟\r\n\r\nج\r\n- نماز صحيح است و اعاده ندارد .\r\n\r\nس 565\r\n- چنانچه در مسافرت نماز ظهر و عصر را شكسته بخوانيم و هنوز آفتاب باشد كه به شهر و وطن برسيم آيا بازهم بايد نماز ظهر و عصر را اعاده كنيم يا نه ؟\r\n\r\nج\r\n- در فرض سؤال اعاده واجب نيست .\r\n\r\nس 566\r\n- ما در محلّ كارمان ، نمازمان شكسته است لذا در همانجا نمازمان را مىخوانيم ولى بعضى مىگويند كه نمازمان درست نيست ، زيرا اولا نماز در وقت كار خوانده مىشود و اين جايز نيست و ثانيا بايد بعد از اين كه به منزل رسيديم ، دوباره نمازمان را به صورت تمام اعاده كنيم ، تكليف چيست ؟\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nج\r\n- بايد مطابق مقررات عمل كنيد و نمازى كه در محلّ كار شكسته بخوانيد در منزل اعاده ندارد .\r\n\r\nس 567\r\n- معروض مىدارد : در اين ناحيه ( گچساران ) به صورت نسبتا مداومى زمين‌لرزه مىشود و عرف مردم آنها را زلزله مىدانند در حالى كه طبق نظر كارشناسان نفتى ، اين زمين‌لرزه‌ها به خاطر بهره‌بردارى مدام از منابع گاز طبيعى مىباشد ، آيا از جهت وجوب نماز آيات اين زمين‌لرزه‌ها حكم زلزله دارد يا خير ؟\r\n\r\nج\r\n- اگر زلزله است ، نماز دارد .\r\n\r\nس 568\r\n- موقع خواندن نماز شب ، وقتى مىخواهم در قنوت نماز وتر براى چهل مؤمن دعا كنم ، نمىدانم در حق چه كسانى بايد دعا كرد ، اگر امكان دارد نام چهل مؤمن را ذكر كنيد !\r\n\r\nج\r\n- مىتواند براى هر فرد مؤمنى كه انسان بخواهد ، دعا نمايد .\r\n\r\nس 569\r\n- آيا در حين نگهبانى و رفت و آمد مىشود نماز شب را بجا آورد ؟\r\n\r\nج\r\n- اشكال ندارد .\r\n\r\nس 570\r\n- نمازى كه در شب زفاف عروس و داماد خوانده مىشود واجب است يا مستحب و بايد توسط داماد و عروس خوانده شود يا كس ديگر ؟\r\n\r\nج\r\n- مستحب است بر خود آنها .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nروزه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nاحكام روزه\r\n\r\nس 1\r\n- اگر كسى نداند و عمدا تا اذان ظهر نيت روزهء ماه رمضان نكند ، اشكال دارد ؟\r\n\r\nج\r\n- در فرض مرقوم روزهء آن روز قضا دارد .\r\n\r\nس 2\r\n- شخصى در ماه رمضان از شهرى كه وطنش نيست سحرى مىخورد به نيت اينكه قبل از ظهر به وطنش برسد و روزه بگيرد آيا از اول وقت مىتواند قصد روزه نمايد ؟\r\n\r\nج\r\n- نيت روزه در حال سفر صحيح نيست ولى اگر قبل از ظهر به وطن رسيده و قبلا افطار نكرده بايد نيت روزه كند و صحيح است .\r\n\r\nس 3\r\n- با توجه به مسأله شماره 1722 توضيح المسائل كه مسافر چنانچه پيش از ظهر شرعى به وطن خويش برسد و مفطرى انجام نداده باشد مىتواند قصد روزه نمايد و روزه بگيرد . بفرمائيد اگر مسافر پيش از ظهر از وطن سفر كرده و پيش از ظهر همان روز به وطن مراجعت نمايد و اين امر همه روزه به\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nعلت دور بودن محل خدمت از وطن تكرار گردد مىتواند روزه بگيرد يا خير ؟\r\n\r\nج\r\n- مىتواند در سفر مفطر به جا نياورد تا با رسيدن پيش از ظهر به وطن نيت روزه نمايد و روزه‌اش صحيح است .\r\n\r\nس 4\r\n- اگر شخصى از نارمك مىآيد به پالايشگاه ( 38 كيلومتر ) ، و قبل از ظهر ( 38 كيلومتر ) برگردد منزل و قبل از ظهر در منزل نيت روزه كند روزه‌اش درست است يا نه ؟ و حال آنكه 76 كيلومتر صبح ماه رمضان راه رفته است ؟\r\n\r\nج\r\n- با فرض اينكه در راه تناول مفطر نكرده و قبل از ظهر به وطن برگشته بايد نيت روزه كند و روزه‌اش صحيح است .\r\n\r\nس 5\r\n- موقع برگشت از مرخّصى به جبهه ، سحرى را در ساوه خوردم و فرداى آن روز ساعت يازده وارد كردستان شدم ، آيا روزه‌ام صحيح است ؟\r\n\r\nج\r\n- چنانچه قبل از ظهر به محل اقامه ده روز رسيده‌ايد و قصد روزه كرده‌ايد روزه صحيح است\r\n\r\nس 6\r\n- مبتلا به نفس تنگى شديد هستم يك وسيلهء طبى براى چارهء آن درست شده كه با فشار دادن سوزن آن مقدارى از داروى مايع درون مخزن به صورت پودر گاز از راه دهان به ريه‌ها پاشيده مىشود و باعث تسكين مىگردد و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nروزانه چند بار به آن احتياج مىشود ، آيا مىتوانم با وجود استفاده از آن وسيله طبى روزه دار هم باشم ؟ و بدون آن غير قابل تحمل و يا بسيار سخت و با مشقت است .\r\n\r\nج\r\n- داروى مذكور در فرض سؤال كه بر استعمال آن اكل و شرب صدق نمىكند مضر به روزه نيست .\r\n\r\nس 7\r\n- من حالم براى روزه مساعد است ولى از اسپرى دنتولين براى باز كردن راه تنفسىام استفاده مىكنم كه به صورت بخار به حلق مىرسد آيا با استعمال آن روزه‌ام باطل نيست ؟ و روزه‌ها قضا ندارد ؟\r\n\r\nج\r\n- اشكال ندارد .\r\n\r\nس 8\r\n- چند سال است به بيمارى مربوط به لثه دچار شده‌ام ، يكى دو سال اول را در صدد معالجه بر آمدم ولى معالجات مؤثّر واقع نشد ، و چون اين بيمارى مربوط به لثه است در روز چندين بار از آن خون مىآيد ، و هرگاه متوجه شوم آب دهان را بيرون مىريزم ولى امكان دارد مواقعى بدون توجه فرو داده شود آيا روزه‌هائى كه گرفته‌ام صحيح است يا نه ؟ اگر صحيح نيست تكليف چيست ؟\r\n\r\nج\r\n- اگر بدون توجه و اختيار فرو داده شده مضر به صحت روزه نيست .\r\n\r\nس 9\r\n- آيا بردن وسايل غير خوراكى در دهان در هنگام روزه ( مثل وسايل\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nدندانپزشكى هنگام معاينه ) باعث ابطال روزه مىشود ؟\r\n\r\nج\r\n- مبطل نيست .\r\n\r\nس 10\r\n- آيا چرك گلو باعث ابطال روزه مىشود ؟\r\n\r\nج\r\n- اگر پيش از رسيدن به فضاى دهن ، فرو رود مبطل نيست .\r\n\r\nس 11\r\n- آيا مسواك كردن يا خمير دندان در حال روزه اشكال دارد ؟\r\n\r\nج\r\n- اشكال ندارد ولى بايد از فرو رفتن آب دهان جلوگيرى شود .\r\n\r\nس 12\r\n- اگر انسان در حال روزه ماه رمضان با همسر خود بازى كند تا وقتى كه ديگر احساس مىكند كه ممكن است منى بيايد و در حالى كه مطمئن است اگر خوددارى كند منى بيرون نمىآيد از ادامه بازى خوددارى كند ولى بر خلاف اطمينان وى منى بيايد روزه‌اش باطل است يا خير ؟ و آيا در صورت بطلان كفاره هم واجب است يا نه ؟\r\n\r\nج\r\n- در فرض مذكور روزه صحيح است .\r\n\r\nس 13\r\n- اگر انسان در ماه رمضان در حال ملاعبه با همسر خويش جنب شود ، چه صورتى دارد ؟\r\n\r\nج\r\n- اگر قصد انزال نداشت و عادت او هم انزال با چنين عملى نبود و اتّفاقا بدون اختيار انزال شد ، روزه صحيح است\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nس 14\r\n- خانمى از مسألهء جنابت زنان بىاطلاع بوده و خيال مىكرده كه خروج منى اختصاص به مردان دارد و براى زنان فقط آنچه باعث بطلان روزه مىشود ، مسألهء دخول است ، لذا در بعضى از روزهاى ماه رمضان با همسر خويش ملاعبه مىكرده و فقط از دخول جلوگيرى مىنموده امّا ترشحاتى از او خارج مىشده كه هم اكنون فكر مىكند آنها منى بوده است ؛ با توجه به اين كه اين شخص جاهل به حكم بوده تكليفش در قبال روزه‌هاى اين ايّام چيست ؟\r\n\r\nج\r\n- اگر دخول متحقّق نشده و يقين نداريد ترشحاتى كه خارج مىشد منى باشد روزه‌ها محكوم به صحّت است و قضا و كفّاره ندارد ولى اگر يقين داريد همراه ترشحات منى خارج مىشده روزه‌ها قضا دارد و با فرض اينكه جاهل به حكم بوديد كفّاره ندارد .\r\n\r\nس 15\r\n- در ماه رمضان شخص روزه‌دار بدون قصد بيرون آمدن منى با خود بازى نمايد و يقين هم دارد كه جنب نمىشود ولى اتفاقا جنب شد تكليفش چيست ؟\r\n\r\nج\r\n- اگر عمل مزبور بر حسب عادت شخص موجب خروج منى نبوده و بر حسب اتفاق بدون قصد خارج شده روزه باطل نمىشود .\r\n\r\nس 16\r\n- جوانى هستم كه در اوائل بلوغ در ماه رمضان قبل از ظهر استمناء كرده و سپس غسل مىنمودم و يقين داشتم كه اگر قبل از ظهر غسل كنم ، روزه‌ام صحيح است و چون احتمال اشتباه هم نمىدادم ، مسأله را از كسى سؤال نكردم ، اكنون وظيفهء من از نظر قضا و كفّاره آن روزه‌ها چيست ؟\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nج\r\n- اگر جاهل به حكم بوده‌ايد به حدّى كه احتمال باطل شدن روزه را هم نمىداديد كفاره ندارد .\r\n\r\nس 17\r\n- اگر در ماه مبارك رمضان در حال بيدارى فكرهايى به ذهن انسان خطور كند كه باعث حركت منى شود ولى از خروج آن جلوگيرى كند ، آيا روزه‌اش باطل است ؟\r\n\r\nج\r\n- اگر منى از او خارج نشده روزه باطل نيست و كفّاره ندارد .\r\n\r\nس 18\r\n- اگر كسى در ماه مبارك رمضان آيه قرآن و يا حديث را كه مىخواهد از قول امام معصوم نقل كند غلط بخواند و قصدش اين بوده صحيح بخواند ليكن در ضمن كه مىخواند متوجه مىشود دارد غلط مىخواند آيا وقتى كه فهميد دارد غلط مىخواند اگر ادامه بدهد روزه‌اش باطل مىشود يا نه ؟ و در صورتى كه متوجه روزه‌اش نباشد حكم روزه‌اش چيست ؟\r\n\r\nج\r\n- اگر غلط خواندن موجب تغيير معنى شود و آن معنى غلط را بخواهد نسبت به خدا و رسول دهد حرام است و موجب بطلان روزه مىشود .\r\n\r\nس 19\r\n- شخصى در محلى پرورش يافته كه در آنجا تبليغات اسلامى كم بوده و لذا از مسائل و احكام اسلام تقريبا بىاطلاع بوده و فقط همين را مىدانسته كه نماز و روزه واجب است ، بنابراين از مسألهء جنابت و غسل آن نيز\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآگاهى نداشته و به مدت پنج سال روزه گرفته و نماز خوانده است بدون اين كه غسل كند و مسائل جنابت را رعايت كند ، حالا تكليفش چيست ؟\r\n\r\nج\r\n- در فرض مرقوم روزه‌ها صحيح است ولى نمازها را بايد قضا كند .\r\n\r\nس 20\r\n- اگر شخص روزه دار آب را يك مرتبه طورى به سر بريزد كه تمام سر را فرا بگيرد ، حكم ارتماس را دارد يا نه ؟\r\n\r\nج\r\n- ارتماس نيست\r\n\r\nس 21\r\n- اگر به ظرفى كه به سر چسبيده نيست سر را مانند غواصان بپوشاند - در ماه رمضان - و زير آب رود ؟ آيا موجب بطلان روزه مىشود ؟\r\n\r\nج\r\n- روزه باطل نمىشود .\r\n\r\nس 22\r\n- من كارگرم و در روى كمباين كشاورزى كار مىكنم گندمهاى اين منطقه در اين فصل رسيده و درو آنها مصادف با ماه مبارك رمضان مىباشد و كار كردن در مزرعه با كمباين كه همراه با گرد و غبار مىباشد باعث باطل شدن روزه مىشود . و اگر گندم براى بعد از ماه رمضان گذارده شود فاسد مىشود . تكليف روزهء كارگران كمباين چه مىشود ؟\r\n\r\nج\r\n- در صورت امكان بايد خود را حفظ كنند و روزه بگيرند و اگر ممكن نيست و حتما گرد و غبار غليظ به حلق فرو مىرود و بايد كار كنند ، معذورند و به همان حال روزه را بگيرند و بعد قضا كنند\r\n\r\nس 23\r\n- در اطراف خانهء ما كارخانهء سيمانى وجود دارد كه دود و\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nگرد و غبار حاصل از فعاليت كارخانه ، در فضاى محل سكونت ما پخش شده و بىاختيار به حلق ما مىرود ، آيا با توجه به اين كه رساندن غبار غليظ به حلق روزه را باطل مىكند ، روزهء ما باطل مىشود ؟\r\n\r\nج\r\n- در فرض مرقوم اگر غبار غليظ محسوب نمىشود به روزه ضرر نمىرساند .\r\n\r\nس 24\r\n- در رساله فرموده‌ايد كه تنقيه با چيز روان روزه را باطل مىكند ، امّا من با وضعى كه دارم ، ناچارم يك روز در ميان با آب خالص تنقيه شوم ، آيا روزه‌هايم باطل است ؟\r\n\r\nج\r\n- براى حفظ روزه در شب تنقيه انجام دهيد .\r\n\r\nس 25\r\n- خودتان با اطلاع هستيد كه در بعضى از شهرهاى ايران مانند جنوب كه دريا وجود دارد هوا خيلى گرم است و اتفاقا ماه مبارك رمضان در فصل تابستان شروع شده و كارگران با بقيه ملت در حالى روزه مىگيرند كه از شدت هواى گرم خيلى خيلى ناراحت مىباشند ؛ آيا مىتوانند پارچه يا وسيله ديگر براى اينكه تشنگىشان را بر طرف كنند به وسيله آب سرد ، تر نموده بر روى خود بيندازند يا خير ؟\r\n\r\nج\r\n- براى روزه ضرر ندارد ، گرچه عمل مزبور براى روزه دار مكروه است .\r\n\r\nس 26\r\n- كسانى كه از وطن خود در تهران تا محل كارشان چهار فرسخ شرعى است و شغلشان هم مسافرت نبوده و سفرشان هم سفر معصيت نيست و به فتواى آن حضرت تكليفشان گرفتن روزه نيست ، آيا مىتوانند قبل از حركت از خانه روزه‌شان را باطل كنند ؟\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nج\r\n- تا از محلّه‌اى كه منزلشان در آن قرار گرفته خارج نشوند نمىتوانند روزه را افطار كنند .\r\n\r\nس 27\r\n- شخص مجرّدى در ماه مبارك رمضان مىدانسته كه فردا صبح به مسافرت مىرود و در نتيجه نبايد روزه بگيرد ، لذا بعد از اذان صبح و قبل از مسافرت كارى كرده كه جنب شده است ؛ آيا بايد فقط قضاى آن روز را بگيرد يا آن كه كفاره هم دارد ؟\r\n\r\nج\r\n- بايد روزه را قضا كند و كفاره بدهد و اگر به حرام خود را جنب كرده و بعد از اذان صبح بوده بايد كفارهء جمع بدهد على الأحوط .\r\n\r\nس 28\r\n- يك نفر در ماه رمضان به سبب فعل حرام روزه‌اش را باطل كرده و نمىدانسته كه آيا به سبب اين فعل حرام ، روزه باطل مىشود يا نه ؟ حالا چه وظيفه‌اى دارد ؟\r\n\r\nج\r\n- اگر جاهل مقصّر است بنا بر احتياط بايد علاوه بر اين كه روزه را قضا نمايد ، كفاره جمع بدهد .\r\n\r\nس 29\r\n- قضاى روزه بسيارى بر عهده‌ام هست و چون اين روزه‌ها را عمدا خورده‌ام ، براى جبران آن بايد سالهاى پىدرپى روزه بگيرم و يا اين كه پول زيادى جهت كفاره بپردازم ( البتّه نمىدانسته‌ام كه افطار غير موجّه روزه ، كفاره دارد ) و هيچ كدام از اينها برايم مقدور نيست ؛ آيا بازهم قضاى آنها بر من\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nواجب است ؟\r\n\r\nج\r\n- قضاى تمام روزه‌هاى فوت شده واجب است و عذر ناتوانى موجب سقوط نمىشود و براى كفاره مىتوانيد طعام به فقرا بدهيد و اگر فعلا ميسّر نيست هر وقت تمكّن پيدا كرديد كفاره را بپردازيد .\r\n\r\nس 30\r\n- اگر انسان روزهء واجبى گرفته باشد و اشتباها چيزى بخورد و به خيال اين كه روزه‌اش باطل شده است ، افطار كند ، آيا كفارهء آن روز بر او واجب است يا فقط قضا كفايت مىكند ؟\r\n\r\nج\r\n- اگر جاهل مقصّر بوده كه در ياد گرفتن مسأله كوتاهى كرده و روزهء ماه رمضان را افطار كرده ، قضا و كفّاره واجب است .\r\n\r\nس 31\r\n- اگر با پسر يا دخترى در كودكى نزديكى شده و پس از تكليف متوجه وجوب غسل آن نبوده و فرايض را انجام داده است ، حالا تكليف اين مدت نماز و روزه چيست ؟\r\n\r\nج\r\n- نماز و روزه‌اى كه بعد از تكليف در حال جنابت انجام داده را بايد قضا كند ، بلى اگر جنابت را نمىدانسته روزه‌ها قضاء ندارند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nس 32\r\n- آن طور كه خاطرم اجازه مىدهد : مدت 7 سال روزه نگرفته و چندان اعتقاد راسخى نسبت به قضا و كفارهء آن نداشته‌ام ، در حال حاضر دقيقا 161 روز بدهكار هستم ، مستدعى است بفرماييد كه با توجه به كفّاره اين روزه‌ها و جهلم نسبت به مسأله و محكم نبودن اعتقادم و عدم استطاعت فعلى ( از نظر مالى و جسمى ) در زمينهء اداى واجبات چه بايد كنم ؟\r\n\r\nج\r\n- اگر جاهل به مسأله بوده‌ايد و غافل از ياد گرفتن بوده‌ايد ، فقط قضاى روزه‌ها را بجا آوريد و كفّاره واجب نيست و همچنين اگر نمىتوانيد كفّاره بدهيد ، لازم نيست خود را به مشقّت بيندازيد .\r\n\r\nس 33\r\n- اين جانب فكر مىكردم كه در شهر قم هميشه دو دقيقه ديرتر از تهران صبح مىشود و ليكن بعدا متوجه شدم كه قم در تابستانها دو دقيقه ديرتر و در زمستانها دو دقيقه زودتر از تهران صبح مىشود ، ولى من بر اثر ندانستن اين قاعده در چند روز از روزه‌هاى قضاى واجبم ، در اوّل صبح غذا مىخوردم يعنى وقتى كه اذان تهران را مىگفتند من تازه دست از غذا خوردن بر مىداشتم زيرا فكر مىكردم به افق قم دو دقيقه ديگر صبح مىشود ؛ حالا بفرماييد روزهء اين چند روز صحيح است يا نه ؟\r\n\r\nج\r\n- قاعده مزبوره علم‌آور نيست اگر يقين نداريد كه بعد از طلوع فجر چيز خورده باشيد روزه‌هاى قضا ، محكوم به صحت است .\r\n\r\nس 34\r\n- در سنّ 9 سالگى كه روزه بر من واجب شده بود ، پدرم براى\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nخوردن سحرى وقتى مرا بيدار مىكرد كه 5 دقيقه به اذان صبح باقى مانده بود و مىگفت : « تا اذان تمام نشده است مىتوانيد غذا بخوريد ! » و من هم همين كار را مىكردم و تا كلمهء « حىّ على خير العمل » غذا مىخوردم ، آيا اين روزه‌ها قضا دارد يا نه ؟\r\n\r\nج\r\n- اگر نمىدانيد بعد از طلوع فجر خورده‌ايد ، قضا ندارند .\r\n\r\nس 35\r\n- يك نفر ، روزه را بعد از غروب آفتاب افطار كرده ، امّا هنوز معلوم نبوده كه مغرب شده يا نه ؛ آيا روزه‌اش صحيح است ؟\r\n\r\nج\r\n- اگر قبل از مغرب شرعى افطار كرده روزه صحيح نيست\r\n\r\nس 36\r\n- چند سال پيش وقتى 15 سال قمرىام تمام شد ، ديگران به من مىگفتند كه از نظر شرعى مكلّف شده‌ام ولى من باور نمىكردم و فكر مىكردم كه سنّ تكليف ، تمام شدن 15 سال شمسى است ، لذا روزهء آن سال را نگرفتم ، تكليف چيست ؟\r\n\r\nج\r\n- اگر سهل انگارى در سؤال و تحقيق كرده‌ايد قضا و كفاره واجب است .\r\n\r\nس 37\r\n- اين جانب در هشتم رمضان سال 1343 متولد شده‌ام و به اين ترتيب بعد از 15 سال يعنى در هشت رمضان سال 1358 بر طبق سال قمرى مكلف بوده‌ام و مىبايد روزه‌هايم را مىگرفتم ولى شك داشته‌ام كه آيا سن بلوغ بر طبق سال شمسى محاسبه مىشود يا قمرى و يا يقين داشتم اين را فراموش كرده‌ام و پدرم به من گفت كه روزه‌هايم را نگيرم زيرا هنوز مكلف نشده‌ام ولى من تعدادى از آن را گرفتم ولى به ياد ندارم كه چه تعدادى را\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nنگرفته‌ام و حال سؤال من اين است كه آيا كفاره و قضا بر من واجب است و چه مقدارى بايست قضا و يا كفاره بدهم ؟\r\n\r\nج\r\n- روزه‌هائى را كه يقين داريد در زمان تكليف نگرفته‌ايد بايد قضا كنيد و چنانچه در ياد گرفتن مسأله كوتاهى نكرده باشيد كفاره واجب نيست و سال را قمرى حساب كنيد .\r\n\r\nس 38\r\n- اگر كسى يادش نباشد كه در چه زمانى بالغ شده است ( با توجه به دانستن شرايط بلوغ كه در رسالهء امام آمده است ) دربارهء نماز و روزه‌هاى گذشته چه بايد بكند ؟\r\n\r\nج\r\n- اگر يقين ندارد چيزى بر او نيست .\r\n\r\nس 39\r\n- زنى كه معمولا حيض مىشود ولى از قرص جلوگيرى حيض استفاده كرده تا روزه‌اش را نخورد آيا صحيح است يا خير ؟\r\n\r\nج\r\n- اگر با خوردن قرص حيض بند آمده روزه صحيح است .\r\n\r\nس 40\r\n- چنانچه دكتر ، مريضى را از روزه گرفتن منع كند با توجه به اين كه بعضى از دكترها نسبت به مسائل واقعى شرعى اطلاع ندارند - آيا نظريهء دكتر در اين مورد قابل اجرا است و بايد عمل كرد ؟\r\n\r\nج\r\n- اگر موجب خوف ضرر باشد نبايد روزه بگيرد .\r\n\r\nس 41\r\n- شخصى به بيمارى زخم معده مبتلا است و اطباء مىگويند روزه برايت ضرر دارد ، ولى خودش تشخيص نمىدهد روزه برايش ضرر دارد يا خير ، آيا\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nدر اين صورت تكليفش چيست ؟\r\n\r\nج\r\n- اگر احتمال ضرر مىدهد نبايد روزه بگيرد .\r\n\r\nس 42\r\n- شخصى هستم كه به مرض ريوى مبتلا هستم و هميشه از سينه‌ام خون مىآيد آيا روزه گرفتن با وضع ناراحت كننده‌اى كه دارم بر من واجب است يا نه ؟\r\nاگر روزه نگيرم وجدانا و روحا در عذابم و اگر بگيرم بيشتر وقتها خونى كه از سينه‌ام بالا مىآيد مجبورم در حلق فرو ببرم ، آيا شرائط من حكم مىكند روزه بگيرم يا نگيرم ؟\r\n\r\nج\r\n- اگر روزه موجب بروز مرض يا تشديد بيمارى شود واجب نيست . و اگر خون به فضاى دهن نرسد مضرّ به صحّت روزه نيست .\r\n\r\nس 43\r\n- شخصى است كه چند سال است به خاطر ضعيف بودن چشم روزه نگرفته است ولى الآن به نظرش رسيده كه اگر از نظر غذا مراعات كند و روزها استراحت كند ممكن است بتواند روزه بگيرد از آن مرجع بزرگوار استدعا دارد بفرمائيد در اين صورت روزه براى او واجب است يا نه و در صورت وجوب تكليف حكم روزه‌هاى سالهاى گذشته چيست ؟\r\n\r\nج\r\n- اگر خوف ضرر دارد بايد روزه‌ها را افطار كند و در غير اين صورت بايد روزه بگيرد و قضاى روزه‌هاى سابق بر عهده او است هر وقت تمكن داشت آنها را بجا آورد .\r\n\r\nس 44\r\n- چشمان من خيلى ضعيف مىباشد ( نمرهء 8 ) و خيلى دوست\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nدارم كه روزه بگيرم ولى مىترسم كه براى چشمانم ضرر داشته باشد ؛ آيا بايد روزه بگيرم ؟ و آيا مىتوانم كارهاى ظريف ديگرى از قبيل خياطى ، بافتنى و مطالعه انجام دهم ؟\r\n\r\nج\r\n- با فرض خوف و ترس ضرر براى چشم ، روزه گرفتن جايز نيست و همچنين كارهاى ديگرى كه به چشم ضرر داشته باشد .\r\n\r\nس 45\r\n- دخترى 27 ساله هستم كه از سن 5 سالگى به بيمارى رماتيسم مبتلا شده‌ام و تا كنون نيز به بيمارى مبتلا هستم و بطور مستمر دارو مىخورم و تحت نظر پزشك مىباشم ، در ضمن به بيمارى اعصاب نيز مبتلا هستم ، اين حقير از سن 9 سالگى كه روزه ماه رمضان بر دختران واجب مىشود تا كنون كه 27 سال دارم نتوانسته‌ام ( به علت بيمارى ) روزه بگيرم ، آيا من بايد كفارهء روزهائى را كه نگرفته‌ام بدهم در صورت مثبت بودن جواب بفرمائيد كه چه چيز و چه مقدار ؟ و به كى بايد بدهم ؟\r\n\r\nج\r\n- اگر به علت بيمارى روزه فوت شده و بيمارى استمرار دارد قضاء ساقط است ولى براى هر روز بايد يك مد طعام به فقير بدهيد . « * »\r\n\r\nس 46\r\n- در يك روز ماه رمضان كه روزه بودم به سكسكهء شديدى افتادم ، اگر چند قطره آب مىنوشيدم سكسكه‌ام بر طرف مىشد ولى من براى اين كه روزه‌ام باطل نشود تا موقع افطار آبى ننوشيدم و تا آن موقع سكسكه مىكردم به طورى كه خيلى مرا ناراحت كرده بود ؛ آيا روزهء آن روز من مقبول است ؟\r\n\r\nج\r\n- روزه صحيح است .\r\n\r\n\r\n","description":"","footnote":"\r\n* مدّ تقريبا ده سير است .\r\n","page_name":" 318 ","page_number":318},
  {"content":"\r\n\r\n\r\nس 47\r\n- در بعضى از روزهاى گرم ماه مبارك رمضان ، يك كشاورز نوبت آبيارى دارد در هواى گرم تابستان ، آبيارى با حالت روزه تقريبا غير ممكن است يعنى طورى است كه اگر شخص روزه باشد لطمه به زراعت و يا لطمه به سلامتى مىزند آيا اين شخص مىتواند روزهء آن روز را افطار كند و قضاى آن را بعدا بگيرد ؟\r\n\r\nج\r\n- اگر مىتواند كار را ترك كند بايد روزه بگيرد و اگر نمىتواند هر وقت به حرج افتاد مىتواند افطار نمايد ولى تا در حرج واقع نشده نبايد روزه را باطل كند .\r\n\r\nس 48\r\n- ماه مبارك رمضان كه مصادف است با فصل درو ، و درو كردن با دهان روزه خيلى مشكل است و معمولا نمىتوانند روزه بگيرند زيرا درو گندم يا جو عقب مىماند و در نتيجه محصول از بين مىرود امام در اين مورد چه دستور مىفرمايند ؟\r\n\r\nج\r\n- در صورتى كه بتوانند روزه بگيرند و لو اينكه براى درو كمك بگيرند يا در شب كار كنند بايد روزه بگيرند و اگر ممكن نباشد بايد روزه بگيرند و اگر در بين روز روزه براى آنها حرجى شد بعد از آن مىتوانند افطار كنند .\r\n\r\nس 49\r\n- شاطر نانوائى به خاطر گرماى بيش از حدّ تنور روزه‌اش را\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمىخورد و مىگويد با اين گرماى هوا و گرماى تنور نمىتوانم روزه بگيرم و شايد در زمستان قضاى روزه را بگيرد ، آيا او مجاز است اين كار را بكند ؟ و هر فردى كه اين قبيل شغلها را دارد مىتواند در اين فصل روزه نگيرد ؟\r\n\r\nج\r\n- عذر مزبور مجوز افطار نيست .\r\n\r\nس 50\r\n- اگر شخصى بداند كه اگر در سحر غذا نخورد روزه گرفتن براى او ضرر دارد ، اگر سهوا سحر بيدار نشد و سحرى نخورد ؛ 1 - آيا گرفتن روزه بر وى واجب است ؟\r\n2 - و اگر روزه‌اش را خورد كفاره دارد يا خير ؟\r\n\r\nج\r\n1 - گرفتن روزه واجب است ولى در اثناى روز اگر خوف مرض پيش آمد و يا آنكه ادامهء روزه حرجى شد افطار بنمايد .\r\nج 2 - اگر روزه را بدون خوف مرض عمدا افطار نمود علاوه بر قضاء كفاره هم دارد .\r\n\r\nس 51\r\n- آيا روزه گرفتن براى رزمندگان در ماه رمضان واجب است يا نه ؟\r\n\r\nج\r\n- روزهء واجب از مكلف ساقط نيست ولى اگر در اثناى روز ادامه روزه حرجى شود مىتواند افطار كند .\r\n\r\nس 52\r\n- اگر دانش‌آموزى امتحانات آخر سالش مصادف با ماه رمضان و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nتابستان شود و نتواند هم درس بخواند و هم روزه بگيرد ، مىتواند براى اين كه زحمت يك سالش به هدر نرود در چند روز از ايام ماه رمضان روزهء خود را افطار كند ؟\r\n\r\nج\r\n- بايد روزه بگيرد و تا در حرج واقع نشود نمىتواند افطار كند ، بلى مىتواند مسافرت كند و در سفر افطار نمايد و بعد از برگشتن در آن روز لازم نيست امساك كند .\r\n\r\nس 53\r\n- ما در جبههء حق روزهاى دوشنبه و پنج شنبه را به گفته امام عزيز روزه مىگيريم آيا مىشود اين روزه‌ها را به نيت قضا گرفت يا نه ؟ در اين امر شرعى ما را يارى نمائيد .\r\n\r\nج\r\n- روزه در سفر صحيح نيست مگر اينكه با قصد ده روز در يك محل بماند و روزه بگيرد و در اين صورت گرفتن روزهء قضا هم مانع ندارد ، بلى اگر نذر كنند در سفر روزه بگيرند روزه صحيح است ولى قضاء محسوب نمىشود .\r\n\r\nس 54\r\n- شخص مسافر در ماه رمضان اگر قصد اقامت نمايد اگر شب بيش از 8 فرسخ از محل اقامت دور شود و دوباره بازگردد آيا اقامت او به هم مىخورد و مسافر محسوب مىگردد يا نه ؟\r\n\r\nج\r\n- اقامه به هم مىخورد .\r\n\r\nس 55\r\n- بعضى از كاركنان ذوب آهن از محل كارشان تا منزل چندين\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nفرسخ فاصله است به طورى كه وقتى 11 صبح از كارخانه خارج مىشوند بعد از ظهر به منزل مىرسند ولى با اين حال روزه مىگيرند و وقتى به آنها گفته مىشود كه روزهء آنها صحيح نيست مىگويند اگر ما در اين ماه مبارك روزه نگيريم بعدا ديگر موفق به روزه گرفتن نمىشويم ، لطفا ما را راهنمايى كنيد ؟\r\n\r\nج\r\n- در سفر شرعى روزه صحيح نيست و نماز شكسته است و بايد روزه را در طول سال قضا نمايند .\r\n\r\nس 56\r\n- با قصد اقامت ده روز در ماه مبارك رمضان بعد از چند روز كه از قصد اقامت گذشته بود حدود 25 كيلومتر از شهر خارج شديم و سپس مراجعت نموديم و شك داريم كه آيا موقع خروج ، قبل از ظهر شرعى بوده يا بعد از ظهر ؛ روزه آن روز چه صورتى دارد ؟\r\n\r\nج\r\n- در فرض مرقوم روزه محكوم به صحّت است .\r\n\r\nس 57\r\n- شخصى در ماه مبارك رمضان در جايى قصد اقامهء آن ماه را در آن محل كرده است ، ولى هميشه بعد از افطار از حد ترخّص خارج مىشود امّا پس از دو ساعت و نيم يا سه ساعت به آن محل بازمىگردد ، وظيفهء اين شخص نسبت به نماز و روزه‌اش در آن محل چيست ؟\r\n\r\nج\r\n- اگر از اوّل ، قصد خارج شدن هر شب را داشته قصد محقّق نشده است و بايد روزه‌ها را قضا كند .\r\n\r\nس 58\r\n- در جبهه‌هاى جنگ اگر فرمانده بگويد كه ما ده روز نمىتوانيم و\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمعلوم نيست در اينجا بمانيم و افراد تحت فرمان او خود تشخيص دهند كه به احتمال زياد ، ده روز در آنجا مىمانند و براى رفتن از آن محلّ قبل از ده روز ، احتمال كمى بدهند ؛ در اين صورت آيا مىتوانند قصد اقامت ده روز كنند و روزه بگيرند ؟ اگر در يكى از اين روزها عمدا روزهء خود را باطل كند كفاره بر او واجب مىشود يا نه ؟\r\n\r\nج\r\n- ( 1 ) در قصد اقامت ده روز اطمينان به ماندن ده روز لازم است و احتمال كافى نيست ( 2 ) روزه اگر در واقع صحيح نبوده افطار آن كفاره ندارد ، و روزه و نمازى كه خلاف وظيفهء مقرره انجام گرفته قضاء دارد .\r\n\r\nس 59\r\n- من در جبهه بودم و ماه مبارك رمضان بود ، قصد ده روز مىكردم و روزه مىگرفتم ، ده روز اوّل كه تمام شد ، نيّت ده روز دوم كردم و روز هفتم به مرخصى رفتم ، آيا روزه‌ام صحيح بوده ؟\r\n\r\nج\r\n- روزه صحيح است و احتياج به نيّت ده روز دوّم نيست .\r\n\r\nس 60\r\n- اكثر افرادى كه در رابطه با منافقين دستگير شده‌اند و زندانى هستند و بعدا به اشتباه خودشان پى بردند ( با اقرار خودشان ) مىگويند در موقع فعاليت براى سازمان ما روزه نگرفته‌ايم الآن مىخواهيم روزه بگيريم ، آيا مسافرت سفر معصيت بوده يا خير ؟ آيا كفاره روزه واجب است يا خير ؟\r\n\r\nج\r\n- سفر در ايام نفاق به منظور پيگيرى كار و هدف منافقين حكم سفر معصيت دارد و روزه‌اى كه عمدا افطار شده علاوه بر قضاء كفاره هم دارد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nس 61\r\n- سربازى هستم كه در محلّى خدمت مىكنم كه در ابتدا نمىتوانستم قصد ده روز كنم ولى بعدا توانستم قصد ده روز كنم و در اين ده روز هم به جايى كه باعث به هم خوردن قصد شود ، نرفته‌ام ؛ آيا روزه‌هايى كه در اين مدت گرفته‌ام صحيح است ؟\r\n\r\nج\r\n- در فرض مذكور اگر در بين ده روز مسافت شرعى نرفته‌ايد روزهء شما درست است .\r\n\r\nس 62\r\n- كارگرى هست كه منزل او در افسريه است و با محل كارش حدود سى كيلومتر فاصله دارد ؛ ساعت يازده صبح از محل كار خارج شده و ساعت 12 ظهر به اتوبان افسريه مىرسد كه تا منزلش حدود 4 كيلومتر فاصله دارد ؛ آيا روزهء او صحيح است ؟ ضمنا ايشان از سال 51 در تهران بوده و مدت 7 سال در يكى از محلّات ديگر تهران و مدت 4 سال هم هست كه ساكن افسريه است .\r\n\r\nج\r\n- اگر محلّه افسريه وطن او است و قبل از ظهر به آن محلّه رسيده نيت روزه كند و صحيح است هر چند قبل از ظهر به منزل نرسيده باشد .\r\n\r\nس 63\r\n- فردى نذر كرده كه از اوّل ماه تا آخر ماه روزه بگيرد ، آيا مىتواند به مسافرت برود ؟ ( ماه را معين كرده )\r\n\r\nج\r\n- مىتواند به مسافرت برود و افطار كند و بعدا قضاى روزه را به جا آورد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nس 64\r\n- فردى نذر كرده كه از اوّل تا آخر ماه روزه بگيرد و قبل از اين كه نذر كند و قسم بخورد كه فلان ماه روزه بگيرد ، مريض بوده ، آيا مىتواند روزه را افطار كند و به معالجه بپردازد ؟ ( ماه را معين كرده است )\r\n\r\nج\r\n- اگر مريض است و براى معالجه بايد افطار كند يا روزه براى او ضرر دارد ، نبايد روزه بگيرد .\r\n\r\nس 65\r\n- آيا در ماه رمضان كسى مىتواند عمدا مسافرت كند كه روزه را بخورد و از زير بار روزه شانه خالى كند ؟\r\n\r\nج\r\n- مانع ندارد ولى قبل از روز بيست و سوم بدون عذر مكروه است .\r\n\r\nس 66\r\n- عده‌اى از كارگران افغانى مقيم ايران هستيم و چون نمىتوانيم هم كار كنيم و هم روزه بگيريم ، آيا مىتوانيم در بين هر ده روز براى اين كه روزه‌مان را افطار كنيم ، شب به اندازه‌اى كه قصد اقامت به هم بخورد به جايى برويم و فردا دوباره به محل كارمان برگرديم ؟ آيا روزه‌اى كه به اين طريق خورده مىشود ، كفاره دارد ؟\r\n\r\nج\r\n- روزه‌اى كه در مسافرت افطار شده ، فقط قضا دارد ، كفاره ندارد و سفر در فرض مرقوم اشكال ندارد .\r\n\r\nس 67\r\n- بانوئى است مدت 14 سال ازدواج كرده و ماه مبارك رمضان هيچ سالى روزه‌هايش را مرتب نگرفته گاهى حامله بوده و گاهى تقريبا مريض و در ايام غير ماه رمضان كه سلامت هم بوده قضاى آنها را بجا نياورده است و\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nموانعى هم نداشته و نمىداند در اين چند سال ماه رمضان چند روز را روزه گرفته و چند روز را نگرفته ؛ چه مقدار بايد قضا نمايد ؟\r\n\r\nج\r\n- روزه‌هائى را كه يقين دارد قضا شده بايد قضا نمايد و بيشتر از آن واجب نيست .\r\n\r\nس 68\r\n- آيا بر زن حامله در مدت حاملگى بخصوص ماه‌هاى اول ، روزه واجب است ؟ و براى حمل او ضررى ندارد ؟\r\n\r\nج\r\n- روزه بر او واجب است مگر براى خود او يا حمل ضرر داشته باشد .\r\n\r\nس 69\r\n- در ماه مبارك رمضان كه اتفاق خيلى ضرورى برايم پيش آمد و بنده هم همان موقع محتلم بودم و حدود ربع ساعت به اذان صبح مانده بود در همان موقع يكى از همسايه‌هاى خواهرم آمد و صدايم زد و گفت بيا خواهرت سوخت خلاصه از خانواده ما همه رفتند و بنده هم خيلى ناراحت بودم ولى من نرفتم تا پيش از اذان صبح غسل كردم و بعد رفتم ديدم خواهرم و شوهر خواهرم و خواهرزاده‌ام را به بيمارستان بردند و حال هر سه نفر خيلى بد بود خلاصه از اين ماجرا خواهرم مرد و شوهر خواهرم و خواهرزاده‌ام الحمد للّه سالم هستند من چه كار بايد مىكردم آيا بايد اول غسل مىكردم يا به داد خواهرم مىرسيدم اگر به داد خواهرم مىرسيدم روزه‌ام باطل مىشد آيا كفاره هم دارد يا خير ؟\r\n\r\nج\r\n- روزه‌اى كه گرفته‌ايد صحيح است ولى وظيفه شما نجات دادن خواهرتان بوده و مىتوانستيد براى روزه تيمم كنيد .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nس 70\r\n- كسى كه نماز مغربش را بخواند و نماز عشا را فراموش كند ، فرداى آن شب ، روزه بر او واجب است يا نه ؟\r\n\r\nج\r\n- واجب نيست اگر چه موافق احتياط است .\r\n\r\nس 71\r\n- 1 - در اين جمهورى اسلامى اگر راديو خبر بدهد كه در تهران يا قم ماه را ديده‌اند آيا مسلمان‌ها در سرتاسر ايران مىتوانند عيد كنند يا نه ؟\r\n2 - اگر حاكم شرع حكم كند كه فردا مثلا عيد فطر است آيا همهء مسلمانان در سرتاسر ايران مىتوانند عيد كنند يا نه ؟\r\n\r\nج\r\n1 - اگر اطمينان پيدا شود به رؤيت هلال از هر طريق كه باشد نسبت به آن بلد و بلاد هم افق و بلاد غربى حجت است .\r\nج 2 - حكم مسأله قبل را دارد و حكم حاكم نسبت به بلاد مذكوره مطلقا حجت است .\r\n\r\nس 72\r\n- عمل به تقويم‌ها با احتمال اينكه شهرهاى كشور به واسطه دورى از همديگر و هم افق نبودن ممكن است با هم تفاوت داشته باشند چگونه است و اگر يك نفر مرجع در شهرى مثل قم اعلام ديدن ماه كند مردم شهرهاى دور مثل دزفول مىتوانند عمل كنند يا خير ؟\r\n\r\nج\r\n- مجرد دورى سبب اختلاف نيست اگر دو شهر قريب الافق باشند ديدن ماه در يكى براى ديگرى كافى است و گرنه كافى نيست .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nس 73\r\n- آيا اثبات عيد فطر در ايران براى مردم افغانستان و پاكستان كفايت مىكند يا خير ؟\r\n\r\nج\r\n- در صورت اتحاد افق كفايت مىكند .\r\n\r\nس 74\r\n- آيا افق ايران و افغانستان يكى است ؟\r\n\r\nج\r\n- اگر ثابت شود هلال ماه رمضان يا شوال در ايران رؤيت شده براى محيط مثل افغانستان اعتبار ندارد مگر در مناطقى كه با محلّ رؤيت هلال هم افق يا متقارب در افق باشند .\r\n\r\nس 75\r\n- شغل اين جانب طورى است كه نمىتوانم در محلّ كارم قصد ده روز بنمايم و در نتيجه بيشتر اوقات نمىتوانم در ماه مبارك رمضان روزه بگيرم ضمنا برايم مقدور نيست كه براى قضاى روزه‌هايم مرخّصى گرفته و در وطن خود ، آنها را بجا آورم ؛ تكليفم نسبت به قضاى روزه‌ها چگونه است ؟\r\n\r\nج\r\n- اگر امكان ندارد در وطن يا محلّى كه قصد ده روز كنيد قضاى روزه‌ها را بجا آوريد ، نمىتوانيد روزه بگيريد و قضاى روزه‌ها بر ذمّهء شما باقى مىماند و براى هر روز كه قضاى آن تا رمضان بعد تأخير افتاده ، بايد يك مدّ طعام بدهيد .\r\nمگر آن كه در تأخير عذر داشته باشيد .\r\n\r\nس 76\r\n- در سالهاى اوّل تكليف ( 9 سالگى به بعد ) به توصيه و تأكيد مادرم\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمبنى بر اين كه توانايى روزه گرفتن را ندارم و با توجه به اين كه خودم نيز نمىتوانستم تشخيص دهم كه آيا مىتوانم روزه بگيريم يا نه ، چند سالى را روزه نگرفته‌ام و در حال حاضر چون مدت زيادى از آن گذشته تعداد روزه‌هاى فوت شده را نمىدانم و ثانيا نمىدانم كه آيا كفاره هم بر من واجب است يا نه ؟\r\n\r\nج\r\n- به مقدارى كه يقين داريد كه بعد از بلوغ روزه نگرفته‌ايد بايد قضا نماييد و كفاره در فرض مسأله واجب نيست .\r\n\r\nس 77\r\n- با توجه به جوّ فكرى كه در زمان طاغوت به خصوص بر جوانان حاكم بود كه از اسلام دور يا بىتفاوت بودند اگر كسى در آن دوران به سن بلوغ رسيده و اصلا نه به اسلام آشنا بوده و نه خانوادهء او به او گفته‌اند ، آيا بايد نماز و روزه‌هائى را كه در آن موقع نگرفته اكنون بگيرد ؟\r\n\r\nج\r\n- نماز و روزه‌هاى فوت شده را بايد قضا كند .\r\n\r\nس 78\r\n- شخصى خيال كرده فلان سال بالغ شده و از سالهاى بعد آن سال ( بلوغ ) هم قضاى روزه به گردن دارد مدتى روزه گرفته به نيت قضاى سال بلوغ بعدا معلوم شده كه آن سال بالغ نبوده آيا مىتوان روزه‌هاى قضايى كه گرفته به جاى قضاى سالهاى بعدى حساب كند ؟\r\n\r\nج\r\n- مانع ندارد .\r\n\r\nس 79\r\n- اين جانب در سنين اول بلوغ به علت نادانى بيشتر روزه‌هايم را خورده‌ام و روزهاى حاملگى به علت دستور دكتر روزه نگرفتم و سال اول عروسى يك ماه نگرفتم ، اكنون 50 ساله هستم و نمىتوانم همهء آنها را بگيرم\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nالبته تا آنجا كه ممكن است روزه مىگيرم از طرفى براى هر روز 60 نفر را نمىتوانم طعام يا پولش را بدهم بفرمائيد چه كنم تا دينم اداء شود ؟\r\n\r\nج\r\n- اگر روى علم و عمد روزه‌ها را نگرفته‌ايد علاوه بر قضا كفاره هم واجب است ولى زن اگر بچه شير مىدهد و روزه براى او يا بچه‌اش ضرر دارد مىتواند افطار كند و فقط روزه را قضا كند و كفاره ندارد « * » و دادن پول به جاى كفاره كفايت نمىكند .\r\n\r\nس 80\r\n- اگر كسى در يك خانوادهء مسلمان متولد شده باشد ولى به علّت نداشتن شناخت كافى از مسائل و گاهى هم به واسطهء بىتوجهى ، چند سالى عبادات خود ( نماز و روزه ) را بجا نياورده ، اكنون مىخواهد نماز و روزه‌ها را قضا كند ، آيا بايد كفارهء روزه‌هايى را كه نگرفته بدهد ؟\r\n\r\nج\r\n- تمام نمازها و روزه‌هاى فوت شده قضا دارد و روزه اگر عمدا و با توجه به حكم آن افطار شده علاوه بر قضا كفاره هم دارد ولى اگر جاهل به حكم بوده در حدّى كه احتمال وجوب هم نمىداده كفاره ساقط است\r\n\r\nس 81\r\n- اين جانب چند سالى روزه و نمازهاى خود را بجا نمىآوردم و سه سال از اين مدت را در مسافرت بوده‌ام و چند روزى هم در ماه مبارك رمضان به سبب انجام دادن كار حرامى كه روزه را باطل مىكند ، روزهء خود را باطل كرده‌ام ، خواهشمندم تكليف مرا روشن كنيد .\r\n\r\n\r\n","description":"","footnote":"\r\n* يعنى لازم نيست كفارهء كسى را كه عمدا روزه نگرفته است بپردازد ؛ اگر چه كفّارهء مخصوص زنى كه به خاطر شير دادن ، روزه خود را نگرفته است ، در محلّ خود بيان شده است .\r\n","page_name":" 330 ","page_number":330},
  {"content":"\r\n\r\n\r\nج\r\n- نماز و روزه فوت شده قضا دارد و روزه اگر در سفر فوت شده كفاره ندارد فقط تأخير قضا تا ماه رمضان سال بعد براى هر روز يك مدّ طعام كفاره دارد ولى اگر روزه در وطن يا با قصد اقامت در سفر از روى عمد و اختيار فوت شده ، علاوه بر قضا كفاره هم دارد و در افطار با حرام كفاره جمع واجب است على الأحوط .\r\n\r\nس 82\r\n- به چه صورت مىتوان 5 - 6 سال روزه را قضا كرد و يا كفاره داد ؟\r\n\r\nج\r\n- لازم نيست روزه‌هاى قضا پشت سر هم باشد و مىتوانيد به تدريج و با فاصله بگيريد ولى اگر كفّاره بر عهدهء شما باشد بايد به ترتيبى كه در رساله ذكر شده عمل كنيد .\r\n\r\nس 83\r\n- كسانى كه ماه مبارك رمضان را مسافرند اگر چند روز مانده به آخر ماه رمضان شهيد شوند يا از دنيا بروند يا مثلا بعد از ماه مبارك قبل از آنكه به وطن مراجعت كنند يا قصد ده روز كنند شهيد شوند يا بميرند آيا روزه‌هاى آنها را بايد قضا كرد يا واجب نيست ؟\r\n\r\nج\r\n- در فرض مرقوم قضاء واجب است .\r\n\r\nس 84\r\n- كسانى كه نماز و روزه‌شان شكسته است و هميشه هم سر كارند\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nبه جز تعطيلات پس بايد روزه‌هاى قضاء شده را چگونه و كى بجا آورند ؟\r\n\r\nج\r\n- بايد در طول سال قضا نمايند على الأحوط .\r\n\r\nس 85\r\n- اگر كسى در تمام ماه مبارك رمضان در جبهه باشد و نتواند روزه بگيرد و بعد از برگشت از جبهه مدتى را روزه نگيرد و بعد محل كارش به طورى تغيير كند كه به علّت مسافر بودن ، تا رمضان بعد نتواند روزه‌اش را بگيرد ، روزه‌اى كه نگرفته چه حكمى دارد ؟\r\n\r\nج\r\n- قضاى روزه‌ها بر ذمّه او است و بايد براى هر روز كه قضاى آن تا رمضان بعد تأخير شده يك مدّ طعام به فقير بدهد و مد تقريبا ده سير است .\r\n\r\nس 86\r\n- قضاى روزهء بسيارى بر من واجب بوده كه بسيارى از آن را بجا آورده‌ام ، امّا چون بر اثر روزه گرفتن دچار ضعف و لاغرى و بىاشتهايى نسبت به غذا شده‌ام ، والدينم مانع ادامهء روزه گرفتن من مىشوند و مىگويند كه روزه برايم ضرر دارد ولى با اين حال من هفته‌اى دو روز روزه مىگيرم ؛ لطفا بفرماييد آيا مىتوانم بقيهء روزه‌هايم را به سالهاى بعد موكول كنم ؟\r\n\r\nج\r\n- اگر با نظر دكتر مورد اطمينان براى شما ترس پيدا شود كه روزه ضرر دارد روزه را افطار كنيد و قضاى آن را در وقت سلامت بجا آوريد ولى اگر سالم باشيد و خوف ضرر نباشد بايد روزه بگيريد .\r\n\r\nس 87\r\n- زنى مدتهاست كه يا حامله است و يا بچه شير مىدهد و در ماه رمضان نمىتواند روزه بگيرد ، تكليفش در مورد قضاى روزه چگونه است ؟\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nج\r\n- وجوب قضا ساقط نيست .\r\n\r\nس 88\r\n- دخترى كه به حدّ بلوغ رسيده است به واسطهء ضعف بنيه نمىتواند ماه مبارك روزه بگيرد و بعد از ماه مبارك هم تا سال ديگر نمىتواند قضا كند حكمش چيست ؟\r\n\r\nج\r\n- قضاى روزه‌ها بر عهدهء او هست هر وقت توانست بگيرد و براى تأخير هر روز تا رمضان بعد بايد يك مد طعام كه تقريبا ده سير است به فقير بدهد .\r\nمگر آن كه در تأخير معذور باشد و پس از آن اگر تأخير شد چيزى بر او نيست .\r\n\r\nس 89\r\n- اگر كسى قضاى روزه‌اى كه به طور عمدى يا عذرى ترك كرده ، بر ذمه او هست و اكنون قدرت بر روزه گرفتن ندارد تكليف او چيست ؟\r\n\r\nج\r\n- هر وقت قدرت پيدا كرد بگيرد و اگر قدرت پيدا نكرد هنگامى كه علايم موت بر او ظاهر شد وصيت كند و چنانچه پسر بزرگتر دارد و بدون وصيت از دنيا برود بر پسر بزرگتر واجب مىشود .\r\n\r\nس 90\r\n- دخترى هستم 17 ساله كه به حكم شرع اسلام از 9 سالگى شروع\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبه روزه گرفتن كرده‌ام امّا سه سال اوّل را به گفتهء خواهرم من روزه‌هاى خود را با خوردن چيزهايى باطل مىكرده‌ام ، ولى خودم به ياد ندارم كه چيزى خورده باشم در صورتى كه خواهرم قسم مىخورد كه من روزه‌هاى خود را افطار مىكرده‌ام اميدوارم با راهنمايى شما رهبر عزيز تزكيهء نفس و باطن كنم !\r\n\r\nج\r\n- اگر يادتان نيست كه روزه نگرفته‌ايد يا افطار كرده‌ايد چيزى بر شما نيست .\r\n\r\nس 91\r\n- فردى روستايى هستم كه در ماه مبارك رمضان براى كمك به پدرم به مزرعه‌اى مىرفتم كه مىبايست در آنجا روزه را افطار نمايم ولى چون فكر مىكردم كه اگر مسافرت براى معاش باشد نمىتوان روزه را افطار كرد ! لذا من هم تمام روزه‌ها را بجا مىآوردم و اكنون هم كه متوجه اشتباه خود شده‌ام در جبهه بسر مىبرم و چون اختيار اقامت در يك محلّ در دست خودم نيست و هر لحظه نيز برايم امكان فيض شهادت وجود دارد ، خواهشمندم بفرماييد تكليف من در اين مورد چيست ؟\r\n\r\nج\r\n- بايد قضاى روزه‌ها را بجا آوريد و اگر بايد در جبهه باشيد و نمىتوانيد قصد ده روز كنيد مىتوانيد قضاى روزه‌ها را تأخير بيندازيد و بعدا بجا آوريد و چنانچه مالى داريد وصيّت كنيد كه در صورت شهادت از مال شما روزه‌ها را بدهند و اگر مال نداريد وصيت لازم نيست .\r\n\r\nس 92\r\n- در آغاز بيمارىام يادم نيست كه در اوّلين ماه مبارك رمضان ( بعد از بيمارى ) آيا روزه گرفته‌ام يا نه ؟ امّا فكر مىكنم به علّت بيمارى ، آن ماه و يا چند روز از آن ماه را روزه نگرفته‌ام و با وضعى كه فعلا دارم در سال بيش از\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nيك ماه نمىتوانم روزه بگيرم ، آيا قضاى آن سال بر من واجب است ؟\r\n\r\nج\r\n- اگر تمكن نداريد واجب نيست . به شرط آن كه روزه نگرفتن از جهت مرض مستمرّ باشد و در غير اين صورت قضا دارد .\r\n\r\nس 93\r\n- شهيدى كه به علت تغيير مكان در جبهه روزه‌اش مانده ، آيا روزه‌اش بايد گرفته شود يا خير ؟ اگر بايد گرفته شود از خانوادهء شهيد از كسان وى مىتوانند روزه‌اش را بگيرند يا خير ؟\r\n\r\nج\r\n- اگر پسر بزرگتر دارد بر عهدهء او است ، و در هر صورت خانوادهء او مىتوانند روزه‌هاى او را بگيرند .\r\n\r\nس 94\r\n- تنها برادر اين جانب در سال 60 در يكى از جبهه‌هاى حق عليه باطل به شهادت رسيد ، ايشان به مدّت 150 روز از روزه‌هايش را نگرفته و قبل از اين كه وضعيت روزه‌هايش را مشخص كند شهيد شده است ؛ من نيز با خود عهد كرده‌ام كه تمام روزه‌هاى وى را برايش بگيرم ولى بعضى مىگويند كه شهيد به خاطر مقام بزرگى كه نزد خداوند دارد ، نمازها و روزه‌هايش بخشيده مىشود ؛ با توجه به اين مطلب آيا من مىتوانم روزه‌هاى قضاشدهء برادر شهيدم را بجا آوردم ؟\r\n\r\nج\r\n- مانع ندارد و مىتوانيد روزه‌هاى قضاى او را بگيريد ، ان شاء اللّه موجب علوّ درجات او مىشود .\r\n\r\nس 95\r\n- اگر در روزهء قضاى رمضان در صورت بودن وقت بطور غير عمد\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nچيزى بخورد روزهء او باطل مىشود يا خير ؟\r\n\r\nج\r\n- باطل نمىشود .\r\n\r\nس 96\r\n- كسى كه روزهء قضاء دارد مىتواند روزه مستحبى بگيرد ؟ اگر حكم مسأله را نمىدانسته بعد از فهميدن مسأله آيا روزه‌هاى مستحبى به جاى قضا حساب مىشود يا نه ؟\r\n\r\nج\r\n- به جاى قضا حساب نمىشود .\r\n\r\nس 97\r\n- آيا كسى كه قضاى روزه ماه رمضان بدهكار است مىتواند نذر كند و روزهء نذر بجا آورد ؟\r\n\r\nج\r\n- نمىتواند .\r\n\r\nس 98\r\n- كسى كه مىخواهد قضاى روزهء رمضان را بگيرد هرگاه تا اذان صبح جنب بماند اگر چه از روى عمد نباشد آيا روزه او باطل است ؟\r\n\r\nج\r\n- باطل است .\r\n\r\nس 99\r\n- اگر كسى يك روز ، روزهء خود را عمدا بخورد و بعد كفّاره بدهد ، آيا قضاى آن روز هم بر او واجب است ؟\r\n\r\nج\r\n- قضاى روزه واجب است .\r\n\r\nس 100\r\n- آيا مسافرى كه نماز شكسته مىخواند ، مىتواند روزهء قضا و نماز قضاى تمام ، بجا آورد ؟\r\n\r\nج\r\n- مىتواند نماز قضاى تمام بجا آورد ولى نمىتواند روزهء قضا بگيرد .\r\n\r\nس 101\r\n- مدتى غسلهاى خود را نادرست انجام مىدادم ، آيا به واسطهء ابطال غسل ، روزه‌هايم نيز باطل شده و قضا دارند ؟\r\n\r\nج\r\n- روزه‌ها قضا ندارند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nس 102\r\n- اگر كسى استمناء كرده ولى يقين به خروج منى ندارد ، آيا بايد نماز و روزه‌هاى آن زمان را قضا كند يا نه ؟\r\n\r\nج\r\n- در فرض سؤال ، نماز و روزه قضا ندارد .\r\n\r\nس 103\r\n- اين جانب مىتوانم عربى بخوانم ولى معناى آن را درك نمىكنم ولى انگليسى را به خوبى متوجه مىشوم بر اساس حديث نبوى كه هر كس يك آيه از قرآن در ماه رمضان بخواند مانند مطالعهء تمامى قرآن است ، آيا اگر به انگليسى هم خوانده شود همين طور است ؟ اگر كسى قرآن به عربى بخواند و معنى آن را نفهمد بازهم ثواب خواهد داشت ؟\r\n\r\nج\r\n- ثواب قرائت قرآن منوط به درك معناى آن نيست اگر چه خوب است سعى شود تا معنى آن را درك نمايد تا از ارشاد و علوم آن بهره‌مند گردد .\r\n\r\nس 104\r\n- آيا مىتوان اعمال شب قدر را به زبان غير عربى انجام داد ؟\r\n\r\nج\r\n- مانع ندارد ولى قرائت سور و آيات قرآن و ادعيهء مأثوره به نيت تحصيل ثواب مخصوص ، منوط به قرائت متن عربى است .\r\n\r\nس 105\r\n- در رساله امام نوشته كه در ماه سه روز روزه مستحبى گرفتن ثواب دارد بنده هم الحمد للّه خداوند اين توفيق را به من داده چند سالى است كه بنده روزه‌هاى مستحبى را مىگيرم يعنى پنج شنبه اول و چهار شنبه وسط و پنج شنبه آخر ماه را روزه مىگيرم شنيده‌ام موقعى كه روزه مستحبى هستى اگر كسى شما را دعوت كرد شما مىتوانيد روزه را بخوريد و روزه را بخوريد ثواب بيشتر\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nدارد . [ آيا اين مسأله درست است ؟ 
  ]\r\n\r\nج\r\n- اگر مؤمنى دعوت به افطار روزه مستحبى كرده روزه را افطار نمائيد اولى است .\r\n\r\nس 106\r\n- پرداخت فطريه براى فرزندانى كه داراى عيال و اولاد بوده و جدا از پدر زندگى مىكنند در صورتى كه شب عيد فطر در منزل پدر باشند باز غير از پرداخت فطريه به وسيله پدر براى اولاد و عيالش واجب است يا خير ؟\r\n\r\nج\r\n- در صورتى كه پيش از غروب روز آخر ماه رمضان بر منزل پدر وارد شوند و جزو عائله نان خور او محسوب شوند فطريه‌شان بر عهده پدر است .\r\nچاپ و نشر استفتائات امام خمينى حفاظت از فقه سنتى اسلام و فقاهت صاحب جواهرى است .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nزكات و خمس\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nاحكام زكات\r\n\r\nس 1\r\n- شخصى زكات گندم بدهكار است و از طرفى مقروض مىباشد و قدرت پرداخت بدهى را ندارد و يك دستگاه تراكتور هم دارد كه اگر براى پرداخت بدهىهايش آن را بفروشد وام او كه تقريبا مساوى است با قيمت تراكتور پرداخت مىشود ؛ ولى پس از فروش تراكتور عائله‌اش در مضيقهء زندگى قرار مىگيرند . خواهشمند است بفرماييد : آيا بايد زكات بدهد يا خير ؟\r\n\r\nج\r\n- در فرض مرقوم زكات واجب ساقط نيست .\r\n\r\nس 2\r\n- ما حدود 450 گوسفند داريم كه شش ماه از سال علف صحرا را مىخورند و شش ماه ديگر همراه با علوفه صحرا ما نيز علوفه دستى به آنها مىدهيم ( از قبيل يونجه خشك شده و جو ) لذا خواهشمنديم كه معلوم بفرمائيد كه زكات به اين گوسفندان تعلق مىگيرد يا نه ؟ خمس چطور ؟\r\n\r\nج\r\n- زكات ندارد و با وجود شرايط خمس دارد .\r\n\r\nس 3\r\n- آيا زكات به سكه‌هاى طلايى كه به عنوان هديه به شخصى داده‌اند تعلق مىگيرد و در صورت تعلق گرفتن به چه كسى بايد داد مثلا مىشود به حساب جبههء جنگ يا دولت واريز كرد ؟ آيا زكات سالهاى گذشته را نيز بايد داد يا نه ؟\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nج\r\n- اگر شرايط وجوب زكات در آن جمع باشد و به حدّ نصاب برسد زكات دارد و تا نصاب باقى است ، براى هر سال جداگانه زكات دارد و صرف آن براى جبهه مانع ندارد .\r\n\r\nس 4\r\n- جوانى هستم كه به واسطه بيمارى مادرزادى قادر به حركت نمىباشم و با برادرها و خواهر و مادرم زندگى مىكنم . در حدود يك سال است كه پول خود را سكّه طلا خريده تا وقت گران شدن طلا ، آن را بفروشم و از اين طريق كارى كرده باشم . شنيده‌ام اين عمل طبق شرع اسلام نبوده و داشتن طلا براى مرد صحيح نيست ، لطفا مرا راهنمائى فرماييد .\r\n\r\nج\r\n- اشكال ندارد ولى اگر يك سال طلاى سكّه دار باقى بماند و به حدّ نصاب باشد علاوه بر خمس در آمد ، زكات هم واجب است . به شرط آن كه پس از اداء خمس واجب ، نصاب باقى باشد .\r\n\r\nس 5\r\n- محصول زكات چاه عميق موتورى چه حكمى دارد ؟\r\n\r\nج\r\n- آبيارى زراعت اگر به وسيلهء موتور از آب چاه است زكات يك بيستم است .\r\n\r\nس 6\r\n- بنياد مستضعفين يكى از شهرها در قطعه زمينى گندم كاشته و حالا\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمىخواهد برداشت محصول نمايد ، آيا در سر خرمن به اين غلّهء بنياد هم زكات تعلق مىگيرد ؟\r\n\r\nج\r\n- اگر ملك « جهت » است نه شخص يا اشخاص ، زكات ندارد .\r\n\r\nس 7\r\n- گندم و جو و خرمايى كه از آب چاه عميق [ به عمل مىآيد 
  ] كه به وسيلهء كشاورز حفر و هزينهء آن تأمين مىشود ، زكاتش ده يك است يا بيست يك ؟\r\n\r\nج\r\n- در فرض سؤال يك بيستم است .\r\n\r\nس 8\r\n- مخارجى را كه براى گندم و جو و انگور كرده است اعم از شخم و . . . و لباس كه به واسطهء زراعت كم شده حتّى خريد تراكتور و وسايل كشاورزى را مىتواند از حاصل كسر كند يا نه ، حتى مخارج مقدّماتى آنها ؟\r\n\r\nج\r\n- تمام مخارجى كه براى به دست آوردن حاصل مصرف كرده استثناء مىشود .\r\nو در تراكتور و وسائل ديگر كه باقى مىماند فقط استهلاك آن كسر مىشود .\r\n\r\nس 9\r\n- قيمت وقتى كه تخم را براى زراعت پاشيده مىتواند جزو مخارج حساب كند يا نه ؟\r\n\r\nج\r\n- قيمت بذر استثناء مىشود و ميزان ، قيمت روز پاشيدن بذر است .\r\n\r\nس 10\r\n- در مورد زكات يكى از محصولات پر در آمد مركبات بعضى از افراد هر ساله در حدود مبلغ يك صد هزار حتى يك ميليون هم پول مىگيرند ، ولى در رساله براى مركبات زكات تعيين نشده آيا در اين باره نظر مبارك امام چيست ؟\r\nزكات تعلق مىگيرد يا خير ؟\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nج\r\n- مركبات زكات ندارد ولى در زائد بر مؤونه سال خمس دارد .\r\n\r\nس 11\r\n- آيا اجازه مىفرماييد بابت وجوهات ، جهت كمك به جبهه‌ها و جنگ‌زدگان داده شود يا خير ؟\r\n\r\nج\r\n- از زكات مانع ندارد\r\n\r\nس 12\r\n- با توجه به نقش مهم و مؤثّر بسيج مستضعفين در جبهه‌هاى نبرد حق عليه باطل و پشت جبهه‌ها و تأمين امنيت شهرها و روستاها و مناطق حساس مرزى و با توجه به اينكه بودجه‌اى براى اين نهاد عظيم اسلامى منظور نشده است آيا جايز است زكات را به عنوان فى سبيل اللّه در مورد هزينه‌ها و نيازهاى بسيج به مصرف رسانيد ؟\r\n\r\nج\r\n- تأمين نيازمندىهاى بسيج مستضعفين از مصاديق فى سبيل اللّه است و صرف زكات در آن اشكال ندارد .\r\n\r\nس 13\r\n- آيا زكات و يا ردّ مظالم را مىتوان به جبهه فرستاد ؟\r\n\r\nج\r\n- مظالم بايد به فقراء داده شود و زكات را مىتوانند براى جبهه بدهند .\r\n\r\nس 14\r\n- چون بعضى از افراد مؤمن از بابت زكات فطره و زكات مال ، وجه يا جنس را تحويل اين ستاد مىدهند و يا در عيد قربان ؛ عين قربانى كه در محل - ذبح شده - يا وجه آن را مىدهند براى مصرف و مخارج جبهه‌هاى جنگ و امور رزمندگان ؛ خواهشمنديم نظر مبارك را در اين باره مرقوم فرماييد !\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nج\r\n- صرف زكات فطره و زكات مال و قربانى مستحبّ در عيد قربان ، جهت جبهه‌هاى جنگ و امور رزمندگان در جبهه‌ها اشكال ندارد .\r\n\r\nس 15\r\n- در قسمتى از صحن يك مسجد ، با پول زكات ، اتاقى به عنوان كتابخانهء مسجد ساخته شده ؛ آيا اين عمل جايز است يا خير ؟ و در صورت عدم جواز ، آيا لازم است آن را خراب نموده و به صحن مسجد مبدّل سازند ؟ و در هر صورت تصرّف در زكات چه صورتى دارد ؟ آيا مجزى است يا موجب ضمان بر متلف و بر ذمّهء « من تجب عليه » است و ملزم به ادا مىباشد ؟\r\n\r\nج\r\n- محلّ ساختن كتابخانه اگر مسجد نبوده و تغيير وقف محسوب نشده است ، اشكال ندارد و ضامن نيست ، در غير اين صورت عمل مزبور جايز نبوده است و كسى كه متصدّى عمل مزبور شده بايد محل را از آن ساختمان تفريغ نمايد و پول زكات را كه در آن ساختمان صرف كرده ضامن است .\r\n\r\nس 16\r\n- پولى را كه براى وجوه شرعيه جدا و تعيين شده : مىتوان آن را مصرف نمود و يا با پول ديگر عوض كرد ؟\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nج\r\n- مانع ندارد و به جدا كردن تعيين نمىشود مگر در زكات كه با جدا كردن متعين مىشود و نبايد در آن تصرف كرد .\r\n\r\nس 17\r\n- زكات فطرهء رزمندگان اسلام كه مخارج آنها را دولت يا مردم مىدهند در ماه مبارك رمضان به عهدهء چه كسى است ؟\r\n\r\nج\r\n- بر خود آنها است با شرائط وجوب فطره .\r\n\r\nس 18\r\n- در شهرى ، مردم فطريهء خود را به حساب بازسازى مناطق جنگى واريز نموده‌اند و چون مقدار پول قابل تفكيك نمىباشد ، خواهشمند است دستور شرعى آن را صادر نماييد !\r\n\r\nج\r\n- اشكال ندارد .\r\n\r\nس 19\r\n- آيا فطره را مىتوان مصرف تعمير مسجد نمود يا براى جبههء جنگ فرستاد يا خير ؟\r\n\r\nج\r\n- اشكال ندارد اگر چه بهتر است در صورت وجود فقير در محل ، به فقراء بدهند .\r\n\r\nس 20\r\n- ميزان فقر افراد چيست ؟ آيا همين كه شخصى مثلا حدود 500 تومان پول نداشت اما از لحاظ خوراكى چندان در مضيقه نبود مىتوان وجوهات واجب را به وى داد ؟\r\n\r\nج\r\n- فقير كسى است كه احتياجات سال خود و عائله‌اش را ندارد و نمىتواند تأمين كند .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nاحكام خمس\r\n\r\nس 1\r\n- سربازانى كه در جبهه از دشمن ، لباس و ساعت و يا چيزهاى ديگرى بر مىدارند ، اجازه مىفرماييد كه ملك خود كنند و آيا خمس بر آنها تعلّق مىگيرد ؟\r\n\r\nج\r\n- غير آلات و ادوات جنگى ، چيزهاى مختصرى كه به دست رزمندگان مىافتد مانع ندارد براى خود بردارند و خمس واجب نيست .\r\n\r\nس 2\r\n- رزمنده‌اى در عمليات بستان اوركت عراقى را گرفت و آن اوركت براى شخص گيرنده بزرگ بود آن اوركت را به خياطى داده كه كوتاه كند ولى خياط خيلى كوتاه كرده كه به بدن شخص نمىخورد اوركت را به شخص ديگرى داده كه اندازه تن او مىباشد وضعيت آن اوركت چيست اگر خمس دارد بفرمائيد كه چقدر خمس دارد و خمس را به چه كسى بدهد ؟\r\n\r\nج\r\n- اشكال ندارد و خمس آن واجب نيست .\r\n\r\nس 3\r\n- اين جانب چندى پيش با شركت در حملهء محرم پس از چند روز درگيرى ، اوركت و راديوئى از مزدوران بعثى برداشته و چند روزى را كه بعد از حمله در جبهه بوديم پوشيدم بعد از پايان مأموريت اشياء مذكور را با خود آوردم .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nاولا : نماز خواندن با اوركت چه صورتى دارد ؟\r\nثانيا : بر فرض نماز داشتن ، خمس دارد ؟\r\n\r\nج\r\n- مانع ندارد و خمس واجب نيست .\r\n\r\nس 4\r\n- در تحرير الوسيله گچ و گل سرشور را به احتياط واجب جزء معدن شمرده‌ايد كسانى كه اين مسأله را ندانسته و در مساجد و حمامها و خانه‌ها گچ مصرف كرده‌اند ، و كارگاه‌ها و استخراج كنندگان گچ خمس آن را نداده و بعضى اصلا سال خمس ندارند تكليف مردم با خانه‌ها و مساجد و حمام‌ها چيست ؟ اگر خمس آنها واجب است قيمت روز مصرف را بدهند ؟ يا ذمهء آنها مشغول عين گچ است و بايد قيمت روز پرداخت شود ؟\r\n\r\nج\r\n- اگر يقين دارد كه گچ مورد خمس بوده و خمس آن داده نشده بايد خمس قيمت روز به كار بردن آن را بدهد .\r\n\r\nس 5\r\n- نظر به اين كه معادن خمس دارند ؛ آيا امروزه نفت سفيد ، بنزين ، گازوئيل و مانند آنها خمس دارد ؟ البته براى مصرف كنندگان ؟\r\n\r\nج\r\n- براى مصرف كنندگان خمس ندارد .\r\n\r\nس 6\r\n- زمين‌هاى زراعى كه موات بوده و احياء كرده و با آن كشاورزى مىكند آيا اصل زمين خمس دارد يا نه ؟\r\n\r\nج\r\n- خمس دارد .\r\n\r\nس 7\r\n- باغى را احداث كرده هم براى كسب و امرار معاش و هم استفاده شخصى از ميوه‌هاى آن ، آيا اصل درخت‌هاى ميوه خمس دارد يا نه ؟ و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nآيا جزء رأس المال است يا نه ؟\r\n\r\nج\r\n- خمس دارد .\r\n\r\nس 8\r\n- باغى را خريده هم براى استفاده شخصى و هم براى كسب و امرار معاش ، مسألهء خمس باغ و ميوه‌هاى آن را بيان فرمائيد ؟\r\n\r\nج\r\n- اصل باغ خمس دارد و ميوه در زائد بر مؤونه خمس دارد .\r\n\r\nس 9\r\n- ميوه‌ها و زراعتهايى كه سر سال خمسى ، وقت چيدن آنها نرسيده است ، آيا بايد خمسشان داده شود ؟\r\n\r\nج\r\n- بايد به همان قيمت سر سال ، خمس آن را بدهد .\r\n\r\nس 10\r\n- كشاورزانى هستيم كه با وامى كه از دولت به ما داده مىشود چاه عميق حفر مىكنيم و با اقساط ، سال به سال وام آن را مىپردازيم و سال خمسى نيز داريم ؛ آيا اين چاه و موتور آب جزو سرمايهء زراعت است كه در بين هر سال كه از اقساط وام را مىدهيم سر سال بايد آن را حساب نموده و خمس آن را بدهيم ؟ يا پس از تمام شدن اقساط ، مجموع آن را حساب نموده ، خمس آن را بدهيم يا اين كه اصلا سرمايهء زراعت نبوده و خمس به آن تعلّق نمىگيرد ؟\r\n\r\nج\r\n- زمين و چاه آب و موتور ، حكم سرمايه دارد ؛ هر مقدار از آن كه قسط آن تا سر سال پرداخت شده خمس دارد .\r\n\r\nس 11\r\n- زمين‌هائى را خريده براى كشاورزى ، آيا اصل زمين و ترقى قيمت\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nآن خمس دارد يا نه ؟\r\n\r\nج\r\n- خمس دارد .\r\n\r\nس 12\r\n- كشاورزانى كه جهت كشاورزى خود ملكى خريده‌اند و آن ملك ابزار كار آنها مىباشد ، آيا به آن ملك هم خمس تعلّق مىگيرد يا خير ؟ با توجه به اين كه تا به حال « سال » براى خود تعيين ننموده‌اند .\r\n\r\nج\r\n- زمين زراعتى و ابزار كشاورزى ، در حكم سرمايه است و خمس دارد .\r\n\r\nس 13\r\n- آيا به منفعت كسب كسى كه شغل موقّت دارد خمس تعلّق مىگيرد ؟\r\n\r\nج\r\n- خمس به او تعلّق مىگيرد كه بعد از مؤونهء سال بايد بپردازد .\r\n\r\nس 14\r\n- آيا كسى از درآمد كارش از قبيل ماشين سوارى يخچال تلويزيون يا لوازم زندگى ديگر كه در اين زمان مورد استفاده قرار مىگيرد تهيه كند خمس اينها چگونه مىباشد ؟\r\n\r\nج\r\n- اگر از درآمد بين سال تهيه كرده خمس ندارد مگر آنكه در زندگى احتياج به آن نداشته باشد و از شئون او نباشد .\r\n\r\nس 15\r\n- آيا به تمام سرمايه ، خمس تعلّق مىگيرد يا فقط به مقدار سود به دست آمده ؟\r\n\r\nج\r\n- سرمايه هم اگر از درآمد كسب و حقوق تهيّه شده ، خمس دارد .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nس 16\r\n- در محلّ كسب ملك شخصى يا اجاره‌اى ، مخارجى مىكند كه بعضى مربوط به كسب مىشود و بعضى مربوط به كاسب ، مانند تلفن و آب و برق و تهويهء هوا ، بعض مخارج اثرى در كسب ندارد ، مانند مخارج بنّايى و كارگرى يا تعميرات و تزيينات ، مثل سنگفرش و . . . اگر همهء اينها خمس دارد چگونه قيمت‌گذارى كند ، در حالى كه بعضى ناياب شده و چندين برابر قيمت پيدا كرده ، مثل تلفن و وسائل تهويه ؟\r\n\r\nج\r\n- هر گونه مخارجى كه مربوط به محلّ كسب يا مربوط به احتياجات شخص به حساب كسب و محلّ كسب مىشود خمس دارد . مگر اين كه عين آن تلف شده و صرف آن براى كسب به مورد بوده است .\r\n\r\nس 17\r\n- شخصى دو محلّ در آمد يا چند محلّ در آمد دارد ، مثلا حقوق دولتى مىگيرد و ماشين هم به كرايه مىدهد ، هر كدام از اين درآمدها ربح و خسرانش جدا است و مخارجش را از يكى تأمين مىكند مگر آن كه مضطرّ به ديگرى شود ، شروع به كسب دوّم در ضمن سال خمسى كسب اوّل است ، آيا مىتواند دو سال خمس قرار دهد ؟ يا الزاما بايد يك سال قرار دهد كه همان سال كسب اوّل است ؟\r\n\r\nج\r\n- مىتواند براى هر يك سال جداگانه قرار دهد ولى در فرض سؤال ، زيان در يكى از سود در ديگرى جبران نمىشود .\r\n\r\nس 18\r\n- كسى براى مصارف عروسى پسرش پول تهيّه كرده و قبل از تكميل مراسم ، سال به سر رسيده است ، آيا خمس به اين پول تعلّق مىگيرد يا خير ؟\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nج\r\n- در فرض مرقوم مبلغ پس‌انداز شده از در آمد كسب خمس دارد .\r\n\r\nس 19\r\n- شخصى پولى از دولت طلب دارد و دولت مىخواهد پول را يك جا به ايشان بپردازد اگر شخص بخواهد پول را در كارهاى خير مثل تعمير مساجد يا قبرستان يا جبهه خرج كند آيا بايد خمس آن را بپردازد يا خير ؟\r\n\r\nج\r\n- اگر از در آمد كسب و حقوق است بايد خمس آن را بپردازد . مگر آن كه در بين سال صرف خيرات شود .\r\n\r\nس 20\r\n- تا كنون مدتى تمام حقوق خود را پس‌انداز مىكرده‌ام تا در موقع لزوم ( ازدواج ) از آن استفاده كنم و مقدارى از آن را نيز به برادرم قرض داده‌ام تا در موقع مناسب آن را پس بگيرم ؛ وظيفه‌ام نسبت به خمس حقوقم چيست ؟\r\n\r\nج\r\n- هر مقدار از حقوق كه پس‌انداز كرده‌ايد و سال بر آن گذشته خمس دارد ، هر چند بعد از سال آن را قرض داده باشيد بلى اگر بين سال قرض داده باشيد ، هر وقت وصول شد بايد خمس بدهيد .\r\n\r\nس 21\r\n- پنج سال است كه ديپلم گرفته و بيكارم ؛ در بين اين پنج سال ، تقريبا به مدّت يك سال به صورت متفرّقه و كارگرى ، كار كرده و مقدارى پول جمع كرده‌ام ، از آن پول ، هم خودم خرج مىكنم و هم به خانواده‌ام كمك مىكنم ؛ با توجه به اين كه هنوز بيكار هستم ؛ آيا به اين پول خمس يا زكات تعلّق مىگيرد ؟\r\n\r\nج\r\n- اگر سال بر آن گذشته ، خمس دارد .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nس 22\r\n- آيا خمس بر سرباز واجب است ؟ لازم به تذكّر است كه اين جانب مجرّد بوده و ماهانه حدود هزار تومان از ارتش حقوق مىگيرم كه مقدارى از اين مبلغ را براى آينده پس‌انداز مىكنم و تا به حال حدود يك سال و نيم است كه در ارتش هستم و خمس هم نداده‌ام ، تكليف چيست ؟\r\n\r\nج\r\n- هر مقدار از حقوق كه پس‌انداز شده ، خمس دارد .\r\n\r\nس 23\r\n- كسانى كه ازدواج نكرده‌اند و مبلغى پول دارند و بخاطر اينكه اين مبلغ پولى كه دارند در راههاى بيهوده مصرف نشود لوازم خانگى مىخرند كنار مىگذارند كه وقتى ازدواج كردند از آنها استفاده كنند بفرمائيد كه خمس دارد يا خير ؟\r\n\r\nج\r\n- اگر آنچه تهيه كرده‌اند مورد حاجت آنها است و در وقت لزوم نمىتوانند تهيّه نمايند و از در آمد سال تهيه شده خمس ندارد .\r\n\r\nس 24\r\n- به پولى كه انسان براى ازدواج يا تحصيل كنار مىگذارد آيا خمس تعلق مىگيرد يا خير ؟\r\n\r\nج\r\n- اگر از در آمد كسب باشد و سال بر آن بگذرد خمس دارد .\r\n\r\nس 25\r\n- بعضى از دختر خانمهاى آموزگار حقوق دريافتىشان را كلا - پس‌انداز مىكنند و چون فعلا در خانه پدر و مادر هستند احتياج به خرج كردن پول ندارند از طرفى قصد تهيه خانه هم ندارند و فقط مقدارى از اين پول را جهيزيه تهيه مىكنند آيا اينها بايد سال مالى داشته باشند يا خير ؟ آيا به پس‌انداز آنها يا\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nجهيزيه‌شان خمس و سهم امام تعلق مىگيرد يا خير ؟\r\n\r\nج\r\n- اگر در بين سال جهيزيه تهيه كرده باشند خمس ندارد ولى اگر پول پس‌انداز نموده بايد خمس آن را بدهد .\r\n\r\nس 26\r\n- آيا به جهيزيّهء زنى كه به خانهء شوهر آمده - و پدرش خمس مالش را نپرداخته - خمس تعلّق مىگيرد يا خير ؟\r\n\r\nج\r\n- اگر يقين نداشته باشد كه در جهيزيّه خمس است ، لازم نيست خمس بدهد و اگر يقين دارد بايد به حاكم شرع مراجعه كند و در صورت پرداخت خمس يا اجازه مىتواند در جهيزيّه تصرّف نمايد .\r\n\r\nس 27\r\n- اگر كسى جهيزيه و يا قباله را فروخت ، ما زاد بر قيمت اوّل را ، سر سال خود چه كند ؟ ترقى جهيزيّه و قباله كه زمانى صد تومان بوده و اكنون يكصد هزار تومان گرديده ، خمس دارد يا نه ؟\r\n\r\nج\r\n- خمس ندارد ، مگر آن كه از پولى تهيّه شده باشد كه بايد خمس آن را بدهد .\r\n\r\nس 28\r\n- جهيزيه‌اى كه براى دختر كنار گذاشته مىشود و يا پولى كه براى خريد جهيزيه كنار گذاشته مىشود خمس دارد يا نه ؟\r\n\r\nج\r\n- اگر پول كنار بگذارد خمس دارد .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nس 29\r\n- خرج عروسى پسر خمس دارد يا نه ؟\r\n\r\nج\r\n- خمس ندارد .\r\n\r\nس 30\r\n- فرموده‌ايد : « جهيزيه‌اى كه پدر براى دخترش مىخرد خمس آن واجب نيست » ، حال با توجه به اين كه چند سال اين وسائل به عنوان جهيزيّه در خانهء پدر مىماند تا دختر موقع ازدواج به خانهء شوهر ببرد ، آيا خمس آنها بر دختر واجب است ؟ و اگر از مال مخمس وسايل بخرد و سال بر آن بگذرد ، آيا بازهم بر دختر لازم است كه خمس آنها را بدهد ؟\r\n\r\nج\r\n- واجب نيست .\r\n\r\nس 31\r\n- طبق فتواى شما : « جهيزيه‌اى كه پدر براى دخترش در طول سال و از مخارج سالانه‌اش تهيه مىكند ، خمس ندارد » ، پدرى است كه در ضمن تهيهء جهيزيّه براى دختر خود ، براى پسرش نيز وسائلى مىخرد تا موقع شروع زندگى خود در آينده سختى نكشد ؛ آيا بايد خمس اين وسائل را بدهد ؟\r\n\r\nج\r\n- اگر مرسوم و متعارف نيست ، خمس آن را بدهد .\r\n\r\nس 32\r\n- پيراهنى را گلدوزى كردم و مدت يك سال و اندى اتمام آن طول كشيد آيا به اين لباس خمس تعلق مىگيرد يا نه ؟\r\n\r\nج\r\n- خمس ندارد .\r\n\r\nس 33\r\n- اگر زنى طلاى زينتى خود را كه بدان نيز احتياج دارد براى رفع نيازمنديها و مؤونه زندگى بفروشد و در سال مصرف كند ، 1 - آيا متعلق خمس است يا نه ؟ 2 - چنانچه پولش تا تمام سال به مصرف نرسيد و ماند براى سال ديگر آيا خمس دارد يا خير ؟ 3 - و در هر صورت اگر سالهاى بعد چون نياز به زينت دارد اگر بخواهد دو مرتبه از در آمد كار ، طلايى بخرد بايد خمس آن را بدهد يا نه ؟\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nج\r\n- طلا اگر از در آمد كسب پيش از پرداخت خمس تهيه شده و در سال بعد به فروش رسيده پول فروش آن خمس دارد ، و بعد اگر خواست از در آمد كسب به مقدار شئون خود زينت آلات تهيه كند از مؤونه محسوب است و خمس ندارد .\r\n\r\nس 34\r\n- طلايى كه مرد براى زن خود مىخرد ، آيا بايد خمسش را بدهد ؟\r\n\r\nج\r\n- اگر به مقدار شئون باشد ، خمس ندارد .\r\n\r\nس 35\r\n- كسى با سختى سرمايه‌اى را تهيه كرده است كه اگر خمس آن را بدهد با بقيه آن نمىتواند كارى كه با آن مىخواهد امرار معاش كند شروع نمايد چه وقت بايد خمس اين سرمايه را بدهد ؟\r\n\r\nج\r\n- اگر با دادن خمس نمىتواند امرار معاش نمايد خمس ندارد .\r\n\r\nس 36\r\n- يك دستگاه كاميون را براى امرار معاش به قيمت دولتى خريده‌ام ، حال براى پرداخت خمس ، قيمت دولتى آن ملاك است يا قيمت آزاد ؟\r\n\r\nج\r\n- كاميون اگر از در آمد كسب تهيه شده به قيمت فعلى خمس دارد و ميزان قيمت فعلى ، قيمت عادلهء بازار است .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nس 37\r\n- بنده پاسدار هستم و از حقوق خويش يك موتورسيكلت خريدارى نموده‌ام تا به درسهاى متفرقه حوزه جهت تحصيل بروم و ساير نيازها و حوائج خود را كه با وسيله نقليه حل مىشود با وسيله مذكور بر آورم آيا به اين وسيله خمس تعلق مىگيرد يا نه ؟\r\n\r\nج\r\n- خمس ندارد .\r\n\r\nس 38\r\n- اين جانب يك دستگاه موتورسيكلت جهت انجام كارهاى شخصى خريدارى نمودم ولى در زمانى ، آن را تحويل گرفتم كه از طرف سپاه عازم به مأموريت يك‌ساله به منطقهء جنگى بودم و نتوانستم از آن استفاده كنم ولى بعد از برگشتن از آن استفاده نمودم ، آيا خمس به آن تعلّق مىگيرد ؟\r\n\r\nج\r\n- در فرض مرقوم خمس واجب نيست .\r\n\r\nس 39\r\n- شخصى مبلغى قرض نموده براى خريد ماشين سوارى يا درست نمودن منزل مسكونى ، قبل از خريد ، سال خمس وى مىرسد و نفس پول باقى است آيا به چنين پولى خمس تعلق مىگيرد يا نه ؟\r\n\r\nج\r\n- خمس ندارد .\r\n\r\nس 40\r\n- آيا به تمبرهاى يادگارى كه از طرف وزارت پست ، نشر مىشده يا مىشود و بعد از گذشت مدّتى بر اثر بورس بازى قيمت آن تا چندين برابر قيمت اصلى مىرسد ، خمس تعلّق مىگيرد يا نه ؟ و اگر بعد از گذشت مدّتى و پرداخت خمس ، مجددا قيمت آن تغيير بكند ، بازهم بايد خمس ما به التفاوت آن را پرداخت يا نه ؟\r\n\r\nج\r\n- اگر براى تجارت تهيه نشده و قبلا خمس آن داده شده ، ترقّى قيمت خمس ندارد . و آلبوم در حدّ شأن بدون قصد تجارت خمس ندارد .\r\n\r\nس 41\r\n- شخصى از ارباح ( سودها ) كولر يا يخچال مىخرد براى استفاده ، و در بين\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nسال مورد استفاده قرار نمىگيرد آيا خمس دارد يا خير ؟ به فرض اينكه خمس داشته باشد آيا قيمت فعلى مناط است يا قيمت خريد ؟\r\n\r\nج\r\n- در صورت احتياج ، از مؤونه محسوب است و خمس ندارد .\r\n\r\nس 42\r\n- قطعه زمينى به مساحت 250 متر مربع داشتم كه نصف قيمتش را نقد و ما بقى را به اقساط پرداخته‌ام و آن را در سال 56 خريدارى نموده‌ام و حالا كه مبلغى وام گرفته‌ام و در حال ساخت است ، چون كارمند دولت هستم و منزل سازمانى دارم و به خاطر اين كه بومى منطقه مىباشم ، قصد دارم در خانه‌اى كه مىسازم زندگى كنم و منزل سازمانى را به كسى كه از شهر ديگر مىآيد بدهم تا استفاده نمايد ، آيا خانهء مذكور خمس دارد يا خير ؟\r\n\r\nج\r\n- اگر پول نقدى كه براى خانه پرداخته‌ايد از در آمد كسب و حقوق بوده و پس‌انداز كرده‌ايد تا سال بر آن گذشته ، نسبت به آن مقدار ، زمين خمس دارد و ما بقى زمين و ساختمان خمس ندارد ، به شرط آن كه خانهء ملكى ، مورد نياز شما باشد .\r\n\r\nس 43\r\n- شخصى بيست هزار تومان براى رفتن زيارت حج بيت اللّه الحرام واريز كرده است و حال آنكه در وسط سال حسابش مىباشد اگر امسال قرعه به نام او نيفتاد و بنا شد سالهاى بعد حج برود و پول هم نزد دولت است آيا اين 20 هزار تومان را سر سال حساب ، بايد خمسش را داد و جزء موجودى است يا آنكه هر سال كه بنا باشد به مكه برود خمس او را بدهد ديگر آنكه همين حاجى كه امسال مستطيع شده اگر تا موقع حج فوت كند لازم است براى او نايب بگيرند و آيا فرق دارد بين اينكه حج بر او مستقر شده باشد يا نه ؟\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nج\r\n- اگر حج بر او مستقر شده و نمىتواند به حج برود مگر اين پول را در اين سال بپردازد خمس ندارد و اگر مستطيع نشده مگر در همين سال در فرض مسأله بايد خمس بدهد و در صورت فوت حج واجب نيست .\r\n\r\nس 44\r\n- آيا مبلغ 20 هزار تومان هزينهء سفر حج و مبلغ همراه به عربستان سعودى خمس دارد يا جزء خرج سال مىباشد ؟ و آيا مخارج مهمانى مكه جزء خرج سال است يا نه ؟ و آيا لباس براى فاميل در شأن شخص خمس دارد يا نه ؟ و آيا اتومبيل سوارى معمولى كه براى استفادهء خانوادهء 10 نفرى است خمس دارد يا خير ؟\r\n\r\nج\r\n- مخارج سفر حج و مخارج مهمانى و پول سوغاتى و اتومبيل كه در حدود شئون شخص براى استفاده خانوادگى است جزء مؤونهء سال است و خمس ندارد .\r\n\r\nس 45\r\n- اين جانب مبلغ بيست هزار تومان قرض كردم و براى تشرّف به مكّه به بانك سپردم و نوبت من براى عازم شدن به حج ، به دو سال ديگر افتاده است . در ضمن ما يملك اين جانب فقط منزل مسكونى است كه مبلغ يكصد و پنجاه هزار تومان بدهكارم و منزل هم مقدارى اضافه بر شأن من مىباشد ؛ به هر حال مبلغ بيست هزار تومانى را كه قرض كرده‌ام ، ماهانه اقساطش را پرداخت مىنمايم و تا كنون 11 - 12 هزار تومان آن پرداخت شده ؛ آيا بايد خمس آن را\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nبپردازم ؟\r\n\r\nج\r\n- اگر از سالهاى قبل استطاعت داشته‌ايد ، خمس ندارد و در غير اين صورت ، هر مقدار از اقساط را كه پرداختيد بايد تخميس نماييد .\r\n\r\nس 46\r\n- شخصى در ماه جمادى الاول بيست هزار تومان به بانك تحويل داده براى سفر حج و قصد پس گرفتن ندارد ، اگر چه قرعه به نامش نيفتد ، حتى حاضر است كه اگر فوت كرد يكى از فرزندانش برود و سال حساب خمسش نيمهء شعبان است . آيا اين مبلغ را بايد حساب كند يا اين كه چون تحت تصرّفش نيست مثل اين كه به كسى قرض داده باشد هر وقت به دستش آمد خمسش را بدهد ؟\r\n\r\nج\r\n- اگر قرعه براى همين سال به نام او در آمد خمس ندارد و اگر براى سالهاى بعد در آمد بايد حساب كند مگر اين كه قبلا استطاعت داشته و نتواند به حجّ برود مگر اين كه اين پول را بدهد .\r\n\r\nس 47\r\n- اين جانب - كارمند دولت - هر سال آخر ماه شعبان بدهى خود را از بابت خمس حساب كرده و پرداخت مىنمايم ، امسال ان شاء اللّه قصد تشرّف به بيت اللّه را دارم ، مبلغى معادل سى و هشت هزار تومان بابت پول حجّ پرداخت كرده‌ام ، آيا به اين مبلغ خمس تعلّق مىگيرد يا جزو مؤونه مىباشد ؟ با توجه به اين كه سفر حج بعد از ماه مبارك رمضان انجام\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nخواهد گرفت و وجه مذكور در عرض سال پرداخت شده است .\r\n\r\nج\r\n- در فرض مذكور خمس ندارد .\r\n\r\nس 48\r\n- در حدود هجده مثقال طلا داشته‌ام ، موقعى كه آن را فروختم ، 21800 تومان شد ، 20000 تومان آن را براى اسم‌نويسى مكه برداشتم و بنا بر قرعه‌كشى بايد چند سال ديگر به مكّه بروم ، ولى چون فرزندم شهيد شده ممكن است كه همين امسال به مكّه بروم ، آيا اين پول خمس دارد يا نه ؟\r\n\r\nج\r\n- اگر طلاها از در آمد كسب و حقوق شما تهيّه شده پول فروش آن خمس دارد مگر آن كه خمس پول آن داده شده باشد و اگر بخشش و مثل آن بوده خمس ندارد .\r\n\r\nس 49\r\n- كسى كه خانه مسكونى خود را كه در شرف خرابى است خراب نمود و منافع كسبى امسال خود را براى تجديد بناء اختصاص داد هنوز بناء ناقص و ناتمام است كه سال جديد او فرا مىرسد آيا مقدارى كه از منافع در دست او باقى مانده - با اينكه بايستى اين منافع در تكميل خانه مسكونى او صرف شود - خمس به آن تعلق مىگيرد يا خير ؟\r\n\r\nج\r\n- بايد خمس آنچه مصرف نشده داده شود .\r\n\r\nس 50\r\n- اگر كسى در اواسط سال خمسىاش يك فرش بخرد ولى تا پايان سال از آن استفاده ننمايد ، خمس آن لازم است يا خير ؟\r\n\r\nج\r\n- اگر زائد بر حاجت و شئون اوست بايد تخميس شود .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nس 51\r\n- خانه‌اى كه در خور شأن كسى نيست ، به چه صورتى خمسش پرداخت شود ؟\r\n\r\nج\r\n- مقدار زائد بر شأن بايد تخميس شود .\r\n\r\nس 52\r\n- شخصى بر اثر گرفتارى زندگى ، خانهء خود را ترك كرده و در جاى ديگرى خانه خريده ، آيا اين خانه‌اى كه خريده خمس دارد ؟\r\n\r\nج\r\n- اگر نياز به يك خانه بيشتر ندارد ، بايد خمس يكى از خانه‌ها را بدهد ، به شرط آن كه از ارباح مكاسب بدون دادن خمس تهيه كرده باشد .\r\n\r\nس 53\r\n- شخصى از در آمد بين سال خانه‌اى در تهران خريده و پس از چند سال سكونت آن را فروخته و در منطقهء ديگر از پول آن زمينى خريده و دو طبقه ساختمان ساخته ، طبقهء تحتانى به صورت مغازه بوده ، دو باب از پنج مغازه‌هاى نامبرده را مبلغ صد هزار تومان به عنوان سرقفلى فروخته و دو قسمت طبقهء فوقانى را جهت سكونت خود ساخته است و سه باب از مغازه‌ها را هم خودش در آنها كسب مىكند ، آيا پول ساختمان اوّل خمس دارد ؟ و آيا مغازه‌ها و سرمايهء آن جزو سرمايه است و بايد خمس بدهد يا نه ؟\r\n\r\nج\r\n- پول ساختمان اوّل خمس دارد و آنچه با آن پول بدون دادن خمس تهيّه شده بايد تخميس شود .\r\n\r\nس 54\r\n- آيا معيار ، جهت معافيت خمس ، استفاده كردن آنها تا مدت\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nيك سال از تاريخ خريد است و يا استفاده كردن از آنها تا رسيدن سال خمسى ؟\r\n\r\nج\r\n- استفاده ميزان نيست و معيار ، نياز فعلى و شئون است .\r\n\r\nس 55\r\n- شخصى يك دستگاه آبگرمكن جهت ساختن حمّام شخصى در منزلش ، به منظور استفادهء خود و عائله‌اش ، خريدارى مىكند ولى به علّت فقر و نداشتن امكانات مادّى موفّق به ساختن حمام نمىشود و يك سال كامل و بيشتر از يك سال بر آن مىگذرد ، آيا دادن خمس پول آن واجب است ؟\r\n\r\nج\r\n- در فرض سؤال ، خمس ندارد .\r\n\r\nس 56\r\n- كسى كه تدريجا خانهء مسكونى ساخته - از پول غير مخمس - حال مىخواهد خمس بدهد ، همان پول خرج شده را بايد خمس بدهد يا قيمت امروز را ؟\r\n\r\nج\r\n- در فرض سؤال بايد به قيمت روز تخميس شود و اگر از ربح بين سال صرف كرده خمس ندارد .\r\n\r\nس 57\r\n- كسى كه خانه‌اى محقّر داشته و آن را به فروش رسانده و خمس آن پول را داده و با آن پول خانهء ديگرى خريده و دوباره به مقدار زيادترى آن را به فروش رسانده - با اين كه خود فروشنده خانهء مسكونى ندارد - با اين پول خانه‌اى را براى سكونت خريده ، آيا بايد خمس مازاد را پرداخت كند ؟\r\n\r\nج\r\n- در فرض مسأله ، خمس زياده واجب نيست .\r\n\r\nس 58\r\n- اين جانب منزل نداشتم ولى تقريبا 40 هزار تومان پول داشتم منزل\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nنيمه تمامى را خريدم به 70 هزار تومان و آن را خرده خرده درست كردم موقع سال خمس بنده رسيد هنوز منزل تمام نشده بود كه بروم ساكن بشوم ، آيا خمس تعلق گرفته است يا نه ؟\r\n\r\nج\r\n- در فرض سؤال خمس منزل لازم نيست بلى اگر 000 / 40 تومان مرقوم ، از در آمد كسب بوده و بعد از سال ، بدون دادن خمس ، صرف در خريد منزل شده ، از قيمت فعلى ، نسبت به آن ، بايد خمس داده شود .\r\n\r\nس 59\r\n- شخصى خدمتگزار و فراش مدرسه است خانه شخصى داشت كه در آن زندگى مىكرد بعد از مدتى او را سرايدار كردند و او از منزل شخصى به مدرسه تغيير مسكن داد با توجه به اينكه بعد از 5 يا 6 سال او را بيرون مىكنند از مدرسه ، بالأخره به خانه‌اش بر مىگردد ، آيا منزل كه 5 سال محل زندگى او نبوده خمس داشته يا خير ؟\r\n\r\nج\r\n- در فرض مرقوم منزل مسكونى خمس ندارد .\r\n\r\nس 60\r\n- شخصى براى فرزندش بعد از ازدواج خانه‌اى خريده براى سكونت آيا خمس دارد يا نه ؟\r\n\r\nج\r\n- خانه خمس ندارد ولى اگر با پولى كه سال بر آن گذشته بدون دادن خمس خريده بايد خمس بدهد .\r\n\r\nس 61\r\n- كسى منزلى خريد ( با توجه به اينكه منزلى براى خودش داشت ) براى اينكه 5 سال ديگر پسرش را داماد كند نه به قصد تجارت و خريدوفروش به خيال خودش خمس ندارد ولى بعد از 2 سال فهميد كه آن منزل خمس دارد\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nحالا كه مىخواهد بدهد خمس قيمت قديم را بايد بدهد يا جديد را ؟\r\n\r\nج\r\n- اگر از در آمد كسب خريده بايد به قيمت روز پرداخت خمس ، خمس بدهد .\r\n\r\nس 62\r\n- چنانچه كسى از روى اجبار و به جهت مقروض بودن ، منزل مسكونى خود را بفروشد و پس از پرداخت ديون ، منزل ديگرى را كه ارزانتر از اوّلى است بخرد ، تكليفش نسبت به پرداخت خمس چيست ؟ البتّه سال هم دارد و اين معاملات هم در بين سال انجام شده .\r\n\r\nج\r\n- اگر منزل اوّل را از ربح كسب بدون دادن خمس تهيه نكرده ، در فرض مسأله خمس واجب نيست .\r\n\r\nس 63\r\n- اگر شخص فوق ، قبل از اين كه منزل محل سكونتش را بفروشد ، منزلى را كه مىخواهد بخرد ، قولنامه كند و وجه پيش پرداخت آن را از فروش يك تخته قالى مورد استفاده در منزل ، و اتومبيل سوارى مورد لزومش ، داده باشد ، سپس منزلش را بفروشد و بدهى خود را از بابت منزل خريدارى شده بدهد - با توجه به اين كه منزل خريدارى شده احتياج به تعمير دارد - آيا مىتواند وجوهات خمس را پس از تهيهء قالى و خريد اتومبيل مشابه و انجام تعميرات ، پرداخت نمايد ؟\r\n\r\nج\r\n- اگر سال بر آن گذشته بايد اوّل خمس بدهد .\r\n\r\nس 64\r\n- شخصى با پول كارگرى و قرض ، خانه‌اى براى سكونت خود ساخته و اكنون مىخواهد آن خانه را بفروشد و منزل ديگرى تهيه نمايد و هنوز به\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمردم مقروض است به جهت ساختن آن خانه آيا بايد خمس قيمت خانه را بدهد يا خير ؟\r\n\r\nج\r\n- بايد نسبت به زائد بر مقدارى كه در خانه فروخته شده قرض دارد خمس بدهد و در مقدار قرض خمس واجب نيست . و در ترقّى قيمت هم بالنّسبه حساب مىشود .\r\n\r\nس 65\r\n- اگر كسى خانه‌اش را بفروشد و خانه‌اى ديگر بخرد يا بسازد آيا پول خانهء فروخته شده خمس دارد ، اگر چه بر آن پول ، سال نگذرد ؟\r\n\r\nج\r\n- اگر خانهء فروخته شده از ارباح مكاسب و حقوق و در آمد بدون دادن خمس تهيّه شده ، پول فروش آن فورا خمس دارد .\r\n\r\nس 66\r\n- فردى منزل خود را فروخته و حالا به علّت گران شدن قيمتها نمىتواند منزل ديگرى بخرد ، اكنون خانه‌اى اجاره كرده و پول خانهء فروخته شده را در بانك گذاشته ، آيا به پول منزل فروخته شده خمس تعلّق مىگيرد ؟\r\n\r\nج\r\n- اگر خانه‌اى كه فروخته‌ايد را با در آمد كسب و حقوق بدون دادن خمس تهيه كرده‌ايد ، پول فروش آن بدون انتظار سر سال خمس دارد .\r\n\r\nس 67\r\n- شخصى قبل از فروش خانهء مسكونى خود خانه‌اى ديگر خريده و قيمت آن را عمدتا به اعتبار فروش خانهء اوّليه‌اش نسيه گذارده است ؛ اگر پس\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nاز فروش خانهء اوليه بازهم مبلغى كسر بياورد و مجبور گردد مقدارى وام بگيرد ، آيا بر قيمت فروش اوّليه خمس تعلّق مىگيرد ؟ و آيا پولى كه از بانك قرض گرفته نيز مشمول خمس مىشود ؟ اگر تمام يا قسمتى از وام دريافتى تا سر سال او موجود باشد چطور ؟ آيا مىتواند كلّ مبلغ وام را به حساب مؤونهء اين سال خود محسوب نمايد ، هر چند قسمت مهمّى از اقساط آن مربوط به سالهاى آتيه باشد ؟\r\n\r\nج\r\n- اگر خانهء فروخته شده را از در آمد كسب بدون دادن خمس تهيه كرده ، پول فروش آن خمس دارد و وام خمس ندارد و هر مقدار از اقساط آن كه بين سال پرداخت شود ، به حساب مؤونهء سال كسر مىشود .\r\n\r\nس 68\r\n- كسى كه منزل مسكونى خويش را اضطرارا براى خريد منزل مسكونى ضرورى در محلّ انتقال جديد مىفروشد ؛ آيا در فاصلهء ايّام بيع و شرى ، وجه بهاى منزل فروخته شده مشمول خمس مىشود ؟ و با فرض مشموليت خمس و عدم پرداختش در منزل مسكونى ابتياعى جديد از وجه تخميس نشده ، نماز و تصرّفات ديگر جائز است ؟\r\n\r\nج\r\n- منزل سابق اگر از در آمد كسب غير مخمّس تهيه شده پول فروش آن خمس دارد و تصرّف در منزل ابتياعى با آن پول ، موقوف بر اجازهء حاكم شرع و پرداخت خمس است .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nس 69\r\n- كارگر يا كاسب جزء ، خانه‌اى را به مبلغ مثلا بيست هزار تومان به اقساط مىخرد ، پس از چند سال اين خانه را در اثر ترقّى محل به مبلغ دويست هزار تومان در بين سال خمسى مىفروشد ، بلا فاصله خانهء ديگرى كه يك اطاق اضافه دارد و مورد احتياج او است به مبلغ سيصد هزار تومان مىخرد و صد هزار تومان هم از بانك و غيره قرض مىنمايد و به اقساط مىپردازد . بفرماييد اين گونه نقل و انتقال در بين سال خمسى در صورتى كه سلب احتياج او از خانهء مسكونى نشده ، آيا اين گونه ترقّيات سوقيه و خريدوفروش در بين سال ، موجب پرداخت خمس مىشود يا خير ؟\r\n\r\nج\r\n- اگر اقساط خانه را از در آمد كسب و حقوق پرداخته‌ايد ، پول فروش خانه خمس دارد .\r\n\r\nس 70\r\n- چه مىفرماييد دربارهء كسى كه خانهء خود را فروخته و نصف خانه را قبلا به عيال خود بابت مهريه واگذار كرده و اكنون نمىتواند با قيمت نصف خانه كه مال خود او است خانهء ديگرى مانند خانهء اوّل تهيّه نمايد ، آيا اين شخص بايد خمس سهم خود را پس از فروختن بپردازد يا خير ؟\r\n\r\nج\r\n- اگر خانه را از در آمد كسب و حقوق قبل از اداى خمس تهيّه كرده نسبت به نصف خودش بايد خمس بدهد .\r\n\r\nس 71\r\n- اشيائى كه براى استفاده امرار معاشش مثل گوسفند يا گاو يا نخل از وجه خمس داده بخرد و در بين سال به سببى بفروشد اگر زيادى قيمت داشته باشد جزء ساير ارباح است كه آخر سال حساب كند ؟ يا فورى خمس آن را بدهد ؟\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nج\r\n- اگر براى خريدوفروش و تجارت نبوده زيادى خمس ندارد .\r\n\r\nس 72\r\n- اگر كسى خانه مسكونى خود را بفروشد در صورتى كه آن را با پول مخمس خريده باشد آيا مازاد قيمت آن خمس دارد يا نه و اگر از ربح سال خريده است چه مقدار و در چه صورتى بايد خمس بدهد ؟\r\n\r\nج\r\n- اگر خانه را با ربح مخمس تهيه كرده است پول فروش آن خمس ندارد هر چند قيمت آن ترقى كرده باشد و چنانچه با در آمد كسب و حقوق بدون پرداخت خمس تهيه كرده است هر چند از مؤونه بوده تمام پول فروش آن بدون مراعات سر سال خمس دارد .\r\n\r\nس 73\r\n- فى كتاب عروة الوثقى كتاب خمس مسألهء 53 :\r\nاذا كان عنده من الاعيان التى لم يتعلق بها الخمس او تعلق بها لكنه اداه فنمت و زادت زيادة متصله او منفصلة وجب الخمس فى ذلك النماء 2\r\nو اما لو ارتفعت قيمتها السوقية من غير زيادة عينية لم يجب خمس تلك الزيادة لعدم صدق التكسب و لا صدق حصول الفائدة نعم لو باعها لم يبعد 4 وجوب خمس تلك الزيادة من الثمن هذا اذا لم تكن تلك العين من مال التجارة و رأس مالها الخ\r\n2 - اذا كان الاستيفاء للاكتساب بنمائها - خمينى .\r\n4 - بل لا يبعد عدم الوجوب - خمينى .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاكنون مطابق مسأله فوق و فتواى حضرت امام خمينى - كسى كه منزل مسكونى خود را مثلا به ده تومان خريد جهت سكونت و بعد از گذشت چند سال در اواسط سال يا انتهاى سال خانه فوق الذكر را به پانزده تومان فروخته و اين پول را خانه ديگرى جهت سكونت خود خريده اين شخص خمس اين مبلغ زيادى را كه فروخته يعنى پنج تومان بهره فوق را نبايد بدهد و مورد خمس قرار نمىگيرد ولى به طورى كه نقل شده فتواى حضرت امام در مورد مسأله فوق تغيير كرده و چنين كسى بايد خمس اين زيادى در فروش را پرداخت نمايد ، لطفا جواب مرقوم داريد .\r\n\r\nج\r\n- اگر خانه را از ارباح مكاسب بدون دادن خمس و لو در بين سال خريده پس از فروش خمس پول آن را بايد بپردازد و منافى مسألهء فوق الذكر نيست .\r\n\r\nس 74\r\n- از آن جناب نقل شده كه اگر كسى خانه يا ماشين به ذمه بخرد و سپس ماشين يا خانهء قبلى خود را بفروشد و دين خويش را اداء كند مع ذلك خمس قيمت خانه و ماشين فروخته شده را بايد بدهد آيا اين نقل صحت دارد ؟\r\n\r\nج\r\n- چيزى كه به حساب مؤونه بودن از در آمد كسب تهيه شده اگر بعد از سال خريد آن را بفروشد پول فروش آن خمس دارد .\r\n\r\nس 75\r\n- شخصى زمينى را خريده براى فروش و مدت ده سال نگه داشته اكنون به چندين برابر قيمت خريد مىتواند بفروشد و قيمت زمين در طول ده سال بالا و پايين رفته يا همه بالا رفته است آيا خمس سود فعلى را بايد بدهد يا اهل خمس در سال اول به لحاظ ارتفاع قيمت شريك شده‌اند و خمس به طور\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nتصاعدى بالا رفته است . لطفا حكم مسأله را در دو صورت خريد زمين از پول مخمس و غير مخمس بيان فرمائيد .\r\n\r\nج\r\n- چنانچه در طى آن مدت تنزل قيمت پيدا نكرده باشد ، در صورتى كه زمين از پول مخمس تهيه شده يك خمس براى ترقى قيمت به قيمت فعلى كافى است و اگر از پول غير مخمس بوده علاوه بر خمس زمين به قيمت فعلى بايد خمس ترقى قيمت چهار خمس ديگر را نيز به قيمت فعلى بدهد و اگر در اثناء آن مدت تنزل قيمت نيز حاصل شده ، احتياطا خمس ترقى سال قبل و ترقى سال بعد را بايد بدهد .\r\n\r\nس 76\r\n- احتراما صندوق قرض الحسنه سازمان قند و شكر از ارديبهشت ماه 60 فعاليت خود را براى مدت نامحدودى آغاز نموده و به موجب اساسنامه جهت تأمين هزينه‌هاى خود و بالا بردن توان مالى صندوق مىتواند فعاليّت انتفاعى داشته باشد . در يك‌ساله گذشته از محل تأسيس فروشگاه درآمدى حاصل كه تماما به حساب سرمايه ( اندوخته ) صندوق منظور گرديده به موجب اساسنامه ، هنگام انحلال دارائى صندوق با تصويب هيأت امنا در اختيار يكى از مراجع مشهور تقليد قرار خواهد گرفت و يا با نظر مرجع مذكور تمام يا قسمتى از آن به يكى از مراكز خيريهء داخل كشور واگذار خواهد شد ، لذا خواهشمند است بفرمائيد آيا خمس بر در آمد ( پس از كسر تمام مخارج ) حاصل از فعاليت\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nانتفاعى تعميم پيدا مىكند ؟ در صورت تعميم محل مصرف را تعيين نماييد ؟\r\n\r\nج\r\n- اگر صندوق مذكور مطابق شرع عمل كند و از كسب حلال نفع ببرد بايد خمس منافع را بپردازد .\r\n\r\nس 77\r\n- اگر كسى در گذشته مقلد مرجعى بود كه مىگفت سرمايه و ابزار خمس ندارد و طبق اين فتواى مرجع خود خمس ندارد حالا آن مرجع فوت كرده مقلد حضرتعالى است مىخواهد بداند حالا از همان سرمايه و ابزار كه باقى است بايد خمس بدهد يا نه ؟\r\n\r\nج\r\n- بايد خمس بدهد .\r\n\r\nس 78\r\n- اگر شخصى قبلا از مجتهدى تقليد مىكرده كه خمس بعضى از اشياء را واجب نمىدانسته ولى فعلا از مجتهدى تقليد مىكند كه خمس را در آن چيز واجب مىداند ، آيا بايد اين شخص خمس آن را بدهد يا نه ؟\r\n\r\nج\r\n- اگر عين مال موجود است بايد خمس آن را طبق تقليد فعلى بپردازد .\r\n\r\nس 79\r\n- اگر شخصى مقلّد مجتهدى بوده و مبلغى بابت خمس كه با مشار اليه حساب كرده ، بدهكار شد و تا كنون بدهكارى فوق را نداده ، نسبت به بدهكارى به مجتهد سابق كه فعلا مقلد او نيست تكليفش چيست ؟\r\n\r\nج\r\n- بايد به نظر مرجع تقليد فعلى بپردازد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nس 80\r\n- اگر ابزار كسب و كار كه به فتواى شما خمس دارد خمسش را داده حالا قيمت آنها زياد شده آيا سر سال كه حساب مىكند بايد آن زياده قيمت ابزار و كار را هم حساب كند يا نه ؟\r\n\r\nج\r\n- ترقى قيمت آن خمس ندارد .\r\n\r\nس 81\r\n- مال حلالى كه به انسان ارث مىرسد و آن مال در اثر تجارت و كسب اضافه مىشود ، آيا اضافهء آن خمس دارد يا نه ؟\r\n\r\nج\r\n- سود تجارت ارث در زائد بر مؤونهء سال خمس دارد .\r\n\r\nس 82\r\n- اگر كسى خانه‌اى را كه جزء مؤونه‌اش نيست بخرد و از اجارهء آن خانه ، صرف تعمير و رنگ كارى خانه كند و ممكن است به واسطهء تعمير و رنگ ، تا اندازه‌اى به قيمت خانه اضافه شده باشد ؛ البتّه آن خانه را نمىخواهد بفروشد ؛ آيا در آخر سال بايد خمس آن مقدارى كه خرج كرده بدهد يا آن مقدارى كه به قيمت خانه اضافه شده ؟\r\n\r\nج\r\n- بايد خمس قيمت اضافى را بدهد .\r\n\r\nس 83\r\n- شخصى كه در بين سال فرشهائى تهيه كرده بعد از چند سال براى تعويض فروخته كه فرش جديدى بخرد در اثر بالا رفتن قيمت فرش نتوانسته مجددا خريدارى نمايد پول فرشها را در بين سال مقدارى براى اداى دين و مقدارى هم براى خرج روزانه صرف نموده است و كمى هم از آن پولها باقى مانده تا سر سال حالا بفرمائيد آيا خمس به او تعلق گرفته است يا خير ؟\r\n\r\nج\r\n- اگر از در آمد كسب تهيه شده و خمس آن اداء نشده به مجرد فروش بايد تخميس شود .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nس 84\r\n- اگر به شخصى ارثى برسد و از پول آن ارث خانه‌اى تهيه كند آيا بر وى خمس واجب است يا خير ؟\r\n\r\nج\r\n- ارثيه خمس ندارد .\r\n\r\nس 85\r\n- اين جانب يك قطعه زمين موروثى داشتم و آن را فروختم آيا بايد زكات يا وجوهاتى ديگر بپردازم ؟ و اگر مثلا ادارهء دارائى از من ماليات دريافت كرده باز به چه نحو مىشود ؟\r\n\r\nج\r\n- زمين زكات ندارد و اگر يقين ندارد كه متعلق خمس باشد خمس هم ندارد و ماليات مربوط به مقررات دولت اسلامى است و بابت خمس و زكات حساب نمىشود .\r\n\r\nس 86\r\n- اسباب و وسائلى از طريق ارث به انسان مىرسد ، در صورت فروش آيا به سود و ترقّى آن خمس تعلّق مىگيرد ؟\r\n\r\nج\r\n- ترقّى آن خمس ندارد ، حتّى بعد از فروش .\r\n\r\nس 87\r\n- منزلى كه به ارث رسيده و قبل از تقسيم ارث قيمت آن چند برابر شده آيا همه آن خمس دارد يا ما به التفاوت قيمت امروز با قيمت سابق ، يا اصلا خمس ندارد ؟\r\n\r\nج\r\n- چيزى كه به ارث رسيده خمس ندارد هر چند قيمت آن ترقى كرده باشد .\r\n\r\nس 88\r\n- مالى كه ارث مىباشد و بيش از دو سال است كه از تصرّف صاحب مال گرفته شده كه حق مداخله و منافع از مالك سلب است ؛ آيا\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nوجوهات شرعيّه به آن تعلّق مىگيرد ؟\r\n\r\nج\r\n- وجوهى كه قبلا بر آن مال تعلّق گرفته ، بر عهدهء مالك است . كه بعد از رفع منع بپردازد و اگر قبلا وجوهى به آن متعلّق نبوده خمس ندارد .\r\n\r\nس 89\r\n- كتابهائى كه انسان مىخرد تا در آينده از آنها استفاده نمايد اما در حال حاضر از آنها استفاده نمىكند آيا خمس به آنها تعلق مىگيرد ؟\r\n\r\nج\r\n- اگر داشتن آنها از شئون شخص باشد خمس ندارد .\r\n\r\nس 90\r\n- محصّلينى كه كتاب مىخرند و بعدا اين كتابها مورد استفاده قرار نگيرند و تا سر سال بمانند . بايد خمس آنها را بدهند ؟ دفتر و وسائل تحصيلى كه زياد مىآيند چطور ؟\r\n\r\nج\r\n- در كتب و وسائل تحصيل مورد نياز ، خمس واجب نيست .\r\n\r\nس 91\r\n- شخصى مقدارى كتاب خريده و هنوز همهء كتابها را مطالعه نكرده و به مرور زمان مطالعه مىكند ؛ اگر سر سال رسيد خمس به آن تعلّق مىگيرد ؟\r\n\r\nج\r\n- اگر تهيهء آن جزء احتياجات او محسوب مىشود و مورد حاجت است ، خمس ندارد .\r\n\r\nس 92\r\n- كسى كتابهاى مذهبى و اسلامى را خريده است به منظور اين كه خود يا ديگران از آن استفاده نمايند ، اكنون كه يك سال از مدّت خريد گذشته بايد حساب خمس آن را بكند يا خير ؟\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nج\r\n- اگر كتابها مورد نياز او و به - مقدار شئون او باشد ، خمس ندارد .\r\n\r\nس 93\r\n- اشيائى از قبيل : لباس و كتاب و كاغذ و دفترچه‌اى كه مقدارى از آنها استفاده شده ، اگر يك سال بدون استفاده بماند ، آيا خمس دارند ؟\r\n\r\nج\r\n- اگر چيزهايى است كه مورد حاجت و جزء شئون شخص است ، خمس ندارد و گرنه بايد خمس آن داده شود .\r\n\r\nس 94\r\n- اخيرا مقدارى طلا از قبيل النگو و غيره كه مربوط به همسر و دخترم بوده به مبلغ 000 / 261 ريال به منظور خريد آپارتمانى فروخته‌ام كه مبلغ هجده هزار تومان از ارزش مبلغ طلاى فروخته شده دائما و به طور مستمر مورد استفاده خانواده‌ام بوده و بقيه آن بيش از يك سال است كه مورد استفاده قرار نگرفته است با توجه به اينكه كل طلاهاى خريدارى شده قبل از زمان داشتن حساب سال ( خمس ) در طول مدت خدمت 18 ساله خريدارى شده لطفا بفرمايند .\r\n1 - آيا بايد خمس كل مبلغ طلاهاى فروخته شده را پرداخت نمود ؟\r\n2 - آيا بايد خمس آن مقدار از پول طلاهاى فروخته شده كه بيش از يك سال مورد استفاده قرار نگرفته داده شود ؟\r\n3 - يا با توجه به موارد اشاره شده به منظور خريد خانه اصلا تعلق نمىگيرد ؟\r\n\r\nج\r\n- اگر طلاها به همسر و دخترتان بخشيده شده يا از مهريه ايشان بوده پول فروش آن خمس ندارد مگر اين كه با پول غير مخمّس تهيّه شده باشد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nس 95\r\n- اين جانب قرار داد توليد ذغال‌سنگ با جهاد سازندگى مركز به پيمانكارى منعقد كرده‌ام و در اين قرارداد نوشته شده كه از كل استخراج 30 % مال جهاد سازندگى و بقيه با تمام مخارج مال پيمانكار و شركاء و پرداخت حقوق بيمه و غيره آيا با پرداخت 30 % از كل استخراج كفايت از خمس مىكند يا نه ؟\r\n\r\nج\r\n- كفايت از خمس نمىكند .\r\n\r\nس 96\r\n- اشخاصى مطالباتى از مردم دارند و آخر سال خمس آنها آن مطالبات دريافت نمىشود و بعضى از مديونين احتمال دارد كه 4 تا 5 سال دين خود را نپردازند در رابطه با اداء خمس آن مطالبات چه مىفرمائيد ؟\r\n\r\nج\r\n- اگر از در آمد كسب قرض داده هر وقت وصول شده همان موقع خمس دارد و اگر جنس را نسيه فروخته و در سالهاى بعد وصول مىشود وصولى جزء در آمد سال وصول محسوب است .\r\n\r\nس 97\r\n- اين جانب مبلغى به طور قرض الحسنه ، به مدّت يك سال از كسى دريافت نموده‌ام كه اين مبلغ را كم كم در جايى پس‌انداز نموده تا هنگام اداى قرض ، كلّ مبلغ را پرداخت نمايم ؛ لذا بفرماييد كه آيا اين مبلغ پس‌انداز شده در پايان سال خمس دارد يا نه ؟\r\n\r\nج\r\n- اگر قرض را پس‌انداز كرده‌ايد ، خمس ندارد ولى اگر از حقوق پس‌انداز كرده‌ايد ، در صورتى كه قرض براى مؤونهء سال باشد ، به مقدار آن خمس ندارد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nس 98\r\n- مبلغ 000 / 20 تومان كه خمس آن داده شده بود ، از پدرم قرض گرفته‌ايم و براى شركت در قرعه‌كشى ماشين به حساب مشخص شده واريز نموده‌ايم و الآن يك ماه به روز تعيين خمس سالمان باقى است . 000 / 20 تومان اضافه نسبت به سال گذشته داريم . آيا مىتوانيم قرضمان را پس بدهيم و آيا براى اين 000 / 20 تومان بايد خمسى بدهيم يا نه ؟ پدرم چطور ؟\r\n\r\nج\r\n- اگر زائد بر 000 / 20 تومان كه قرض كرده‌ايد پول ديگرى داريد بايد خمس بدهيد و بر پدر شما كه يك بار خمس آن را داده دو مرتبه خمس واجب نيست .\r\n\r\nس 99\r\n- شخصى از ربح در اثناء سال كه هنوز خمس به او تعلق نگرفته است و سالش نرسيده است كفنى براى خود و عائله‌اش خريد مىنمايد سر سالش كه رسيد بايد خمس و قيمت آن كفنى را كه خريده بدهد يا نه و بر فرض داشتن خمس به قيمتى كه خريده است بدهد يا قيمت فعلى هرگاه قيمت زياد شده باشد ؟\r\n\r\nج\r\n- بايد خمس آن را به قيمت فعلى بدهد .\r\n\r\nس 100\r\n- با توجه به فتواى حضرتعالى در مورد شخصى كه حياط مسكونى خود را در بين سال خمس مىفروشد تا حياط بزرگترى تهيه نمايد ظاهرا مىفرمائيد به محض تبديل شدن به وجه نقد خمس همهء آن را بايد بدهد ممكن است موقع باز كردن حساب سال آن حياط مصالحه شده باشد و معمولا هم همهء پول حياط يا بيشتر را صرف در خريدارى حياط جديد مىكند راهى دارد براى تخفيف اينطور اشخاص اجازه مىفرمائيد مقدارى به ايشان بخشيده شود يا\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nخير ؟\r\n\r\nج\r\n- اگر خانه مسكونى از در آمد كسب تهيه شده پول فروش آن خمس دارد و چنانچه خمس خانه را داده يا با او مصالحه شده پول فروش آن خمس ندارد .\r\n\r\nس 101\r\n- قبلا در شهرستانى كه مشغول خدمت بودم با استفاده از وام و قرض الحسنه و مقدارى از پس‌انداز خودم ، خانه‌اى خريدم - ضمنا از روزى كه صاحب در آمد شده‌ام براى خود سال داشته و خمس اموالم را نيز مىداده‌ام اينك از آن شهر به شهر ديگرى انتقال يافته و خانهء قبلى را فروخته‌ام و پس از بازپرداخت و استرداد وام دريافتى و ماليات آن ؛ مبلغى برايم مانده كه مىخواهم در محلّ خدمت فعلى ، خانه‌اى بخرم و غير از اين مبلغ ، وجه ديگرى ندارم ، آيا مبلغ مذكور خمس دارد ؟\r\n\r\nج\r\n- اگر بعد از فروش خانه وام آن را اداء كرده‌ايد و پولى كه داده‌ايد از همان پول فروش خانه بوده ، خمس واجب نيست .\r\n\r\nس 102\r\n- چنانچه خمس طلا و مسكوك طلا قبلا پرداخت شده باشد آيا مجددا در پايان هر سال نيز تخميس آن بايد محاسبه و پرداخت گردد ؟\r\n\r\nج\r\n- چيزى كه خمس آن داده شده دوباره خمس ندارد .\r\n\r\nس 103\r\n- كسى كه از پول خمس داده شده ماشينى مىخرد تا از در آمد آن استفاده نمايد و بعد از مدّتى مىفروشد و از آن سود مىبرد ، آيا به سودش خمس\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nتعلق مىگيرد ؟\r\n\r\nج\r\n- خمس ندارد .\r\n\r\nس 104\r\n- نحن لدينا رأس سنة و عند بلوغ السّنة الماليه نحسب مقدار الحقوق و كما حدث فى العام الماضى تم تحويلها ثم تصرفنا فى المبلغ الّذى أخرجنا الحقوق منه و عند بلوغ السّنة المالية الجديدة عرفنا أن لدينا زيادة على المبلغ الّذى اخرجنا خمسه . فهل الحقوق الشّرعية لهذا العام متعلّقه بالزّيادة ام فى كل المبلغ ؟ علما أنه الزّيادة هى من أجرنا لهذا العام .\r\n\r\nج\r\n- لا يجب تخميس المال المخمّس ثانيا و بعد اعطاء خمس الاصل يجب تخميس ما يحصل منه من الارباح فى كلّ سنة .\r\n\r\nس 105\r\n- يك خانواده 3 يا 4 نفرى آيا چند دست رختخواب مىتواند داشته باشد كه جزء ضروريات اوليه منزل مىباشد لطفا حكم شرعى را بيان فرمائيد ؟\r\n\r\nج\r\n- اشخاص مختلفند و ميزان نياز عرفى و مراعات شئون است .\r\n\r\nس 106\r\n- شخصى براى خانوادهء خود يك دستگاه تلويزيون و يك دستگاه ويدئو ( براى استفاده مذهبى ) تهيه مىنمايد ؛ آيا بايد خمس آنها را بدهد يا اين كه از ضروريات زندگى محسوب مىشود ؟\r\n\r\nج\r\n- اگر تلويزيون به مقدار شأن او است ، خمس ندارد و غير آن را بايد تخميس كند . مگر اين كه از شئون او محسوب شود .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nس 107\r\n- اشخاصى كه در قم يا جاى ديگر منزل دارند و خودشان طبق وظايف شرعيّه در تهران در يكى از ارگانها اشتغال دارند و منزل خود را در قم يا جاى ديگر ، بعضى اتاقهايش را به مستأجر داده‌اند ولى انگيزه براى حفظ منزل است ، البتّه مختصرى اجاره هم مىگيرند ، آيا اين مقدار از منزل كه دست مستأجر است با وصف مرقوم ، خروج از مؤونه است و خمس دارد يا خير ؟\r\nتوضيح اين كه اين اجاره دادن موقّت است تا وقتى كه به آن وظيفه اشتغال دارند ؛ يعنى هر وقت اشتغال آنها تمام شد قصد دارند كه برگردند و تمام منزل را در اختيار و تصرّف خود در آورند .\r\n\r\nج\r\n- در فرض مسألهء خمس واجب نيست .\r\n\r\nس 108\r\n- آيا به وجهى كه براى زيارت مستحب به حساب مربوطه واريز مىشود ، اگر در سال‌هاى بعد مشرف شود ، خمس تعلق مىگيرد ؟\r\n\r\nج\r\n- در فرض مذكور خمس دارد .\r\n\r\nس 109\r\n- آيا مخارج حجّ استحبابى جزو مؤونه محسوب است يا خير ؟\r\n\r\nج\r\n- از مؤونه محسوب است .\r\n\r\nس 110\r\n- خرج حجّ واجب همسر كه شخصا مستطيع است امّا نقدا ندارد كه مخارج خود را بپردازد ، اگر شوهرش بپردازد ، جزو مؤونه به حساب مىآيد ؟\r\n\r\nج\r\n- تحمّل مصارف حجّ زوجه اگر مطابق شأن زوج باشد ، جزو مؤونه محسوب است .\r\n\r\nس 111\r\n- شخص روستائى كه حساب ساليانه نداشته مقدارى گوسفند دارد كه براى معاش خود و عيالاتش احتياج به شير و دوغ آنها دارد در موقع حساب دارائى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nخود آيا بايد خمس آن حيوانها را بدهد يا خير ؟\r\n\r\nج\r\n- بايد خمس آنها را بدهد .\r\n\r\nس 112\r\n- كسانى كه دو يا سه گوسفند دارند و معمولا بعد از چند سال كه پشم گوسفندان به حدّ كفايت رسيد ، با آن لباس مىبافند ، به آن پشم خمس تعلّق مىگيرد ؟\r\n\r\nج\r\n- اگر طورى است كه لباس خود را بايد به اين راه تهيّه كند ، خمس ندارد .\r\n\r\nس 113\r\n- شخصى دو عدد ميش خريده است كه شير او را به مصرف خانواده برساند ، آيا خمس دارد ؟\r\n\r\nج\r\n- خمس دارد .\r\n\r\nس 114\r\n- اشخاصى كه دامدار مىباشند و داراى گوسفندانى هستند و تا به حال براى خودشان سال تعيين ننموده‌اند و حالا كه مىخواهند سال تعيين كنند ، آيا بر گوسفندان آنها هم خمس تعلّق مىگيرد ؟\r\n\r\nج\r\n- گوسفندان اگر از در آمد كسب تهيّه شده خمس دارد و همچنين اگر از نتاج گوسفند ارثى يا نتاج گوسفند بخششى باشد ، خمس دارد .\r\n\r\nس 115\r\n- زمينى زراعتى به يك نفر مجانا واگذار شده ، ولى از آنجا كه او كشاورز نبوده و كار او نجّارى است ، زمين را فروخته و از پول آن ماشينى براى كارگران خود خريده است . آيا اين پول خمس دارد يا نه ؟\r\n\r\nج\r\n- زمين اگر جزء در امد كسب نبوده و با آن تهيه نشده ، پول فروش آن خمس ندارد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n\r\nس 116\r\n- اگر مبلغى نزد شخصى بطور امانت و يا رهن براى اجاره منزل نزد صاحب خانه بسپارد آيا با توجه به اينكه از اين پول به عنوان يك وسيله استفاده مىشود وجوهات به اين پول تعلق مىگيرد ؟\r\n\r\nج\r\n- خمس دارد و هر وقت امكان وصول آن باشد بايد خمس آن را بدهد .\r\n\r\nس 117\r\n- سرقفلى مشروع جزء سرمايه است يا خير ؟ به عبارت ديگر مبلغ پانصد هزار تومان به مالك دكان در عرض سال خمسى سرقفلى مىدهد آيا موقع حساب خمس مبلغ نامبرده از مؤونه محسوب است يا نه ؟ بر فرض عدم مؤونه ساليانه ترقى و تنزل آن بايد حساب شود يا نه ؟\r\n\r\nج\r\n- جزء سرمايه است و بايد تخميس شود و در صورت تخميس ترقى بعد از آن خمس ندارد .\r\n\r\nس 118\r\n- مستأجر مبلغى به عنوان سپرده ( معروف به سرقفلى ) به موجر پرداخت نموده ، اگر موجر در مدّت اجاره از سپرده استفاده نمايد و يا ننمايد ، خمس به آن تعلّق مىگيرد يا خير ؟\r\n\r\nج\r\n- سرقفلى ملك گيرنده مىشود و جزء سرمايه و در آمد است و خمس به آن تعلّق مىگيرد ولى اگر پول امانت يا قرض نزد او باشد خمس ندارد .\r\n\r\nس\r\nاگر موجر به ادارهء دارايى جمهورى اسلامى ماليات سپرده را به اندازهء\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nخمس بپردازد ، وظيفهء الهى او در اين صورت چه مىباشد ؟\r\n\r\nج\r\n- ماليات كفايت از خمس نمىكند .\r\n\r\nس 119\r\n- مغازه يا محلّ كسب كه اشخاصى از مالك اجاره مىكنند مثلا به مدّت دو سال يا بيشتر ، و مالك از آنها علاوه بر مال الإجاره مبلغى به عنوان سرقفلى مىگيرد و آنها - بدون اين كه با مالك شرط كنند كه بعد از تمام شدن مدّت حق داشته باشند به ديگرى اجاره بدهند - آن را به ديگرى اجاره مىدهند و مبلغى سرقفلى مىگيرند ؛ اين سرقفلى حلال است يا خير ؟\r\nدر هر صورت اين سرقفلى كه از شخص ثالث مىگيرند ، شخص ثالث بعد از دادن سرقفلى به مستأجر اوّل ، خمس آن را بايد بدهد يا خير ؟ و بر فرض وجوب خمس ، آيا فرقى هست بين اين كه اين شخص ثالث جاهل باشد به اين كه با توافق مالك به اصل اجاره ، بايد بعد از تمام شدن مدّت ، محلّ را تخليه كند و بين اين كه عالم به مسأله باشد ؟\r\n\r\nج\r\n- كسى كه حق سرقفلى به نحو شرعى به او منتقل شده مىتواند حق خود را به ديگرى در مقابل مبلغى پول واگذار نمايد و حق مذكور جزو سرمايه محسوب است كه خمس دارد و فرقى بين علم و جهل خريدار نيست .\r\n\r\nس\r\nدر صورتى كه خود مالك محلّ را اجاره دهد با مدّت طولانى ، و سرقفلى هم بگيرد ؛ ولى مستأجر شرط نكند با مالك ، كه بعد از تمام شدن مدّت ، اگر مالك خودش خواست ملك را تحويل بگيرد ، مستأجر حقّى داشته باشد از مالك\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nسرقفلى بگيرد ، در اين صورت سرقفلى كه اوّل به مالك داده مىشود خمس دارد يا خير ؟\r\n\r\nج\r\n- خمس دارد .\r\n\r\nس 120\r\n- به مواد غذائى روزانه كه به صورت عادى و اندك در منزل وجود دارد مانند برنج و روغن و حبوبات و امثالهم نيز خمس تعلق مىگيرد يا خير ؟\r\n\r\nج\r\n- اگر سر سال زياد بيايد بايد خمس آن را بدهند .\r\n\r\nس 121\r\n- آيا بر تمام اثاث منزل خمس واجب است يا فقط چيزهاى نقدى و اشياء خوردنى هستند كه خمس دارند ؟\r\n\r\nج\r\n- تمام آنچه كه از در آمد كسب تهيه شده و سال بر آن گذشته خمس دارد . مگر در مؤونه .\r\n\r\nس 122\r\n- كارمندى از فروشگاه دولتى برنج و روغن و پارچه خريد براى مصرف خانه ، ولى مصرف نكرده سال گذشت و مىخواهد خمس بدهد آيا قيمت فروشگاه را در نظر بگيرد يا قيمت بازار را ؟\r\n\r\nج\r\n- در فرض مسأله قيمت فعلى فروشگاه كافى نيست و بايد به قيمت عادلهء بازار كه منعى از فروش به آن نيست حساب كند .\r\n\r\nس 123\r\n- مغازه‌دارى جنسى را كه از طرف صنف به آنها داده مىشود ، به\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nطور معمول مصرف مىكند ، سر سال كه مىشود مقدارى از اين جنس زياد مىآيد ، مغازه دار ممكن است زيادى را مصرف سال آيندهء دكان بكند و يا به مصرف زن و فرزند برساند و ممكن است به قيمت آزاد بفروشد ؛ در هر سه صورت تكليف خمس اين شخص چه مىشود ؟ با توجه به اين كه قيمت آزاد با قيمت صنف تفاوت دارد .\r\n\r\nج\r\n- در هر سه صورت خمس واجب است و ميزان قيمتى است كه به آن فروخته يا برابر مقرّرات مىتواند بفروشد .\r\n\r\nس 124\r\n- كسى كه كارگر دولتى است و ماهيانه حقوق مىگيرد اگر به مرور زمان مقدارى ابزار كار تهيه نمايد و يك دكان تعميرگاه اتومبيل باز نمايد كه بعد از ظهرها براى بهبود زندگى خود و خانواده كار كند آيا اين ابزارها خمس دارند يا نه ؟\r\n\r\nج\r\n- در حكم سرمايه است و خمس دارد .\r\n\r\nس 125\r\n- اگر فردى ابزار كار خريد و مىخواهد با آن امرار معاش نمايد ، آيا اين ابزارها در سال هم خمس دارند يا خير ؟\r\n\r\nج\r\n- ابزار كار در حكم سرمايه است و خمس دارد .\r\n\r\nس 126\r\n- خانمى كه نان و خوراك و وسائل زندگيش را شوهرش تأمين مىكند و خود نيز كار كند و پولش را فرش و وسائل مورد نياز زندگى تهيه كند آيا خمس به او تعلق مىگيرد يا نه ؟\r\n\r\nج\r\n- اگر بين سال صرف در مؤونه نموده خمس ندارد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nس 127\r\n- زنى كه همهء حقوق خود يا مقدارى از آن را - براى خرج زندگى - در اختيار شوهر خود قرار مىدهد ؛ آيا بايد خمس همهء حقوق را بدهد يا خمس باقيمانده را ؟\r\n\r\nج\r\n- هر مقدار از حقوق هر يك از زن و شوهر از مخارج سال زياد بيايد ، صاحب حقوق مالك آن است و بايد خمس آن را بپردازد و چنانچه زن به شوهر بخشيده است و چيزى از آنچه بخشيده شده زياد بيايد ، خمس ندارد .\r\n\r\nس 128\r\n- زن و شوهرى هر دو كار مىكنند و در آمد دارند ، آيا به پول زن هم خمس تعلّق مىگيرد ؟\r\n\r\nج\r\n- در زائد بر آنچه در بين سال خرج زندگى كرده ، خمس واجب است .\r\n\r\nس 129\r\n- شهريه‌اى كه در جمهورى اسلامى به كارمندان دولت پرداخته مىشود اجر العمل است يا حق نفقه ؟ و چنانچه اين وجه به طور مساوى ميان نان خواران منزل به وسيلهء كارمند توزيع شود با علم به اين كه تارك واجبات شرعيّه هستند آيا از بابت تخميس وجوه متعلّقهء به آنان ، مسئوليتى به عهدهء مالك اجر العمل هست ؟\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nج\r\n- بابت مزد كار است و مقدارى كه خرج عائله مىشود مؤونه محسوب است و خمس ندارد .\r\n\r\nس 130\r\n- حقوق بازنشستگى كه عموما طبق قرار داد از در آمد سالهاى قبل كسر شده است و پرداخت آن به زمان بازنشستگى اختصاص يافته ، آيا به مجرد دريافت بايد خمس آن را بدهند يا پس از كسر مؤونه و سر سال بايد خمس آن پرداخت شود ؟\r\n\r\nج\r\n- چنانچه طبق قرار داد بايد پس از بازنشستگى حقوق را دريافت دارد جزء در آمد سال است و پس از كسر مؤونه سر سال بايد خمس آن را پرداخت كند .\r\n\r\nس 131\r\n- حقوقى كه يك نفر بازنشسته مىگيرد يك قسمت از آن بابت مبلغى است كه در سابق از حقوق او كم شده و بقيه از آن بابت نيست آيا از همهء حقوقى كه تا آخر عمر يك نفر بازنشسته مىگيرد بايد خمس بدهد ؟\r\n\r\nج\r\n- فقط آن قسمت كه از حقوق او كم شده در زائد بر مؤونه خمس دارد .\r\n\r\nس 132\r\n- اين جانب از حقوق بازنشستگى پدرم استفاده مىكنم ، آيا خمس دارد يا نه ؟ ضمنا برادرم كرايه‌نشين است و حقوق خود را پس‌انداز مىكند تا خانه بخرد ، وظيفهء او چيست ؟\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nج\r\n- با فرض اين كه بعد از مردن پدر شما ، حقوق او را به شما مىدهند ، خمس ندارد و حقوقى كه برادرتان از خودش پس‌انداز مىكند ، خمس دارد .\r\n\r\nس 133\r\n- از آنجا كه حقوق بازنشستگى بايد خمسش داده شود ، آيا مىتوانم به جاى پرداخت خمس اين حقوق ، به طور رايگان در مؤسسه‌اى براى مردم كار كنم ؟ يا اين كه در ازاى كار ، حقوق دريافت نموده و خمس حقوق بازنشستگى را بپردازم ؟\r\n\r\nج\r\n- مىتوانيد در برابر انجام كار مزبور حقوق دريافت كنيد و حقوق بازنشستگى اگر از حقوق زمان خدمت كسر شده ، خمس دارد و خدمت ذكر شده بابت خمس مذكور حساب نمىشود .\r\n\r\nس 134\r\n- در موقع بازنشستگى ، مبلغى را كه در مدّت 8 سال - هر ماه - به عنوان پس‌انداز ، كسر كرده بودند ، با مقدارى سود - حدود سى و پنج هزار تومان - به من دادند ، اين پول آيا خمس دارد و چه صورتى دارد ؟\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nج\r\n- هر مقدار كه از كسر كردن حقوق زمان خدمت بعدا به شما پرداخت شده خمس دارد ، و مقدارى كه بابت ربح بر آن اضافه شده ملك شما نمىشود ، بايد آن را به مالك واقعى برگردانيد و اگر از دسترسى به او مأيوس هستيد از طرف او به فقرا صدقه بدهيد .\r\n\r\nس 135\r\n- تعيين مبدأ سال براى پرداخت خمس چگونه انجام مىگيرد ؟\r\n\r\nج\r\n- كسانى كه در آمد تدريجى روزانه دارند مبدأ سالشان روز شروع به كسب و كار است و كسانى كه در آمد كارشان در زمان معينى به دست مىآيد مبدأ سالشان روزى است كه در آمد در اختيارشان قرار مىگيرد مانند كارمند وقتى كه اولين حقوق به حسابش واريز مىشود و كشاورز هنگام جمع‌آورى محصول و باغدار در زمان چيدن ميوه .\r\n\r\nس 136\r\n- اگر به واسطهء گرفتارى نتوانم به حساب سال خود رسيدگى نمايم ، آيا مىتوانم آن را به سال آينده موكول كنم ؟\r\n\r\nج\r\n- شما حساب كنيد و چنانچه نتوانيد بپردازيد ، با دستگردان به شما مهلت مىدهند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nس 137\r\n- شنيده‌ام كه خمس را مىتوان به اين صورت داد كه : آخر ماه ، پول اضافه را يادداشت كرده و بگذاريم تا سال آينده ، خمس پولى كه سال گذشته اضافه بوده را بدهيم ؛ آيا مىشود اين كار را كرد ؟\r\n\r\nج\r\n- اگر بين سال صرف در مؤونه نشده مانع ندارد ولى براى « سال » مبدأ آن را زمان گرفتن اوّلين حقوق قرار دهند و تا يك سال از آن تاريخ آنچه از مؤونه زياد آمده را تخميس نمايند .\r\n\r\nس 138\r\n- من دخترى هستم كارمند آموزش و پرورش ، خرج مادر و خواهرم به عهده‌ام مىباشد ، تا به حال خمسى پرداخت ننموده و سالى براى خود تعيين نكرده‌ام ، در اين باره از كسانى پرسش نموده‌ام ، گفته‌اند چون سال نداشته‌ام به كليهء وسايل زندگى خمس تعلّق مىگيرد ؛ لذا صورت وسايل زندگىام را كه قبلا خريدارى كرده‌ايم به شرح زير به اطلاع مىرسانم : دو تخته فرش ، مقدارى وسائل آشپزخانه ، وسايل ديگر زندگى . . . ، خانه‌اى هم جهت سكونت خودم و برادرم با خانواده‌اش از طريق گرفتن وام با هم خريدارى نموده‌ايم كه در حال حاضر هر ماهه من و برادرم مبلغى بابت قسط اين وامها مىپردازيم ، ضمنا سال گذشته هم به مقدار بيست هزار تومان ديگر جهت تعمير خانه از بانك وام گرفته‌ايم ؛ خواهشمند است با اين اطّلاعات كه در اختيار شما گذاشتم ، براى من روشن بفرماييد چه مبلغى بايد خمس بپردازم ، در ضمن در اين زمينه سؤالاتى نيز دارم كه اميدوارم جواب آنها را عنايت فرماييد :\r\n1 - آيا مىتوانم ماهيانه به طور قسط خمس را بپردازم ، چون مىدانم برايم امكان اين كه يك جا بپردازم نيست ؟\r\n2 - آيا سالى را كه تعيين مىكنم ، مىشود هر وقت باشد ، يا اين كه بايد ماه\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nمشخّصى از سال باشد ؟\r\n3 - اگر كسى را بشناسيم كه سيّد باشد و احتياج داشته باشد ، مىتوانيم خودمان خمس را به او بدهيم يا اين كه بايد به حاكم شرع داد كه پرداخت كند ؟\r\n4 - آيا اگر حاكم شرع ، خودش مقلّد امام نباشد ، مىتوان خمس را به او داد ؟\r\n5 - كفّارهء روزه را به كسى كه مقلّد امام نيست داده‌ام كه از طرف من وكالت داشته باشد به مستحقّ بپردازد ، آيا قبول هست يا نه ؟\r\n6 - وسايلى كه نامشان برده شد ، قبلا خريدارى شده ، آيا خمس را بايد به قيمت قبلى بدهم يا قيمت فعلى ؟\r\n7 - آيا به وسايلى كه جهت جهيزيّه خريدارى شده - چون نمىتوانستم يك جا خريدارى كنم ، كم كم خريدارى كرده و نگه داشته‌ام براى خواهرم - خمس تعلّق مىگيرد يا خير ؟\r\n\r\nج\r\n- اگر اجناس مذكوره را از حقوق در وسط سال تهيه كرده‌ايد و به قدر شأن و نياز باشد ، خمس واجب نيست و همچنين آنچه به واسطهء وام تهيّه شده و از ما يحتاج زندگى باشد ، از قبيل خانه و تعمير آن ، خمس ندارد .\r\nپاسخ 1 - به يكى از نمايندگان اين جانب مراجعه و با دستگردان كردن خمس با او ، تدريجا بپردازيد .\r\nپاسخ 2 - سال از وقتى شروع مىشود كه اوّل حقوق ، به شما رسيده و پايان سال گذشت يك سال كامل از آن وقت مىباشد .\r\nپاسخ 3 - سهم سادات ( نصف خمس ) خود را مجازيد به سيّد فقير بدهيد . « * »\r\n\r\n\r\n","description":"","footnote":"\r\n* اين اجازه ، خصوصى است و ديگران بايد هر كدام براى مصرف سهم سادات كسب اجازه كنند و در غير اين صورت نمىتوانند شخصا آن را به كسى بپردازند .\r\n","page_name":" 391 ","page_number":391},
  {"content":"\r\n\r\nپاسخ 4 - خمس بايد به مرجع تقليد و يا نمايندگان او برسد . كه از طرف او اجازهء در وجوه شرعيهء دارند .\r\nپاسخ 5 - اگر اطمينان داريد كه به طورى كه در شرع مقرّر است به مصرف رسانده ، كافى است .\r\nپاسخ 6 - هر چه متعلّق خمس است بايد به قيمت فعلى حساب شود .\r\nپاسخ 7 - خمس واجب نيست مگر بدانيد كه از پولى كه سال بر او گذشته تهيّه شده .\r\n\r\nس 139\r\n- آيا سال خمس بايد سال شمسى باشد يا سال قمرى ؟\r\n\r\nج\r\n- سال را شمسى قرار دهيد اگر چه قمرى هم مانع ندارد .\r\n\r\nس 140\r\n- هر چند سال ، صد الى چهار صد تومان به حقوق ما افزوده مىشود ، در اين صورت باز به آن خمس تعلّق مىگيرد يا نه ؟\r\n\r\nج\r\n- كلّ حقوق دريافتى زائد بر مخارج زندگى هر چه آخر سال باقى مانده ، خمس دارد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nس 141\r\n- با توجه به اينكه سال كارمندان از اولين روزى كه حقوق مىگيرند آغاز مىشود آيا سال بعد در همان روز كه كارمند حقوق ماه را مىگيرد بايد خمس همه آن را بپردازد يا آن حقوق ، جزء سال بعد به حساب مىآيد ؟ ( با توجه به اينكه غالب كارمندان و كارگران به سختى با حقوق خود ماه را مىگذرانند و اگر خمس آن را از اول ماه بپردازند به سختى بيشترى مىافتند ) .\r\n\r\nج\r\n- اگر از وقتى كه در سال اول حقوق گرفته يك سال گذشته و بعد حقوقى گرفته است از در آمد سال بعد محسوب مىشود .\r\n\r\nس 142\r\n- اين جانب معلّم و كارمند دولت اسلامى مىباشم و حقوق ماهيانه‌ام 3700 تومان مىباشد و طبعا در آمد سالانه‌ام با سال ديگر فرقى ندارد .\r\n\r\nالف :\r\nبه اين مبلغ خمس تعلّق مىگيرد يا نه ؟\r\n\r\nج\r\n- از حقوق دريافتى اگر آخر سال چيزى باقى بماند خمس دارد .\r\n\r\nب :\r\nاگر مقدارى پول قرض كرده باشم براى مخارج ازدواج يا خريد بعضى از وسايل مورد نياز زندگى ، و مقدارى از حقوقم را در هر ماه بابت اين قرض بدهم ، بازهم در اين مورد خمس به اموال بنده تعلّق مىگيرد يا نه ؟\r\n\r\nج\r\n- هر چه كه در بين سال بابت بدهى مزبور پرداخت شده خمس ندارد .\r\n\r\nج :\r\nبنده مبلغ پانزده هزار تومان از ادارهء متبوعم وام گرفتم و اين وام را در اختيار يكى از اقوامم كه بدان نيازمند بود قرار دادم و اداره نيز ماهانه مبلغ معينى از حقوق كم مىكند ؛ حال به اين پولى كه من در اختيار شخص مزبور قرار داده‌ام ، خمس تعلّق مىگيرد يا نه ؟\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nج\r\n- وام اگر از حقوق ماهانه اداء شده و پس از گذشت سال آن را از طرف وصول نموديد خمس دارد .\r\n\r\nس 143\r\n- لطفا جواب سؤالهاى ذيل را مرحمت فرماييد :\r\n\r\n1\r\n- طرز محاسبهء خمس براى كارمند دولت و يا هر فردى كه مانند آن حقوق و يا مزدى ماهيانه دريافت مىدارد چگونه است ؟\r\n\r\nج\r\n- مبدأ سال وقتى است كه حقوق خود را مىگيرد و آخر سال او وقتى است كه دوازده ماه كامل از آن بگذرد .\r\n\r\n2\r\n- اگر كارمند با وجود درآمد جديد ( حقوق ماهانه ) و يا به فرضى كه هنوز اجرتى دريافت نكرده ، از پول مخمّس نشده براى نيازمنديهاى روزانه استفاده نمايد ، مىتواند در آخر سال از مازاد به جاى آنها بگذارد ؟\r\n\r\nج\r\n- از در آمد سال ، جبران مخارجى را كه با پول ديگر صرف كرده جايز نيست .\r\n\r\n3\r\n- مىتوان ارزاق منزل - روغن ، نان ، و و و - را به قيمت پول در آورد و پول آنها را حساب كرد ؟\r\n\r\nج\r\n- جايز است .\r\n\r\nس 4\r\n- اگر اجناس خوراكى مخمّس شده را به تدريج مصرف نمايد ، مىتواند معادل آنها را در آخر سال از اجناسى كه خريده كنار بگذارد يا پول آنها را از\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nمازاد سال كم نمايد ؟\r\n\r\nج\r\n- حكم مسألهء دوّم را دارد .\r\n\r\nس 144\r\n- فردى هر سال بعد از ظهر روز اوّل ماه مبارك رمضان ، خمس سال خود را مىداده است ؛ امسال اوّل صبح فرشى را كه مورد احتياج بوده خريده و بعد از ظهر همان روز حساب مالش را كرده است ؛ آيا اين فرشى كه جزو لوازم زندگى اوست ؛ خمسش لازم است ؟\r\n\r\nج\r\n- خمس آن واجب نيست .\r\n\r\nس 145\r\n- كسى كه حساب سال داشته و سرمايهء او از بين رفته و دوباره از كسب و كار پولى پيدا كرده ، به چه صورت خمس بدهد ؟\r\n\r\nج\r\n- آنچه از ربح سر سال باقى بماند ، خمس دارد .\r\n\r\nس 146\r\n- كسى كه سال شرعى ندارد و پدرش هم خمس نداده اكنون مىخواهد خمس ميراث و اموال خود را بپردازد .\r\nبفرمائيد قيمت ميراث از چه زمانى بايد حساب شود زمان خريد پدر ؟ يا زمان فوت پدر و انتقال ارث ؟ يا زمان تعيين سال شرعى ؟\r\n\r\nج\r\n- ميزان در حساب و پرداخت خمس قيمت فعلى است .\r\n\r\nس 147\r\n- پدر من از اوّل عمرش تا به حال خمس نداده است و خودش مىگويد : « بر من واجب نبوده و نيست » چون در تمام مدتى كه كار مىكرده و\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nدر آمد داشته بدهكار نيز بوده است ؛ آيا ايشان حتما بايد حساب سال قرار مىداد و نزد روحانى مىرفت تا ايشان به او بگويد خمس ندارد ، يا اين كه نظر خودش قابل قبول است ؟\r\n\r\nج\r\n- قول خود او قبول است .\r\n\r\nس 148\r\n- هنگام ازدواج ، پدرم مقدارى جهيزيّه به من دادند ، اگر چه پول آنها از در آمد ماهيانه‌اش بوده ، ولى با نهايت تأسف ، ايشان خمس و زكات نمىپردازند و در بعضى از زمينه‌ها گران‌فروشى نيز كرده‌اند ؛ با اين صورت ، آيا من بايد خمس جهيزيّه‌هايم را بپردازم ؟\r\n\r\nج\r\n- اگر يقين نداريد كه جهيزيّه از پولى كه بايد خمس آن داده شود ، تهيه شده باشد ، چيزى بر شما نيست .\r\n\r\nس 149\r\n- پسر عموى من كه او را در حسب ظاهر عادل - راستگو مىدانم ايشان مىگويند كه پدر زن تو خمس نمىدهد و بنا بر شناختى كه به پدر زنم و نحوهء زندگى ايشان دارم احتمالا ايشان خمس مالش را نمىدهد در رابطه عروسى با دخترش ( كه دختر عموى بنده هست ) پدر زنم به من و همسرم جهيزيه داده است حال تكليف بنده در رابطه با استفاده از آن چيست ؟\r\n\r\nج\r\n- اگر يقين به بودن خمس در جهيزيه نداريد بر شما چيزى نيست .\r\n\r\nس 150\r\n- اگر اموالى كه وجوهات به آن تعلق مىگيرد از راه قناعت و صرفه‌جوئى جمع شده باشد آيا تخفيف هم دارد ؟\r\n\r\nج\r\n- تخفيف ندارد و بايد آنچه سر سال زياد آمده تخميس شود .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nس 151\r\n- شخصى براى اولين مرتبه اموالش را حساب كرده كه خمس آن را رد كند و مقدارى هم مديون است كه بايد از حالا تا يك سال به تدريج بپردازد آيا اين بدهى را مىتواند از اصل سرمايه كم كند يا خير ؟\r\n\r\nج\r\n- در صورتى كه دين مربوط به سرمايه يا مؤونهء همان سال باشد مىتواند كسر نمايد .\r\n\r\nس 152\r\n- كسى كه حساب سال دارد ، تراكتورى را شراكتى مىخرد ، در صورتى كه نيمى از سهم خود را بدهكار باشد ، آيا بايد خمس تراكتور را بدهد ؟\r\nو آيا مىتواند از منفعت سالانه بدهى خود را بپردازد ؟\r\n\r\nج\r\n- نسبت به مقدارى كه مالك شده و بدهى ندارد ، بايد خمس بدهد و مىتواند از منفعت سال ، بدهى را بدهد لكن بايد خمس آن را هم بپردازد .\r\n\r\nس 153\r\n- كسى كه حساب سال نگه نداشته و اموالى را اعمّ از منقول و غير منقول خريده و بابت خريد آنها مبالغى هم بدهكار شده است ، آيا مىتواند بدهكارى خود را جزو مؤونه حساب كند ؟\r\n\r\nج\r\n- بدهى اگر براى خود آن اموال است از آن كسر مىشود .\r\n\r\nس 154\r\n- اگر شخصى براى رفت و آمد خود وسيلهء نقليه‌اى بخرد ، آيا لازم است خمس آن را بدهد ، يا از مخارج ساليانه محسوب مىشود ؟\r\n\r\nج\r\n- اگر در زندگى احتياج به آن دارد و فقط براى كار و كسبش نيست خمس ندارد .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nس 155\r\n- اگر كسى در اواسط سال خمسىاش يك عدد ماشين سوارى جهت مصارف شخصىاش بخرد ولى تحويل آن به بعد از سال خمسىاش موكول شود ، آيا مىبايستى خمس آن را پرداخت يا خير ؟\r\n\r\nج\r\n- لازم نيست خمس بدهد .\r\n\r\nس 156\r\n- آيا دوچرخه ، موتورسيكلت و ماشين شخصى خمس دارد يا خير ؟\r\nو اگر دارد ، آيا قيمت اصلى را بايد حساب كرد يا قيمت بازار را ؟ و اگر شخصى ماشين يا موتورسيكلت يا دوچرخه‌اى قبلا خريده و خمس آن را نداده ، آيا بايد خمس قيمت فعلى آن داده شود يا قيمت روز خريد ؟ و آيا لازم است سال بر آن بگذرد يا به محض خريد ، بايد خمس آن پرداخت گردد ؟\r\n\r\nج\r\n- اگر وسائل مذكوره فقط براى رفتن به محلّ كار مورد نياز است ، به قيمت فعلى خمس دارد و چنانچه از طرف دولت ، ممنوع از فروش در بازار باشند ، به قيمت دولتى آن بايد تخميس شود .\r\n\r\nس 157\r\n- تاكسى ، اتوبوس ، مينىبوس و وانت‌بار و ماشينهاى شركتهاى خصوصى كه براى حمل اجناس تجارتى مىباشند و با پول مخمّس تهيّه شده‌اند و قيمت سوقى آنها در ترقّى و تنزّل است ، آيا در رأس هر سال خمسى بايد به قيمت عادلهء روز حساب شده و تخميس شود يا بعد از فروش اگر سود كرد ، خمس آنها داده شود ؟\r\n\r\nج\r\n- در فرض سؤال تا نفروخته خمس ندارد . و همچنين بعد از فروش مگر آن را سرمايهء تجارت قرار دهد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nس 158\r\n- شخصى كه دو كورهء آجرپزى دارد ، دو دستگاه ماشين براى آجركشى خريده است ، بفرماييد خمس دارد ؟\r\n\r\nج\r\n- خمس دارد .\r\n\r\nس 159\r\n- در رسالهء حضرت امام آمده : مركبى كه از ربح كسب تهيه مىشود براى اين كه سوار شود و به تجارتخانه يا مزرعه يا دكان يا محلّ كار خود برود و لو بدون آن كه جنس تجارت با آن حمل نمايد ، بايد خمس آن داده شود ، و در استفتائات جديد فرموده‌ايد كه مركب مورد احتياج براى رسيدن به محلّ كار و كسب خمس ندارد ، توضيح مطلب چگونه است ؟\r\n\r\nج\r\n- مركب اگر فقط براى رفتن به محلّ كار مورد نياز است ، خمس دارد و اگر در زندگى شخصى خود و عائله‌اش به آن حاجت دارد خمس ندارد .\r\n\r\nس 160\r\n- شخصى از در آمد بين سال براى امرار معاش خود ماشين وانت‌بارى مىخرد و از حمل بار و مسافر و دريافت كرايه از آن استفاده مىكند ، آيا ماشين جزو سرمايه است و بايد خمس آن را بدهد يا نه ؟\r\n\r\nج\r\n- خمس دارد .\r\n\r\nس 161\r\n- اگر شخصى پولى به دست آورد و در بين سال خمس آن پول را رد كرد و بعد ملكى خريد و آن ملك قيمتش بالا رفت بدون آنكه ملك را بفروشد آيا خمس به عين آن تعلق گرفته است يا خير ؟\r\n\r\nج\r\n- عين ملك متعلق خمس نيست و اگر براى تجارت بوده ترقى قيمت آن خمس دارد\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nس 162\r\n- 1 - شخصى داراى مبلغى سرمايه است كه خمس آن را داده آيا مىتواند با افراد ديگر كه بعضا خمس نداده‌اند مشتركا براى كار توليدى يا تجارت سرمايه‌گذارى كنند و به نسبت سرمايه يا قرارى كه مىگذارند در سود و زيان حاصل شريك باشند ؟\r\n2 - شركت توليدى يا تعاونى بزرگى است كه سرمايهء آن از تعداد زيادى سهام متعلق به اشخاص مختلف تشكيل شده است . اگر يقين باشد كه در بين صاحبان سهام افرادى هستند كه اهل نماز و خمس و ساير فرايض نيستند آيا جايز مىباشد با مالى كه خمس آن داده شده از سهام آن شركت خريد و طبق مقررات شركت در منافع آن شريك شد ؟\r\n\r\nج\r\n- اصل شركت اشكال ندارد ولى اگر يقين دارد مال بعض شركاء غير مخمس بوده تصرف در مال مشترك پيش از پرداخت خمس يا اجازهء مرجع تقليد جايز نيست .\r\n\r\nس 163\r\n- يازده نفر با هم صندوق قرض الحسنه تأسيس نموده‌اند و ماهيانه هر نفر پنجاه تومان به سرمايهء صندوق به نام خودشان مىافزايند و اين صندوق حدود ده سال است كه كار مىكند ؛ آيا اين سرمايه مشمول خمس مىشود ؟ و مسئول پرداخت آن كيست ؟ با توجه به اين كه مسئوليت حسابدارى و نگهدارى صندوق به عهدهء يك نفر مىباشد .\r\n\r\nج\r\n- خمس واجب است و هر يك به حساب سهم خودش بايد خمس بدهد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nس 164\r\n- كسى كه شريك دارد و مىداند شركاى او خمس نمىدهند و حاضر به تقسيم هم نمىشوند ، آيا مىشود بدون اجازهء آنها خمس سرمايه آنها را بدهد ؟\r\n\r\nج\r\n- حق ندارد .\r\n\r\nس 165\r\n- كسى كه سرمايه خود را با قرض تهيه كرده است آيا خمس آن را از اوّل بايد پرداخت نمايد ؟\r\n\r\nج\r\n- تا قرض سرمايه را ادا نكرده است مقدار قرض خمس ندارد .\r\n\r\nس 166\r\n- فردى مبلغى از بانك قرض كرده و در مؤونه مصرف نموده ، ولى اين پول را بايد در سالهاى بعد به بانك بپردازد ؛ آيا در رأس سال ، اين شخص مىتواند مبلغى را كه براى مؤونه قرض كرده ، از ربح به دست آمده در همان سال كسر نمايد ؟\r\n\r\nج\r\n- در اين سال نمىتواند كسر كند و از ربح سالى كه قرض را بايد ادا كند ، كسر مىشود .\r\n\r\nس 167\r\n- شخصى سر سالش رسيده ولى 20 هزار تومان به صندوق قرض الحسنه بدهكار است كه ماهى هزار تومان مىدهد . آيا اين 20 هزار تومان را كم كند از منفعت خود يا نه ؟\r\n\r\nج\r\n- اگر قرض براى مؤونه بوده مبلغى كه قسط همان سال است كسر مىشود .\r\n\r\nس 168\r\n- شخصى وسائلى از قبيل فرش و يا يخچال و يا ساير چيزهايى كه\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nجزو مؤونه حساب مىشود ، خريدارى مىنمايد ولى پول آنها را در رأس سال نپرداخته و بدهكار است ؛ آيا مىتواند بدهكارى خود را از ربح آن سال كسر و استثناء كند يا خير ؟ ضمنا چنانچه اجناس خريدارى شده را مدّت دار خريده و بايد در سال آينده پرداخت نمايد ولى چون از مؤونهء امسال است ، در اين صورت مىتواند از ربح سال كسر نمايد يا اين كه نمىتواند و بايد ربح به دست آمده كاملا تخميس شود ؟\r\n\r\nج\r\n- بدهى بر مؤونهء سال از ربح بين سال كسر مىشود ولى چنانچه بدهى را بايد به اقساط بپردازد ، اقساط هر سال از مؤونهء آن سال محسوب مىشود .\r\n\r\nس 169\r\n- اگر در ضمن سال خمسى ، اموالى كه مورد معامله و كسب است به سرقت رفت يا تلف غير عمدى شد ، آيا در آخر سال مجموع موجودى فعلى را نسبت به موجودى مخمّس اوّل سال ملاحظه كند يا اين كه بايد از مخمّس سال گذشته قيمت اموال سرقت شده يا تلف شده را كسر كند ( در حالى كه در اوّل سال عين آن اموال شايد نبوده است يا بعضى بوده ) و بعد ملاحظهء نسبت را بكند تا اضافه را خمس دهد و اگر مقدار سرقت شده را كاملا نمىداند چگونه محاسبه كند ؟\r\n\r\nج\r\n- اگر سرمايه يا مال التّجارة قسمتى در وسط سال تلف شود و يا آن كه در معامله‌اى زيان پيدا شود ، از بقيّهء در آمد همان رشته كسب جبران مىشود و در آخر سال باقيماندهء در آمد پس از كسر تمام خسارات حساب مىشود .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n\r\nس 170\r\n- اين جانب قبلا در وجود خداوند ترديد داشتم ( استغفر اللّه ) و حتى به صراحت اعتراف مىكردم كه مسلمان نيستم ، ولى بعد از انقلاب اسلامى تحقيق و تفكر زياد نمودم تا بالأخره در سال 60 دين اسلام را از ميان تمامى اديان و مكتبها برگزيدم و اكنون مصمّم شده‌ام يك مسلمان حقيقى و مؤمن باشم و حضرت امام را به عنوان مرجع تقليد نيز انتخاب كرده‌ام در اين رابطه مسألهء خمس قبل از اينكه مسلمان شوم با توجه به اينكه بالغ بوده‌ام چيست ؟ و اموالى كه داشتم بعضى از بين رفته و بعضى موجود است .\r\n\r\nج\r\n- نسبت به آنچه خمس داشته و بعد از اسلام آوردن شما موجود نبوده خمس ساقط است مگر آن كه قبلا مرتدّ شده باشيد .\r\n\r\nس 171\r\n- اگر كسى مقروض باشد آيا به مواد غذائى و غيره كه در عرض سال خريده و اضافه آمده است خمس تعلق مىگيرد ؟\r\n\r\nج\r\n- اگر دين بر مؤونه سال باشد مىتواند از آنچه در آمد كسب و حقوق ، سر سال باقيمانده كسر نمايد .\r\n\r\nس 172\r\n- اگر كسى خمس مال خود را حساب كند و مبلغ خمس را از خرجى و مؤونه سال ديگرى بدهد كه از كسب و كار به دست آمده آيا دادن خمس از مال جديد صحيح است يا نه ؟\r\n\r\nج\r\n- اگر خواست از در آمد جديد بپردازد بايد خمس آن را بدهد .\r\n\r\nس 173\r\n- گفته مىشود كه فتواى حضرت امام بر اين است كه : « هرگاه انسان چيزى براى مؤونه از ربح سال تهيه كند و آن را در سال بعد بفروشد ،\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nواجب است خمس آن را فورا بدهد » بفرماييد اگر اين مؤونه را به عنوان تعويض بفروشد ، يعنى مثلا فرش را مىفروشد كه فرش ديگرى تهيّه نمايد ، آيا به طريق مذكور بايد خمس را ادا نمايد يا چون سلب احتياج نشده حكم ديگرى دارد ؟\r\n\r\nج\r\n- اگر مؤونه را به مؤونهء ديگر تبديل كند ، خمس ندارد ولى اگر بعد از سال مؤونه را بفروشد ، پول فروش آن بدون انتظار سر سال خمس دارد .\r\n\r\nس 174\r\n- كسى كه بدهى خمس مالش را دستگردان مىنمايد و آن را از در آمد مال جديد مىدهد ، آيا خمس آن مقدار كه از در آمد پرداخت نموده ، بايد بدهد يا خير ؟\r\n\r\nج\r\n- بايد خمس آن را بدهد .\r\n\r\nس 175\r\n- آيا خمس را حتما بايد از نفس پول يا مالى كه خمس بدان تعلق گرفته است پرداخت نمود ؟ يا خمس را از مال يا نقدينه مشابه او هم مىتوان پرداخت ؟\r\n\r\nج\r\n- مىتوانند از مال ديگر بدهند . ولى اگر از در آمد كسب ديگر بدهند ، بايد خمس آن را هم بدهند .\r\n\r\nس 176\r\n- شخصى از نظر نداشتن منزل مسكونى در مشقّت است ، ارباح به دست آمدهء خود را قبل از فرا رسيدن سال به زوجهء خود مىبخشد تا چنانچه به حدّ كافى رسيد منزل مورد نياز خود را بتواند تهيّه نمايد ؛ بفرماييد در اين مورد اشكالى وارد است يا خير ؟ و آيا خمس به زوجه يا زوج تعلّق مىگيرد يا نه ؟\r\n\r\nج\r\n- در فرض مزبور بايد خمس بدهد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nس 177\r\n- قطعه زمينى است كه براى تأمين منزل خريدارى شده و فعلا تصميم گرفته‌ايم اين زمين را بفروشيم جهت خريد منزل ولى اين پول به مقدار خريد منزل نيست آيا مىتوانيم تا هنوز سال مالى ما نرسيده پول زمين يا خود زمين را به همسر يا فرزندمان هبه كنيم يا نه ؟\r\n\r\nج\r\n- هبه مانع ندارد ولى اگر زمين از در آمد و حقوق بدون دادن خمس تهيّه شده با فروش ، خمس پول آن را بايد بپردازيد و همچنين اگر هبهء خود زمين ، زائد بر شأن يا براى فرار از خمس باشد ، بايد خمس زمين داده شود .\r\n\r\nس 178\r\n- اگر مقدارى پول قرض كرده باشم براى مخارج ازدواج يا خريد بعضى از وسايل مورد نياز زندگى و مقدارى از حقوقم را در هر ماه بابت اين قرض بدهم بازهم در اين مورد خمس به اموال بنده تعلق مىگيرد يا نه ؟\r\n\r\nج\r\n- هر چه كه در بين سال بابت بدهى مزبور پرداخت شده خمس ندارد .\r\n\r\nس 179\r\n- پولى را كه تخميس شده به مدت چند ماه يا يك سال به ديگرى قرض مىدهد يا چندين سال در بانك به عنوان قرض الحسنه مىماند آيا بعد از پس گرفتن بازهم بايد تخميس كند يا نه ؟ و اگر نداند پولى را كه مديون مىدهد تخميس شده يا نه مىشود تصرف كرد يا نه ؟\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nج\r\n- دو مرتبه خمس ندارد و در فرض جهل تصرف مانع ندارد .\r\n\r\nس 180\r\n- يكى از مراجع تقليد سابق ، فتوا به جواز استفاده از حقوق دولتى نظام طاغوت معدوم به شرط تخميس [ داده بودند 
  ] و مرجعى جواز تصرف از ناحيه خويش صادر فرموده‌اند آيا عمل به احكام فتاوى مزبور رافع تكليف بوده است ؟\r\n\r\nج\r\n- حقوقى كه در مقابل كارهاى حلال اخذ شده حلال است و غير از خمس ارباح مكاسب خمس ديگرى ندارد .\r\n\r\nس 181\r\n- پسرى كه هنوز ازدواج نكرده است پدر پولى يا زمينى يا اشيائى به پسر مىبخشد كه ازدواج كند اين اشياء كه بخشيده شده است خمس دارد يا خير ؟\r\n\r\nج\r\n- بخشش خمس ندارد .\r\n\r\nس 182\r\n- كسى كه از دنيا رفته و بر عهدهء او خمس هست آيا ورثه مىتوانند در ما ترك او تصرف كنند ؟\r\n\r\nج\r\n- اگر معلوم است كه در مال متوفى يا بر ذمه او خمس هست تا اداء نشده ورثه نمىتوانند در تركه تصرف كنند .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nس 183\r\n- پدرى فوت كرده و مقدارى پول نقد به ارث مىگذارد ، چند بچهء صغير دارد كه مادرشان قيّم آنهاست ؛ آيا پرداخت خمس آن پول بر آنها لازم است ؟\r\n\r\nج\r\n- اگر يقين ندارند كه خمس پول مزبور را در حيات خود نداده است ، لازم نيست خمس بدهند .\r\n\r\nس 184\r\n- پدرم مبلغ 200 هزار تومان و يك مغازه به من بخشيد و چون قبل از رسيدن آخر سالش بود بايد من خمس مبلغ مذكور و خمس سرقفلى مغازه را بدهم يا نه ؟ ضمنا 27 هزار تومان از طرف همسرم به اين جانب به عنوان چشم روشنى و عيدى داده‌اند آيا خمس دارد ؟\r\n\r\nج\r\n- بخشش و چشم روشنى و عيدى خمس ندارد .\r\n\r\nس 185\r\n- به قصد سهم الارث به دو تا از دخترهايم كه ازدواج نموده‌اند ، براى هر كدام مبلغى - جهت خريدن خانه و گشايش در امر زندگى آنها - به حساب پس‌انداز مسكن كه به نامشان افتتاح شده ، از محلّ وجوه پس‌انداز شده ، واريز كرده‌ام ؛ آيا به مبالغ فوق كه به عنوان سهم الارث پرداخت شده ، خمس تعلّق مىگيرد ؟\r\n\r\nج\r\n- پيش از سر آمدن سال ، اگر مبلغ مزبور را به آنها تمليك نموديد خمس ندارد .\r\n\r\nس 186\r\n- شخصى از در آمد بين سال ، زمينى را خريده و پس از چند سال\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nبه فرزندانش مىبخشد كه براى خود خانه‌اى بسازند و ازدواج كنند ؛ آيا پدر بايد خمس زمين نامبرده را بدهد ؟ بر فرض وجوب خمس ، قيمت خريد ملاك است يا قيمت فعلى ؟\r\n\r\nج\r\n- اگر زمين را براى تهيّهء منزل نخريده ، به قيمت فعلى خمس دارد و پدر بايد خمس آن را بدهد و تا خمس نداده ، فرزندان نمىتوانند در آن تصرّف كنند مگر با اجازهء حاكم شرع خودشان خمس را بپردازند .\r\n\r\nس 187\r\n- پذيرفتن هديه از كسى كه علم داريم خمس نمىدهد ، چه صورتى دارد ؛ آيا گيرنده بايد خمس آن را پرداخت كند ؟\r\n\r\nج\r\n- اگر علم به وجود خمس در آن مال نباشد ، اشكال ندارد .\r\n\r\nس 188\r\n- كسى كه از پول خمس نداده اشيائى را بخرد و به خانوادهء خود ببخشد چه حكمى دارد ؟\r\n\r\nج\r\n- با علم به وجود خمس در آن جايز نيست .\r\n\r\nس 189\r\n- در تحرير الوسيلة در رابطه با مسأله خمس هبات و امثالها فرموده‌ايد : لا ينبغى ترك الاحتياط ، كه ظهور در احتياط وجوبى براى پرداخت دارد ، ليكن در حاشيهء عروة الوثقى مىفرمائيد : . . . و على هذا لا يتعلق بنحو الهبات و ما تتلوها . . . به كدام نظريه عمل شود ؟\r\n\r\nج\r\n- هبه خمس ندارد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\nس 190\r\n- شخصى شرعا مىبايست خمس پرداخت نمايد ، حال اگر بخشى از اموال خود را قبل از پرداخت خمس به فرزند كوچك يا همسر خود واگذار نمايد و آنان نيز خمس را هنوز نپرداخته‌اند ( و احتمال مىرود اين واگذارى براى فرار از پرداخت خمس يا فرار از ماليات و غيره باشد ) آيا پرداخت خمس مال واگذار شده به عهده كيست ؟ پدر يا فرزند و همسر ؟\r\n\r\nج\r\n- اگر در مال مورد بخشش خمس باشد بخشش نسبت به مقدار خمس فضولى است و چنانچه تحويل داده شده كسانى كه بر آن « يد » پيدا كرده‌اند ضامن هستند ولى مكلف به اداء خمس بخشنده است .\r\n\r\nس 191\r\n- آيا عيدى و پاداشى كه دولت به كارمندان مىدهد و به صورت پول نقد و يا سكه آزادى است خمس دارد يا نه ؟\r\n\r\nج\r\n- خمس ندارد .\r\n\r\nس 192\r\n- از ارتش ، ماهانه يا سالانه چيزهايى از جمله : لباس ، پارچه ، حوله ، پوتين و غيره مىدهند ؛ آيا اگر از سر سال گذشت و مصرف نشدند ؛ خمس دارند يا نه ؟\r\n\r\nج\r\n- اگر در مقابل كار ، نمىدهند ، خمس ندارد .\r\n\r\nس 193\r\n- پولى كه انسان به نام فرزندش پس‌انداز مىكند و در صورت احتياج از آن پول برداشته و دوباره به حساب فرزند مىگذارد ، آيا بايد خمس آن را بپردازد ؟\r\n\r\nج\r\n- اگر مناسب شأن خود به فرزند بخشيده ، خمس ندارد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\nس 194\r\n- طلايى كه زن به صورت بخشش دريافت كرده ، البتّه نه از شوهر ، بلكه از مادر يا خواهرش ، آيا اين طلا خمس دارد ؟\r\n\r\nج\r\n- بخشش خمس ندارد .\r\n\r\nس 195\r\n- اگر فردى كه در آمد او حلال نيست به انسان هديه‌اى بدهد ، و نمىدانيم كه او در آمد حلال ديگرى داشته يا نه ؟ آيا اين هديه حلال است يا حرام و خمس لازم است يا خير ؟ و نيز اگر حلال بودن هديه مشروط به اين است كه در آمد حلال ديگرى داشته باشد ، آيا لازم است براى اين كه بفهميم وى در آمد ديگرى داشته يا نه ، در زندگى وى تفحّص و جستجو كنيم ؟\r\n\r\nج\r\n- تحقيق لازم نيست و خمس ندارد . و محكوم به حلّيّت است .\r\n\r\nس 196\r\n- اين جانب فرزندى داشتم در ارتش كه در جنگ مفقود الأثر شد و ارتش او را شهيد قلمداد كرد و مبلغى به فدوى داد و بنده چون خودم نيز در جنگ معلول شدم و تمام زندگيم در آنجا از بين رفت با مبلغى از اين پول و پولهاى ديگر كه به او تعلق گرفت وسائل مختصرى براى بچه‌هايم و يك خانهء 50 مترى خريدارى نمودم و ما بقى پول در بانك موجود است . بعضى فرموده‌اند چون ارتش تبرعا داده است خمس ندارد ، آيا اين صحيح است ؟ و در صورتى كه خمس ندارد اگر آن را سرمايه قرار دهم و معامله نمايم آيا در هر سال بر اضافهء آن خمس تعلق مىگيرد يا نه ؟\r\n\r\nج\r\n- پول ذكر شده خمس ندارد و لو اينكه چند سال در نزد شما بماند ولى اگر با آن كسب نمائيد در آمد كسب در زائد بر مخارج سال خمس دارد .\r\n\r\nس 197\r\n- مبلغى بنياد شهيد و ارتش به خانواده شهدا مىپردازند آيا خمس\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nدارد يا خير ؟\r\n\r\nج\r\n- خمس ندارد .\r\n\r\nس 198\r\n- پولى كه به عنوان وام از بانك يا جائى ديگر جهت انجام معامله و يا راه‌اندازى كارگاه گرفته شده باشد به آن خمس تعلق مىگيرد يا خير ؟\r\n\r\nج\r\n- وام خمس ندارد .\r\n\r\nس 199\r\n- دولت جمهورى اسلامى از حقوقى كه به كارمندان خود مىدهد مبلغى را به نام ماليات برداشت مىنمايد و تنها حقوق‌بگيران هستند كه اين ماليات را مىدهند ، آيا پرداخت ماليات از نظر شرعى جزء كدام وجوهات حساب مىشود ؟ ( خمس ، زكات ) .\r\n\r\nج\r\n- ماليات بابت وجوه شرعيه محسوب نيست .\r\n\r\nس 200\r\n- محترما به عرض مىرساند : به علّت نداشتن مسكن ، در خانه‌اى كه پدر زنم به ما واگذار كرده زندگى مىكنم و اينطور كه من متوجه شده‌ام ، ايشان خمس نمىدهد و كارش را بدين گونه توجيه مىكند كه : « چون دولت ، دولت اسلامى است لذا ماليات همان خمس مىباشد ! » ، آيا در چنين منزلى نماز باطل است ؟ سكونت در آن چه حكمى دارد ؟\r\n\r\nج\r\n- ماليات بابت خمس محسوب نمىشود و اگر منزل از پول غير مخمس تهيه شود ، تا در مقدار خمس از مرجع تقليد كسب اجازه نكنند و خمس پرداخت نشود ، نمىتوانند در آن منزل تصرّف نمايند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nس 201\r\n- من ده هزار تومان پول دارم كه خمس آن را پرداخته‌ام و هم اكنون آن را در بانك قرض الحسنه قرار داده‌ام و در كنار آن از در آمد سالانه‌ام پولى كه در مىآورم مقدارى خرج مىكنم و بقيه‌اش را پس‌انداز مىكنم حال آيا مىشود بر اين نيت باشم كه سر سال خمس پولى را بدهم كه هم از آن خرج كرده‌ام و هم جداى 10 هزار تومان پس‌انداز كرده‌ام و منظورم كلا اين است كه در طى سال خرجى را كه مىكنم و خمسى كه مىخواهم سر سال بدهم از 10 هزار تومان نباشد آيا چنين چيزى ممكن است ؟\r\n\r\nج\r\n- امكان دارد و با نيت مىتواند تعيين كند .\r\n\r\nس 202\r\n- در رسالهء جنابعالى مذكور است كه اگر شخصى دو مال : يكى مخمّس و ديگرى غير مخمّس داشته باشد ، مىتواند مخارج سال خود را فقط از مال غير مخمّس بپردازد ؛ در اين صورت بفرماييد : آيا به صرف نيّت - اگر اين دو مال مخلوط شده باشند - اين دو مال جدا مىشوند يا خير ؟\r\n\r\nج\r\n- مالك مىتواند مال مخمس خود را جدا بگذارد و مؤونهء خود را از در آمد وسط سال صرف نمايد و مجرد نيّت كافى نيست .\r\n\r\nس 203\r\n- طلّابى كه از حضرت امام شهريّه مىگيرند ، اگر از مخارج سال آنها اضافه بيايد در حالى كه از منبر نيز در آمد دارند ، تكليفشان چيست ؟\r\n\r\nج\r\n- در زيادى شهريّه خمس واجب نيست و اگر پول منبر از مؤونه زياد آمد ، بايد تخميس شود .\r\n\r\nس 204\r\n- رفتم جبهه براى ارشاد وقتى برگشتم مبلغى پول به من دادند ، اگر\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nهم نمىدادند در خواست نمىكردم آيا اين پول خمس دارد يا نه ؟\r\n\r\nج\r\n- اگر در مقابل كار نداده‌اند خمس ندارد و در فرض مرقوم احتياط استحبابى در دادن خمس است .\r\n\r\nس 205\r\n- مدرسى به طلاب درس مىدهد و هر ماه مبلغى شهريه مىگيرد و امورات او از شهريه است كه در مدرسه‌هاى مختلف درس مىدهد آيا سر سال خمسىاش كه رسيده و مقدارى پول زياد آورد خمس تعلق مىگيرد ؟ آيا منفعت كسب است ؟\r\n\r\nج\r\n- اگر شهريه‌اى است كه در حوزه‌هاى علميه داده مىشود خمس ندارد و اگر حقوق مىگيرد در زائد بر مؤونه سال بايد خمس بدهد .\r\n\r\nس 206\r\n- پولى كه از طريق سهمين جمع‌آورى شده و سال بر آنها گذشته ، خمس دارد يا خير ؟\r\n\r\nج\r\n- خمس ندارد .\r\n\r\nس 207\r\n- طلابى كه به تبليغ مىروند و وجهى دريافت مىنمايند در صورت پس‌انداز خمس به آن تعلق مىگيرد يا خير ؟\r\n\r\nج\r\n- خمس زائد بر مؤونه بايد داده شود .\r\n\r\nس 208\r\n- اين جانب معتقد و مقيد به اجراى دستورات اسلام هستم متأسفانه پدر و مادرم تقيّد كامل به مسائل اسلامى ندارند و از چيزهاى حرام پرهيز نمىكنند به همين جهت خمس نمىدهند و از طرفى من به منزل آنها رفت و آمد دارم و احيانا چيزى مىگيرم يا مىخورم يا آنها هديه‌اى خوراكى يا غيره به من\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nمىدهند ، با توجه به اينكه خمس نمىدهند غذا خوردن در خانهء آنها يا قبول هديه براى من صحيح است و مىتوانم تصرف نمايم يا خير ؟\r\n\r\nج\r\n- اگر يقين نداريد كه در آنچه مورد تصرف شما است در خانهء آنها ، يا به شما مىدهند ، مال حرام باشد مىتوانيد تصرف كنيد .\r\n\r\nس 209\r\n- از آنجا كه در خانواده‌اى زندگى مىكنم كه از مال حلال مخلوط به حرام زندگىمان مىچرخد و سرپرست خانواده هم ، نمىخواهد مال حلال مخلوط به حرام را جدا كند و خمس هم نمىدهد و من هم هيچ كارى نمىتوانم بكنم ؛ تكليف پولى كه مىگيرم و لباسهاى مورد استفاده و اشياء و غذاهايى كه مىخورم و مكان نمازم چيست ؟\r\n\r\nج\r\n- اگر يقين داريد اموالى كه تحت تصرّف شما قرار مىگيرد از مال حرام است يا با مال حرام تهيّه شده ، تصرّف جايز نيست مگر آن كه با اجازهء حاكم شرع ، مال حرام يا مقدار خمس مال را جدا كنيد .\r\n\r\nس 210\r\n- شخصى با اطلاع به اينكه پدرش خمس مال خود را نمىپردازد و تا به حال نپرداخته است ، آيا با وجود اينكه داراى ثروت و در آمد كافى است مىتواند از آن پول جهت تأمين ما يحتاج خود بگيرد ؟ مثلا خريد خانه - ازدواج - خرج روز مره - خرج تحصيلى ؟\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nحكم كسى كه تا به حال از اين پول استفاده مىكرده و نمىداند كه چه مقدار استفاده كرده چيست ؟ و در صورتى كه خودش هيچ درآمدى نداشته باشد چطور ؟\r\n\r\nج\r\n- اگر يقين دارد كه در آنچه تصرف كرده يا مىكند خمس هست بايد به حاكم شرع مراجعه و استجازه كند .\r\n\r\nس 211\r\n- آيا حاكم مىتواند كسى را كه خمس بدهكار است ، مجبور به پرداخت خمس كند ، يا اين كه بر خود شخص واجب است و اجبارى در كار نيست ؟\r\n\r\nج\r\n- اجبارى در كار نيست و اگر كسى به وظيفه عمل نمىكند بايد او را امر به معروف نمايند .\r\n\r\nس 212\r\n- بنده به منازلى كه دعوت مىشوم و مىدانم حساب سال شرعى ندارند و خمس نمىدهند مقدار غذاى مصرفى خود را در نظر مىگيرم و خمس آن را مىپردازم و خود را در اين امر ملزم مىدانم .\r\nآيا اين عمل لازم و به مورد است يا بطور كلى بىمورد و بىاساس مىباشد ؟\r\n\r\nج\r\n- در صورت يقين به وجود خمس در اشياء مورد تصرف ، اجازهء تصرف در مقدار خمس و پرداخت آن ، لازم است .\r\n\r\nس 213\r\n- شخصى ( متوفّى ) وصيت مىكند : « خمس و سهم امام تمام\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاموالم را بدهيد » ، بعضى از ورثه مدّعى هستند كه متوفّى خودش خمس و سهم امام را داده و بعضى بدون مدرك مدّعى هستند كه متوفّى خمس اموالش را نداده ؛ حالا تكليف وصى متوفّى چيست ؟\r\n\r\nج\r\n- با فرض ثبوت وصيّت به خمس ، بايد خمس را ادا كنند و از اصل تركه خارج مىشود و اگر شرعا ثابت شود كه بدهكار خمس نيست و وصيت نموده ، وصيت او در ثلث تركه‌اش نافذ است .\r\n\r\nس 214\r\n- اموال و ما ترك متوفّى كه بايد تخميس گردد ، معيار پرداخت سهمين بر حسب قيمت روز خريد شخص متوفّى است يا قيمت روز فوت متوفى يا بر حسب قيمت روز تقسيم ما ترك مىباشد ؟\r\n\r\nج\r\n- ميزان ، قيمت روز اداى خمس است .\r\n\r\nس 215\r\n- كسانى كه هيچ‌گاه وجوه شرعيه خود را پرداخت نكرده‌اند و در حالى كه با اموال خود كسب نموده و در آن تصرف كرده‌اند . محاسبه دقيق بدهى براى آنها بسيار مشكل يا غير ممكن است تكليف شرعى چنين افرادى چيست ؟\r\n\r\nج\r\n- بايد براى تصحيح معاملات به مرجع يا وكيل او مراجعه كنند و پس از تحصيل اجازه خمس مقدار متيقن را بدهند و در موارد مشكوك مصالحه نمايند .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nس 216\r\n- چند ماه پيش از يك كتابفروشى چهار جلد كتاب خريدم ؛ بعدا متوجه شدم : در پولى كه بابت كتابها داده‌ام ، خمس بوده است و اكنون نيز دسترسى به كتابفروش ندارم : لطفا بفرماييد تكليف شرعى من در مقابل معاملهء انجام شده و مبلغ خمس پرداخت نشده چيست ؟\r\n\r\nج\r\n- شما مجازيد مبلغ مرقوم را به مصرف خمس برسانيد و كتاب را براى خودتان برداريد . « * »\r\n\r\nس 217\r\n- كسى كه چند سالى از حساب سالش گذشته ، براى محاسبهء خمس ، بايد موجودى فعلى را حساب كند يا اين كه مخارج سابق و وسائلى را كه خريده نيز در نظر بگيرد ؟\r\n\r\nج\r\n- موجودى فعلى را حساب كند و آنچه در زندگى صرف كرده و معلوم نيست كه از ربح بين سال بوده را با حاكم شرع مصالحه كند .\r\n\r\nس 218\r\n- اشخاصى كه سرمايهء اوّل آنها متعلّق به خمس بوده و خمس آن را نداده‌اند و چندين سال با همين سرمايهء غير مخمّس كسب كرده‌اند و در ظرف اين چند سال منزل و لوازم منزل از قبيل فرش و ظرف و ساير مؤونهء زندگى خود را از منافع همين سرمايهء غير مخمّس تهيه كرده‌اند ، آيا اين گونه مؤونه‌ها خمس دارد ؟ و بر فرض وجوب خمس به قيمت خريد بايد بدهند يا به قيمت فعلى ؟ و در صورت وجوب خمس به قيمت دولتى بايد بدهد يا قيمت آزاد ؟\r\n\r\n\r\n","description":"","footnote":"\r\n* اين اجازه ، خصوصى است و سايرين نيز در موارد مشابه بايد كسب اجازه كنند .\r\n","page_name":" 417 ","page_number":417},
  {"content":"\r\n\r\n\r\nج\r\n- در فرض مرقوم خمس آنها را بايد به قيمت عادلهء روز بدهد .\r\n\r\nس 219\r\n- كسى كه تا كنون اصلا خمس نداده براى دادن خمس چگونه بايد عمل كند ، آيا خمس تمام وسائل و لوازم ضرورى ( مثل موتور ، ماشين ، يخچال ، خانه و غيره ) را نيز بايد بدهد ؟ و اگر بايد بدهد همان قيمت خريد را بدهد يا خمس قيمت فعلى را ؟\r\n\r\nج\r\n- به قيمت فعلى بايد خمس بدهد و براى تصفيه حساب مصالحه لازم است كه بايد به يكى از وكلاى مسلم الوكاله اين جانب مراجعه نمايد .\r\n\r\nس 220\r\n- پسر اين جانب از دنيا رفته و دو فرزند دختر و پسر از او بجا مانده ، مبلغى هم پس از اداى قرضش از او باقى مانده ؛ آيا اين پول خمس دارد ؟ ضمنا بعدا متوجه شدم كه مقدارى نيز در حساب بانكىاش موجود است ، آيا اين مبلغ دوم هم خمس دارد ؟\r\n\r\nج\r\n- اگر احتمال بدهند كه پول مزبور از در آمد كسب و حقوق نبوده يا خمس آن را خود متوفّى داده است ، خمس ندارد و حكم در هر دو مورد يكى است .\r\n\r\nس 221\r\n- خانمى با دو فرزند خود زندگى مىكند و خرج معاش خود را از راه سرمايه‌اى كه دارد به دست مىآورد ، اگر اين سرمايه را به كسى كه خمس مالش را نمىدهد ، داده باشد تا براى او كار كند ، وضع پولى كه از اين راه به دست مىآيد چيست ؟\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nج\r\n- اگر با پول غير مخمّس مخلوط نشده باشد مانع ندارد و الّا بايد از حاكم شرع اجازه بگيرد .\r\n\r\nس 222\r\n- آيا كسى كه قرض دارد و مىداند آخر سال چيزى زياد نمىآورد بايد حساب سال داشته باشد و حساب كند يا خير ؟\r\n\r\nج\r\n- در فرض سؤال لازم نيست .\r\n\r\nس 223\r\n- خمس از چه موقعى بر انسان واجب مىشود ؟\r\n\r\nج\r\n- مكلّف از موقعى كه شروع به پيدا كردن در آمد مىكند ، تا سر سال اگر از در آمد چيزى باقى ماند ، خمس دارد .\r\n\r\nس 224\r\n- راننده‌اى كه تا به حال حساب سال نداشته و ماشينى دارد كه روى آن كار مىكند و معيشتش از اين راه اداره مىشود ، حالا كه مىخواهد [ ماشين را 
  ] حساب نمايد و خمسش را بپردازد ، آيا بايد قيمت فعليش را حساب كند يا قيمتى كه موقع خريد پرداخته ؟\r\n\r\nج\r\n- اگر حاكم شرع معامله را نسبت به مقدار خمس امضاء نمايد ، ميزان قيمت فعلى است .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nس 225\r\n- سن دختران و پسرانى كه خمس و زكات به آنها واجب مىشود چند سال بايد باشد ؟\r\n\r\nج\r\n- همان سن بلوغ ايشان است .\r\n\r\nس 226\r\n- دانش‌آموزى هستم 16 ساله ، ( پدرم فوت كرده ) از ماهيانه‌اى كه مادرم به من مىدهد 700 تومان جمع كرده‌ام و يك سال است كه اين پول را به عنوان قرض الحسنه به برادرم قرض داده‌ام و قرار است پس از مدتى به من پس بدهد ، آيا به اين پس‌انداز من خمس تعلّق مىگيرد ؟\r\n\r\nج\r\n- خمس ندارد .\r\n\r\nس 227\r\n- مبلغى پول كه در طول 5 الى 6 سال به صورت منفعت كسب به دست آمده موجود است البتّه مقدارى از آن در دوران قبل از بلوغ بوده و مقدارى از آن بعد از بلوغ ، ولى مقدار آن پول در هر يك از دو دوران معلوم نيست ، تكليف خمس اين پول چيست ؟\r\n\r\nج\r\n- خمس در آمد بعد از بلوغ و بنا بر احتياط خمس در آمد قبل از بلوغ را بايد بپردازد .\r\n\r\nس 228\r\n- فرزندى از يك خانواده مدّت 4 ماه در جبهه بوده كه بابت خدمتش مبلغى به او داده‌اند ، آيا خمس دارد ؟\r\n\r\nج\r\n- احتياطا حساب كند .\r\n\r\nس 229\r\n- اگر كسى مبلغى پول از بابت سهمين مباركين از مقلدين حضرت امام دريافت نمايد به قصد اينكه به نماينده امام برساند در اين ميان بدون تفريط مفقود شود آيا مفقودكننده ضامن است يا خير ؟ در صورت عدم ضمان ذمهء صاحب وجه برى مىشود يا خير در صورت عدم برائت ذمه جهت پرداخت وجه\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاستجازه لازم است از صاحب پول يا نه ؟\r\n\r\nج\r\n- اگر حامل امانت در حفظ آن تعدى و تفريط نكرده ضامن نيست ولى اگر از طرف مرجع تقليد صاحبان پول ، وكيل در اخذ وجوه نبوده ، وجه مزبور بابت وجوه محسوب نيست . و صاحبان پول بايد بدهى خود را دوباره پرداخت نمايند .\r\n\r\nس 230\r\n- آيا پول خمس را مىشود به حساب جنگ‌زدگان يا حساب 100 امام يا حسابهاى ديگرى كه براى ارگانها است ، واريز كرد ؟\r\n\r\nج\r\n- عجالتا اجازه نمىدهم .\r\n\r\nس 231\r\n- اين جانب مبلغ شش هزار تومان بابت خمس به حساب 100 امام ، در بانك ملّى واريز نمودم ؛ خواهشمندم بفرماييد آيا قبول است يا نه ؟\r\n\r\nج\r\n- آنچه را پرداخته‌ايد مورد قبول است ولى از اين به بعد خمس را به حساب مزبور واريز نكنيد . ان شاء اللّه موفق باشيد ! « * »\r\n\r\nس 232\r\n- كسى كه مقلد مجتهدى بوده و براى خود حساب سال درست كرده و تمامى بدهكارى خود را هم داده است و بعد از مدتى بر اثر روشن شدن و با دليل و برهان تغيير مجتهد داده برنامه حساب سال او چطور است آيا دوباره\r\n\r\n\r\n","description":"","footnote":"\r\n* قبول اين وجه ، مخصوص شخص سؤال‌كننده است ! سايرين در موارد مشابه بايد كسب اجازه كنند .\r\n","page_name":" 421 ","page_number":421},
  {"content":"\r\n\r\nحساب كند يا نه ؟\r\n\r\nج\r\n- بدهى بابت سهمين را اگر بر طبق وظيفه شرعى به مصارف مقرره رسانده دوباره حساب كردن لازم نيست .\r\n\r\nس 233\r\n- اين جانب به عنوان مربّى تربيتى در يكى از مدارس راهنمايى مشغول خدمت مىباشم ، در اثر خريدوفروش مقدارى كارت و بليط نمايش فيلم و . . . در مدرسه توسط خود دانش‌آموزان ؛ حدود 7000 ريال سود عايد گشته كه در صندوق مدرسه نگهدارى مىشود ، در مورد ماليات ؛ خمس و زكات اين سود تكليف چيست ؟ لازم به تذكّر است كه مقدارى از سرمايه در دست دانش‌آموزان مىباشد و همينطور مقدارى از جنسها ( كارت و . . . ) البتّه تعدادى از دانش‌آموزان به سن تكليف رسيده و تعدادى هنوز به اين سنّ نرسيده‌اند .\r\n\r\nج\r\n- اگر مالك ندارد و مربوط به مدرسه است وجوه شرعيه به آن تعلّق نمىگيرد .\r\n\r\nس 234\r\n- تكليف شخصى كه خمس اموال خود را به حساب 100 امام واريز كرده چيست ؟\r\n\r\nج\r\n- اگر به قصد اداء خمس واريز كرده قبول است ولى بعد از اين قبلا استجازه نمايند . « * »\r\n\r\n\r\n","description":"","footnote":"\r\n* اين اجازه مخصوص سؤال‌كننده است ؛ سايرين در موارد مشابه بايد كسب اجازه كنند .\r\n","page_name":" 422 ","page_number":422},
  {"content":"\r\n\r\n\r\nس 235\r\n- آيا حقوق سادات كثرهم اللّه تعالى و سهم امام عليه السلام شامل در آمد صغار مىشود يا خير ؟\r\n\r\nج\r\n- شامل است « على اشكال » ، و احتياط آن است كه خود صغير بعد از بلوغ خمس آن را بدهد .\r\n\r\nس 236\r\n- كسى قبلا مقلّد يكى از مراجع بوده و حساب سال خود را نزد ايشان رسيدگى مىكرده و مبلغى از اين بابت بدهكار ايشان مىباشد ، حالا با عدول به حضرتعالى ، تكليف بدهكارى سابق چه مىشود ؟ و آيا مىتوان خمس را براى تعمير مساجد به مصرف رساند ؟\r\n\r\nج\r\n- آنچه تا كنون به موردش پرداخته قبول است و راجع به مسجد بدون اجازه نمىتواند صرف كند .\r\n\r\nس 237\r\n- اگر شخصى به عده‌اى از برادران مهاجرين جنگى كمك مالى نمايد آيا مىتوان به عنوان پرداخت وجوهات به حساب آورد يا نه ؟\r\n\r\nج\r\n- بايد از مرجع تقليد يا نمايندهء او قبلا با تعيين خصوصيات اجازه بگيرد .\r\n\r\nس 238\r\n- اين جانب مقلد امام خمينى مىباشم مبلغ 50 هزار ريال سهم سادات و 100 هزار ريال سهم امام در جيبم گذاشته بودم در ضمن كارى كه\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nداشتم مىخواستم شرفياب گرديده تقديم نمايم در عرض راه مبلغ 100 هزار ريال كه خود جداگانه بوده در جيبم به سرقت رفته است استدعا دارم بفرمائيد كه بازهم خودم مديون حصه مزبور مىباشم يا خير ؟\r\n\r\nج\r\n- تا وجوه شرعيه اداء نشود برائت ذمه حاصل نمىشود .\r\n\r\nس 239\r\n- بعضى از مؤمنين مىپرسند جاهائى دعوت مىشويم كه يقين داريم حساب سال ندارند ، آيا غذا خوردن و يا تصرف ديگر ما ، در منزل آنان چه صورت دارد ؟\r\n\r\nج\r\n- اگر وجود خمس در غذا و چيزهاى ديگرى كه مورد استفاده است معلوم نباشد جايز است .\r\n\r\nس 240\r\n- طلّابى كه در حوزه‌هاى علميه مشغول تحصيل و يا تدريس بوده و به علّت ضرورت انقلاب فعلا در نهاد و يا ارگانى مشغول خدمت شده و از تحصيل بازمانده‌اند ، گرفتن شهريه از حوزه براى آنها چه صورتى دارد البتّه با اين كه از آن ارگان حقوق مىگيرند ، لكن كفاف زندگىشان نمىكند .\r\n\r\nج\r\n- مربوط به مقرّرات دفتر شهريّه است .\r\n\r\nس 241\r\n- برادرانى كه هم از مزاياى سهم امام حوزهء علميّه بهره‌مندند و هم از ارگانهاى سپاه ، جهاد و امور تربيتى . . . از نظر شرعى چه حكمى دارد ؟\r\n\r\nج\r\n- تابع مقرّرات دفتر شهريه و مقرّرات ارگانها است .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nس 242\r\n- طلاب افغانى مقيم ايران كه خانواده‌شان در افغانستان است ، آيا مىتوانند شهريهء فرد معيل را بگيرند ؟\r\n\r\nج\r\n- تابع مقرّرات دفتر شهريه است .\r\n\r\nس 243\r\n- سيدى كه استحقاق خمس داشته مبلغى به عنوان قرض از شخصى گرفته و آن شخص مبلغ مزبور را به عنوان خمس به او داده و اظهار ننموده ليكن پس از يك سال آن سيد بدهى خود را به آن شخص پرداخته و او هم دريافت نمود ، اكنون تكليف اين وجه چگونه است ؟ آيا به خود آن سيد بايد داده شود يا به سيد ديگر ؟\r\n\r\nج\r\n- اگر مجاز در پرداخت خمس به شخص مشار اليه بوده پول دريافتى را بايد به همان شخص برگرداند .\r\n\r\nس 244\r\n- فردى براى مصرف مقدارى از سهم مبارك امام ( عليه السلام ) يا سهم سادات ، از حضرت امام كسب اجازه مىكند ، آيا اين اجازه براى سال بعد هم هست يا فقط براى همان سال است ؟\r\n\r\nج\r\n- تابع مفاد اجازه است ، اگر براى يك سال يا براى مبلغ معيّنى اجازه داده شده زائد بر آن محتاج به اجازهء جديد است .\r\n\r\nس 245\r\n- آيا خمس را مىتوان براى جنگ‌زدگان يا كمك به دولت يا جبهه يا نماز جمعه پرداخت كرد ؟\r\nاگر نه ، نصف اين مقدار يعنى سهم امام يا سهم سادات را چطور ؟\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nج\r\n- عجالتا اجازه نمىدهم .\r\n\r\nس 246\r\n- انّى من اهالى بغداد و كان لدىّ مبلغ حوالى 50 دينارا بعنوان سهم الامام و ارسلته إلى السجناء المؤمنين فى سجن « ابى غريب » و قد نويت انّه دين علىّ . آمل استحصال اجازة من سماحتكم بقبوله كسهم امام مع العلم انّى لم اخبرهم بذلك ، افتونا مأجورين !\r\n\r\nج\r\n- ان صرفت المبلغ فى مصلحة السجناء بظلم من المؤمنين على حساب حق الامام عليه السلام فقبول و انت برىّ ان شاء اللّه . « * »\r\n\r\nس 247\r\n- آيا حضرت امام ( مدّ ظله ) اجازه مىفرمايند كه از سهمين مبارك ، جهت بازسازى مناطق جنگ زده و يا به آسيب ديدگان جنگ ، پرداخت نمود ؟\r\n\r\nج\r\n- هر كس مىخواهد كمك كند خودش با تعيين مقدار ، استجازه نمايد .\r\n\r\nس 248\r\n- اين جانب پول خمسم را با شخصى روحانى حساب مىكنم ، آيا صحيح است يا اين كه بايد با نمايندهء حضرتعالى حساب نمايم ؟\r\n\r\nج\r\n- به هر كس مراجعه نموديد ، قبض رسيد اين جانب يا رسيد يكى از وكلاى معروف اين جانب را مطالبه نماييد .\r\n\r\n\r\n","description":"","footnote":"\r\n* اين اجازه مربوط به شخص سؤال‌كننده است و براى ديگران در موارد مشابه ، كسب اجازه لازم است .\r\n","page_name":" 426 ","page_number":426},
  {"content":"\r\n\r\n\r\nس 249\r\n- بدهى سهمين با دفتر امام حساب شده و به دفتر آية اللّه منتظرى واريز شده ، اشكال دارد يا نه ؟\r\n\r\nج\r\n- اشكال ندارد .\r\n\r\nس 250\r\n- كسى كه حساب خمس مالش را با يكى از نمايندگان شما دست گردان كرده است آيا مىتواند بدهكارى خود را به يكى ديگر از نمايندگان شما پرداخت نمايد ؟\r\n\r\nج\r\n- اگر وكيل مسلم الوكاله باشد جايز است .\r\n\r\nس 251\r\n- اگر يكى از نزديكان انسان ، به پول احتياج داشته باشد ( لا اقلّ براى مدت موقّت ) آيا مىشود خمس را به او داد ؟\r\n\r\nج\r\n- موكول است به اجازهء مرجع تقليد .\r\n\r\nس 252\r\n- به فتواى جنابعالى مىشود مقلد شما خمس را به سادات فقير مستقيما بدهد ؟\r\n\r\nج\r\n- متوقف بر استجازه است .\r\n\r\nس 253\r\n- عدّه‌اى از مقلّدين حضرت امام گمان كرده‌اند كه مىتوانند خمس مال را به سادات محلّ كه فقيرند پرداخت نمايند ؛ لذا خمس را به آنها مىداده‌اند ؛ بعضى مىگويند : بايد اين پولها از سيّد پس گرفته شود ، آيا صحيح است يا خير ؟\r\n\r\nج\r\n- لازم نيست پس بگيرند و با تعيين مقدار ، تحصيل اجازه كنند .\r\n\r\nس 254\r\n- در يك محلّ ، سيّد فقيرى وجود دارد كه از روى حياء و عفاف ، ابراز فقر نمىكند و اگر هم بگويند خمس است ، قبول نمىكند ، آيا مىشود از\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nبابت هديه چيزى به او داد ؟\r\n\r\nج\r\n- مىتوانند خمس را به عنوان هديه به او بپردازند .\r\n\r\nس 255\r\n- بعضى مىگويند كه حضرت امام ، به هيچ وجه اجازه نمىدهند كه صاحب مال ، مقدارى از خمس را شخصا به سادات فقير بپردازد ، آيا اين مطلب صحت دارد ؟\r\n\r\nج\r\n- مىتواند اجازه بگيرد .\r\n\r\nس 256\r\n- خمس و سهم سادات را بدون اجازهء حضرتعالى مىتوان به سادات داد يا نه ؟\r\n\r\nج\r\n- متوقّف بر اجازه است .\r\n\r\nس 257\r\n- مردى كه زوجه‌اش سيده است مىتواند خمس به او بدهد كه مطابق شأن خودش دست بند و غيره تهيه كند ؟\r\n\r\nج\r\n- بدون اجازهء خصوصى از حاكم شرع نمىتواند .\r\n\r\nس 258\r\n- پدر خانم من ، زن سيده‌اى دارد ، نامبرده به علّت كهولت سنّ و بالا بودن مخارج زندگى ، نمىتواند به خرج آن برسد ، البتّه چند نفر عائله دارد ؛ آيا مىشود مقدارى از سهم سادات را به زن سيّدهء او داد و آيا مىتوان ردّ مظالم و كفّاره روزه را به ايشان داد ؟\r\n\r\nج\r\n- اگر فقير است از كفّارات و مظالم مىتوانند به او بدهند و چنانچه زن سيّده فقير باشد و شوهر او نتواند نفقهء او را بدهد ، به مقدار مخارج خودش مىتواند سهم سادات بگيرد ؛ ولى بايد با اجازه باشد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\nس 259\r\n- شخص سيدى در قم مشغول تحصيل علوم دينيه است و طلبه مىباشد آيا مىتوان از سهم سادات به او داد ؟ حضرتعالى در اين مسأله فتوا داريد و يا با احتياط واجب ، اجازه را شرط مىدانيد ؟\r\n\r\nج\r\n- اگر فقير است با اجازه مىتوان به او داد .\r\n\r\nس 260\r\n- يك نفر اهل منبر كه خانهء شخصى ندارد ، زمينى براى خانهء مسكونى خريده و حالا نمىتواند آن را بسازد ، آيا مىشود از سهم امام ( عليه السّلام ) به او كمك كرد ؟\r\n\r\nج\r\n- موكول به اجازهء مرجع تقليد است .\r\n\r\nس 261\r\n- پدر من چند سال پيش به جايى رفته و در آنجا ازدواج كرده و گفته كه : « من سيّد هستم » بنده كه پسر ايشان هستم پنج‌ساله بودم كه پدرم فوت كرده و حالا سىساله‌ام و لباس مخصوص سادات را مىپوشم و همه من را با اين لباس مىشناسند ؛ اكنون كه محلّ قبلى پدرم را پيدا كرده‌ام ، همهء مردم مىگويند كه « فلانى سيد نبوده » ! و من خودم را به آنان معرّفى نكرده‌ام و اگر هم اين لباس را بيرون بياورم آبرويم در خطر است ، وظيفهء بنده چيست ؟\r\n\r\nج\r\n- اگر يقين داريد كه سيّد نيستيد ، نبايد لباس مخصوص سادات را بپوشيد ولى با گفتهء مردم نمىشود گفت پدر شما سيّد نبوده است ، در اين صورت لباس مخصوص سادات را مانع ندارد بپوشيد لكن از گرفتن سهم سادات احتياط كنيد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nس 262\r\n- آيا تصرف در مالى كه خمس آن پرداخت نشده است جايز است ؟\r\n\r\nج\r\n- جايز نيست مگر آن كه با اجازه مرجع تقليد يا وكيل او باشد .\r\n\r\nس 263\r\n- اگر فردى حاضر به پرداخت خمس نباشد و بگويد : « هر وقت خواستم به سفر حج بروم ، خمس مىدهم » آيا كفايت مىكند و در اين صورت مال او حرام نخواهد بود ؟\r\n\r\nج\r\n- مالى كه متعلّق خمس شده تصرف در آن پيش از پرداخت خمس حكم غصب دارد .\r\n\r\nس 264\r\n- آيا خمس و سهم امام را مىتوان به حسابهائى كه به منظور كارهاى عام المنفعه اعلام شده است واريز نمود و در هر كار خير ديگرى مطابق دلخواه مصرف كرد ؟\r\n\r\nج\r\n- بايد خمس و سهم امام را به مرجع تقليد يا وكيل مسلم الوكاله او بدهند يا طبق اجازه ايشان مصرف شود .\r\n\r\nس 265\r\n- اگر كسى در كسب خود بنا بر اين گذاشته است كه تمام مازاد بر مخارج ساليانه‌اش را هر چه باشد به مصرف خير ، از قبيل : جبهه و امثال آن برساند ، آيا خمس به آن تعلّق مىگيرد يا خير ؟\r\n\r\nج\r\n- اگر تا سر سال به مصرف مورد نظر برساند ، خمس ندارد ولى اگر پيش از سر آمدن سال به مصرف نرسيده ، خمس به آن تعلّق مىگيرد .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nس 266\r\n- در كويت مشهور است كه حضرت امام اجازه داده‌اند كه پول سهم امام و جبهه را از غير طريق بانك به ايران بفرستند ، آيا اين موضوع صحّت دارد ؟\r\n\r\nج\r\n- صحّت ندارد و بر خلاف مقرّرات دولت اسلامى نبايد عمل كند .\r\n\r\nس 267\r\n- كسى كه طلبه است و شهريه مىگيرد آيا مىتواند از شهريه ، جهت خانهء پدر خود چيزى بخرد ؟\r\n\r\nج\r\n- بطور متعارف اشكال ندارد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nبا همكارى خود در جمع‌آورى و ثبت استفتائات امام خمينى در اين موسوعه كه مشتمل بر مسائل فقهى اسلام است ، ما را يارى نمائيد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nحج\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nاحكام حج\r\n\r\nشرائط وجوب\r\n\r\nس 1\r\n- بنده براى حجّ ثبت نام كرده‌ام و نامم براى چهار سال ديگر در آمده ؛ اگر قبل از اين موقع ، از دنيا بروم ، مسألهء حج من چه مىشود ؟\r\n\r\nج\r\n- اگر قبلا استطاعت نداشته‌ايد با مردن قبل از تمكّن ، كشف مىشود كه حج واجب نشده است .\r\n\r\nس 2\r\n- شخصى به اندازه رفتن به حج و مراجعت پول دارد ولى منزل شخصى ندارد و احتياج به منزل نيز دارد ، آيا منزل خريدن مقدم است يا به مكه رفتن ؟\r\n\r\nج\r\n- اگر احتياج به منزل ملكى دارد ، در منزل صرف كند ، و در فرض مذكور مستطيع نيست .\r\n\r\nس 3\r\n- شخصى مقدارى پول خودش داشته و مقدارى نيز قرض گرفته و تمام اين پول‌ها را به كسى بخشيده و به او گفته با اين پول‌ها حج بجا آورد ، آيا اين شخص مستطيع مىشود ؟ و واجب است حج بجا آورد ؟\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nج\r\n- در فرض سؤال اگر پولها وافى به مصارف حج است بر مشار اليه واجب مىشود حج بجا آورد و مجزى از حجّة الاسلام است .\r\n\r\nس 4\r\n- افرادى كه مستطيع هستند و ازدواج نكرده‌اند ، حجّ را مقدم بدارند يا ازدواج را ؟\r\n\r\nج\r\n- اگر نياز به ازدواج دارند در صورتى مستطيع هستند كه علاوه بر مصارف حجّ ، مخارج ازدواج را هم داشته باشند .\r\n\r\nس 5\r\n- شخصى مقدارى پول ، پسرش به او بخشيده و نيز مقدارى خودش داشته و با اين پولها به مكه مشرف شده است و حج بجا آورده آيا اين شخص مستطيع بوده يا نه ؟ و آيا دوباره لازم است به حج برود ؟\r\n\r\nج\r\n- اگر در برگشت وسيلهء امرار معاش لايق به حال خود را نداشته مستطيع نبوده و هر وقت استطاعت حاصل شد بايد حجّة الاسلام بجا آورد .\r\n\r\nس 6\r\n- شخصى از ارث مقدارى پول - تقريبا 94 هزار تومان - به او رسيده است و اين شخص در حوزه علميه قم در يكى از مدارس مشغول درس خواندن مىباشد و مخارج تحصيل و زندگى را به او مىدهند و در مواقع تعطيلى حوزه به كسب و كار مشغول مىشود و مقدارى پول بدست مىآورد ، حال با توجه به اينكه اين شخص خانه ندارد اما با پول خود و ساير ورثه مىتوانند براى خودشان خانه تهيه كنند و قصد ازدواج نيز دارد ، آيا جهت رفتن به حج مستطيع مىباشد يا نه ؟\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n\r\nج\r\n- اگر علاوه بر مصارف حج وسيلهء امرار معاش از غير دريافت وجوه شرعيه دارد مستطيع است ، و اگر مسكن مورد حاجت است و يا آنكه نياز به ازدواج دارد به نحوى كه ترك آن موجب مشقت و حرج باشد يا خوف وقوع در حرام داشته باشد مىتواند پول را صرف آن نمايد و حج واجب نيست . و همچنين اگر ترك تزويج موجب نقص و مهانت باشد عرفا .\r\n\r\nس 7\r\n- اگر شخصى از ارث پدرى خود آب و املاكى داشته باشد كه اينها تأمين كنندهء مخارج زندگى محسوب نمىشود و از آن طرف وسيلهء تأمين مخارج زندگىاش حقوق يا شهريهء طلبگى باشد ؛ آيا چنين شخصى مستطيع محسوب مىشود يا خير ؟ و در صورتى كه با اين وضع حج كند آيا به نيّت وجوب باشد يا خير ؟\r\n\r\nج\r\n- كسى كه در آمد كسب و ملك او براى معيشت او كافى نيست مستطيع محسوب نمىشود و حج بر او واجب نيست .\r\n\r\nس 8\r\n- مادر من از فروش خانه‌اى كه سهم ارث او بوده مستطيع شده ولى به علت كهولت و پيرى نمىتواند خودش به حجّ برود و در آينده هم اميد توانائى ندارد ، آيا مىتواند در حال حيات كسى را به نيابت خود به حج بفرستد ؟\r\n\r\nج\r\n- اگر قبل از ناتوانى مستطيع شده است بايد نائب بگيرد و حجة الاسلام محسوب مىشود .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nس 9\r\n- شخصى كه استطاعت رفتن به حج را پيدا كرده است با توجه به شرائط كنونى كشور آيا مىشود به جاى رفتن به حج پول آن را ، به حساب يكى از مصارف لازمه واريز نمايد به طورى كه از حج واجب كفايت كند ؟\r\n\r\nج\r\n- مستطيع بايد به حج برود و دادن پول در مصارف مذكور كافى از حج واجب نيست .\r\n\r\nس 10\r\n- كسى كه مستطيع است و قدرت رفتن به حج را دارد ، آيا مىتواند به جاى رفتن به حج مسجدى بسازد يا نه ؟\r\n\r\nج\r\n- بايد به حج برود و دادن پول به مسجد كفايت از حج نمىكند .\r\n\r\nس 11\r\n- اگر كسى در زمان معين حج بر او واجب شده است يعنى از نظر مالى مستطيع شده است و پس از مدتى به دليل نياز ، پول را خرج كرده و اكنون استطاعت رفتن به حج را از نظر مالى ندارد ، آيا اين فرد بايد حج به رود يا خير ؟\r\n\r\nج\r\n- اگر ساير شرائط استطاعت برايش موجود بوده و حج بر او مستقر شده بايد به هر نحو شده حج به جا آورد .\r\n\r\nس 12\r\n- شخصى در موقع استطاعت به حج نرفته ، بعد ثروتش از بين رفته و به وسيلهء شخص ديگرى به عنوان مستخدم و كارگر به حج مىرود ، آيا قبلا كه در موقع استطاعت ، ترك حج نمود حجّش ساقط مىگردد يا خير ؟\r\n\r\nج\r\n- بايد مناسك حج را به نيّت انجام حجّ واجب بجا آورد و بدون آن حج از ذمّه‌اش ساقط نمىشود .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\nس 13\r\n- مادر پيرى كه 70 سال دارد و مبلغ صد هزار تومان به قيمت حاضر آب و ملك دارد كه البته در آمد آن در سال به پانصد تومان نمىرسد آيا مكه رفتن بر ايشان واجب است يا نه ؟\r\n\r\nج\r\n- اگر ملك مزبور وسيلهء اعاشهء او هست و در صورت فروش و صرف در حج نفقه تأمين نيست مستطيعه نيست .\r\n\r\nس 14\r\n- زنى مقدارى طلا دارد و از آن استفاده مىكند و مال ديگرى غير از آن ندارد . و اگر آنها را بفروشد توانايى رفتن به حج را خواهد داشت ، آيا زيور آلات زن مستثنى از استطاعت است يا اين كه به وسيلهء آنها زن مستطيع شده و بايد آنها را بفروشد و به حج برود و چنانچه مرده باشد بايد براى او نائب بگيرند ؟\r\n\r\nج\r\n- اگر داشتن زيور آلات براى او لازم نيست و نداشتن آن عيب نيست ، مستطيع است و بايد به حجّ برود .\r\n\r\nس 15\r\n- طلبه‌اى كه مشغول تحصيل علوم دينيه مىباشد و شهريه مىگيرد ولى پولى كه از روضه‌خوانى و غيره به دست آورده است نيز دارد آيا اين شخص واجب الحج است يا نه ؟\r\n\r\nج\r\n- اگر پس از برگشت از حج بايد با شهريه زندگانى خود را ادامه دهد مستطيع نيست .\r\n\r\nس 16\r\n- آيا داشتن كتاب براى اهلش كه به مرور زمان و تدريجا خريدارى شده و مورد مطالعه مىباشد ، شخص را جهت انجام فريضهء حج مستطيع مىسازد يا خير ؟ چنانچه باعث استطاعت مىشود ، آيا بايد آنها را بفروشد و فريضه را بجا\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nبياورد يا اين كه صبر كند تا وجه نقدى عايدش بشود ؟\r\n\r\nج\r\n- در فرض مذكور مستطيع نمىشود .\r\n\r\nس 17\r\n- زنى كه شوهر ندارد مبلغ پنجاه هزار تومان به پسرش به عنوان قرض داده تا خانه بخرد ؛ البتّه اين زن درآمدى هم ندارد ؛ آيا اگر پسرش بتواند مقدارى از پول را به قدر مخارج حج به او بدهد ، مستطيع مىشود يا نه ؟ توضيح آن كه ايشان غير از مبلغ مزبور كه قرض داده مالى ندارد مگر يك خانهء كوچك ؛ اين زن پنجاه و چند سال دارد و كارى از او بر نمىآيد لطف كنيد و مسألهء حج ايشان را روشن نماييد !\r\n\r\nج\r\n- اگر در برگشت از سفر حج ، وسيلهء كسبى كه زندگى وى را تأمين نمايد ندارد ، مستطيعه نيست .\r\n\r\nس 18\r\n- اگر كسى مقدار پولى را كه امروزه براى انجام فريضه حج لازم است و مقدار كمى هم بيشتر ، در اختيار داشته باشد ولى بترسد كه اگر به حج رود بعد از بازگشت خرجى نداشته باشد و يا شغلى گيرش نيايد آيا مىتواند از رفتن به حج خوددارى كند ؟\r\n\r\nج\r\n- اگر در برگشت وسيله امرار معاش مطابق با شئون خود ندارد مستطيع نيست .\r\n\r\nس 19\r\n- امسال با نام‌نويسى قبلى مىتوانم به مكهء معظمه شرفياب شوم ، با شرائطى كه عرض مىكنم ، آيا جائز است كه اين حج را به پدرم واگذار كنم ؟\r\n: « مبلغ بيست هزار تومانى كه بابت ثبت نام داده‌ام ، هشت هزار تومانش از در آمد خودم بوده ، ده هزار تومانش را مادرم به من بخشيده و دو هزار تومانش نيز قرض است كه اين قرض را هم نمىتوانم بپردازم ؛ از طرفى معيشت زندگى خود و شوهرم نيز متوسط بوده و پس‌اندازى هم نداريم و منزلمان نيز اجاره‌اى است ؛\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nدر مقابل ، پدرم سالهاى قبل واجب الحج بوده و نرفته ولى امسال مىتواند پول حج را بپردازد » .\r\n\r\nج\r\n- شما مستطيع نيستيد و چنانچه با مقرّرات مطابق باشد مىتوانيد به ديگرى واگذار كنيد .\r\n\r\nس 20\r\n- كارمند دولت كه شرعا مستطيع نيست يعنى زندگانى خود را با درآمدش نمىتواند تأمين كند ، اگر از طرف دولت به جهت كارى مثل طبابت يا مخابره يا غيرهما مأمور بشود و به مكه برود و مناسك حج و عمره را بجا آورد ، اين حج مسقط حجة الاسلام است ( كه اگر آن كارمند بعدا استطاعت پيدا كند حج بر او واجب نشود ) يا مسقط نيست ؟\r\n\r\nج\r\n- مسقط از حجة الاسلام نيست .\r\n\r\nس 21\r\n- اين جانب از تبعهء افغانستان بوده ، و از آنجا فرار كرده‌ام ، اكنون در ايران به سر مىبرم و مدت چهار سال است كه از جهت مالى استطاعت دارم ، امّا برايم ميسّر نيست كه گذرنامه تهيه كرده و به حج بروم ، لطفا بفرماييد كه با نبود راه براى رفتن به حجّ ، وظيفهء شرعىام چيست ؟\r\n\r\nج\r\n- با فرض نبودن راه براى رفتن به مكّه ، حج بر شما واجب نيست .\r\n\r\nس 22\r\n- زن شوهردارى كه تمام مخارج او بر عهدهء شوهرش مىباشد ، در حال حيات شوهر ، اين زن مقدارى مال و زمين مزروعى را به ارث مىبرد كه در هر مقطع از زمان با در نظر گرفتن قيمت آن زمين ، شرائط استطاعت برايش كافى بوده ، ولى زن موصوفه ، جاهل به حكم بوده و از مسألهء استطاعت غفلت\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nداشته و مدت چند سال زمين را شوهرش زراعت مىنموده و بعد از آن زمين را به دو دخترش هبه نموده و در حين هبه با داماد بزرگش شرط كرده كه او را به زيارت كربلا ببرد و قبل از تحقق شرط ، آن زن وفات كرده و داماد بزرگش را ناظر ، و پسر خود را وصى قرار داده وصيّت براى حج نيابتى هم نكرده - با اين تفصيلات - آيا زن مذكور از نظر شرعى مستطيعه بوده است يا خير ؟ و بر فرض استطاعت ، هبهء زمين موروثى صحيح است يا خير ؟ و بر فرض استقرار وجوب حج ، و عدم صحت هبهء زمين ، آيا بعد از وفاتش نائب حجّ بلدى براى او بگيرند يا ميقاتى ؟ و ثانيا زمين مال كسى است كه اجرت نائب را مىدهد و يا اين كه زمين مال همهء ورثه و اجرت نائب بر عهدهء همهء آنهاست ؟\r\n\r\nج\r\n- در فرض سؤال ، حجّ بر ذمّهء مشار اليها مستقر است و اگر تركه‌اى از خود باقى گذاشته ، واجب است براى او حجّ ميقاتى بدهند و در هر صورت هبه صحيح است و چيزى از اين بابت بر موهوب لها نيست .\r\n\r\nس 23\r\n- دارايى پدر اين جانب ، عبارت است از يك باب منزل مسكونى كه من و مادرم و خانواده‌ام در آن زندگى مىكنيم و يك باب باغچه كه در گذشته هيچ درآمدى نداشته و مجاور خانه و حدود پانصد متر مىباشد و من حدود سال 53 تا كنون مشغول كار هستم و يك حقوق ماهانه دارم و پدرم در سال 54 از دنيا رفته و مخارج روزمرهء او از اين طريق بوده كه مقدارى خودم در\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nحين تحصيل كار مىكردم و مقدارى مردم خيّر چون سيّد بوده به او كمك مىكرده‌اند :\r\n\r\n1\r\n- اولا پدرم مستطيع بوده يا نه ؟\r\n\r\nج 1\r\n- اگر از كمك مردم كسرى زندگانى خود را تأمين مىكرده ، مستطيع نبوده است .\r\n\r\n2\r\n- ثانيا من مستطيع هستم يا نه ؟\r\n\r\nج 2\r\n- شما در صورتى مستطيع مىشويد كه اضافه بر شغل ، لوازم و احتياجات زندگى خودتان را داشته باشيد و بتوانيد به حج برويد و برگرديد .\r\n\r\n3\r\n- ثالثا در صورتى كه پدرم و من هر دو مستطيع هستيم ، براى كدام اول واجب است به حج برويم و آيا مىتوانم از وام ادارى كه 4 % سود به عنوان كار مزد گرفته مىشود به حج بروم چون اين باغچه راه مناسب ندارد و براى فروختن كسى بطور عادلانه خريدار آن نيست .\r\n\r\nج 3\r\n- اگر شما مستطيع هستيد ، براى خودتان بايد به حج برويد و نمىتوانيد براى پدرتان قبل از اين كه حج خود را بجا آوريد حج برويد ، بلى مىتوانيد شخص ديگرى را اجير كنيد كه براى او به حج برود و گرفتن وام مانع ندارد هر چند بهرهء آن را ضامن نيستيد .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nس 24\r\n- پدرم دو ماه پيش فوت نمود ، آن مرحوم در روستا زندگى مىكرد و باغ و ملكى داشت كه چندان ارزشى نداشت و توانايى مالى چندانى نداشت كه حج بر او واجب شود ، امّا از چندى پيش كه حج بر نامبرده واجب شد ، قصد داشت قسمتى از ملك خود را بفروشد و دين خود را انجام دهد ، ولى وقتى به اين فكر افتاد كه در سنّ نود سالگى بود و احتمالا خودش توانايى انجام مناسك را نداشته ولى مىخواست با فروش قسمتى از زمين خود اين دين را اداء نمايد و در موقع صحبت كردن با خريدار زمين ، همان لحظه بر اثر سكته فوت نمود ! و اكنون ما فرزندان آن مرحوم در نظر داريم اين دين را از گردن نامبرده خارج نماييم ولى نمىدانيم به چه صورت امكان دارد .\r\n1 - آيا قبل از فروش زمينهاى نامبرده مىتوانيم هر يك به اندازهء توانايى خود پول فراهم كنيم و براى مكهء آن مرحوم بپردازيم و يا اين كه حتما بايد زمينهاى خودش را بفروشيم ؟\r\n2 - اگر بايد حتما زمينهاى خودش فروخته شود با توجه به اين كه ما در نظر داريم قبل از گذشت يك سال از فوتش نسبت به فروش زمين اقدام نكنيم ، آيا در آن دنيا آرامش خواهد داشت ؟\r\n3 - پسر بزرگ و پسر دوّم آن مرحوم هر كدام ، يك بار به مكّه شرفياب شده‌اند ، اگر بايد آنها براى آن مرحوم به مكه بروند ، اكنون كه تا چهار سال ديگر جهت مكه اسم‌نويسى نمىشود ، به چه صورت خواهد شد ؟\r\n4 - آيا مىشود پول مكه را جهت راههاى ديگر - مسائل جبهه و جنگ‌زدگان - خرج نمود ؟\r\n5 - در روستاى ما حمامى وجود دارد كه به علّت نداشتن بودجه ، بيشتر اوقات سال ، حمام بسته است و اهالى اين روستا جهت استفاده از حمام روستاهاى ديگر كيلومترها بايد راه بروند ، آيا مىشود پول مكه را براى آن استفاده نمود ؟\r\n6 - آيا افراد ديگر كه خمس بدهكار هستند مىتوانند خمس خود را براى\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمصارف حمّام بپردازند ؟\r\n\r\nج\r\n- اگر قبلا استطاعت داشته ورثه بايد يك حجّ ميقاتى از اصل تركه براى او بدهند و الّا نمىتوانند در تركه تصرّف كنند و لازم نيست زمينها را بفروشند و نمىتوانند پول حج را در مصارف ديگر صرف كنند و دادن خمس در مصارف حمّام بدون اجازهء خاصّه از حاكم شرع جايز نيست .\r\n\r\nس 25\r\n- برادرى هجده‌ساله و مجرّد داشتم كه مدّت سى روز است شهيد شده ، پدرم يك طبقه از يك آپارتمان مسكونى را به اسم او كرده بود و او هنوز ازدواج نكرده و در خانهء پدرى زندگى مىكرد و شهيد شد ؛ آيا به اين برادر من حجّ واجب است يا خير و آيا مىشود احتياطا برايش حج انجام داد ؟\r\n\r\nج\r\n- اگر زائد بر احتياجات زندگى و وسيلهء امرار معاش ، مصارف حج را داشته و مىتوانست به حج برود ، مستطيع بوده و بايد از مال او برايش حج بجا آورند و گرنه واجب نيست ولى اگر ورثه بخواهند براى او احتياطا حج بجا آورند مانع ندارد .\r\n\r\nس 26\r\n- آيا براى تحقق حكم مجاورت دو سال در مكه ، قصد مجاورت هم لازم است ؟ يا مجرد گذشتن دو سال كافى است ؟\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nج\r\n- مجرد گذشتن دو سال كافى است .\r\n\r\nس 27\r\n- طفل خردسالى را در كودكى به حج برده‌اند و پس از كبير شدن مستطيع شده و به حج رفته ، آيا از صروره بودن خارج مىشود ؟\r\n\r\nج\r\n- در حكم صروره نيست .\r\n\r\nنيابت\r\n\r\nس 28\r\n- كسى كه فريضهء حج را نيابتا براى كسى انجام مىدهد آيا بايد طبق فتاواى مرجع تقليد خود عمل نمايد ؟ يا طبق فتاواى مرجعى كه ميت قبلا تقليد مىكرده است ؟\r\n\r\nج\r\n- بايد طبق فتواى مرجع خودش عمل كند .\r\n\r\nس 29\r\n- در كتاب شريف تحرير الوسيله ، شرط ششم از شروط نائب مرقوم شده است : « السادس : عدم اشتغال ذمّته به حج واجب عليه فى ذلك العام كما مرّ » ؛ سؤال اين است : آيا اين ، شرط صحت نيابت است يا شرط صحت حج و برائت ذمّهء منوب عنه ؟ به اين معنى كه در صورت عدم رعايت اين شرط ، نائب پس از انجام حج فقط مستحقّ گرفتن اجرت المثل است ولى حجّش صحيح بوده و بالنّتيجه ذمّهء منوب عنه برى شده است و يا آن كه ذمّهء منوب عنه برى نشده و لازم است كه مجدّدا براى او نائب ديگرى حج انجام دهد ؟\r\n\r\nج\r\n- در فرض سؤال حج صحيح نيست و ذمّهء منوب عنه برى نمىشود .\r\n\r\nس 30\r\n- شخص مريضى كه قبلا مستطيع بوده و حجّ نرفته و فعلا قادر به حركت نيست ، آيا به نيابت از وى مىتوان حج نمود ؟\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nج\r\n- اگر مريض است و اميد خوب شدن تا آخر عمر به طورى كه خودش به حج برود ندارد ، بايد نائب بگيرد و كفايت از حج او مىكند .\r\n\r\nس 31\r\n- زنى مستطيع شد و به مكّه نرفت تا مرد ! وارث او تصميم دارد كسى را به عنوان نائب از طرف اين زن به مكّه بفرستد ، آيا واجب است از همان بلد كه منزل او بوده است ، نائب بگيرد يا از يكى از ميقاتها هم كفايت مىكند ؟\r\n\r\nج\r\n- حجّ از ميقات كفايت مىكند .\r\n\r\nس 32\r\n- زنى در سال 61 براى حج شركت نمود ، ولى قبل از رفتن فوت نمود ، آيا يكى از اقوام مىتواند به جاى ايشان به حج مشرف شود يا نه ؟\r\n\r\nج\r\n- اگر از قبل مستطيع بوده بايد براى او نائب بگيرند كه براى او حج بجا آورد و حج ميقاتى كافى است .\r\n\r\nس 33\r\n- شخصى وصيت نموده به انجام حج بلدى نيابتا ، امّا بر اثر تسامح وصىّ ، به تأخير انداخته شده تا اين كه فعلا پول به مقدار امكان اداى وصيّت ميّت از بلد او نيست ، آيا در اين صورت ، وصى مىتواند از بلاد قريب نيابتا انجام دهد يا از ميقات نيز كافى است ؟\r\n\r\nج\r\n- از هر جا پول كفايت مىكند ، نائب به گيرد .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nس 34\r\n- شهيدى وصيت كرده است كه خانمش براى او حج واجب بجا آورد ، و چنانچه شرعا نمىشود شخص ثالثى انجام دهد ، آيا جايز است زن به جاى مرد مكه برود يا نه ؟\r\n\r\nج\r\n- مانع ندارد .\r\n\r\nس 35\r\n- آيا مىتوان از وجه فروش مال الارث ( اصل تركه ) ، براى ميّت فريضهء حج بجا آورد ، در حالى كه ميت هيچ گونه وصيّتى نداشته است ؟\r\n\r\nج\r\n- با رضايت ورثه اشكال ندارد .\r\n\r\nس 36\r\n- براى انجام حجّى كه نيابتا براى پدر انجام مىشود ، در صورتى كه هزينهء آن از مال الارث ( اصل تركه ) تأمين شده باشد ، آيا رضايت ساير ورثه شرط است يا خير ؟\r\n\r\nج\r\n- اگر وصيت نكرده ، اجازهء ساير ورثه لازم است . تا هزينهء حج معيّن شود ، هر چند اصل حجّ واجب نياز به اجازه ندارد .\r\n\r\nس 37\r\n- پسرزادهء اين جانب در سن 16 سالگى به درجهء شهادت نائل آمد ؛ شخص نامبرده مستطيع بوده و فعلا بنياد شهيد مرا به مكّه معظمه دعوت مىنمايد ( چون شهيد پدر ندارد و من ولىّ او مىباشم ) خود من نيز مستطيع هستم و قرار است - بنا بر قرعه‌كشى - چهار سال ديگر به مكه بروم ؛ با توجه به اين كه سنّ من 82 سال مىباشد ، بفرماييد آيا مىتوانم امسال حج را براى خود بجا آورم و براى شهيد نائب بگيرم يا خير ؟\r\n\r\nج\r\n- بايد در فرض سؤال ، حج امسال را براى خودت نيّت نمايى و براى شهيد مىتوانى نائب بگيرى كه برايش در امسال و اگر نشد در سالهاى بعد حج بجا آورند .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n\r\nس 38\r\n- به كسى كه قرائت نماز او صحيح نيست ولى در مقام اصلاح است مىشود نيابت حج واگذار كرد ؟\r\n\r\nج\r\n- اگر در وقت عمل قرائت خود را درست كند و صحيح بخواند مانع ندارد .\r\n\r\nس 39\r\n- آيا در حجّ نيابتى مردان ، عدم انجام طواف و نماز نساء ، حرام بودن زن را بر منوب عنه نگاه مىدارد يا بر نائب ؟\r\n\r\nج\r\n- بر نائب .\r\n\r\nس 40\r\n- يكى از طلاب قم در محلى سه سال امام جماعت بوده و مخارجش از منبر و وجوهات تأمين مىشده ، و در اين مدت از پول منبر و اجاره منزل به عنوان حجة الاسلام به مكه مشرف شده آيا مستطيع بوده و عمل او صحيح بوده يا نه ؟ و سال ديگر به عنوان روحانى كاروان مكه مشرف شده و اجير هم شده و قصد نيابت كرده آيا اين حج صحيح بوده است ؟ يا وظيفه داشته سال دوم را به عنوان حجّة الاسلام انجام دهد ؟ وظيفه فعلى او چيست ؟ آيا مىتواند فعلا حجى به عنوان ما فى الذمه اعم از حجة الاسلام و نيابت مستحب و واجب انجام دهد ؟\r\n\r\nج\r\n- پول منبر و اجاره منزل اگر علاوه بر كفايت براى مؤونهء و رجوع به كفايت وافى به مصارف حج بوده مستطيع بوده است و هر دو حج صحيح واقع شده است ولى اگر در حج اول مستطيع نبوده حجّة الاسلام محسوب نمىشود و هر وقت مستطيع شده بايد حجة الاسلام بجا آورد و در موقع حج نيابتى اگر مستطيع نبوده حج نيابتى صحيح است .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nس 41\r\n- كسى كه روحانى كاروان باشد و مدير كاروان مبلغى به او بپردازد و يا خرج او را ( در طول سفر ) تأمين كند ، آيا مىتواند به عنوان حجّ نيابتى مبلغى دريافت كند ؟ در صورتى كه من در رساله ديده‌ام كه شخص بايد از اول به قصد حج نيابتى از طرف كسى ثبت نام كند ؟\r\n\r\nج\r\n- چنانچه با كارهايى كه بايد انجام دهد منافات نداشته ، اشكال ندارد .\r\n\r\nس 42\r\n- كسى از طرف سازمان حجّ و زيارت ، به عنوان نظارت بر اوضاع كاروان ، به مكّه سفر مىنمايد ، آيا اين شخص مىتواند از طرف ميّت نيابت قبول كند و آيا منوب عنه ، برى الذّمة مىشود يا خير ؟ البتّه شخص نامبرده حج واجب خود را انجام داده است .\r\n\r\nج\r\n- مانع ندارد و موجب برائت ذمّهء ميّت مىشود .\r\n\r\nعمره\r\n\r\nس 43\r\n- بعضى از كارمندان و كاركنان حجّ ، بين عمرهء تمتّع و حجّ تمتّع از مكه براى كارهاى حجاج ، به جدّه ، عرفات و منى مىروند ، آيا اشكال دارد ؟\r\n\r\nج\r\n- احتياط واجب اين است كه بعد از عمرهء تمتّع از مكة خارج نشوند مگر در مورد ضرورت و در اين مورد محرم شوند به احرام حجّ و از مكّه خارج شوند .\r\n\r\nس 44\r\n- شخصى كه طواف عمره تمتع را بدون طهارت از حدث انجام\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nداده و بعد از اتمام عمره حج را انجام داده و بعد از انجام حج متوجه شده است ، آيا عمره و حج هر دو باطل است ؟ يا فقط عمره ؟ يا هيچ كدام ؟ و آيا فرقى بين نسيان و جهل هست يا خير ؟ و نيز فرقى بين جهل به حكم و موضوع هست يا خير ؟ و آيا چنين شخصى محرم است يا خير ؟ و بر فرض محرم بودن براى احلال راهى هست يا خير ؟\r\n\r\nج\r\n- اگر عمدى نبوده عمره و حج او صحيح است و همچنين در صورت جهل به حكم يا موضوع و فقط طواف عمره را بايد بجا آورد و از احرام هم خارج شده و فرقى بين صور مرقومه نيست .\r\n\r\nس 45\r\n- اين جانب در هنگام عمرهء تمتع ما بين شوط 2 و 3 يا 3 و 4 بود كه شك كردم ، در همان حال مىدانستم كه اگر كسى قبل از شوط چهارم شك كرد ، طوافش باطل است و دوباره بايد از اوّل شروع كند ولى چون فكر مىكردم فقط طواف نساء را اگر كسى صحيح انجام ندهد ، محرم باقى مىماند ، لذا به شكّ خود اعتنا نكرده و طواف را ادامه دادم ، حالا كه به تهران برگشته‌ام ، بعضى مىگويند : اگر طواف عمرهء تمتع كسى باطل باشد ، به احرام عمرهء تمتع باقى مىماند و بعضى مىگويند : بعد از تقصير از احرام در مىآيد ولى يك طواف عمره به گردنش باقى مىماند ، مىخواستم سؤال كنم از اين دو قول كدامشان صحيح است ؟\r\n\r\nج\r\n- اگر جدا آنچه مرقوم شده صحيح است و وسوسه نيست ، باقى بر احرام هستيد و با انجام اعمال عمرهء مفرده از احرام خارج مىشويد و بايد سال بعد به حج برويد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nس 46\r\n- آيا مىشود در ماه ذىقعده به عنوان عمره مفرده وارد مكه شد يا خير ؟\r\n\r\nج\r\n- مانع ندارد .\r\n\r\nس 47\r\n- حاجى عمره تمتع را خاتمه داده و محل شده قبل از محرم شدن براى حج تمتع در مكه فوت مىكند آيا برئ الذمه شده يا لازم است براى او نائب بگيرند ، و اگر نائب شيعه نباشد و بنا شد نايب بگيرند تكليف چيست ؟\r\n\r\nج\r\n- از حج كفايت مىكند و لازم نيست نايب بگيرند .\r\n\r\nس 48\r\n- اكنون كه شهر مكه توسعه يافته و در اطراف آن خانه‌هاى جديدى مانند عزيزيه و امثال آن كه پائين‌تر از شيشه است ساخته‌اند استدعا دارد نظر مبارك را در مورد دو سؤال زير اعلام و به مهر مبارك مزين فرمائيد :\r\n1 - اگر حجاج را در اماكن فوق الذكر اسكان دهند از نظر اينكه بين عمره و حج نبايد از مكه خارج گردند آيا دچار اشكال نخواهند شد ؟\r\n2 - كارمندان كاروانها كه حج واجب به عمل مىآورند آيا مىتوانند براى انجام كارهاى خدماتى بعد از عمره به منى و عرفات يا جده بروند و برگردند يا خير ؟\r\n\r\nج\r\n1 - اگر اماكن مذكوره از منازل شهر مكه شمرده شود اشكال ندارد .\r\n2 - بعد از عمرهء تمتع نمىتوانند از مكه خارج شوند على الأحوط مگر در مورد ضرورت و در اين صورت بايد براى حج محرم شوند و خارج شوند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nس 49\r\n- آيا جايز است براى كسى كه عمرهء تمتّع را در مكّه انجام داده و محلّ شده ، از شهر مكه خارج شود : 1 - براى زيارت غار حراء . 2 - رفتن به عرفات و غيره ؟\r\n\r\nج\r\n- به احتياط واجب نمىتواند از مكّه خارج شود مگر در مورد ضرورت و در اين صورت بايد به احرام حجّ محرم شود .\r\n\r\nاحرام\r\n\r\nس 50\r\n- محرم شدن برادران جانباز در مسجد شجره ، گاهى به علّت كثرت جمعيت مشكل است ، آيا مىتوانند بيرون مسجد محرم شوند ؟\r\n\r\nج\r\n- نمىتوانند در خارج مسجد محرم شوند .\r\n\r\nس 51\r\n- براى طهارت بدن و لباس احرام معلولين ، در صورت عدم امكان چه بايد كرد ؟\r\n\r\nج\r\n- با فرض تعذّر تطهير مانع ندارد و در هر صورت احرام صحيح است و در صورت حرجى بودن تطهير ، طواف صحيح است .\r\n\r\nس 52\r\n- آيا جايز است براى محرم كه بدن خود را با صابون معطّر بشويد و آيا جايز است بشويد با مطلق صابون ؟\r\n\r\nج\r\n- شستن با صابون اشكال ندارد ولى اگر صابون عطرى است بايد اجتناب شود .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nس 53\r\n- آيا با غسل احرام مىتوان نماز واجب را خواند ؟\r\n\r\nج\r\n- غسل احرام مجزى از وضو نيست و كفايت از غسلهاى ديگر هم نمىكند ، پس كسى كه محدث است با غسل احرام تنها نمىتواند نماز بخواند .\r\n\r\nس 54\r\n- شخصى در عمرهء تمتع از جده به نذر احرام بست و بعد از حج منكشف شد كه احرامش صحيح نيست آيا قضاى حج بر او واجب است ؟\r\n\r\nج\r\n- در فرض مرقوم بعيد نيست صحت عمل اگر چه احتياط خوب است .\r\n\r\nس 55\r\n- شخصى از جده براى عمره احرام بست و از روى جهالت يا كسالت به جحفه نرفت آيا عمره‌اش صحيح است ؟\r\n\r\nج\r\n- اگر جاهل يا معذور بوده و بعد از گذشت وقت جبران متوجه شود عمره صحيح است .\r\n\r\nس 56\r\n- شخصى جاهل از جده به نذر احرام بست براى عمره مفرده و بعد از رجوع به وطن فهميد ؛ آيا آن احرام اثرى دارد ؟ و در صورت مذكور اگر طواف نساء را بجا نياورد آيا زنش بر او حرام مىشود ؟\r\n\r\nج\r\n- اگر عامد نبوده عمل او صحيح است و در هر صورت زن بر او حلال است .\r\n\r\nس 57\r\n- با بودن امكان و وقت براى رفتن به جحفه آيا مىشود با نذر در جده به احرام عمره تمتع يا عمرهء مفرده در آمد ؟\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nج\r\n- بايد به جحفه برود و در فرض مرقوم احرام از جده و لو با نذر كافى نيست .\r\n\r\nس 58\r\n- در فاصلهء بين عمرهء تمتع و حج تمتع براى تسهيل امور حجاج به قصد رفت و برگشت به جده يا ديدن خيمه در عرفات و منى راهنما مىتواند از مكه خارج شود ؟\r\n\r\nج\r\n- بدون احرام براى حج نمىتواند از مكه خارج شود . على الأحوط\r\n\r\nس 59\r\n- آيا محرم پس از ورود به مكّهء معظّمه مىتواند از وسايل نقليهء مسقّف استفاده نمايد و در داخل آن زير سقف بنشيند يا خير ؟\r\n\r\nج\r\n- مانع ندارد اگر چه احوط استحبابى آن است كه در حال راه رفتن زير سايه راه نرود .\r\n\r\nس 60\r\n- وقتى به شهر مكه وارد شديم در فاصلهء بين حرم و منزل با حال احرام استفاده از اتومبيل مسقّف جايز است ؟\r\n\r\nج\r\n- مانع ندارد .\r\n\r\nس 61\r\n- از منى تا مكّه تونل ( راه مسقّف ) درست كرده‌اند ، در اين صورت تكليف حاجى چيست ؟\r\n\r\nج\r\n- بعد از انجام اعمال روز عيد ، عبور از زير سقف مانع ندارد .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n\r\nس 62\r\n- شخصى محرم شد به احرام عمرهء تمتع ، وارد مكه شد اعمال عمره را انجام داد به جز تقصير ، دو مرتبه محرم شد براى حج به عرفات رفت و جميع اعمال مشعر و منى را بجا آورد و متوجه نشد و به ايران آمد ، حالا فهميده استدعا دارد مشروحا بيان فرمائيد اگر جاهل بوده چه حكمى دارد و اگر ناسى بوده چه حكمى ؟\r\n\r\nج\r\n- در مورد نسيان عمل او صحيح است و چيزى بر او نيست و مستحب است يك گوسفند قربانى كند و در صورت جهل حج او مبدّل به حج افراد مىشود و بايد بعد از اتمام حج عمرهء مفرده بجا آورد بنا بر احتياط و سال بعد حج را اعاده كند احتياطا .\r\n\r\nس 63\r\n- حجاجى كه مدينه بعد هستند در صورتى كه عزيمت به جحفه مشقّت داشته باشد مىتوانند از جده يا يكى از ميقاتهاى نزديك مثل حديبيه براى عمره تمتّع محرم شوند يا خير ؟\r\n\r\nج\r\n- بايد به يكى از مواقيت معروفه مثل جحفه بروند و اگر ممكن نيست با نذر از جده محرم شوند و بهتر است احتياطا در جدّه تجديد احرام كنند .\r\n\r\nس 64\r\n- چون خدمه كاروانهاى مدينه بعد ، چند روز قبل از حركت حجاج از وطن به مكه مىروند و وسيله براى رفتن به جحفه وجود ندارد آيا مىتوانند با نذر در جده به عنوان عمره مفرده وارد مكه شوند بعد از اينكه حجاج به جده آمدند مجددا به جده\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبرگشته همراه حجاج به حجفه بروند و براى عمره تمتع احرام ببندند يا خير ؟\r\n\r\nج\r\n- با فرض اينكه نمىتوانند به ميقات بروند مانع ندارد با نذر از جده محرم شوند و بهتر است احتياطا در حدّه تجديد احرام نمايند و در فرض مسأله عمره مفرده و عمرهء تمتع آنها صحيح است .\r\n\r\nس 65\r\n- در سالهاى اخير پلهاى متعدّدى در مسير به عرفات و مشعر و منى ساخته شده كه شخص محرم با ماشين و گاهى پياده زير پلها ناچار است عبور كند ، آيا به واسطهء عبور كردن از زير اين پلها ، كفّاره به ذمّهء حاجّ مىآيد يا نه ؟\r\n\r\nج\r\n- كفاره ندارد .\r\n\r\nس 66\r\n- احرام براى حج را كه بايد در شهر مكه انجام گيرد آيا در محلات جديد هم جايز است يا نه ؟\r\n\r\nج\r\n- از محلات مكه هم كفايت مىكند .\r\n\r\nس 67\r\n- كسى كه در حال احرام كمر بندش از جلد غير معلوم التذكية است آيا احرامش درست است ؟ و اگر درست نيست اعادهء حج و عمره برايش واجب است ؟\r\nخصوصا در صورت جهل به مسأله و عدم التفات به آن ؟\r\n\r\nج\r\n- مضر به صحت احرام نيست و اعادهء حج و عمره لازم نيست .\r\n\r\nس 68\r\n- دست و پاى مصنوعى كه با چرمهاى دوخته شده به بدن مىبندند چه صورتى دارد ؟ آيا كفّاره دارد ؟\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nج\r\n- اشكال ندارد و احوط دادن كفاره است .\r\n\r\nطواف\r\n\r\nس 69\r\n- جانبازانى كه نمىتوانند خود طواف كنند ، آيا براى آنها نائب بگيرند يا بدهند كه روى سر ، در تخته طواف دهند ؟\r\n\r\nج\r\n- حتى الإمكان بايد خودشان و لو با كمك غير ، طواف كنند و اگر ممكن نيست ، آنها را طواف دهند ولى طواف دهنده بايد حتى المقدور مراعات حدود طواف و مطاف را بنمايد ؛ الاقرب فالاقرب .\r\n\r\nس 70\r\n- براى بعضى از جانبازان ، طواف در داخل مطاف مشكل است ، آيا مىتوانند در خارج طواف كنند يا نائب بگيرند ؟\r\n\r\nج\r\n- با فرض عدم امكان طواف در حدّ ، و لو در وقت خلوت ، طواف در خارج حدّ با مراعات اقرب فالاقرب صحيح است .\r\n\r\nس 71\r\n- بر اثر زيادى حجاج محترم در اغلب اوقات بلكه مىشود گفت در تمام اوقات طواف ، از پشت مقام طواف مىكنند و چون نماز طواف بايد در پشت مقام يا يكى از دو طرف آن خوانده شود بعضى از حجاج محترم ايرانى براى نماز دور يك نفر حلقه‌وار جمع مىشوند كه بتواند آن شخص نماز طواف را بخواند اين عمل انعكاس خوبى در ميان برادران اهل سنت ندارد و مزاحم طواف آنها مىباشد آيا با اين وضع نماز صحيح است يا وظيفه دارند بروند عقب‌تر البته با\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nمراعات الاقرب فالاقرب كه مزاحم ديگران نباشند ؟\r\n\r\nج\r\n- نماز صحيح است ولى در صورت مزاحمت طورى عمل كنند كه مانع طواف ديگران نشوند .\r\n\r\nس 72\r\n- آيا هروله ( حركت سريع ) مستحب است در طواف ؟\r\n\r\nج\r\n- استحباب ندارد بلكه بهتر است به نحو متعارف طواف كنند .\r\n\r\nس 73\r\n- بعض معلولين ، از طواف و نماز حج بعد از برگشت از منى عاجزند ، آيا مىتوانند بعد از احرام بستن ، انجام دهند يا خير ؟\r\n\r\nج\r\n- مىتوانند مقدم دارند .\r\n\r\nس 74\r\n- كسى كه مىدانيم نماز طوافش درست نيست آيا مىتوانيم بعد از طواف نساء و نمازش به او دختر بدهيم ؟ يا برايش عقد بخوانيم ؟\r\n\r\nج\r\n- اگر خودش نمازش را صحيح مىدانسته همان نماز كافى است و ازدواج او مانع ندارد .\r\n\r\nس 75\r\n- شخصى در عمرهء تمتع مشغول طواف بوده ، از آنجائى كه خودش اظهار مىدارد : ناراحتى جسمى داشته و با معيّت يك نفر طواف مىكرده به خيال خودشان هفت دور تمام شده و نماز طواف و سعى بجا آورده‌اند و پس از چند روز توقف در مكه معظمه براى حج تمتع محرم مىشود و بعد از اعمال حج تمتع به طور كامل ، به ايران مراجعت مىنمايد و پس از گذشت 5 ماه اين شخص شك مىكند كه آيا هفت دور طواف عمره تمتع كامل بوده يا خير اگر\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nاحيانا كامل نبوده در برابر اين شك تكليف شرعى وى چيست ؟\r\n\r\nج\r\n- شك او اعتبار ندارد و عملش صحيح است .\r\n\r\nس 76\r\n- اگر در يكى از اشواط طواف پيش‌آمدى كرد كه بايد آن شوط را اصلاح كند آيا از بقيه صرف نظر نموده از حجر الأسود شروع كند و يا از حجر الأسود تا محل حادثه را حساب نموده و همان شوط ناقص را تكميل نمايد ؟\r\n\r\nج\r\n- بايد همان شوط را تكميل نمايد .\r\n\r\nس 77\r\n- در صورت ازدحام و كثرت جمعيت ، آيا مىتوان بيشتر از بيست و شش ذراع و نيم ، طواف نمود يا نه ؟\r\n\r\nج\r\n- در صورت امكان بايد در حد طواف كنند و اگر ممكن نيست طواف در خارج حد مانع ندارد با مراعات اقرب فالأقرب .\r\n\r\nس 78\r\n- بعضى از معلولين با خود كيسهء بول دارند ، چون با حركت بدن ، بول از آنها خارج مىشود ، آنها در طواف و نماز چه بايد بكنند ؟\r\n\r\nج\r\n- به وظيفهء سلس البول عمل كند يعنى قبل از نماز وضو بگيرند و آنچه در حال نماز بول بيايد ضرر ندارد و حكم طواف نيز همين طور است .\r\n\r\nس 79\r\n- بعضى از معلولين ، طهارت از حدث اصغر براى آنها ممكن نيست ، چون قوهء ماسكه را از دست داده‌اند ، چه كنند ؟\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n\r\nج\r\n- مضرّ به صحت طواف و نماز نيست ، در صورتى كه به وظيفهء مسلوس با مبطون كه در رساله ذكر شده عمل كنند .\r\n\r\nس 80\r\n- در طواف واجب اگر حاجى از محدودهء بيست و شش و نيم ذراع بيرون رود ، با توجه به كثرت جمعيّت و عدم اختيار ، خصوصا در طرف حجر اسماعيل ، آيا طواف او صحيح است ؟\r\n\r\nج\r\n- در فرض سؤال طواف صحيح است .\r\n\r\nس 81\r\n- اين جانب به علت عادت زنانه در حرم مقدس خانهء خدا نتوانستم طواف نساء را و طواف واجب حج تمتع را انجام دهم ، و خطا و اشتباهات ديگر هم داشتم ، چون موقع ورود به فرودگاه جده مأمورين سعودى مناسك حج را از ما گرفتند و من چون بار اوّلم بود خيلى اشتباه و خطا داشتم ، نمىدانم حج انجام شده درست است يا نه ؟ تكليفم را روشن فرمائيد ؟\r\n\r\nج\r\n- اگر شما براى طواف حج و سعى و طواف نساء نائب گرفته‌ايد ، بعد از بجا آوردن نائب اين اعمال را به شوهر خود حلال شده‌ايد و اشتباهات و خطاها اگر مربوط به محرمات احرام است حج را باطل نمىكند .\r\n\r\nس 82\r\n- شخصى در دورهء طاغوت به عنوان خدمهء كاروان به مكه رفته ، ضمنا حج نيابتى هم قبول نموده و تمام اعمال حج را تا روز سيزدهم انجام داده ، فقط قربانى نكرده و به علّت درد پا موفق نشده كه طواف نساء و نماز آن را بجا آورد و چون امسال دوباره عازم مكّه است ، بفرماييد آيا بايد تمام اعمال حج\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nرا به طور كامل انجام دهد يا اين كه فقط طواف نساء و نماز آن كفايت مىكند ؟\r\n\r\nج\r\n- در فرض مذكور محلّ نشده است و بايد از زن اجتناب كند و اگر طواف نساء و نماز آن را بجا آورد كفايت مىكند ولى قربانى را هم بايد در وقت آن در منى انجام دهد .\r\n\r\nس 83\r\n- سه سال پيش به مكه رفتم و اين مسأله را كه زن هم مثل مرد جنب مىشود نمىدانستم شبى كه در عرفات بوديم اين برنامه برايم پيش آمد گرچه نمىدانستم خيلى ناراحت شدم براى اينكه محرم بودم در پاك بودنم اهميت مىدادم غسل كردن هم در آن مكان مشكل بود چند روز گذشت ما را براى طواف آوردند من در جلوى همان چادر روى خاك تيمم كردم نمىدانم درست انجام دادم يا نه مرا راهنمائى كنيد ؟\r\n\r\nج\r\n- اگر يقين داريد طواف در حال جنابت واقع شده باطل است و اگر طواف نساء بوده در احرام باقى هستيد ولى اگر شك داريد كه منى از شما خارج شده حكم جنابت ندارد و چيزى بر شما نيست :\r\n\r\nس 84\r\n- اين جانب مدّتى وضوى خود را اشتباه انجام مىداده‌ام ، البته در اين مدت از شخصى غير از حضرت امام تقليد مىكردم و دربارهء وضويم احتمال\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nاشتباه هم نمىدادم ، در اين مدّت به حجّ هم رفته‌ام و اعمال حج را با همان وضوى اشتباه انجام داده‌ام ، اكنون كه به رسالهء حضرت امام مراجعه كرده‌ام ، متوجه اشتباه خود شده‌ام ، لطفا بفرماييد حجّى كه انجام داده‌ام چه مىشود ؟ و آيا مىتوانم ازدواج كنم ؟\r\n\r\nج\r\n- حج شما صحيح است ولى طوافها و نماز آنها را بايد اعاده كنيد و اگر خود شما نمىتوانيد ، نائب بگيريد و بهتر است اگر مىتوانيد خودتان به حجّ برويد و پس از اتيان طوافها و نماز آن ، حجّ را بجا آوريد و تا طواف نساء صحيح را انجام نداده‌ايد ، نبايد ازدواج نماييد .\r\n\r\nس 85\r\n- يكى از خواهران اظهار مىدارد كه پس از اتمام اعمال عرفات و منى ، وقتى براى انجام بقيهء اعمال حج عازم مسجد الحرام بوده حائض مىگردد .\r\nاز آنجائى كه عادت وى كمتر از هفت روز نبوده و از طرفى گروه مربوطه طبق نوبت تنظيمى از طرف سازمان حج و زيارت ، زودتر به ايران حركت مىكرده لذا مدير گروه اين خواهر را وادار مىنمايد كه براى انجام طواف و نماز نائب بگيرد و سعى خود بجا آورد ، او هم ، چنين كارى را انجام مىدهد ، پس از مراجعت به ايران متوجّه مىگردد كه اگر مدير گروه به او اجازه مىداد ، در يكى از گروههاى آشنا مىماند و اعمال خود را انجام مىداد ، اشكالى در حجّش نمىشد ؛ حال\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nبيان فرمائيد كه حج مشار اليها صحيح است يا خير ؟\r\n\r\nج\r\n- اگر اجازه ندادن مدير گروه موجب شده كه نتواند بماند تا پاك شود ، وظيفهء او گرفتن نائب بوده و عملش صحيح است .\r\n\r\nس 86\r\n- خانمى هنگام انجام طواف واجب ، در اثر فشار جمعيت بول از او خارج شده و طواف خود را بدون تطهير و تجديد وضو انجام داده و اكنون كه حتما تا چند سال ديگر نمىتواند به مكه برود ، تكليف او چيست ؟ آيا تفاوتى بين طواف عمرهء تمتع با حج تمتع هست ؟ آيا اين خانم هنوز محرم است يا خير ؟ در صورتى كه شوهر هم دارد و به ناچار محرّمات احرام را هم انجام مىدهد ؟ و آيا بايد براى ارتكاب هر يك از محرّمات كفاره بدهد ؟\r\n\r\nج\r\n- اگر از روى علم و عمد نبوده ، حجّ او باطل نيست در صورتى كه معتقد به صحّت عمل خود بوده است . ولى طواف و نماز را بايد اعاده كند و اگر خودش نمىتواند بايد نائب بگيرد و فرقى بين طواف عمره و طواف حج نيست و اگر طواف نساء و نماز آن را صحيح انجام داده ، از احرام خارج شده است .\r\n\r\nس 87\r\n- كسى كه نماز طوافش باطل است آيا مىشود به فرزندش ولد الحرام گفته شود ؟\r\n\r\nج\r\n- ولد حرام نيست .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\nس 88\r\n- آيا انجام طواف و نماز نسائى كه از حج تمتع باقى مانده ، فقط در ماه‌هاى حج ممكن است يا در ماه‌هاى ديگر نيز مىتوان انجام داد ؟\r\n\r\nج\r\n- وقت معيّنى ندارد .\r\n\r\nس 89\r\n- شخصى به نيابت پدرش كه در قيد حيات است به حج رفته ، طواف و نماز نساء را همانطور كه در مناسك آمده با نيّت « ما فى الذّمة » ولى در عين حال همراه با ذكر كلمهء « واجب » به انجام رسانده و گفته : « طواف و نماز نسائى را كه از حجّ نيابتى پدرم بر گردن دارم بجا مىآورم واجب ، قربة الى اللّه » ؛ آيا نيابت فوق صحيح بوده ؟\r\n\r\nج\r\n- صحيح است و اشكال ندارد .\r\n\r\nس 90\r\n- كسى در موقع اعمال حجّ نتوانسته طواف و نماز نساء را انجام دهد و اين عمل را به ديگرى محول نمود و ايشان هم انجام داده ؛ ضمنا براى ضرورت مالى نتوانسته قربانى انجام دهد ، تكليفش چيست ؟\r\n\r\nج\r\n- اگر خودش متمكّن از طواف نبوده ، در فرض مرقوم از احرام خارج شده ولى قربانى بر عهدهء اوست كه سال بعد يا خودش يا نائبش بايد انجام دهد .\r\n\r\nس 91\r\n- كسى كه در طواف يا نماز طواف نيابت مىكند آيا لازم است كه محرم باشد يا بدون احرام نيابت ممكن است ؟\r\n\r\nج\r\n- احرام لازم نيست .\r\n\r\nس 92\r\n- كسانى كه با داشتن عذر موجّهى طواف حجّ را مقدم مىدارند - مانند حيض متأخّر - آيا تجديد تلبيه بعد از طواف لازم است يا خير ؟ و آيا\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nاعادهء سعى بعد از حج لازم است ؟\r\n\r\nج\r\n- در فرض مرقوم تجديد تلبيه و اعادهء سعى لازم نيست .\r\n\r\nقربانى\r\n\r\nس 93\r\n- مسلمانانى كه به حكم خداوند به زيارت خانهء مكه مشرف مىشوند حد اقل يك گوسفند را مىكشند و در بيشتر موارد بيش از يكى را سر مىبرند ، با توجه به آنكه مىدانيم كه گوشت اكثر گوسفندهاى قربانى در عربستان سعودى مىگندد و يا به زير خاك مىرود ، آيا اين كشتارها قربانى محسوب مىشوند ؟ مگر نه اين است كه گوشت قربانى بايد به نيازمندان داده شود ؟ آيا بهتر نيست كه هر حاجى قربانى و يا قربانيهاى خود را در كشور خود قربانى كند تا به مستمندان برسد ؟\r\n\r\nج\r\n- قربانى بايد در منى باشد .\r\n\r\nس 94\r\n- اگر كسى روز عيد نتواند ذبح كند مىتواند تقصير يا حلق كند يا بايد حلق يا تقصير را نيز تأخير بيندازد ؟\r\n\r\nج\r\n- در صورت علم و عمد و همچنين در صورت فوق بايد حلق و تقصير بعد از ذبح باشد ، على الأحوط\r\n\r\nس 95\r\n- سال گذشته به نيابت از پدرم به مكه مشرف شدم در منى روز عيد قربان هنگام قربانى نمودن يك نفر سياه پوست آمد و با اخذ مبلغى قربانى را به عوض من ذبح نمود و من دستم را روى دست او گذاشتم ، بعد يكى از رفقا گفت از نظر امام خمينى بايد ذابح شيعهء اثنى عشرى باشد ، حالا با توجه به اينكه من در آن هنگام مسأله را نمىدانستم و اكنون متوجه شده‌ام و مقلد امام\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nخمينى هستم تكليف چيست ؟ ضمنا نمىدانم آن سياه پوست عرب شيعه بوده يا سنى ، و عده‌اى از خواهران نيز ذبح قربانى خود را به من واگذار كردند كه آنها نيز در بلاد تكليفى هستند ، خواهشمندم جواب بفرمائيد ؟\r\n\r\nج\r\n- حج صحيح است و ذبح را به احتياط واجب اعاده نمائيد .\r\n\r\nس 96\r\n- شخصى كه پول قربانى را ندارد آيا مستطيع محسوب مىشود ؟ و اگر پول دارد و مىخواهد عوض هدى روزه بگيرد با وجودى كه هدى ممكن است آيا اين روزه كفايت مىكند ؟\r\n\r\nج\r\n- اگر ساير شرائط را دارد مستطيع است و اگر پول هدى را ندارد بايد روزه بگيرد به تفصيل مناسك .\r\n\r\nس 97\r\n- پيدا كردن گوسفند با شرايط شرعيه مشكل است آيا مىشود بعضى شرائط را ناديده گرفت ؟ چون پيدا نمىشود يا مشكلات زيادى دارد .\r\n\r\nج\r\n- كفايت نمىكند .\r\n\r\nس 98\r\n- جنابعالى مىفرمائيد ذابح شيعه باشد در اين كاروان پيدا كردن چند ذابح مشكل است و يك نفر هم نمىتواند آيا مىشود از غير شيعه كمك گرفت يا خير ؟\r\n\r\nج\r\n- ذابح بايد شيعه باشد .\r\n\r\nس 99\r\n- همانطور كه مىدانيد سعودى مسلخ را در وادى محسّر قرار داده آيا قربانى در آنجا كافى است ؟ بر فرض عدم كفايت بعضى از روى ندانستن يا به خيال اينكه از قربانى در منى جلوگيرى مىكنند در آنجا قربانى كرده بايد چه كند ؟\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nج\r\n- با امكان ذبح در منى بايد در منى ذبح كند و در هر صورت ذبح در مسلخ جديد كافى است .\r\n\r\nس 100\r\n- محلّ ذبح قربانى را به وادى محسّر يا مكان ديگر ، خارج از حدود منى منتقل نموده‌اند ، تكليف حجاج چيست ؟\r\n\r\nج\r\n- در صورت امكان و لو با صبر كردن تا آخر ذيحجه بايد در منى ذبح كند و در هر صورت ، ذبح در محلّى كه دولت تعيين كرده مجزى است .\r\n\r\nس 101\r\n- پختن و خوردن گوشت قربانى در اين ايام تقريبا غير ممكن است ، آيا در اين صورت هم خوردن واجب است ؟ و اگر نخورد بايد كفاره بدهد ؟\r\n\r\nج\r\n- خوردن گوشت قربانى واجب نيست .\r\n\r\nس 102\r\n- گوسفند قربانى كه گوشش به قدر يك انگشت بريده باشد آيا كفايت مىكند ؟ و در صورت عدم اجزاء تكليف حاجى چيست ؟ خصوصا در صورتى كه بعد ملتفت به مسأله شود .\r\n\r\nج\r\n- در فرض سؤال در موردى كفايت مىكند كه بريده بودن گوش به نحو شكاف باشد و اگر به طور قطع بوده صحيح نيست .\r\n\r\nس 103\r\n- براى ذبح گوسفند مىگويد تو را وكيل كردم كه گوسفندى در قربانگاه براى من بخرى و براى من قربانى كنى ، يا مىگويد : تو را نائب گرفتم كه براى من گوسفندى تهيه كنى و قربانى كنى ، آيا بين وكالت و نيابت فرقى\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nهست يا نه ؟ بر فرض فرق داشتن جهات افتراق را بيان فرمائيد .\r\n\r\nج\r\n- در عمل به وظيفه و اسقاط تكليف فرقى بين نيابت و وكالت نيست .\r\n\r\nس 104\r\n- در ايام حجّ ، عده‌اى از حجاج كه نمىتوانستند در قربانگاه حاضر شوند ، مرا وكيل نمودند كه ذبيحهء آنها را وكالتا انجام دهم ولى با تمام دقّتى كه انجام دادم ، بعدا متوجه شدم كه پول دو قربانى در نزد من مىباشد ، روز يازدهم احتياطا يك قربانى ديگر انجام دادم ، چون احتمال مىدادم فقط به مقدار يك قربانى اشتباه نموده‌ام و چند روز بعد وقتى به قربانگاه رفتم كه احتياطا پولى به صاحب گوسفندان بدهم ، كسى را پيدا ننمودم ، فعلا به مقدار 350 ريال سعودى مديون هستم ، خواهشمندم بفرماييد چه كنم ؟\r\n\r\nج\r\n- اگر يقين داريد براى تمام اشخاصى كه نائب شده‌ايد قربانى كرده‌ايد ، پول را با يأس از شناسايى صاحبش از طرف او به فقير صدقه دهيد .\r\n\r\nس 105\r\n- كفّاراتى كه در حج تمتع واجب مىشود مىتوان بعد از مراجعت به وطن ، پرداخت نمود ؟\r\n\r\nج\r\n- احتياط واجب آن است كه در منى ذبح شود و اگر ترك نمود و در جاى ديگر ذبح نمود ، مجزى است .\r\n\r\nس 106\r\n- لطفا كفّارهء اين چند امر را بيان فرماييد :\r\n\r\nاوّل - كفّارهء تقبيل بشهوة در حال احرام ؟\r\n\r\nج\r\n- يك شتر\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nدوّم - كفّاره تقبيل بدون شهوت در حال احرام ؟\r\n\r\nج\r\n- يك گوسفند .\r\n\r\nسوّم - كفّارهء ترك طواف حج عمدا ؟\r\n\r\nج\r\n- اگر از روى جهل ترك كرده و برگشته به محلّ خود ، بايد علاوه بر اعادهء حج يك شتر قربانى كنند .\r\n\r\nچهارم - كفّارهء كشتن مار يا عقرب يا هر جانورى كه از او احساس خطر كند در حرم و حال احرام ؟\r\n\r\nج\r\n- كفاره ندارد .\r\n\r\nپنجم - كفّارهء جاهل به حرمت تدهين در حال احرام ، اگر تدهين كند ؟\r\n\r\nج\r\n- كفاره ندارد .\r\n\r\nس 107\r\n- ذبح كردن كفّاره‌هاى احرام عمره در مكّه و ذبح كردن كفاره‌هاى حجّ را در منى ، آيا به نحو وجوب است ؟ و آيا مىشود آنها را در بلد خود ذبح نمود ؟\r\n\r\nج\r\n- واجب است على الأحوط ولى اگر ترك كرد مىتواند در محلّ خود ذبح كند و صدقه بدهد .\r\n\r\nمسائل متفرقه حج\r\n\r\nس 108\r\n- اگر مدير كاروان حج كه بايد چند نفرى جهت خدمهء كاروان براى خدمت به حجاج با خود ببرد ، از عده‌اى كه در قرعه‌كشى ، اسم آنها در نيامده ، مبلغى بگيرد و آنها را به عنوان خدمه با خود ببرد و در ضمن ايشان اعمال حج را بجا بياورند ؛ آيا مدير كاروان چنين حقى را دارد ؟ و آيا اعمال\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nحج آن افراد كه پول مىدهند و به عنوان خدمه خدمت مىكنند ، قبول است ؟\r\n\r\nج\r\n- حجّ ايشان صحيح است ولى بردن آنها براى حج بايد مطابق مقرّرات باشد .\r\n\r\nس 109\r\n- شخصى در سفر حج ، قبل از شروع مناسك جنب مىشود و غسل را فراموش مىنمايد ، بعد از پايان اعمال و آمدن به شهر خود ، يادش مىآيد ، وظيفه‌اش چيست ؟\r\n\r\nج\r\n- حج صحيح است ولى بايد براى طواف و نمازهاى عمره و حج و نساء مراجعت نموده انجام دهد و در صورت عدم امكان بايد نائب بگيرد .\r\n\r\nس 110\r\n- ما حكم اللّه عزّ و جلّ - أيها الفقيه العالم باحكامه ! - فى رجل حجّ حجّة الاسلام ثم رجع الى بلده فتيقّن بانّه كان جنبا من قبل الإحرام ، أ زوجته عليه حرام ؟\r\n\r\nج\r\n- نعم اذا كان جنبا حال الطواف هو باق فى احرامه و تحرم عليه النّساء حتى يعيد طواف النّساء و يجب عليه اعادة طواف العمرة و طواف الحج ايضا .\r\n\r\nس 111\r\n- خوردن قرص در ايام حج يا بعضى مواقع كه زنها ميل دارند عادت ماهيانه نداشته باشند اشكال دارد يا نه ؟\r\n\r\nج\r\n- در صورت مضر نبودن اشكال ندارد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nس 112\r\n- زنى كه 50 يا 60 سال قمرى را تمام كرده و باز خون مىبيند با اوصاف حيض در غير ايام عادت تكليف او در طواف و نماز چيست ؟\r\n\r\nج\r\n- بعد از رسيدن به سن يأس خونى كه مىبيند حكم استحاضه دارد و بايد در نماز و طواف به وظيفهء مستحاضه عمل كند .\r\n\r\nس 113\r\n- آيا بين [ اين 
  ] دو استفتاء كه منسوب به حضرتعالى است تناقضى وجود دارد يا خير .\r\n\r\n1\r\n- يكى از محرمات احرام ازالهء مو است ، شخصى محرم كه حج او صروره است و نمىتواند در منى سر خود را بتراشد چنانچه محلى هم يافت نشود و يا مشكل باشد پيدا كردن او براى حلق ، تكليف او چيست و آيا فرقى بين يافت نشدن و مشكل بودن هست يا خير ؟\r\n\r\nجواب\r\n- بسمه تعالى - بايد صبر كند تا شخص محلّى پيدا شود .\r\n\r\n2\r\n- در صورت لزوم حلق ، محرم مىتواند براى خروج از احرام سر خود را بتراشد يا خير و نيز سر ديگرى را قبل از خروج از احرام مىتواند بتراشد يا خير ؟\r\n\r\nجواب\r\n- بسمه تعالى - در هر دو صورت اشكالى ندارد .\r\n\r\nج\r\n- حلق يا تقصيرى كه در مقام احلال است از حرمت ازالهء شعر خارج است و محرم مىتواند خودش انجام دهد . ولى نسبت به ديگرى جايز نيست ، هر چند اگر انجام داد ديگرى از احرام خارج مىشود .\r\n\r\nس 114\r\n- بنا بر اشتراط ختان در صحت طواف تكليف كسى كه مستطيع شده و ختان براى او با تشخيص خبره ضرر دارد چيست ؟\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nج\r\n- در فرض مرقوم احوط آن است كه هم خودش طواف كند و هم براى طواف نايب بگيرد .\r\n\r\nس 115\r\n- فرموده‌ايد در قربانگاه جديد قربانى كردن صحيح است ، آيا تقصير هم در همان مكان مجزى است يا خير ؟ و چنانچه مجزى نباشد ، اگر كسى در آنجا حلق يا تقصير كرده باشد و پس از اعمال حجّ به وطن بازگشته ، تكليفش چيست ؟\r\n\r\nج\r\n- اگر در غير منى تقصير كرده ، بايد تقصير و اعمال مكه و طواف نساء را اعاده كند و بدون اعاده محلّ نشده است و اگر خودش نمىتواند به مكّه برود ، در محلّ خودش تقصير كند يا حلق نمايد و در صورت امكان ، مو را به منى بفرستد و براى اعمال مكّه و طواف نساء نائب بگيرد .\r\n\r\nس 116\r\n- در رمى جمرات مخصوصا جمره عقبه و بالأخص روز عيد قربان براى اكثر افراد سنگ را به محل مخصوص زدن مقدور نيست و يا به واسطهء كثرت سنگ‌ها يقين به وصول به هدف حاصل نمىشود آيا مانند حضرات اهل تسنن كه سنگ‌ها را از دور به طرف جمره پرتاب مىكنند كافى است يا حتما ايصال به موضع مخصوص لازم است و آيا در جمره عقبه به ديوار سيمانى دو طرف سنگ چين كفايت مىكند يا نه ؟\r\n\r\nج\r\n- در رمى وصول به خود جمره معتبر است و خوردن به اطراف آن كافى است و خوردن به ديوار سيمانى كفايت نمىكند .\r\n\r\nس 117\r\n- زنى چند سال قبل ، به زيارت خانهء خدا مشرّف شد و در عمرهء تمتّع\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nبعد از سعى بين صفا و مروه ، حالش به هم مىخورد ، به او مىگويند : « اگر صفا و مروه را تمام كرده‌اى به كنارى برو و استراحت كن ! » بعد از تمام شدن سعى به محلّ اقامت بر مىگردد بدون آن كه تقصير كند و از كسى هم سؤال نمىكند . چون نمىدانسته بعد از سعى بايد تقصير كند يا عمل ديگرى انجام دهد و بعد از مراجعت به وطن به او مىگويند : چون تقصير را انجام نداده‌اى حجّت باطل است ؛ خواهشمند است نظر خود را در اين باره بيان فرماييد تا تكليف اين شخص معلوم شود ؟\r\n\r\nج\r\n- اگر تقصير را ترك كرده و از روى فراموشى نبوده ، حج او حج افراد شده و از احرام بيرون آمده است ، ولى احتياط واجب آن است كه پس از تمام كردن حج افراد ، عمرهء مفرده بجا آورد و در سال بعد حج را اعاده كند .\r\n\r\nس 118\r\n- اين جانب به مكهء معظمه مشرف شدم ، در منى بعد از ذبح گوسفند نيّت كردم و مقدارى مو از سر خود چيدم و بعد سرم را هم تراشيدم ؛ آيا اين عمل صحيح است ؟ يا اشكال دارد ؟\r\n\r\nج\r\n- عمل صحيح است\r\n\r\nس 119\r\n- كسى كه براى اولين بار به مكه مشرف مىشود ، آيا در حجّ تمتع قطعا بايد سر را بتراشد ( حلق ) يا تقصير كافى است ؟\r\n\r\nج\r\n- بنا بر احتياط واجب بايد سر بتراشد .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nس 120\r\n- جمره عقبى را كه از سه طرف سيمان‌كارى نموده‌اند و فقط يك طرف آن باز است ، مىتوان از اطرافى كه سيمان‌كارى شده ، رمى جمره نمود ؟\r\n\r\nج\r\n- كافى نيست .\r\n\r\nس 121\r\n- افرادى كه وقوف اضطرارى در مشعر مىنمايند و بعد از نيمه شب به منى وارد مىشوند آيا مىتوانند همان شبانه رمى جمره عقبه نمايند ؟\r\n\r\nج\r\n- اگر معذور باشند از رمى در روز اشكال ندارد . و زنها مطلقا مىتوانند همان شب رمى كنند .\r\n\r\nس 122\r\n- چون در عرفات زير چادرها هوا فوق العاده گرم است ، آيا براى جانبازان ، وقوف چند لحظه‌اى كافى است ؟\r\n\r\nج\r\n- از واجب كفايت نمىكند و بايد تا غروب بمانند . هر چند در صورت خروج حجّ صحيح است .\r\n\r\nس 123\r\n- براى معلولين در روز نوعا رمى جمرات مقدور نيست ، آيا در شب مىتوانند رمى كنند يا خير ؟ در صورت مثبت بودن ، مسألهء همراهان به چه صورت در مىآيد ؟\r\n\r\nج\r\n- مىتوانند در شب رمى كنند ولى همراهان بايد به تكليف خودشان عمل كنند .\r\n\r\nس 124\r\n- در صورت عدم امكان رمى جمره در روز به واسطه ازدحام جمعيت ، آيا جايز است به جاى روز گذشته يا آينده ، شب رمى جمره نمود يا خير ؟\r\n\r\nج\r\n- در صورت عذر مانع ندارد .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nس 125\r\n- چون روز عيد ، رمى جمره براى زنها و مريضها و پير مردان بسيار كار دشوارى شده و شبها هم اياب و ذهاب خيلى مىشود ، آيا زنها و مريضها و پير مردها مىتوانند جهت رمى جمره نائب بگيرند كه اصلا خودشان از خيمهء منى بيرون نروند ، يا نه ؟\r\n\r\nج\r\n- در صورت عذر جايز است .\r\n\r\nس 126\r\n- رمى جمرات در روز براى جانبازان ممكن نيست و در شب حركت دادن آنها مشكل است ، آيا مىتوانند نائب بگيرند ؟\r\n\r\nج\r\n- هر كدام معذورند نائب بگيرند .\r\n\r\nس 127\r\n- حركت معلولين در صبح روز دهم از مشعر براى منى مشكل است و طاقت فرسا ، مخصوصا با چرخ ، آيا مىشود در شب حركت كنند ؟\r\n\r\nج\r\n- مانع ندارد .\r\n\r\nس 128\r\n- زنان و پير مردانى كه در رفتن از منى به مكه بعد از روز دوازدهم ذيحجه ، به علت كثرت جمعيت به مشقت مىافتند ، آيا مىتوان آنها را قبل از ظهر حركت داد يا نه ؟\r\n\r\nج\r\n- با وجود عذر مانع ندارد .\r\n\r\nس 129\r\n- در كتاب مناسك در احكام « بيتوته در منى » آمده است : « اگر پيش از نصف شب خارج شدند يا از اوّل شب قدرى خارج بودند ، احتياط آن است كه قربانى كنند گرچه بعيد نيست عدم وجوب » و حال اين كه در سؤال و جوابهائى كه اخيرا به احكام مناسك ملحق شده چنين آمده : « مسأله گويى به حجاج گفته كه در بيتوته در منى وظيفه اين است كه از اوّل شب تا نصف شب يا از نصف شب تا اوّل صبح باشد و خودش اين عمل را انجام داده . . . در\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nجواب آمده است كه احتياط واجب دادن كفاره است » ، لطفا توضيح دهيد جمع بين « عدم وجوب كفاره و احتياط واجب دادن كفاره است » چگونه است ؟\r\n\r\nج\r\n- گرچه دو مسأله در دو موضوع است و بين دو مسأله منافاتى نيست و مسألهء مناسك مربوط به دير آمدن به منى از سر شب يا خارج شدن از منى قبل از نصف شب است و مسألهء ديگر مربوط به نيامدن قسمت اوّل شب به منى و آمدن كمى آخر آن براى مبيت نصف دوم شب است ، لكن در تحرير الوسيله احتياط وجوبى است كه بايد به آن عمل شود .\r\n\r\nس 130\r\n- زنها و پير مردان و كسانى كه خوف مشقت دارند ، آيا جايز است شب دوازدهم رمى جمره نموده و مكه رفته و ديگر به منى بر نگردند ؟\r\n\r\nج\r\n- در صورت عذر اشكال ندارد ولى قبل از نصف شب نبايد بيرون بروند .\r\n\r\nس 131\r\n- با سفارشات زيادى كه در مورد حج مستحبى شده آيا براى شخص متمكن كارهاى خير ديگر اولى است ؟\r\n\r\nج\r\n- موارد مختلف است .\r\n\r\nس 132\r\n- اگر شخصى به واسطه كثرت جمعيت و خوف هلاك شدن ، رمى\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nجمره عقبه را خودش انجام نداد و نايب گرفت . وقتى به وطن برگشت متوجه شد كه بايد خودش رمى كرده باشد . آيا بر اين شخص واجب است كه در سال بعد نايب بگيرد يا نه ؟ و بر فرض وجوب آيا نايب بايد همان روز عيد رمى كند يا اينكه رمى كردن تا روز سيزدهم كفايت مىكند ؟\r\n\r\nج\r\n- اگر فهميد كه نائب گرفتن او مورد نداشته بايد خودش و اگر نمىتواند نائبش دو مرتبه رمى كنند و بايد سال بعد روز عيد و اگر نشد تا آخر ايام تشريق انجام دهد .\r\n\r\nس 133\r\n- بعضى از كاركنان كاروانها در مشعر تا صبح نمىمانند به حساب آنكه بايد در منى وسائل پذيرائى حجاج را فراهم نمايند آيا اشكال ندارد ؟\r\n\r\nج\r\n- اگر به نحوى است كه عذر محسوب است اشكال ندارد .\r\n\r\nس 134\r\n- حاجى يك عمره مفرده براى خود و يك عمره مفرده براى ديگرى يا دو عمرهء مفرده براى ديگرى انجام مىدهد بعد در ميقات باز محرم مىشود براى عمره تمتع يا بعد از اعمال حج تمتع عمره مفرده انجام مىدهد در تمام اين صور آيا فاصله ده روز يا بيشتر لازم است يا خير ؟\r\n\r\nج\r\n- اگر بعد از عمرهء مفرده يا عمرهء تمتع عمره مفرده انجام مىدهد در فاصله كمتر از يك ماه به قصد رجاء بجا آورد .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\nس 135\r\n- فاصلهء بين دو عمره چقدر بايد باشد و آيا مىشود كسى بعد از تمام كردن اعمال حج برود به عمرهء مفرده براى چند بار ؟\r\n\r\nج\r\n- در فاصلهء كمتر از يك ماه به قصد رجاء بجا آورد .\r\n\r\nس 136\r\n- آيا در حج قران تحلل مانند حجّ تمتّع است يا خير ؟\r\n\r\nج\r\n- با انجام اعمال حجّ در مواضع ثلثه تحلّل حاصل مىشود و بيان مواضع در رساله شده است .\r\n\r\nس 137\r\n- امسال مشهور بود كه امام مىفرمايند در مسلخ جنب وادى محشر سر تراشيدن جايز نيست اگر چنين باشد كسى كه اين عمل را انجام داده و بعد از طواف زيارت ، متوجه شده چه كند ؟ و اگر در وطن فهميد ، تكليفش چيست ؟ و اگر نايب بود تكليفش چيست ؟\r\n\r\nج\r\n- اگر معلوم شده كه در منى حلق نكرده حلق و اعمال مترتبه را بايد انجام دهد و اگر خودش نمىتواند برود ، در محلّ خودش سر بتراشد و مو را در صورت امكان به منى بفرستد و براى اعمال مترتبه نائب بگيرد .\r\n\r\nس 138\r\n- كفش‌ها و نعلين‌هائى كه پاى جمرات جمع مىشود و به حسب ظاهر صاحبان آن اعراض كرده‌اند تصرف در آن را جائز مىدانيد يا خير ؟\r\n\r\nج\r\n- در فرض اعراض تصرف مانع ندارد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nس 139\r\n- تزريق آمپول در حال احرام اگر خون بيايد براى تزريق‌كننده يا محرم كه تزريق شده چه صورت دارد ؟\r\n\r\nج\r\n- اگر نمىدانسته اشكال ندارد .\r\n\r\nس 140\r\n- در مسجد النبى و مسجد الحرام كه مسافر بين خواندن نماز قصر و اتمام ، مخيّر است ، حدود آن را مشخص نماييد !\r\n\r\nج\r\n- در جايى كه بر مسجد اصلى اضافه شده ، احتياط قصر است اگر چه تمام خواندن هم صحيح است .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nدفتر انتشارات اسلامى تلاش گسترده‌اى براى چاپ و نشر استفتائات امام خمينى - مد ظله العالى - آغاز نموده با همكارى خود در ارسال استفتائات خصوصى در اين تلاش سهيم شويد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nامر به معروف و نهى از منكر\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\nاحكام امر به معروف و نهى از منكر\r\n\r\nس 1\r\n- در شرايط امروز وظيفهء ما نسبت به امر به معروف افرادى ناشناس كه نمىدانيم اثر دارد يا نه ، چيست ؟\r\n\r\nج\r\n- در فرض احتمال اثر و اجتماع ساير شرايط واجب است .\r\n\r\nس 2\r\n- معاشرت با افرادى كه عمل حرامى چون مشروب‌خوارى و . . .\r\nانجام داده‌اند ، چگونه است ؟\r\n\r\nج\r\n- با مراعات شرايط مقرّره نهى از منكر نمايند و ترك معاشرت يكى از درجات نهى از منكر است .\r\n\r\nس 3\r\n- خواهشمند است نظر خود را راجع به رفت و آمد و ساير ارتباطات - گفتگو و مصافحه ، صله رحم ، صرف غذاى آنان ، نماز خواندن در منزل ايشان ، هديه دادن و گرفتن - با خانواده‌ها يا افرادى كه خصوصيات ذيل را دارند چگونه است :\r\nافرادى كه مخالف نظام جمهورى اسلامى هستند يا رعايت حجاب و اصول\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nاسلامى - كلّى يا جزئى - را نمىكنند يا وضع كسب و درآمدشان از نظر شرعى مشكوك و يا حرام و يا مخلوطى از حرام و حلال است ؟\r\n\r\nج\r\n- گفتگو و رفت و آمد با آنان اشكال ندارد ، بخصوص اگر موجب هدايت آنها شود ولى تصرّف در اموال آنها در صورتى جايز است كه علم به وجود مال حرام در آنچه مورد تصرّف است نباشد .\r\n\r\nس 4\r\n- شخصى است كه مبادرت به خوردن مشروبات الكلى مىنمايد و كارهاى منافى با عفّت انجام مىدهد و به مراجع عاليقدر توهين مىنمايد ، از نظر وظيفهء شرعى ، نصيحت و نهى از منكر شده است ولى متأسفانه مؤثر واقع نگرديده ؛ تقاضا دارم حكم اللّه را از نظر معاشرت و طهارت و نجاست و حدّ شرعى بيان فرماييد .\r\n\r\nج\r\n- اگر ترك معاشرت موجب مىشود شخص مشار اليه دست از اعمال خلاف خود بردارد لازم است از معاشرت با او خوددارى نماييد و تا ارتداد او ثابت نشود ، محكوم به حكم ساير مسلمين است .\r\n\r\nس 5\r\n- امروزه كه در مناطق و كشورهاى مختلف ، مسلمانان مشغول\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nمبارزه با طاغوت و كفر جهانى هستند ، اگر در افرادى نقاط ضعفى مشاهده شود ولى موضع‌گيرى در مقابل مبارزين و انقلابيّون نداشته باشند ، آيا جايز است با آنان در جهت ضعفى كه دارند مبارزه شود يا آن كه به منظور حفظ وحدت بايد از نقاط ضعف چشم‌پوشى كرد ؟ و اساسا چه ضابطه‌اى مىتواند ملاك تقديم وحدت بر خط مبارزه يا بالعكس باشد ؟\r\n\r\nج\r\n- اگر انقلاب اسلامى را تضعيف نمىكنند و توطئه بر ضدّ جمهورى اسلامى ندارند ، در امانند و نبايد با آنان مبارزه كرد .\r\n\r\nس 6\r\n- روحانى نمايانى كه آمريكا و يا دولتهاى دست‌نشاندهء آمريكا و ديگر دولتهاى كفر را با توجيهى كه دارند ، علنا تأييد مىكنند ، آيا جايز است كه با چنين افرادى مبارزه شود و در مجالس و محافل از خط سياسى آنان انتقاد شود تا به رسوايى كشيده شوند و عوام مردم ، فريب آنان را نخورند ؟\r\n\r\nج\r\n- موارد مختلف است و ممكن است اشخاص مزبور را به مقامات جمهورى اسلامى معرّفى كنند تا مسئولين اقدام مقتضى معمول دارند .\r\n\r\nس 7\r\n- افرادى در ادارات هستند كه انسان احساس مىكند با انقلاب ميانه‌اى ندارند و فقط ظاهر خود را عوض كرده و احتمالا گاهى اوقات هم كارشكنى مىكنند آيا معرفى اينطور افراد به مقامات ذى صلاح مملكت از نظر شرعى اشكال ندارد ؟ رفت و آمد خانوادگى با آنان چه صورتى دارد ؟\r\n\r\nج\r\n- در صورتى كه كارشكنى بكند بعد از ارشاد معرفى او اشكال ندارد .\r\n\r\nس 8\r\n- دوستى با كسى كه مسلمان است و فرايض دينى خود را نظير\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nنماز و روزه انجام مىدهد ، ولى اعتقادى به ولايت فقيه و رهبرى امام خمينى و به دولت جمهورى اسلامى ايران ندارد و طرز فكر التقاطى دارد ، آيا لازم است با مباحثات ، امر به معروف و نهى از منكر را انجام داد ؟ يا قطع رابطه كنيم ؟\r\n\r\nج\r\n- او را ارشاد نمائيد .\r\n\r\nس 9\r\n- يكى از نزديكان مخفيانه ترياك مىكشد تكليف من نسبت به او چيست ؟ لطفا فتواى امام را نسبت به خريدوفروش و كشيدن ترياك بنويسيد .\r\n\r\nج\r\n- او را ارشاد نمائيد خريدوفروش ترياك جايز نيست .\r\n\r\nس 10\r\n- آيا با اينكه مىبينيم مردم در آشغاليها و زباله‌ها نان و برنج و گوشت و . . . مىريزند وظيفهء ما نسبت به اين امور چيست ؟ با اينكه اسراف و تبذير و بىاحترامى به نعمت‌هاى الهى است .\r\n\r\nج\r\n- با مراعات شرايط امر به معروف و نهى از منكر نمائيد .\r\n\r\nس 11\r\n- مدتى است در مغازهء دوخته‌فروشى مشغول به كار هستم ، [ صاحب 
  ] مغازه قسم‌هاى ناروا و دروغ‌هاى بى جا براى فروختن جنس خود مىخورد ، آيا از نظر شرعى اشكال دارد من آنجا كار كنم يا نه ؟ در ضمن جاى ديگرى براى كار كردن ندارم ، آيا شريك جرم او هستم يا نه ؟\r\n\r\nج\r\n- كار كردن در آنجا اشكال ندارد ولى دروغ گفتن و قسم دروغ حرام است او را نهى از منكر نمائيد .\r\n\r\nس 12\r\n- شخصى مدّت زيادى با رفت و آمدهاى مشكوك و برخورد\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nشبهه‌آميز با همسر يكى از اقوام ، شوهر او را وادار نموده تا او را طلاق دهد ، و پس از عده با او ازدواج كرد ، البتّه اين شخص در زمان طاغوت در بين دوستانش مشهور به فساد و فحشاء بوده و توبه هم نكرده ، رفت و آمد اقوامش با چنين شخصى چگونه بايد باشد ؟\r\n\r\nج\r\n- قطع رحم جايز نيست و رفت و آمد اشكال ندارد و با مراعات شرايط مقرّره امر به معروف و نهى از منكر نماييد .\r\n\r\nس 13\r\n- بنده داراى چهار پسر عمو و يك دختر عمو مىباشم كه بطور كلى اهل عبادت نيستند كه هيچ ، اكثر در آمد آنها از قمار و خريدوفروش مواد مخدر مىباشد و به مقدسات مكتب من نيز توهين مىكنند و با حكومت طاغوتى گذشته كه منافع آنها را از راه نامشروع تهيه مىكرد موافق بوده و مىباشند و حال هم در انتظار حكومت طاغوتى هستند ان شاء اللّه كه در خواب هم نخواهند ديد آيا من مىتوانم با ايشان آمد و رفت نمايم ؟\r\n\r\nج\r\n- قطع رحم نكنيد و تا مىتوانيد آنها را ارشاد نمائيد .\r\n\r\nس 14\r\n- اگر زنى در زندگى اولا اطاعت از شوهر نكرد ثانيا براى شوهرش ارزش قائل نبود ثالثا اسرار زندگى را در همه جا فاش نمود رابعا در زندگى مرتب دروغ گفت تكليف مرد از نظر شرعى با چنين زنى چيست ؟\r\n\r\nج\r\n- بايد او را امر به معروف و نهى از منكر نمائيد .\r\n\r\nس 15\r\n- چندين سال است كه ازدواج كرده‌ام ، خودم خيلى دنبال مسائل\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nدينى و شرعى هستم و مقلّد امام مىباشم ، ولى متأسفانه همسرم زياد به مسائل دينى اهميّت نمىدهد و بعضى اوقات پس از خيلى سر و صدا يك‌دفعه نماز مىخواند و چند دفعه نمىخواند و اين امر مرا زياد رنج مىدهد ، در اينجا وظيفهء من چيست ؟\r\n1 - آيا خوردن غذايى كه او درست مىكند از نظر شرعى جايز است ؟\r\n2 - آيا در اين مورد ، در روز قيامت ، من مسئول نيستم ؟\r\n3 - آيا در اثر بىتوجّهى او به دين ، بايد او را طلاق داد ؟\r\n\r\nج\r\n- اگر منكر خدا يا رسول يا يكى از ضروريات دين نيست پاك است و بايد او را امر بمعروف كنيد و اگر مؤثّر نباشد شما معذور هستيد و لازم نيست طلاق دهيد و اختيار طلاق در دست خود شما است .\r\n\r\nس 16\r\n- زنى كه به مسائل شرعى مثل نماز و ديگر مسائل بىاهميت باشد بخصوص نماز صبح را هيچ‌گاه بپانمىدارد - وظيفهء شرعى شوهر او چيست ؟\r\n\r\nج\r\n- بايد او را امر به معروف نماييد و به خواندن نماز وادارش كنيد .\r\n\r\nس 17\r\n- آيا صلهء رحم با خويشاوندى كه كافر يا مرتد محسوب مىشود نيز واجب است ؟\r\n\r\nج\r\n- صلهء رحم مطلقا واجب است .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nس 18\r\n- آيا انسان مىتواند از نظر شرعى با خويشاوندانى كه بىتقوا و بىنماز و ضد انقلاب‌اند از قبيل پدر ، مادر ، خواهر و غيره قطع رحم نمايند ؟\r\n\r\nج\r\n- قطع رحم جايز نيست ولى بايد آنها را با مراعات موازين ، امر به معروف و نهى از منكر نمايند .\r\n\r\nس 19\r\n- اگر ارحام انسان مرتكب فسق علنى شوند به طورى كه معاشرت با آنها انسان را نيز در معرض گناه قرار دهد ، آيا بازهم معاشرت با آنان واجب است ؟\r\n\r\nج\r\n- بايد سعى كند در گناه واقع نشود بلكه آنان را ارشاد نمايد .\r\n\r\nس 20\r\n- اين جانب پدرى دارم كه خوش اخلاق نيست و مغرور و خودپرور مىباشد در حق خانوادهء خود ظلم روا مىدارد و من از وقتى كه به تكليف رسيده‌ام در حال مبارزه با پدرم هستم ، اگر جوابش را همان موقع در حضور ديگران بدهم كه كار نادرست و ناشايست انجام داده‌ام و اگر تنها با پدرم صحبت نمايم حرفم را قبول نمىكند و مىگويد در مقابل پدرت درشتى نكن ، خلاصه نمىدانم چه كنم ؟ آيا شما صلاح مىدانيد كه من اين صحبتها را بنمايم يا نه ؟\r\n\r\nج\r\n- حفظ احترام والدين و مراعات ادب در صحبت با آنان لازم است و در موارد لزوم امر به معروف و نهى از منكر ، اگر مأيوس از تأثير باشيد تكليف ساقط است .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nس 21\r\n- فرزند پدرى هستم كه هيچ گونه اعتقادى به خدا و پيامبر و معاد ندارد و مسلما نماز هم نمىخواند ، بلكه در مواردى توهين به آستان قدس خدا و پيامبر مىكند و با انقلاب فوق العاده بد است . اخلاق خانوادگى او - به خاطر اين كه مادرم و خواهر و برادرانم همه معتقد به مبانى مذهبى هستند - فوق العاده تند و به دور از عواطف پدرى است . من تا آنجا كه توانستم با محبّت و رفتار ملايم با پدرم صحبت كرده و او را از روشى كه در مقابل خدا و پيامبر و در مقابل خانواده پيش گرفته است ، نهى كرده‌ام ، امّا محبّت و طبع ملايم هم در او كارگر نيست و اكنون وضع خانواده آشفته و هر روز دعوا و ناسزا گويى از طرف پدرم در خانواده شديدتر شده و من هم با پدرم دعوا كرده و از او قهر نمودم . البتّه متذكّر مىشوم كه من ازدواج كرده و در منزل همسرم زندگى مىكنم و شوهرم گفته است كه راضى نيستم ديگر به خانهء پدر و مادرت بروم .\r\nحال از امام عزيز مىخواهم تكليف اين جانب را نسبت به پدرم كه كافر به همه چيز است روشن كند !\r\n\r\nج\r\n- از قطع رحم اجتناب كنيد و حتى المقدور در هدايت او كوشش نماييد .\r\n\r\nس 22\r\n- با مجروحانى كه بر اثر عدم اعتقاد كامل نماز را برپا نمىدارند ، به عنوان يك پرستار چگونه بايد رفتار كرد ؟\r\n\r\nج\r\n- وظيفه ، امر بمعروف و نهى از منكر است با مراعات مقرّرات آن .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n\r\nس 23\r\n- آيا دخترى با شرط رعايت كردن موازين اسلامى مىتواند پسرى را راهنمائى و كمك كند ؟\r\n\r\nج\r\n- با مراعات موازين اسلامى مانع ندارد .\r\nبا ارسال نسخه‌اى از استفتائات خصوصى خود به اين دفتر ، ما را در تنظيم اين مجموعه نفيس فقهى يارى فرماييد و در ثواب اخروى آن شريك شويد .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nدفاع چاپ و نشر استفتائات امام خمينى حفاظت از فقه سنتى اسلام و فقاهت صاحب جواهرى است .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nاحكام دفاع\r\n\r\nس 1\r\n- آيا براى دفاع از اسلام و جمهورى اسلامى اجازه امام يا مرجع تقليد لازم است يا خير ؟\r\n\r\nج\r\n- دفاع از اسلام و جمهورى اسلامى به هر نحو ممكن بر تمام مكلفين واجب است و مشروط به اجازه نيست .\r\n\r\nس 2\r\n- اگر دشمن كافر صهيونيستى ، منطقه‌اى از كشور اسلامى را اشغال نظامى كند و مسلمانان ساكن آن منطقه با علم بر اين كه اگر مقاومت كنند ، زيانهايى براى آنان از قبيل زندان و بازرسى خانه‌ها و امثال آنها را خواهد داشت ، آيا بر آنان واجب است كه به دفاع از خود قيام كنند ؟ و حتى در صورتى كه يقين داشته باشند كه دفاعشان منجر به شهادت خواهد شد آيا بر آنان واجب است كه مجاهدين اسلامى را كه عمليات نظامى انجام مىدهند ، از جهت مادى و معنوى كمك كنند يا خير ؟\r\n\r\nج\r\n- دفاع واجب است و بر مسلمانان لازم است آنها را كمك كنند .\r\n\r\nس 3\r\n- آيا نبرد با دشمن متجاوز بر مردم همان شهر يا كشور واجب است\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nيا بر همهء مسلمين ؟\r\n\r\nج\r\n- دفع دشمن متجاوز بر تمام مسلمين واجب كفائى است .\r\n\r\nس 4\r\n- در چه صورت شركت در جبهه اسلام بر همگان واجب است ؟\r\n\r\nج\r\n- در موقعى كه اسلام يا بلد اسلامى مورد هجوم واقع شود و به قدر كفايت نيروى مدافع در جبهه حاضر نشده باشد .\r\n\r\nس 5\r\n- اگر انسان شك كند كه مجاهدين حق به حد كافى هستند يا نه آيا شركت در جبهه بر او واجب است يا نه ؟\r\n\r\nج\r\n- تا اطمينان به وجود نيروى كافى در جبهه حاصل نشود شركت واجب است .\r\n\r\nس 6\r\n- هل ان الذي يريد الجهاد فى سبيل اللّه او الدفاع عن ديار الاسلام مع الكفاية يجب عليه ان يستأذن والديه و لو مع بعدهم و عدم علمهم ؟ و على فرض ان الشرع لا يجوز الذهاب من دون اذنهم ، فهل سماحتكم تعطون الاذن فى الذهاب فيحق لنا الذهاب الى الجبهات ؟\r\n\r\nج\r\n- الدفاع عن الاسلام و المسلمين و بلادهم واجب كفائى و لا يجب فى مثله الاستيذان من الابوين .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n\r\nس 7\r\n- اين جانب خيلى دوست دارم به جبهه بروم و با دشمنان اسلام بجنگم ولى پدر و مادرم مىگويند سن تو بيشتر از 12 سال نيست . آيا تكليف من چيست ؟\r\n\r\nج\r\n- بر غير بالغين شركت در جبهه واجب نيست .\r\n\r\nس 8\r\n- دانش‌آموز سال سوّم راهنمايى هستم ؛ براى شركت در مبارزهء حق عليه باطل در بسيج ثبت نام كرده‌ام ولى پدر و مادرم مىگويند كه : « تو زود است به جبهه به روى ! » و بدين طريق مانع رفتن من به جبهه شده و مرتّب در خانه دعوا داريم و مرا از خانه بيرون مىكنند و باعث آزار من مىشوند ، خواهشمند است بفرماييد تكليفم چيست ؟\r\n\r\nج\r\n- مراعات حال والدين خود را بنماييد .\r\n\r\nس 9\r\n- [ آيا براى 
  ] نوجوانى كه به حدّ بلوغ شرعى نرسيده و تحت الولايه پدر مىباشد براى رفتن به جبهه جنگ اجازه ولى لازم است ؟\r\n\r\nج\r\n- رفتن بر غير بالغ لازم نيست .\r\n\r\nس 10\r\n- آيا پسرى كه هنوز به سنّ بلوغ نرسيده ، مىتواند در جبهه‌ها شركت نمايد ؟ و آيا اجازهء پدر و مادر شرط است ؟ اجازهء والدين در مورد افراد بالغ چگونه است ؟\r\n\r\nج\r\n- مادامىكه جبهه‌ها نياز به نيرو دارد ، رفتن به جبهه بر بالغين واجب است و رضايت والدين شرط نيست و بر غير بالغ واجب نيست و لو با اجازهء ولى شرعى اقدام نمايد .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\nس 11\r\n- قبل از فرمان صريح حضرتعالى در مورد رفتن به جبهه‌ها در يك مجلّه فرموده بوديد كه جوانان در اين مورد با بىاعتنايى به فرمان پدر و مادر موجب اذيّت ايشان نشوند ، آيا حالا كه اين نياز ( رفتن به جبهه ) بيشتر شده ، بازهم همين فرمايش مورد نظر است ؟ و آيا بعضى جوانان اين حق را دارند كه طبق فرمان آن حضرت در باب دفاع ، بدون اعتنا به نظر پدر و مادرشان اقدام به جبهه رفتن نمايند يا خير ؟\r\n\r\nج\r\n- بستگى به نياز جبهه‌ها دارد و تشخيص موكول به نظر مسئولين است .\r\n\r\nس 12\r\n- اين جانب جوانى 27 ساله هستم و داراى زن و دو فرزند مىباشم و به تدريس دينى و قرآن در دورهء راهنمائى مشغولم ، از آنجا كه اشتياق فراوانى به جبهه دارم و مادرم به جز من سرپرستى ندارد و با رفتن من به جبهه راضى نمىشود آيا تكليف شرعى من چيست ؟ باعث تشويش و نگرانى من شده و بر دين خود ترسانم .\r\n\r\nج\r\n- اگر مادر از رفتن شما اذيت مىشود و رفتن به جبهه بر شما لازم و متعين نشده مراعات حال او را بنمائيد . و بستگى به نياز جبهه دارد .\r\n\r\nس 13\r\n- اين جانب جوانى هفده‌ساله هستم و مدّت ده سال است كه مبتلا به مرض صرع مىباشم ، با توجه به فتواى امام كه شركت در جنگ تحميلى واجب كفايى است ، آيا شركت اين جانب در جبهه الزامى است ؟ لازم به تذكر است كه پدرم مرا به خاطر اين بيمارى از رفتن به جبهه بازمىدارد .\r\n\r\nج\r\n- اگر از جهت مرض ، از شركت در جبهه معذور هستيد ، الزامى نداريد .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n\r\nس 14\r\n- اين جانب تنها پسر خانواده هستم ، اكنون كه تكليف شرعى شده كه به جبهه بروم ، والدينم مخالفت مىكنند ، البتّه ايشان معتقد به اسلام و انقلابند ، ولى چون مادرم دچار ناراحتى قلبى است مرا از رفتن منع مىكنند ، آيا مجاز هستم كه بدون توجه آنان به جبهه بروم ؟\r\n\r\nج\r\n- تا موقعى كه جبهه‌ها نياز به نيرو دارند ، شركت در جبهه واجب است و اذن والدين شرط نيست .\r\n\r\nس 15\r\n- جوانى هستم بيست‌ساله ، علاقهء زيادى به شركت در جنگ داشته و دارم ولى پدر و مادرم به علّت اين كه من تنها فرزند خانواده هستم ، با رفتن من به جبهه مخالفت مىكنند ، البتّه من مىتوانم بدون اجازهء آنها و به زور بروم ولى فكر كردم رفتن من از نظر شرعى شايد اشكال داشته باشد و در قيامت مورد بازخواست قرار گيرم ! لطفا تكليف مرا روشن كنيد !\r\n\r\nج\r\n- تا موقعى كه جبهه‌ها نياز به نيرو دارند ، اجازهء والدين شرط نيست\r\n\r\nس 16\r\n- من دكتر رفتم پس از معاينهء من گفت : شما نمىتوانيد به جبهه برويد ، در اين صورت من كه 16 ساله هستم جبهه رفتنم چگونه است ؟\r\n\r\nج\r\n- كسى كه مريض است و قدرت و كارائى ندارد رفتن آن به جبهه واجب نيست .\r\n\r\nس 17\r\n- اين جانب در كارگاهى مشغول فعاليتهاى صنعتى هستم و هدفم ابتكار و كمك به صنايع كشور است و قبلا هم طرحى در زمينهء استفاده از انرژى خورشيدى هم داشته‌ام كه فعلا ناتمام مانده ، آيا مصلحت اقتضا مىكند كه كارم را رها كرده و به جبهه‌ها بروم ؟\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n\r\nج\r\n- تا وقتى كه جبهه‌ها نياز به نيرو دارد ، شركت در جبهه واجب است\r\n\r\nس 18\r\n- وظيفه كسانى كه قدرت نظامى ندارند در شرائط جنگ چيست ؟\r\n\r\nج\r\n- مىتوانند در پشت جبهه خدماتى را كه توان آن را دارند عهده دار شوند .\r\n\r\nس 19\r\n- آيا افرادى كه در وضع كنونى جامعه مسئوليت‌هاى تثبيت شده مانند مسئوليت‌هاى فرهنگى در مساجد و يا انجمن‌هاى اسلامى و يا بسيج مستضعفين و بطور كلى لياقت و كارائى خوبى براى تقبل مسئوليتها در آينده دارند نسبت به صدور حكم امام مبنى بر اهميت دادن به جبهه چه وظيفه‌اى دارند و آيا اگر اين عمل موجب وارد آمدن ضرر جانى به والدين و يا ضرر به امرار معاش و اقتصاد خانواده محسوب شود بازهم به قوت خود باقى است ؟\r\n\r\nج\r\n- مادامىكه جبهه‌ها نياز به نيرو دارد حضور در جبهه واجب است و اذن والدين شرط نيست .\r\n\r\nس 20\r\n- طلبه‌اى هستم كه در جبهه به سر مىبرم ، آيا واجب است كه بمانم در حالى كه ايّام درسى شروع شده و اغلب محصّلين به مدرسه‌ها بر مىگردند ؟\r\n\r\nج\r\n- با فرض اين كه در جبهه هستيد بايد طبق مقرّرات جبهه عمل كنيد .\r\n\r\nس 21\r\n- طبق فرمان وجوب كفائى نسبت به شتاب جوانان به جبهه\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nجنگ ، آيا تحصيل علوم دينى ارجح است يا قتال با كفار در جبهه ؟ در صورت ارجحيت رفتن به جبهه آيا اذيت پدر و مادر جايز است يا نه ؟\r\n\r\nج\r\n- مادامىكه جبهه‌ها نياز به نيروى مادى يا معنوى دارد و از جانب مسئولين اعلان كفايت نشده شركت در جبههء دفاع واجب و مقدم است و رضايت والدين شرط نيست و طلاب محترم علوم دينى بايد در صورت توانائى نياز معنوى و ارشادى جبهه‌ها را رفع نمايند .\r\n\r\nس 22\r\n- نحن من لبنان ، هاجرنا الى طلب العلم فى مدينة قم المقدسه و قد شرفنا اللّه بتقليد كم و الرّجوع اليكم ، فهل الوجوب الكفائى بالذّهاب الى جبهة الحرب فى ايران ضدّ البعث الكافر ، يشملنا ام لا ؟\r\n\r\nج\r\n- ما دامت الجبهات بحاجة الى المدافعين عن الاسلام و اهله و بلادهم يجب الحضور فيها على من يقدر على القيام بهذا الواجب الدّينى من غير فرق فى ذلك بين مسلم و مسلم .\r\n\r\nس 23\r\n- در كدام صورت براى شركت در جبهه بايد رضايت پدر و مادر را جلب كرد ؟\r\n\r\nج\r\n- در مواقعى كه شركت در جبهه بر مكلف واجب نباشد و رفتن او موجب اذيت والدين گردد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\nس 24\r\n- جوانى كه تحت تكفل پدر و مادر است مىتواند بدون رضايت آنها به جبهه برود يا نه ؟ و در صورت راضى نبودن والدين اگر رفت و شهيد شد مورد پذيرش خداوند است يا نه ؟\r\n\r\nج\r\n- اگر داوطلب مىروند و از نظر مقررات رفتن آنها لازم نيست ، تحصيل رضايت والدين را بكنند و در هر صورت شهيد هستند .\r\n\r\nس 25\r\n- چندى قبل از طرف اداره متبوعه خواستار اعزام داوطلب براى بازسازى مناطق جنگى شده‌اند مورد سؤال اين است اگر فردى علاقه‌مند باشد جهت امور بازسازى يا خدمت در جبهه شركت جويد از طرفى مىداند كه اگر پدر يا مادر مطلع شوند قطعا مخالفت خواهند كرد با عنايت به واجب كفائى بودن موضوع بدون اطلاع پدر و مادر و يا هر دوى آنها مىتوان شركت جست و يا وقعى به مخالفت آنان نگذاشت ؟\r\n\r\nج\r\n- به مسئولين مراجعه نمائيد اگر نياز باشد رضايت والدين معتبر نيست .\r\n\r\nس 26\r\n- رفتن دختران امدادگر كه وجودشان در جبههء جنگ مفيد است اگر پدر و مادر راضى نباشند چه حكمى دارد ؟\r\n\r\nج\r\n- اگر موجب اذيت پدر و مادر است رضايت ايشان را تحصيل كنند .\r\n\r\nس 27\r\n- جوانى هستم 22 ساله علاقه زيادى به جبهه رفتن دارم ولى پدرى دارم 80 سال سن دارد و 12 سال است سكته نموده و يك طرف بدنش فلج است و نمىتواند راه برود و تمام كارهاى وى با من است چون تنها اولاد پسر\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nوى مىباشم ، و اگر يك روز نباشم كسى نيست كارهاى وى را انجام دهد ، لطفا تكليف اين جانب را در رفتن به جبهه يا ماندن در خانه و كمك كردن به پدر روشن فرمائيد .\r\n\r\nج\r\n- اگر از نظر مقررات رفتن به جبهه بر شما لازم نشده به پدر خود كمك كنيد .\r\n\r\nس 28\r\n- براى كسانى كه به تحصيل علوم اسلامى يا علوم جديد اشتغال دارند يا به انجام وظايف ديگر براى خدمت به جمهورى اسلامى مشغولند آيا رفتن به جبهه جنگ مقدم است يا آن كه به كار خود ادامه دهند لطفا وظيفه شرعى را بيان نمائيد .\r\n\r\nج\r\n- در حال حاضر تمام افرادى كه قدرت دارند به جبهه بروند بايد به مقامات مسئول مراجعه نمايند و چنانچه تشخيص دادند كه جبهه به آنها نياز دارد واجب است به جبهه بروند و بر هر كار ديگرى مقدم است .\r\n\r\nس 29\r\n- اين جانب كارمند يكى از ادارات شيراز داراى همسرى هستم كه در حال حاضر حامله مىباشد و به دنبال پيام مهم جنابعالى در مورد عمليات رمضان همسرم را راضى نمودم كه به جبهه اعزام شوم و پس از گذشت سه روز همسرم اعلام نارضايتى نموده و اعلام مىدارد كه اگر به جبهه به روى به كلى دست از خوردن و آشاميدن كشيده و خوراكم را گريه خواهم كرد و حال اينكه دكتر هم گفته است كه بايد خود را تقويت كند .\r\nچون اين جانب مقلد جنابعالى هستم مىخواستم كسب تكليف نمايم كه مىتوانم بدون رضايت همسرم به جبهه جنگ حق عليه باطل اعزام شوم ؟ و خودم\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nبيش از اندازه مايل هستم كه به جبهه بروم .\r\n\r\nج\r\n- بستگى به نياز جبهه دارد ، و در صورت نياز بايد به مراكز اعزام نيرو مراجعه نمائيد و رضايت همسر معتبر نيست .\r\n\r\nس 30\r\n- اين جانب پدر يك شهيد و داراى همسر و 3 پسر زير پانزده سال مىباشم و مخارج زندگى خانواده‌ام را از طريق مغازه‌اى كه دارم تأمين مىكنم ؛ از آنجايى كه حاضر نشدم اسلحهء فرزند شهيدم بر زمين بماند ، در بسيج سپاه پاسداران جهت اعزام به جبهه نام‌نويسى كرده‌ام ، ولى بعضى از بزرگان مىگويند : « تو با اين وضع نبايد به جبهه به روى و خانوادهء خود را بدون سرپرست بگذارى » ضمنا از نظر نيروى بدنى به طور كامل سلامت نبوده و ناراحتى قلبى دارم . تقاضايم اين است كه تكليف شرعى مرا مرقوم فرماييد !\r\n\r\nج\r\n- بستگى به نياز جبهه‌ها دارد و تشخيص آن با مسئولين است .\r\n\r\nس 31\r\n- اين جانب كارگر معدن هستم كه مايلم به جبهه جنگ حق عليه باطل بروم ، امّا موانعى از اين قبيل بر سر را هم هست : پدر و مادرم به غير از من فرزند ديگرى ندارند و هر كدام حدود شصت سال سنّ دارند و خودم پنج فرزند خردسال دارم كه بزرگترين آنها هفت‌ساله و كوچكترين آنها يك‌ساله است كه من اين هشت نفر را بايد از راه كارگرى نان بدهم . لازم شد كه از آن رهبر عزيز سؤال كنم كه آيا با اين شرايط مىتوانم به جبهه بروم يا خير ؟\r\n\r\nج\r\n- مادامىكه جبهه‌ها نياز به نيرو دارد ، شركت در جبههء دفاع واجب است .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n\r\nس 32\r\n- اين جانب داراى پدرى بىبضاعت و مادرى بيمارم تا كنون با اصرار با اجازه آنها به مدت سه ماه عازم جبهه گرديده‌ام چون تنها سرپرست والدينم هستم با عزيمت دوباره به جبهه والدينم راضى نيستند چنانچه عضو سپاه پاسداران شوم ، و سپاه مأموريت عزيمت به جبهه دهد . با توجه به توضيح فوق آيا مىشود بدون رضايت والدين عازم جبهه شوم ؟\r\n\r\nج\r\n- اگر عضو سپاه هستيد بايد مراعات مقررات سپاه را بكنيد .\r\n\r\nس 33\r\n- اين جانب داراى زن و سه فرزند مىباشم و پدر و مادرم كه از كار افتاده‌اند تحت تكفل اين جانب هستند و تصميم دارم ان شاء اللّه به جبهه بروم آيا رضايت پدر و مادرم براى اعزام به جبهه از نظر شرعى لازم است يا خير ؟\r\n\r\nج\r\n- اگر موجب اذيت پدر و مادر مىشود رضايتشان تحصيل شود . مگر در صورت نياز جبهه‌ها با تشخيص مسئولين ذى ربط .\r\n\r\nس 34\r\n- آيا رفتن به سربازى براى مشمولينى كه مشكلاتى دارند از نظر شرعى لازم است ؟\r\n\r\nج\r\n- بايد به سربازى بروند و يا مطابق مقررات معافى بگيرند و تخلف جايز نيست .\r\n\r\nس 35\r\n- اگر در مورد خدمت نظام وظيفه و رفتن به سربازى پدر و مادر مخالفت كردند وظيفه چيست ؟\r\n\r\nج\r\n- اگر از نظر مقررات بايد به سربازى برويد ، رفتن لازم است و پدر و مادر نبايد مزاحمت كنند .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nس 36\r\n- آيا وجوب دفاع از عهدهء افرادى كه يك بار مدت سه ماه يا 5 ماه شركت كرده و مراجعت كرده‌اند ساقط مىشود يا نه ؟\r\n\r\nج\r\n- ساقط نيست و در صورت نياز جبهه‌ها بر همه لازم است بروند و تشخيص آن با مسئولين مربوطه است و وجوب به نحو واجب كفائى است .\r\n\r\nس 37\r\n- دخترى هستم كه علاقه دارم به خاطر خدمت به انقلاب در سپاه پاسداران وارد شوم ولى پدرم موافقت نمىكند ، خواهشمندم حكم شرعى را بيان فرمائيد .\r\n\r\nج\r\n- پاسدار شدن خواهران هم با مراعات وظايف شرعيه مانع ندارد ، ولى شما مراعات رضايت پدرتان را بكنيد .\r\n\r\nس 38\r\n- وظيفهء زنان مسلمان در امر جهاد حق عليه باطل چيست ؟\r\n\r\nج\r\n- جهاد بر زنها واجب نيست ولى گذشت كه دفاع بر هر شخصى در حدود توانائى و امكانات واجب است .\r\n\r\nس 39\r\n- آيا خانواده شهدا كه شهيد داده‌اند و زياد اصرار دارند كه به جبهه بروند ، جايز است كه به جبهه بروند يا نه ؟\r\n\r\nج\r\n- بستگى به نياز جبهه‌ها دارد و تشخيص آن با مسئولين مربوطه است .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n\r\nس 40\r\n- پدر اين جانب به جبهه رفته و مرا تا بازگشت خود از رفتن به جبهه منع نموده است وظيفهء اين جانب را طبق فتواى امام در شرايط فعلى مرقوم فرمائيد ؟\r\n\r\nج\r\n- اگر با مراجعه به مسئولين محرز شود حضور شما در جبهه لازم است منع پدر مانع نيست .\r\n\r\nس 41\r\n- شخصى ( بالغ ) عضو جهاد سازندگى كردستان است ولى پدر و مادرش راضى نباشند كه او در كردستان باشد چه حكمى دارد ؟\r\n\r\nج\r\n- اگر موجب اذيت پدر و مادر نيست مانع ندارد . و همچنين در صورت نياز جبهه با تشخيص مسئولين ذى ربط .\r\n\r\nس 42\r\n- آيا معركه ، ميدان منطقه در شب حمله است يا اين كه خط مقدم جبهه كه دو طرف به سوى يكديگر مبادلهء آتش دارند معركهء نبرد به حساب مىآيد ؟\r\n\r\nج\r\n- منظور از معركه محدودهء تير رس دشمن است در حدودى كه جنگ است نه مثل شهرهاى دور ، مگر آن كه محدودهء جنگ باشند .\r\n\r\nس 43\r\n- شخص رزمنده‌اى در خانه و يا در سنگرى استراحت مىكند - چه در مناطق جنگى باشد يا نه - و آمادگى براى مقابلهء با دشمن ندارد ، گلولهء توپ يا نارنجك منفجر مىشود و به همراه عده‌اى جان خود را از دست مىدهد ؛ آيا احكام شهيد بر آنان جارى است ؟\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nج\r\n- اگر از رزمندگان است و در جبهه به شهادت رسيده غسل و كفن ندارد ، هر چند در حال استراحت باشد .\r\n\r\nس 44\r\n- مقدار زمينى را رزمندگان اسلام از دست مزدوران عراقى آزاد كرده‌اند ، در آن زمين ، عراقيها مين كار گذاشته بودند و يك جوان رزمنده وقتى مىخواست مين‌ها را خنثى كند ، بر اثر انفجار كشته مىشود - با توجه به اين كه اين ميدان دور از تير رس دشمن بود و همچنين آن رزمنده ، مين‌ها را به خاطر اين خنثى مىكرد كه به عنوان محيط آموزشى از آن استفاده شود و يا كشاورزان در آن كشاورزى كنند - آيا ايشان شهيد محسوب است ؟\r\n\r\nج\r\n- در فرض مزبور بايد غسل و كفن شود ، هر چند شهيد محسوب است ، ان شاء اللّه .\r\n\r\nس 45\r\n- اگر رزمنده‌اى در معركه تير بخورد امّا همانجا كشته نشود ، بلكه در آمبولانس يا بيمارستان به لقاء اللّه بپيوندد ، آيا اين هم غسل و كفن ندارد ؟\r\n\r\nج\r\n- اگر در محدودهء تير رس دشمن ( جبهه ) در داخل آمبولانس يا در بيرون ماشين جان سپرده ، غسل و كفن ساقط است ولى اگر در خارج محدودهء مزبور جان بسپارد ، غسل و كفن دارد .\r\n\r\nس 46\r\n- اگر شخصى در هنگام نگهبانى در راه خدا به شهادت رسيد غسل يا كفن دارد كلا منظور امام بزرگوار در مورد اينكه غسل و كفن شهيد در معركه جنگ ساقط است چيست ؟\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nج\r\n- كسانى كه در جبهه جنگ كشته شوند غسل و كفن ندارند و اگر خارج جبهه كشته شوند بايد غسل داده شوند و كفن شوند هر چند هر دو شهيد هستند .\r\n\r\nس 47\r\n- عده‌اى از گردان در پادگان ولى عصر ( عج ) شهيد شده‌اند و مقدارى اشياء از قبيل ساعت لباس و غيره كه متعلق به آنها بوده موجود است و معلوم نيست كه به خانواده آنها داده شود و چند مرتبه يكى از برادران سپاه در بين خانواده اين شهيدان تذكر داده ولى باز مشخص نشده آيا اجازه مىفرمائيد كه فروخته شود و پولش به فقرا يا به جبهه كمك شود ؟\r\n\r\nج\r\n- اگر از صاحبان آنها مأيوس هستند به فقير صدقه دهند .\r\n\r\nس 48\r\n- اگر سرباز وظيفه‌اى مشغول خدمت در پادگان فوت نمايد آن هم در زمان جنگ ، دربارهء اين سرباز چه حكمى داده مىشود شهيد است يا غير شهيد ؟\r\n\r\nج\r\n- ان شاء اللّه اجر شهيد به او تفضل مىشود ولى احكام شهيد مخصوص شهداى معركه است .\r\n\r\nس 49\r\n- اگر كسى به نيت در آوردن خرجى براى خانواده‌اش از خانه خارج شود ولى در بين راه با ماشين تصادف كند يا كسى او را بكشد . آيا او\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nشهيد است يا خير ؟\r\n\r\nج\r\n- احكام شهيد ندارد و اميد است ثواب آن را داشته باشد .\r\n\r\nس 50\r\n- اگر رزمنده مسلمان براى احقاق حقوق مسلمين و دفاع از اسلام به داخل سرزمين كشور مهاجم هجوم كرده و كشته شود ، آيا شهيد محسوب مىشود ؟\r\n\r\nج\r\n- شهداى معركه خواه در خاك دشمن باشد يا در جاى ديگر غسل و كفن ندارند .\r\n\r\nس 51\r\n- شنيده شده كه فرموده‌ايد شهدايى كه در جبهه شهيد شده‌اند بهتر است غسل دهيم ، آيا اين نقل صحت دارد ؟\r\n\r\nج\r\n- صحّت ندارد .\r\n\r\nس 52\r\n- برخى از رزمندگان بر اثر عدم توجّه به حكم شرعى و بدون توجّه به مسائل امنيتى و خطر استفادهء دشمن و ايادى داخلى آنان ، اطلاعات گوناگون از جبهه و جنگ را در مكالمات بين يگانهاى رزمى و نامه و تلفن به خويشاوندان و امثال آن ، با سادگى و صداقت مطرح كرده كه در برخى موارد ضربه‌هاى جبران‌ناپذيرى بر وضعيّت جبهه‌ها داشته و باعث تأخير و كندى عمليّات و ريختن خون فرزندان عزيز اسلام شده است ، خواهشمند است نظر مبارك را در اين مورد مرقوم فرمايند تا رزمندگان و فرماندهان عزيز به جان بپذيرند و سر لوحهء عمل خويش قرار دهند .\r\n\r\nج\r\n- چنين كارى نبايد بكنند و چنانچه در اثر بىتوجهى آنان اتفاق ناگوارى بيفتد در دنيا و آخرت مسئول خواهند بود .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n\r\nس 53\r\n- گاهى ديده مىشود بعضى از برادران رزمنده مقررات تعيين شده از سوى فرماندهان را به طور دقيق رعايت نمىكنند و وسائل ايمنى و حفاظتى مانند كلاه‌خود يا عينكهاى مخصوص و امثال آن را به كار نمىبرند و در اثر همين عدم احتياط ممكن است باعث شهادت يا زخمى شدن خود يا ديگر رزمندگان شوند و تصور مىكنند كه چون اين كار منجر به شهادت مىشود كار صحيحى است آيا اين عمل جايز است يا خير ؟ متمنى است نظر مبارك را مرقوم فرمائيد .\r\n\r\nج\r\n- رزمندگان عزيز بايد مطابق مقررات جبهه و دستور فرماندهان عمل كنند و مسائل ايمنى و حفاظتى را مراعات نمايند و تخلف جايز نيست .\r\n\r\nس 54\r\n- بعضى از جوانانى كه به جبهه جنگ رفته‌اند سؤال مىكنند برداشتن چيزهايى از قبيل انگشتر ، لباس و كفش دشمن ، چه صورت دارد آيا استفاده از آنها جايز است يا خير ؟\r\n\r\nج\r\n- براى مقاتلين برداشتن چيزهاى مختصر مثل آنچه ذكر شده و تصرف در آن اشكال ندارد .\r\n\r\nس 55\r\n- يكى از رزمندگان اسلام مبلغ 900 دينار عراقى در يكى از سنگرهاى دشمن به دست آورده تكليف اين وجه را معين فرمائيد ، ملاحظه 1 - مبلغ مزبور حدود 30 - 40 هزار تومان ارزش دارد . 2 - و بر فرض اينكه بايد از مقامات مربوطه اجازه بگيرد آيا اجازه مىفرمائيد كه ايشان خودش قصد تملك كند و در آن تصرف كند ؟\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n\r\nج\r\n- براى تعيين تكليف مبلغ مزبور به مسئولين مربوطه مراجعه شود .\r\n\r\nس 56\r\n- آيا رزمندگان اسلام مىتوانند در غنائم به دست آمده از دشمن ، تصرف شخصى نمايند ؟ و ضمنا در صورت تعلق بعضى از غنائم به رزمندگان به كدام رزمنده مىرسد ؟\r\n\r\nج\r\n- روشن است كه رزمندگان ما كه در راه خدا و خدمت به اسلام از جان خود مىگذرند براى غنيمت نمىجنگند و نبايد در فكر آن باشند ، ولى در غنائم بدست آمده آلات و ادوات جنگى مربوط به دولت اسلامى است ، و در غير آن تصرف براى هر رزمنده‌اى كه بدست آورده مانع ندارد مگر مسئولين امر در دولت اسلامى مقررات خاصى وضع نموده باشند .\r\n\r\nس 57\r\n- الاموال و الحاجات فى المواضع العراقية فى الجبهة بعد الهجوم ، ما هو حكمها و هل يجوز اخذها ؟\r\n\r\nج\r\n- يجوز اخذ الغنائم للمقاتلين و يجوز التملك فى الأشياء المختصرة منها و امّا الاسلحه فلا بدّ من تحويلها الى المقامات المسؤولة فى الجمهوريّة الاسلاميّة .\r\n\r\nس 58\r\n- اين جانب در محل تخليه اسراء به آنها با هندوانه و آب خنك\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nخدمت نمودم و آنها به من و پسرم دو ساعت دادند و براى همسرم يك انگشتر طلا ، لطفا بفرمائيد كه بايد تحويل بدهم ؟ يا اينكه معادل آنها مىتوانم پول به حساب دولت واريز نمايم ؟\r\n\r\nج\r\n- اگر با رضايت صاحبانش به شما داده شده از خود شما است و در غير اين صورت به مسئولين مربوطه مراجعه كنيد .\r\n\r\nس 59\r\n- در عمليات جنگى غنائمى به دست مىآيد مثل راديو ، اوركت و ساعت ، بعضى اوركتها مال سپاه ايران است ندانسته برداشته مىشود آن هم با اجازه فرمانده عمليات ، الآن سپاه شهرستان مىگويد بايد اوركتها را تحويل دهيد ، حكم شرعى را بيان فرمائيد .\r\n\r\nج\r\n- اگر مربوط به سپاه بوده با مطالبهء سپاه بايد تحويل دهند .\r\n\r\nس 60\r\n- وضع نگهدارى غنائم جنگى - كه متعلق به ارتش عراق است - يا استفاده از آنها براى آموزش چه صورتى دارد ؟\r\n\r\nج\r\n- موكول به نظر مسئولين مربوطه است .\r\n\r\nس 61\r\n- در حملهء بيت المقدس كه براى آوردن تانكها و اتومبيلهاى سانحه ديده به خطّ مقدم جبهه مىرفتيم ، با سنگرهاى پر از تجهيزات سربازان فريب‌خوردهء دشمن برخورد نموديم ، من مقدارى از اجناس داخل سنگر را با خود آوردم كه از آن جمله است : 6 عدد پتو ، 2 عدد چراغ ، كوله‌پشتى و يك عدد سر نيزه ، البتّه 3 عدد از پتوها را به سه خانوادهء مستحق دادم ؛ آيا مىتوانم از اين اجناس در منزل استفاده كنم ؟\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n\r\nج\r\n- سر نيزه را بايد به مراكز مربوطهء ارتش يا سپاه تحويل دهيد و ساير اشياء مذكوره اگر محلّ حاجت شما است ، مجازيد از آن استفاده كنيد .\r\n\r\nس 62\r\n- آيا مىتوان از اسراى عراقى اشيائى را گرفت مانند اسلحه و غير اسلحه و تكليف اين اشياء چيست و به چه كسى و يا مقامى تعلق مىگيرد و خمس در آن هست يا نيست ؟ و اگر بعضى اشياء از آنجا آورده شده باشد و صاحبش فعلا مجهول باشد تكليف چيست ؟\r\n\r\nج\r\n- اموال اسراء مخصوص خودشان است و از غنائم محسوب نمىشود و رسيدگى موكول است به دولت اسلامى .\r\n\r\nس 63\r\n- در هنگام گرفتن غنائم ، اگر معلوم نشود كه اين مالها از خود دشمن است يا اين كه آنها را از ما غارت كرده‌اند - مثلا در فتح خرمشهر ، اموالى به دست رزمندگان آمده كه نمىدانند ، آنها از اموال غارت‌شدهء مردم است يا اين كه مال خود عراقىهاست - تكليف چيست ؟\r\n\r\nج\r\n- آنچه كه تحت يد و استيلاى دشمن است ، حكم غنيمت دارد ، مگر آن كه محرز شود كه از سابق غارت كردند .\r\n\r\nس 64\r\n- رزمنده‌اى كه مستقيما در جبهه شركت دارد و يك يا چند نفر از\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nمزدوران بعثى را به هلاكت رسانده آيا حق دارد لباس ، ساعت ، كفش يا ساير لوازم كه همراه مقتول است براى خود بردارد و در جبهه يا غير جبهه استفاده نمايد يا نه ؟\r\nاگر رزمندگانى در معركه شركت داشته و گروهى از آنان دشمن را هلاك نمودند و پيشرفت كردند و گروه بعدى كه به دنبال آنها در جنگ شركت دارند سر رسيدند آيا گروه دوم يا ساير كسانى كه كارشان حمل و نقل و تداركات و رانندگى و غيره هستند مىتوانند از لوازم به جا مانده به عنوان غنيمت بردارند يا نه ؟ و آيا در غنائم قسم اول و دوم كسانى كه حق استفاده دارند آيا تكليف خمس هم نسبت به آن دارند يا نه ؟\r\n\r\nج\r\n- استفاده در چيزهاى مختصر براى كليه مقاتلين اشكال ندارد و خمس واجب نيست .\r\n\r\nس 65\r\n- افرادى كه در جنگ با عراقىها مصادف با اجساد عراقيها مىشوند بعضى از چيزها را به عنوان غنيمت براى خود بر مىدارند ؛ در اين مسأله آيا فرق مىكند كه اين افراد مسلحانه بجنگند يا آن كه پشت جبهه مأمور دفن اجساد عراقيها باشند و در حال دفن ، لباس و ساعت را همراه خود بردارند و بياورند ؟\r\n\r\nج\r\n- مشكل است و احتياط را مراعات كنند .\r\n\r\nس 66\r\n- آيا اهانت نسبت به اسرا جايز است يا خير ؟\r\n\r\nج\r\n- اهانت جائز نيست بلكه نسبت به آنان بايد اخلاق اسلامى را مراعات نمود .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\n\r\nس 67\r\n- آيا مثله كردن كشته‌ها در جبهه جنگ يعنى بريدن گوش و دماغ و . . . جايز است يا خير ؟\r\n\r\nج\r\n- مثله كردن جايز نيست و بايد از آن اجتناب شود ، و شما كه رزمندگان اسلام هستيد اجتناب مىكنيد ، ولى دشمنان به اسلام پايبند نيستند .\r\n\r\nس 68\r\n- تا چه موقع مىتوان اسيران را كشت ؟ آيا تكليف ما در رابطه با آن عراقىهايى كه گاهى تا آخرين گلوله مىجنگند و سپس تسليم مىشوند چيست ؟\r\nآيا اسيرانى كه به پشت خط منتقل مىكنند به هيچ وجه نمىشود كشت ؟\r\nحتى اگر يقين داشته باشيم كه فردى يا افرادى از ما را كشته است ؟ اگر جايز نيست حكم قاتل اين نوع اسراء چيست ؟ آيا قاتل نفس محترمه است يا نه ؟\r\n\r\nج\r\n- با اسراء پس از تسلط يافتن بايد با اخلاق اسلامى رفتار كنند .\r\n\r\nس 69\r\n- اگر شدت درگيرى جنگ مانع از پيدا كردن قبله مىشود ، آيا مىتوان به هر طرف نماز خواند ؟\r\n\r\nج\r\n- بايد به چهار طرف نماز بخواند و اگر چهار نماز ممكن نيست به هر مقدار كه تمكن دارد مىتواند اكتفاء كند .\r\n\r\nس 70\r\n- در جبهه‌هاى جنگ حق عليه باطل ، گاهى اوقات برادران رزمنده در تير رس دشمن واقع مىشوند به طورى كه احتمال قوى هست كه انسان شهيد شود ، لكن بعضى از برادران روحانى در خط مقدّم براى تقويت\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nروحيّهء رزمندگان ، ايستاده نماز مىخوانند كه اگر نشسته بخوانند ، تضعيف روحيهء رزمندگان مىشود ، در اين صورت تكليف نمازگزار چيست كه بايد نشسته بخواند ولى ايستاده مىخواند ؟\r\n\r\nج\r\n- اگر در ايستاده نماز خواندن خوف خطر است بايد نشسته بخوانيد و سعى كنيد با توضيحات از تضعيف روحيهء رزمندگان جلوگيرى شود .\r\n\r\nس 71\r\n- اگر در شدت درگيرى جنگ ، رزمنده نتواند حمد بخواند يا نمىتواند به ركوع و سجده برود چگونه بايد نماز را برپا دارد ؟\r\n\r\nج\r\n- بايد به وظيفهء مقرره براى نماز مضطر عمل كند و در هر صورت نماز ساقط نمىشود .\r\n\r\nس 72\r\n- اگر در شدت درگيرى جنگ ، براى رزمنده امكان وضو گرفتن نباشد آيا مىتواند تيمم نمايد ؟\r\n\r\nج\r\n- در فرض مرقوم تيمم بدل از وضوء مجزى است .\r\n\r\nس 73\r\n- در شدت درگيرى جنگ ، آيا با لباس نجس و خونى و نيز با پوتين مىتوان نماز خواند ؟\r\n\r\nج\r\n- در فرض مرقوم به هر نحو كه ميسور است نماز بخواند مجزى است .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nس 74\r\n- آيا روزه گرفتن براى رزمندگان در ماه رمضان واجب است يا نه ؟\r\n\r\nج\r\n- روزهء واجب از مكلف ساقط نيست ولى اگر در اثناى روز ادامهء روزه حرجى شود مىتواند افطار كند .\r\n\r\nس 75\r\nبراى كسى كه مىتواند در جبهه حق شركت كند آيا نبرد در جبهه‌هاى ايران از جبهه‌هاى ديگر كشورهاى اسلامى ارجحيّت دارد ؟\r\n\r\nج\r\n- در حال حاضر جبههء ايران مقدم است .\r\n\r\nس 76\r\n- مراد از دعوت نيروهاى باطل به اسلام در شرائط كنونى چگونه است ؟\r\n\r\nج\r\n- اگر احتمال بدهند كه مهاجمين اغفال شدند و با ارشاد و بيان مسائل لازمه دست از هجوم بر مىدارند بايد اول بر آنها اتمام حجت شود .\r\n\r\nس 77\r\n- در چه صورت حرمت ماه‌هاى حرام شكسته و مسلمين مىتوانند جنگ كنند ؟\r\n\r\nج\r\n- در جنگ دفاعى هر موقع كه دفاع واجب باشد بايد بر آن اقدام شود اگر چه در ماه حرام باشد .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n\r\nس 78\r\n- فرار از دشمن در كدام صورت حرام است و در كدام صورت جايز ؟\r\n\r\nج\r\n- فرار از جبهه در هيچ حالى جايز نيست .\r\n\r\nس 79\r\n- در چه صورتى شركت در جهاد بر زيارت بيت اللّه مقدم است ؟\r\n\r\nج\r\n- در مواقعى كه اسلام يا بلاد مسلمين در معرض خطر هجوم دشمنان اسلام قرار گيرد و دفاع از آن متوقف بر تأخير زيارت بيت اللّه الحرام باشد .\r\n\r\nس 80\r\n- براى دفاع از حق ، استفاده كردن از منازل خالى اشخاص جايز است يا نه ؟\r\n\r\nج\r\n- اگر ضرورت دفاع واجب اقتضاء كند ، اجازهء مالك شرط نيست .\r\n\r\nس 81\r\n- گرفتن زمينهاى شخصى مردم عراق كه در مسير پيروزى اسلام و نابودى رژيم كافر و متجاوز عراق و كوتاه كردن دست آن جنايت‌كاران از سرزمينهاى اسلامى به طور موقت در تصرف رزمندگان اسلام قرار مىگيرد از نظر شرعى چه حكمى دارد ؟\r\n\r\nج\r\n- هر مقدار كه دفاع از اسلام و مسلمين توقف بر آن دارد نه تنها جايز است بلكه واجب و موجب قرب و رضاى خداوند است .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n\r\nس 82\r\n- ما در جبههء خرمشهر مستقر هستيم ، چون وسائل استراحت نداشتيم ، از منازل مردم مقدارى وسائل غذاخورى و پتو آورديم ، در صورتى كه نتوانيم اين وسائل را به آنها برگردانيم چه حكمى دارد ؟\r\n\r\nج\r\n- اگر يقين به رضايت صاحبان آنها و لو به شاهد حال ، داشته باشيد ، چيزى بر شما نيست .\r\n\r\nس 83\r\n- براى نبرد با سربازان باطل ورود به زمين آنان جايز است يا نه ؟\r\n\r\nج\r\n- دفاع از اسلام و بلاد مسلمين تا هركجا كه لازم باشد واجب است تعقيب شود .\r\n\r\nس 84\r\n- آيا فروختن سلاح به كسانى كه براى حفظ خود و يا دفاع از منطقهء خود خريد مىنمايد جايز است يا خير ؟\r\n\r\nج\r\n- بدون مراعات مقررات دولت اسلامى جايز نيست .\r\n\r\nس 85\r\n- آيا كسى كه مقروض است قبل از پرداخت قرض خود مىتواند در جبهه حضور يابد يا نه ؟\r\n\r\nج\r\n- مانع ندارد ولى اگر طلبكار مطالبه مىكند و او قدرت پرداخت دارد اول بدهى را بپردازد بعدا در جبهه شركت كند .\r\n\r\nس 86\r\n- آيا وقتى كه يك نفر شهيد مىشود مثلا در 10 مهر كه هم زمان با\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n22 ذىقعده ، آيا درست است كه ما سال آن شهيد را در 22 ذىقعده بگيريم آن هم كه هر سال 10 روز جلوتر مىآيد ، مثلا امسال 22 ذىقعده مىافتاد در 20 شهريور كه با 10 مهر 20 روز فاصله دارد آيا اين درست است اگر نه خواهش مىكنم كه براى ما توضيح دهيد تا اين شك كه در ما هست از بين برود خيلى متشكريم ؟\r\n\r\nج\r\n- به هر نحو خواستند برگزار نمايند مانع ندارد .\r\n\r\nس 87\r\n- آيا قبول وجهى كه از طرف بنياد شهيد به بازماندگان شهدا پرداخت مىگردد شرعا چه تأثيرى از لحاظ اخروى مىتواند در سرنوشت شهيد داشته باشد ؟ آيا از ايثار و فداكارى وى نزد خداوند متعال كاسته مىگردد ؟\r\n\r\nج\r\n- از اجر فداكارى و ايثار شهيد كاسته نمىشود و قبول آن براى خانواده شهيد مطابق مقررات بنياد شهيد مانع ندارد .\r\n\r\nس 88\r\n- مدّتى است كه برادرم در جبهه به درجهء رفيع شهادت نائل آمده و مىگويند ارتش مىخواهد مبلغ 000 / 000 / 2 ريال به خانوادهء شهيد بپردازد ، آيا با گرفتن اين پول شهيد ناراحت نمىشود ؟\r\n\r\nج\r\n- گرفتن پول مرقوم ، مانع ندارد .\r\n\r\nس 89\r\n- آيا رزمندگان اسلام مىتوانند لباسها و وسائل ديگرى را كه به آنها داده مىشود ، در خارج از منطقهء نظامى مورد استفاده قرار دهند ( اعمّ از استفاده شخصى و عمومى - مثلا بسيج ) .\r\n\r\nج\r\n- بستگى به مقررات دارد .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nس 90\r\n- آيا استفاده از مواد غذايى رزمندگان اسلام در داخل جبهه و مناطق جنگى كه معمولا از محلّ هداياى مردم تهيّه مىشود براى گروههايى كه از مسئولين و غيره براى بازديد به جبهه مىروند ، مجاز است ؟ چون در غير اين صورت امكان تهيه و خريد مواد غذايى براى آنها نيست .\r\n\r\nج\r\n- اگر از طرف متصدّيان مربوطه داده مىشود ، اشكال ندارد .\r\n\r\nس 91\r\n- در زمان اوج‌گيرى انقلاب اسلامى در ماه محرم مصادف با سال 1357 عده‌اى از جوانان اين محلّ به دنبال فرمان شما ، در يكى از محلّات تظاهرات كردند و عدّه‌اى از فرقهء ضالهء بهائيّت كه ايادى رژيم شاه بودند ، با تداركات قبلى و حساب شده ، آنها را به رگبار بسته و شهيد نمودند ؛ اكنون افراد ناآگاه ، شهداى اين صحنه را شهيد نمىدانند ، آيا شهيد هستند يا خير ؟\r\n\r\nج\r\n- در اجر و ثواب ، فرقى بين شهداى پيش از انقلاب و شهداى بعد از انقلاب و شهداى در جبههء جنگ تحميلى نيست .\r\nبا همكارى خود در جمع‌آورى و ثبت استفتائات امام خمينى در اين موسوعه كه مشتمل بر مسائل فقهى اسلام است ، ما را يارى نمائيد .\r\n\r\n","description":"","footnote":"","page_name":" 519 ","page_number":519},
  {"content":"\r\n . \r\n\r\n","description":"","footnote":"","page_name":" 520 ","page_number":520}
  ]