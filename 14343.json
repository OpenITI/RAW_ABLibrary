[
  {"content":"\r\n\r\nترجمهء وسائل الشيعه\r\nكتاب\r\nجهاد النفس\r\nمؤلف\r\nشيخ حر عاملى\r\nمترجم\r\nشيخ عل صحت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n* ترجمه وسائل الشيعه \" كتاب جهاد النفس \"\r\n* مؤلف : شيخ حر عاملى\r\n* مترجم : شيخ على صحت\r\n* ناشر : انتشارات ناس\r\n* تيراژ : پنج هزار نسخه\r\n* اسفند ماه 1364 - چاپخانه پيام\r\n* حروفچينى وصفحه آرائى : هفتم تير\r\nكليه حقوق اين ترجمه محفوظ ومخصوص است به انتشارات ناس\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n1 - لزوم مبارزه با نفس\r\n1 - امام صادق ( ع ) فرمود : پيامبر ( ص ) گروهى را به جنگ با كفار فرستاد و چون بازگشتند ، فرمود : خوشا به حال مردمى كه جهاد كوچك را به پايان رسانده و جهاد بزرگتر بر ايشان باقى مانده است ! سؤال شد : اى رسول خدا ! جهاد بزرگتر كدام است ؟ فرمود : جهاد با نفس ! 2 - امام صادق ( ع ) فرمود : بار خود را بر خودت حمل كن كه ديگرى بارت را بر نخواهد داشت ( بر نفس خود مسلط باش و از آن براى نجات و كمال خويش استفاده كن ) .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n3 - امام صادق ( ع ) به مردى فرمود : همانا تو بر خودت طبيب قرار داده‌شده‌اى ، براى تو بيماريت بيان شده است ، و نشانه سلامتى بر تو شناسانده گشته ، و به دارويت رهنمائىشده‌اى ، پس بنگر كه قيام و پاسداريت بر نفست چگونه مىباشد ! 4 - امام صادق ( ع ) به مردى فرمود : قلب خود را قرين و همراه نيكو و فرزند شايسته‌اى براى خود قرار ده ، دانش خود را براى خودت پدرى قرار ده كه از آن پيروى كنى ، و نفس خود را براى خويش دشمن قرار ده كه با آن مبارزه كنى ، و مال خويش را عاريتى قرار ده كه آن را برگردانى .\r\n5 - از سخنان رسول خدا ( ص ) اين بود كه مىفرمود : شديد و استوار آن كسى است كه بر نفس خويش غلبه كند .\r\n6 - حضرت صادق ( ع ) فرمود : هر كه قلب خود را واعظ خويش قرار ندهد و از وجود خويشتن باز دارنده‌اى نداشته باشد و همراه خود ارشادكننده‌اى نداشته باشد دشمن بر وى قدرت يابد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n7 - امام صادق ( ع ) از پدرانش روايت كرده كه پيغمبر ( ص ) ضمن وصيت خود به على بن ابى طالب ( ع ) فرمود : اى على ! بهترين جهاد انسان اين است كه صبح كند و در فكر ظلم به كسى نباشد .\r\n8 - امام صادق ( ع ) فرمود : هر كه بر نفس خويش هنگام ذوق ، رغبت ، ترس ، وحشت ، خشم و خوشنودى مالك شود ، خداوند جسد او را بر آتش حرام مىكند .\r\n9 - حضرت امير ( ع ) فرمود : بهترين جهاد ، جهاد كسى است كه با نفس خويش مبارزه كند . ( چون قسمت اول حديث در حديث اول ذكر شد در اينجا آن قسمت حذف گرديد ) .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n10 - پيامبر اكرم ( ص ) فرمود : مجاهد كسى است كه با نفس خويش جهاد كند .\r\n\r\n2 - وظايف اعضاء بدن\r\n( 11 ) 1 - امام صادق ( ع ) در حديث بلندى فرمود : خداوند واجب كرده است ايمان را بر اعضاء بدن فرزندان آدم و قسمت و پخش كرده ايمان را بر آنها ، پس وظيفه ايمانى هر عضوى به غير از وظيفه ايمانى عضو ديگر است .\r\nتا اينكه حضرت فرمود : آن چه از ايمان بر قلب وظيفه و فرض بوده عبارت است از معرفت و اقرار و تصميم و رضايت و تسليم به اينكه نيست الهى مگر الله ، يكتاست و شريكى ندارد ، إله واحدى كه براى خود يار و فرزندى نگرفته ، و اينكه محمد ( ص ) بنده و رسول خداست ، و اقرار به آنچه از كتاب و پيامبر از جانب خداوند آمده است ، اينها آن چيزى است كه از معرفت و اقرار كه عمل قلب است بر قلب فرض و واجب كرده است ، و اين همان قول خداوند است كه مىفرمايد : « همانا به ياد خدا قلبها اطمينان پيدا مىكنند . ( سوره رعد 28 ) و مىفرمايد : « مگر آنكه اجبار شود ( به گناهى ) در حالى كه قلب او به ايمان\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمطمئن است ( براى او باكى نيست ) . ( سوره نحل / 106 ) » و مىفرمايد : « آنانى كه گويند ايمان آورديم به زبانهايشان و ايمان نياورده قلبهايشان ( سوره مائده / 41 ) » و مىفرمايد :\r\n« اگر آشكار كنيد ( از اعمال و نيات ) آن چه در نفسهايتان است يا پنهان داريد به آن خداوند حساب مىكند ، پس آن كه را بخواهد مىآمرزد ، و عذاب مىكند آنكه را بخواهد .\r\n( سوره بقره / 284 ) « پس اينها چيزى است كه خداوند از اقرار و معرفت بر قلب واجب كرده و آن عمل قلب است و آن سر ايمان است و خداوند فرض و واجب كرده بر زبان ، بيان آنچه را كه قلب بر آن اقرار كرده است . چنان كه خداوند متعال مىفرمايد : « و بگوئيد بر مردم به نيكوئى ( سوره بقره / 83 ) » و مىفرمايد : « بگوئيد ايمان آورديم به آنچه نازل شده است بسوى شما و ما ، و پروردگار ما و پروردگار شما يك تاست و ما بر او تسليم‌شده‌گانيم . ( سوره عنكبوت / 46 ) و اين چيزى است كه خداوند بر زبان واجب و فرض كرده كه آن عمل زبان\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاست . و خداوند فرض و واجب كرده بر گوش كه منزه باشد از شنيدن آنچه خداوند حرام كرده است و اعراض كند از آنچه بر او حلال نيست و خداوند نهى كرده از آن ، پرهيز كند از گوش دادن به آنچه سخط و خشم خداوند را باعث مىشود خداوند در اين باره گويد :\r\n« و همانا نازل كرد بسوى شما در كتاب اينكه چون شنيديد آيات خدا مورد كفر قرار گرفته و مسخره مىشود پس ننشينيد با آنان تا فرو روند در گفتارى غير از آن ( سوره نساء / 140 ) و سپس خداوند حالت فراموشى را از نشستن در مجالس ياد شده استثناء كرده و فرمود :\r\n« و اگر به فراموشاند تو را شيطان پس منشين بعد از ياد آوردن با مردم ستمكار ( سوره انعام / 68 ) » و باز خدا مىفرمايد : « پس بشارت بده بندگانم را آنان كه مىشنوند گفتار را پس پيروى مىكنند نيكوترين آن را ، آنان كسانى هستند كه خداوند هدايتشان كرده و هم ايشان صاحبان خرد باشند ( سوره زمر / 18 ) » و فرمايد : همانا رستگار شدند مؤمنان ، آنان كه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدر نمازشان خشوع‌كنندگانند و آنان كه از لغو اعراض‌كنندگانند ، و آنان كه زكات را پرداخت‌كنندگانند . ( سوره مؤمنون / 104 ) » . « و چون بشنوند لغو را از آن اعراض كنند ( سوره قصص / 55 ) » . « و چون بگذرند بر لغو با كرامت مىگذرند ( سوره فرقان / 77 ) » اينها چيزهائى است كه خداوند بر گوش واجب و فرض كرده تا انسان گوش ندهد به آنچه كه برايش حلال نيست و اين عمل گوش است و از ايمان اوست . و خداوند فرض كرده بر چشم كه نگاه نكند به آنچه خداوند بر آن حرام كرده است و اعراض كند از آنچه خدا نهى كرده و بر او حلال نمىباشد كه اين عمل چشم بوده و از ايمان چشم است ، خداوند متعال مىفرمايد : « بگو به مؤمنان بپوشانند چشمهايشان را و حفظ كنند فرجهايشان را ( سوره نور / 30 ) » و نگاه نكنند به عورتهاى خودشان ، نگاه نكند مرد به فرج برادرش و نيز فرج خود را حفظ كند از نگاه كردن به آن » و باز مىفرمايد : « بگو بر زنان مؤمن فرو پوشند چشمهايشان را و حفظ كنند فرجهايشان را ( سوره نساء / 31 ) » به اينكه نگاه نكند يكى از ايشان به عورت خواهرش و عورت خود را حفظ كند از اينكه نظر گرديده شود ، پس فرمود : هر چه در قرآن راجع به حفظ فرج ( عورت ) وارد شده است در مورد عمل زنا است به غير از اين آيه كه در باره نظر و نگاه وارد شده است ، سپس خداوند به نظم در آورده است آنچه فرض است بر قلب و چشم و زبان در يك آيه و فرموده : « و نبوديد پنهان داريد كه گواهى دهد بر شما گوشتان و نه چشمهايتان و نه پوستهايتان ( سوره فصلت / 22 ) » كه منظور از پوستها ، عورتها و رانها است . و خدا\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمىفرمايد : « و پيروى مكن از آنچه بدان عالم نيستى كه همانا گوش و چشم و دل هر يك از آنها مسئول است . ( سوره اسراء / 36 ) » پس اينها چيزى است كه بر چشم فرض شده و اينها عمل چشم و از ايمان آن است و باز فرض كرده بر دستهاى انسان كه به كار نبرد در آنچه خداوند حرام گردانيده و در آنچه خدا فرمان داده است به كار برد ، و فرض كرده خدا بر آنها صدقه و احسان و صله رحم و جهاد در راه خدا و پاكيزگى براى نمازها را ، و مىگويد : « اى كسانى كه ايمان آورده‌ايد هنگامى كه به پا مىگرديد براى نماز پس بشوئيد صورتهايتان و دستهايتان را تا به آرنجها ، و مسخ كنيد بر سرتان و پاهايتان تا دو قاب پا ( سوره مائده / 6 ) » و مىگويد : « پس چون بر خورديد با آنان كه كافر شده‌اند پس زدن گردنها است تا گاهى كه بشدت به مرگشان رسانيد ، پس شديد كنيد پيمان را ، يا منت گذاريد . ( در مىگذريد ) و يا فديه مىگيريد . تا جنگ بارهاى خود را فرو گذارد ( سوره محمد / 4 ) » پس اينها وظائفى است كه خداوند بر دستها فرض كرده است زيرا زدن از كارهاى دست است . و نيز خداوند بر پاها فرض كرده كه انسان بواسطه آنها در معصيت خدا راه نرود بلكه بر آنها فرض كرده كه در رضايت خداوند مورد استفاده قرار گيرد ، و لذا مىگويد : به خرامانى روى زمين راه مرو كه تو ( نتوانى ) هرگز بشكافى زمين را و به بلندى كوهها نرسى ( سوره اسراء / 37 ) » و فرمود :\r\n« و در رفتنت ميانه رو باش و فرو كش صدايت را كه زشت‌ترين صداها صداى خران است ( سوره لقمان / 19 ) » .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nخداوند در باره شهادت دست و پا بر خودشان و صاحبشان در آنچه از فرمانهاى و وظائف ضايع كرده‌اند مىگويد : « آن روز مهر مىزنيم بر دهنهايشان و سخن مىگويند با ما دستهايشان و گواهى مىدهند پاهايشان به آنچه بودند فراهم مىكردند ( سوره يس / 65 ) » پس اينها از چيزهائى است كه خداوند فرض كرده است بر دستها و پاها و همينها عمل آنها بوده و از ايمان آنهاست .\r\nو نيز خداوند قرض و واجب كرده بر صورت ، سجده كردن را در شب و روز به هنگام نمازها ، و فرموده است : « اى كسانى كه ايمان آورده‌ايد ركوع كنيد و سجده كنيد و پروردگارتان را عبادت كنيد و نيكوئى را انجام دهيد ، باشد كه رستگار گرديد ( سوره حج / 77 ) پس اينها فريضه و وظيفه جامعى است بر صورت و دستها و پاها ، چنان كه خداوند در جاى ديگرى مىفرمايد : « و همانا سجده‌گاهها براى خداست پس نخوانيد با خداوند كسى را ( سوره جن / 18 ) » .\r\nتا اينكه حضرت فرمود : پس هر كه خدا را ملاقات كند در حالى كه اعضاء بدن خود را ( از نافرمانى حق ) حفظ كرده و با هر يك از اعضاء بدنش آنچه را خدا فرض نموده انجام داده باشد ، پس خدا را ملاقات كند در حالى كه ايمان خود را كامل ساخته و از اهل بهشت قرار گرفته است ، و هر كه در چيزى از وظائف اين اعضاء كوتاهى كند و تجاوز نمايد از آنچه خدا فرمان داده است خدا را در حالى ملاقات خواهد كرد كه ايمانش ناقص است .\r\nتا اينكه امام ( ع ) فرمود : و با تمام بودن ايمان مؤمنان وارد بهشت شده و با ناقص بودن آن ، كوتاهىكنندگان وارد دوزخ مىگردند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n2 - از حسن بن هارون روايت شده كه امام صادق ( ع ) در باره آيه : « همانا گوش و چشم و دل هر يك از آنها سؤال گرديده خواهند شد ( سوره اسراء / 36 ) » فرمود كه : از گوش از آنچه شنيده و از چشم از آنچه نظر كرده و از قلب از آنچه بستگى يافته سؤال خواهد شد .\r\n3 - امام صادق ( ع ) در ضمن حديثى فرمود : ايمان بدون عمل نمىتواند باشد و عمل از ايمان است و ايمان بدون عمل ثابت نمىگردد .\r\n4 - حضرت صادق ( ع ) فرمود : كسى كه بدين خدا اقرار كند مسلمان است ، و كسى كه عمل كند به آنچه خداوند امر كرده مؤمن است .\r\n5 - ابو بصير گفت به امام باقر ( ع ) عرض كردم كه « خيثمه » به ما خبر داده كه از شما در باره ايمان پرسش كرده و شما فرموده‌ايد : ايمان عبارت از اعتقاد به خدا و تصديق كتاب خدا و معصيت نكردن خدا مىباشد ؟ حضرت فرمود : خيثمه درست گفته است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n6 - جميل بن دراج گويد : از امام صادق ( ع ) در باره ايمان سؤال كردم ، امام ( ع ) فرمود : ايمان عبارت است از گواهى بر اين كه نيست خدائى مگر الله ، و اينكه محمد ( ص ) رسول خداست ، گفتم آيا اين از عمل نيست ؟ فرمود : آرى ، گفتم پس عمل از ايمان است ؟\r\nفرمود : ثابت نمىشود ايمان مگر به عمل و عمل از ايمان است .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n7 - نظر به شباهت روايت هفتم اين باب به روايت اول اين باب از ترجمه آن صرف نظر شد .\r\n8 - امام سجاد ( ع ) فرمود : بر تو جايز نيست هر آنچه مىخواهى بگوئى ! زيرا خداوند مىفرمايد : « و پيروى مكن چيزى را كه تو را بر آن علم نيست ( سوره اسراء / 36 ) » و بر تو جايز نيست هر چه مىخواهى بشنوى چه اينكه خداوند عزيز مىگويد : « همانا گوش و چشم و دل از تمامى آنها سؤال خواهد شد ( سوره اسراء / 36 ) » .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n3 - گزيده‌اى از رسالهء حقوق امام سجاد ( ع )\r\n( 19 ) 1 - از ثابت بن دينار نقل شده كه امام على بن الحسين زين العابدين عليه السلام فرمود :\r\nحق خداوند اكبر بر تو اين است كه او را پرستش كنى و چيزى را شريك او قرار ندهى و چون با اخلاص چنين كردى خداوند بر خود لازم مىداند كه امر دنيا و آخرت تو را كفايت كند .\r\nو حق نفست بر تو اين است كه آن را گرامى دارى ( بدور دارى ) از فحش ، و عادت دهى به نيكوئى و ترك زياده‌گوئى بىفايده و نيكى به مردم و خوشگفتارى در باره مردم . و حق گوش اين است كه آن را منزه كنى از شنيدن غيبت و شنيدن آنچه شنيدنش حلال نيست .\r\nو حق چشم اين است كه بپوشانى آن را از آنچه برايش حلال نيست ، و بواسطه نظر با چشم اعتبار بگيرى .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو حق دو دست بر تو اين است كه دراز نكنى آنها را به آنچه براى تو حلال نيست و حق پاهايت اين است كه بوسيله آنها نروى بسوى آنچه بر تو حلال نيست ، كه با آنها در « صراط » وقوف خواهى كرد ، پس بنگر كه نلغزى و در آتش نيافتى . و حق شكمت اين است كه آن را ظرف ( غذاى ) حرام قرار نداده و بيش از سيرى زياده نخورى . و حق فرج ( عورت ) تو اين است كه آن را از زنا نگهدارى و حفظ كنى از اينكه به آن نظر شود . و حق نماز اين است كه بدانى نماز وسيله ورود انسان بسوى خداست و تو در حال نماز در پيشگاه خدا ايستاده‌اى ، چون اين حالت را دانستى ، پس مىبايستى در مقام بنده‌اى زبون خوار ، راغب ، ترسنده ، اميدوار ، هراسنده ، ناتوان ، زارىكننده ، و تعظيم‌كننده‌اى با سكونت و وقار براى آنكه در پيشگاهش ايستاده‌اى باشى و اقبال كنى با قلبت به نماز و اقامه كنى آن را با حدود و حقوقش . و حق حج اين است كه بدانى حج مهمان شدن براى خدا و فرار از گناهان بسوى خداست ، و در حج توبه‌ات قبول شده و وظيفه‌اى كه بر تو واجب گشته انجام يافته است . و حق روزه اين است كه بدانى روزه حجابى است كه خداوند بر زبان و گوش و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nچشم و شكم و فرج تو قرار داده تا تو را از آتش فرو پوشد ، پس اگر روزه را ترك كنى پوشش خدا را بر خودت پاره كرده‌اى . و حق صدقه اين است كه بدانى صدقه ذخيره تو نزد پروردگارت بوده و وديعه‌اى است كه نياز به گواه گرفتن براى آن نيست و آنچه پنهانى وديعه مىگذارى محكمتر از وديعه‌اى است كه آشكارا انجام مىدهى و بدانى كه صدقه بلايا و ناخوشىها را در دنيا از تو دور ساخته و در آخرت آتش را از تو دفع مىگرداند . و حق هدايت اين است كه به آن خدا را اراده كنى و خلق خدا را اراده نكرده و اراده نكنى به آن جز رسيدن به رحمت الهى و رستگارى روحت روزى كه به ملاقات خدا برسى . و حق سلطان اينست كه بدانى تو فتنه و وسيله آزمايش او قرار داده‌شده‌اى و بخاطر حكومتى كه سلطان بر تو دارد خداوند او را در باره تو مبتلى و مورد آزمايش قرار داده ، و بر تو است كه متعرض خشم او نشده كه با دست خود خودت را به هلاكت اندازى و با او در آنچه از بديها به تو برسد شريك خواهى بود . و حق آموزگارت اينكه او را بزرگ دارى و مجلس او را احترام گذارى ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو نيك به گفتارش گوش فرا دهى ، و به نيكوئى با او روبرو شوى و صدايت را پيش وى بلند نكنى ، اگر كسى پرسش كرد پيش از استادت جواب ندهى ، و سخن از كسى در مجلس او نگوئى ، ؟ غيبت كسى را نزد او ننمائى ، و اگر از او بدگوئى شد از وى دفع كنى ، و عيبهايش را بپوشانى و نيكىهايش را آشكار كنى و با دشمن او منشينى و دوست او را دشمن ندارى ، و چون چنين كردى فرشتگان الهى گواهى مىدهند كه تو او را در نظر گرفته‌اى و تعليم او را بخاطر خدا فرا گرفته‌اى نه بخاطر مردم . و حق سرپرست مملكت بر تو اين است كه وى را اطاعت كرده و نافرمانيش نكنى مگر در آنچه موجب خشم خداوند گردد چرا كه طاعتى براى مخلوق در نافرمانبرى از خالق وجود ندارد . و اما حق رعيت زير دستت اين است كه بدانى آنان بخاطر ضعفشان و بخاطر نيرومنديت بر تو رعيت شده‌اند ، پس واجب است بر آنان عدالت كنى و بر ايشان شتاب نكنى ، و خدا را بر نيرومند ساختنت بر رعيت سپاسگزارى .\r\nحق شاگردان و دانش آموزان و حق زيردستان دانش آموزت اين است كه بدانى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nخداوند تو را در آنچه از دانش بخشيده است بر آنان قيم و سرپرست قرار داده است و براى تو از خزانه علمش بخشيده است ، پس اگر در آموزش مردم به نيكوئى عمل كرده و تندى و سختى به كار نبرى خداوند فضل خويش را بر تو مىافزايد ، و اگر دانشت را باز داشتى و يا در آموزش مردم خشونت پيش گرفتى بر خداست كه علم را و بهاى آن را از تو باز گرفته و از دلها جايگاهت را ساقط كند . و حق همسرت اين است كه بدانى خداوند او را وسيله سكونت و انس تو قرار داده است پس بدان كه نعمتى از خداوند بوده بايد اين نعمت را گرامى دارى و با وى مرافقت كنى ، اگر چه حق تو بر همسرت واجب‌تر است ولى بر تو است كه با وى مهربانى كنى ، زيرا كه او اسير توست و بايد كه او را طعام و پوشاك دهى ، و چون نادانى كند از او درگذرى . و حق بنده‌ات اين است كه بدانى او آفريده خدا و فرزند پدر و مادرت ( از آدم و حوا ) است و از گوشت و خون توست و او را بدين جهت مالك نشدى كه بدون خدا خودت آفريده باشى ، و چيزى از اعضايش را نيافريده‌اى و رزقى را براى او بيرون نياورده‌اى و لكن خداوند تو را بر او كفايت داده سپس او را مسخر تو نموده و تو را امانتدار او كرده و به نزدت وديعه قرارش داده تا حفظ كند براى تو آنچه از خير به او مىرسانى ، پس نيكى كن به او چنان كه خدا بر تو احسان كرده است . و اگر او را خوش ندارى عوضش كن و\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعذاب مكن خلق خدا را ، و قوتى نيست مگر براى الله . و حق مادرت اين است كه بدانى او تو را حمل كرده بطورى كه هيچ كس كسى را حمل نكند ، و از ميوه قلبش به تو خورانده و به تو بخشيده آنچه را كه كسى حاضر نمىشود به ديگرى ببخشد و بخوراند ، و تو را با تمامى اعضايش نگهدارى كرده و باكى نداشته از اين كه گرسنه بماند ولى تو را سير گرداند و تشنه بماند ولى تو را سيراب نمايد و برهنه بماند ولى تو را بپوشاند و در آفتاب بماند ولى تو را سايبان قرار دهد ، و از خواب خود بخاطر تو دست مىكشد ، و خلاصه از گرما و سرما تو را محافظت مىكند تا براى او بوده باشى ، و تو نمىتوانى از ( زحمات ) او سپاسگزارى مگر به كمك و توفيق پروردگار . و حق پدرت اين است كه بدانى او اصل ( و ريشه ) توست و اگر او نبود تو هم نبودى ، پس هر گاه چيزى ( خوب ) از خود ديدى كه به شگفتت آورد بدان كه پدرت در آن چيز ( اساس ) و اصل نعمت است پس خدا را سپاسگزار باش و شكر پدر را بجاى آور كه قوتى نيست مگر اللَّه را . و اما حق فرزندت اين است كه بدانى او از توست و خير و شر او در دنيا متعلق به تو مىباشد ، و تو در نزد پروردگارت از سرپرستى او در ادب نيكو و هدايت بسوى پروردگار و اطاعت از خدا مسئول هستى پس در امر فرزندت مانند كسى كوشش كن كه يقين\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدارد در احسان به وى ثواب برده و در بدى بوى عقاب خواهد بود . و اما حق برادرت اين است كه بدانى او دست تو و عزت تو و قوت توست پس آن را سلاحى در معصيت خدا و وسيله‌اى براى ستم به خلق خدا قرار مده ، و او را در يارى بر دشمنش فرو نگذار ، پس اگر برادرت خدا را اطاعت كرد كه چه بهتر و الا خداوند گراميتر از او بر تو بايد باشد ، و نيروئى نيست مگر الله را . و اما حق مولاى نعمت دهنده‌ات بر تو اين است كه بدانى در راه تو مالش را انفاق كرده و تو را از ذلت بندگى و وحشت آن به عزت آزادى و انس با آزادى در آورده است ، پس تو را از اسارت ملكيت آزاد ساخته و از قيد عبوديت رها گردانيده است ، خارج ساخته تو را از زندان و مسلط گردانيده بر خودت ، و تو را براى عبادت خدا فارغ گردانيده است ، باز حق او در باره‌ات اين است كه بدانى او نسبت به تو در زندگانى و مرگت از بهترين خلق است ، و يارى او بر تو و از آنچه بر وى از عهده‌ات بر مىآيد واجب است . و اما حق بنده‌اى كه آزادش كرده‌اى اين است كه بدانى خداوند آزاد كردنش را برايت وسيله‌اى به سوى خود و حجابى از آتش قرار داده كه نتيجه‌ات از وى در دنيا اگر برايش وارثى نباشد ميراث\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاوست و در آخرت بهشت است . و اما حق نيكىكننده بر تو اين است كه سپاسش كنى ، و معروف و نيكىاش را به ياد آورى و برايش گفتار نيكو فراهم آورى ، و در ميان خود و خدايت برايش دعاى خالص كنى ، و چون كردى پس همانا در آشكار و نهان شكرش را بجا آورده‌اى ، و اگر روزى توانستى نيكى او را جبران بكن . و اما حق موذن اين است كه بدانى او ياد آورنده پروردگارت براى تو است و دعوت‌كننده تو بسوى نصيبت ( از خير ) و يارىكننده‌ات براى انجام وظيفه الهى تو مىباشد ، پس او را سپاسگزار مانند سپاس براى كسى كه به تو احسان كرده است . و اما حق امام جماعتت بر تو اين است كه بدانى او سفارت ميان تو و خدايت را به عهده گرفته است و از تو سخن مىگويد و تو از او سخن نمىگوئى و براى تو دعا مىكند و تو براى وى دعاكننده نيستى ، و تو را از اضطراب عظيم ايستادن در پيشگاه خدا كفايت مىكند ، كه اگر نقصى در نماز باشد به گردن اوست نه به گردن تو ، و اگر نماز به صورت كامل انجام يابد تو شريك او در اين ثواب هستى و بر وى از تو زيادى نيست ، پس به نفس خود نفس تو را نگهداشته و به نمازش نماز تو را حفظ كرده است ، پس سپاس او را به همين مقدار بجاى آور . و اما حق همنشينت اين است كه در كنارت به او ملايمت كنى ، ( رفتارت را با او\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنرم كنى ) و در گفتار با او انصاف نمائى ، و از جايت بدون اجازه‌اش برنخيزى ، و چون كسى در نزد تو نشيند او را جايز باشد كه بدون اجازه‌ات از كنارت برخيزد ، لغزشهايش را فراموش كنى ، و نيكىهايش را حفظ نمائى ، و در باره او به چيزى جز خير گوش ندهى . و اما حق همسايه‌ات اين است كه در غيابش حفظ كنى ( از او ذكر خير كرده و غيبتش نكنى و دفاع كنى ) و در حضور گرامىاش دارى ، و چون مورد ستم واقع شد ياريش كنى ، و پنهان‌شدهء ( از اعمال و رفتارش ) را پى نگيرى ، پس اگر ناشايستى از او دانستى پنهانش دارى ، و اگر بدانى كه اندرز تو در او اثر مىگذارد ميان او و خودت او را نصيحت كنى ، و او را در سختى و شدت رها نسازى ، و لغزشش را واگذارى ، و گناهش را بيامرزى ، و با او معاشرت نيكوئى انجام دهى ، كه نيست قوتى مگر براى خدا . و اما حق يار ( دوست ) اين است كه او را به فضيلت و انصاف همراهى كنى ، گرامى بدارى او را آنچنان كه تو را گرامى مىدارد ، و نگذارى او را كه سبقت بگيرد در خيرى و اگر سبقت گرفت جبران كنى ( يعنى : نگذارى كه او در خدمت به تو پيشى گيرد بلكه تو اين خير را جلوتر از او نسبت به وى انجام بده و اگر سبقت گرفت بايد كه در مقابل خدمت او به جبران برآئى و عوضش را انجام دهى ) و به او مهرورزى چنان كه به تو مهر مىورزد ، و باز دارى او را از معصيتى كه قصد انجام آن را دارد ، و براى او رحمت باش ، و عذاب مباش . و اما حق شريكت اين است كه در غيابش از او كفايت\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nكرده و در حضورش رعايت او را بنمائى ، و غير از حكم او حكمى نكنى ، و به رأى خود عمل نكنى بدون نظر خواهى او ، و مالش را حفظ كنى و بر او خيانت روا ندارى ( در خرد و كلان ) و در آنچه با عزت و خواريش بستگى دارد پس همانا دو دست خداوند بر دو شريك گسترده است مادامى كه به همديگر خيانت نكنند ،\r\nو لا قوة الا بالله\r\n. و اما حق مالت ( ثروتت ) اين است كه آن را جز از طريق حلال به دست نياورى و جز در راهش انفاق نكنى ، و ايثار نكنى آن را بر كسى كه سپاست نگذارد ، پس عمل كن به آن براى اطاعت خداوند و به آن ( و در مصرف آن ) بخالت نكن كه در حسرت و ندامت و ناراحتى بيافتى . و اما حق بستانكارت اين است كه اگر امكان دارد بدهى او را بدهى و اگر در عسرت باشى با گفتار خوش او را راضى كنى و از خودت با لطافت و نرمى ردش نمائى . و اما حق آشنا و معاشرت اين است كه او را فريب ندهى و با او غش ( و تقلب ) نكنى و نيرنگ نزنى و خدا را در باره‌اش بپرهيزى . و اما حق خصم\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو ادعاكنندهء بر تو اينكه اگر او در آنچه بر عليه تو ادعا مىكند حق باشد خودت بر عليه خويش شاهد بوده و او را ستم نكرده و حقش را اداء كنى ، و اگر آنچه ادعا مىكند باطل باشد با او رفاقت كرده و نسبت به امرش غير از ملايمت چيزى انجام ندهى و نسبت به كارش خدا را به خشم نياورى ،\r\nو لا قوة الا بالله\r\n. و اما حق كسى كه بر عليه او ادعا دارى اين است كه اگر در ادعايت به حق هستى در گفتگويت نيكوئى و زيبائى به كار برى و حق او را انكار نكنى ، و اگر در ادعايت باطل هستى خدا را بپرهيزى و بسويش توبه پيش آرى و ادعايت را ترك كنى . و اما حق مشورت خواهنده اين است كه اگر براى او نظر درستى ميدانى به آن دعوت كنى و اگر نميدانى او را به آنكه مىداند هدايت نمائى . و اما حق مشورت دهنده بر تو اين است كه او را در آن چه با نظر تو موافق نباشد متهم نكنى و اگر موافق باشد او را نصيحت كنى و بايد كه روش تو با او به نرمى و مهربانى باشد و اما حق اندرز و نصيحت خواهنده اين است كه او را نصيحت كنى و بايد كه روش تو با او به نرمى و مهربانى باشد .\r\nو حق ناصح و پند دهنده اين است كه بال ( جانت ) را به نرمى براى او بگشائى و شنوائيت را برايش بسپارى اگر در گفتارش درستى و صواب بود خدا را سپاس كنى ، و اگر گفتارش بر خلاف بود رحمت برايش خواسته و متهمش نكنى و بدانى كه خطا كرده است و او را به اين\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nخطا مواخذه نكنى مگر آنكه مستحق تهمت باشد كه در هر صورت به كارش اهميت نده . حق بزرگتر اين است كه بخاطر زيادى سنش و تقدمش در اسلام پيش از تو ، وقار و احترامش گذارى و در بگو مگو مقابله با او را ترك كنى ، و در راه بر او پيشى نگيرى ، و مقدم بر او نگردى و به نادانيش نخوانى و اگر بر تو نادانى كرد متحملش شوى و گراميش بدارى بخاطر مسلمان بودنش و احترامى كه از اسلام دارد . و حق كوچكتر اين است كه در تعليمش مهربانى كنى ، و از او ( هنگام خشم ) درگذرى ، و عيبهايش را بپوشانى و با او نرمى كنى ، و كمكش كنى .\r\nو حق سائل اين كه به قدر نيازش به او اعطاء كنى . و حق مسئول اين است كه اگر چيزى عطاء كند از او با سپاسگزارى و معرفت به فضلش بپذيرى ، و اگر چيزى نبخشد عذر او را بپذيرى .\r\nو حق خوشحال‌كننده‌ات براى خدا اين است كه اول خدا را حمد كرده و سپس سپاس او را بجاى آورى . و حق بدكننده‌ات اين است كه او را ببخشى ، و اگر بدانى كه عفو ضرر مى - رساند طلب يارى مىكنى چنان كه خداوند مىفرمايد : « و آن كه يارى جويد پس از ستمش ( ستم‌شدنش ) پس براى آنان راهى نيست ( باكى نيست كه داد خواهى كنند ) ، ( سوره شورى / 41 ) » .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو حق اهل ملت تو ( همكيشانت ) اين است كه سلامتى و رحمت براى آنان در نظر بگيرى ، و به بدكارشان ملايمت و مرافقت كنى ، و الفت و همدمى نمائى با ايشان ، و صلاح آنان را بخواهى ، و نيكوكارشان را شكر نمائى ، و به بدشان اذيت روا ندارى ، و بر آنان دوست بدارى آنچه بر خود دوست مىدارى ، و بر آنان ناپسند بشمارى آنچه بر خود ناپسند مىشمارى ، پير مردشان را پدر خود و جوانهايشان را برادر خود و پير زنانشان را مادر خود و كودكانشان را فرزندان خود بدانى . و حق اهل ذمه ( اهل كتاب از يهود و نصارى و مجوس كه ساكن كشور اسلامند ) اين است كه بپذيرى از ايشان آنچه را خدا از ايشان پذيرفته است و ظلم ( پيمان‌شكنى ) نكنى مادامى كه بعهدشان با خدا وفا مىكنند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n4 - آراسته شدن به صفات پسنديده\r\n( 20 ) 1 - امام صادق ( ع ) فرمود : خداوند پيامبر خود را به مكارم اخلاق ( اخلاق نيكو ) مخصوص گردانيد ، پس شما نيز خود را آزمايش كنيد ، اگر در وجود شما اخلاق نيكو باشد خدا را سپاس گوئيد و در زياد كردن خوى نيكو ميل و رغبت كنيد ، حضرت مكارم اخلاق را در ده شماره به اين ترتيب ذكر فرمود : يقين ، قناعت ، صبر ، شكر ، حلم ، حسن خلق ، سخاوت ، غيرت ، شجاعت ، و مروت .\r\nدر حديثى كه در كتاب معانى الاخبار ذكر شده مثل خبر فوق مكارم اخلاق شمارش گشته ولى بجاى كلمه ( حلم ) كلمه ( رضا ) به كار رفته است .\r\nباب 4 - فيه 31 حديثا :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n2 - امام باقر ( ع ) از رسول خدا ( ص ) نقل كرده كه آن حضرت به على ( ع ) فرمود :\r\nاى على ! تو را در باره خودت به چند خصلت سفارش مىكنم پس آنها را حفظ كن سپس پيامبر فرمود : خداوندا يارى كن على را ، ؟ بعد فرمود : اما خصلت اول راستگوئى است ، مبادا كه از دهانت ابدا دروغى بيرون بيايد . خصلت دوم پرهيز و ورع است مبادا هرگز به خيانت جرات پيدا كنى ، خصلت سوم ترس از خدا است بگونه‌اى كه گوئى او را مىبينى ، خصلت چهارم بسيار گريه كردن از ترس خدا است ، كه براى هر قطره‌اى در بهشت خانه‌اى برايت بنا مىگردد ، خصلت پنجم بخشيدن مال و خون ( جان ) براى دين است ، خصلت ششم گرفتن سنت من در نمازم و روزه‌ام و صدقه‌ام است ، و اما نماز ( در سنت پيامبر ) پنجاه ركعت است « 1 » و روزه در هر ماه سه روز است كه پنجشنبه اول ماه و پنجشنبه آخر ماه و چهار شنبه\r\n\r\n\r\n","description":"","footnote":"\r\n( 1 ) - بايد ياد آور شد كه منظور از پنجاه ركعت نماز عبارت از نمازهاى واجب و فريضه و نافله‌هاى آنها مىباشد كه شبانه روز بايد خوانده شود كه هفده ركعت آنها نمازهاى فريضه بوده و ما بقى نافله‌ها است كه دو ركعت نافله نماز صبح پيش از آن و هشت ركعت نافله پيش از نماز ظهر و هشت ركعت پيش از نماز عصر و چهار ركعت بعد از نماز مغرب و يازده ركعت بعنوان معروف نماز شب مىباشد ، ولى در اكثر روايات مربوطه نمازهاى واجبه و نوافل پنجاه و يك ركعت شماره شده است كه يك ركعت هم نافله نماز عشاء به حساب آمده است و مىتوان آن را به دو ركعت نشسته انجام داد ، اگر چه در روايت معروف امام حسن عسگرى ( ع ) در باره علامت مؤمن باز لفظ پنجاه ركعت ذكر شده است ولى باز همين روايت در بعضى كتب روايت پنجاه و يك ركعت به كار رفته است و تقريبا اجماع اماميه بر پنجاه و يك ركعت مىباشد اهل تحقيق مىتوانند به مراجع مربوطه و يا كتاب اربعين علامه شهيد شادروان سيد محمد على قاضى طباطبائى مراجعه كنند .\r\n","page_name":" 30 ","page_number":30},
  {"content":"\r\n\r\nوسط ماه مىباشد ، و صدقه كوشش و زياده دادن آن است تا جايى كه گفته شود اسراف كردى ولى اسراف نمىكنى ، و بر تو باد به نماز شب و بر تو باد به نماز شب و بر تو باد به نماز شب ، و بر تو باد به نماز زوال ( نافله ظهر هنگام زوال خورشيد از وسط آسمان ) .\r\nو بر تو باد به خواندن قرآن در هر حالى ، و بر تو باد به بلند كردن دستها در نماز و برگرداندن آنها ( براى دعا ) ، بر تو باد به مسواك زدن با هر نماز و وضوئى ، بر تو باد به اخلاق نيك كه به آنها آراسته گردى ، بر تو باد به پرهيز كردن از اخلاق بد ، پس اگر انجام ندادى ملامت مكن مگر خودت را .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n3 - امام جعفر بن محمد عليه السلام از پدرانش نقل كرده كه پيامبر ( ص ) در وصيت خود به على عليه السّلام فرمود : اى على ! سه چيز در دنيا و آخرت از مكارم اخلاق است ، اينكه : درگذرى از آنكه بر تو ستم كرده ، و پيوند كنى با آنكه با تو قطع ( صله رحم ) كرده و حلم كنى به آن كه بر تو نادانى كرده است .\r\n4 - امام صادق ( ع ) فرمود : مكارم ده چيز است اگر بتوانى خود را به آنها آراسته كن ، گاهى آنها در پدر وجود داشته ولى در پسرش نمىباشد و گاهى در پسر بوده ولى در پدرش نمىباشد و گاهى در عبد بوده و در آزاد نمىباشد و . . . كه عبارتند از : راستى با مردم ، اداء امانت ، صله خويشى ، مهمان‌نوازى ، اطعام سائل ، جبران خدمات مردم ، راستگوئى ، حمايت از همسايه ، حمايت از دوست و برترين آنها حياء است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n5 - امام على ( ع ) فرمود : نسبت مىدهم ( توصيف مىكنم ) اسلام را بطورى كه كسى پيش از من توصيف نكرده و بعد از من نيز كسى بمانند آن توصيف نمىكند : اسلام عبارت از تسليم است ، تسليم عبارت از يقين ، يقين عبارت از تصديق ، تصديق عبارت از اقرار ، اقرار عبارت از عمل ، عمل عبارت از اداء است ، همانا مؤمن دين خود را از رأى خويش فرا نمىگيرد ولى دين از جانب خدا آمده و آن را از خدا مىگيرد .\r\n6 - امام صادق ( ع ) از رسول اكرم ( ص ) آورده كه فرمود : اسلام برهنه است ، لباسش حياء ، زيورش وفا ، مردانگيش عمل صالح ، شالوده‌اش پرهيزكارى است ، و براى هر چيز اساسى هست و اساس اسلام مهر و دوستى ما اهل بيت مىباشد .\r\n7 - رسول خدا ( ص ) فرمود : خداوند خلق كرد اسلام را و براى آن ساحتى ، نورى ،\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nحصنى ، و ياورى قرار داد ، اما ساحت اسلام قرآن ، حكمت آن نور ، حصن آن معروف بوده و ياوران اسلام ، ما اهل بيت و شيعيان ما مىباشد .\r\n8 - امام صادق عليه السلام فرمود : شما نمىتوانيد صالح و شايسته شويد مگر معرفت ( به توحيد و معارف الهى ) پيدا كنيد ، و معرفت نمىيابيد مگر تصديق كنيد ( توحيد و معارف الهى را ) و تصديق نمىكنيد مگر تسليم شويد ( به آنچه تصديق نموديد ) اينها چهار باب است كه هيچ كدام بدون ديگرى صلاحيت پيدا نمىكند .\r\n9 - امام صادق عليه السلام فرمود : براى مؤمن سزاوار است كه هشت خصلت داشته باشد : 1 - با وقار بودن در سختيها 2 - شكيبائى در بلاء 3 - شكرگزارى هنگام فراوانى 4 - قناعت به آنچه خدا روزى كرده است 5 - ستم روا نداشتن به دشمنان 6 - تحميل نشدن به دوستان 7 - در رنج قرار دادن بدن ( براى اطاعت حق و خدمت به خلق ) 8 - و راحت\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبودن مردم از انسان ، همانا علم دوست مؤمن ، و حلم وزيرش ، و عقل سر لشكرش ، و ملايمت برادرش ، و نيكى پدرش مىباشد .\r\n10 - امام على عليه السلام فرمود : براى اسلام چهار ركن است كه : توكل بر خدا ، واگذارى امور به خدا ، رضايت به قضاى خدا و تسليم به امر خدا مىباشد .\r\n11 - امام باقر عليه السلام فرمود : از على عليه السلام در باره ايمان سؤال شد .\r\nحضرت در جواب فرمود : خداوند ايمان را بر چهار پايه قرار داده است : 1 - صبر 2 - يقين 3 - عدالت 4 - جهاد و صبر را بر چهار شعبه قرار داده است : اشتياق - هراس پارسائى - مراقبت تا اينكه فرمود : و يقين را بر چهار شعبه قرار داده است : زيركى در بينش - پىجوئى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nحكمت - شناختن عبرت و روش گذشتگان تا اينكه فرمود : و عدالت را بر چهار شعبه قرار داده است : دقت در فهم پى بردن به حقيقت علم - خوش داورى - طراوت بردبارى - تا اينكه فرمود : و جهاد را بر چهار شعبه قرار داده است : امر بمعروف - نهى از منكر - راستى در همه حال - دشمنى با فاسقان .\r\n12 - امام سجاد عليه السلام فرمود : مؤمن لب فرو مىبندد تا سالم بماند . و سخن مىگويد تا بهره گيرد ، از امانت سپرده‌شدهء به او حتى به دوستانش سخن نگويد ( چه رسد به دشمنان ) ، و شهادت خود را حتى از افراد غير آشنا و به نفع آنها دريغ نمىدارد ، كارهاى نيك را بخاطر ريا انجام نمىدهد ، و كارهاى خير را بخاطر خجلت ترك نمىكند ، اگر او را ستايش كنند بترسد از آنچه مىگويند ( مبادا غرورش بگيرد ) و استغفار مىكند ( از گناهانى كه مرتكب شده و مردم ) نمىدانند ، سخن و ستايش كسى كه او را نمىشناسد ( و از مفاسد او اطلاع ندارد ) مغرورش نمىكند ، و از گناهانى كه عمل كرده ( و نزد خدا ضبط ) و احصاء شده است مىترسد .\r\n13 - على عليه السلام فرمود : خداوند به چيزى بهتر از عقل پرستش نشده ، و عقل\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكسى كامل نمىشود مگر به چندين خصلت : كفر و شرك از او دور باشد ، رشد و خير را دارا باشد ، زيادى مالش را ببخشد ، از زيادى گفتارش لب فرو بندد ، نصيبش از دنيا به اندازه رفع احتياجش باشد ، در طول عمرش از كسب دانش سير نگردد ، پذيرفتن ذلت در راه خدا برايش بهتر باشد از سر فرازى كه در غير راه خدا باشد ، فروتنى برايش بهتر از شرافت است ، نيكىهاى خود را اندك و نيكىهاى مردم را بسيار بيند ، تمامى مردم را بهتر از خودش داند و خود را در نزد خود بدترين مردم داند و اين كمال امر است .\r\n14 - امام صادق عليه السلام فرمود : مؤمن داراى قوت در دين ، اراده‌اى محكم با رفتار ملايم ، ايمان با يقين ، حرص در فهم ، نشاط در هدايت ، استقامت به نيكوئى ، علم با حلم ، زيركى با مرافقت ، سخاوت در راه حق ، ميانه روى در ثروت ، تحمل و صبر در ندارى ، عفو در هنگام قدرت ، نصيحت به طاعت حق - اجتناب از شهوت ، پرهيز در رغبت و ميل ، حرص به جهاد ، خواندن نماز با داشتن مشاغل ، صبر در شدت ، خوددارى در مشكلات ، شكيبائى در مشقات و سپاسگزارى در فراخى مىباشد غيبت و تكبر نمىكند ، قطع رحم نكرده\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو سستى نمىنمايد ، سخت و سنگدل نمىباشد ، چشمش از او پيشى نمىگيرد ( بدون فكر به جائى نگاه نمىكند ) ، شكمش او را به رسوائى نمىكشاند و فرجش بر او غلبه نمىكند . حسد به مردم نمىبرد ، مورد سرزنش قرار گرفته ولى كسى را سرزنش نمىكند ، اسراف نمىكند ، مظلوم را يارى مىكند ، مسكين را رحم مىنمايد ، نفسش از او در رنج بوده و مردم از او در راحتى هستند ، بر عزت دنيا رغبت نكرده و از ذلت دنيا بىتابى نمىكند ، مردم در پى دنيا بوده و قصد او مشغول بودن به خود به دور از دنيا است . در حلم او نقص ، در رأى او سستى و در دين او تباهى وجود ندارد . هر كه با او مشورت كند وى را ارشاد نمايد ، و كمك كند ( كمك خواه ) را و از ناسزا گوئى و نادانى دورى كند .\r\n15 - حضرت على عليه السلام فرمود : از رسول خدا ( ص ) در باره نشانه و صفت\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمؤمن سؤال شد ، حضرت فرمود : بيست خصلت در مؤمن وجود دارد كه اگر اين صفات در وى نباشد ايمانش كامل نمىگردد ، اى على ! مؤمنان همواره در نماز ( جماعت ) حضور دارند ، در پرداخت زكات شتاب كنند ، مسكين را طعام دهند ، يتيم را نوازش كنند ، لباسهاى خود را پاكيزه نمايند ، دامنها را به نيمه بالاى كمر ببندند ( تا به زمين نكشيده و در عين حال عورتشان را بپوشاند ) اگر سخن گويند دروغ روا نمىدارند ، اگر وعده دهند خلاف نمىكنند ، اگر امانتدار گردند خيانت روا نمىدارند ، اگر سخن گويند صادق باشند ، راهيان شب و شيران روزند ، روزها روزه گيرند ، شبها را به پا خيزند ، همسايه را نيازارند ، همسايگان بواسطهء آنان اذيت نشوند ، راه رفتن آنان به روى زمين با سكونت و وقار باشد ، گامهايشان بسوى خانه‌هاى بيوه زنان و بىسرپرستان و در تشييع جنازه بر داشته شود .\r\nخداوند ما و شما را از متقيان قرار دهد .\r\n16 - امام صادق عليه السلام فرمود : همانا شيعيان على عليه السلام كسانيند كه\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nشكمهايشان ( از گرسنگى ) كشيده شده و لبهايشان ( از كثرت ذكر ) خشك گرديده است ، آنان اهل رافت و علم و حلم بوده و با پارسائى شناخته مىشوند ، پس خود را با پرهيزكارى و كوشش يارى كنيد .\r\n17 - امام صادق عليه السلام فرمود : مؤمن حليم است كه نادانى نكند و اگر بر او نادانى كنند حلم ورزد ، ستم نمىكند و اگر ستم شود مىبخشد ، بخالت نمىكند و اگر بر او بخالت شد صبر مىكند .\r\n18 - و نيز فرمود : مؤمن كسى است كه داد و ستدش پاكيزه و رفتارش نيكو و باطنش سالم باشد ، زيادى مال خود را انفاق كند و از زيادى سخنش امساك نمايد ، مردم را از شر خود نگهدارد و با مردم به انصاف رفتار كند .\r\n19 - حضرت على عليه السلام فرمود : شيعيان ما در راه ولايت ما به همديگر بخشش كنند ، و براى دوستى ما به همديگر دوستى كنند ، و در راه زنده كردن هدف ما با همديگر ديدار كنند ، اگر خشم كنند ستم روا نمىدارند ، و اگر خوشنود شوند اسراف نمىكنند ، بر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nهمسايگانشان باعث بركت بوده و با معاشرين خودشان به صلح و صفا رفتار كنند .\r\n20 - رسول خدا ( ص ) فرمود : سه خصلت است كه هر كه دارا باشد خصال ايمانش كامل شود : اگر خوشنود شود خوشنوديش وى را به باطل نكشاند ، اگر خشم كند خشمش وى را از حق بيرون نياورد ، و اگر توانا گردد نمىبخشد آنچه مال او نيست .\r\n21 - امير المؤمنين عليه السلام فرمود : براى اهل دين نشانه‌هائى است كه به آنها شناخته مىشوند كه عبارتند از : راستى در سخن ، اداء امانت ، وفاى بعهد ، صله ارحام ، رحم به ضعيفان ، كمى مراقبت با زنان ( نزديكى كمتر با زنان ) ، بخشيدن چيز خوب ، نيكوئى در همسايگى ، گشايش اخلاق ، دنباله روى دانش ، انجام آنچه نزديك به خدا كند ، . . . تا اينكه فرمود : مؤمن مشغول به خود بوده ( بجاى بررسى احوال ديگران به تزكيه خود مشغول مىگردد و عيوب خود را دقت مىنمايد ) و مردم از دست او راحت باشند ، چون تاريكى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nشب فرا رسد چهره بر زمين آرد و اعضاء مهم و شريف بدن را براى سجده الهى به خاك سايد و با مناجات از خداى آفريدگارش نجات خود را ( از عذاب ) درخواست كند ، آرى شما نيز اين چنين باشيد .\r\n22 - از رسول خدا ( ص ) در باره بندگان برگزيده سؤال شد ، حضرت فرمود : آنان كسانيند كه چون نيكى كنند خوشحال شوند و چون بدى كنند استغفار نمايند ، اگر مبتلى شوند صبر پيشه دارند ، و اگر خشم كنند درگذرند .\r\n23 - پيامبر ( ص ) فرمود : برگزيدگان ( شايستگان ) شما صاحبان خود هستند ، سؤال شد كه صاحبان خود كيانند ؟ فرمود : آنان صاحبان اخلاق نيكو ، بردباريهاى متين ، صله ارحام ، و خدمت‌كنندگان به پدر و مادر ، و متعهدان نسبت به همسايگان و يتيمان بوده كه اطعام كرده و در جهان سلام كردن را آشكار ( و ترويج ) مىكنند و نماز گزارند در هنگامى كه مردم به خواب باشند .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n24 - حضرت على بن الحسين عليه السّلام مىفرمود : شناخت به كامل بودن دين مسلمان به اين است كه او سخن بىفايده و چيزى كه به او مربوط نيست نگويد و بگو و مگو و جدالش كمتر باشد و داراى حلم و صبر و حسن خلق باشد .\r\n25 - امام على بن الحسين عليه السّلام فرمود : از اخلاق مؤمن انفاق به اندازه موجوديش بوده و وسعت دادن به اندازه امكانش است . و با مردم انصاف نمايد ، و جلوتر از ديگران آغاز به سلام كند .\r\n26 - امام باقر عليه السّلام فرمود : مؤمن كسى است كه اگر راضى شود رضايتش او را در گناه و باطل داخل نمىكند ، و اگر خشم كند خشمش او را از قول حق خارج نمى - سازد ، و اگر قدرت يابد قدرتش باعث نمىشود كه تجاوز و ستم روا دارد .\r\n27 - از « مهزم اسدى » نقل شده كه امام صادق عليه السّلام فرمود : اى مهزم ! شيعه ما كسى است كه صدايش از گوشش فراتر نگذرد ( صدايش را بلند نكرده - فرياد نمىكشد )\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو دشمنى او از دستش تجاوز نمىكند ( تا ديگران را آزار دهد ) و آشكارا ما را ستايش نمىكند ( تا دشمنى و كينه مخالفين ما را بر انگيزد ) و با عيب‌گيرنده بر ما مجالست نمىكند ، و با دشمنان پر تعصب ما ستيزه نمىكند . اگر مؤمنى را ديدار كند گراميش بدارد ، و اگر نادانى را ملاقات كند از او دورى گزيند ، و مانند كلاغ ، طماع و آزمند نباشد و اگر چه از گرسنگى بميرد از دشمنان ما در خواستى نمىكند .\r\n28 - از امام صادق عليه السلام روايت شده است كه پيغمبر ( ص ) فرمود : آيا بشما از شبيهترين و مانندترين شما به خودم خبر بدهم ؟ گفتند : آرى يا رسول الله ! حضرت فرمود :\r\nمانندترين شما به من ، بهترين شما از نظر خلق ، و نرمترين شما از نظر رفتار ، و نيكوكارترين شما به خويشان ، و شديدترين شما از نظر دوستى به برادران دينى ، و شكيباترين شما در راه حق ، و جلوگيرنده‌ترين شما خشم خود را ، و نيكوترين شما از نظر عفو و گذشت ، و شديدترين شما در رعايت انصاف در حال خشم و خشنودى مىباشد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n29 - امام صادق عليه السلام فرمود : مؤمن كسى است كه ياريش نيكو ( عمل و فعاليتش در راه خير نيكو ) بوده و خرجش سبك باشد ، در معيشت خود داراى تدبير و انديشه عالى بوده و از يك سوراخ دو مرتبه گزيده نمىشود ( يعنى در يك مصيبت دانسته دو بار خود را گرفتار نمىكند ) .\r\n30 - امام رضا عليه السلام فرمود : مؤمن نمىتواند مؤمن باشد مگر اينكه در او سه خصلت وجود داشته باشد : پوشاندن راز ، مدارا با مردم ، شكيبائى در سختى و زيان .\r\n31 - در حديثى آمده است كه رسول خدا ( ص ) فرمود : جبرئيل آمد و گفت : اى رسول خدا ، همانا خداوند مرا بسوى تو فرستاده تا هديه‌اى به تو بدهد كه پيش از تو به كسى نداده است ، پيامبر گفت : آن هديه چيست ؟ جبرئيل گفت : صبر و بهتر از آن ، حضرت گفت : بهتر از آن چيست ؟ جبرئيل گفت : رضايت ( به امر الهى ) و بهتر از آن ، حضرت گفت : بهتر از آن چيست ؟ جبرئيل گفت : زهد و بهتر از آن ، فرمود : بهتر از آن چيست ؟\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگفت : اخلاص و بهتر از آن فرمود : بهتر از آن چيست ؟ گفت : يقين و بهتر از آن ، فرمود :\r\nبهتر از آن چيست ؟ باز گفت : يقين و بهتر از آن ، فرمود : بهتر از آن چيست اى جبرئيل ! ؟\r\nگفت : وسيله يقين و آن عبارت از توكل به خداوند عزيز است ، فرمود : توكل بر خدا چيست ؟\r\nگفت : علم به اينكه مخلوق ضرر و نفع نمىتواند برساند و بخشنده و منع‌كننده نمىباشد ، و به كلى از مخلوق نااميد بايد شد ، چون بنده چنين شد براى كسى جز خدا عمل نمىكند ، و طمع به غير از خدا به كسى ندارد ، پس اين توكل است . پيغمبر فرمود : گفتم اى جبرئيل تفسير صبر چيست ؟ جبرئيل گفت : اينكه صبر كنى در سختى چنان كه در خوشى صبر مىكنى و در فقر صبر كنى چنان كه در ثروتمندى صبر مىكنى ، و در بلا شكيبائى كنى چنان كه در عافيت شكيبائى مىكنى ، پس نبايد مصيبتى كه مىرسد در نزد خلق به شكايت برد ، پيامبر فرمود : گفتم تفسير قناعت چيست ؟ گفت : اكتفا كردن به آنچه مىرسد ، بايد به كم قناعت و به چيز اندك سپاسگزارى كرد ، گفتم تفسير رضايت چيست ؟ گفت : كسى كه راضى باشد چه\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاز دنيا مصيبت به او برسد يا نرسد بر مولايش روى بر نمىگرداند ، و عمل اندك ( از امور خير ) را براى خود راضى نمىشود ، گفتم تفسير زهد چيست گفت : اينكه انسان دوست بدارد آن را كه آفريدگارش را دوست دارد و دشمن بدارد آن را كه آفريدگارش را دشمن مىدارد ، از حلال دنيا در تنگى و پرهيز باشد و به حرام آن توجه نكند كه در حلال آن حساب و در حرام آن عقاب است ، و به جميع مسلمانان رحم كند آنچنان كه بر خود رحم مىكند ، از سخن دورى گزيند چنان كه از مرده‌اى كه شديدا بوى بد گرفته است دورى مىگزيند ، ( چون زياده سخن گفتن گاهى به غيبت و تهمت كشيده شود كه غيبت نيز مانند گوشت برادر را خوردن است ) و دورى گزيند از كالاى دنيا و زيور آن چنان كه دورى مىگزيند از آتش ، آرزويش را كوتاه كند ، و همواره اجلش در مقابل ديدگانش باشد . گفتم اى جبرئيل ! تفسير اخلاص چيست ؟ گفت : مخلص آن كسى است كه از مردم سؤال نكند تا خود پيدا نمايد و چون پيدا كرد راضى شود ، و اگر چيزى به نزدش باقى ماند آن را در راه خدا ببخشد ، پس هر كه از بنده سؤال نكند ( و چشم از اميد خلق بپوشد ) به حقيقت به عبوديت خدا اقرار كرده است ، چون يافت و خوشنود شد از خدا راضى است و خداوند از او راضى است و چون در\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nراه خدا ببخشد پس در حد و شوق به خداوند قرار يافته است . گفتم تفسير يقين چيست ؟\r\nگفت : اينكه مؤمن عمل كند براى خدا چنان كه گويا او را مىبيند و اگر او خدا را نبيند خدا او را مىبيند ، و اينكه بداند به يقين آنچه بر او رسيده است نمىتوانست خطا شود و آنچه بر خطا بر او رفته است نمىتوانست كه بر وى برسد ، همه اينها شاخه‌هاى توكل و پله‌هاى زهد است .\r\n\r\n5 - انديشه براى عبرت و عمل\r\n( 51 ) 1 - از امام صادق ( ع ) روايت شده كه امير المؤمنين ( ع ) مىفرمود :\r\nقلب خود را با انديشيدن آگاه كن ، و در شب به پا خيز ، و خدايت را پرهيز كن .\r\n2 - حسن صيقل گويد : از امام صادق عليه السلام در باره اين جمله كه « تفكر يك ساعت بهتر از يك شب به پا خاستن است » سؤال كردم كه چگونه بايد انديشه كرد ؟ ، امام باب 5 - فيه 9 احاديث :\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفرمود : تفكر به اين صورت است كه انسان از خرابه و خانه گذر مىكند و مىگويد ساكنان تو و بناكنندگان تو كجا هستند ؟ ! تو را چه شده است كه سخن نمىگوئى .\r\n3 - امام صادق ( ع ) فرمود : با ارزشترين عبادت همواره انديشه در خداوند و قدرتش است .\r\n4 - معمر بن خلاد گويد : على بن موسى الرضا عليه السلام مىفرمود : عبادت در زيادى نماز و روزه نيست ، همانا عبادت تفكر در راه خداست .\r\n5 - حضرت صادق ( ع ) فرمود : تفكر انسان را به نيكى و عمل به آن دعوت مىكند .\r\n6 - « هارون الرشيد » به امام موسى بن جعفر ( ع ) نوشت : مرا با گفتارى كوتاه موعظه كن ، حضرت به هارون نوشت : چيزى نيست كه چشمت ببيند مگر اينكه داراى پند و موعظه باشد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n7 - امام صادق ( ع ) فرمود : بيشترين قسمت عبادت « ابو ذر » تفكر و عبرت گرفتن بود .\r\n8 - ابو عبد الله سيارى كه از اصحاب امام رضا ( ع ) است گويد : شنيدم آن حضرت مىفرمود : عبادت به زيادى نماز و روزه نيست ، همانا عبادت ، تفكر در باره خداوند است .\r\n9 - اين روايت نيز مانند روايت دوم اين باب است ولى در اينجا امام عليه السلام حديث را از پيغمبر اكرم ( ص ) نقل فرموده است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n6 - مكارم اخلاق\r\n( 60 ) 1 - عبد الله بن بكير : امام صادق ( ع ) فرمود : همانا ما دوست مىداريم كسى را كه عاقل ، فهميده ، بردبار ، مداراكننده ، شكيبا ، راستگو و با وفا باشد . خداوند پيامبران خود را به مكارم اخلاق برگزيده است ، پس هر كه داراى اخلاق نيكو باشد خدايش را سپاس گذارد و اگر دارا نباشد از خداوند بزارى مسألت كند تا به آنها آراسته شود . گفتم :\r\nفدايت شوم مكارم اخلاق كدامند ؟ فرمود : پرهيزكارى ، قناعت ، صبر ، شكر ، حلم ، حيا ، سخاوت ، شجاعت ، غيرت ، نيكوكارى ، راستگوئى ، و اداء امانت .\r\n2 - رسول خدا ( ص ) فرمود : آيا خبر دهم شما را از بهترين مردانتان ؟ گفتند :\r\nآرى فرمود : بهترين مردان شما شخص پرهيزكار ، پاكيزه ، بخشنده ، پاك از آلودگى شهوت باب 6 - فيه 9 أحاديث :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو گفتار و نيكىكننده به پدر و مادر است ، و عيال و خانواده‌اش را تحت پناه ديگرى قرار نمىدهد .\r\n3 - امام صادق عليه السلام فرمود : خداوند اسلام را بعنوان دين بر شما راضى شده است پس مصاحبت آن را با سخاوت و حسن خلق به خوبى بجاى آوريد .\r\n4 - امير المؤمنين عليه السلام فرمود : ايمان بر چهار ركن و پايه استوار است :\r\nرضا به قضاى خدا ، توكل بر خدا ، تفويض امر بر خدا ، و تسليم بر امر خدا .\r\n5 - عبد الله بن سنان از مردى از « بنى هاشم » روايت كرده كه گفت : چهار چيز است كه هر كه دارا باشد اسلامش كامل مىگردد و اگر چه سر تا پا داراى لغزش باشد نقصى به او نمىرساند و آنها عبارتند از : راستى ، حيا ، حسن خلق ، و شكر .\r\n6 - حماد بن عثمان گويد : شخصى به خدمت امام صادق عليه السلام آمد و عرض كرد : اى فرزند رسول خدا ( ص ) مرا از مكارم اخلاق خبر بده ، حضرت فرمود : مكارم اخلاق\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nعبارتند از : گذشت از كسى كه به تو ستم كرده ، پيوند با خويشانى كه قطع رحم نموده‌اند ، و بخشش بر آن كه از تو دريغ داشته است ، و گفتن سخن حق اگر چه به زيانت باشد .\r\n7 - جراح مدائنى گويد : امام صادق عليه السلام به من فرمود : تو را خبر دهم از مكارم اخلاق كه عبارتند از : گذشت نسبت به مردم ، بهره‌مند ساختن برادر دينى در مال ، و زياده خدا را ياد كردن .\r\n8 - امام صادق عليه السلام فرمود : بر شما باد به مكارم اخلاق ! كه خداوند آن را دوست دارد ، و بپرهيزيد از كردار ناپسند كه خداوند آن را دشمن مىدارد ، و بر شما باد به خواندن قرآن ، تا اينكه فرمود : و بر شما باد به حسن خلق كه انسان را به درجه روزه دار شب زنده دار مىرساند ، و بر شما باد به حسن همسايگى كه خداوند بر آن دستور داده است ، و بر شما باد به انجام فريضه‌ها و واجبات ، و بر شما باد به حرامهاى الهى كه از آنها اجتناب كنيد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n9 - امام صادق عليه السلام فرمود : براى خداوند چهره‌هائى است كه آنها را از خلق خود آفريده است ، و آنها را براى قضاى نيازهاى برادرانشان قرار داده است ، آنان ستايش الهى را براى خود شكوه و مجد مىدانند ، و خداوند سبحان مكارم اخلاق را دوست مىدارد ، و خداوند پيامبر خود را چنين مخاطب قرار داده است : « همانا تو بر خوى و اخلاق عظيم هستى ( سوره قلم / 4 ) » فرمود : منظور سخاوت و حسن خلق است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n7 - يقين به خدا در روزى عمر ، نفع و ضرر\r\n( 69 ) 1 - امام صادق عليه السلام گويد : حضرت على عليه السلام فرمود :\r\nبنده‌اى نمىتواند مزه ايمان را بچشد مگر بداند آنچه بر او رسيده ، نمىتوانست بر او نرسد ، و آنچه از او رد شده نمىتوانست به او اصابت كند ، و ضرر بخش و سود بخش خداوند است .\r\n2 - صفوان جمال گويد : از امام صادق عليه السلام در باره اين آيه سؤال كردم :\r\n« اما ديوار پس براى دو پسر بچه يتيم در شهر بود ، و زير آن گنجى بود بر ايشان ( سوره كهف / 81 ) » ، حضرت فرمود : گنج عبارت از طلا و نقره نبوده بلكه عبارت از چهار كلمه بوده است : نيست الهى مگر من ، هر كه بر مرگ يقين كند دندانش به خنده نمايان نشود ، هر كه بر حساب ( روز رستاخيز ) يقين كند دلش شاد نگردد ، هر كه به قدر ( سرنوشت ) يقين كند به غير از خدا از ديگرى نترسد .\r\nباب 7 - فيه 10 أحاديث :\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n3 - از امام صادق عليه السلام روايت شده كه حضرت امير عليه السلام در سايه ديوار كجى نشسته و مشغول قضاوت بود ، برخى به آن حضرت گفتند كه كنار اين ديوار منشين كه كج است ، حضرت فرمود : اجل و سرنوشت مرد ، پاسدار اوست ، چون حضرت برخاست ديوار فرو نشست ، حضرت از اين رفتار بسيار انجام مىداد و اين از يقين او بود .\r\n4 - ابو بصير گويد : امام صادق ( ع ) فرمود : هيچ چيز نيست مگر براى او حد و اندازه‌اى است ، گفتم : حد توكل چيست ؟ فرمود : يقين ، گفتم : حد يقين چيست ؟ فرمود :\r\nاينكه با اتكاء به خدا از هيچ چيز نترسى .\r\n5 - امام صادق عليه السلام فرمود : از درستى يقين مرد مسلمان اين است كه رضايت مردم را به خشم خدا برترى ندهد ، و ملامت نكند مردم را از آنچه خداوند نداده است ، همانا روزى را بواسطه حرص و آز نميتوان بدست آورد و با كراهت و روى گردانى نيز نميتوان آن را باز داشت ، و اگر يكى از شما از رزق خود فرار كند روزيش به او مىرسد و او را\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nدر مىيابد مانند مرگ كه او را در مىيابد ، سپس فرمود : خداوند با عدل و دادش ، آسايش و فراخى را در يقين و رضايت قرار داده و غم و اندوه را در شك و خشم نهاده است .\r\n6 - هشام بن سالم مىگويد : شنيدم امام صادق ( ع ) مىفرمود : عمل اندك و هميشگى با يقين ، بهتر از عمل زياد بدون يقين در نزد خداوند مىباشد .\r\n7 - سعيد بن قيس همدانى گويد : روزى در هنگامه جنگ به مردى نگاه كردم كه دو لباس ( پيراهن و دامن ، رداء و لنگ ) بدون زره و خود داشت اسب خود را حركت داده ( و پيش رفتم ) كه ناگهان ديدم على عليه السلام است ، گفتم اى امير مؤمنان ! اينجا چرا ايستاده‌ايد ( در چنين جاى خطرناكى ) حضرت فرمود : آرى اى سعيد بن قيس ! هيچ بنده‌اى نيست مگر كه براى او از جانب خداوند نگهبانى مىباشد و او را دو فرشته حفظ مىكنند از اينكه از بالاى كوهى بيافتد يا در چاهى سرنگون شود ، چون قضايش فرا رسد اين دو فرشته\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاو را در مقابل هر چيز تنها گذاشته و رها مىكنند .\r\n8 - على بن اسباط گويد : شنيدم ابو الحسن على بن موسى الرضا عليه السّلام مىفرمود : در گنجى كه خداوند در آيه :  و كان تحته كنز لهما  ياد كرده است اين عبارت بوده است :\r\n بسم الله الرحمن الرحيم \r\nدر شگفتم از كسى كه به مرگ يقين دارد چگونه شادى مىكند ، در شگفتم از كسى كه به سرنوشت و قدر يقين دارد چگونه غمگين مىشود .\r\n9 - به امام رضا عليه السلام گفته شد : شما چنين سخن مىگوئيد ( با وجود اين كه هارون بر اريكه قدرت است شما دم از امامت و رهبرى مىزنيد ) در حالى كه از شمشير ( خليفه ) خون مىچكد ! حضرت فرمود : براى خداوند بيابانى از طلا است كه آن را بوسيله ناتوانترين مخلوقات خود مورچگان حفظ مىكند كه اگر شتر خراسانى بسويش بتازد به آن نمىرسد ( اشاره به اين است كه قدرت ظاهرى به تنهائى نمىتواند كار ساز باشد اى بسا با قدرت ضعيف به اراده‌ى الهى كارهاى مهمى انجام مىگيرد ) .\r\n10 - حضرت امير عليه السلام فرمود : مىتواند كه ( سرنوشت ) و اجل نگهبان باشد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\n8 - پيروى از خرد و سرپيچى از جهل\r\n( 79 ) 1 - امام باقر عليه السلام فرمود : چون خداوند خرد را آفريد آن را به سخن در آورد ، و به او گفت پيش بيا ! پس پيش آمد ، سپس گفت : برگرد ! پس برگشت ، سپس گفت : به عزت و جلالم سوگند كه نيافريده‌ام آفريده‌اى محبوبتر از تو و كامل نمىگردانم تو را جز در وجود دوستانم آگاه باش كه تو را فرمان مىدهم و تو را نهى مىكنم و تو را عقاب مىكنم و تو را ثواب مىدهم .\r\n2 - على عليه السلام فرمود : جبرئيل بنزد آدم عليه السلام آمد و گفت : اى آدم :\r\nمن دستور دارم كه تو را به گرفتن يكى از سه چيز آزاد گذارم يكى را اختيار كنى و دو تاى ديگر را رها نمائى ، آدم گفت : اى جبرئيل ! آن سه چيز چيست ؟ جبرئيل گفت : عقل ، باب 8 - فيه 11 حديثا :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nحيا ، و دين ، آدم گفت : من عقل را بر مىگزينم ، جبرئيل به حياء و دين گفت : برويد و عقل را واگذاريد ! پس حياء و دين گفتند : ما دستور داريم كه در همه جا با عقل باشيم ، جبرئيل گفت : حق با شماست و به آسمان عروج كرد .\r\n3 - شخصى به امام صادق عليه السلام گفت : عقل چيست ؟ حضرت فرمود : عقل چيزى است كه بواسطه آن خداى رحمان عبادت شود و بهشت‌ها به آن كسب گردد ، گفت :\r\nپس آنچه در معاويه بود چيست ؟ فرمود : آن زيركى و شيطنت بود ، به عقل شباهت داشت ولى عقل نبود .\r\n4 - حسن بن جهم گويد : شنيدم امام رضا عليه السلام مىفرمود : دوست هر كس\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nعقل او ، و دشمن هر كس جهل اوست .\r\n5 - امام صادق عليه السلام فرمود : هر كه داراى عقل باشد داراى دين است و هر كه داراى دين باشد داخل بهشت مىشود .\r\n6 - هشام بن حكم گويد : حضرت موسى بن جعفر عليه السلام به من فرمود : اى هشام ! خداوند اهل عقل و فهم را در كتاب خود بشارت داده و فرموده است : « پس بشارت ده آن بندگانم را كه گفتار را شنيده و بهترينش را پيروى مىكنند ، آنان كسانيند كه خدا هدايتشان كرده و هم ايشانند صاحبان خرد ( سوره زمر / 18 ) » تا اينكه فرمود : اى هشام ! لقمان به فرزندش گفت : در مقابل حق فرمان ببر و تواضع كن تا عاقلترين مردم باشى ، همانا شخص زيرك در پيشگاه حق خود را ناچيز مىانگارد ، تا اينكه فرمود : اى هشام ! لقمان به فرزندش گفت : اى فرزندم ! همانا دنيا اقيانوس ژرفى است كه در آن مردمان بسيارى غرق\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nشده‌اند ، پس بايد كشتى تو در آن تقواى خدا باشد و آكنده‌اش ايمان و بادبانش توكل و ناخدايش تفكر و راهبرش علم و لنگرش ( يا سرنشينانش ) شكيبائى باشد .\r\nاى هشام ! براى هر چيز راهنمائى است و راهنماى عقل تفكر است ، و راهنماى تفكر لب فرو بستن است ، و براى هر چيز مركبى است و مركب عقل تواضع است و در نادانى تو همين بس كه آنچه را نهىشده‌اى مرتكبش شوى ، تا اينكه فرمود : اى هشام ، همانا خداوند را بر مردم دو حجت وجود دارد يكى حجت ظاهرى و ديگرى حجت باطنى : اما حجت ظاهرى عبارت از رسولان و پيامبران و امامان است ، و اما حجت باطنى عبارت از عقلها است ، تا اينكه فرمود : اى هشام ! چگونه عمل تو نزد خداوند پاكيزه تواند بود در حالى كه قلب خود را مشغول غير امر الهى كرده باشى و هواى خود را در غلبه بر عقلت اطاعت بنمائى ؟\r\nاى هشام ! شخص خردمند با داشتن حكمت به اندك دنيا راضى مىشود و به اندك حكمت اگر چه از متاع دنيا دارا باشد راضى نمىگردد و لذا تجارتشان سود بخش است . عاقلان زيادى دنيا را ( از حلالها ) ترك مىكنند چه رسد به ترك گناهان ، كه ترك دنيا فضيلت و ترك گناهان فريضه است ، اى هشام ! خردمند چون به دنيا و اهل آن نظر كند مىداند كه بدون مشقت نمىتوان به آن رسيد پس مشقت را براى آنچه جاودانه است تحمل مىكند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n7 - امير المؤمنين عليه السلام فرمود : عقل پرده پوشنده ، و فضيلت جمال ظاهر است ، پس نقايص اخلاقت را به فضيلت خود بپوشان ، و هواى نفست را با عقلت بميران كه دوستى ( مردم ) برايت فراهم شده و محبت ( ايشان ) برايت آشكار شود .\r\n8 - امام صادق عليه السلام فرمود : عقل راهنماى مؤمن است .\r\n9 - رسول خدا ( ص ) فرمود : اى على ! فقرى سختر از جهل نيست و مالى پرسودتر از خرد نمىباشد .\r\n10 - امام صادق عليه السلام فرمود : هنگامى كه خداوند خرد را خلق كرد به او گفت پيش آى ، پيش آمد ، گفت : پس رو ، پس رفت ، سپس گفت : سوگند به عزت و شكوهم ، آفريده‌اى محبوبتر از تو نيافريده‌ام . بواسطه تو مواخذه مىكنم و بواسطه تو عطاء مىكنم و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبواسطه تو ثواب مىدهم .\r\n11 - امام صادق عليه السلام فرمود : پنج چيز است كه هر كه دارا نباشد خيرى در او نيست : 1 - عقل 2 - ادب 3 - دين 4 - جود 5 - حسن خلق .\r\n\r\nبيان مؤلف وسائل الشيعه در باره عقل\r\nعقل در گفتار عالمان و حكيمان بر معناى زيادى اطلاق مىشود ، ولى از پژوهش روايات دانسته مىشود كه عقل بر سه معنى اطلاق مىگردد :\r\nاول - عقل عبارت است از درك كردن خير و شر و تميز دادن ميان آنها و شناختن انگيزه‌هاى امور ، و اين همان مقصود و مناط تكليف مىباشد . دوم : عقل عبارت است از حالت و ملكه‌اى كه انسان را به خير و منافع و پرهيز از شر و ضرر دعوت كند . سوم : عقل عبارت است از تعقل و انديشه كردن به معنى علم ، و لذا عقل را در مقابل جهل به كار مىبرند نه در مقابل جنون و ديوانگى . احاديث اين باب و غير آن در باره عقل اكثر بر معنى دوم و سوم حمل و اطلاق مىشود و در عين حال خدا داناتر است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n9 - در وجوب چيرگى عقل بر شهوت\r\n( 90 ) 1 - رسول خدا ( ص ) فرمود : كسى كه برايش فحشاء و شهوتى پيش آيد و بخاطر ترس از خدا از آنها پرهيز كند خداوند آتش را بر او حرام كرده و از فاجعه بزرگ ( عذاب قيامت ) ايمن مىداردش ، و وعده‌اى كه براى او در كتاب خود داده تحقق مىبخشد و آن وعده عبارت است از : « و بر آنكه از پيشگاه پروردگارش بهراسد دو بهشت است .\r\n( سوره رحمان / 44 ) » ، آرى هر كه بر او دنيا و آخرت پيشنهاد شود و دنيا را بر آخرت برگزيند در روز قيامت خدا را در حالى ملاقات مىكند كه برايش حسنه‌اى نباشد كه بواسطه آن از آتش محفوظ بماند ، و هر كه آخرت را برگزيند و دنيا را رها كند خدا از او خوشنود شده و بديهاى كردارش را مىبخشد .\r\n2 - عبد اللَّه بن سنان گويد : از ابو عبد اللَّه جعفر بن محمد الصادق عليه السّلام پرسيدم : ملائكه برترند يا بنى آدم ؟ حضرت گفت : امير المؤمنين على بن ابى طالب عليه السلام فرمود : خداوند قرار داد خرد را در فرشتگان بدون شهوت ، و قرار داد شهوت را در\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nچهار پايان و حيوانات بدون خرد ، و در بنى آدم خرد و شهوت هر دو را قرار داد ، پس هر كه خرد بر شهوتش غلبه كند بهتر از فرشتگان است و هر كه شهوتش بر خردش غلبه كند بدتر از حيوانات است .\r\n3 - رسول خدا ( ص ) فرمود : خوشا به حال كسى كه شهوت حاضر را بخاطر وعده‌اى كه نديده است ترك كند .\r\n4 - امير المؤمنين على عليه السلام فرمود : اى بسا يك ساعت شهوترانى اندوه درازى را در پى آرد .\r\n5 - رسول خدا ( ص ) فرمود : اى بسا يك خوردن ، خوردنهاى زيادى را مانع شود ( اى بسا يك بهره‌ورى بهره‌هاى زيادى را از ميان مىبرد ) .\r\n6 - امام صادق عليه السلام فرمود : خداوند متعال مىفرمايد : همانا نماز را از\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكسى مىپذيرم كه براى عظمت من تواضع كند و بخاطر من نفس خود را از شهوات باز دارد ، و روز خود را با ياد من بگذراند ، و به مخلوق من تعظيم نكند و گرسنه را سير گرداند و برهنه را بپوشاند و مصيبت ديده را رحم نمايد و غريب را جاى دهد . پس چنين كسى نورش چون نور خورشيد پرتو مىافكند . در تاريكيها برايش نور قرار مىدهم و در جهالت بردباريش مىبخشم ، به عزت خود مىپوشانمش و بوسيله فرشتگانم حفظش مىكنم ، چون بخواندم جوابش مىدهم و اگر چيزى بخواهد عطايش مىكنم ، پس مثل چنين كسى نزد من چون مثل بهشت‌هاى عدن است كه ميوه‌هايش در بلندى نبوده و حالتش دگرگون نگردد ( شايد اشاره به تواضع و ثبات مؤمن و يا اشاره به بخشش مؤمن باشد ) .\r\n\r\n10 - اعتصام به پروردگار\r\n( 96 ) 1 - امام صادق عليه السلام فرمود : هر بنده‌اى كه بسوى آنچه خدا دوست دارد روى آورد خدا نيز بسوى آنچه او دوست دارد روى مىآورد ، و هر كه بر خدا\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاعتصام جويد خدا او را نگه مىدارد ، و هر كه خدا بسويش روى آورد و نگهدارش باشد باكى ندارد از اينكه آسمان بر زمين فرو ريزد يا زلزله‌اى بر اهل زمين نازل گردد و آنان را بلا فرا گيرد و او در حزب خدا از هر بلائى در امان است ، مگر نيست كه خداوند مىگويد : « همانا پرهيزگاران در جايگاه ايمنى مىباشند . ( سوره دخان / 51 ) » .\r\n2 - مفضل از امام صادق عليه السلام نقل كرده كه فرمود : خداوند به « داود » وحى فرستاد كه : بنده‌اى از بندگانم بدون توجه به كسى از خلقم به من اعتصام نكند مگر اينكه از نيت او اين حالت را دانسته و سپس اگر آسمانها و زمين و آنچه در روى زمين است بر او كيد و حيله كنند من برايش راه نجات قرار مىدهم ، و اعتصام نكند بنده‌اى از بندگانم به كسى از خلقم كه اين حال را از نيت او بدانم مگر اينكه اسباب آسمانها را از دستش قطع مىكنم و زمين از زير پايش فرو ريزد و من اعتنائى نمىكنم كه در كجا به هلاكت برسد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n11 - توكل بر خدا و واگذارى امور به او\r\n( 98 ) 1 - على بن الحسين امام زين العابدين عليه السلام فرمود : بيرون رفتم تا رسيدم به اين ديوار و تكيه به آن كردم در اين حال مردى را ديدم كه دو جامه سپيد به تن كرده و چشم به روى من دوخته بود ، سپس به من گفت : اى على بن الحسين ! چه شده كه تو را اندوهگين و غمگين مىبينم . . . تا اينكه فرمود : سپس آن مرد گفت : اى على بن الحسين آيا ديده‌اى كسى را كه خدا را بخواند و جواب نشنود ؟ گفتم : نه ، گفت :\r\nآيا كسى را ديده‌اى كه بر خدا توكل كند و خدا كفايتش نكند ؟ گفتم : نه گفت : آيا كسى را ديده‌اى كه از خدا مسألت كند و خدا عطايش نكند ؟ گفتم : نه ، سپس از جلوى من ناپديد شد .\r\n2 - امام صادق عليه السلام فرمود : دارائى و عزت مىگردند ، چون به جايگاه توكل\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nرسيدند در همان جا وطن مىكنند .\r\n3 - على بن سويد گويد : از امام موسى بن جعفر از اين آيه پرسيدم : « و هر كه بر خدا توكل كند ، خدا او را كفايت مىكند ( سوره طلاق / 3 ) » ، فرمود : توكل بر خدا چندين درجه دارد ، يكى اين است كه در تمامى كارهايت بر خدا توكل كنى ، پس آنچه در باره‌ات انجام مىدهد راضى باشى ، بدانى كه خدا هيچ خير و فضلى را از تو باز نمىدارد ، و بدانى كه حكم در تمامى اينها از آن خداست پس تمام اين امور را با توكل به خدا بر او تفويض كن و در آنها به خدا اعتماد كن .\r\n4 - امام صادق عليه السلام فرمود : هر كه را سه چيز داده شود از سه چيز محروم نمىگردد : هر كه را دعا داده شود از اجابت محروم نمىشود ، هر كه را سپاسگزارى داده شود\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاز زيادت محروم نمىگردد ، هر كه را توكل داده شود از كفايت محروم نمىشود ، سپس فرمود : آيا كتاب خدا را خوانده‌اى كه مىفرمايد : « و هر كه به خدا توكل كند خداوند او را بس است » و مىفرمايد : « اگر شكرگزاريد زيادت دهيم شما را ( سوره ابراهيم / 7 ) » ، و مىفرمايد : « بخوانيد مرا تا اجابت كنم شما را ( سوره غافر / 60 ) » .\r\n\r\n12 - اميد نداشتن به غير خدا\r\n( 102 ) 1 - امام صادق عليه السلام فرمود : در بعضى از كتابها خوانده‌ام كه خداوند مىفرمايد : سوگند به عزت و جلالت و شكوه و والائى من بر عرشم ، كه آرزوى هر آرزوكننده بر غير خود را با نااميدى قطع خواهم كرد ، و در نزد مردم جامه خوارى بر تنش خواهم پوشاند ، و از نزديكم كنارش كرده و از فضلم دورش خواهم كرد ، آيا آرزويش در شدايد به غير من است در حالى كه شدايد به دست من است ، بر غير من اميد مىبندد و به خيال خود در غير از مرا مىكوبد در حالى كه كليد درها بدست من است ، و آنها بسته هستند ، و در من باز است به روى كسى كه مرا مىخواند كيست كه در گرفتارى به من اميد بسته باشد كه اميدش را قطع كنم و در كار عظيمى به من اميدوار بوده كه نااميدش كرده باشم ، آرزوهاى بندگان را در نزد خود محفوظ داشته كه آنان به حفظ\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمن رضايت نمىدهند : آسمانهايم را از كسانى ( فرشتگان كه ) از تسبيح من خسته و ملول نمىشوند پر كرده‌ام ، و امر كردمشان كه درها را ميان من و بندگانم نبندند ، ولى ( مردم ) بقول من اعتماد نمىكنند . آيا نمىداند كسى كه دچار گرفتارى است گرفتاريش را غير از من بر طرف نمىكند مگر اينكه من اذن داده باشم ، چگونه است كه بنده‌ام را به من بىتوجه مىبينم ، آنچه را سؤال نكرده بخشيده‌ام سپس از او باز پس گرفتم و رد آن را از من سؤال نمىكند و از غير من سؤال مىكند ، آيا نمىبيند كه قبل از مسألت به او عطا كنم ، سپس اگر سؤال شوم سؤالم را پاسخ نگويم ، مگر من بخيل هستم كه بنده‌ام بخالت در حق من روا مىدارد ؟ آيا جود و كرم از آن من نيست ؟ آيا عفو و رحمت بدست من نيست ؟ آيا مگر\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمن محل آرزوها نيستم پس چه كسى غير از من قطع اميد كند ، آيا آرزومندان نمىترسند كه به غير من آرزو مىكنند ، اگر اهل آسمانها و زمين همگى آرزو كنند و به هر يك از آنان تمام آنچه همگى آرزو مىكنند عطاء كنم ذره‌اى از ملكم كم نمىشود چگونه ملكى كم شود كه من سرپرست آن هستم ، بدا به حال نااميدان از رحمت من ، بدا به حال كسى كه نافرمانيم كند و مرا در نظر نگيرد .\r\n2 - امام صادق عليه السلام در باره فرمايش خداوند كه مىفرمايد : « ايمان نياورند بسيارشان مگر كه آنان مشركانند ( سوره يوسف / 106 ) » ، فرمود : منظور اين است كه شخص گويد : اگر فلانى نبود من از بين رفته بودم ، اگر فلانى نبود به من فلان چيز نمىرسيد ، اگر فلانى نبود عيالم از ميان مىرفت ، آيا نمىبينى كه اين شخص براى خدا در ملكش شريك قرار داده ( كه مىپندارد ) روزيش مىدهد و از او ( بلاء را ) دفع مىگرداند . راوى گويد :\r\nگفتم : اگر اين گونه بگويد چگونه است : اگر خدا بواسطه فلانى به من منت نمىگذارد هلاك مىشدم ؟ فرمود : اشكالى ندارد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n13 - بيم و اميد\r\n( 104 ) 1 - حرث بن مغيره گويد : به امام صادق عليه السلام عرض كردم در وصيت لقمان چه چيز بود ؟ فرمود : در وصيت لقمان شگفتىهائى بود كه از همه شگفت‌تر اين بود كه به فرزندش گفت : از خدا بترس آنچنان كه اگر نيكىهاى آدمى و پرى را بجا آورى باز تو را عذاب كند ، و به خدا اميدوار باش آنچنان كه اگر گناه آدميان و پريان را بجا آورى باز تو را ببخشد ، سپس حضرت صادق عليه السلام فرمود : پدرم مىفرمود : هيچ بنده مؤمنى نيست مگر اينكه در قلبش دو نور است : نور اميد و نور ترس ، اگر با هم وزن و اندازه‌گيرى شوند يكى بر ديگرى سنگينى نمىكند .\r\n2 - شخصى از امام صادق عليه السلام پرسيد : مردمى هستند كه گناهان را انجام داده و مىگويند ما ( به رحمت خدا ) اميدواريم و بر اين حال زندگى مىكنند تا مرگشان فرا مىرسد . حضرت فرمود : اينان مردمى هستند كه اميدها را بهانه قرار مىدهند و به اين سوى\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو آن سوى مىشوند ، و دروغ مىگويند ، آنان اميدواران نيستند ، هر كه چيزى را اميد داشته باشد بدنبالش مىرود و هر كه از چيزى بترسد از آن مىگريزد .\r\n3 - از امام صادق ( ع ) روايتى مانند روايت فوق نقل شده كه در آن اين جمله نيز وجود دارد : آنان ( يعنى افراد ياد شده در حديث فوق ) از دوستان ما نمىباشند .\r\n4 - اين روايت نيز در قسمت دوم حديث اول اين باب ذكر شد لذا از ترجمه آن صرف نظر گرديد .\r\n5 - حسين بن ابى ساره گويد : شنيدم امام صادق عليه السلام مىفرمود : مؤمن نمىتواند مؤمن باشد مگر اينكه اميدوار و ترسنده باشد ، و اميدوار و ترسنده نمىتواند باشد مگر اينكه به آنچه اميد و بيم دارد عمل كند .\r\n6 - باز نظر به شباهت اين روايت با روايت اول اين باب از ترجمه آن صرف نظر گرديد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n7 - از ابو حمزه ثمالى روايت است كه امام صادق عليه السلام فرمود : به خدا آن گونه اميدوار باش كه بر نافرمانيش جرات نكنى ، و از خدا آن گونه بترس كه از رحمتش مأيوس نگردى .\r\n8 - حضرت امير المؤمنين عليه السلام در نهج البلاغه فرمود : ( بعضى از افراد است كه با همه گناهكارى و نافرمانبرى ) به گمان خود ادعا دارد كه اميدوار به خدا است ، سوگند به خداوند بزرگ كه دروغ مىگويد ، چه شده است كه اميدش در عملش ظاهر نمىگردد ، اميد هر كسى در عملش شناخته مىشود مگر اميد به خدا كه آن ظاهرشدنى نيست ، و هر ترس مىتواند آشكار و محقق باشد مگر ترس از خدا كه آن را به سلامت و وضوح نمىتوان شناسائى كرد ، چگونه درست است كه بنده‌اى در كارهاى بزرگ به خدا اميد مىبندد ولى در كارهاى كوچك ببندگان خدا اميدوار مىگردد ، براى بندگان آنچنان فعاليت مىكند كه براى خداوند نمىكند ، چگونه است كه خداوند در آنچه نسبت به بندگان انجام مىدهد در نظر گرفته نمىشود ( و نسبت به عنايت و دائمى بودن فيض الهى به بندگان كوتاهى مىگردد ) ، ( آيا اگر اميدوار به خدا باشى ) مىترسى كه در اميدت به خدا دروغگو باشى ( و مىپندارى كه احتمالا اميدت دروغ از كار درآيد ) و يا اينكه خدا را محل اميدوارى نمىدانى . و نيز\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nچون از بنده‌اى از بندگان مىترسد آنچنان با او رفتار مىكند كه براى بر طرف كردن ترس الهى اين چنين رفتارى را با خدا نمىكند ، خوف و ترس از بندگان را حاضر و نقد حساب كرده به جبران آن مىپردازد ولى خوف و ترس از خدا را نهانى و غير نقدى حساب مىكند و به جبران آن نمىپردازد .\r\n\r\n14 - لزوم ترس از پروردگار\r\n( 112 ) 1 - حمزه بن حمران گويد : شنيدم امام صادق عليه السلام مىفرمود :\r\nاز خطبه‌هاى حفظ شده رسول خدا ( ص ) اين جملات است كه فرمود : اى مردم ! براى شما معارف و نشانه‌هائى قرار داده شده پس برسيد به آنها ، و براى شما سرانجامى قرار داده شده\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nپس برسيد به آن ، به حقيقت شخص مؤمن ميان دو ترس عمل مىكند ، ميان سرنوشتى كه گذشته كه معلوم نيست خدا در باره آنها چه خواهد كرد ( آيا آن اعمال عبادى را قبول خواهد كرد و از آن معاصى بازخواست خواهد كرد ) و ميان سرنوشتى كه باقى مانده كه معلوم نيست خدا چگونه در آن قاضى خواهد بود ، پس بايد كه شخص مؤمن از پيش خود براى خويش و از دنيايش براى آخرتش و در جوانيش پيش از پيريش و در زندگى خود پيش از مرگش كوشش نمايد ، سوگند به آن خدائى كه جان محمد ( ص ) بدست اوست بعد از دنيا جاى عذر خواهى نيست ، و بعد از دنيا جايگاهى به غير از دوزخ و بهشت نمىباشد .\r\n2 - امام صادق عليه السلام فرمود : مؤمن ميان دو ترس است : گناهى كه انجام شده كه معلوم نيست خدا در آن باره چه خواهد كرد ، و عمرى كه باقى مانده كه معلوم نيست چه تباهىهائى فراهم خواهد آمد ، پس مؤمن صبح نمىكند مگر در حال ترس از خدا و اصلاح نمىكند او را مگر ترس .\r\n3 - امام صادق عليه السلام در باره اين آيه : « و هر كه از پيشگاه خدا بترسد براى او دو بهشت است . رحمان / 44 » فرمود : هر كه بداند خدا او را مىبيند و سخنش را مىشنود و آنچه از خير و شر انجام مىدهد خدا آن را مىداند ، اين حالت او را از انجام كارهاى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nزشت باز مىدارد ، و اين همان كسى است كه از مقام پروردگارش مىترسد و نفس خود را از هوا و خواهش باز مىدارد .\r\n4 - هيثم بن واقد گويد : شنيدم امام صادق عليه السلام مىفرمود : هر كه از خدا بترسد خدا همه را از او مىترساند و هر كه از خدا نترسد خدا او را از همه چيز مىترساند .\r\n5 - پيغمبر ( ص ) در وصيت خود به على ( ع ) فرمود : اى على ! سه چيز نجات دهنده است : ترس از خدا در نهان و آشكارا ، ميانه روى در ثروتمندى و فقر ، گفتن سخن عدل در خوشنودى و عصبانيت .\r\n6 - اسحاق بن عمار گويد : امام صادق عليه السلام فرمود : اى اسحاق ! از خدا آن گونه بترس كه گويا او را مىبينى ، و اگر تو او را نمىبينى او تو را مىبيند ، اگر بپندارى كه او تو را نمىبيند پس كافرشده‌اى ، و اگر بدانى كه او تو را مىبيند سپس ابراز به گناه نمائى ، به حقيقت او را از پست‌ترين نظركنندگان بر خودت قرار داده‌اى .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n7 - امام صادق عليه السلام فرمود : هر كه خدا را بشناسد از او مىترسد و هر كه از او بترسد خود را از دنيا اعراض مىدهد .\r\n8 - امام صادق عليه السلام فرمود : از انواع عبادات ترس از خداوند متعال است خداوند مىگويد : « همانا بندگان دانشمند ، از خدا مىترسند . ( فاطر / 28 ) » و مىگويد :\r\n« از مردم نترسيد از من بترسيد . ( مائده / 44 ) » و مىگويد : « هر كه خدا را پروا دارد براى او خروجگاهى قرار مىدهد . ( طلاق / 2 ) » سپس حضرت صادق عليه السلام فرمود : حب جاه و مقام نمىتواند در قلب شخص ترسنده و هراسناك باشد .\r\n9 - امام باقر عليه السلام فرمود : از سخنان رسول خدا ( ص ) اين بود كه : سرآغاز حكم ( حكمتها يا دستورات ) ترس از خداوند متعال است .\r\n10 - امام صادق عليه السلام فرمود : هر كه در خلوت برخورد با گناه كند و خدا را در آن حال مراقبت نمايد و از حفظه ( فرشتگان حافظ انسان ) شرم بدارد ، خداوند تمامى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nگناهانش را مىآمرزد اگر چه به اندازه گناهان آدمى و پرى باشد .\r\n11 - عبد اللَّه بن قاسم جعفى گويد : شنيدم امام صادق عليه السلام مىفرمود :\r\nخائف و ترسنده از خدا كسى است كه هراسش براى او زبان گويائى باقى نگذارد .\r\n12 - سعد اسكاف از امام باقر عليه السلام روايت كرده كه در ضمن حديثى فرمود :\r\n. . . و اما نجات دهندگان عبارتند از : ترس از خدا در نهان و آشكار ، ميانه روى در غناء و فقر ، و كلمه عدل در خشم و خشنودى .\r\n13 - امام صادق عليه السلام فرمود : مردمى بودند كه گناه كردند سپس از اين عمل ترسيده و هراس داشتند ، مردم ديگرى آمدند و به آنان گفتند : شما را چه شده است ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآنان گفتند : ما گناه كرديم سپس ترسيديم و هراس پيدا كرديم ، پس برايشان گفتند : ما حاضريم گناه شما را به گردن بگيريم ، پس خداوند گفت : گروه اول ترسيدند ولى گروه دوم بر من جرات روا داشتند ، پس برايشان عذاب نازل كرد .\r\n14 - امير المؤمنين عليه السلام فرمود : مؤمن صبح نمىكند مگر اينكه در حال خوف باشد اگر چه نيكوكار باشد ، و شب نمىكند مگر در ترس باشد اگر چه نيكوكار باشد ، زيرا كه او خود را ميان دو امر مىبيند ، زمانى كه گذشته نمىداند خدا در باره آن چه خواهد كرد ، و اجلى كه نزديك مىشود نمىداند چگونه از تباهىها بر او خواهد رسيد ، حقا كه سخن خوب بگوئيد تا به آن شناخته شويد و عمل به خير كنيد تا از اهلش باشيد ، صله رحم كنيد با خويشانتان اگر چه با شما قطع كرده باشند ، و نيكى كنيد به زياده آن را كه شما را محروم كرده باشد ، و امانت را به آن كه شما را امين دانسته است اداء كنيد ، و بعهد خود وفا كنيد ، و چون حكم كرديد به عدالت حكم كنيد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n15 - بسيار گريستن از ترس پروردگار\r\n( 126 ) 1 - پيامبر اكرم ( ص ) در حديث مناهى ( كه در آن اعمالى را نهى كرده است ) فرمود : هر كه اشك چشمش از هراس خدا جارى شود براى هر قطره از اشك جارىشده‌اش كاخى آذين شده از در و گوهر داده مىشود ، آنچنان كاخى كه چشم كسى نديده و گوش كسى نشنيده و به قلب احدى خطور نكرده است .\r\n2 - امام صادق ( ع ) فرمود : از اندرزهاى خداوند به عيسى بن مريم عليه السّلام اين بود كه : اى عيسى ! من پروردگار تو و پروردگار پدران پيشين تو هستم . تا اينكه فرمود :\r\nاى عيسى ، فرزند دوشيزه باكره بر خودت گريه كن مانند آنكه اهل خود را وداع مىكند ، و از دنيا دورى مىكند ، و آن را به اهلش وامىگذارد و رغبت او به آنچه نزد خداوند است مىباشد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n3 - امام صادق عليه السلام فرمود : حضرت نوح را از اين جهت نوح مىگفتند كه بر خودش نوحه و گريه مىكرد و اسم او « عبد الغفار » بود .\r\n4 - و فرمود : نام نوح ، « عبد الملك » بود و از اين نظر نوح ناميده شد كه پانصد سال نوحه و گريه كرد .\r\n5 - و نيز فرمود : نام نوح « عبد الاعلى » بود و چون پانصد سال گريه كرد به نوح نام‌گذارى شد .\r\n\r\nتوضيح مؤلف :\r\nشيخ صدوق در زمينه چند روايت فوق مىگويد : اين اخبار تماما در پى ثابت كردن نام عبوديت براى حضرت نوح مىباشند كه بعنوان عبد الملك ، عبد الغفار و عبد الاعلى ذكر شده است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n6 - امام باقر عليه السلام از رسول خدا ( ص ) روايت كرده كه فرمود : چيزى نيست جز آنكه برايش نظير و عديلى است . مگر خداوند متعال كه براى او عديلى نيست ، و نيست الهى مگر الله كه او را چيزى عديل نمىباشد ، و نيز يك قطره اشك از ترس خدا بيرون از سنجش و ميزان است و اگر كسى خالصانه خدا را مسألت كند هرگز به ذلت و تنگدستى و تيرگى دچار نمىگردد .\r\n7 - رسول خدا ( ص ) فرمود : خوشا به چهره‌اى كه خدا به آن بنگرد در حالى كه بر گناهى كه كسى از آن مطلع نيست از ترس خدا بگريد .\r\n8 - و فرمود : تمامى چشمها در روز قيامت گريان است مگر سه چشم : چشمى كه از ترس خدا بگريد ، چشمى كه از حرامهاى خدا خود را بپوشد ، چشمى كه در راه خدا شب زنده دارى كند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n9 - حضرت رضا عليه السلام فرمود : از مطالبى كه در مناجات ميان خدا و حضرت موسى عليه السلام ذكر شده اين بود كه خدا فرمود : نزديك‌شوندگان به من به چيزى مانند گريه از ترس من به من نزديك نشده‌اند ، و عبادت‌كنندگان به من ، بمانند پروا از حرامهاى من مرا عبادت نكرده‌اند ، و آراسته‌شدگان به ( صفات ) من ، به چيزى بمانند زهد در دنيا از آن چه اهميت دارد آراسته نشده‌اند ، پس موسى عليه السلام گفت : اى گرامىترين گراميان ! اين صفات چه چيزى را براى دارنده‌گانش ثابت مىكند ؟\r\nخدا فرمود : اى موسى ! اما متقربان به من از طريق گريه از ترس من ، همانا در درجه بالاى بهشت قرار داده شوند كه كسى آنان را شريك نگردد ، و اما عبادت‌كنندگان به من بواسطه پروا از حرامهايم ، همانا از اعمال مردم تفتيش و پرده بردارى مىكنم ولى از اعمال ايشان پرده درى نمىكنم به جهت اينكه از آنان شرم مىكنم ، اما آراستگان به من بواسطه زهد در دنيا ، پس بهشتم را با تمام كنارهايش بر ايشان مباح كنم كه هر جا و هر گونه بخواهند جايگاه گيرند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n10 - حضرت صادق عليه السلام فرمود : گاه مىشود كه در اثر كثرت گناه ميان انسان و بهشت فاصله‌اى به اندازه قعر زمين تا عرش الهى بوجود مىآيد كه مىتواند در اثر گريه كردن از ترس خدا بخاطر پشيمانى از انجام گناه بقدرى به بهشت نزديك شود كه كمتر از فاصله پرده چشم به چشم باشد .\r\n11 - امام صادق عليه السلام فرمود : هيچ چيز نيست جز اينكه برايش پيمانه و سنجش وجود دارد مگر اشكهاى چشم ، همانا يك قطره اشك مىتواند دريائى از آتش را خاموش كند ، و چون چشم كسى آلوده به اشك شود ( در راه خدا ) هرگز چهره‌اش به خوارى و تنگى نخواهد افتاد ، و چون اشك چشم كسى جارى شود خدا آتش را بر وى حرام كند ، و اگر فردى در ميان امتى بگريد ( شايد كه ) خدا آن امت را بيامرزد .\r\n12 - باز از امام صادق عليه السلام روايتى مثل روايت سابق وارد شده كه در اولش اين عبارات آمده است : همهء چشمها در روز قيامت گريان خواهد بود مگر چشمى كه از خوف\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nخدا بگريد ، و هر چشمى كه از ترس خدا به اشك آغشته شود خدا اعضاء بدنش را بر آتش حرام مىكند .\r\n13 - امام باقر عليه السلام فرمود : در نزد خدا قطره‌اى محبوبتر از قطره‌ى اشكى كه در سياهى شب از ترس خدا بدون در نظر گرفتن كسى جارى شود نيست .\r\n14 - امام صادق عليه السلام فرمود : هر چشمى به روز قيامت گريان خواهد بود مگر چشمى كه از حرامهاى الهى دور گزيند ، و چشمى كه در اطاعت خدا سحر كند ، و چشمى كه در دل شب از ترس خدا بگريد .\r\n15 - امام صادق عليه السلام فرمود : خداوند به موسى وحى كرد : اى موسى ! بندگانم به من نزديك نشوند به چيزى كه محبوبتر باشد به من از سه چيز ، موسى عليه السّلام گفت :\r\nخداوندا ، آنها چيست ؟ خدا فرمود : اى موسى ! آنها عبارتند از : پارسائى در دنيا ، پروا از گناهان ، و گريه از ترس من ، موسى گفت : پروردگارا دارندگان اين صفات را چه خواهند\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nداد ؟ خداوند وحى فرستاد : اى موسى ! پارسايان در دنيا در بهشت خواهند بود ، و گريه‌كنندگان از ترس من در دنيا در درجه رفيعى در بهشت خواهند بود كه كسى ايشان را شريك نباشد ، و پرواكنندگان از گناهان ، مورد تفتيش و بازرسى من نخواهند بود در حالى كه مردم را تفتيش و بازرسى خواهم كردم .\r\n\r\n16 - وجوب حسن ظن به پروردگار و عدم سوء ظن به او\r\n( 141 ) 1 - امام رضا عليه السلام فرمود : نيكو كن گمان خود را به خدا ، همانا خداوند مىگويد : من به نزد گمان بنده مؤمنم باشم اگر گمانش به من خوب باشد من هم برايش خوب باشم و اگر بد باشد من هم برايش بد باشم .\r\n2 - احمد بن عمر از حضرت رضا عليه السلام نقل كرده كه فرمود : گمان خود را به خدا نيكو كن ، همانا ابا عبد اللَّه حضرت صادق عليه السلام مىفرمود : هر كه گمانش به خدا\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nنيكو باشد خدا نيز طبق گمانش با او خواهد بود ، و هر كه به روزى اندك خوشنود شود عمل كم از او پذيرفته مىگردد .\r\n3 - امام باقر عليه السلام فرمود : در كتاب على عليه السلام خواندم كه رسول خدا ( ص ) در بالاى منبر فرمود : سوگند به آنكه نيست الهى مگر او ، خير دنيا و آخرت به مؤمنى داده نمىشود مگر بواسطه حسن ظن به خدا ، و خوى نيكو ، و اجتناب از غيبت مؤمنان ، سوگند به آن كه نيست الهى مگر او ، خداوند مؤمنى را بعد از توبه و استغفار عذاب نمىكند مگر بواسطه سوء ظن به خدا ، و كوتاهى در اميد داشتن به خدا ، و غيبت كردن از مؤمنان ، سوگند به خدائى كه نيست الهى مگر او ، نيكو نشود گمان بندهء مؤمنى به خدا مگر كه خدا در نزد گمان بندهء مؤمن خود باشد ، زيرا خدا كريم است و خير بدست اوست ، حياء كند از اين كه بنده مؤمنش به او گمان خوب داشته باشد ولى خدا به گمانش و اميدش عمل نكند ، پس گمانتان را به خدا نيكو كنيد و بسوى خدا روى آوريد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n4 - امام صادق عليه السلام فرمود : حسن ظن به خدا اين است كه اميد نداشته باشى جز خدا و نترسى جز از گناهت .\r\n5 - سنان بن طريف گويد : شنيدم امام صادق عليه السلام مىفرمود : سزاوار است براى مؤمن كه از خدا بترسد آن گونه كه گويا مشرف به آتش است ، و اميدوار به خدا باشد آن گونه كه خود را از اهل بهشت بداند ، سپس فرمود : خداوند متعال در نزد گمان بندهء خود است ( طبق آن پاداش مىدهد ) اگر خوب شد خوب باشد و اگر بد شد بد باشد .\r\n6 - حضرت على عليه السلام در وصيت خود به فرزندش محمد حنفيه فرمود : مبادا كه بد بينيت نسبت به خدا بر تو غلبه كند كه اين حالت ميان تو و دوستت راه آشتى باقى نمىگذارد ( يعنى ميان بنده و خدا ) .\r\n7 - امام صادق عليه السلام فرمود : آخرين فرد را براى فرستادن به آتش مىآورند ، پس درنگ مىكند و به انتظار مىماند ، خداوند مىگويد : زودتر بسوى آتش برانيدش ، چون آورده شود ، خدا گويد : بندهء من بچه انتظار است ؟ گويد : پروردگارا ! گمان من به تو اين\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nنبود ( كه به آتش ببرى ) ، خداوند گويد : گمانت نسبت به من چيست ؟ گويد : گمانم به تو اين بود كه خطايم را بيامرزى و داخل بهشتم كنى ، خداوند گويد : اى فرشتگانم ، سوگند به عزت و جلال و بزرگيم هرگز اين بندهء من چنين حسن ظنى در زندگيش به من نداشته است ، اگر يك ساعت هم در زندگيش به من خوشبين بود او را به آتش تهديد نمىكردم ، دروغ او را بپذيريد و داخل بهشت كنيد ، سپس امام صادق عليه السلام فرمود : بنده‌اى به خدا گمان خوب نبرد مگر اينكه خدا طبق گمانش با او رفتار نمايد ، و اين همان قول خداوند است كه مىفرمايد : « و اين گمان شما است كه گمان كرديد به پروردگارتان نابود كرد شما را ، پس صبح كرديد در حالى كه از زيانكاران هستيد ، ( فصلت / 23 ) » .\r\n8 - اسماعيل بن بزيع گويد : حضرت رضا عليه السلام به من فرمود : گمان خود را به خدا نيكو كن ، خداوند مىفرمايد : من در نزد گمان بنده‌ام هستم ( طبق آن با او رفتار مىكنم ) پس جز گمان نيكو به من نداشته باش .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n9 - ابن رئاب گويد : شنيدم امام صادق عليه السلام مىفرمود : روز قيامت بنده‌اى كه به خود ( در اثر گناه ) ستم كرده آورده مىشود ، خداوند مىگويد : آيا تو را به فرمانبريم امر نكرده بودم ، و از معصيتم باز نداشته بودم ؟ ! گويد : بلى پروردگارم ولى شهوتم بر من غلبه كرد ، پس اگر عذابم كنى بواسطه گناهم مىباشد و به من ستم روا نداشته‌اى ، خداوند فرمان مىدهد بسوى آتش ببرندش ، گويد : خداى گمانم به تو اين نبود ( كه به آتش مرا ببرى ) ، خداوند گويد : گمانت در باره من چه بود ؟ گويد : من بهترين گمان را به تو داشتم ! در اين هنگام خداوند گويد : او را به بهشت ببريد ، سپس خداوند گويد : اى بنده‌ام در اين هنگام گمان خوبت نسبت به من تو را نفع و سود بخشيد .\r\n\r\n17 - سرزنش نفس ، تاديب نفس ، خشم بر نفس\r\n( 150 ) 1 - حسن بن جهم گويد : شنيدم ابا الحسن عليه السلام مىفرمود :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمردى در بنى اسرائيل چهل سال خدا را عبادت كرد ، سپس براى خدا قربانى كرد ولى از او پذيرفته نشد ، به نفس خود گفت : آنچه پيش آمد ( پذيرفته نشدن قربانى ) از تو مىباشد و گناه هم از تو مىباشد ، پس خداوند وحى فرستاد : سرزنش كردنت بر نفست بهتر از چهل سال عبادت كردنت بود .\r\n2 - حضرت امير المؤمنين عليه السلام در نهج البلاغه مىفرمايد : اى اسيران خواهشهاى ( نفسانى ) كوتاه كنيد ( هواهاى نفستان را ) ، همانا دلبستهء به دنيا را نمىترساند مگر صداى دندانهاى حوادث ( كه حوادث دنيا آنان را به هوش آورده و نرمشان مىكند ) ، اى مردم سرپرستى تاديب نفستان را خودتان به عهده بگيريد نفس خود را از عادات ناشايست و ناپسند باز داريد .\r\n3 - رسول خدا صلى الله عليه و آله و سلّم فرمود : هر كه بدون اينكه بر ديگران خشم كند بر نفس خود سرزنش و خشم كند خداوند او را از عذاب و خوارى قيامت ايمن مىگرداند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\n18 - اطاعت پروردگار\r\n( 153 ) 1 - امام باقر عليه السلام فرمود : مذاهب ( و مكتبها و انديشه‌ها ) تو را فريب ندهد ، سوگند به خدا شيعهء ما نيست مگر آنكه خدا را اطاعت كند .\r\n2 - ابو حمزه ثمالى از امام باقر عليه السلام در ضمن حديثى روايت كرده كه رسول خدا صلى الله عليه و آله فرمود : نميتوان بدست آورد آنچه نزد خداوند است مگر با اطاعت از خدا .\r\n3 - جابر از امام باقر عليه السلام روايت كرده كه به من فرمود : اى جابر آيا بس مىكند كسى كه خود را شيعه ما مىداند اينكه بگويد من دوستدار اهل بيت عليهم السلام هستم ؟ ، سوگند به خدا شيعه ما نيست مگر آن كه خدا را پروا دارد و از او اطاعت كند ، اى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nجابر شيعيان ما شناخته مىشوند به : تواضع ، خشوع ، امانت ، ياد كردن خدا ، روزه ، نماز ، نيكى به پدر و مادر ، كمك به همسايگان فقير ، مساعدت به مسكينان ، يارى بدهكاران و يتيمان از همسايگان ، راستگوئى ، تلاوت قرآن ، نگهداشتن زبان از گفتار در باره ديگران مگر به نيكى ، شيعيان ما امانتداران اشياء در ميان عشاير خود هستند ، تا اينكه فرمود : محبوبترين بندگان نزد خدا پرهيزكارترين و عاقلترين مردم بطاعت خداوند است . اى جابر ! تقرب و نزديكى به خدا بواسطه ! طاعت از خداوند است ، و با ما برائت از آتش نيست ، و هيچ كس بر خدا حجتى ندارد ( بهانه‌اى براى فرار از عذاب ندارد ) ، هر كه مطيع خداوند باشد ولى و دوستدار ما است و هر كه و عصيان خدا كند دشمن با ما است ، و كسى به ولايت ما نمىرسد مگر به عمل و پرهيزكارى .\r\n4 - امام باقر عليه السلام فرمود : سوگند به خدا همراه ما ، از خداوند برائت نامه ندارد ، و ميان ما و خداوند خويشاوندى نمىباشد ، و براى ما بر خدا حجتى نيست ، و به خدا تقرب و نزديكى پيدا نمىكنيم مگر بواسطه اطاعت از خدا ، پس هر يك از شما مطيع خدا باشد ولايت ما او را نفع مىدهد ، و هر يك از شما عصيان خدا را كند ولايت ما او را سود نمىبخشد ، واى بر شما فريب نخوريد ، واى بر شما فريب نخوريد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n5 - امام صادق از پدرانش از رسول خدا عليهم السلام نقل كرده كه فرمود : خداوند مىگويد : بندهء من اطاعت كن مرا در آنچه به تو امر مىكنم ، و صلاح و مصلحت خودت را بر من ياد نده .\r\n6 - از رسول خدا ( ص ) روايت شده كه خداوند مىفرمايد : هر بنده‌اى كه مرا اطاعت كند او را به ديگرى وانمىگذارم ، و هر بنده‌اى كه مرا عصيان كند او را به خودش واگذار مىكنم سپس با كم نيست كه در چه بيابانى به هلاكت برسد .\r\n7 - ابو بصير گويد : از امام صادق عليه السلام از اين آيه سؤال كردم : « بپرهيزيد از خدا آن گونه كه سزاوار پرهيز از اوست . ( آل عمران / 102 ) » امام فرمود : اين پرهيز عبارت از اين است كه خدا را بدون عصيان اطاعت كرد ، و بدون فراموشى ذكرش كرد ، و بدون ناسپاسى شكرش را بجاى آورد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n8 - امير المؤمنين عليه السلام در نهج البلاغه مىفرمايد : خداوند اطاعت از خود را غنيمتى براى هوشمندان قرار داده هنگامى كه ناتوانان ( از بدست آوردن اطاعت حق بعنوان يك غنيمت بزرگ ) كوتاهى كنند .\r\n\r\n19 - شكيبائى در طاعت و معصيت پروردگار\r\n( 161 ) 1 - هشام بن حكم از امام صادق عليه السلام نقل كرده كه فرمود :\r\nچون روز قيامت شود گروهى از مردم بر خاسته به نزديك در بهشت مىآيند ، به آنان گفته مىشود : شما كيستيد ؟ ، گويند : ما اهل صبر هستيم ! گفته مىشود : بچه چيز صبر كرديد ؟\r\nگويند : ما در اطاعت خداوند صبر كرديم و از معصيت خدا ( در انجام ندادن معصيت خدا ) صبر كرديم ، پس خداوند گويد : آنان راست مىگويند وارد بهشت كنيد ، و اين است سخن خداوند كه مىگويد : « همانا پاداش داده شوند صابران بدون حساب . ( زمر / 10 ) » .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n2 - حضرت امير المؤمنين عليه السلام فرمود : صبر دو صبر است ، صبر در مصيبت كه زيبا و نيكوست و صبر در آنچه خدا حرام كرده است ، و ذكر نيز دو ذكر است ، ياد آوردن خدا به هنگام مصيبت و بهترين از اين ، ياد آوردن خدا هنگام انجام آنچه خدا حرام كرده است كه مانع از انجام گناه مىشود .\r\n3 - ابو حمزه ثمالى گويد : امام باقر عليه السلام فرمود : چون مرگ على بن الحسين عليه السلام فرا رسيد مرا به سينه خود چسبانيد و گفت : اى فرزندم ! سفارش مىكنم تو را به آنچه پدرم هنگام وفاتش به آنچه پدرش هنگام مرگ بر او سفارش كرد كه : اى فرزندم ! صبر كن بر حق اگر چه تلخ باشد .\r\n4 - امام باقر عليه السلام فرمود : صبر بر دو گونه است : صبر بر بلا كه نيكو و زيبا است و بهترين دو صبر پرهيز از حرامهاى خداوندى است .\r\n5 - امام صادق عليه السلام فرمود : بر ( گرفتاريهاى ) دنيا صبر كنيد ، همانا دنيا ساعتى بيش نيست ، ساعتى كه گذشته است كه از درد و شادى آن چيزى در پيشت نيست\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو ساعتى كه نيامده است كه نميدانى چه خواهد بود ، پس به حقيقت دنيا در همان ساعت است ( كه متوجه هستى ) پس در آن صبر كن به اطاعت خداوند و صبر كن از انجام معصيت خداوند .\r\n6 - رسول خدا ( ص ) فرمود : صبر بر سه گونه است : صبر بر مصيبت ، صبر بر اطاعت خداوند ، و صبر از معصيت خداوند ، هر كه بر مصيبت صبر كند و عزايش را به نيكى سپرى سازد خداوند براى او سيصد درجه قرار مىدهد كه اندازه هر درجه‌اى از زمين تا آسمان است ، و هر كه بر اطاعت خدا صبر كند خداوند براى او ششصد درجه قرار مىدهد كه فاصله هر يك تا ديگرى از مركز زمين تا پايان عرش است ، و هر كه از معصيتى صبر كند براى او نهصد درجه قرار مىدهد كه فاصله هر درجه‌اى تا درجهء ديگر از مركز زمين تا پايان عرش است .\r\n7 - امام موسى بن جعفر عليه السلام به يكى از فرزندانش فرمود : اى فرزندم ! بپرهيز از اينكه خداوند تو را در انجام معصيتى ببيند كه تو را از آن نهى كرده است ، و بپرهيز از اينكه خداوند تو را در ترك طاعتى ببيند كه تو را بر آن امر كرده است .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n8 - ابو حمزه ثمالى از امام باقر عليه السلام روايت كرده كه فرمود : چون هنگام مرگ پدرم رسيد مرا به سينه خود چسبانيد و گفت : اى فرزندم ! صبر كن بر حق اگر چه تلخ باشد كه پاداشت بدون حساب پرداخت مىشود .\r\n9 - امير المؤمنين عليه السلام در نهج البلاغه مىفرمايد : صبر بر دو گونه است ، صبر بر آنچه دوست دارى و صبر بر آنچه ناخوش دارى ، سپس فرمود : ولى و دوستدار محمد ( ص ) كسى است كه خدا را اطاعت كند اگر چه خويشيش دور باشد ( با پيغمبر ) و دشمن محمد ( ص ) كسى است كه خدا را عصيان كند ، اگر چه خويشيش ( با پيغمبر ) نزديك باشد .\r\n10 - على عليه السلام فرمود : چه زياد دو كردار فرق مىكند : دو كردار است كه تفاوت زيادى با هم دارند : كردارى كه لذتش رفته و زحمتش باقى مانده و كردارى كه زحمتش رفته و اجرش باقى مانده است .\r\n11 - حضرت امير عليه السلام در نهج البلاغه فرمود : بپرهيزيد از معاصى خداوند در خلوتها ، همانا شاهد اعمال شما حكم و حكومت‌كننده است ( يعنى خدائى كه در خلوتها اعمال شما را نظاره مىكند در باره اعمال شما نيز هم او حكم خواهد كرد ) .\r\n12 - و مىفرمايد : خداوند ثواب را بر اطاعت خود قرار داده و عقاب را بر معصيت\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nخود قرار داده تا بندگانش را از عذاب باز داشته و به بهشت روانه سازد .\r\n13 - و نيز مىفرمايد : بترس از خدا كه تو را در معصيتش ببيند و در طاعتش نبيند كه از زيانكاران خواهى بود ، اگر قوت به كار مىبرى در اطاعت خدا به كار ببر ، و اگر ضعف نشان مىدهى در معصيت خدا نشان بده .\r\n14 - در حديث است كه مردى به خدمت امام صادق عليه السلام آمد و گفت : يا ابن رسول اللَّه مرا وصيت كن ، حضرت فرمود : مبادا خداوند تو را در آنچه امر كرده نبيند و مبادا تو را در آنچه نهى كرده ببيند . گفتم زياده پندم بده ؟ فرمود : نمىيابم . ( بيش از اين لازم نيست ) .\r\n15 - امام باقر از پدرانش از رسول خدا عليهم السلام نقل كرده كه فرمود : چون روز قيامت شود منادى از جانب خدا نداء مىكند : كجايند اهل صبر ؟ سپس گروهى از مردم برخاسته مورد استقبال فوجى از فرشتگان قرار مىگيرند و مىگويند : صبر شما چه بوده كه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nپيشه كرده بوديد ؟ گويند : ما نفوسمان را بر طاعت خدا صبر داديم و از معصيت خدا صبر داديم ، پس در اين هنگام منادى از جانب خدا ندا مىكند : راست مىگويند بندگانم ، راهشان را باز كنيد تا بدون حساب داخل بهشت گردند .\r\n\r\n20 - در تقوى و پرهيزكارى\r\n( 176 ) 1 - امير المؤمنين عليه السلام فرمود : عمل با تقوا اندك به حساب نمىآيد ، چگونه اندك باشد عملى كه پذيرفته شود .\r\n2 - مفضل بن عمر گويد : در خدمت امام صادق سخن از اعمال به ميان آمد ، من\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگفتم : عمل من بسيار اندك و ضعيف است ، حضرت فرمود : آرام باش و از خدا استغفار كن ، سپس به من فرمود : عمل اندك با تقوى بهتر از عمل زياد بدون تقوى مىباشد . گفتم عمل زياد بدون تقوا چگونه است ؟ فرمود : مثلا مردى اطعام مىكند و با همسايگانش نيك رفتارى مىنمايد و از مهمان و واردين به خوبى پذيرائى مىكند ولى چون دربى از حرام به رويش گشوده شود از آن داخل مىگردد ( يعنى با همه كارهاى خوبش چون كار حرامى پيش آيد از آن پرهيز نمىكند ) و اين عبارت از عمل بدون تقوا است ، ولى مردى چنين كارهائى را ندارد اما چون دربى از حرام برويش گشوده شود داخل نمىگردد .\r\n3 - يعقوب بن شعيب گويد : شنيدم امام صادق عليه السلام مىفرمود : خداوند بنده‌اى را از ذلت گناهان به عزت پرهيزكارى منتقل نمىكند مگر اينكه او را بدون مال بىنياز مىسازد ، و بدون رعيت و عشيره عزيز مىگرداند ، و بدون ارتباط با بشرى مانوس مىكند .\r\n4 - در روايت است كه از گفتار رسول خدا ( ص ) اين بود كه مىفرمود : بهترين توشه تقوا است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n5 - هيثم بن واقد گويد : شنيدم امام صادق عليه السلام مىفرمود : كسى را كه خداوند از ذلت معصيتها به عزت تقوا بيرون آورد بدون ثروت بىنيازش مىكند ، و بدون عشيره عزيزش مىگرداند ، و بدون يارى مانوسش مىسازد . و هر كه از خدا بترسد خداوند همه را از او مىترساند ( هيبت و عظمتى به او مىبخشد كه همه را در مقابل او خاضع و زبون مىگرداند ) و هر كه از خدا نترسد خداوند او را از همه چيز مىترساند ( چون كسى از خدا نترسد اتكاء و اعتمادش از خدا بريده گردد و در نتيجه ضعف و ناتوانى از همه كس واهمه پيدا مىكند ) و هر كه به روزى اندك از خدا راضى شود خدا نيز از عمل اندك او راضى مىشود ، و هر كه از كسب معاش شرم نكند ( و تكبر و خود پسندى مانع از كار و كوشش او نگردد ) تحصيل روزيش آسان مىشود و عيالش در نعمت قرار مىگيرند ، و هر كه در دنيا پارسائى كند خداوند حكمت را در قلبش جارى گردانيده و زبانش را ( در بيان حكمت و حق ) گويا مىكند و در نارسائى و عيوب دنيا و مرض و داروى آنها بر او بصيرت و بينائى مىدهد ، و او را به سلامتى از دار دنيا به خانه خوش و سالم آخرت بيرون مىبرد .\r\n6 - وليد بن عباس گويد : شنيدم امام صادق عليه السلام مىفرمود : حسب و برازندگى و افتخار به كردار است و شرافت به مال است و كرامت به تقوا است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n7 - حضرت امير عليه السلام در ضمن خطبه‌اى در نهج البلاغه مىفرمايد : آگاه باشيد كه لغزشها و گناهان مانند اسبان چموش و نافرمانبريند كه اهلش بر آنها سوار شده‌اند و لجامهايشان گسيخته گشته است و آنان را بسوى آتش مىافكنند . آگاه باشيد كه پرهيزكارى مانند شتران رام و فرمانبريند كه اهل تقوى بر آنان سوار شده و لجامشان بدست آنان داده شده كه آنان را بسوى بهشت برانند .\r\n8 - و باز مىفرمايد : پرهيز كن خدا را اگر چه اندك باشد ، و قرار بده ميان خود و خدايت پرده‌اى اگر چه نازك باشد ( گستاخى و پرده‌دارى را در كثرت انجام معصيت و گناه به نهايت نرسان ) .\r\n\r\n21 - ورع و پارسائى\r\n( 184 ) 1 - ابن رئاب گويد : امام صادق عليه السلام فرمود : ما شخصى را مؤمن نمىشماريم مگر اينكه تمامى اوامر ما را اطاعت و اراده كند ، و از تبعيت و اراده امر ما ، ورع و پرهيزكارى است پس خود را به آن آراسته كنيد تا خدا شما را رحمت كند و غلبه كنيد بواسطه پارسائى و ورع بر دشمنان ما تا خدا شما را رفعت و بزرگى بخشد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n2 - سعيد بن هلال ثقفى گويد : امام صادق عليه السلام فرمود : وصيت مىكنم تو را به پرهيز و تقواى خداوند و به ورع و كوشش ، بدان كه كوششى بدون پارسائى و ورع سود نمىبخشد .\r\n3 - حفص بن غياث گويد : از امام صادق عليه السلام در بارهء ورع پرسيدم فرمود :\r\nورع عبارت از اين است كه شخص از حرامهاى خداوند اجتناب كند .\r\n4 - يزيد بن خليفه گويد : امام صادق عليه السلام ما را موعظت مىداد و به نيكىها امر مىكرد و به پارسائى دعوت مىنمود ، تا اينكه فرمود : بر شما باد به ورع و پرهيزكارى كه به آنچه نزد خداوند است بدون ورع نمىتوان دست يافت .\r\n5 - امام صادق عليه السلام فرمود : كوشش و اجتهاد بدون ورع و پرهيزكارى فايده‌اى ندارد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n6 - امام باقر عليه السلام فرمود : شديدترين عبادت ورع است .\r\n7 - امام صادق عليه السلام فرمود : پروا داريد خدا را و دين خود را بواسطه ورع و پرهيز نگهداريد .\r\n8 - حنان بن سدير گويد : امام صادق عليه السلام در حديثى فرمود : اصحاب و ياران من كسانى هستند كه داراى ورع شديد باشند و عملشان براى پروردگارشان باشد و اميد به ثواب خداوند داشته باشند ، اينان اصحاب منند .\r\n9 - امام باقر عليه السلام فرمود : خداوند فرمايد : اى فرزند آدم ! اجتناب كن از آنچه بر تو حرام كردم تا پارساترين و پرهيزكارترين مردم باشى .\r\n10 - ابو اسامه گويد : شنيدم امام صادق عليه السلام مىفرمود : بر تو باد به تقواى خداوند و به ورع و اجتهاد و راستگوئى و اداء امانت و حسن خلق و خوش همسايگى . و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدعوت‌كننده به خودتان باشيد به غير از زبانهايتان ( يعنى با رعايت اخلاق اسلامى آنچنان زندگى كنيد كه كردار شما باعث دعوت مردم به مرام و عقيده شما باشد ) ، و براى ما زينت باشيد و موجب سرزنش نباشيد ، و بر شما باد به ركوع و سجده زياد . چون ركوع و سجود يكى از شما طولانى شود شيطان از پشت صدا مىزند : اى واى كه اين بنده اطاعت كرد و من نافرمانى كردم و اين بنده سجده كرد و من سجده نكردم .\r\n11 - على بن ابى زيد از پدرش روايت مىكند كه : در خدمت امام صادق عليه - السلام بودم كه « عيسى بن عبد اللَّه قمى » وارد شد ، امام صادق ( ع ) به او خوش آمد گفت و به نزديكش نشانيد سپس فرمود : اى عيسى بن عبد الله ! از ما نيست و داراى كرامتى نيست آنكه در شهر صد هزار نفرى يا بيشتر زندگى كند در حالى كه كسى پيدا شود كه از او پرهيزكارتر و باورعتر باشد . « 1 » 12 - ابو صباح كنانى از امام باقر عليه السلام روايت كرده كه فرمود : يارى كنيد ما را به ورع و پرهيزكارى ، هر كه خدا را با پرهيزكارى ملاقات كند خداوند در نزد خود برايش فرج و اميدى قرار مىدهد .\r\n\r\n\r\n","description":"","footnote":"\r\n( 1 ) - احتمالا منظور از جمعيت صد هزار نفرى يا بيشتر جمعيتهاى غير شيعى و يا اكثريت غير مسلمان و غير شيعه است . ( مترجم )\r\n","page_name":" 109 ","page_number":109},
  {"content":"\r\n\r\n13 - ابن ابى يعفور از امام صادق عليه السلام روايت كرده كه فرمود : بوده باشيد دعوت‌كنندگان مردم ( بسوى آئين حق ) به غير از زبانهايتان ( بوسيله كردارتان ) تا از شما ورع و كوشش و نماز و اعمال خير ديده شود كه اين ( حالت از رفتار و كردار شما ) خود دعوت‌كننده ( بسوى حق ) است .\r\n14 - حضرت موسى بن جعفر عليه السلام فرمود : بسيار مىشد كه پدرم مىفرمود :\r\nشيعهء ما نيست آنكه از آوازهء ورع و پرهيزكاريش زنان پشت پرده « 1 » سخن نگويند ، و از شيفتگان ما نيست آنكه در قريه‌اى ده هزار نفرى باشد و كسى از خلق خدا در آن قريه باورعتر و پرهيزكارتر از او باشد .\r\n15 - رسول اكرم ( ص ) در وصيت خود به على ( ع ) فرمود : اى على ! سه چيز است كه هر كه با آنها خدا را ملاقات كند از بهترين مردم باشد : هر كه انجام دهد آنچه را خدا بر او فرض و واجب كرده است از عابدترين مردم باشد ، و هر كه از حرامهاى الهى ورع و پرهيز\r\n\r\n\r\n","description":"","footnote":"\r\n( 1 ) - بايد كه شيعه امامان عليهم السلام آنچنان رفتار عالى اسلامى از خود نشان دهند كه اوصاف حميده‌شان زبانزد خاص و عام گردد ، البته اين حالت ربطى به ريا و تظاهر ندارد كه مذموم است بلكه اين حالت بعنوان يك تبليغ عملى در آيات و روايات اسلامى بسيار مدح و تعريف شده است . ( مترجم )\r\n","page_name":" 110 ","page_number":110},
  {"content":"\r\n\r\nكند از پارساترين مردم باشد ، و هر كه قناعت و كفايت كند به آنچه خدا روزيش كرده است از بىنيازترين مردم باشد ، سه چيز است كه هر كه دارا نباشد عملش تمام و كامل نمىشود :\r\nورعى كه از معاصى الهى باز دارد و خلقى كه به آن با مردم مدارا گردد و حلمى كه به آن جهل جاهل بر طرف شود ، تا اينكه فرمود : اى على ! اسلام برهنه است و جامه‌اش حيا و شرم است و زيورش پاكدامنى است و مردانگيش عمل صالح است و شالوده‌اش ورع است .\r\n16 - ابراهيم كرخى گويد : امام صادق عليه السلام فرمود : جمع نكند خداوند ورع و زهد را در مؤمنى مگر اينكه براى او اميد بهشت دارم ( يعنى چنين كسى از اهل بهشت خواهد بود ) .\r\n17 - امام باقر عليه السلام فرمود : ولايت ما را نميتوان نائل شد مگر به عمل و ورع .\r\n18 - امام صادق عليه السلام فرمود : شيعهء ما نيست كسى كه در شهرى صد هزار\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nنفرى زندگى كند و كسى باورعتر از او باشد ( يعنى شيعه ما در يك جامعه هميشه از همه باورعتر و پرهيزكارتر باشد ) .\r\n19 - امام صادق عليه السلام فرمود : شيعهء ما نيست آنكه به گفتار زبان كفايت كند ولى بر خلاف اعمال و آثار ما رفتار كند ، و لكن شيعهء ما كسى است كه در زبان و قلب با ما موافق باشد و از آثار ما پيروى كند و به اعمال ما عمل نمايد كه اينان شيعيان ما هستند .\r\n20 - كليب بن معاويه گويد : شنيدم امام صادق عليه السلام مىفرمود : آرى به خدا سوگند شما ( شيعيان ) بر دين خدا و فرشتگان خدا هستيد ! پس يارى كنيد ما را در اين راه ( در راه دين ) به ورع و كوشش ( در امر دين ) بر شما باد به نماز و عبادت ، بر شما باد به ورع .\r\n21 - حضرت صادق عليه السلام فرمود : بر شما باد به ورع و پرهيزكارى و آن دينى است كه ما ملازم آن بوده و به آن خدا را پيروى مىكنيم و از كسى كه دوستدار ما است چنين دينى را انتظار داريم ، ما را ( با ارتكاب گناهان به اميد ) شفاعت آزرده نكنيد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n22 - امام صادق عليه السلام در خطاب به سماعة بن مهران در ضمن حديثى مىفرمايد : سوگند به خدا كه يكى از شما ( شيعيان ) داخل در آتش نخواهيد شد ، پس خوشى كنيد در درجات بهشت ، و سياه رو سازيد دشمنتان را به ورع و پرهيزكارى ( تا به كمالات معنوى برسيد و دشمنانتان محروم باشند و ثابت كنيد كه مسلمان واقعى شما هستيد نه آنانى كه علاوه بر انحراف از مسأله امامت در گناه و فساد غوطه‌ور شده‌اند ) .\r\n\r\n22 - پاكدامنى\r\n( 206 ) 1 - امام باقر عليه السلام فرمود : عبادتى در نزد خدا بهتر از پاك داشتن شكم ( از حرام و شبهه ) و پاك داشتن فرج ( پاكدامنى از شهوت حرام ) نمىباشد .\r\n2 - و فرمود : بهترين عبادت پاكى شكم ( از حرام ) و پاكدامنى است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n3 - و نيز فرمود : خداوند به چيزى بهتر از عفت شكم و فرج عبادت نشده است .\r\n4 - رسول خدا ( ص ) فرمود : بيشترين چيزى كه موجب دخول امت من به آتش مىگردد دو ميان تهى است : شكم و فرج .\r\n5 - و نيز فرمود : سه چيز است كه پس از خود به امتم از آنها مىترسم : گمراهى بعد از معرفت ، لغزشها در فتنه‌ها ، و شهوت شكم و فرج .\r\n6 - ابو بصير گويد : مردى به امام باقر عليه السلام گفت : من مردى ضعيف العمل و كم روزه گيرم ولى اميدوارم كه غذاى غير حلال نخورم ، حضرت به او فرمود : كدام اجتهاد و كوشش بهتر از عفت بطن و فرج است .\r\n7 - امام صادق عليه السلام گويد : حضرت امير المؤمنين عليه السلام مىفرمود :\r\nبهترين عبادت ، پاكدامنى است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n8 - ميمون قداح گويد : شنيدم امام باقر عليه السلام مىفرمود : هيچ عبادتى بهتر از پاكى در شكم و فرج نيست .\r\n9 - امير المؤمنين عليه السلام در وصيت خود به فرزندش محمد حنفيه فرمود :\r\nهر كه نفس خود را از شهوتها بهره‌مند نكند به كمال خود رسيده است .\r\n10 - رسول خدا ( ص ) فرمود : هر كه دو چيز را بر من ضمانت كند من ضامن مىشوم كه خدا او را به بهشت وارد كند : ضامن شود كه ميان دو لحيه و ميان دو پاى خود را ( از گناه ) نگهدارد من بهشت را برايش از جانب خدا ضامن مىشوم . منظور نگهدارى زبان و فرج است .\r\n11 - ابو بصير گويد : شنيدم امام صادق عليه السلام مىفرمود : هر كه آزار خود را از همسايه‌اش باز دارد خداوند از لغزشهايش در روز قيامت چشم پوشى نمايد ، و هر كه شكم و فرج خود را ( از گناه نگهدارد ) در بهشت به صورت فرشته‌اى زيبا در مىآيد ، و هر كه بنده\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمؤمنى را آزاد كند براى وى خانه‌اى در بهشت بنا مىگردد .\r\n12 - رسول خدا ( ص ) فرمود : هر كه بر كنيز نامحرمى دست يابد ولى در اثر ترس از خدا از آن صرف نظر كند خداوند آتش را بر او حرام كرده ، از عذاب بزرگ روز قيامت مصونش مىدارد و به بهشت داخلش مىكند و هر كه مرتكب حرام گردد خداوند بهشت را بر او حرام كرده ، وارد دوزخش مىنمايد .\r\n13 - امام صادق عليه السلام فرمود : همانا شيعه جعفر ( امام صادق ) كسى است كه شكم و فرج خود را از گناه نگهدارد و كوشش و جهادش شديد باشد و براى آفريدگارش عمل كند و به اميد ثواب خدا باشد و از عقاب خدا بترسد ، چون چنين افرادى را ديدى بدان كه آنان شيعه جعفر هستند .\r\n14 - امير المؤمنين عليه السلام در نهج البلاغه مىفرمايد : قدر مرد به اندازه همت « 1 » او ، و راستى مرد به اندازه مردانگى او ، و شجاعت مرد به اندازهء بلند نظرى او ، و\r\n\r\n\r\n","description":"","footnote":"\r\n( 1 ) - در نسخه نهج البلاغهء فيض كلمه\r\n( همته )\r\nبجاى\r\n( نعمته )\r\nبه كار رفته است و لذا در اينجا طبق نسخهء نهج البلاغه ترجمه گرديد .\r\n","page_name":" 116 ","page_number":116},
  {"content":"\r\n\r\nپاكدامنى مرد به اندازهء غيرت اوست .\r\n\r\n23 - اجتناب از حرام‌ها\r\n( 220 ) 1 - امام باقر عليه السلام فرمود : تمامى چشمها در روز قيامت گريان است مگر سه چشم : چشمى كه در راه خدا به بيدارى سحر كند ، چشمى كه از خوف خدا بگريد ، و چشمى كه خود را از حرامهاى الهى بپوشاند .\r\n2 - امام صادق عليه السلام فرمود : از سخت‌ترين چيزهائى كه خداوند بر خلقش فرض و واجب كرده است زياده ياد كردن خدا مىباشد ، سپس فرمود : منظورم\r\nسبحان الله و الحمد لله و لا إله الا الله و الله اكبر\r\nنيست اگر چه اين جملات ذكر حساب مىشود ، ولى منظورم ذكر خداوند هنگام انجام كار حلال و حرام است ، كه اگر عملى طاعت باشد انجام دهد و اگر معصيت باشد ترك كند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n3 - سليمان بن خالد گويد : از امام صادق عليه السلام در بارهء اين آيه پرسيدم :\r\n« و توجه نموديم به آنچه كه عمل كردند ( بىاعتقادان به حساب خدا ) پس آن را ذره‌اى پراكنده قرار داديم . ( فرقان / 26 ) حضرت فرمود : آرى به خدا سوگند اگر اعمالشان از جامه سپيد كتانى قبطى سفيدتر باشد ولى در معرض حرام قرار گيرند از آن صرف نظر نكنند .\r\n4 - رسول خدا ( ص ) فرمود : هر كه معصيت خدا را بخاطر ترس از خدا ترك كند خداوند او را در روز قيامت خوشنود گرداند .\r\n5 - حضرت صادق عليه السلام در رساله‌اى به اصحابش مىفرمايد : بپرهيزيد از اينكه نفس‌تان را به چيزى وادار كنيد كه خداوند حرام كرده است ، هر كه در دنيا هتك كند آنچه را خداوند حرام كرده است خداوند جدائى مىاندازد ميان او و بهشت و نعمتهاى آن و لذتهاى آن و كرامت آنكه دائم و پا بر جاست بر اهل بهشت براى هميشه ، تا اينكه فرمود :\r\nبپرهيزيد از اينكه ادامه دهيد و اصرار كنيد بر آنچه خداوند در ظاهر و باطن قرآن حرام كرده است و مىگويد : « و ( توبه‌كاران ) اصرار نمىكنند بر آنچه انجام داده‌اند در حالى كه ايشان مىدانند . ( آل عمران / 36 ) »\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n6 - رسول خدا ( ص ) فرمود : خداوند به بنى آدم مىگويد : اگر چشمت براى انجام آنچه حرام كرده‌ام با تو ستيزه كند تو را يارى داده‌ام به دو پرده چشم كه بهم بندى و گناه نكنى ، و اگر زبانت در گفتار حرام با تو منازعه كند تو را يارى داده‌ام به دو لب كه فرو بندى بهم و سخن نگوئى ، و اگر فرجت ( محل شهوت ) در انجام حرامى با تو منازعه كند تو را يارى داده‌ام به دو پهلويش كه بهم ببندى و حرام نكنى .\r\n7 - رسول اكرم ( ص ) در وصيت خود به على ( ع ) فرمود : اى على ! سه چيز است كه اين امت طاقت آنها را ندارند : دريغ نداشتن شخص به برادر دينى در مال خود ، و رعايت انصاف با مردم ، و ذكر خداوند در همهء حال ، و آن\r\nسبحان اللَّه و الحمد لله و لا إله الا الله و الله اكبر\r\nتنها نيست بلكه عبارت است از اينكه هنگام برخورد به حرام ، خدا را در نظر بياورد و آن را ترك كند .\r\n8 - رسول خدا ( ص ) فرمود : امت من برخيز هستند مادامى كه همديگر را دوست\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبدارند ، و همديگر را هديه دهند ( يا هدايت كنند ) ، و امانت را ادا نمايند ، و از حرامها اجتناب كنند ، و مهمان را گرامى دارند ، و نماز را به پا دارند ، و زكات را پرداخت كنند ، و اگر چنين نكنند به قحطى و خشكسالى گرفتار گردند .\r\n9 - زيد شحام گويد : امام صادق عليه السلام فرمود : آزمايش نشود مؤمن به چيزى شديدتر از محروم ماندن از سه چيز : دريغ نكردن از آن چه در اختيار انسان است ( نسبت به برادران دينى ) ، انصاف كردن به ديگران ، و زياده ياد كردن خدا ، بدانيد كه منظورم از ياد كردن ،\r\nسبحان الله و الحمد لله و لا إله الا الله و الله اكبر\r\nنيست بلكه ياد كردن خدا هنگام انجام حلال و حرام است .\r\n10 - حسين بزار گويد : امام صادق عليه السلام به من فرمود : آيا حديث كنم به تو از سخت‌ترين و مهمترين چيزهائى كه خداوند فرض و واجب كرده است ؟ گفتم : بله ! فرمود :\r\nاز خود نسبت به مردم انصاف روا دار ، و دريغ ندار ( در آنچه دارى ) نسبت به برادرت ، و ياد كن خدا را در همه جا ، منظورم تنها\r\nسبحان الله و الحمد لله و لا إله الا الله و الله اكبر\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nنيست اگر چه اين نيز ذكر و ياد خداست و لكن ذكر خدا بايد در همه جا باشد هنگامى كه به طاعت يا معصيتى برخورد كنى .\r\n11 - امام صادق عليه السلام فرمود : مهمترين اعمال سه چيز است : نسبت مردم از خود انصاف روا دارى بطورى كه هر چه براى خودت مىخواهى همان را نيز براى ديگران بخواهى ، و دريغ نداشتن از مالت نسبت به برادر دينيت ، و ذكر خداوند در همه حال ، منظور از ذكر خدا تنها\r\nسبحان اللَّه و الحمد لله و لا إله الا الله و الله اكبر\r\nنمىباشد بلكه عبارت است از اينكه اگر در مقابل چيزى قرار گرفتى كه به آن امرشده‌اى انجام دهى و اگر در مقابل چيزى قرار گرفتى كه از آن نهىشده‌اى انجامش ندهى .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n12 - محمد بن حمران از امام صادق عليه السلام نقل كرده كه فرمود : هر كه خالصانه\r\nلا إله الا الله\r\nگويد به بهشت خواهد رفت ، و اخلاص عبارت از اين است كه اين جمله انسان را از آنچه حرام است باز دارد .\r\n13 - امام صادق عليه السلام از پدرانش نقل كرده كه پيغمبر عليهم السلام فرمود :\r\nهر كه خدا را اطاعت كند به ياد خدا باشد ، اگر چه نماز و روزه و قرآن خواندنش اندك باشد ، و هر كه خدا را نافرمانى كند خدا را فراموش كرده است اگر چه نماز و روزه و قرآن خواندنش زياد باشد . « 1 »\r\n\r\n\r\n","description":"","footnote":"\r\n( 1 ) - ممكن است اين سؤال مطرح شود كه چگونه كسى كه نماز روزه و اعمال ديگرش بيشتر است اطاعت و ذكرش از آنكه نماز و روزه و اعمال ديگرش اندك است كمتر باشد ؟ در پاسخ بايد توضيح داده شود كه حقيقت دين بر اطاعت و تسليم است كه در روايات از اين معنى به عبارات گوناگون تعبير شده است مانند :\r\nانما الاسلام هو التسليم\r\n. بنا بر اين مىتواند كه كسى در حال تسليم و اطاعت باشد ولى اعمال اندك داشته باشد و يا در حال تسليم و اطاعت نباشد و اعمال زياد داشته باشد و يا كسى با داشتن اعمال زياد در هنگام حرام از ياد خدا غافل شده و مرتكب گناه شود و كسى با داشتن اعمال كم در هنگام حرام از ياد خدا غافل نشده و مرتكب حرام نشود پس اعمال وابسته به ذكر و اطاعت و تسليم خدا مىباشد . ( مترجم )\r\n","page_name":" 122 ","page_number":122},
  {"content":"\r\n\r\n14 - رسول خدا ( ص ) فرمود : هر كه با اخلاص كلمه\r\nلا إله الا الله\r\nگويد به بهشت رود و اخلاص در اين كلمه عبارت از مانع شدن اين كلمه از انجام آنچه حرام است مىباشد .\r\n15 - ابو بصير از امام صادق عليه السلام نقل كرده كه فرمود : از شديدترين اعمال بندگان ، انصاف كردن ، هميارى با برادران دينى ، و ذكر خدا در همه حال است . ابو بصير گويد به حضرت عرض كردم : ذكر خدا در همه حال چگونه است ؟ فرمود : انسان هنگام گناه كه قصد انجام آن را دارد خدا را به ياد آورده و ياد خدا ميان او و گناه فاصله اندازد و اين معنى قول خداوند است كه مىفرمايد : « همانا كسانى كه پرهيز كردند زمانى كه خيالى از شيطان آنان را فرا گيرد ياد آور شوند ، در اين هنگام بينايان باشند . ( اعراف / 200 ) 16 - امام صادق عليه السلام فرمود : هر كه واجبات خدا را به پا دارد و از حرامهاى خدا اجتناب كند و ولايت اهل بيت عليهم السلام را نيكو دارد و از دشمنان خدا بيزارى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nجويد مىتواند از هر يك از درهاى هشتگانه بهشت كه بخواهد داخل شود .\r\n17 - امام سجاد عليه السلام فرمود : هر كه عمل كند به آنچه خدا فرض كرده است از بهترين مردم باشد ، و هر كه اجتناب كند از آنچه خدا حرام كرده است از عابدترين مردم باشد ، و هر كه قناعت كند به آنچه خدا روزى كرده است از بىنيازترين مردم باشد .\r\n18 - زيد شحام گويد : شنيدم امام صادق عليه السلام مىفرمود : بپرهيزيد از سطوتهاى خدا ( از قهر و سيطره و هيبت خدا ) در شب و روز ! گفتم : سطوتهاى خداوند چيست ؟ فرمود : گرفتن خدا انسان را بواسطه انجام معاصى ( از روى خشم و مجازات ) .\r\n\r\n24 - در وجوب انجام و فريضه‌ها\r\n( 238 ) 1 - حضرت على بن الحسين زين العابدين عليه السلام فرمود : هر كه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nعمل كند بر آنچه خدا بر او فرض و واجب كرده است از بهترين مردم است .\r\n2 - امام صادق عليه السلام در بارهء اين آيه : « شكيبائى كنيد و صابر باشيد و مرابطه كنيد ( آل عمران / 298 ) » « 1 » فرمود : يعنى ، صبر كنيد بر انجام فريضه‌ها ، و غلبه كنيد با صبر بر مصيبتها ، و مرتبط باشيد با امامان معصوم عليهم السلام .\r\n3 - كلينى رضوان اللَّه عليه گويد : در روايت ابن محبوب از ابى سفاتج از معصوم عليه السلام چنين آمده است : بپرهيزيد پروردگارتان را در آنچه بر شما فرض كرده است .\r\n4 - امام صادق عليه السلام فرمود : محبوب نمىشود بنده‌ام نزد من به چيزى بهتر از انجام آنچه بر او فرض كرده‌ام .\r\n5 - امام صادق عليه السلام در باره قول خداوند : « شكيبائى كنيد و با شكيبائى\r\n\r\n\r\n","description":"","footnote":"\r\n( 1 ) - كسانى كه در پشت جبهه و در مرزها و در لشكرگاه‌ها به انتظار پيوستن به مجاهدين و جهاد با كفار باشند مرابط ناميده مىشوند .\r\n","page_name":" 125 ","page_number":125},
  {"content":"\r\n\r\nغلبه كنيد و پى بگيريد لشكر اسلام را . ( آل عمران / 198 ) » فرمود : يعنى ، صبر كنيد بر انجام فريضه‌ها .\r\n6 - از امام صادق عليه السلام نقل شده كه پيغمبر خدا ( ص ) فرمود : به فرائض و واجبات الهى عمل كن تا از بهترين و پرهيزكارترين مردم باشى .\r\n7 - امام سجاد عليه السلام فرمود : هر كه عمل كند به آنچه خدا بر او واجب كرده از عابدترين مردم باشد .\r\n8 - حضرت على ( ع ) در نهج البلاغه مىفرمايد : خداوند فريضه‌هائى بر شما واجب كرده آنها را تباه و ضايع نكنيد ، و حدودى بر شما معين كرده از آنها تجاوز نكنيد ، و از چيزهائى شما را نهى كرده آنها را عمل نكنيد ، از چيزهائى سخن به ميان نياورده البته نه از جهت فراموشى پس شما خود را در انجام آنها به زحمت نياندازيد .\r\n9 - رسول خدا صلى الله عليه و آله و سلم فرمود : به فرائض و واجبات خدا عمل كن تا از پرهيزكارترين مردم باشى ، و به قسمت خدا راضى شو تا از بىنيازترين مردم باشى ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو از حرامهاى خدا دورى كن تا از با پرواترين مردم باشى ، و در همسايگى به همسايه‌ات نيكى كن تا مؤمن باشى ، و نيكى كن به رفيقت تا مسلمان باشى .\r\n\r\n25 - شكيبائى در تمام كارها\r\n( 247 ) 1 - حفص بن غياث گويد : امام صادق عليه السلام فرمود : اى حفص ! هر كه صبر كند اندكى صبر كرده و هر كه بيتابى كند اندكى بيتابى كرده است « 1 » سپس فرمود :\r\nبر تو باد به صبر كردن در جميع امور ، همانا خداوند ، محمد صلى الله عليه و آله و سلم را مبعوث كرده و او را به صبر و رفاقت ( رفتار خوب ) امر فرمود و گفت : « و صبر كن بر آنچه\r\n\r\n\r\n","description":"","footnote":"\r\n( 1 ) - منظور اين است كه چون عمر آدمى كوتاه است پس عمر صبرها و بيتابىها نيز كوتاه است پس انسان عاقل براى زمان كوتاه بواسطه خير زياد صبر مىكند و بيتابى اندك را روا نمى - دارد . ( مترجم )\r\n","page_name":" 127 ","page_number":127},
  {"content":"\r\n\r\nمىگويند و دورى گزين از ايشان دورى گزيدن زيبائى ، و واگذار مرا با دروغگويان صاحبان نعمت ( مزمل / 11 ) » و گويد : « و دفع كن بدى را به آنچه خوب است ، پس در اين هنگام آنكه ميان تو و ميان او دشمنى است گويا دوست مهربانى است ، و داده نشود آن را مگر به كسانى كه صبر كردند ، و داده نشود آن را مگر به صاحب بهره بزرگ ( فصلت / 36 ) » پس آنچنان صبر كرد كه او را به چيزهاى بزرگى نسبت دادند ( مانند : سحر ، دروغ ، و كهانت ) تا آنكه سينه‌اش تنگ شد ، پس خداوند نازل كرد : « و هر آينه مىدانيم كه سينه‌ات تنگ مىشود از آنچه مىگويند پس تسبيح كن حمد خدا را و بوده باش از سجده‌كنندگان ( حجر / 99 ) » سپس باز مردم پيغمبر را تكذيب كردند و او را به ( سحر و كهانت ) نسبت دادند پس پيغمبر اندوهناك شد و خداوند اين آيه را نازل كرد : « به حقيقت مىدانيم همانا محزون مىكند تو را آنچه مىگويند ، پس ايشان تو را تكذيب نمىكنند و لكن ستمكاران به آيات خدا انكار مىكنند ، و همانا تكذيب شدند رسولان پيش از تو و صبر كردند بر آنچه تكذيب شدند و آزار شدند تا آنكه يارى ما به سويشان آمد ( انعام / 36 ) » پس پيغمبر خود را به صبر ملزم ساخت ولى قومش از اين حد تجاوز كردند خدا را ( به بدى ) ذكر كرده و منكرش شدند ، پيغمبر ( ص ) گفت : من نسبت به كارهائى كه به من و اهلم و آبرويم كردند صبر كردم ولى صبر ندارم كه خدا را به بدى ذكر كنند ، خداوند اين آيه را نازل كرد : « صبر كن بر آنچه مىگويند ( طه / 130 ) » تا جايى كه پيغمبر در تمام احوال صبر كرد ، سپس خداوند او را بشارت داد كه در\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nميان عترت تو امامانى خواهند بود كه وصفشان به شكيبائى و صبر است و خداوند فرمود :\r\n« و قرار داديم ايشان را امامانى كه به امر ما هدايت مىكنند چون صبر كردند و بودند به آيات ما يقين‌كنندگان ( سجده / 25 ) » در اين هنگام پيغمبر فرمود : صبر از ايمان مانند سر از بدن است ، پس خداوند نيز از صبر پيغمبر سپاس كرد و فرمود : « و تمام شد كلمهء پروردگارت كه زيبا بود بر بنى اسرائيل بخاطر آنچه صبر كردند و ويران كرديم آنچه را مىساخت فرعون و قومش و آنچه بر مىافراشتند ( اعراف / 134 ) » لذا خداوند جنگ و قتال با مشركين را بر پيغمبر مباح كرده و فرمود : « پس بكشيد مشركان را هر جا كه بيابيدشان و بگيريدشان و محصورشان كنيد و بنشينيد مر ايشان را در هر كمين ( توبه / 6 ) » و باز مىفرمايد :\r\n« و بكشيدشان هر جا كه بيابيدشان ( بقره / 187 ) » پس خداوند با دست پيغمبر ( ص ) و يارانش آنان را به قتل رسانيد و از اين راه ثواب صبرش را به او داد علاوه بر آنكه جزايش را در آخرت ( از مقام شفاعت و غيره ) باقى گذارد ، پس هر كه صبر و كوشش ( در راه خدا ) كند و رنج بكشد در همين دنيا بواسطه محكوم شدن دشمنانش چشمش روشن شده و ثوابى براى آخرتش ذخيره مىشود .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n2 - امام صادق عليه السلام از رسول خدا صلى الله عليه و آله نقل كرده كه فرمود :\r\nزمانى خواهد رسيد كه بدون قتل و كشتار نتوان به حكومت رسيد ، تا اينكه فرمود : هر كه اين زمان را درك كند و بر فقر صبر كند در حالى كه قادر به ثروتمندى باشد ، و صبر كند بر دشمنى ( كه مردم او را دشمن بدارند ) در حالى كه قادر به ايجاد محبت ( نسبت به خود در ميان مردم ) باشد ، و هر كه صبر كند ذلت ( ظاهرى ) را با اينكه قادر به كسب عزت ( با عدم رضايت حق ) باشد خداوند ثواب پنجاه صديق كه مرا ( پيغمبر را ) تصديق كرده‌اند به او مىدهد .\r\n3 - امير المؤمنين عليه السلام در وصيت خود به فرزندش محمد حنفيه مىفرمايد :\r\nغصه‌هاى وارده را با صبرهاى عظيم برخورد كن ، و نفس خود را به صبر عادت بده كه بهترين اخلاق شكيبائى است و بر نفس خود تحمل آنچه را از ناملايمات و ناخوشىهاى دنيا پيش مىآيد تحميل كن .\r\n4 - رسول خدا ( ص ) فرمود : اگر بتوانى صبر كنى با يقين پس انجام ده ، و اگر نتوانى ( با يقين انجام دهى ) باز صبر كن چرا كه صبر آنچه كه مكروه دارى داراى خير كثيرى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاست و بدان كه پيروزى در سايه صبر است و فرج و رهائى با رنج است « همانا با سختى آسانى است ، همانا با سختى گشايشى است ( انشراح / 6 ) » .\r\n5 - ابو بصير از امام صادق عليه السلام روايت كرده كه فرمود : شنيدم از پدرم امام باقر عليه السلام كه فرمود : من در مقابل ( آزار ) غلام خودم و خانواده‌ام آنچنان صبر مىكنم كه تلخ‌تر از حنظل است ، آرى هر كه صبر كند بواسطه صبرش به درجه ( و ثواب ) روزه‌دار شب زنده‌دار ، و به درجهء شهيدى كه در پيشاپيش محمد ( ص ) كشته شود مىرسد .\r\n6 - حضرت على عليه السلام در نهج البلاغه مىفرمايد : شخص شكيبا از پيروزى باز نمىماند اگر چه به درازا كشد .\r\n7 - و نيز مىفرمايد : هر كه صبر نجاتش ندهد بيتابى هلاكش كند .\r\n8 - و نيز فرمايد : شكيبائى ناگوارىهاى روزگار را در مىنوردد ( و از بين مىبرد ) و بيتابى زمان را ( در ناگوارىها ) يارى مىكند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n9 - حسن بن محمد ديلمى در كتاب ارشاد القلوب نقل كرده كه زنى به خدمت امام صادق عليه السلام رسيد و گفت : فرزندم مسافرت كرده و سفرش طولانى شده و شوق ديدارش در من شديد گشته است دعا فرمائيد زودتر خدا او را به من برگرداند ؟ حضرت فرمود : صبر كن . زن رفت و پس از مدتى باز خدمت امام عليه السلام رسيد و عرض كرد كه غيبت فرزندم طولانى شده باز حضرت فرمود : مگر نگفتم صبر كن ! زن گفت : اى فرزند رسول خدا ، چقدر صبر كنم ؟ ! به خدا قسم كه صبرم تمام شد ، در اين هنگام حضرت به آن زن فرمود : برگرد به خانه‌ات كه فرزندت را خواهى ديد ! زن برخاست و به منزلش آمد و ديد كه فرزندش آمده است او را برداشت و به خدمت امام عليه السلام آورد ، و به حضرت عرض كرد : مگر پس از پيغمبر ( ص ) هم وحى مىشود ؟ ! ( كه شما از آمدن فرزندم آگاه شديد كه بايد از طريق وحى بوده باشد ) حضرت فرمود : نه ! و لكن هنگام تمام شدن صبر نوبت فرج مىآيد ، زمانى كه گفتى صبرم تمام شد فهميدم كه خداوند فرجت را به آمدن فرزندت رسانده است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\n26 - در حلم و بردبارى\r\n( 256 ) 1 - محمد بن عبيد الله گويد : امام رضا عليه السلام فرمود : انسان نمىتواند عابد باشد مگر اينكه بردبار و حليم باشد ، در بنى اسرائيل اگر مردى به عبادت مىپرداخت عابد شمرده نمىشد مگر اينكه قبل از اين ده سال لب فرو بسته و سكوت مىكرد .\r\n2 - زراره از امام محمد باقر عليه السلام نقل كرده كه فرمود : على بن الحسين امام چهارم عليه السلام مىفرمود : من اعجاب و تحسين مىكنم مردى را كه بردباريش هنگام خشم او را در بر گيرد ( و حلمش او را از خشم و غضب باز دارد ) .\r\n3 - امام باقر عليه السلام از رسول خدا صلى الله عليه و آله نقل كرده كه فرمود :\r\nخداوند دوست مىدارد شخص با حيا و حليم و با آزرم و پاكدامن را .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n4 - از حفص بن عايشه روايت شده كه : امام صادق عليه السلام غلام خود را در پى كارى فرستاد و غلام تاخير كرد و چون دير كرد حضرت بدنبالش رفت و ديد كه او خوابيده است كنارش نشست و به رويش باد مىزد تا غلام از خواب بيدار شد ، حضرت فرمود : اى فلان ( اسم او را برد ) درست نيست كه تو شب و روز به خوابى تو مىتوانى شب آزاد باشى ولى روز را بايد در اختيار ما باشى .\r\n5 - امام باقر عليه السلام فرمود : خداوند دوست دارد شخص با حياء و حليم را .\r\n6 - رسول خدا ( ص ) فرمود : خداوند كسى را به جهلش عزيز نكرده و كسى را به حلمش ذليل نكرده ( شخص جهول عزيز نمىشود و شخص حليم ذليل نمىگردد ) .\r\n7 - امام صادق ( ع ) فرمود : حلم براى يارى انسان كافى است ، و فرمود : اگر بردبار نيستى خود را به بردبارى وادار كن .\r\n8 - سعيد بن يسار گويد : امام صادق عليه السلام فرمود : زمانى كه ميان دو شخص نزاعى واقع مىشود دو فرشته به نزد آنان فرود مىآيند و به يكى از آن دو كه سفيه است ( و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nحق را قبول نمىكند ) مىگويند : بس است آنچه مىخواستى گفتى و به آنچه گفتى مجازات خواهى شد ، و به آن يكى كه حليم است مىگويد : آفرين صبر كردى و حلم به كار بردى ( و سخن ناروا نگفتى ) اگر همين طور قضيه را تمام كنى خداوند تو را خواهد آمرزيد ، ولى اگر شخص حليم نيز به جواب سفيه بپردازد اين دو فرشته بالا مىروند ( و آن دو را به حال خود وامىگذارند .\r\n9 - پيغمبر اكرم ( ص ) در ضمن وصيت خود به على ( ع ) فرمود : اى على ! آيا خبر بدهم شما را از كسى كه شبيه‌ترين شما از نظر اخلاق به من است ؟ ! على ( ع ) گفت : آرى اى رسول خدا ( ص ) ! پيغمبر ( ص ) فرمود : او كسى است كه بهترين شما از نظر خلق و عظيم‌ترين شما از نظر حلم و نيكوكارترين شما به خويشان و با انصافترين شما نسبت به مردم باشد .\r\n10 - رسول خدا ( ص ) فرمود : دو كلمه غريب و عجيب هستند كه شما آنها را بپذيريد : كلمه حكيمانه‌اى كه از سفيهى صادر مىشود آن را قبول كنيد و كلمه سفيهانه‌اى كه از حكيمى صادر مىشود آن را ببخشيد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n11 - و نيز فرمود : چيزى به چيزى اضافه نشده است كه بهتر باشد از حلمى كه به علمى اضافه شده باشد .\r\n12 - و نيز فرمود : سوگند به آنكه جان من به دست اوست چيزى با چيزى جمع نشده است كه از جمع شدن حلم با علم بهتر باشد .\r\n13 - در نهج البلاغه آمده كه حضرت على عليه السلام فرمود : اول عوضى كه در مقابل حلم به شخص بردبار داده مىشود اين است كه مردم او را يارى مىكنند ( و اظهار مىكنند كه حق با اوست ، چون بردبارى نشان داده است ) .\r\n14 - و نيز فرمود : اگر بردبار نيستى خود را به بردبارى وادار كن ( و در ظاهر خود را حليم نشان بده ) همانا كسى كه خود را به قومى شبيه كند جزو آنها به حساب مىآيد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n27 - رفق و ملايمت\r\n( 270 ) 1 - از امام صادق عليه السلام نقل شده كه رسول خدا ( ص ) فرمود :\r\nرفتار نرم ميمنت است ، و خشونت شوم است .\r\n2 - امام باقر عليه السلام فرمود : خداوند رفيق و خوش رفتار است و نرمى و رفاقت را دوست مىدارد ، و بر نرمى چنان بخشد كه بر سختى و خشونت نبخشد .\r\n3 - و نيز فرمود : براى هر چيزى قفل و نگهدارنده‌اى هست و قفل و نگهدارنده‌اى ايمان رفق و نرمى است .\r\n4 - و فرمود : هر كه را رفق و نرمى نصيبش شود ايمان نيز نصيبش مىشود .\r\n5 - امام صادق عليه السلام فرمود : هر خانواده‌اى را كه از رفق و نرمى بهره‌اى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nباشد خداوند روزى آنها را افزون مىكند ، و اثر ملايمت و رفق در اندازه ساختن معيشت بهتر از وسعت داشتن در مال است ، رفق و ميانه روى در زندگى چيزى را كم نمىكند و تبذير و اسراف چيزى را ( براى انسان از مال و منال ) باقى نمىگذارد ، همانا خداوند رفيق و درست رفتار است و درست رفتارى و رفق را دوست مىدارد .\r\n6 - رسول خدا ( ص ) فرمود : اگر رفق و نرمى به صورت مخلوقى ديده مىشد چيزى در ميان خلق خدا زيباتر از آن نبود .\r\n7 - حضرت ابو الحسن عليه السلام فرمود : رفق و نرمى نيمى از زندگى است .\r\n8 - امام صادق عليه السلام فرمود : خداوند رفيق و نرم رفتار است و رفق را دوست مىدارد .\r\n9 - رسول خدا ( ص ) فرمود : رفق و نرمى با چيزى همراه نمىشود مگر آن را زيبا\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمىكند و از چيزى جدا نمىگردد مگر آن را زشت مىسازد .\r\n10 - و نيز فرمود : رفق و نرمى باعث زيادت و بركت است ، هر كه از رفق محروم شود از خير و نيكى محروم شده است .\r\n11 - امام صادق عليه السلام فرمود : رفق و ملايمت از خانواده‌اى دور نگردد مگر آنكه خير و نيكى از آنها دور شود .\r\n12 - از هشام بن احمر نقل شده كه : ميان من و شخصى سخنى رد و بدل شد ، حضرت ابو الحسن عليه السلام به من فرمود : با ايشان نرمى و ملايمت كن زيرا كفر آنان در غضبشان است ( يعنى اگر عصبانى شوند حق را منكر شده و اظهار كفر مىكنند ) و خيرى بر آن نيست كه كفرش در غضبش باشد .\r\n13 - از امام صادق عليه السلام نقل شده كه رسول خدا ( ص ) فرمود : خداوند نرم رفتار و رفيق است و رفق را دوست مىدارد و بر آن يارى مىكند .\r\n14 - نيز رسول خدا ( ص ) فرمود : دو نفر با هم مصاحب و دوست نمىشوند مگر\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nآنكه به دوستش نرمى و ملايمت مىكند نزد خدا دوست‌تر و بااجرتر مىباشد .\r\n15 - از فرمايشات امام صادق و يا امام باقر عليهما السلام است كه : خداوند رفيق و نرم رفتار است و رفق و نرم رفتارى را دوست مىدارد .\r\n16 - فضيل بن عثمان گويد : شنيدم امام صادق عليه السلام مىفرمود : هر كه در كارش نرمى داشته باشد مىرسد به آنچه از مردم مىخواهد .\r\n\r\n28 - تواضع و فروتنى\r\n( 285 ) 1 - معاويه بن عمار گويد : شنيدم امام صادق عليه السلام مىفرمود :\r\nدر آسمان دو فرشته است كه بازرس اعمال بندگانند ، اگر كسى تواضع كند بلندش مىكنند ( و مقامش را بالا مىبرند ) و اگر تكبر كند پائينش مىآورند ( و در نزد مردم پست مىكنند ) .\r\n2 - امام صادق عليه السلام فرمود : خداوند به داود عليه السلام وحى فرستاد :\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nاى داود ، چنان كه نزديكترين مردم به خداوند تواضع‌كنندگان هستند همچنان دورترين مردم از خداوند تكبّركنندگان مىباشند .\r\n3 - ابو بصير از حضرت موسى بن جعفر عليه السلام نقل كرده كه فرمود : خداوند به كوهها وحى كرد كه مىخواهم كشتى بنده‌ام نوح را بر روى يكى از شما قرار دهم ، آنها گردنكشى كردند و سرفرازى نمودند ، ولى كوه « جودى » تواضع كرد و قبول نمود ، و آن كوهى در نزد شما است ( در محلى كه ابو بصير زندگى مىكرد ) در اين هنگام كشتى سينه بر كوه گذاشت و لنگر انداخت .\r\n4 - محمد بن مسلم گويد : شنيدم امام صادق عليه السلام ذكر مىكرد كه فرشته‌اى نزد رسول خدا ( ص ) آمد و گفت : خداوند تو را مختار كرده كه يا بنده و رسول و متواضع يا پادشاه و رسول باشى ، پيغمبر به جبرئيل نظر افكند ( معلوم مىشود كه جبرئيل هم در آنجا بوده و آن فرشته غير از جبرئيل بوده است ) و جبرئيل اشاره كرد كه بندهء متواضع و رسول بودن را بپذير ! پس پيغمبر ( ص ) نيز همين را پذيرفت ، فرشته گفت : اگر رسالت و پادشاهى را هم مىپذيرفتى چيزى از مقامت نزد خداوند كاسته نمىشد . امام عليه السلام فرمود :\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاين فرشته كليدهاى خزينه‌هاى روى زمين را همراه داشت ( كه اگر پيغمبر پادشاهى را مى - پذيرفت به او تحويل مىداد ) « 1 »\r\n\r\n\r\n","description":"","footnote":"\r\n( 1 ) - در اينجا ذكر دو مطلب ضرورى مىنمايد اول اينكه وسيله پادشاهى چه بود كه آن فرشته مىخواست به پيغمبر بدهد ، دوم آيا مگر پادشاهى چيز ناپسندى نيست پس چرا به پيغمبر پيشنهاد مىشود ؟\r\nمسأله اول : شايد منظور از كليدهاى خزائن عبارت از منصب پادشاهى باشد و يا وسيله‌اى شبيه به انگشتر سليمان بوده كه رمز پادشاهى و سر قدرت سليمان در آن قرار داشت ، هر چه باشد اين امتياز را براى پيغمبر ( ص ) نشان مىدهد كه آن حضرت با اينكه هرگز با پذيرفتن مقام پادشاهى از شأن و منزلتش كاسته نمىشد آن را نپذيرفت و خود را به خاك‌نشينى و تواضع آماده كرد .\r\nمسأله دوم : اولا بايد دانست كه نوع حكومت در زمانهاى سابق پادشاهى بوده و غير از اين نوع در اكثر نقاط جهان حكومتى نبوده است و ثانيا امكان دارد براى مردم شخصى بعنوان پادشاه حكومت كند ولى مأمور باشد كه تنها از خدا اطاعت كند و در حقيقت پادشاهى خدا را پياده كند ، براى اينكه مسأله پادشاهى از نظر قرآن نيز مورد اشاره شود به اين آيه توجه كنيد :  و قال لهم نبيهم ان الله قد بعث لكم طالوت ملكا قالوا انى يكون له الملك علينا و نحن احق بالملك منه و لم يوت سعه من المال قال ان الله اصطفاه عليكم و زاده بسطه فى العلم و الجسم  ، به ايشان ( به بنى اسرائيل ) پيغمبرشان گفت : خداوند « طالوت » را براى شما پادشاهى برانگيخته است ، گفتند چگونه براى او مىتواند پادشاهى بر ما باشد و ما سزاوارتر به پادشاهى از او مىباشيم در حالى كه وسعتى در مال ندارد ، پيغمبرشان گفت : خداوند او را بر شما برگزيده است و افزوده است براى او گسترشى در علم و جسم .\r\n( بقره / 247 ) از اين آيه به خوبى مشخص مىشود پادشاهى در صورتى كه بر اساس زر و زور نباشد بلكه از جانب خدا بوده و بر اساس قدرت و علم الهى باشد نوعى حاكميت الهى بشمار مىرود مانند پادشاهى حضرت سليمان . ( مترجم ) .\r\n","page_name":" 142 ","page_number":142},
  {"content":"\r\n\r\n5 - حضرت ابو الحسن عليه السلام فرمود : تواضع آن است كه به مردم ببخشى ( و طورى رفتار كنى ) كه دوست دارى بر تو بخشيده شود ( و با تو رفتار گردد ) .\r\n6 - در حديثى آمده است : تواضع داراى درجاتى است : يكى عبارت است از اينكه هر كس قدر و اندازه نفس خود را بشناسد و برابر ارزشش با قلب سالم بر آن منزلت قائل شود و دوست داشته باشد همانطور كه با مردم رفتار مىكند مردم نيز با او همان گونه رفتار كنند ، اگر كار ناپسندى ديد با خوبى آن را رد كند ، خشم خود را فرو نشاند ، از لغزش مردم درگذرد ، و خداوند دوست دارد احسان‌كنندگان را .\r\n7 - رسول خدا ( ص ) در وصيت خود به على ( ع ) فرمود : اى على ! به خدا سوگند اگر شخص حقير در قصر چاهى باشد خداوند بادى را مىفرستد تا او را بالاتر از برگزيدگان در دولت شروران رفعت دهد .\r\n8 - حسن بن جهم گويد : از امام رضا عليه السلام پرسيدم : فدايت شوم حد توكل چيست ؟ حضرت فرمود : اينكه با ( اعتماد به ) خدا از كسى نترسى ، گفتم : فدايت شوم\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nحد تواضع چيست ؟ فرمود : ببخشى از پيش خود به مردم آنچنان كه دوست دارى به تو ببخشند ، گفتم : فدايت شوم دوست دارم بدانم من نزد تو چگونه‌ام ؟ حضرت فرمود : بنگر كه من پيش تو چگونه‌ام .\r\n9 - امام صادق عليه السلام از پدرانش نقل فرموده : از تواضع اين است كه آدمى در مجلس به قسمت پائينتر راضى شود ، و هر كه را ديد سلام كند ، و مراء و بگو مگو را ترك كند اگر چه بر حق باشد ، و دوست نداشته باشد بخاطر تقوايش ستايش گردد .\r\n\r\n29 - تواضع به هنگام نعمت تازه\r\n( 254 ) 1 - از امام صادق عليه السلام در ضمن حديثى روايت شده كه فرمود :\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nدر ملاقاتى كه ميان جعفر بن ابى طالب ( برادر على عليه السّلام ) و نجاشى پادشاه حبشه انجام شد نجاشى ضمن گفتگوى خود به جعفر گفت : در آنچه بر عيسى بن مريم عليه السّلام نازل شده ، آمده است كه : از حق خداوند بر بندگانش اينكه چون نعمتى از او به مردم برسد بايد مردم بعنوان شكر نعمت اظهار تواضع كنند . اين سخن چون به پيغمبر ( ص ) رسيد به اصحابش فرمود : صدقه دادن باعث زيادى نعمت مىشود ، پس صدقه بدهيد تا مورد رحمت الهى قرار گيريد ، و تواضع باعث زيادى رفعت و مقام مىشود ، پس تواضع كنيد تا رفعت پيدا كنيد و عفو و گذشت باعث زيادى عزت مىشود ، پس گذشت و عفو كنيد تا خدا شما را عزت دهد .\r\n\r\n30 - تواضع براى عالم و متعلم\r\n( 295 ) 1 - معاويه بن وهب گويد : شنيدم امام صادق عليه السلام مىفرمود :\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nفرا گيريد دانش را و آن را با بردبارى و سنگينى آذين كنيد ، و فروتنى كنيد بر آنكه دانش مىآموزد ، و فروتنى كنيد بر آنكه از او دانش مىآموزيد ، و از دانشمندان خودسر نباشيد تا كار نادرست شما كار درستتان را تباه كند .\r\n2 - محمد بن سنان از امام صادق عليه السلام نقل كرده كه فرمود : عيسى بن مريم عليه السلام به حواريون و يارانش گفت : من از شما درخواستى دارم كه آن را بر من انجام دهيد . حواريون گفتند : ما خواسته تو را حتما انجام مىدهيم ! ( خواسته عيسى عليه السّلام اين بود كه آنان بگذارند حضرت پاهايشان را بشويد ) پس عيسى عليه السلام برخاست و پاهاى آنان را شست ! حواريون گفتند : اى عيسى ، ما از تو به اين كار سزاوارتر بوديم ( ما مىبايست پاهاى تو را بشوئيم ) عيسى گفت : سزاوارترين مردم براى خدمت به مردم ، عالم و دانشمند است ، من اين گونه تواضع كردم تا شما پس از من در ميان مردم اين گونه تواضع كنيد ، سپس عيسى عليه السلام گفت : حكمت با تواضع سامان مىگيرد نه با تكبر ، چنان كه گياه در زمين نرم ( و دشت ) مىرويد نه در كوه ( و زمين سخت ) .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\n31 - تواضع در خوردن و آشاميدن\r\n( 297 ) 1 - عبد الرحمن بن حجاج از امام صادق عليه السلام نقل كرده كه فرمود :\r\nرسول خدا ( ص ) در شامگاه روز پنجشنبه‌اى در مسجد « قبا » ( در كنار مدينه ) افطار كرد و فرمود : آيا آبى هست براى من بياوريد ؟ « اوس بن خولى انصارى » قدحى شير آميخته به عسل آورد ، حضرت چون آن را نزديك دهان مبارك آورد ، نياشاميد و كنار گذاشت ، و فرمود : دو نوشيدنى كه به يكى مىتوان اكتفاء كرد نمىنوشم و نوشيدن آنها را هم حرام نمىكنم ولى براى خدا ( در نوشيدن و خوردن چيزهاى لذيذ و پر بهاء ) تواضع مىكنم ، همانا هر كه براى خدا تواضع كند خدا او را رفعت و بلندى مىدهد ، و هر كه تكبر كند خدا او را پائين مىآورد ، هر كه در معيشت خود ميانه‌روى كند خدا روزيش دهد ، و هر كه ريخت و پاش كند خدا محرومش گرداند ، و هر كه مرگ را زياده ياد كند خداوند دوستش مىدارد .\r\n2 - در روايت ديگرى امام صادق عليه السلام مطلب فوق را ذكر كرده و اضافه نموده است : هر كه مرگ را زياد ياد كند خدا او را در بهشت زير سايه خود جا دهد .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n3 - هشام بن سالم آورده كه امام صادق عليه السلام فرموده : روزى على بن الحسين امام سجاد عليه السلام از كنار جذاميان گذر مىكرد و بر الاغش سوار بود و جذاميان مشغول خوردن غذا بودند ، حضرت را دعوت به خوردن غذا كردند ، حضرت فرمود : اگر روزه‌دار نبودم دعوت شما را مىپذيرفتم ، سپس حضرت بسوى منزلشان تشريف بردند ، و دستور دادند غذاى لذيذ و پاكيزه‌اى فراهم كردند و جذاميان را به طعام دعوت فرمودند و خود نشستند با آنان غذا خوردند ! 4 - على عليه السلام فرمود : قناعت مالى است كه تمام نمىشود .\r\n\r\n32 - مقدم داشتن خوشنودى خدا بر هواى نفس\r\n( 301 ) 1 - امام باقر عليه السلام فرمود : خداوند عز و جل گويد : سوگند به عزت و عظمت و برترى و بلندى مكانم برترى ندهد بنده‌ام خواسته مرا بر هواى نفسش مگر كه\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nزندگيش را كفايت مىكنم و آسمانها و زمين را در رسيدن روزيش ضامن مىگيرم ، و از پس هر تجارتى برايش بهره‌ور مىشوم .\r\n2 - امام باقر عليه السلام فرمود : خداوند گويد : سوگند به عزت و جلال و عظمت و بهاء و بلندى مقامم بنده‌ام در چيزى از امور دنيا خواسته مرا بر هواى نفسش برترى ندهد مگر كه بىنيازيش را در پيش خودش قرار مىدهم ، و همتش را در آخرتش قرار مىدهم و آسمانها و زمين را ضامن روزيش قرار مىدهم ، و از پس هر تجارتى برايش سود آور مىشوم .\r\n3 - رسول خدا ( ص ) فرمود : خداوند مىگويد : سوگند به عزت و جلال و كبريا و نور و برترى و بلندى جايگاهم گزينش و برترى ندهد بنده‌ام هواى نفسش را بر خواستهء من مگر كه كارش را پراكنده مىكنم و به دنيايش گرفتار مىسازم و قلبش را به دنيا مشغول مىگردانم\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو از دنيا به مقدارى كه مقدرش كرده‌ام مىرسانم ، و سوگند به عزت و جلال و عظمت و نور و علو و ارتفاع مكانم برترى ندهد بنده‌ام خواسته مرا بر هواى نفسش مگر كه بواسطه فرشتگانم حفظش مىكنم و آسمانها و زمين را كفيل روزيش مىگردانم ، و از پس هر تجارتى برايش تاجر و بهرور مىگردم ، و دنيا رو بسويش مىكند اگر چه نخواهد .\r\n4 - امام صادق عليه السلام فرمود : خداوند فرمايد : من هر كلام حكمتى را قبول نمىكنم ، بلكه نظر و قصد شخص را مىپذيرم ، اگر خواسته و قصدش خوشنودى من باشد ، هم و قصد او را بجاى تقديس و تسبيح قرار مىدهم .\r\n5 - امام عليه السلام فرمود : با هواى خود جهاد كن چنان كه با دشمنت جهاد مىكنى .\r\n6 - ابو حمزه گويد : شنيدم على بن الحسين امام چهارم عليه السلام فرمود :\r\nخداوند مىفرمايد : سوگند به عزت و جلال و عظمت و جمال و بهاء و علو و رفعت جايگاهم بر نگزيند و برترى ندهد بنده‌ام هواى من را بر هواى خود مگر همتش را در آخرتش و بىنيازيش\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nرا در قلبش قرار مىدهم و زندگانيش را كفايت مىكنم و آسمانها و زمين را ضامن روزيش مىسازم و دنيا بسويش رو مىكند اگر چه نخواهد .\r\n7 - حضرت على عليه السلام در نهج البلاغه مىفرمايد : اى مردم ! من براى شما از دو چيز بيشتر مىترسم : تبعيت از هواى نفس ، و درازى آرزو ، اما تبعيت از هواى نفس انسان را از حق باز مىدارد ، و اما آرزوى دراز باعث فراموشى آخرت مىگردد .\r\n\r\n33 - انديشهء قبل از عمل\r\n( 308 ) 1 - امام صادق عليه السلام فرمود : مردى به خدمت رسول خدا ( ص ) آمد و عرض كرد يا رسول الله ! مرا وصيت كن ! پيغمبر ( ص ) فرمود : آيا اگر تو را پند و وصيت كنم عمل مىكنى ؟ ! عرض كرد بلى ! و حضرت سه بار اين جمله را تكرار كرد و آن مرد پاسخ مثبت داد . تا اينكه رسول خدا ( ص ) فرمود : تو را وصيت مىكنم كه اگر قصد\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nانجام كارى را گرفتى قبلا « عاقبت آن كار را تدبر و انديشه كن اگر داراى صلاح و رشد باشد امضايش كن و انجام بده و اگر ناپسند و نافرجام باشد تركش كن ! » 2 - امير المؤمنين عليه السلام در وصيت خود به فرزندش محمد حنفيه فرمود :\r\nهر كه نظرات مردم را مورد دقت قرار دهد نكات خطاء را مىشناسد ، و هر كه در كارى عجولانه داخل شود بدون اينكه به عواقب كارها نظر افكند به سختى حوادث دچار گردد .\r\nتدبير قبل از عمل تو را از پشيمانى ايمن مىگرداند . و عاقل كسى است كه تجربه‌ها او را اندرز دهد ، و دانش برتر در تجربه‌ها است . و در دگرگونى وقايع گوهر مردان شناخته مىشود .\r\n3 - حضرت امير عليه السلام در نهج البلاغه مىفرمايد : زبان خردمند از پس قلبش هست ( يعنى اول مىانديشد سپس به تصميم و عمل اقدام مىكند ) و قلب احمق از پس زبانش هست ( اول سخن مىگويد سپس فكر مىكند ) .\r\n4 - و نيز فرمايد : قلب احمق در زبانش است و زبان عاقل در قلبش است ( يعنى احمق بدون استفاده از تدبير قلبش سخن مىگويد و عاقل با تدبير قلبش سخن مىگويد ) .\r\n5 - و نيز فرمود : هر كه به آراء مردم رو آورد مواضع خطاء را مىشناسد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n6 - امام صادق عليه السلام فرمود : براى مضطرب « 1 » رأى ، و براى ملول ( خسته و كسل ) دوستى و براى حسود بىنيازى نيست . انديشمند نيست آنكه در عواقب كارها نظر نكند ، و نظر كردن در عواقب امور با روى قلبها است .\r\n7 - ابو حمزه ثمالى گويد : امام باقر عليه السلام فرمود : مردى به خدمت رسول خدا ( ص ) آمد و عرض كرد : مرا بياموز ( نصيحت كن ) حضرت رسول ( ص ) فرمود : بر تو باد به نوميدى از آنچه در نزد مردم است كه اين خود عين بىنيازى است . گفت : زياده بياموز يا رسول الله . فرمود : بپرهيز از حرص و طمع كه اين خود عين فقر است . گفت : زياده بياموز يا رسول الله . فرمود : هر گاه قصد انجام كارى كردى به عاقبتش بينديش . اگر عاقبتش را نيكو ديدى پيروى كن و گر نه از انجام آن پرهيز نما .\r\n\r\n\r\n","description":"","footnote":"\r\n( 1 ) - كلمه حاقن كه در روايت شماره شش به كار رفته است در لغت به كسى اطلاق مىشود كه دچار بول شديد باشد و نتواند ادرار خود را دفع كند كه چنين كسى داراى فراغت براى انديشيدن نيست ، و لذا ما اين كلمه را بعنوان مضطرب معنى كرديم .\r\n","page_name":" 153 ","page_number":153},
  {"content":"\r\n\r\n\r\n34 - انصاف\r\n( 315 ) 1 - امام صادق عليه السلام فرمود : هر كه از خود به مردم انصاف كند سزاوار باشد كه در باره ديگران داورى كند .\r\n2 - رسول خدا ( ص ) فرمود : بهترين اعمال اين است كه در حق ديگران از خود انصاف كنى ، و با برادر دينيت مواسات و هميارى نمائى و در هر حال به ياد خدا باشى .\r\n3 - امير المؤمنين عليه السلام فرمود : هر كه از خود به مردم انصاف روا دارد خداوند عزتش را افزون مىكند .\r\n4 - امام صادق عليه السلام فرمود : سه نفر در روز قيامت از همه به خداوند نزديكتر باشند تا هنگامى كه از حساب فارغ شوند : مردى كه قدرتش در هنگام خشم باعث نشود كه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبر زير دستش ستم كند ، مردى كه در ميان دو تن آنچنان رفتارى كند كه يكى را بر ديگرى به اندازهء جوى امتياز ندهد ( و در قضاوت ميان دو نفر هيچ كدام را بر ديگرى برترى ندهد ) ، و مردى كه حق بگويد اگر چه به نفع يا ضررش باشد .\r\n5 - از امام صادق ( ع ) نقل شده كه رسول خدا ( ص ) فرمود : هر كه فقيرى را از مال خود يارى و مواسات كند ، و نسبت به مردم از خود انصاف كند ، به حق چنين كسى مؤمن است .\r\n6 - على بن الحسين امام چهارم ( ع ) فرمود : رسول خدا ( ص ) در آخر يكى از خطبه‌هايش فرمود : خوشا به حال كسى كه خلق و خويش پاك و رفتارش پاكيزه ، و درونش صالح ، و ظاهرش نيكو باشد ، و زيادى مالش را انفاق كند ، و از زيادى گفتارش امساك نمايد .\r\nو مردم را از خود انصاف دهد .\r\n7 - امام صادق عليه السلام فرمود : كيست كه چهار كار انجام دهد تا من برايش\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nچهار خانه در بهشت ضامن شوم : انفاق كند و از فقر نترسد ، در جهان افشاى اسلام كند ، بگو و مگو و جدال را ترك كند اگر چه بر حق باشد ، و از خود به مردم انصاف روا دارد .\r\n8 - يوسف بزاز گويد : شنيدم امام صادق عليه السلام مىفرمود : هرگز دو نفر با هم ستيزه نكند كه يكى نسبت به ديگرى انصاف نشان دهد و او قبول نكند مگر كه مغلوب شود .\r\n9 - امام باقر عليه السلام فرمود : براى خداوند بهشتى است كه جز چند كس در آن داخل نمىشود يكى از آنان كسى است كه در باره خود ( اگر چه بضررش باشد ) به حق قضاوت كند .\r\n10 - ابو عبيده حزاء گويد : امام صادق عليه السلام فرمود : آيا خبر بدهم تو را از مهمترين چيزى كه خداوند بر خلقش فرض و واجب كرده است ؟ ( عرض كرد بلى ! فرمود : ) رعايت انصاف با مردم ، مواسات و هميارى برادران دينى ، و ذكر خداوند در تمامى احوال ، اگر طاعتى بود عمل شود و اگر معصيتى بود ترك گردد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n11 - على بن ميمون صانع گويد : شنيدم امام صادق عليه السلام فرمود : هر كه بخواهد خدا او را در بهشت جا دهد بايد كه خلقش را نيكو كند ، و از خود انصاف نشان دهد ، و يتيم را نوازش كند ، و ناتوان را يارى نمايد ، و براى خدائى كه او را آفريده است فروتنى نمايد .\r\n12 - امام صادق عليه السلام فرمود : هر بنده‌اى كه خدا را در امر نفسش در نظر بگيرد تا آنچه از نفسش عطاء مىكند و انجام مىدهد بر حق باشد و آنچه براى نفسش اخذ مىكند بر حق باشد دو خصلت بر او داده مىشود : رزقى از جانب خدا كه او را فرا گيرد و رضايتى از جانب خدا كه او را ( از ديگران ) بىنيازى كند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n13 - رسول خدا ( ص ) فرمود : هر كه فقيرى را يارى كند ، و از خود به مردم انصاف روا دارد ، به حق اين شخص مؤمن است .\r\n\r\n35 - آنچه براى خود ميخواهى براى ديگران نيز بخواه\r\n( 328 ) 1 - شخص باديه‌نشينى خدمت پيغمبر رسيد ، عرض كرد . اى رسول خدا ! مرا عملى ياد ده كه بواسطه آن داخل بهشت شوم حضرت فرمود :\r\nآن گونه كه دوست دارى مردم با تو رفتار كنند تو نيز دوست داشته باش كه همان گونه با مردم رفتار كنى و آن گونه كه ناخوش دارى مردم با تو رفتار كنند تو نيز ناخوش داشته باش كه با مردم همان گونه رفتار كنى .\r\n2 - امام صادق عليه السلام فرمود : خداوند به آدم عليه السلام وحى كرد كه من تمام كلام را براى تو در چهار كلمه جمع كرده‌ام . تا اينكه فرمود : و اما آن چيزى كه ميان\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nتو و مردم وظيفه است اين است كه براى مردم چيزى را راضى شوى كه براى خودت راضى مىشوى .\r\n\r\n36 - پرداختن به عيوب خويش\r\n( 330 ) از امام باقر ( ع ) نقل شده كه رسول خدا ( ص ) فرمود : سه خصلت است كه اگر كسى آنها را و يا يكى از آنها را داشته باشد در زير سايهء خدا قرار گيرد روزى كه سايه‌اى نباشد ( در قيامت ) : انسان از خود نسبت به مردم رفتارى نشان دهد كه آن را را نسبت به خود از مردم توقع دارد ، و گامش را برندارد و نگذارد مگر كه بداند براى رضايت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nخداوند است ، و برادر مسلمانش را به چيزى عيب نگيرد تا از خودش آن عيب را بر طرف كند چه اينكه انسان عيبى را از خود بر طرف نمىكند مگر كه عيب ديگرى برايش ظاهر مى - شود ، و براى انسان كفايت مىكند مشغول شدن به نفس خويش از توجه كردن به ديگران .\r\n2 - امام باقر عليه السلام فرمود : شنيدم از « جابر بن عبد الله انصارى » مىگفت :\r\nروزى رسول خدا ( ص ) از جمع ما گذر مىكرد ، ايستاد و سلام كرد و سپس فرمود : چگونه است مرا كه مىبينم دنيا بر بسيارى از مردم غلبه كرده است . تا اينكه فرمود : خوشا به حال كسى كه مشغول‌شدنش به ترس از خدا او را از ترس از مردم باز دارد ، خوشا به حال كسى كه مشغول شدن به عيب خويش او را از توجه به عيبهاى برادران مؤمنش باز دارد .\r\n3 - امام باقر عليه السلام فرمود : در عيب داشتن انسان همين بس كه به جستجوى عيوب مردم پرداخته ولى به عيب خود كور باشد ، و چيزى را بر مردم عيب كند كه خود داراى آن باشد و نتواند از آن روى گردان شود ، و همنشين خود را آن گونه آزار دهد كه آن را خود نخواهد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n4 - ابو ذر گويد : به رسول خدا ( ص ) عرض كردم : اى رسول خدا ! مرا وصيت كن ! فرمود : تو را به تقواى خدا وصيت مىكنم كه آن بالاترين امور است . گفتم : زياده فرمائيد فرمود : بر تو باد به سكوت طولانى . گفتم : زياده فرمائيد فرمود : بپرهيز از خنديدن زياد .\r\nگفتم : زياده فرمائيد فرمود : به تو باد به دوست داشتن مسكينان و همنشينى با آنان . گفتم :\r\nزياده فرمائيد . فرمود : حق را بگو اگر چه تلخ باشد . گفتم : زياده فرمائيد فرمود : در پيمودن راه خدا از ملامت هيچ كسى نترس . گفتم زياده فرمائيد . فرمود : در عيب مرد همين بس كه سه خصلت داشته باشد : از مردم ( عيبهائى ) را جستجو كند كه از خود ناديده گيرد ، بر مردم شرم‌آور داند آنچه را خود دارا است ، و بر همنشين اذيت كند كه نمى - خواهدش . سپس فرمود : اى ابو ذر ! عقلى مانند تدبير نيست ، و پرهيزى مانند بازداشتن ( از كار خلاف ) نيست ، و برازندگى و حسنى مانند حسن خلق نيست .\r\n5 - امام صادق عليه السلام فرمود : هنگامى كه حضرت موسى عليه السلام خواست از حضرت خضر عليه السلام جدا شود به خضر گفت : مرا موعظت و وصيت كن : حضرت خضر\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاز جمله وصيتهائى كه كرد اينكه فرمود : بپرهيز از لجاجت ، و از رفتن ( به جائى ) بدون حاجت ، و از بىجهت خنديدن . خطايت را يادآور شو ، و بپرهيز ( از پىجوئى ) لغزشهاى مردم .\r\n6 - در نهج البلاغه آمده است كه حضرت على عليه السلام در نهى از عيب كردن مردم فرمود : بر اهل عصمت ( دورىكنندگان از گناه ) و بر كسانى كه خداوند سلامت در عمل را به ايشان عنايت كرده سزاوار است كه بر اهل معصيت و گناه رحم كنند ( و بر آنان خرده نگيرند ) و سپاسگزارى بر آنان غالب باشد و آنان را از توجه به ديگران باز دارد ، چرا بايد شخص عيب‌كننده برادرش را عيب كند و گرفتاريش را خرده گيرد ، آيا به ياد نمىآورد آن گناهى كه خدا برايش پوشانده است ، بزرگتر از گناهى است كه آن را بر ديگرى عيب مىگيرد ؟\r\nچگونه ديگرى را به گناهى عيب مىگيرد و حال آن كه خودش آن را مرتكب شده است ؟ اگر عين اين گناه را نكرده ولى خدا را در گناهى بزرگتر از آن نافرمانى كرده است . سوگند به خدا اگر خدا را گناه بزرگى نكرده ولى گناه كوچك كرده است ، وانگهى جرأت او بر عيب‌جوئى مردم خود گناه بزرگتر است . اى بنده خدا ! در عيب كردن بنده‌اى در گناهى كه دارد\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nشتاب مكن شايد كه گناهش آمرزيده شده باشد ، و از گناه كوچك خود اظهار ايمنى مكن شايد كه بخاطر آن عذاب شوى . هر كه از شما عيبى از ديگران مىداند بايد كه بواسطه پرداختن به عيب خود آن را بپوشاند و بايد كه شكرگزارى هر شخصى ( بر اينكه بىعيب است ) او را از پرداختن به عيب مردم فارغ گرداند .\r\n7 - و نيز فرمود : هر كه به عيب خود مشغول شود از عيب ديگرى فارغ گردد ، و هر كه بر روزى خدا رضايت دهد به آنچه از دستش رفته است محزون نمىشود ( زيرا آنچه را از دستش رفته جزو روزيش ندانسته و به آنچه در اختيارش باقى مانده رضايت مىدهد ) . تا اينكه فرمود : هر كه عيوب مردم را پىجوئى كند ولى نسبت به خودش از داشتن آن عيوب راضى شود واقعا احمق است .\r\n8 - و نيز فرمود : بزرگترين عيب اين است كه انسان آنچه را خود به آن آلوده است به ديگران عيب كند .\r\n9 - راوى گويد : شنيدم امام صادق عليه السلام فرمود : اگر شخصى را ديديد كه عيوب مردم را پىجوئى مىكند و عيوب خود را فراموش كرده است بدانيد مورد مكر ( خداوند ) قرار گرفته است .\r\n10 - رسول خدا ( ص ) فرمود : مردمى در مدينه بودند كه داراى عيب بودند ولى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاز پىجوئى عيوب مردم ساكت بودند ، خداوند نيز مردم را از عيوب آنان بىاطلاع و ساكت گردانيد تا جايى كه مردند و مردم از عيوبشان اطلاع نيافتند ، و نيز مردمى در مدينه بودند كه عيوبى نداشتند ولى در باره عيوب مردم سخن مىگفتند تا آنكه خداوند از ايشان براى مردم عيوبى را آشكار كرد كه به آن شهرت يافتند تا اينكه مردند .\r\n11 - از امام باقر عليه السلام نقل شده كه : رسول خدا ( ص ) مىفرمود : سريعترين چيز از جهت ثواب نيكوكارى است و سريعترين شر از جهت عقاب ستمكارى است . و در عيب داشتن شخصى همين بس كه آنچه از عيب مردم مىبيند نسبت به عيب خود نابينا باشد ، و به مردم خرده گيرد آنچه را كه خود نمىتواند تركش كند ، و همنشين خود را چنان آزار دهد كه به خود نمىخواهد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\n37 - دادگرى\r\n( 341 ) 1 - امام صادق عليه السلام فرمود : خدا را پرهيز كنيد و عدالت نمائيد به اينكه شما عيب مىكنيد مردمى را كه عدالت نمىكنند ( پس خودتان عدالت كنيد ) .\r\n2 - امام صادق عليه السلام فرمود : عدل گواراتر از آبى است كه بر لب تشنه برسد ، چه فراخ است عدالت هنگامى كه رعايت شود اگر چه اندك باشد .\r\n3 - و فرمود : عدل شيرينتر از عسل و نرمتر از كره و خوشبوتر از مشك است .\r\n4 - و نيز فرمود : خداوند براى كسانى كه سلطنت و قدرت به آنها داده سرنوشت و مدتى از روزها و ماه‌ها و سالها قرار داده است ، اگر در ميان مردم عدالت كنند خداوند\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبه صاحب فلك دستور مىدهد كه چرخش و حركت فلك را آهسته كنند تا روزها و ماهها و سالهاى ايشان طولانى شود و اگر در ميان مردم ستم كنند خداوند به صاحب فلك فرمان مىدهد كه چرخش و حركت فلك را تند كنند تا روزها و ماهها و سالهاى ايشان كوتاه شود ، همانا خداوند به عدد روزها و ماهها وفا مىكند ( يعنى سرنوشت انسان را به اعمال او وابسته مىكند كه اگر نيكى كنند روزگارشان را دراز و اگر بدى كنند روزگارشان را كوتاه كند ) .\r\n5 - امام صادق عليه السلام فرمود : سه كس در روز قيامت نزديكترين مردم به خداوند هستند تا از حساب فارغ شوند : مردى كه قدرتش در حال خشم باعث نشود كه به زير دستانش ستم كند ، مردى كه ميان دو كس ( در حال دعوا ) چنان رفتار كند كه يكى را حتى به اندازه جوى بر ديگرى برترى ندهد ( بلكه از روى عدالت در ميان آن دو رفتار كند ) و مردى كه حق بگويد اگر چه به ضررش باشد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\n38 - نبايد انسان از عدالت ستايش كند در حالى كه خود دارا نيست\r\n( 346 ) 1 - امام صادق عليه السلام فرمود : از كسانى كه روز قيامت بسيار حسرت مىخورند كسى است كه از عدالتى ستايش كند ولى خودش عدالت نكند .\r\n2 - و فرمود : از شديدترين مردم از نظر حسرت خوردن در روز قيامت كسى است كه از عدالت ستايش كرده و خود خلافش را انجام دهد .\r\n3 - و نيز فرمود : از مردمى كه روز قيامت شديدا عذاب مىشوند كسى است كه عدلى را وصف كند و به غير آن عمل كند .\r\n4 - ابو بصير گويد : امام صادق عليه السلام در باره اين آيه : « پس برو افكنده مىشوند ايشان و گمراهان » . ( شعراء / 94 ) فرمود : اى ابا بصير : ايشان مردمى هستند كه عدالت را با زبانهايشان ستايش مىكنند و سپس با آن مخالفت مىنمايند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n5 - خيثمه گويد : امام باقر عليه السلام به من فرمود : به شيعيان ما برسان كه به آنچه ( از ثواب ) نزد خدا است رسيده نمىشود مگر به عمل ، و به شيعيان ما برسان كه روز قيامت از همه بيشتر كسانى حسرت مىخورند كه از عدالت ستايش كرده و بر خلاف آن رفتار كنند ( در روز قيامت مشاهده مىكنند كسانى كه آنها را به عدالت دعوت مىكردند در اثر رعايت آن نجات يافته‌اند ولى خودشان در اثر عمل نكردن دچار گرفتارى شده‌اند ) .\r\n\r\n39 - اصلاح نفس به وقت انحراف\r\n( 351 ) 1 - ابو خديجه گويد : به خدمت امام موسى بن جعفر عليه السلام رسيدم ، حضرت به من فرمود : خداوند مؤمن را بواسطه روحى كه از جانب خود در او قرار داده است همواره كمك و تائيد مىكند ، و اين روح مادامى كه او نيكى و پرهيز مىكند همراهيش كند و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nچون گناه و تجاوز كند از وى دور شود ، و اين روح با مؤمن است هر گاه احسان و نيكى كند از شادى به جنبش در مىآيد و هر گاه بدى كند به قعر زمين فرو مىرود ، پس اى بندگان خدا پيمان و شكر نعمتهاى خدا را با اصلاح كردن نفسهايتان بجا آوريد تا يقينتان زياد شود و سود ارزشمند و گرانبها بدست آوريد . خدا بيامرزد شخصى را كه قصد خير كند و انجامش دهد و اگر قصد شر و بدى كند از آن روى گرداند . سپس فرمود : ما آن روح خدائى را با اطاعت خدا و عمل ، زياد مىكنيم ( و به آن جان و رونق بيشتر مىدهيم ) .\r\n2 - امام صادق عليه السلام فرمود : نفس خود را از آنچه ضرر دارد باز دار پيش از آنكه از تو مفارقت كند ، و بكوش در آزاد كردن نفست ( از لغزش و شهوت و گناه و بالاخره از دوزخ ) چنان كه در طلب روزيت كوشش مىكنى ، همانا نفس تو در گرو عملت مىباشد .\r\n3 - از امام صادق عليه السلام نقل شده ، حضرت على عليه السلام فرمود : چنين رسم بود كه چون فقيهان و عالمان به همديگر نامه مىنوشتند ، سه چيز را ياد آور مىشدند كه\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nچهارمى نداشت : هر كه همتش به آخرتش باشد خداوند او را از هم دنيا كفايت كند ، و هر كه درونش را اصلاح كند خداوند ظاهرش را اصلاح نمايد و هر كه ميان خود و خدا را اصلاح كند خداوند ميان او و مردم را اصلاح نمايد .\r\n4 - على عليه السلام در نهج البلاغه مىفرمايد : هر كه ميان خود و خدا را اصلاح كند خدا ميان او و مردم را اصلاح نمايد ، و هر كه امر آخرتش را اصلاح كند خداوند امر دنيايش را اصلاح نمايد .\r\n5 - و نيز فرمود : هر كه باطن خود را اصلاح كند خداوند ظاهرش را اصلاح نمايد ، و هر كه براى دينش عمل كند خداوند دنيايش را كفايت نمايد ، و هر كه آنچه را ميان خود و خدا است نيكو گرداند خداوند آنچه را ميان او و مردم است كفايت كند ( امورى را كه در رابطه با مردم است مانند احترام و عزت و حسن ظن و خوش نامى و . . . بر وى مىبخشد ) .\r\n6 - و نيز فرمايد : هر كه اصلاح كند آنچه را ميان او و خدا است خداوند اصلاح مىكند آنچه را ميان او و مردم است .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\n40 - پرهيز از لغزشها و گناهان\r\n( 356 ) 1 - هشام بن سالم گويد : امام صادق عليه السلام فرمود : هيچ رگى زده نشود و هيچ مصيبتى و درد سر و مرضى پيدا نشود مگر بواسطه گناهى كه انجام شده است ، و اين است قول خداوند كه : « و آنچه از مصيبت به شما مىرسد بواسطه چيزى است كه بدست آورده‌ايد ، و ( خداوند ) در مىگذرد از ( لغزشهاى ) بسيارى ( شورى / 30 ) سپس حضرت فرمود :\r\nآنچه خدا مىآمرزد بيشتر از مقدارى است كه مواخذه مىكند .\r\n2 - امام صادق عليه السلام در باره اين آيه : « چه چيزى آنان را بر ( تحمل ) آتش شكيبا مىكند ( بقره / 175 ) فرمود : يعنى چگونه شكيبائى مىكنند بر انجام آنچه آنان را بسوى آتش مىراند ( در حقيقت عمل كردن به گناه قرار دادن انسان خود را در آتش است ) .\r\n3 - امام باقر عليه السلام فرمود : گناهان همگى سخت و شديد است ( چون نافرمانى حق به هر گونه كه باشد عظيم است ) ولى شديدترين گناهان چيزى است كه بواسطهء آن گوشت و خون روئيده مىشود ، زيرا گناهكار يا آمرزيده مىشود و يا عذاب مىگردد ، و لكن داخل\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبهشت نمىشود مگر كسى كه پاكيزه باشد ( پس بدنى كه با حرام و گناه گوشت و خونش روئيده و ناپاك شده است چگونه مىتواند داخل بهشت شود ) .\r\n4 - از امام صادق عليه السلام نقل شده است كه : رسول خدا ( ص ) فرمود : همانا بنده‌اى بواسطه گناهى از گناهانى كه انجام داده است صد سال محبوس مىشود ( در عذاب الهى ) ولى ( در اين مدت ) نگاه مىكند كه همسرانش در بهشت در ناز و نعمت قرار دارند ( آنان بخاطر هدايت سرپرستشان از گناه اجتناب كرده به بهشت مىروند ولى خود انسان در اثر ارتكاب گناه در دوزخ قرار مىگيرد ) .\r\n5 - على عليه السلام فرمود : خنده‌اى مكن كه دندانت نمايان شود در حالى كه مرتكب اعمال ناشايسته شده‌اى ، و در حالى كه مرتكب بديها شده‌اى ايمن از بلاى شبگير مباش .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n6 - امام باقر عليه السلام فرمود : هيچ مصيبتى نيست كه به بنده‌اى برسد مگر بواسطه گناهى كه مرتكب شده است ، و آنچه خدا در مىگذرد زيادتر است ( از آنچه انسان را به آن اخذ كرده و مجازات مىكند ) .\r\n7 - امام صادق عليه السلام فرمود : پدرم عليه السلام مىفرمود : چيزى بيشتر از خطا قلب را فاسد نمىكند ، همانا قلب با خطا در مىآميزد و به همين منوال مىگذرد تا اين كه خطا و لغزش بر قلب غلبه پيدا مىكند و آن را زير و رو مىكند .\r\n8 - امام باقر عليه السلام فرمود : چون بنده گناه كند روزى از او دور مىشود .\r\n9 - و نيز فرمود : چون بنده گناه كند روزيش از او دور مىشود ، و سپس امام عليه السّلام اين آيه را خواند : « و سوگند خوردند ( اهل دوزخ ) كه صبحگاهان ببرند آن را - و استثناء نكنند - پس گردش كرد بر ايشان گردش‌كننده‌اى - در حالى كه ايشان به خواب بودند ( قلم / 19 ) رجوع شود به تفسير .\r\n10 - ابو بصير گويد : شنيدم امام صادق عليه السلام مىفرمود : زمانى كه مردى گناه كند نقطه سياهى در قلبش پديدار مىشود ، اگر توبه كند ( آن نقطه سياه ) ناپديد مى -\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nگردد ، و اگر باز ( بدون توبه ) گناه ديگرى كند آن سياهى زيادتر مىشود تا جايى كه بر قلبش غالب و فراگير گردد و ديگر رستگار نگردد .\r\n11 - محمد بن مسلم گويد : امام باقر عليه السلام فرمود : بنده از خداوند حاجتى را مسألت مىكند و شان خداوند است كه حاجت او را در مدت كم و يا زياد روا كند ، در اين ميان بنده مرتكب گناه مىشود ( و از فيض خدا محروم مىگردد ) و خداوند به فرشته‌اى ( كه مامور اين كار است ) دستور مىدهد : حاجت او را بر نياور و محرومش كن زيرا كه او بر ناخشنودى من دامن زد و در نتيجه از فيض من محروم شد .\r\n12 - امام صادق عليه السلام فرمود : انسان در اثر گناهى كه انجام مىدهد از نماز شب محروم مىشود . همانا كردار زشت در ( دگرگون كردن ) صاحبش كاريتر و سريعتر از اثر چاقو در گوشت است .\r\n13 - و نيز فرمود : هر كه قصد كار بدى را كرده است ( بكوشد ) آن را انجام ندهد ، بسا مىشود كه بنده‌اى مرتكب گناهى مىشود و خداوند آن را مىبيند و مىگويد : سوگند به عزت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nو جلالم از حالا به بعد تو را ديگر نمىآمرزم .\r\n14 - زرارة بن اعين گويد : امام باقر عليه السلام فرمود : هيچ بنده‌اى نيست مگر كه در قلبش نقطه سفيدى وجود دارد ( كه شايد همان فطرت پاك و اولين باشد ) زمانى كه گناهى مرتكب شود روى آن سفيدى نقطه سياهى بوجود مىآيد ، اگر توبه كرد آن سياهى از ميان مىرود ولى اگر به انجام گناهان ادامه دهد آن سياهى زيادتر مىشود تا جايى كه بطور كلى روى سفيدى را مىپوشاند ، و چون سفيدى قلب پوشيده شد صاحب آن ديگر هرگز به نيكى بر نمىگردد ، و اين است سخن خداوند كه : « بلكه چيره شد بر دلهايشان به آنچه كه بودند بدست مىآوردند . ( مطففين / 14 ) 15 - امام صادق عليه السلام فرمود : پدرم مىفرمود : خداوند به حتميت مقدر كرده است نعمتى را كه به بنده‌اش بخشيده است از او پس نگيرد مگر بنده گناهى را انجام دهد كه مستحق اين نعمت نشده و نعمت از او سلب شود .\r\n16 - سماعه گويد : شنيدم امام صادق عليه السلام مىفرمود : خداوند نعمتى را\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكه به بنده‌اش داده از او سلب و رفع نمىكند مگر بنده گناهى انجام دهد كه سزاوار اين سلب نعمت شود .\r\n17 - امام صادق عليه السلام فرمود : گاهى مىشود كه يكى از شما خيلى از پادشاه مىترسد و اين بخاطر سرپيچىهائى است كه انجام داده است ، پس شما نيز تا مىتوانيد از گناهان ( و نافرمانيهاى پادشاه واقعى جهان خداوند متعال ) بپرهيزيد و به آنها اصرار نورزيد ( در جمله ترس از پادشاه شايد اشاره به اين باشد كه تسلط سلطان نيز بر شما به خاطر گناهانى است چون در حديث است كه چون قومى گناه زياد كنند خداوند بر آنان پادشاه ظالمى را مسلط كند ) .\r\n18 - امير المؤمنين عليه السلام فرمود : دردى براى دلها بالاتر از درد گناهان نيست ، و ترسى مهمتر از ترس مرگ نيست ، تاريخ گذشته براى تفكر شما كفايت مىكند ، و بس است كه مرگ انسان را اندرز دهد .\r\n19 - عباس بن هلالى شامى گويد : شنيدم امام رضا عليه السلام مىفرمود : مردم هر گناه تازه‌اى را كه سابقا از آن اطلاع نداشتند انجام دهند خداوند بلاى تازه‌اى را بر آنان نازل مىفرمايد كه به آن آشنائى نداشتند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n20 - رسول خدا ( ص ) فرمود : هر كه گناهى را مرتكب شود در حالى كه خندان است داخل آتش خواهد شد در حالى كه گريان باشد .\r\n21 - مفضل بن عمر گويد : امام صادق عليه السلام فرمود : اى مفضل : از گناهان بپرهيز و شيعيان ما را از آنها بر حذر دار ، به خدا سوگند كه گناهان از همه بيشتر در شما شيعيان اثر كند . شما اگر خلاف نظر سلطان را انجام دهيد فورا اذيت و آزار او به شما مىرسد ، و اين بخاطر گناهانى است كه انجام داده‌ايد و لذا اگر به كسى مرضى مىرسد بخاطر گناهانى است كه انجام داده است ( عكس العمل نافرمانى خداست ) و اگر كسى روزيش بريده مىشود بخاطر گناهانى است كه انجام داده است ، و اگر كسى مردن برايش سخت مىشود تا جايى كه حاضران مىگويند : مرگ او را در بر گرفته و اين مثال حكايت از شدت مرگ مىكند . بخاطر گناهانى است كه انجام داده است . مفضل گويد : چون حضرت آنچه بر من ظاهر شد ( از ناراحتى و اندوهى كه از گفتار امام عليه السلام در باره اثر گناهان شنيدم ) مشاهده كرد فرمود : آيا مىدانيد اين گرفتاريها براى چيست ؟ عرض كردم : نه فرمود : مجازات شما به گناهان در دنيا بخاطر اين است كه در آخرت به آنها مواخذه نشويد و در دنيا مواخذه شويد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\n41 - اجتناب از معاصى\r\n( 377 ) 1 - ابو اسامه گويد : شنيدم كه امام صادق عليه السلام فرمود : پناه ببريد به خداوند از سطوتهاى الهى در شب و روز ! گفتم : سطوت‌هاى الهى چيست ؟ فرمود :\r\nمواخذه شدن به گناهان ( كه خداوند ناگهان انسان را بواسطه گناهى كه انجام داده است فرا گيرد و مواخذه كند به بليات دنيوى ) .\r\n2 - حضرت موسى بن جعفر عليه السلام فرمود : اگر در خانه‌اى خداوند را معصيت كنند حق است بر خدا كه آنجا را در معرض تابش آفتاب قرار دهد كه آفتاب آنجا را پاك كند ( اشاره به اين است كه خداوند اگر خانه‌اى را ويران كند بخاطر گناهى كه در آن انجام شده است سزاوار است ) .\r\n3 - هيثم بن واقد گويد : شنيدم از امام صادق عليه السلام مىفرمود : خداوند يكى از پيامبرانش را به مردمى مبعوث ساخت و به او وحى كرد كه : به قومت بگو اگر مردمى باشند كه مرا اطاعت كنند و بواسطه اطاعت من در خوشى قرار گيرند و سپس از آنچه من\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nدوست دارم به آنچه من دشمن دارم ( از اطاعتم به نافرمانيم ) رو گردانند من نيز آنان را از آنچه دوست دارند به آنچه ناخوش دارند بر مىگردانم ، و اگر مردم قريه و خانواده‌اى باشند كه مرا نافرمانى كنند و در اثر نافرمانيم به سختى گرفتار شوند و سپس از آنچه دشمن دارم به آنچه دوست دارم ( از نافرمانيم به اطاعتم ) رو گردانند من نيز آنان را از آنچه ناخوش دارند به آنچه دوست دارند بر مىگردانم . و بگو بر ايشان : رحمت من بر غضبم پيشى دارد پس از رحمت من نااميد نشويد براى من بزرگ نمىباشد گناهى مگر كه آن را بيامرزم . و بگو به آنان : با عناد و جهل در معرض خشم و سخط من خود را قرار ندهند ، و دوستان مرا سبك نشمارند ، همانا براى من به هنگام غضبم هيبتهائى است كه ايشان را ياراى مقاومت در برابر آنها نيست .\r\n4 - سليمان جعفرى از امام رضا عليه السلام نقل كرده كه فرمود : خداوند به يكى از پيامبرانش وحى فرستاد كه : هنگامى كه اطاعت شوم راضى مىگردم و هنگامى كه راضى شوم\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبركت مىدهم ، و براى بركت من پايانى نيست ، و هنگامى كه نافرمانى شوم خشم مىكنم و هنگامى كه خشم كردم لعنت كنم ، و لعنت من تا هفت پشت مىرسد .\r\n5 - امام صادق عليه السلام فرمود : خداوند مىگويد : اگر كسى كه مرا مىشناسد نافرمانيم كند مسلط مىكنم بر او كسى را كه مرا نمىشناسد .\r\n6 - حضرت ابو الحسن عليه السلام فرمود : براى خداوند در هر شب و روز نداكننده‌اى هست كه ندا مىكند : ايست كنيد ايست كنيد . بندگان خدا از گناهان خدا ! ، اگر حيوانات چرنده و كودكان شير خوار و پيران ركوع‌كننده و نيايشگر نبودند عذابى به شما فرو مىآمد كه به سختى كوبيده و نرم شويد .\r\n7 - رسول خدا ( ص ) فرمود : خداوند مىفرمايد : هر بنده‌اى كه مرا اطاعت كند او را به غير خودم واگذار نمىكنم و هر بنده‌اى كه مرا نافرمانى كند او را به خودش واگذار مىكنم و سپس باكم نيست كه در كدام بيابان به هلاكت برسد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n8 - رسول خدا ( ص ) فرمود : خداوند مىفرمايد : اگر كسى از مخلوقم كه مرا مىشناسد نافرمانيم كند مسلط مىكنم از مخلوقم بر او كسى را كه مرا نمىشناسد .\r\n9 - امام صادق عليه السلام فرمود : دوست نمىدارد خدا را آنكه نافرمانيش مى - كند ، سپس حضرت اين شعر را سرود :\r\nخدا را معصيت مىكنى در حالى كه محبت او را اظهار مىكنى اين در كردار او محال و شگفت آور است - اگر دوستيت راست بود او را اطاعت مىكردى زيرا هر كس آن را كه دوست مىدارد اطاعتش مىكند .\r\n10 - حضرت على عليه السلام در نهج البلاغه مىفرمايد : اگر خداوند بر معصيت و نافرمانيش وعدهء عذاب نمىداد باز از باب شكر نعمت لازم بود كه انسان او را معصيت و نافرمانى نكند .\r\n11 - و فرمود رسول خدا ( ص ) فرمايد : تعذر و دست نيافتن به گناهان از عصمت و پاكى است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n12 - حضرت على عليه السلام در يكى از روزهاى عيد فرمود : همانا اين روز براى كسى عيد است كه خداوند روزه‌اش را قبول كند و قيامش را براى عبادت بپذيرد و هر روزى كه خدا معصيت نشود همان روز عيد است .\r\n\r\n42 - اجتناب از شهوات و لذتهاى حرام\r\n( 389 ) 1 - امام باقر عليه السلام فرمود : بهشت به ناخوشىها و صبر پوشيده شده است ( كسى كه طالب بهشت باشد بايد ناخوشىها و گرفتارىها و پرهيز از حرامها و عمل به طاعتهاى الهى را تحمل كند و بر آنها شكيبائى كند ) هر كه در دنيا بر مكاره و سختىها شكيبائى كند داخل بهشت مىشود . و دوزخ به لذتها و شهوتها پوشيده شده است ، پس هر كه از هر گونه شهوتها و لذتها برخوردار شود داخل دوزخ مىشود .\r\n2 - على عليه السلام فرمود : ترك خطا و گناه آسانتر از درخواست آمرزش و توبه است ( يعنى انسان به آسانى مىتواند گناه را ترك كند و به آن عمل نكند ، ولى اگر گناه كرد چقدر بايد تضرع و زارى كند تا گناهش را خداوند بيامرزد و معلوم هم نيست كه گناهش\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nآمرزيده است ) . اى بسا يك ساعت شهوترانى باعث اندوه فراوان و طولانى شود ، و مرگ رسواگر دنيا است ( كه نعمتها و خوشىهاى دنيا را بىثبات و بىاصالت و زود گذر مىسازد ) و براى صاحب خرد شادى و سرورى را باقى نمىگذارد .\r\n3 - رسول خدا ( ص ) فرمود : خوشا به حال كسى كه شهوت حاضر را بخاطر وعده‌اى كه نديده است ترك كند .\r\n\r\n43 - اجتناب از گناهان صغيره\r\n( 392 ) 1 - زيد شحام گويد : امام صادق عليه السلام فرمود : از گناهان كوچك و اندك بپرهيزيد كه آنها آمرزيده نمىشوند ( زيرا به انسان گفته مىشود كه ترك گناه كوچك آسان بود چرا انجام دادى ، و گناهان كوچك داراى اثر و فائدهء اندك بود چرا انجام دادى ؟ ! ) زيد شحام گويد عرض كردم : گناهان حقير و كوچك كدام است ؟ حضرت فرمود :\r\nگناهى است كه شخص آن را انجام مىدهد و سپس مىگويد : خوشا به حال من اگر غير از اين گناه نداشتم ( و خيال مىكند كه گناه كوچك مورد بازخواست قرار نمىگيرد ) .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n2 - سماعه گويد : شنيدم كه حضرت ابا الحسن عليه السلام فرمود : خير زياد را زياد حساب نكنيد ( كه به آن بباليد و افتخار كنيد ) و گناه كم را اندك حساب نكنيد ، همانا گناهان اندك جمع شده و بسيار مىگردد ، و از خدا در پنهانى بترسيد تا از خود انصاف كرده باشيد ( چون كسى كه انصاف داشته باشد حاضر به گناه حتى در پنهانى نمىشود زيرا خدا را در همه جا حاضر مىبيند ) .\r\n3 - امام صادق عليه السلام فرمود : رسول خدا ( ص ) وارد سرزمين بىآب و علفى شد و به يارانش فرمود : برويد هيزم جمع كنيد و بياوريد : ياران گفتند : اى رسول خدا ! اينجا زمين بىعلف و گياهى است و چوب و هيزم ندارد . حضرت فرمود : هر كس به اندازه‌اى كه مىتواند بگردد و هيزم پيدا كند ، پس اصحاب آمدند و هر كدام مقدار اندكى چوب خشك پيدا كرده و آوردند و به روى هم ريختند ( و همين چوبهاى اندك چون روى هم ريخته شد بسيار گرديد ) . رسول خدا ( ص ) فرمود : گناهان نيز اين چنين جمع و انباشته مىشود ( چون گناه اندك است انسان اعتنائى به آن نمىكند ولى بتدريج جمع شده و كوهى از گناهان بوجود مىآيد و در ظاهر به نظر انسان چيزى نمىنمايد ) سپس حضرت رسول ( ص ) فرمود : بپرهيزيد از گناهان ناچيز و اندك ، همانا براى هر چيزى بازخواست‌كننده‌اى است ، و بازخواست‌كنندگان گناهان مىنويسند : « آنچه را پيش فرستادند مردم و اثرهاشان را ، و هر چيز را ضبط\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nو شماره كرديم در نزد امام آشكار » . ( يس / 12 ) .\r\n4 - ابو بصير گويد : شنيدم امام باقر عليه السلام مىفرمود : بپرهيزيد از گناهان ناچيز چه اينكه براى آنها بازخواست‌كننده‌اى است . گاهى يكى از شما مىگويد : گناه مىكنم و طلب آمرزش مىنمايم ، ولى خداوند مىگويد : « و آنچه از پيش انجام دادند و اثرهاشان و طلب آمرزش مىنمايم ، ولى خداوند مىگويد : « و آنچه از پيش انجام دادند و اثرهاشان را مىنويسيم ، و هر چيزى را در مقتداى آشكار شماره و ضبط مىكنيم ( يس / 12 ) و باز خداوند مىگويد : « لقمان به فرزندش گفت : اى فرزندم اگر اعمال ( انسان ) همانا به اندازه دانه‌اى از خردل در سنگ سختى و يا در آسمانها و يا در زمين باشد خداوند آنها را مىآورد ( و مجسم مىكند ) همانا خداوند لطيف و آگاه است » . ( لقمان / 16 ) 5 - از امام صادق عليه السلام نقل است كه على عليه السلام فرمود : كوچك شمرده نشود آنچه در روز قيامت سود بخشد و كوچك شمرده نشود آنچه در روز قيامت ضرر بخشد .\r\nپس در آنچه خداوند ( از پاداش و جزا در روز حساب ) خبر داده است به گونه‌اى باشيد ، كه گويا ( آنچه را از پاداش و جزاء در روز حساب خواهد داد ) ديده و مشاهده كرده‌ايد . ( يعنى به وعده‌هاى خدا بطور يقين اعتقاد و عمل كنيد ) .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n6 - حضرت على عليه السلام فرمود : مهمترين گناهان گناهى است كه ناچيز شمرده شود .\r\n7 - و باز فرمود : شديدترين گناهان گناهى است كه صاحبش آن را سبك شمارد .\r\n8 - امام صادق عليه السلام از پدرانش عليهم السّلام در ضمن حديث مناهى ( بازداشتها ) آورده كه رسول خدا ( ص ) فرمود : چيزى از شر و بدى را ناچيز نشماريد اگر چه در چشم شما اندك باشد ، و چيزى از خير و نيكى را بزرگ نشماريد اگر چه در چشم شما بزرگ باشد ، همانا گناه بزرگ با استغفار ، بزرگ نيست و گناه كوچك با ادامه دادن كوچك نيست ( گناه بزرگ با استغفار آمرزيده مىشود ، و گناه كوچك با پىگيرى و ادامه بزرگ مىشود ) .\r\n9 - امام باقر عليه السلام به محمد بن مسلم فرمود : كار خوبى را كه انجام مىدهى كوچك نشمار همانا آن را در جايى خواهى ديد كه تو را شاد كند ، و كار بدى را كه انجام مىدهى كوچك نشمار همانا آن را در جايى خواهى ديد كه تو را بد حال كند ( در موقع حساب عملى كه انسان انجام داد و شايد از ياد برده است در مقابلش تجسم پيدا مىكند اگر خوب باشد خوشحال و اگر بد باشد بد حالش مىكند ) .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n10 - امام باقر عليه السلام فرمود : از گناهانى كه آمرزيده نمىشود سخن كسى است كه مىگويد . اى كاش من به غير از اين گناه مواخذه و باز خواست نمىشدم .\r\n11 - امام عليه السلام فرمود : بر حذر باشيد از گناهان ناچيز ، همانا خداوند براى آنها بازخواست‌كننده‌اى قرار داده است ، و اى بسا كه اين گناهان جمع شده و باعث هلاكت انسان شود .\r\n12 - رسول خدا ( ص ) فرمود : خداوند سه چيز را در سه چيز پوشانده است : رضايتش را در اطاعتش ، غضبش را در نافرمانيش ، و ولى و دوستش را در ميان مخلوقش پوشانده است ، پس هيچ يك از شما طاعتى را سبك نشمارد زيرا نمىداند رضايت خداوند در كدام يك از طاعتها است ، و هيچ يك از شما گناهى را سبك نشمارد زيرا نمىداند خشم خداوند در كدام يك از گناهان است و هيچ يك از شما احدى از خلق خدا را خوار و سبك نشمارد زيرا نمىداند ولى و دوست خداوند كدام يك از مردم است .\r\n13 - امام عليه السلام فرمود : به كوچكى گناه نگاه نكنيد بلكه به جرأت خود نگاه\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nكنيد ( اگر چه گناه كوچكى را انجام داده‌ايد ولى جرأت به نافرمانى خدا از خود نشان داده‌ايد ) .\r\n14 - امام صادق عليه السلام فرمود : هر كه قصد كار بدى را دارد انجامش ندهد بسا مىشود كه بنده‌اى مرتكب كار بدى شده خداوند آن را مىبيند و مىگويد : به عزت و جلال خودم سوگند كه هرگز تو را نخواهم بخشيد .\r\n\r\n44 - كفران نعمت\r\n( 406 ) 1 - سدير گويد : مردى از امام صادق عليه السلام از اين آيه سؤال كرد : « پس گفتند پروردگار ما ! دور افكن ميان سفرهاى ما و بر خودشان ستم كردند » ( سباء / 19 ) حضرت فرمود : آنان مردمى بودند داراى آباديهاى بهم پيوسته ، و در چشم‌رس همديگر بوده و داراى نهرهاى جارى و اموال فراوان آشكار بودند ، سپس آنان نعمتهاى خدا را ناسپاسى كردند ، و خودشان عافيت و سلامتى خدا دادى را دگرگون كردند\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nخداوند نيز نعمت را از آنان برگردانيد : « خداوند مردمى را دگرگون نمىكند مگر كه ايشان خودشان را دگرگون كنند . ( رعد / 11 ) پس خداوند بسوى ايشان « سيل عرم » را فرستاد تا آباديهاشان در آب فرو رفت و خانه‌هاشان خراب شد ، و مالهاشان نابود گرديد و خداوند مىفرمايد « بوستانهايشان را بدل كرديم به بوستانهايى كه داراى ميوه‌هاى تلخ خاردار و شوره گز و اندكى از سدر بودند » و اين چنين مجازات كرديم ايشان را به جهت آنچه كفران كردند ، و آيا جز ناسپاس را كيفر دهيم . ( سباء / 17 - 16 ) .\r\n2 - امام صادق عليه السلام فرمود : در « تورات » نوشته شده است : سپاس كن آن را كه بر تو نعمت داده و نعمت بده آن را كه تو را سپاس مىكند ، اگر سپاس كنى نعمتها پايان نمىپذيرد و اگر كفران كنى نعمتها باقى نمىماند ، شكر و سپاس باعث زيادى نعمتها و ايمنى از دگرگونىها شود .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\n45 - گناهان كبيره\r\n( 408 ) 1 - ابو بصير گويد : شنيدم امام صادق عليه السلام مىفرمود : « و هر كه را حكمت داده شد خير بسيارى داده شده است » . ( بقره / 272 ) منظور از حكمت عبارت است از : شناختن امام ، و اجتناب از گناهان كبيره كه خداوند بر انجام دهنده‌اش آتش را واجب گردانيده است .\r\n2 - امام صادق عليه السلام پيرامون اين آيه : « اگر از گناهان بزرگى كه نهى شده‌ايد اجتناب كنيد گناهانتان را مىآمرزيم و به جايگاه گرامى داخلتان مىكنيم » . ( نساء / 36 ) فرمود : منظور از كبائر ، گناهانى است كه خداوند آتش را بر انجام دهنده‌اش واجب كرده است .\r\n3 - على عليه السلام فرمود : هيچ بنده‌اى نيست مگر براى او چهل پرده كشيده\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nشده تا آنكه بنده چهل گناه كبيره انجام دهد و چون چهل كبيره را انجام داد پرده‌ها از او برداشته مىشود ( اسرارش و باطنش فاش مىگردد و رسوا مىشود ) .\r\n4 - امام صادق عليه السلام فرمود : هر كه از گناهان كبيره اجتناب كند خداوند تمامى گناهانش را مىآمرزد و لذا خداوند مىگويد : « اگر اجتناب كنيد از گناهان كبيره‌اى كه از آنها نهى شده‌ايد گناهان شما را از بين مىبريم و شما را به محل گرامى داخل مىكنيم » .\r\n( نساء / 36 ) 5 - امام ابو الحسن عليه السلام در باره آيه فوق الذكر فرمود : هر كه از گناهان كبيره ( كه خداوند به انجام دهندهء آنها وعده آتش داده است ) در حالى كه داراى ايمان باشد اجتناب كند خداوند بديها و گناهانش را مىآمرزد و از بين مىبرد .\r\n6 - عباد بن كثير النوا گويد : از امام باقر عليه السلام در باره گناهان كبيره پرسش كردم . فرمود : گناهان كبيره هر آن چيزى است كه خداوند به آنها وعده آتش داده است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n7 - امام صادق عليه السلام فرمود : خداوند مؤمنان را به جهت عمل صالح مؤمن ناميده است ولى كسى كه گناهان كبيره و آنچه خداوند بر آن وعدهء آتش داده است مرتكب شود در قرآن و روايات مؤمن ناميده نشده است ، و پس از ارتكاب گناهان كبيره آنان را مؤمن نمىناميم .\r\n8 - فضل بن شاذان گويد : امام رضا عليه السلام فرمود : هر كه به توحيد خداوند اقرار كند و بر خدا شبيه قائل نشود ( تا اينكه فرمود : ) و از روى يقين به رجعت ( بازگشت امامان معصوم عليهم السّلام پس از ظهور حضرت مهدى عليه السلام يا بازگشت روز قيامت ) معتقد گردد و از گناهان كبيره اجتناب كند ، به حق مؤمن بوده و از شيعيان ما مىباشد .\r\n9 - زراره گويد : به امام صادق عليه السلام عرض كردم آيا ديده‌ايد كه رسول خدا ( ص ) فرموده باشد كه : كسى زنا نمىكند در حالى كه مؤمن باشد ؟ فرمود : در اين حال ( در حال انجام گناه كبيره ) روح ايمان از او سلب مىشود .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\n46 - انواع گناهان كبيره\r\n( 417 ) 1 - ابن محبوب گويد : با برخى از دوستان به خدمت امام ابو الحسن عليه السلام نامه‌اى نوشته و از گناهان كبيره سؤال كرديم كه چيست و چند عدد است ؟\r\nامام عليه السلام در پاسخ نوشت : گناهان كبيره اعمالى است كه خداوند به آنها وعده آتش داده است و هر كه در حالى كه مؤمن است از آنها اجتناب كند گناهان ( ديگرش ) آمرزيده و پوشيده مىشود و آن هفت چيزى است ( كه موجب دخول به آتش مىباشد ) كه عبارتند از :\r\nقتل نفس مؤمن ، عقوق والدين ( راندن و آزار كردن پدر و مادر ) خوردن ربا ، تعرب بعد از هجرت « 1 » متهم كردن زن پاكدامن ( به زنا ) ، خوردن مال يتيم ، و فرار از جهاد .\r\n2 - امام محمد تقى عليه السلام فرمود : شنيدم از پدرم امام رضا عليه السّلام\r\n\r\n\r\n","description":"","footnote":"\r\n( 1 ) - تعرب در لغت به معناى باديه‌نشينى است و منظور در صدر اسلام اين بوده : كسانى كه از باديه‌ها و دور دستها به مدينه و يا قبلا به مكه آمده و اظهار اسلام مىكردند و سپس به باديه‌ها و قبيله‌ها بر مىگشتند و اين عمل موجب اين مىشد كه آنها از احكام و دستورات اسلام بىاطلاع مانده و باز بسوى جاهليت و شرك بر گردند و اين از گناهان كبيره شمرده مىشد . تعرب بعد از هجرت به معناى ديگرى عبارت از شرك بعد از ايمان است .\r\n","page_name":" 193 ","page_number":193},
  {"content":"\r\n\r\nفرمود : شنيدم از پدرم موسى بن جعفر عليه السلام فرمود : « عمرو بن عبيد » ( كه يكى از علماى بزرگ اهل سنت در آن زمان بود ) به خدمت امام صادق عليه السلام داخل شد ، سلام كرد و نشست ، سپس اين آيه را خواند : « آنهائى كه از گناهان بزرگ و كارهاى زشت اجتناب مىكنند ( خداوند آنها را مىآمرزد ) » ( نجم / 34 ) و سكوت كرد . امام صادق عليه السلام فرمود : چرا سكوت كردى ؟ عمرو بن عبيد گفت : دوست دارم گناهان كبيره را از آيات قرآن براى من بازگو كنى امام صادق عليه السلام فرمود : اى عمرو ! بزرگتر از گناهان بزرگ شرك به خداوند است ، خدا مىگويد : « هر كه بر خدا شرك ورزد خدا بهشت را بر او حرام مىكند » . ( مائده / 72 ) و سپس نااميدى از رحمت خدا است ، زيرا خدا مىگويد :\r\n« نااميد نمىشود از رحمت خداوند مگر مردم كافر » . ( يوسف / 88 ) سپس ايمن بودن از مكر خدا است ، زيرا خدا مىگويد : « ايمن نمىشود از مكر خداوند مگر گروه زيانكاران » . ( اعراف / 89 ) سپس عاق شدن بر پدر و مادر است ، زيرا خدا عاق پدر و مادر را ستمگر و شقى قرار داده است . سپس كسى را و يا مؤمنى را بنا حق كشتن است ، زيرا خدا مىگويد : « هر كه مؤمنى را از روى عمد بكشد جزايش دوزخ جاودانى است » . ( نساء / 96 ) و متهم كردن زن\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nپاكدامن است زيرا خدا مىگويد : « كسانى كه زنان پاكدامن بىخبر مؤمن را ( به زنا ) متهم مىكنند در دنيا و آخرت لعنت شده و برايشان عذاب عظيمى است » . ( نور / 24 ) و خوردن مال يتيم است ، زيرا خدا مىگويد : « همانا كسانى كه اموال يتيمان را به ستم مىخورند به حقيقت آتش را به شكمهايشان مىخورانند . به زودى آتش سوزان را خواهند چشيد » . ( سباء / 12 ) و فرار از جنگ در راه خدا است ، زيرا خدا مىگويد : « و هر كه در آن روز ( جنگ ) پشت به دشمنان كند به غير از كسى كه ( بخاطر علت خاص ) كنار رفته و يا بسوى گروهى از مجاهدين رفته ( تا به آنان بپيوندد ) همانا خشم خدا را به خود گرفته است و جايگاهش دوزخ است و چه بد جايگاهى است » . ( انفال / 17 ) و خوردن ربا است ، زيرا خدا مىگويد : كسانى كه ربا مىخورند بر نمىخيزند ( از قبر ) مگر مانند كسى كه شيطان او را با مس كردن ديوانه كند . ( بقره / 277 ) و سحر و جادو كردن ، زيرا خدا مىگويد : دانستند ( سحركنندگان ) به آن كه ( سحر ) را بفروشند در آخرت ( براى او ) بهره‌اى نيست . ( بقره / 102 ) و زنا كردن است ، زيرا خدا مىگويد : و هر كه انجام دهد آن را ( زنا كند ) به عقوبت مىرسد ، و روز قيامت عذابش چند برابر مىشود و با خوارى براى هميشه در عذاب مىماند . ( فرقان / 70 ) و سوگند دروغ و نادرست خوردن است ، زيرا خدا مىگويد : « كسانى كه عهد خدا و سوگندهاشان را به بهاء اندكى مىفروشند بر ايشان در آخرت بهره‌اى نيست » . ( آل عمران / 72 ) و خيانت ( و تقلب ) است زيرا خدا مىگويد : « و هر كه خيانت كند روز قيامت به آنچه خيانت كرده مىآيد » . ( آل عمران / 186 ) و نپرداختن زكات واجب است زيرا خدا مىگويد : « ( كسانى\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nكه طلا و نقره را جمع كنند و زكات نپردازند ) پيشانىهاشان و پهلوهايشان و پشتهاشان به آتش دوزخ داغ كرده مىشود » . ( توبه / 36 ) و به دروغ گواهى و شهادت دادن است ، زيرا خدا مىگويد : « و هر كه بپوشاند شهادت را ( و يا به دروغ شهادت دهد ) همانا قلبش گناهكار باشد » . ( بقره / 285 ) و خوردن خمر و شراب است و در رديف عبادت بتها قرار داده شده است ، زيرا خدا مىگويد : « همانا شراب و قمار و بتها و تيرهاى قرعه پليد بوده و از عمل شيطان است » . ( مائده / 93 ) و از روى عمد نماز را و يا يكى از چيزهاى فريضه و واجب را ترك كردن است ، زيرا رسول خدا ( ص ) فرمود : هر كه از روى عمد نماز را ترك كند از ذمهء خدا و از ذمه رسول خدا ( ص ) برى و بيزار مىشود . و پيمان شكستن و قطع رحم كردن است ، زيرا خدا مىگويد : ( كسانى كه نقض عهد و قطع رحم مىكنند ) برايشان لعنت است و برايشان خانه بدى است . ( رعد / 26 ) در آن هنگام « عمرو بن عبيد » از خدمت حضرت صادق عليه السلام بيرون آمد و صدايش به گريه بلند شده بود و مىگفت : هلاك شد آنكه از رأى خود سخن گفت ، و هلاك شود آن كه با شما اهل بيت در فضل و علم به نزاع برخيزد .\r\n3 - اصبغ بن نباته گويد : مردى به خدمت امير المؤمنين عليه السلام رسيد و گفت :\r\nاى امير المؤمنين ! گروهى از مردم گمان مىكنند كه بنده زنا نمىكند در حالى كه مؤمن\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nباشد و دزدى نمىكند در حالى كه مؤمن باشد و شراب نمىخورد در حالى كه مؤمن باشد و ربا نمىخورد در حالى كه مؤمن باشد و خون ناحق نمىريزد در حالى كه مؤمن باشد .\r\nحضرت امير عليه السلام فرمود : راست مىگويند ، من از رسول خدا ( ص ) شنيدم فرمود :\r\nدليل بر اين مطلب سخن خداوند است . حديث را ادامه داد تا اينكه فرمود : براى بنده حالاتى پيش مىآيد كه قصد خطاء مىكند در اين ميان روح قوت او را بر گناه كمك مىكند و روح شهوت گناه را براى او آرايش مىدهد و روح بدن او را رهبرى مىكند تا خطاء را انجام مىدهد و چون مشغول انجام گناه شد روح ايمان از او كاسته شده و دورى مىكند و ديگر به او برنمىگردد تا توبه كند و چون توبه كرد خدا بر او مىآمرزد و اگر باز به گناه برگشت خداوند داخل دوزخش مىكند . تا پايان حديث . « 1 »\r\n\r\n\r\n","description":"","footnote":"\r\n( 1 ) - در احاديث وارده از ائمه معصومين عليهم السلام وجود انسان بعنوان دارنده چهار روح معرفى شده است كه عبارت است از : 1 - روح قوت كه همان نيروى بدنى است . 2 - روح شهوت كه همان خواسته‌هاى او براى بدست آوردن لذتها است . 3 - روح بدن كه همان نيروى اداره‌كننده بدن انسان است . 4 - و روح ايمان كه همان حالت نفسانى و اعتقاد درونى او در پيروى از آفريدگار جهان است . و در اين ميان پيامبران و امامان معصوم عليهم السّلام از روح پنجمى برخوردار مىباشند كه به روح القدس تعبير مىشود كه باز دارنده آنان از لغزشها و اساس شخصيت الهى آنان است . براى توضيح بيشتر به كتب مربوطه مخصوصا به كتاب ( مرات العقول ) علامه مجلسى در شرح اصول كافى مراجعه كنيد . ( مترجم )\r\n","page_name":" 197 ","page_number":197},
  {"content":"\r\n\r\n4 - عبيد بن زراره گويد : از امام صادق عليه السلام در بارهء گناهان كبيره پرسيدم حضرت صادق ( ع ) فرمود : گناهان كبيره در كتاب على عليه السلام هفت عدد شماره شده است كه عبارتند از :\r\n1 - كفر به خدا 2 - قتل نفس 3 - عاق والدين 4 - خوردن ربا پس از دانستن 5 - به ستم مال يتيم را خوردن 6 - فرار از جهاد 7 - تعرب بعد از هجرت ( شرح تعرب بعد از هجرت در حديث شماره يك گذشت ) .\r\nعبيد گويد : به امام عرض كردم آيا اينها بزرگترين گناهان است ؟ حضرت فرمود :\r\nبله ! گفتم : آيا يك درهم از مال يتيم خوردن ظلم بزرگتر است يا ترك نماز ؟ حضرت فرمود :\r\nترك نماز ظلم بزرگتر است . گفتم : ترك نماز را در شماره گناهان كبيره ذكر نكرديد . حضرت فرمود : اول گناهى كه براى تو شمردم چه بود ؟ عرض كردم : كفر به خدا ، فرمود : ترك‌كننده نماز نيز در صورتى كه بدون علت باشد كافر مىباشد .\r\n5 - امام صادق عليه السلام در ضمن حديثى فرمود : براى گناه عظيمت استغفار كن ، سپس فرمود : هر گناهى عظيم است ( اگر چه كوچك باشد ) . ( )\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n6 - امام صادق عليه السلام فرمود : گناهان كبيره هفت عدد است :\r\n1 - كشتن مؤمن به عمد 2 - متهم كردن زن پاكدامن 3 - فرار از جهاد 4 - تعرب بعد از هجرت 5 - از روى ستم مال يتيم را خوردن 6 - خوردن ربا پس از دانستن 7 - و هر چيزى كه موجب آتش الهى شود .\r\n7 - عبد اللَّه بن سنان گويد : شنيدم از امام صادق عليه السلام مىفرمود : از گناهان كبيره : اذيت پدر و مادر ، نااميدى از رحمت خدا ، و ايمن بودن از مكر الهى است .\r\n8 - روايت شده است كه : بزرگترين گناهان كبيره شرك به خداست .\r\n9 - نعمان رازى گويد : شنيدم كه امام صادق عليه السلام فرمود : هر كه زنا كند از ايمان بيرون مىرود ، و هر كه شراب خورد از ايمان بيرون رود ، و هر كه يك روز از ماه رمضان را روزه بخورد از ايمان بيرون رود .\r\n10 - محمد بن عبده گويد : از امام صادق عليه السلام پرسيدم : كسى زنا نمىكند در حالى كه مؤمن باشد ؟ فرمود : نه ! هر گاه روى شكم زن زنا كار باشد ايمان از او سلب\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nشود و اگر برخيزد ايمان بسويش باز مىگردد ، و اگر دو مرتبه باز گردد دوباره ايمان از او سلب مىشود . گفتم : اراده دارد كه ( بسوى گناه ) برگردد ؟ حضرت فرمود : چه بسيارند كسانى كه قصد گناه مىكنند ولى مرتكب گناه نمىشوند و هرگز بسوى گناه باز نمىگردند .\r\n11 - اسحاق بن عمار گويد . از امام صادق عليه السلام در باره اين آيه سؤال كردم :\r\n« كسانى كه اجتناب مىكنند از گناهان بزرگ و كارهاى زشت بجز از انديشه گناه ( و يا گناهان خرد ) . ( شورى / 37 ) فرمود : فواحش و كارهاى زشت عبارت از زنا و سرقت است و ( لمم ) عبارت از گناهانى است كه مرد به آنها عمل كند سپس از خدا برايش طلب آمرزش نمايد .\r\n12 - داود گويد : پرسيدم از امام صادق عليه السلام در بارهء قول رسول خدا ( ص ) كه فرمود : اگر مرد زنا كند روح ايمان از او دور مىشود فرمود : اين سخن رسول خدا ( ص ) مانند قول خداوند است كه مىفرمايد : « و آهنگ نكنيد از آنچه پليد است انفاق كنيد » .\r\n( بقره / 267 ) سپس فرمود : از اين روشنتر سخن ديگرى است كه خدا مىگويد : « و تائيد كرد ايشان را با روحى از خودش » . ( مجادله / 22 ) و اين روح است كه هنگام گناه جدا مىشود . « 1 »\r\n\r\n\r\n","description":"","footnote":"\r\n( 1 ) - وجه و مناسبت تشبيه ( جدائى روح به هنگام گناه ) به ( از پليدى نبايد انفاق كرد ) احتمالا اين است : همان گونه كه جايز نيست از چيزهاى ناشايسته انفاق كرد چون حالت خلوص و توجه كامل در اين حالت از انسان بخاطر بدى مال انفاق شده ، از بين مىرود همچنين در حالت گناه توجه و خلوص انسان نسبت به خدا كه از آثار روح ايمان است از ميان مىرود و در نتيجه روح ايمان از انسان سلب مىشود . البته وجوه ديگرى در شرح حديث فوق غير از دو عبارت ياد شده ذكر گرديده است كه طالبان مىتوانند به كتب مربوطه مخصوصا به « مرآة العقول » مراجعه كنند . ( مترجم )\r\n","page_name":" 200 ","page_number":200},
  {"content":"\r\n\r\n13 - مسعده بن صدقه گويد : شنيدم امام صادق عليه السلام فرمود : گناهان كبيره عبارت است از :\r\n1 - نااميدى از رحمت خدا ( در دنيا ) 2 - ياس از لطف خدا ( در آخرت ) 3 - ايمن بودن از مكر خدا 4 - قتل نفسى كه خدا محرمش داشته و حرامش كرده است 5 - عقوق والدين 6 - خوردن مال يتيم از روى ستم 7 - خوردن ربا بعد از بينه و دانستن 8 - تعرب بعد از هجرت 9 - متهم كردن زن پاكدامن و عفيف 10 - فرار از جهاد در ميدان نبرد .\r\n14 - ابن بكير گويد : پرسيدم از امام باقر عليه السلام در باره اين سخن رسول خدا ( ص ) كه : زمانى كه مرد زنا كند روح ايمان از او جدا مىشود . حضرت فرمود : منظور اين سخن خدا است كه : « و كمك كرد او را به روحى از او ( از خودش ) » . ( مجادله / 22 )\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nاين همان روحى است كه از انسان ( به هنگام گناه ) جدا مىشود .\r\n15 - فضيل گويد : امام صادق عليه السلام فرمود : شخص زناكار و يا هر گناهكارى مادامى كه مشغول زنا ( و گناه ) است ايمان از او سلب و بر طرف مىشود ، اگر از زنا كناره گرفت ايمانش برمىگردد . گفتم : اگر قصد گناه كند چه ؟ ( يعنى گناه را ترك كرده و دوباره در قصد انجام گناه باشد ) حضرت فرمود : آيا اگر كسى قصد دزدى كند ( بدون اين كه دزدى كند ) دستش بريده مىشود ؟ 16 - ابو بصير گويد : شنيدم كه امام صادق عليه السلام فرمود : گناهان كبيره هفت عدد است :\r\n1 - به تعمد كسى را كشتن 2 - شرك به خداوند عظيم 3 - متهم كردن زن پاكدامن 4 - خوردن ربا بعد از دانستن 5 - فرار از جهاد 6 - تعرب بعد از هجرت 7 - عقوق پدر و مادر 8 - به ستم مال يتيم را خوردن . فرمود : تعرب و شرك يكى است . ( چون تعرب بعد از هجرت نيز مانند شرك به خدا بازگشتن از مدينه و محيط و جامعه و آداب خدائى به باديه‌هاى جاهليت و نادانى و بىاطلاعى از احكام است ) .\r\n17 - امام صادق عليه السّلام ( در باره عقوق والدين ) فرمود : عاق به پدر كسى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاست كه چون پدرش او را بخواند پدرش را لعن و ناسزا گويد و ( عاق پدر به فرزند ) كسى است كه چون فرزندش اجابتش كند او را بزند و مورد آزار قرار دهد .\r\n18 - محمد بن حكيم گويد : به امام موسى بن جعفر عليه السلام گفتم : آيا گناهان كبيره موجب خروج از ايمان مىشود ؟ امام فرمود : بله غير از كبائر هم موجب خروج از ايمان مىشود . رسول خدا فرمود : كسى زنا نمىكند در حالى كه مؤمن باشد و دزدى نمىكند در حالى كه مؤمن باشد .\r\n19 - عبيد بن زراره گويد : امام باقر عليه السلام در ضمن حديثى فرمود : رسول خدا ( ص ) فرمود : زناكار در حالى كه مؤمن باشد زنا نمىكند دزد در حالى كه مؤمن است دزدى نمىكند .\r\n20 - ابو صامت گويد : امام صادق عليه السلام فرمود : بزرگترين گناهان كبيره هفت تا است :\r\n1 - شريك قائل شدن بر خداوند عظيم 2 - كشتن كسى را كه خداوند حرام كرده است مگر به حق ( مانند اجراى حدود و مانند آن ) 3 - خوردن مال يتيم 4 - عاق شدن بر پدر و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمادر 5 - متهم كردن زنان پاكدامن 6 - فرار از جهاد 7 - انكار آنچه را خداوند ( بواسطه وحى ) نازل كرده است .\r\n21 - على بن جعفر گويد : از برادرم امام موسى بن جعفر عليه السلام از گناهان كبيره پرسيدم كه خداوند فرموده است : « اگر اجتناب كنيد از گناهان كبيره‌اى كه نهى شده‌ايد ( خداوند گناهانتان را مىآمرزد ) » . ( نساء / 35 ) حضرت فرمود : آنها گناهانى است كه خداوند به انجام دهنده آنها آتش را واجب كرده است .\r\n22 - امام صادق عليه السلام فرمود : گناهان كبيره هفت عدد است كه ( احكام آنها ) در ( خانه ما اهل بيت ) نازل شده است و بر خلاف گفتار ما در آنها عرق شكسته و حلال شده است و آنها عبارتند از :\r\n1 - شرك به خداوند عظيم 2 - قتل نفس كه خدا حرام كرده است 3 - خوردن مال\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nيتيم 4 - عاق پدر و مادر 5 - متهم كردن زن عفيف 6 - فرار از جهاد 7 - و انكار حق ما اهل بيت ( ع ) .\r\n23 - روايت شده : ستم كردن در وصيت از گناهان كبيره است .\r\n24 - عباد بن كثير النوا گويد : از امام باقر عليه السلام در باره گناهان كبيره پرسش كردم . فرمود : گناهان كبيره هر آن چيزى است كه خداوند به آن وعده آتش داده است .\r\n25 - امام صادق عليه السلام فرمود : دروغ بستن به خدا و رسول خدا ( ص ) و امامان معصوم عليهم السّلام از گناهان كبيره است .\r\n26 - رسول خدا ( ص ) فرمود : هر كه نسبت دهد به من چيزى را كه نگفته‌ام جايگاهش پر از آتش خواهد شد .\r\n27 - امام صادق عليه السلام فرمود : در كتاب على عليه السلام ديديم كه نوشته بود : گناهان بزرگ پنج تا هستند :\r\n1 - شرك به خدا 2 - عاق پدر و مادر 3 - خوردن ربا بعد از دانستن 4 - فرار از جهاد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nو جبهه جنگ 5 - تعرب بعد از هجرت .\r\n28 - عبيد بن زراره گويد : به امام صادق عليه السلام عرض كردم : گناهان كبيره را بر من بيان كنيد . حضرت فرمود : گناهان بزرگ پنج عدد است كه موجب دخول به آتش مىشوند :\r\n1 - خداوند مىگويد : « خداوند نمىآمرزد كه بر او شريك ورزيده شود » . ( نساء / 48 ) 2 - خداوند مىگويد : « كسانى كه اموال يتيمان را بستم مىخورند همانا مىخورانند شكمشان را از آتش و زود است بچشند آتش سوزان را » . ( نساء / 10 ) 3 - خداوند مىگويد : « اى كسانى كه ايمان آورديد هنگامى كه گروه كافران را ( در ميدان جنگ رو در رو ) ملاقات كرديد پشت به آنان نكنيد ( و فرار ننمائيد ) » . ( انفال / 16 ) 4 - خداوند مىگويد : « اى كسانى كه ايمان آورديد بپرهيزيد خدا را و فرو گذاريد آنچه از ربا مىماند » . ( بقره / 278 ) 5 - و نسبت دادن زنان بىخبر و پاكدامن و مؤمن را به زنا . و كشتن مؤمن بخاطر دينش از روى عمد .\r\n29 - امام صادق عليه السلام فرمود : عاق شدن و گستاخى به پدر و مادر از گناهان\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبزرگ است ، زيرا خداوند عاق والدين را گستاخ و تبهكار قرار داده است .\r\n30 - و باز فرمود : قتل نفس از گناهان بزرگ است ، زيرا خداوند مىفرمايد :\r\n« و هر كه از روى عمد مؤمنى را بكشد جزايش دوزخ جاودانى است ، و خداوند بر او غضب كند و لعنت فرستد و مهيا سازد براى او عذاب بزرگى را » . ( نساء / 93 ) 31 - و باز آن حضرت فرمود : متهم كردن زنان پاكدامن از گناهان كبيره است ، زيرا خداوند در باره آنان مىگويد : « در دنيا و آخرت لعنت شوند و برايشان عذابى است .\r\nعظيم . ( نور / 24 ) 32 - احمد بن عمر حلبى گويد : از امام صادق عليه السلام در باره اين آيه سؤال كردم « اگر از گناهان كبيره‌اى كه نهى شده‌ايد اجتناب كنيد سيئات و گناهان شما را مى - آمرزيم » . ( نساء / 35 ) حضرت فرمود : هر كه از آنچه خداوند بر آنها وعده آتش داده است اجتناب كند در حالى كه مؤمن باشد آمرزيده مىشود گناهانش و به جايگاه با كرامت داخل مىگردد ، و گناهان بزرگى كه موجب آتش مىشود عبارت است از :\r\n1 - قتل نفس حرام 2 - عقوق والدين 3 - خوردن ربا 4 - تعرب بعد از هجرت\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n5 - متهم كردن زن پاكدامن 6 - خوردن مال يتيم 7 - فرار از جهاد .\r\n33 - در نامه‌اى كه امام رضا عليه السلام به « مأمون مىنويسد ، ياد آور مىشود كه : ايمان عبارت از اداء كردن امانت و اجتناب كردن از جميع گناهان بزرگ است . و ايمان ، شناختن به قلب ، اقرار كردن به زبان ، و عمل كردن با اعضاء است . تا اينكه فرمود : و اجتناب كردن از گناهان كبيره است كه عبارتند از :\r\n1 - قتل نفسى كه خدا حرام كرده است 2 - زنا 3 - سرقت 4 - شرابخوارى 5 - گستاخى به پدر و مادر 6 - فرار از صف دشمن در جهاد 7 - از روى ستم مال يتيم را خوردن 8 - خوردن مردار ، خون ، گوشت خوك ، و آنچه بنام ديگرى غير از خدا ذبح مىشود ، البته اگر ضرورت نباشد 9 - خوردن ربا بعد از دانستن و خوردن مالى كه از باطل حاصل شده است 10 - قمار 11 - كمفروشى 12 - متهم كردن زنان پاكدامن 13 - زنا 14 - لواط 15 - نااميدى از رحمت خدا در آخرت 16 - ايمن بودن از مكر خدا 17 - نااميدى از رحمت خدا در دنيا 18 - كمك به ستمكاران 19 - اسراف 20 - پاشيدن در خرج كردن 21 - خيانت 22 - سبك شمردن حج\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n23 - جنگ كردن با دوستان خدا 24 - به لهويات مشغول شدن 25 - ادامه دادن به گناهان ( كوچك ) .\r\n34 - رسول خدا ( ص ) فرمود : بپرهيزيد از گناهان هشتگانه هلاك‌كننده . گفته شد :\r\nآن گناهان كدام است : فرمود : شرك به خدا ، جادوگرى كشتن نفسى كه خدا حرام كرده است مگر به حق ، خوردن ربا ، خوردن مال يتيم ، پشت كردن از دشمن به هنگامه نبرد ، و متهم كردن زنان پاكدامن و مؤمن بىخبر .\r\n35 - محمد بن مسلم گويد : از امام صادق عليه السلام سؤال كردم : چرا ما به كفر دشمنان خودمان گواهى مىدهيم ، و براى خودمان و يارانمان به بهشت گواهى نمى - دهيم ( اگر بنا است دشمنانمان كافر باشند پس ما مؤمن بوده و اهل بهشت هستيم چرا به بهشتى بودنمان كه نتيجه ايمانمان است گواهى نمىدهيم ) حضرت صادق ( ع ) فرمود :\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاين از ضعف شما است ( كه اعتماد به خودتان نداريد و يا نمىتوانيد از گناهان كبيره اجتناب كنيد ! ! ) اگر شما مرتكب گناهان كبيره نمىشويد پس گواهى دهيد كه در بهشت خواهيد بود . عرض كردم گناهان كبيره چه چيزهائى است ؟ فرمود : بزرگترين گناهان كبيره عبارتند از : شرك به خدا ، به ستم مال يتيم را خوردن ، ربا بعد از آشكار شدن ، كشتن مؤمن ، عرض كردم : پس زنا و سرقت چيست ؟ فرمود : از اينها نيستند .\r\n36 - امام جعفر بن محمد الصادق عليه السلام در ضمن ( حديث شرايع و برنامه‌هاى دين ) فرمود : و گناهان محرم كبيره عبارتند از : شرك به خدا ، قتل نفس كه خدا حرام كرده است ، عقوق والدين ، فرار از جهاد ، به ستم مال يتيم را خوردن ، پس از آشكارى ربا خوردن ، زنان پاكدامن را متهم كردن ، و بعد از اينها عبارتند از : زنا ، لواط ، سرقت ، خوردن مردار ، خوردن خون ، خوردن گوشت خوك ، خوردن آنچه به غير نام خدا ذبح شده است در غير ضرورت ، به باطل خوردن ، سبك گرفتن در ترازو و پيمانه ، قمار ، شهادت نادرست ، يأس از رحمت خدا در آخرت ، ايمن بودن از مكر خدا ، ناميدى از رحمت خدا در دنيا ،\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nيارى نكردن مظلومان ، ميل كردن به ستمكاران ، سوگند دروغ ، ندادن حقوق ديگران در صورت امكان ، كبرورزيدن ، خود سرى كردن ، دروغ گفتن ، اسراف و تبذير كردن ، خيانت ، سبك شمردن حج ، جنگ و ستيزه كردن با دوستان خدا ، انجام كارهاى لهو ناپسند كه انسان را از ياد خدا باز دارد مانند غنا و نواختن تارها ، و اصرار و ادامه دادن به گناهان كوچك .\r\n37 - امام صادق عليه السلام فرمود : نه عدد از عظيمترين گناهان كبيره هستند كه عبارتند از : شرك به خدا ، قتل نفس مؤمن ، خوردن ربا ، خوردن مال يتيم ، بدنام كردن زنان پاكدامن ، فرار از جهاد ، عقوق والدين ، شكستن غرق بيت الحرام ، سحر ، پس هر كه\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nخدا را بدور از اين گناهان ملاقات كند با من در بهشت خواهد بود كه دستگيرهايش از طلا است . « 1 »\r\n\r\n\r\n","description":"","footnote":"\r\n( 1 ) - سه مطلب در روايات گناهان كبيره مورد سؤال قرار مىگيرد اول در عدد اين گناهان و دوم در كيفيت و چگونگى گناهان كبيره و سوم در تعريف گناهان كبيره . در مورد اول بايد گفت : عددى كه در روايات اين باب بعنوان گناهان كبيره ذكر شده هرگز در بيان انحصار آنها نبوده است چون در بعضى شماره 5 و در بعضى شماره 9 و در بعضى شماره 10 و . . .\r\nو اكثرا شماره 7 به كار رفته است كه خود اين اختلاف در اعداد نشان مىدهد كه روايات ناظر به انحصار نمىباشند بلكه ناظر به مكانها و زمانها و جمعيتها و نژادها و افراد است ، گاهى ناظر به گناهانى است كه در ارتباط با مسائل اجتماعى است و گاهى ناظر به مسائل اخلاقى است و گاهى ناظر به مسائل عقيدتى است و . . .\r\nدر مورد مطلب دوم بايد گفت : اين روايات در بيان اين نيست كه بگويد يك گناه بعنوان گناه كبيره ذاتا چقدر و به چه اندازه بزرگ است زيرا بسيارى از گناهان كبيره منهاى مجازات دنيائى آنها كه بعنوان حدود و قصاص معين شده است داراى مجازاتهاى الهى و اخروى هستند كه با معيارهاى مادى و دنيوى قابل سنجش و تعيين نمىباشند و لذا اندازه بزرگى آنها را تنها از طريق نسبت بيان داشته‌اند كه با دقت در اين مسأله تا حدودى اين مشكل حل مىشود به اين بيان كه هر گناهى چون نافرمانى خدا را در بر دارد پس بزرگ و عظيم است ولى برخى از گناهان نسبت به برخى ديگر مىتواند بزرگ باشد از باب مثال : قتل نفس نسبت به موسيقى حرام بزرگ است ، و يا شرك به خدا نسبت به نظر زن نامحرم بزرگ است ، و يا زنا نسبت به اسراف بزرگ است و همچنين ، پس بزرگى و كوچكى هر گناهى در قياس به گناه ديگر است .\r\nدر مورد مطلب سوم بايد گفت : براى گناهان كبيره تعريفهاى مختلفى كرده‌اند كه اشاره مىشود : آنچه خدا به انجام دهنده آن وعده آتش كرده است - آنچه خدا به انجام دهنده آن آتش را واجب كرده است - آنچه از آنها نهى شده است - آنچه اگر كسى از آنها اجتناب كند گناهان ديگرش آمرزيده مىشود - آنچه انجامش موجب دخول به دوزخ مىشود - آنچه در قرآن از آنها نهى شده است آنچه در قرآن براى آنها مجازاتهاى معين ذكر شده است - اگر چه همه اين تعريفها تقريبا به يك اصل و مطلب باز مىگردد ولى در عين حال يك يا چند ضابطه براى شناختن تقريبى گناهان كبيره بدست اهل دقت مىدهد . ( مترجم )\r\n","page_name":" 212 ","page_number":212},
  {"content":"\r\n\r\n\r\n47 - توبه از گناهان كبيره\r\n( 454 ) 1 - سليمان بن خالد گويد : امام صادق عليه السلام فرمود : خداوند شريك قائل شدن به خود را نمىآمرزد و غير از آن را براى هر كه بخواهد مىآمرزد ( نساء / 48 ) يعنى كبائر و غير كبائر را مىآمرزد . عرض كردم : شما گناهان كبيره را هم داخل در استثناء كرديد ؟ ( يعنى جزء گناهانى كه مورد بخشش واقع مىشود و در آيه فوق به صورت غير از شرك استعمال شده است قرار داديد ؟ ) حضرت فرمود : بله ! 2 - اسحاق بن عمار گويد : به امام صادق عليه السلام عرض كردم : آيا استثناء در آيه ( خداوند غير از شرك گناهانى ديگر را مىآمرزد ) شامل گناهان كبيره مىشود ؟ امام فرمود : بله .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n3 - امام صادق عليه السلام فرمود : هيچ مؤمنى نباشد كه در شبانه روز چهل گناه كبيره انجام دهد و از كار خود پشيمان شده و بگويد : « طلب آمرزش مىكنم از خدائى كه نيست الهى مگر او ، زنده و قيم است ، آفريدگار آسمانها و زمين و صاحب جلالت و كرامت است و مسألت مىكنم از او كه درود فرستد بر محمد و آل محمد ، و اينكه بيامرزد بر من » مگر كه خداوند گناهانش را مىآمرزد ، و خيرى نيست بر آنكه در شبانه روز بيش از چهل گناه كبيره انجام دهد ( چون از چهل عدد بگذرد مشكل است خدا برايش بيامرزد ) .\r\n4 - رسول خدا ( ص ) فرمود : شفاعت من براى اهل گناهان كبيره از امت من است .\r\n5 - امام صادق عليه السلام فرمود : شفاعت ما براى انجام دهندگان گناهان كبيره از شيعيانمان است ، ولى در باره توبه‌كنندگان خداوند مىگويد : و بر نيكوكاران راهى نيست ( عتاب و گناهى نيست ) و خداوند آمرزنده و مهربان است . ( توبه / 94 ) 6 - امير المؤمنين على عليه السلام فرمود : شفاعت‌كننده‌اى پيروزتر از توبه نيست .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n7 - از امام صادق عليه السلام در باره اين آيه : خداوند نمىآمرزد اينكه شرك ورزيده شود و مىآمرزد غير از آن را بر هر كه بخواهد ( نساء / 48 ) سؤال شد كه آيا گناهان كبيره در اين استثناء ( و غير از آن را مىآمرزد بر هر كه بخواهد ) داخل مىشود ؟ حضرت فرمود : آرى ! اگر بخواهد بر آن گناهان عذاب مىكند و اگر بخواهد در مىگذرد و مىآمرزد .\r\n8 - از امام صادق عليه السلام در باره اين آيه : و هر كه مؤمنى را از روى عمد بكشد پس جزايش دوزخ جاودانى است ( نساء / 94 ) سؤال شد . حضرت فرمود : جزايش دوزخ است اگر خدا بخواهد مجازاتش كند ( ممكن است در اثر توبه و غيره او را مجازات نكند ) .\r\n9 - ابو بصير گويد : امام باقر عليه السلام در بيان حديث اسلام و ايمان فرمود :\r\n. . . و ايمان عبارت است از شهادت به\r\nلا إله الا الله\r\n. تا اينكه فرمود : و ملاقات نكند خدا را با داشتن گناهى كه خداوند وعده آتش به آن داده است . ابو بصير گويد : به حضرت عرض كردم : كداميك از ما است كه بدون داشتن گناهى كه خدا به آن وعده آتش داده است خدا را ملاقات كند ؟ ( يعنى همه ما يك چنين گناهى داريم ، پس چگونه مىتوانيم مؤمن باشيم ؟ ) حضرت فرمود : اين طور نيست كه فكر مىكنى بلكه منظورم اين است : مؤمن نيست كسى كه\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبا چنين گناهى خدا را ملاقات كرده در حالى كه توبه نكرده باشد ( پس مؤمنين ممكن است چنين گناهى را مرتكب شوند اما توبه كنند ) .\r\n10 - سهل بن يسع گويد : امام رضا عليه السلام شنيد كه بعضى از اصحاب مى - گويند : خدا لعنت كند آن را كه با على عليه السلام جنگ كرد ( كه مسلما از گناهان كبيره بزرگتر است ، زيرا بغى بر امام در رديف شرك و بسيار گناه عظيم است ) حضرت فرمود :\r\nبگوئيد : به غير از كسى كه توبه كرد و صالح شد ، سپس فرمود : گناه كسى كه از على ( ع ) كناره گرفت و توبه نكرد مهمتر از گناه كسى است كه با آن حضرت مقاتله كرد و توبه نمود .\r\n11 - محمد بن ابى عمير گويد : شنيدم امام موسى بن جعفر عليه السّلام مىفرمود : هر كس از مؤمنان از گناهان كبيره اجتناب كند گناهان كوچك آن مورد سؤال واقع نمىشود ، و لذا خداوند مىگويد : اگر از گناهان كبيره‌اى كه نهى شده‌ايد اجتناب كنيد بدىهاى شما را مىآمرزيم و شما را به جايگاه گرامى داخل مىگردانيم ( نساء / 35 ) گفتم : پس شفاعت براى كيست ؟ فرمود : حديث كرد مرا پدرم از پدرانش از على عليهم السّلام كه رسول خدا ( ص ) فرمود : همانا شفاعت براى صاحبان گناهان از امت من است ، اما نيكوكاران پس برايشان گناهى نيست ! ابن ابى عمير گويد : به امام عرض كردم : اى فرزند رسول خدا !\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nچگونه مىتواند شفاعت شامل حال صاحبان گناهان كبيره باشد در حالى كه خداوند مىگويد :\r\nو شفاعت نمىكنند مگر براى كسى كه راضى باشد . ( انبياء / 30 ) چگونه كسى كه مرتكب گناهان كبيره مىشود مىتواند مورد رضايت باشد ؟ امام فرمود : اى ابا احمد ! ( ابن ابى عمير ) هيچ مؤمنى نيست كه مرتكب گناه شود مگر كه بدحال شده و پشيمان گردد ( و همين حال باعث مىشود كه مورد رضايت واقع گردد ) . رسول خدا ( ص ) فرمود : پشيمانى از گناه كافى از توبه است . و باز فرمود : هر كه كار نيكويش خوشحالش كند و كار بدش بد حالش كند مؤمن است ، و هر كه بر گناهى كه مرتكب شده است پشيمان نشود مؤمن نمىباشد و مشمول شفاعت نمى - شود ، و باز رسول خدا ( ص ) فرمود : گناه ، كبيره به حساب نمىآيد در صورتى كه از آن استغفار شود كبيره‌اى وجود نخواهد داشت و اگر به گناه صغيره ادامه داده شود صغيره نخواهد بود بلكه به صورت كبيره در خواهد آمد ) .\r\n12 - ابراهيم بن عباس گويد : در خدمت امام رضا عليه السلام بوديم كه از گناهان\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nكبيره و نظر « معتزله » كه مىگويند ( گناه كبيره آمرزيده نمىشود ) سخن به ميان آمد ، امام رضا عليه السلام فرمود : امام صادق عليه السلام فرمود : قرآن بر خلاف گفتار معتزله سخن مىگويد : همانا پروردگارت آمرزنده است بر مردم ستمشان را . ( رعد / 5 ) 13 - ابو ذر غفارى گويد : رسول خدا ( ص ) فرمود : يك روز مردى گفت : به خدا سوگند كه خداوند فلانى را نمىآمرزد ، خداوند فرمود : كيست به من قسم خورد كه من فلانى را نمىآمرزم ، همانا من او را آمرزيدم و عمل اين مرد را بخاطر اين جمله‌اش ( خداوند فلانى را نمىآمرزد ) تباه گردانيدم .\r\n14 - هشام گويد : در باره اين آيه : خداوند غير از شرك گناهان ديگر را مىآمرزد ( نساء / 48 ) از امام صادق عليه السلام پرسيدم : آيا گناهان كبيره هم داخل در اين استثناء هست ؟ حضرت فرمود : آرى .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\n48 - اصرار بر گناه ، مبادرت به توبه و استغفار\r\n( 468 ) 1 - ابو بصير گويد : شنيدم امام صادق عليه السلام فرمود : به خدا سوگند كه خداوند چيزى از طاعات را قبول نمىكند در صورتى كه به انجام گناهان ادامه داده شود .\r\n2 - امام صادق عليه السلام فرمود : رسول خدا ( ص ) فرمود : نشانه‌هاى شقاوت ، خشك شدن آب چشم و قساوت قلب و حرص شديد در طلب دنيا و ادامه دادن بر گناه است .\r\n3 - امام صادق عليه السلام فرمود : گناه كوچك در صورت ادامه پيدا كردن كوچك بشمار نمىآيد و گناه بزرگ در صورت استغفار بزرگ بشمار نمىآيد .\r\n4 - جابر گويد : امام باقر عليه السلام در باره اين آيه : و بر آنچه ( از گناهان )\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nانجام دادند اصرار نكردند ، و ايشان مىدانند ( خداوند ايشان را مىآمرزد ) ( آل عمران / 130 ) فرمود : اصرار اين است كه انسان گناهى بكند و استغفار ننمايد و زمينه توبه را در خود فراهم نياورد اين ، اصرار است .\r\n5 - رسول خدا ( ص ) فرمود : هر كه گناهى كند در حالى كه خندان است داخل دوزخ شود در حالى كه گريان است .\r\n\r\n49 - خصلت‌هاى حرام و مكروه\r\n( 473 ) 1 - امام صادق عليه السلام فرمود : اصول و ريشه‌هاى كفر سه چيز است :\r\nحرص ، تكبر ، و حسد . « 1 »\r\n\r\n\r\n","description":"","footnote":"\r\n( 1 ) - در احاديثى كه برخى از روشهاى ناپسند بعنوان اصول و ريشه‌ها و پايه‌هاى كفر و شرك به كار رفته است دلالت نيست بر اينكه دارندگان يكى و يا بيشتر اين خصلتها كافر بوده و از اسلام خارج است بلكه اين روايات جنبه ارشادى داشته و نشان دهنده اين است كه بر مؤمن سزاوار نيست مرتكب اين صفات شود ، اگر چه ممكن است برخى از اين خصلتها در نهايت موجب كفر شود مثلا حسد باعث شود كه انسان در انكار شخصيت كسى منكر ضرورتى شده و كافر شود و يا تكبر باعث شود كه انسان از حدود الهى خارج شده و مرتد گردد . و نيز اين روايات نشان دهنده اين است كه اين خصلتها و روشها از صفات كفار و مشركان است و خلاصه دارا بودن اين صفات نفى كمال ايمان را مىكند نه حقيقت و اصل ايمان را . ( مترجم )\r\n","page_name":" 220 ","page_number":220},
  {"content":"\r\n\r\n2 - رسول خدا ( ص ) فرمود : اركان و پايه‌هاى كفر چهار چيز است : رغبت ( به دنيا و شهوات ) ، ترس ( از مردم و حوادث ) ، ناخشنودى ( از آنچه مقدر است ) و غضب .\r\n3 - امام صادق عليه السلام گويد : رسول خدا ( ص ) فرمود : اول چيزى كه خدا به آن نافرمانى و معصيت شد شش چيز بود : دوست داشتن دنيا ، دوست داشتن رياست ، دوست داشتن طعام ، دوست داشتن خواب ، دوست داشتن راحتى ، و دوست داشتن زنان .\r\n4 - رسول خدا ( ص ) فرمود : سه چيز است كه هر كه دارا باشد منافق است اگر چه نماز بخواند و روزه بگيرد و گمان كند كه مسلمان است : اگر امين دانسته شد خيانت كند ،\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاگر حرف زند دروغ گويد ، و اگر وعده كند خلاف نمايد . خداوند مىگويد : خداوند خائنان را دوست نمىدارد ( انفال / 60 ) و مىگويد : همانا لعنت خدا بر او اگر از دروغگويان است ( نور / 8 ) و مىگويد : و ياد كن در كتاب اسماعيل را كه او راست وعده و رسول و پيامبر بود ( مريم / 56 ) .\r\n5 - جابر بن عبد اللَّه گويد : رسول خدا فرمود : آيا به شما خبر بدهم از بدترين مردانتان ؟ گفتيم بلى يا رسول الله ! حضرت فرمود : بدترين مردان شما عبارتند از : بهتان زننده ، گستاخ ، فحش دهنده ، كسى كه تنها مىخورد ، كسى كه از مهماننوازى اباء دارد ، كسى كه بنده خود را مىزند ، و كسى كه عيالش ( در تامين معاش و سر پناهى ) به ديگران پناه مىبرد .\r\n6 - يزيد صائغ گويد : به امام صادق عليه السلام عرض كردم : مردى چنين حالت دارد كه اگر حرف بزند دروغ مىگويد ، اگر وعده دهد خلاف مىكند ، و اگر امين قرار داده شود خيانت مىكند ، اين شخص چه منزلتى دارد ؟ امام فرمود : اين حالت نزديكترين حالتها به كفر است ولى چنين كسى كافر نيست .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n7 - از امام باقر عليه السلام نقل است : رسول خدا ( ص ) در خطبه‌اى كه به مردم ايراد مىكرد ، فرمود : آيا شما را از بدترين شما خبر بدهم ؟ مردم گفتند : بلى يا رسول الله ! حضرت فرمود : او كسى است كه واردين را پذيرائى نمىكند ، بنده‌اش را مىزند ، و تنها براى خود انباشته مىكند . مردم خيال كردند كه خداوند بدتر از اينها كسى را نيافريده است . سپس رسول خدا ( ص ) فرمود : آيا شما را به بدتر از آنها خبر بدهم ؟ مردم گفتند :\r\nبلى يا رسول الله ! حضرت فرمود : او كسى است كه به خيرش اميدى نيست ، و از شرش امانى نيست . مردم خيال كردند خداوند بدتر از اينها كسى را نيافريده است . سپس رسول خدا ( ص ) فرمود : آيا شما را خبر بدهم از كسى كه بدتر از آنها هستند ؟ مردم گفتند : بلى يا رسول الله ! حضرت فرمود : او كسى است كه فحش مىدهد و لعن مىنمايد ، اگر مؤمنان در نزدش ذكر شوند لعنشان مىكند ، و او نيز اگر در نزد مؤمنان ذكر شود او را لعنت مىكنند .\r\n8 - رسول خدا ( ص ) فرمود : آيا شما را به دورترين شما در شباهت به خودم خبر بدهم ؟ گفتند : آرى يا رسول الله ! فرمود : او كسى است كه از فحش دادن و شنيدن فحش\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nپروائى ندارد ، بد زبان ، بخيل ، خود خواه ، كينه‌توز ، حسود ، قسى القلب است ، و از هر خيرى كه توقع شود دور است ، و از هيچ شرى كه پرهيز شود مورد امان نيست .\r\n9 - از امام باقر عليه السلام نقل است كه رسول خدا ( ص ) فرمود : پنج نفرند كه من و همهء پيامبران لعنتشان كرده‌ايم : 1 - آنكه در كتاب خدا مطلبى را زياد كند 2 - آنكه سنت و روش مرا ترك كند 3 - آنكه تقدير خدا را تكذيب كند 4 - آنكه حلال داند از عترت من آنچه را كه خداوند حرام كرده است 5 - آنكه غنيمتى را ( كه خداوند به پيغمبر و امام و مسلمانان اختصاص داده است ) به خود اختصاص داده و بر خود حلال داند .\r\n10 - سليم بن قيس هلالى گويد : امير المؤمنين عليه السلام فرمود : كفر بر چهار پايه قرار داده شده است : 1 - فسق 2 - غلو 3 - شك 4 - شبهه ، و فسق داراى چهار شعبه است : 1 - جفا 2 - كورى 3 - غفلت 4 - سركشى . و غلو داراى چهار شعبه است : 1 - تعمق ( و انحصارطلبى ) در رأى 2 - ستيزه و نزاع در رأى 3 - كجروى 4 - شقاق با اهل حق . و شك داراى چهار شعبه است : 1 - جدال و شكايت 2 - هوى و هوس 3 - تردد و دو دلى 4 - تسليم در برابر نادانى و نادانان . و شبهه داراى چهار شعبه است : 1 - شگفتى به آرايشهاى ( نظريات )\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n2 - خود آرائى خويش ( به باطلها ) 3 - توجيه كجىها 4 - لباس حق به باطل پوشاندن . و در باره « نفاق » فرمود : نفاق بر چهار پايه قرار دارد : 1 - هوى و هوس 2 - سهل انگارى در امور دين و وظائف انسانى 3 - خشم و كينه‌ورزى 4 - طمع . و هوى داراى چهار شعبه است : 1 - ياغى بودن 2 - تجاوز 3 - شهوت 4 - طغيان . و سهل انگارى چهار شعبه است : 1 - فريب خوردن 2 - آرزو 3 - هراس از غير خدا 4 - امروز و فردا كردن . و خشم و كينه‌ورزى داراى چهار شعبه است : 1 - تكبر 2 - فخر كردن 3 - حميت ( قومى ) 4 - تعصب ( در فكر ) . و طمع داراى چهار شعبه است : 1 - شادى و شاد كامى 2 - به خود باليدن 3 - لجاجت 4 - افزون‌طلبى .\r\n11 - ابو حمزه گويد : امام زين العابدين عليه السلام فرمود : منافق نهى مىكند ولى خودش را از آنچه نهى مىكند باز نمىدارد ، و امر مىكند به چيزى كه خودش عمل نمىكند ، و چون به نماز ايستد اعتراض كند ، گفتم اى فرزند رسول خدا ! اعتراض چيست ؟\r\nفرمود : التفات و توجه ( به اين سو و آن سو است ) و چون ركوع كند زانو به زمين زند و خود را بياندازد ، و شب مىكند در حالى كه فكر و ذكرش خوردن شام است با اينكه روزه نبوده است و صبح مىكند در حالى كه باز فكر و ذكرش خوابيدن است با اينكه شب زنده دارى نكرده\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاست ، اگر با تو حرف زند دروغ مىگويد ، و اگر امين داراى او را ( و به او امانت بسپرى ) در باره تو خيانت كند ، اگر از نظرش دور باشى غيبت تو را مىكند ، و اگر وعده‌ات دهد خلاف مىكند .\r\n12 - و باز به همين صورت حديثى از امام زين العابدين عليه السلام نقل شده است كه در آن اضافه شده : ( منافق ) چون ركوع كند خود را بياندازد ، و چون سجده كند سر خود را ( مانند نك زدن مرغ ) به سرعت پائين مىبرد و بالا مىآورد . و چون در نماز بخواهد بنشيند ( چون سگ ) بر سر دم و پاشنه پا مىنشيند .\r\n13 - ابن مسعود گويد : رسول خدا ( ص ) در ضمن حديث طويلى فرمود : به زودى مردمى بيايند كه طعامهاى پاكيزه و رنگارنگ خورند ، به مركبها سوار شوند ، و خود را مانند زنان كه خود را براى شوهرانشان زينت مىدهند آرايش كنند ، و به بيرون رفتن مانند زنان شاهان خود را آلايش دهند ، چهره نمائى كنند ، آنان منافقان اين امت در آخر الزمان هستند ، خورندگان قهوه ( نام نوعى از شراب ) باشند ، با مهره‌ها نرد بازى كنند ( قمار كنند ) ، در پى شهوات باشند ، نمازهاى جماعت را ترك نمايند ، در دل شب به خواب غفلت روند ، و در روز در پى شهوت و افراط باشند ، و اينجاست كه خداوند مىگويد : پس جانشين\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nشدند از پس ايشان نسلى كه تباه كردند نماز را و پيروى كردند شهوات را ، پس زود باشد برسند به گمراهى . ( مريم / 59 ) 14 - امام صادق عليه السلام از پدرانش نقل كرده كه رسول خدا ( ص ) در وصيت خود به على عليه السلام فرمود : اى على ! خداوند متعال بهشت را از دو گونه آجر آفريده است : آجرى از طلا و آجرى از نقره . تا اينكه فرمود : خداوند گويد : به عزت و جلالم سوگند به بهشت داخل نمىشود كسى كه به خوردن شراب عادت دارد ، و سخن چين است ، كسى كه نسبت به زن خود در ارتباط با ديگران بىغيرت است ، و پاسبان ظالم ، و مردى كه خود را از عقب در معرض شهوت ديگرى قرار مىدهد ، كسى كه نبش قبر مىكند ، كسى كه از مردم يك دهم ( ماليات ) مىگيرد ، كسى كه قطع رحم مىكند ، كسى كه قائل به اراده و تقدير الهى در امور و افعال بندگان نيست . اى على ده كس به خدا كافر شدند : 1 - سخن چين شايع‌كننده 2 - سحركننده 3 - بىناموس ( كسى كه اعتناء و غيرتى به زنش ندارد اگر با ديگران ارتباط نامشروع پيدا كند ) 4 - كسى كه از طريق حرام از عقب با زنان آميزش كند 5 - كسى كه با چهار پايان آميزش كند 6 - كسى كه با محرم خود آميزش كند 7 - كسى كه در فتنه و آشوب اجتماع كوشش كند 8 - كسى كه براى دشمنان اسلام كه در حال جنگ با اسلام هستند اسلحه بفروشد 9 - كسى كه از پرداختن زكات امتناع كند 10 - و كسى كه استطاعت وسعت براى حج داشته ولى حج نكند . تا اينكه فرمود : اى على ! نه چيز است كه موجب فراموشى و كم حافظگى مىشود كه عبارتند از : 1 - خوردن سيب ترش 2 - خوردن گشنيز\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n3 - خوردن پنير 4 - خوردن باقى مانده موش ( خوراكى كه موش خورده است ) 5 - خواندن نوشته قبرها 6 - عبور كردن از ميان دو زن 7 - به زمين انداختن شپش ( پس شپش را بايد كشت تا به لباس و بدن ديگرى نرود ) 8 - حجامت كردن با ظرف نقره 9 - و بول كردن در آبهاى غير جارى .\r\n15 - امام صادق عليه السلام فرمود : هر كه اعتناء نكند چه مىگويد و در باره‌اش چه گفته مىشود او شريك شيطان است ، و هر كه غيبت برادر مؤمن خود را بكند بدون اينكه ميانشان خصومتى باشد او شريك شيطان است ، و هر كه علاقه و محبت به حرام و شهوت زنا ، نشان دهد او شريك شيطان است . سپس فرمود : براى ولد زنا نشانه‌هائى است كه عبارتند از :\r\n1 - دشمنى با ما اهل بيت 2 - اظهار علاقه به حرامى ( زنا ) كه از آن بوجود آمده است 3 - سبك شمردن دين 4 - بر خورد زشت با مردم داشتن كسى حضور و بر خورد بد با مردم را دارا نباشد مگر كه از غير پدرش متولد شده و يا نطفه‌اش در هنگام حيض مادرش بسته شده باشد .\r\n16 - امير المؤمنين عليه السلام در خطبه روز عيد فطر فرمود : اطاعت كنيد خدا\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nرا در آنچه شما را از آن نهى كرده است : زن پاكدامن را متهم ( به زنا ) نكنيد ، و كار زشت بجا نياوريد ، و شراب نخوريد ، و پيمانه را كم نگيريد ، و شهادت دروغ ندهيد ، و از جهاد فرار نكنيد .\r\n17 - رسول خدا ( ص ) فرمود : خداوند متعال بر شما اى امت : بيست و چهار صفت را ناخوش داشته و شما را از آنها نهى كرده است : 1 - بيهوده كارى در نماز 2 - منت گذاردن در صدقه 3 - خنديدن در قبرستان 4 - نگاه كردن به خانه‌ها ( از مكانهاى مرتفع به درون خانه‌ها نگاه كردن ) 5 - نگاه كردن به عورت زنان ( كه موجب كورى مىشود ) 6 - سخن گفتن در هنگام جماع و آميزش ( كه موجب گنگى نوزاد مىشود ) 7 - سخن گفتن در آخر شب « 1 »\r\n\r\n\r\n","description":"","footnote":"\r\n( 1 ) - كلمه\r\n« عشاء الآخرة »\r\nدر كتب معاجم حديث معانى مختلفى دارد كه عبارت است از : آخر روز آخر ثلث شب ، آخر شب ، اول شب و . . .\r\n","page_name":" 229 ","page_number":229},
  {"content":"\r\n\r\n8 - خوابيدن قبل از عشاء آخر ( آخر روز يا آخر شب ) 9 - غسل كردن بدون لنگ و پوشش زير آسمان 10 - جماع كردن زير آسمان ( جايى كه سقف ندارد ) 11 - بدون لنگ در نهر و رودخانه فرو رفتن كه در آنها زيست‌كنندگان و ساكنانى از ملائكه وجود دارد 12 - بدون لنگ در حمام رفتن 13 - سخن گفتن ميان اذان و اقامه نماز صبح تا تمام شدن نماز 14 - سوار شدن كشتى در موقع طوفان 15 - خوابيدن به روى بامى كه دورش ديوار و نرده نداشته باشد ، هر كه بخوابد بر روى چنين بامى ذمه‌اش بر عهده كسى نيست 16 - به تنهائى در خانه‌اى خوابيدن 17 - آميزش با زن در هنگام حيض ( اگر كسى در حال حيض آميزش كند و كودكش پيس و يا جذام « خوره » متولد شود جز خودش كسى را ملامت نكند 18 - آميزش با زن با حالت احتلام پيش از غسل ( اگر كسى با حالت احتلام آميزش كند و كودكش ديوانه متولد شود جز خودش كسى را سرزنش نكند ) 19 - صحبت كردن و نزديك شدن به جذامى به كمتر از يك ذراع ( چون مرض جذام فورا به كسى كه نزديك جذامى باشد سرايت مىكند ) و حضرت فرمود : فرار كن از جذامى بگونه‌اى كه از شير درنده فرار مىكنى 20 - بول كردن بر كنار رودخانه جارى 21 - بول و غائط كردن در زير درخت ميوه‌اى كه ميوه داده يا نخلى كه خرما داده است 22 - پوشيدن كفش در حال ايستاده 23 - داخل شدن در خانه تاريك بدون داشتن چراغ و روشنائى 24 - دميدن در نماز .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n18 - رسول خدا ( ص ) در وصيت خود به على عليه السلام فرمود : اى على : خداوند ناخوش دارد عبث در نماز را براى امت من . و دنباله اين حديث مانند حديث گذشته بوده ولى اين دو جمله از آن ساقط شده : و ناخوش دارد آميزش زير آسمان را . و ناخوش دارد دميدن در نماز را .\r\n19 - رسول خدا ( ص ) فرمود : سه كس داخل بهشت نمىشوند : ادامه دهنده به شرابخوارى ، سحركننده ، قطع‌كننده رحم . هر كه به شرابخوارى عادت داشته باشد خداوند او را از نهر عرطه مىآشاماند ، سؤال شد : نهر عوطه چيست ؟ فرمود : نهرى است كه از فرج زنان بدكار و فاجر جارى شود كه بويش اهل آتش را آزار دهد .\r\n20 - از امام باقر عليه السلام نقل است كه رسول خدا ( ص ) فرمود : جبرئيل به من خبر داد كه بوى بهشت از هزار سال راه به مشام مىرسد ولى عطر بهشت نمىرسد به مشام كسى كه قطع رحم كند ، و به پير مردى كه زنا كند ، و به كسى كه از روى تكبر دامنكشان راه رود ،\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو به كسى كه از مردم سخن گرفته و در اجتماع اشاعه دهد ، و به كسى كه سخن چينى كند ، و به جعظرى ، گفتم : جعظرى كيست ؟ فرمود : آنكه از دنيا سير نشود .\r\n21 - سعيد بن علاقه گويد : شنيدم امير المؤمنين عليه السلام فرمود : تار عنكبوت در خانه موجب فقر مىشود ، بول در حمام موجب فقر مىشود ، و به حال جنابت غذا خوردن موجب فقر مىشود ، ايستاده شانه كردن موجب فقر مىشود ، شپش را به خانه انداختن موجب فقر مىشود ، سوگند نادرست خوردن موجب فقر مىشود ، زنا كردن موجب فقر مىشود ، اظهار حرص موجب فقر مىشود ، خوابيدن در عصر موجب فقر مىشود ، خوابيدن پيش از طلوع آفتاب موجب فقر مىشود ، عادت به دروغ گوئى موجب فقر مىشود ، زياد شنيدن موسيقى موجب فقر مىشود ، تقدير و تنظيم نكردن معيشت موجب فقر مىشود ، قطع رحم موجب فقر مىشود ، سپس حضرت امير عليه السلام فرمود : پس از اين ، آيا شما را از آنچه موجب روزى مىشود خبر بدهم ؟ گفتند : آرى يا امير المؤمنين ! ، حضرت فرمود : جمع كردن ميان دو نماز ( ظهر و عصر ، و مغرب و عشاء ) موجب زيادى روزى مىشود ، ( لازم به ياد آورى است كه\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nدر روايات ائمه معصومين عليهم السلام جدا كردن ميان نمازهاى ظهر و عصر ، و مغرب و عشا نيكو و مستحب دانسته شده و سفارش به تفريق ميان آنها شده است و اين منافات ندارد به اينكه جمع ميان آنها موجب زيادى روزى مىشود ) ، و خواندن دعاهاى وارده و انجام دادن تعقيبات لازمه پس از نماز صبح و عصر موجب زيادى روزى مىشود ، صله و ديدار خويشان موجب زيادى روزى مىشود ، جارو كردن آستانه بيرونى خانه موجب زيادى روزى مىشود ، بيدريغى و هميارى با برادران دينى موجب زيادى روزى مىشود ، در اول صبح به دنبال كسب معاش رفتن موجب زيادى روزى مىشود ، استغفار موجب زيادى روزى مىشود ، بكارگيرى امانت موجب زيادى روزى مىشود ، گفتن قول حق موجب زيادى روزى مىشود ، اجابت موذن موجب زيادى روزى مىشود « 1 » ترك گفتار در بيت الخلاء موجب زيادى روزى مىشود ، نداشتن حرص\r\n\r\n\r\n","description":"","footnote":"\r\n( 1 ) - اجابت كردن موذن را بر سه گونه ميتوان تاويل كرد : 1 - هر جمله را كه موذن مىگويد ديگران نيز آن را تكرار كنند . و اين عمل را در فقه ، حكايت اذان ناميده‌اند 2 - هر جمله‌اى كه موذن مىگويد ديگران نيز آن را با گفتن ذكرهاى مخصوصى كه وارد شده است اجابت كنند 3 - از دعوتى كه موذن در دعوت به جماعت و تقوى و فلاح و صلاح مىكند اجابت كند .\r\n","page_name":" 233 ","page_number":233},
  {"content":"\r\n\r\nموجب زيادى روزى مىشود ، سپاسگزارى از نعمت دهنده موجب زيادى روزى مىشود ، پرهيز از سوگند دروغ موجب زيادى روزى مىشود ، وضوء گرفتن پيش از اطعام موجب زيادى روزى مىشود ، خوردن ريزه‌ها و باقى مانده‌هاى سفره موجب زيادى روزى مىشود ، و هر كه روزانه سى مرتبه خدا را تسبيح گويد خداوند هفتاد نوع بلاء را از او دور مىگرداند كه كمترينش و آسانترينش فقر است .\r\n22 - ابن عباس گويد : پيغمبر خدا ( ص ) در آخرين حج خود فرمود : از نشانه‌هاى قيامت : تباه كردن نماز ، پيروى شهوات ، گرايش به هوسها ، بزرگ شمردن مال دنيا و دين را به دنيا فروختن است ، در اين هنگام است كه دل مؤمن در درونش گداخته و آب مىشود مانند نمك كه در آب حل مىگردد بخاطر منكراتى كه مىبيند و نمىتواند تغيير داده و اصلاح كند سپس فرمود : در اين زمان است كه معروف منكر شده و منكر معروف مىشود ، آدم خائن امين به حساب مىآيد و دروغگو صادق به حساب آمده ، و راستگو تكذيب شود ، سپس فرمود :\r\nدر اين زمان است كه زنان به رياست رسند و مورد مشورت قرار گيرند ، كودكان بالاى منبر\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nروند ، « 1 » دروغگوئى هنر شمرده مىشود ، پرداخت زكات غرامت و زيان به حساب مىآيد ، و فيء ( سهم مسلمين و خدا و پيغمبر و امام ) غنيمت شمرده مىشود . فرزندان به پدر و مادرشان جفا و بىمهرى مىكنند در حالى كه به دوستانشان مهربانى و نيكوئى مىكنند ، سپس فرمود :\r\nدر اين زمان است كه مردها ( از نظر شهوت ) به مردها و زنها به زنها اكتفا نمايند ، و بر پسران ( در انحصار در آوردن شهوت بر ايشان ) غيرت به كار مىرود مانند غيرتى كه بر زنان و كنيزان در خانه‌ها به كار رود ، و مردان به زنان شباهت پيدا كنند و زنان به مردان شبيه شوند ، زنان بر مركبها سوار شوند ، پس لعنت خدا بر اين گروه از امت من باد ، سپس فرمود : در اين زمان است كه مسجدها مانند معابد نصارى و يهود زينت داده شوند ، قرآنها و كتابها زيور گردند ، مناره‌ها را بلند سازند ، صفهاى مردم زياد ولى قلبهايشان از هم جدا و زبانهايشان مختلف باشد . سپس فرمود : در اين زمان مردان امت من خود را با طلا زيور مىكنند ، لباس حرير و ديباج مىپوشند ، و از پوست پلنگ براى خود جامه و پوستين درست مىنمايند سپس فرمود :\r\nدر اين هنگام است كه ربا ظاهر شده و غيبت و رشوه رايج شود ، دين فرو گذارده شده و دنيا مورد توجه قرار گيرد . سپس فرمود : و در اين هنگام طلاق زياد شده و حدى جارى نمىشود . و خداوند را هيچ چيز ضرر نمىدهد . سپس فرمود : در اين هنگام خنياگرى و\r\n\r\n\r\n","description":"","footnote":"\r\n( 1 ) - منظور تنها افراد كم سن و سال نيستند بلكه افرادى هستند كه با افكار كودكانه و در سن و سال كودكى بالاى منبر رفته و بدون اطلاع از آيات و روايات و با عدم آشنائى به علوم و متون تفسيرى و روائى و فلسفى و كلامى و تاريخى به اصطلاح به تبليغ اسلام مىپردازند و زرق و برق زياد و با داد و فرياد و فريب دادن جوانان خود را مبلغان اسلام قرار مىدهند .\r\n","page_name":" 235 ","page_number":235},
  {"content":"\r\n\r\nموسيقى آشكار شده و توسط بدترين امتم اجراء مىشود . سپس فرمود : در اين زمان ثروتمندان امتم براى تفريح و گردش به حج مىروند و خرده ثروتمندان براى تجارت به حج مىروند و فقيران جهت ريا و خود نمائى به حج مىروند ، در اين زمان مردمى باشند كه قرآن را بخاطر غير خدا فرا مىگيرند و آن را با آهنگ آلات موسيقى همساز مىكنند ، و نيز مردمى باشند كه احكام خدا را به خاطر غير از خدا بياموزند ، اولاد زنا فراوان شود ، قرآن را به غنا مىخوانند ، و به دنيا پرداخته و در آن غوطه‌ور شوند . سپس فرمود : و در اين زمان باشد كه حرمتها هتك شود ، و گناهان انجام شود ، و بدان بر خوبان مسلط گردند ، و دروغ رايج باشد ، و نيازمندى بر ملا گردد ، و تنگدستى آشكار شود ، و اشرار در ميان مردم مباهات كنند . شطرنج و قمار و موسيقى نيكو شمرده شود ، امر بمعروف و نهى از منكر انكار گردد . تا اينكه فرمود :\r\nپس اينان در ملكوت آسمانها به پليدان و ناپاكان خوانده شوند .\r\n23 - امام صادق عليه السلام فرمود : شش صفت در مؤمن نباشد : عسرت و سختى 2 - تيره روزى و بدبختى 3 - لجاجت و سرسختى 4 - دروغگوئى 5 - رشك 6 - ستمگرى .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\n50 - رياست‌طلبى همراه با بيدادگرى\r\n( 496 ) 1 - در خدمت امام ابو الحسن عليه السلام سخن از مردى به ميان آمد كه رياست را دوست مىداشت . امام فرمود : خطر رياست در دين مسلمان بيشتر از خطر گرگان درنده در ميان گله‌اى است كه چوپان ندارد .\r\n2 - امام صادق عليه السلام فرمود : هر كه بدنبال رياست باشد هلاك شود .\r\n3 - ابو حمزه ثمالى گويد : امام صادق عليه السلام فرمود : بپرهيز از رياست .\r\n4 - عبد الله بن مسكان گويد : امام صادق عليه السلام شنيدم كه فرمود : بپرهيزيد از اين رئيسان كه رياست مىكنند ، سوگند به خدا صداى كفشها از پشت سر كسى شنيده نشود مگر كه هلاك و گمراه شده و ديگران را هلاك و گمراه كند . ( منظور از صداى كفشها اشاره است به رياست‌طلبى و جاه‌طلبى كسى كه در جلو راه مىرود و پشت سر او مردم به احترامش همراهيش مىكنند ، خلاصه اشاره به رياست‌طلبى است ) .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n5 - جويره بن مسهر گويد : پشت سر على عليه السلام راه مىرفتيم ، حضرت فرمود :\r\nاى جويره ! اين احمقان هلاك نشوند مگر بواسطه صداى پاهائى كه پشت سر مىشنوند ( اشاره مىكند كه من خوش ندارم بر مردم رياست و برترى داشته باشم و اين احمقان سرمداران وقت و غاصبان خلافت و مقام هستند كه در اثر جاه‌طلبى خود را به تباهى و ستمگرى مىكشانند ) .\r\n6 - امام صادق عليه السلام فرمود : ملعون است هر كه رياست كند ، ملعون است هر كه به قصد رياست باشد ، و ملعون است هر كه رياست را به ذهن خود خطور دهد .\r\n7 - امام صادق عليه السلام فرمود : هر كه قصد رياست داشته باشد هلاك ( و گمراه ) شود .\r\n8 - ابو ربيع شامى گويد : امام باقر عليه السلام به من فرمود : اى ابا ربيع ! دنبال رياست مباش ، و دنباله‌رو رياست طلبان نيز مباش ، و ما را وسيله روزيت مكن كه خدا فقيرت كند .\r\n9 - محمد بن مسلم گويد : امام صادق عليه السلام فرمود : آيا گمان مىكنى كه من\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nنيكان شما را از بدان شما تشخيص نمىدهم ؟ آرى مىشناسم ، به خدا سوگند بدترين شما كسى است كه دوست دارد مردم به دنبالش بيافتند ، و اين چنين كسى يا دروغ پرداز است و يا صاحب رأى ناتوان و فكر نارسا .\r\n10 - عقبه بن بشير گويد : به خدمت امام باقر عليه السلام رفتم و عرض كردم :\r\nمن در ميان قوم و فاميلم مردى سرشناس و محترم هستم ، آنان نماينده‌اى از خود پيش حاكم داشتند كه از دنيا رفته است و مردم مىخواهند من نماينده و سرپرست ايشان باشم ، نظر شما چيست ؟ امام عليه السلام فرمود : مقام و موقعيت خود را برخ ما نكش مقام و فضيلت به داشتن تقوا است . ( تا اينكه ) امام باقر عليه السلام فرمود : اينكه مىگوئى قوم و قبيله‌ام سرپرستى داشتند كه از دنيا رفته و اكنون مرا مىخواهند به نمايندگى و سرپرستى بگمارند ، بايد بدانى : اگر بهشت و نعمتهايش را نمىخواهى پس رياست قومت را قبول كن ( و بدان كه اگر ) سلطان ستمگرى خون مسلمانى را بريزد تو در خون او شريك هستى ( زيرا با قبول سرپرستى قومت حكومت ستمگر زمان را كه نماينده مردم پيش او هستى تاييد كرده‌اى ) و شايد كه از دنياى ايشان نيز خيرى نبرى ( زيرا حاكمان جور اگر چه در ظاهر نماينده و سرپرست صالحان را قبول كنند ولى هرگز آنان را نمىگذارند آسوده باشند ) .\r\n11 - قاسم بن عون گويد : امام چهارم عليه السلام فرمود : بپرهيز از اينكه رياست\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nكسى كه خداوند خوارت كند ، و بپرهيز از اينكه سربار جامعه باشى كه خداوند فقرت را زياد كند ، و بدان كه اگر تو در پى ( صاحب منصبان ) نيكوكار باشى بهتر است از اينكه در رأس شر و فساد باشى .\r\n12 - امام صادق عليه السلام فرمود : شما را با مقامها و رياستها چكار ؟ ! همانا مسلمانان همگى يك سر و يكسان هستند ( پس شما چه حقى داريد كه رئيس ديگران باشيد با اينكه با ايشان يكسان هستيد ؟ ! ) ، و بپرهيزيد از رجال و سردمداران ، همانا رجال و سردمداران براى مردان موجب هلاكت است .\r\n13 - پيامبر اكرم ( ص ) فرمود : آگاه باشيد ! هر كه زعامت مردمى را به عهده گيرد روز قيامت آورده مىشود در حالى كه دستهايش به گردنش بسته شده باشد ، اگر دوران حكومتش را به اجراى فرمانهاى الهى گذرانده باشد خداوند او را ( از غل و زنجير ) آزادش مىكند و اگر ستمگرى كرده باشد بسوى آتش دوزخ افكنده شود و چه جايگاه بدى خواهد داشت !\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nحضرت رسول اكرم ( ص ) در حديث مناهى فرمود : آگاه باشيد ، هر كس متولى رياست قومى باشد روز قيامت مىآيد در حالى كه دستهايش با زنجير به گردنش بسته شده ، اگر در ميان آن قوم به امر خدا قيام كرده ، آزادش مىكنند و اگر ظالم بوده به دوزخش مىاندازند و بد جايگاهى است دوزخ .\r\n\r\n51 - كناره‌گيرى از آلودگيهاى جامعه و رسيدگى به امور مؤمنين\r\n( 509 ) 1 - حفص بن غياث گويد : امام صادق عليه السلام فرمود : اگر بتوانيد ، شناخته نشويد ، مهم نيست كه ستايش نشوى و مهم نيست كه پيش مردم سرزنش شوى در صورتى كه پيش خدا ستوده باشى . تا اينكه فرمود : اگر بتوانى ، از خانه‌ات بيرون نرو ، زيرا اگر بيرون روى ( وظيفه‌ات سنگين مىشود ) و بايد كه غيبت نكنى ، دروغ نگوئى ، حسد نورزى ،\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nرياء نكنى ، خودنمائى نكنى ، و چاپلوسى ننمائى . سپس فرمود : خانه مسلمان چه عبادتگاه و صومعه خوبى براى اوست كه در آنجا از چشم و زبان و نفس و شهوتش جلوگيرى مىكند ( جبرا كسى كه در خانه نشست از بسيارى از گناهان محفوظ مىماند ) . « 1 » 2 - مردى به امام صادق عليه السلام عرض كرد : فدايت شوم ! مردى هست كه اين امر را ( مسأله امامت و ولايت را ) شناخته و خانه‌نشين شده و با هيچ يك از برادران دينى خود ارتباط پيدا نمىكند ؟ حضرت فرمود : پس در دين خود چگونه تفقه مىكند ؟ ( يعنى مؤمن براى آشنائى هر چه بيشتر به احكام و معارف دينى لازم است مشغول تحقيق و مذاكره و پىجوئى باشد و اين بدون ارتباط با برادران دينى نمىتواند حاصل شود ) .\r\n\r\n\r\n","description":"","footnote":"\r\n( 1 ) - چنان كه از عنوان اين باب استفاده مىشود گوشه‌گيرى و خانه‌نشينى از اين جهت مورد سفارش در روايات قرار گرفته است كه چون اجتماع به غيبت ، تهمت ، افتراء دروغ ، شهوت ، ريا ، و صدها گناه ديگر آلوده شد و انسان قدرت خوددارى از اين گناهان را در ارتباط با جامعه نداشت شايسته است در كنارى قرار گيرد تا شريك جرم ديگران و سياهى لشكر گناهكاران نشده و از همرنگ شدن با آنان و جبرا از هماهنگى با مفاسد اجتماع بر حذر باشد ، ولى در عين حال از رسيدگى به حوائج و گرفتارى برادران دينى نبايد كوتاهى كند ، بنا بر اين از مجموع روايات اين باب نبايد چنين استفاده كرد كه اسلام مردم را به گوشه‌گيرى و عزلت دعوت كرده است بلكه اين روايات مىگويند اگر نمىتوانى اجتماعت را اصلاح كنى لا اقل خودت را از مفاسد اجتماع نگهدارى كن كه صالح ماندن يك فرد هم در ميان يك محيط و اجتماع ناسالم غنيمت بوده و داراى اهميت است . ( مترجم )\r\n","page_name":" 242 ","page_number":242},
  {"content":"\r\n\r\n3 - امام موسى بن جعفر عليه السلام در ضمن يك حديث طولانى خطاب به هشام بن حكم فرمود : اى هشام ! صبر بر تنهائى نشانه قوت عقل است . هر كه از خداوند عقل گيرد ( و رابطه‌اش با خدا بر اساس خرد باشد ) از دنيا و شيفتگان دنيا كناره‌گيرى مىكند ، و به آنچه پيش خدا است دل مىبندد و خدا نيز انيس او در وحشت و يار او در تنهائى و بىنيازكننده او در تنگدستى و عزت بخش او بدون داشتن قوم و قبيله باشد .\r\n4 - فضل گويد : شنيدم كه امام صادق عليه السلام فرمود : خوشا به حال بنده‌ى ناشناسى كه مردم را شناسائى كند پيش از آنكه مردم او را بشناسند .\r\n5 - امير المؤمنين عليه السلام ضمن حديثى فرمود : خوشا به حال كسى كه ملازم خانه خود شود و به آذوقه ناچيز خود كفايت كند و بر لغزش خود بگريد و رنج خود را تحمل نمايد و مردم از او آسوده باشند .\r\n6 - حضرت على عليه السلام فرمود : سه چيز باعث نجات آدمى مىشود : 1 - زبانت\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nرا نگهدارى 2 - بر خطايت ( پشيمان شده ) گريه كنى 3 - به بودن در خانه‌ات جهد كنى .\r\n7 - در حديثى از جمله چيزهائى كه نهى شده عبارت است از : بريدن از مردم و اجتماعات ، و رهبانيت ، و سياحت .\r\n\r\n52 - دين و دنيا\r\n( 516 ) 1 - يونس بن ظبيان گويد : شنيدم از امام صادق عليه السلام كه رسول خدا ( ص ) فرمود : خداوند مىگويد : واى به حال كسانى كه دين را بخاطر دنيا بدام مىاندازند و ناديده مىگيرند ، واى به حال كسانى كه برپاكنندگان عدالت را مىكشند ، واى به حال كسانى كه مردان مؤمن ( از ترس ايشان ) در تقيه زندگى مىكنند آيا بفريب من و به مغرور شدن به من اين كار را مىكنند ، يا به من جرى و گستاخ مىشوند ، به خودم سوگند فتنه‌اى برايشان\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nپيش آورم كه بردبار و حليم را به حيرانى و سرگردانى بكشاند ( با اينكه حليم در مقابل حوادث ساكن و آرام باشد ولى از شدت اين فتنه و آشوب به اضطراب و دلهره و سرگردانى دچار شود ) .\r\n2 - رسول خدا ( ص ) در پايان يكى از خطبه‌هايش فرمود : هر كه دنيا و آخرت به او عرضه شود و دنيا را برگزيده و آخرت را رها كند روز قيامت خدا را در حالى ملاقات كند كه كار خوبى نداشته باشد تا او را از آتش نگهدارد ، و هر كه آخرت را برگزيده و دنيا را رها كند خدا را در روز قيامت در حالى ملاقات كند كه خدا از او راضى باشد .\r\n3 - امام باقر عليه السلام فرمود : خداوند بر يكى از پيامبرانش كتابى نازل كرد كه در آن نوشته شده بود : زود باشد خلقى از مخلوقم بيايند كه بواسطه دين به دنيا مىچسبند ، بر قلبهايشان كه مانند قلبهاى گرگان و تلختر از صبر زرد ( نوعى گياه تند و تلخ ) مىباشد پوست ميش مىپوشاند ، ( اشاره بر اين است كه ظاهرشان آرام و نيكو بوده ولى درونشان آكنده از پليدى و درنده‌گى است ) زبانهايشان شيرينتر از عسل است ، ولى باطنشان گندتر از مردار است ، آيا به من مغرور مىشوند يا به من نيرنگ مىزنند و يا به من جرات و گستاخى مىكنند ؟\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nسوگند به خودم مقدر مىكنم برايشان فتنه‌اى را كه دماغشان به خاك ماليده شود تا اينكه سراسر زمين را فرا گيرد كه شخص حليم ( نيز ) در اين ميان حيران و سرگردان بماند .\r\n\r\n53 - فرو خوردن خشم\r\n( 519 ) 1 - صفوان جمال گويد : امام صادق عليه السلام فرمود : مؤمن كسى است كه اگر غضب كند غضبش او را از حق بيرون نمىبرد ، و اگر خوشنود شود خوشنوديش او را به باطل نمىكشاند ، و اگر قدرت يافت بيش از حق خود دريافت نمىكند .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n2 - از امام صادق عليه السلام نقل است كه رسول خدا ( ص ) فرمود : غضب ايمان را فاسد مىكند همچنان كه سركه عسل را .\r\n3 - امام صادق عليه السلام فرمود : كليد و ( سر آغاز ) هر شرى خشم است .\r\n4 - امام صادق عليه السلام فرمود : گاهى انسان غضب مىكند و از غضبش راضى نشده و دست بر ندارد تا داخل دوزخ شود ( بالاخره در اثر غضب كارى مىكند كه مستحق دوزخ شود ) پس هر كس به مردم غضب كند بايد همان جا فورا بنشيند اگر ايستاده باشد ، كه اين كار پليدى شيطان را از او دور سازد « 1 » و هر كس بر يكى از خويشانش غضب كند بايد كه او را با كشيدن دست به سر و بدنش نوازش نمايد زيرا خويشان با نوازش كردنشان آرام مىگيرند .\r\n\r\n\r\n","description":"","footnote":"\r\n( 1 ) - شايد از نظر ظاهرى مسأله فوق را بتوان اين طور تشريح كرد كه انسان چون به حال خشم مىآيد تمام اعصاب و حواس بدنش در آن چيزى كه برايش خشم كرده است متمركز مىشود و اگر بنشيند و يا برخيزد و يا راه برود و يا آب بخورد و يا كارى انجام دهد كه تمركز اعصاب را در مورد خشم به هم بزند چون اعصابش در تمركز به مورد خشم به كار ديگرى توجه پيدا كرده خشمش فرو مىنشيند .\r\n","page_name":" 247 ","page_number":247},
  {"content":"\r\n\r\n5 - امام صادق عليه السلام فرمود : مردى به خدمت پيغمبر ( ص ) رسيد و عرض كرد :\r\nبه من بياموز ! پيغمبر فرمود : غضب نكن .\r\n6 - از امام باقر عليه السلام نقل است كه رسول خدا ( ص ) فرمود : هر كه خود را از ( تعرض ) بعرض و ريختن آبروى مردم نگهدارد خداوند او را از عذاب روز قيامت باز مىدارد .\r\n7 - امام صادق عليه السلام فرمود : شنيدم پدرم فرمود : مردى صحرانشين به خدمت پيغمبر آمد و عرض كرد : من مردى باديه نشينم آمده‌ام تا مرا از سخنان و پندهاى جامع تعليم فرمائى ! رسول خدا ( ص ) فرمود : تو را امر مىكنم كه غضب نكنى : باز آن مرد سؤال خود را تكرار كرد و سه بار عرض كرد مرا از سخنان جامع تعليم فرما ! و هر سه بار پيغمبر او را به ترك غضب دعوت و امر فرمود ، تا اينكه آن مرد به خود خطاب كرد و گفت : پس از اين ديگر چيزى نمىپرسم ، زيرا رسول خدا ( ص ) به چيزى به غير از خير مرا امر نكرد ( پس اگر به همين جمله پيغمبر اكتفا كنم بهر خيرى مىرسم ) . سپس امام صادق عليه السلام فرمود :\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nپدرم مىفرمود : چه چيزى مهمتر از غضب است ؟ ! زيرا گاهى مىشود كه انسان در اثر غضب مرتكب قتل نفسى كه خدا حرام كرده و يا متهم كردن زن پاكدامن مىشود .\r\n8 - عبد الاعلى گويد : به امام صادق عليه السلام عرض كردم : مرا موعظتى بياموز تا به آن پند گيرم ! امام عليه السلام فرمود : مردى به خدمت پيغمبر ( ص ) آمد و عرض كرد :\r\nمرا موعظتى بياموز تا به آن پند گيرم ! پيغمبر ( ص ) فرمود : برو غضب نكن ، دوباره آن مرد سؤال كرد باز پيغمبر ( ص ) فرمود : برو غضب نكن . تا سه مرتبه اين سؤال و جواب تكرار شد .\r\n9 - امام صادق عليه السلام فرمود : هر كه غضب خود را نگهدارد خداوند عيوب او را مىپوشاند .\r\n10 - امام باقر عليه السلام فرمود : در « تورات » در بيان مناجاتى كه ميان حضرت موسى عليه السلام و خداوند انجام شده آمده است كه : اى موسى ! فرو نشان غضبت را از كسى كه مالكش هستى ( زير دستانت ) تا من نيز غضبم را از تو نگهدارم .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n11 - امام صادق عليه السلام فرمود : غضب تباه‌كننده قلب حكيم است . و فرمود :\r\nهر كه بر غضبش مالك نگردد بر عقلش مالك نشود .\r\n12 - امام باقر عليه السلام فرمود : همانا غضب شراره‌اى از شيطان است كه در قلب آدمى افروخته مىشود ، و چنين است كه چون يكى از شما خشمگين شود چشمهايش سرخ شده و رگهاى گردنش برآمده شود و شيطان در درونش داخل گردد ، پس اگر كسى از اين حالت بترسد بايد بر زمين بنشيند و قرار گيرد كه پليدى شيطان در اين هنگام از او دور مىشود .\r\n13 - امام باقر عليه السلام فرمود : هر كه غضبش را از مردم باز دارد خداوند او را از عذاب روز قيامت باز مىدارد .\r\n14 - نقل است كه رسول خدا ( ص ) بر مردمى گذر كرد و ديد كه آنان با سنگى وزنه بردارى مىكنند . فرمود : اين چكاريست ؟ گفتند : مىخواهيم بدانيم كدام يك از ما قهرمانتر\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو قويتر است . رسول خدا ( ص ) فرمود : آيا خبر بدهم كه كدامين شما شديدتر و قويتر است ؟\r\nگفتند : بلى يا رسول اللَّه ! حضرت فرمود : قويترين شما كسى است كه اگر خوشنود شود خوشنوديش او را در گناه و باطلى داخل نمىكند ، و اگر خشمگين شود غضبش او را از راه حق بيرون نمىبرد ، و اگر ملك و قدرت پيدا كند بيش از حق خود اخذ و تصرف نمىكند .\r\n15 - امام صادق عليه السلام فرمود : حوارين به عيسى عليه السلام گفتند : چه چيزى شديدتر است ؟ عيسى عليه السلام فرمود : سخت‌ترين چيزها غضب خداوند است .\r\nگفتند : بچه چيز بايد از غضب خدا پروا كنيم ؟ فرمود : به اينكه غضب نكنيد . گفتند : سرآغاز غضب چيست ؟ فرمود : تكبر و خود سرى و كوچك شمردن مردم .\r\n16 - امام صادق عليه السلام فرمود : آغاز و گشايندهء هر بدى غضب است .\r\n17 - ابو حمزه ثمالى گويد : شنيدم كه امام باقر عليه السلام فرمود : هر كه خود را\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاز ريختن آبروى مردم نگهدارد خداوند او را از عذاب روز قيامت باز مىدارد ، و هر كه غضب خود را از مردم باز دارد ، خداوند در روز قيامت از او درگذرد .\r\n18 - امام صادق عليه السلام فرمود : هر كه غضبش را باز دارد خداوند عيوبش را بپوشاند .\r\n19 - در نزد امام باقر عليه السلام سخن از غضب به ميان آمد . فرمود : گاهى مىشود كه شخصى غضب مىكند و راضى نمىشود تا داخل دوزخ شود ( در اثر ادامه غضب و عمل ناشى از آن ) پس هر كسى غضب كند اگر ايستاده باشد بايد بنشيند كه به زودى پليدى شيطان از او دور گردد ، و اگر نشسته باشد بايد بايستد ، و هر كه بر يكى از خويشانش خشم كند بايد بايستد و به نزديك او رود و دست بر او كشد ( نوازشش كند ) ، اگر خويشان نوازش شوند آرام و ساكن مىگردند .\r\n20 - رسول خدا ( ص ) فرمود : سه چيز است كه خصلتهاى ايمان را كامل مىكند : اگر\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nكسى خوشنود شود خوشنوديش او را در باطل داخل نكند ، و اگر خشم كند غضبش او را از راه حق بيرون نبرد ، و اگر قدرت يافت نگيرد آنچه را مال او نيست .\r\n\r\n54 - ذكر خدا به هنگام خشم\r\n( 539 ) 1 - امام صادق عليه السلام فرمود : خداوند به يكى از پيامبرانش وحى فرستاد : اى فرزند آدم ، به هنگام غضبت مرا به ياد آور تا من نيز به هنگام غضبم تو را به ياد آورم ، تا تو را نابود نكنم با كسانى كه مىخواهم نابودشان كنم ( در اثر غضبى كه به آنان كرده‌ام ) ، راضى باش به يارى من ( كه من ياريت كنم ) كه يارى من بر تو بهتر از كمكى است كه براى خودت از ديگران طلب كنى .\r\n2 - باز روايتى مثل روايت فوق از امام صادق عليه السلام نقل شده كه در آن اضافه شده است : و چون به ظلمى گرفتار شدى به يارى خواستن از من راضى باش ، زيرا يارى كردن من بهتر است براى تو از يارى خواستنت از خودت .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n3 - امام صادق عليه السلام فرمود : در « تورات » نوشته شده است : اى فرزند آدم ! مرا هنگام غضبت ياد كن تا تو را هنگام غضبم ياد كنم و نابودت نكنم با آنانى كه مىخواهم نابودشان كنم ، و چون ستمى بر تو رسيد راضى باش كه من ياريت كنم ، چه اينكه يارى من بر تو بهتر از يارى خواستنت از ديگران است .\r\n\r\n55 - حسد ، غبطه\r\n( 542 ) 1 - محمد بن مسلم گويد : امام باقر عليه السلام فرمود : گاه مىشود كه شخصى با شتابزدگى مرتكب گناهى شده و كافر مىشود ، « 1 » و همانا حسد ايمان را مىخورد چنان كه آتش هيزم را مىخورد .\r\n\r\n\r\n","description":"","footnote":"\r\n( 1 ) - كلمهء\r\n« بادره »\r\nدر كتب لغت معانى مختلف دارد كه يكى از آنها عبارت است از : كار شتابزده و عجولانه ، و كار عجولانه‌اى كه در اثر شدت خشم بوجود مىآيد ، و كلمهء\r\n( فيكفر )\r\nدر حديث فوق به دو گونه خوانده شده اول به صورت تشديد كه چنين معنى مىدهد : ممكن است انسان در اثر شتابزده‌گى لغزش پيدا كند ولى مورد آمرزش قرار گيرد . دوم به صورت تخفيف كه چنين معنى مىدهد : ممكن است انسان در اثر شدت غضب دچار لغزش شده و كافر شود .\r\n( مترجم )\r\n","page_name":" 254 ","page_number":254},
  {"content":"\r\n\r\n2 - باز امام صادق عليه السلام در حديث ديگرى فرمود : حسد ايمان را خورده و از بين مىبرد چنان كه آتش هيزم را خورده و از بين مىبرد .\r\n3 - داود رقى گويد : شنيدم كه امام صادق عليه السلام فرمود : از خدا پرهيز كنيد و حسد نكند بعضى از شما بر بعضى ديگر .\r\n4 - رسول خدا ( ص ) فرمود : نزديك ( و ممكن ) است فقر موجب كفر شود و نزديك است كه حسد بر قضا و قدر غلبه كند . « 1 »\r\n\r\n\r\n","description":"","footnote":"\r\n( 1 ) - اينجا لازم است در دو قسمت توضيح داده شود : اول در باره فقر ، دوم در باره غلبه حسد بر قدر . در موضوع اول بايد گفت : منظور از فقرى كه موجب كفر مىشود عبارت است از آنكه انسان همواره خود را بدون توجه به خدا محتاج به مردم بداند و با عجز و التماس در مقابل مردم اظهار فقر كند ، زيرا در اين صورت از رازق دانستن خدا چشم پوشيده و در روزى دادن به خداوند شريك قائل شده و دست نياز بسوى مردم دراز مىكند . و نيز ميتوان از ( فقر موجب كفر ) چنين تعبير كرد كه چون شكم گرسنه خدا را نمىشناسد گاهى مىشود كه فقر و تهيدستى بقدرى به انسان فشار آورد كه اگر ايمان ضعيف باشد به خداوند كفر و ناسپاسى ورزد . پس معلوم است كه منظور تنها ندارى نيست بلكه منظور بريدن از خالق و دلبستن به خلق است ، چرا كه پيغمبر خدا ( ص ) مىفرمايد :\r\nالفقر فخرى و به افتخر على جميع الأنبياء\r\n« فقر افتخار من است و بواسطه آن بر تمام پيامبران افتخار مىكنم » كه در اينجا نيز منظور هم فقر واقعى است و هم احساس خالص نياز به خداوند بىنياز :\r\nدر موضوع دوم بايد گفت : منظور از غلبه حسد بر قدر شايد اين باشد كه آنچه از خير و نيكى بر شخص حسود مقدر شده است ممكن است در اثر حسدش تغيير يافته و به بلاء و مصيبت تبديل شود . و شايد منظور اين باشد كه شخص حسود خيال مىكند با حسدى كه نسبت به فردى ابراز مىكند مىتواند سرنوشت خوب او را دگرگون كند در حالى كه سرنوشت افراد با حسد مخالفينشان تغيير پذير نمىباشد . ( مترجم )\r\n","page_name":" 255 ","page_number":255},
  {"content":"\r\n\r\n5 - امام صادق عليه السلام فرمود : آفت دين ، حسد و خود بينى و فخر است .\r\n6 - از امام صادق عليه السلام نقل است كه رسول خدا ( ص ) فرمود : خداوند به موسى بن عمران عليه السلام فرمود : اى فرزند عمران ! حسد نكن بر آنچه از فضل وجودم به مردم داده‌ام ، چشمت را بر آنها ندوز ، و دل به آنها مبند ، همانا شخصى حسود بر نعمت من ( كه بر كسى داده‌ام ) نارضا است ، و بر نصيب من كه ميان بندگان ( به اختلاف ) تقسيم كرده‌ام ( به خيال خودش ) باز دارنده است ، و اگر كسى چنين باشد من از او نيستم و او از من نيست ( نمىتواند ادعا كند كه مؤمن به خداست ) .\r\n7 - امام صادق عليه السلام فرمود : مؤمن غبطه مىخورد و حسد نمىكند و منافق\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nحسد مىكند و غبطه نمىخورد . « 1 » 8 - امام صادق عليه السلام فرمود : سه چيز است كه هيچ كس حتى پيامبران نمى - توانند از آنها نجات پيدا كنند : 1 - تفكر وسوسه آميز در باره خلقت 2 - فال بد زدن .\r\n3 - حسد . اگر چه مؤمن ( ممكن است حالت حسد داشته باشد ولى ) به حسد خود عمل نمىكند . « 2 »\r\n\r\n\r\n","description":"","footnote":"\r\n( 1 ) - فرق ميان حسد و غبطه اين است كه حسود از دارا بودن كسى به چيزى ناراحت مىشود و دوست دارد كه آن شخص چيزى نداشته باشد ، ولى غبطه خورنده هرگز راضى نيست هر كسى چيزى نداشته باشد بلكه از امتياز و دارائى ديگران خوشحال بوده و در عين حال دوست دارد خود نيز دارا و ممتاز باشد .\r\n( 2 ) - در اينجا توضيح دو مطلب لازم به نظر مىرسد : اول تفسير اين سه خصلت . دوم كيفيت دارا بودن اين خصلتها براى مؤمنان و پيامبران .\r\nدر مورد مطلب اول بايد گفت : تفكر وسوسه آميز در خلقت را دو گونه و يا بيشتر مىتوان شرح كرد . شرح اول اينكه انسان در باره چگونگى و آغاز و انجام جهان دچار وسوسه و ترديد شود و فكر كند كه آغاز آفرينش چگونه بوده و خداوند چگونه جهان و جهانيان را آفريده و پيش از آفرينش آنها را چگونه مىتوان فرض كرد و خلاصه خلقت و وجود خدا ، فرشتگان ، پريان ، عرش ، فرش ، كرسى ، لوح ، قلم ، و قضاء و قدر چيست ؟ شرح دوم اين كه انسان در باره دوستان ، انسانها ، مسلمانان ، مؤمنان و برادران از جهت ايمان و يقين و كفر و شرك و امثال آنها شك و وسوسه و ترديد كند .\r\nدر باره طيره و فال بد بايد گفت : منظور از « تفال » فال خوب و منظور از « طيره » فال بد است . البته نمىتوان انكار كرد كه مسأله تفال و طيره در اسلام تا حدود كمى مورد قبول است و اكنون براى بررسى مختصر به چند آيه و روايت در اين زمينه توجه كنيد :\r\nخداوند در باره دو تن از رسولان خود كه بر پيامبرى و هدايت بسوى قريه‌اى رفته بودند و اهل قريه آنان را قبول نكرده و آنان را به فال بد تهديد مىكردند ، مىگويد :\r\nهمانا ما فال بد به شما زديم اگر ( از هدايت خودتان ) دست بر نداريد عذاب سختى از طرف ما به شما خواهد رسيد ، رسولان گفتند : فال شما به شما برگردد . ( يس / 18 ) روايت شده كه : فال بد زدن ( از نظر مؤثر دانستن فال در سرنوشت مردم ) شرك است كه آن را با توكل از بين ببريد . در كتاب سفينة البحار از پيامبر اكرم ( ص ) نقل شده كه فرمود : زمانى كه فال زدى و يا فال بد زده شدى از آن ( بىاعتناء ) بگذر ، باز در كتاب سفينة البحار آمده است كه امام صادق عليه السلام فرمود : طيره و فال بد بر اساس اراده و فكر خودت است اگر آسان و ناچيز گرفتى آسان و ناچيز مىشود و اگر سخت و شديد گرفتى ، سخت و شديد مىشود ، و اگر آن را چيزى ندانستى چيزى نخواهد بود . ( پس مىتوان گفت طيره تا حدودى در رابطه با فكر انسان است و تا حدى مخلوق خيال انسان مىباشد . ) حسد يك حالت نفسانى است كه همواره انسان حسود را آزار مىدهد و تا موقعى كه به مرحله عمل نرسيده خطرى به ديگران ندارد و مرحله عملى آن غيبت و تهمت و بهتان و افتراء و بدگوئى و بالاخره نزاع و خونريزى و جنگ و جدال است ، بنا بر اين مؤمن اگر حالت حسد را داشته باشد آن را به مرحله عمل نمىرساند .\r\nو اما پيرامون مطلب دوم بايد گفت : منظور از نجات نيافتن مؤمنان مخصوصا پيامبران از سه خصلت ياد شده اين است كه پيامبران هر چه خدمت و نيكوئى كنند باز عده‌اى به مقام و منزلت آنان حسد برده و براى ضرر زدن به ايشان بر آنان فال بد مىزنند ، و در باره آنان همواره بسيارى از مردم شك و ترديد مىكنند ، ولى مؤمنان چون مانند پيامبران داراى عصمت نمىباشند ممكن است به صورت بسيار ضعيف دچار خصلتهاى فوق شده ولى به مرحله عمل و فعل در نياورند . ( مترجم )\r\n","page_name":" 257 ","page_number":257},
  {"content":"\r\n\r\n9 - پيامبر اكرم ( ص ) در وصيت خود به على عليه السلام فرمود : اى على ! تو را از سه خصلت نهى مىكنم : حسد و حرص و كبر .\r\n10 - امام صادق عليه السلام فرمود : اصول و ريشه‌هاى كفر سه چيز است : حرص و كبر و حسد .\r\n11 - رسول خدا ( ص ) فرمود : از مرضهاى امتهاى گذشته كه به شما سرايت كرده ، دشمنى و حسد است .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n12 - امام صادق عليه السلام فرمود : اصول كفر سه چيز است : حرص و استكبار و حسد .\r\n13 - حضرت امير عليه السلام در نهج البلاغه مىفرمايد : حسد دوست ( به دوستش ) از بيمارى دوستى است ( چون دوستى سالم بدون حسد بايد باشد ) .\r\n14 - و فرمود : سالم بودن بدن از كم بودن حسد است .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n15 - رسول خدا ( ص ) روزى به اصحاب خود فرمود : از بيماريهائى كه از امتهاى گذشته به شما سرايت كرده ، حسد است و آن مانند تيغ برنده و تراشنده است ، ولى تراشنده مو نيست بلكه تراشنده دين است ، و انسان مىتواند از حسد بدين وسيله نجات پيدا كند كه دستش را ( از پياده كردن حسد ) نگهدارد ، و زبانش را ببندد ، و به برادر دينى خود ( بعنوان مسخره و اظهار حسد ) چشمك نزند .\r\n\r\n56 - آنچه كه عفو شده است\r\n( 557 ) 1 - رسول خدا ( ص ) فرمود : از امت من نه چيز برداشته شده است : « 1 »\r\n\r\n\r\n","description":"","footnote":"\r\n( 1 ) - منظور از برداشته شدن اين نه چيز برداشته شدن عقاب و عذاب اخروى بر انجام چيزهائى است كه انسان در اثر اين نه چيز انجام داده باشد .\r\n","page_name":" 260 ","page_number":260},
  {"content":"\r\n\r\n1 - خطا ( اگر از روى خطا انسان چيزى را انجام دهد مورد بازخواست قرار نمىگيرد به غير از موارد قصاص ) 2 - فراموشى ( كه اگر انسان از روى فراموشى كار زشت و ناپسندى را در بسيارى از موارد انجام دهد مورد بازخواست قرار نمىگيرد ) 3 - آنچه بر انجام آن اجبار شود . 4 - آنچه را انسان نمىداند . 5 - آنچه بر آن توانائى ندارد 6 - آنچه از انجام آن ناچار است 7 - حسد 8 - فال بد زدن 9 - تفكر وسوسه آميز در خلقت و خلق ( البته در اين سه قسمت عذاب و عقاب از فكر آنها برداشته شده نه از عمل آنها ) .\r\n2 - رسول خدا ( ص ) فرمود : از امت من عقاب چهار چيز برداشته شده است :\r\n1 - خطا كردنشان 2 - فراموش كردنشان 3 - آنچه بر آن اجبار شده‌اند 4 - آنچه بر آن طاقت نداشتند . و دليل بر اين مطلب قول خداوند است كه مىفرمايد : پروردگار ما : ما را به آنچه كه فراموش كرديم و يا خطا كرديم مواخذه مكن ، پروردگار ما : بار مكن بر ما بار گرانى را چنان كه بار كردى بر كسانى كه پيش از ما بوده‌اند ، و بار نكن بر ما آنچه را طاقت نداريم به آن ( بقره 286 ) و مىگويد : ( هر كه پس از ايمانش كافر شود مورد غضب الهى واقع شود ) مگر كسى كه اكراه شده باشد ( به اظهار كفر ) در حالى كه قلبش مطمئن به ايمان است ( نحل / 108 ) .\r\n3 - رسول خدا ( ص ) فرمود : نه چيز است كه از امت من فرو گذار شده است : 1 - خطا\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n2 - فراموشى 3 - آنچه را نمىدانند 4 - آنچه توانائى ندارند 5 - بر آنچه اضطرار دارند 6 - بر آنچه اكراه شوند 7 - زدن فال بد 8 - وسوسه در انديشهء خلق 9 - حسد مادامى كه بوسيله زبان و دست آشكار نشود ( در صورتى كه به حسدش عمل كند بخشيده نمىشود ) .\r\n\r\n57 - تعصب بىجا\r\n( 560 ) 1 - امام صادق عليه السلام فرمود : هر كه تعصب كند يا بر او تعصب شود ( در افكار و عقائد و گفتار و كردار و نژاد و فاميل و قبيله و خويشان ) رشته ايمان از گردن او برداشته شود .\r\n2 - از امام صادق عليه السلام نقل است كه رسول خدا ( ص ) فرمود : هر كه در دلش\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبه اندازه دانه خردلى عصبيت داشته باشد خداوند او را در روز قيامت با اعراب جاهليت محشور كند .\r\n3 - امام صادق عليه السلام فرمود : هر كه تعصب كند خداوند سر بندى از آتش بر سرش ببند .\r\n4 - على بن الحسين عليه السلام فرمود : هيچ حميت و تعصبى كسى را داخل بهشت نمىكند مگر حميت « حمزة بن عبد المطلب » عموى پيغمبر كه در اثر عصبيت به ناراحتى پيغمبر در قضيه شكمبه‌اى كه به روى پيغمبر افكندند اسلام آورد . « 1 »\r\n\r\n\r\n","description":"","footnote":"\r\n( 1 ) - قضيه شكمبه اين بوده روزى پيغمبر ( ص ) كه جامه نو به تن كرده بود به مسجد الحرام آمد ، عده‌اى از مشركين شكمبه شتر را به روى پيغمبر انداختند و لباسهاى آن حضرت را آلوده كردند پيغمبر شديدا ناراحت شده و به نزد عمويش ابو طالب آمد و گفت : حسب و فرزانگى من به نزد تو چگونه است ؟\r\nابو طالب گفت : مگر چه شده است پيغمبر قضيه را بازگو كرد . ابو طالب به سراغ حمزه فرستاد و او را طلب كرد و به او گفت : شكمبه را بردار تا برويم ، همراه پيغمبر آمدند و نزد آن گروه رسيدند و آثار خشم در قيافه ابو طالب آشكار بود و همه را ترس فرا گرفت ، سپس ابو طالب به حمزه گفت : شكمبه را بر سبيل هر يك از اين گروه بكش و حمزه نيز چنين كرد و به « ابو جهل » كه سر كرده آن گروه بود گفت : اكنون من به عقيده برادرزاده‌ام در آمدم ، و اين كار از روى تعصب انجام گرفت ، اما حمزه كسى نبود كه تنها به اين تعصب اكتفا كند و لذا در فكر فرو رفت كه آيا واقعا دين برادرزاده‌اش را بپذيرد يا نه ، و شب را به ناراحتى بسر برد و روز به خدمت پيغمبر ( ص ) آمد و گفت : برادر زاده من به ترديد گرفتار شدم و نمىدانم چكار كنم ؟ پيغمبر نيز با ارشاد و راهنمائى او را به اسلام فرا خواند و حمزه مسلمان شد و شديدا در وفادارى به اسلام و پيغمبر از خود جان گذشتى و رشادت به خرج داد تا در جنگ « احد » به درجهء شهادت رسيد و پيغمبر از شهادت عمويش بسيار ناراحت شد و او را به سيد الشهداء لقب داد و فرمود : هر كس براى عزيزى اگر بخواهد بگريد بايد اول براى حمزه بگريد ، و پيغمبر كنار قبر يا كشته حمزه ايستاد و فرمود : خدا تو را بيامرزد اى عمو جان همانا تو بسيار صله رحم كننده و بسيار انجام دهنده خيرات بودى . ( مترجم )\r\n","page_name":" 263 ","page_number":263},
  {"content":"\r\n\r\n5 - امام صادق عليه السلام فرمود : فرشتگان همواره خيال مىكردند كه شيطان از خودشان است ولى خدا مىدانست كه ابليس از آنان نيست تا اينكه شيطان آنچه در درون داشت بوسيله حميت و تعصبش ( به مقام و جنس خود ) آشكار كرد و گفت : خدايا مرا از آتش آفريده‌اى و آدم را از خاك تيره ( چگونه موجود نورانى بر موجود تيرهء خاكى سجده كند ؟ ! )\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n6 - امير المؤمنين عليه السلام فرمود : خدا شش گروه را به شش چيز عذاب مىكند :\r\n1 - عرب را به تعصب داشتن 2 - دهقانان را به تكبر 3 - اميران را به ستم 4 - فقيهان را به حسد 5 - تاجران را به خيانت 6 - روستائيان را به نادانى .\r\n7 - از على بن الحسين عليه السلام در باره عصبيت سؤال شد ، امام فرمود :\r\nتعصبى موجب گنهكارى صاحبش مىشود كه انسان بدان قوم خود را بر نيكان قوم ديگر برترى دهد ، ولى محبت انسان به قوم خودش تعصب نيست ، و لكن عصبيت اين است كه كسى قوم خود را در انجام ستمى يارى كند ( بخاطر طرفدارى از قومش ) .\r\n8 - امام صادق عليه السلام فرمود : هر كه تعصب ورزد و يا به او تعصب ورزيده شود\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( و او راضى باشد ) رشتهء ايمان از گردنش برداشته مىشود .\r\n9 - و نيز روايت شده است : هر كه تعصب كند خداوند او را در روز قيامت با اعراب جاهليت محشور مىكند .\r\n\r\n58 - تكبر ، نخوت\r\n( 569 ) 1 - از امام صادق عليه السلام سؤال شد : كمترين درجه الحاد چيست ؟\r\nفرمود : كبر است ( منظور از الحاد انحراف از راه حق بواسطه شرك و غير آن مىباشد ) .\r\n2 - امام باقر عليه السلام فرمود : عزت ، رداء ( جامه روئى ) خدا و كبر ازار ( جامه زيرى ) خدا است ، پس هر كه بخواهد به چيزى از آنها دست يابد خداوند او را به رو در دوزخ افكند .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n3 - امام صادق عليه السلام فرمود : كبر رداء خدا است هر كه بخواهد در بدست آوردن چيزى از آن با خدا نزاع ( و رقابت ) كند خدا او را در دوزخ سرنگون مىكند .\r\n4 - امام باقر عليه السلام و امام صادق عليه السلام فرمود : داخل بهشت نمىشود هر كه در دلش به اندازه ذره‌اى تكبر باشد .\r\n5 - امام باقر عليه السلام فرمود : كبر رداء خدا است و متكبر براى بدست آوردن آن با خدا نزاع و درگيرى مىكند .\r\n6 - امام صادق عليه السلام فرمود : در جهنم دره‌اى است براى متكبران كه به آن\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n« سقر » گفته مىشود به خداوند از شدت حرارتش شكايت مىكنند خدا به آنان اجازه مىدهد كه نفس بكشند ، چون تنفس كنند جهنم را به آتش بكشند .\r\n7 - برادر داود بن فرقد گويد : از امام صادق عليه السلام شنيدم فرمود : خداوند متكبران را در روز قيامت به صورت مورچگان قرار مىدهد و مردم آنها را زير پا قرار مىدهند تا خدا حساب مردم را تمام كند .\r\n8 - امام صادق عليه السلام فرمود : هيچ بنده‌اى نيست مگر اينكه بر سرش لگامى بوده و فرشته‌اى آن را بدست دارد ، زمانى كه بنده بخواهد تكبر كند فرشته به او مىگويد :\r\nفروتنى كن ، خدا پستت كند ، سپس او نزد خود بزرگترين مردم و در نزد مردم خوارترين آنان باشد ، و زمانى كه بنده تواضع كند فرشته به او مىگويد : سرافرازى كن ، خدا سرافرازت كند ، سپس او نزد خود خوارترين مردم و در پيش چشم مردم سرافرازترين آنان باشد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n9 - امام صادق عليه السلام در وصيت خود به اصحابش فرمود : بپرهيزيد از بزرگ - نمائى و تكبر ، همانا كبر رداء خداوند متعال است هر كه در بارهء آن با خدا ستيزه كند خداوند او را در روز قيامت شكست داده و خوارش مىكند .\r\n10 - حضرت على عليه السلام فرمود : هيچ كس از فرزندان آدم نيست مگر كه زلفش و پيشانيش بدست فرشته‌اى مىباشد ، اگر تكبر كند آن فرشته زلفش را گرفته و به زمينش زند ( خوارش مىكند ) و سپس به او مىگويد : فروتنى كن - خدا پستت كند - و اگر تواضع كند آن فرشته زلفش را گرفته و به بالا آورد ( عزيزش كند ) سپس به او گويد : سرت را بلند كن - خدا بلندت كند - و خداوند بخاطر تواضعى كه براى خدا كردى پستت نكند .\r\n11 - رسول خدا ( ص ) فرمود : براى ابليس سرمه‌اى و معجونى و انفيه‌اى است سرمه‌اش چرت او ، معجونش دروغ او ، انفيه‌اش تكبر اوست .\r\n12 - از امام ابو الحسن عليه السلام از كمترين درجه الحاد سؤال شد ، امام فرمود :\r\nكمترين درجه الحاد كبر است .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n13 - امام صادق عليه السلام فرمود : سه كس را خداوند ( در روز قيامت با نظر لطف ) نظر نمىكند : 1 - كسى كه از جانب حق انحراف پيدا كند 2 - كسى كه از روى تكبر دامن به زمين كشد « 1 » 3 - كسى كه از روى تكبر انفاق كند ، همانا كبريا و بزرگ نمائى مخصوص خداوند است .\r\n14 - امام باقر عليه السلام فرمود : كبر راننده بسوى آتش است .\r\n15 - رسول خدا ( ص ) فرمود : متكبران در روز قيامت به خلقت مورچه‌اى كه در صورت انسان است محشور مىشوند و زير پاى مردم قرار مىگيرند تا خداوند از حساب خلقش فارغ شود ، سپس بسوى آتش برده شده و از آبهاى كثيف مردم دوزخ خورانده شوند .\r\n\r\n\r\n","description":"","footnote":"\r\n( 1 ) - در زمانهاى قديم جباران و اشراف لباسهاى بلند مىپوشيدند كه دامنشان براى خود نمائى و فخر فروشى به زمين كشيده مىشد و اين رسم در ميان سلاطين بخصوص در ميان سلاطين ايران معمول بوده و عده‌اى مأمور بودند كه پائين دامن سلاطين را هنگام راه رفتنشان حمل كنند ، و جمله دامن كشيدن مثالى براى فخر فروشى به حساب آمده .\r\n","page_name":" 270 ","page_number":270},
  {"content":"\r\n\r\n16 - رسول خدا ( ص ) فرمود : اكثر اهل جهنم متكبرانند .\r\n17 - رسول خدا ( ص ) فرمود : محبوبترين شما نزد من ، و نزديكترين شما به نشيمنگاه من در روز قيامت ، خوش‌خلق‌ترين شما و متواضع‌ترين شما است ، و دورترين شما از من در روز قيامت ، ثرثارون ( بيهودگان ) است كه آنان متكبرانند .\r\n18 - امام صادق عليه السلام فرمود : براى رسول خدا ( ص ) شترى بود كه سبقت گرفته نمىشد ( و مردم نيز بر آن ، شتران خود را سبقت نمىدادند ) تا اينكه يكى از اعراب شتر خود را بر شتر پيغمبر سبقت داد ، مسلمانان از اين كار ناراحت شدند ، پيغمبر ( ص ) فرمود :\r\nاو خواست بلندى و ( خود نمائى ) كند و بر خدا حق است كه كسى بلند نشود مگر كه او را پست كند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\n59 - گردنكشى ، غرور ، خودنمائى\r\n( 587 ) 1 - رسول خدا ( ص ) فرمود : سه كس است كه خداوند در روز قيامت با آنان سخن نمىگويد و به ايشان نظر نمىكند و آنها را پاكيزه نمىگرداند و بر ايشان عذاب دردناك باشد : 1 - پيرمرد زناكار 2 - پادشاه سركش 3 - فقير متكبر .\r\n2 - امام صادق عليه السلام فرمود : هيچ كس نيست كه غرور كند مگر به جهت ذلتى كه در خود احساس مىكند .\r\n3 - امام صادق عليه السلام فرمود : هيچ كس تكبر و سركشى نكند مگر بخاطر پستى و ذلتى كه براى خود احساس مىكند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n4 - حسين بن العلاء گويد : شنيدم امام صادق عليه السلام مىفرمود : تكبر در شروران مردم است از هر جنس و نوعى كه باشند ، و كبر لباس خدا است هر كه خدا را بر آن ستيزه كند بيشتر خوار مىشود ، رسول خدا ( ص ) روزى از راهى در مدينه گذر مىكرد وزن سياهى در آنجا مشغول جمع كردن سرگين بود ، مردم به او گفتند : از سر راه پيغمبر كنار برو ، جواب داد : راه فراخ است ( پيغمبر مىتواند از آن طرف برود ) عده‌اى از مردم خواستند او را كنار بزنند ، پيغمبر فرمود : رهايش كنيد او جبار و سركش است .\r\n5 - امام صادق عليه السلام ضمن سفارش به اصحابش فرمود : بپرهيزيد از سركشى و سرفرازى بر خدا و بدانيد كه كسى بر خدا سركشى نكند مگر كه بر دين خدا سركشى كند ، پس استقامت و راست روى داشته باشيد در راه خدا و ( از دين ) برگشت ( به گذشتگان ) نكنيد كه زيانكار مىشويد . خداوند ما و شما را از سركشى به خدا نگهدارد .\r\n6 - امام صادق عليه السلام فرمود : خداوند دشمن مىدارد خانهء گوشت را و گوشت چاق را ! بعضى از اصحاب به آن حضرت عرض كردند : يا بن رسول الله ! ما گوشت را دوست\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمىداريم و خانه‌هاى ما خالى از گوشت نيست پس چكار كنيم ؟ حضرت فرمود : منظورم آن نيست كه شما خيال كرديد منظور از خانهء گوشت كسى است كه بواسطه غيبت كردن مردم گويا گوشت آنان را مىخورد ، و منظورم از گوشت چاق كسى است كه سركش و متكبر بوده و خرامان راه مىرود .\r\n7 - امام صادق عليه السلام فرمود : سركشان و جباران دورترين مردم به خداوند در روز قيامت هستند .\r\n8 - امام باقر عليه السلام فرمود : در جهنم كوهى است كه « صعداء » ناميده مىشود و در صعداء دره‌اى است كه « سقر » ناميده مىشود و در سقر چاهى است كه « هبهب » ناميده مىشود و هر گاه سر اين چاه برداشته شود از شدت حرارتش اهل آتش به ضجه و زارى در مىآيند و اين است منزل جباران و سركشان .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n9 - رسول خدا ( ص ) فرمود : هر كه در زمين خود پسندانه و خرامان راه برود ، زمين و آنچه زير اوست و آنچه روى اوست وى را لعنت كنند .\r\n10 - رسول خدا فرمود : واى بر آنكه با غرور و تكبر در روى زمين راه رود ( و با اين عملش ) باجبار و سرفراز آسمانها و زمين ( خداوند متعال ) بعناد و ستيزه برخيزد .\r\n11 - رسول خدا ( ص ) فرمود : در آسمان دو فرشته مامورند به بندگان ، اگر بنده‌اى سركشى كند او را پست مىكنند .\r\n12 - بشير نبال گويد : با امام باقر عليه السلام در مسجد نشسته بوديم كه مرد سياهى از كنار ما خرامان و متكبرانه گذر كرد ، حضرت فرمود : او جبار است ، گفتم : او سائل است ، باز حضرت فرمود : او جبار است . امام صادق عليه السلام مىفرمود : على بن الحسين عليه السلام هنگامى كه راه مىرفت گويا بر سرش مرغ نشسته و سمت راستش به سمت چپش پيشى نمىگرفت . ( در راه رفتن بقدرى آرام و متين و متواضعانه راه مىرفت كه گويا مرغى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبالاى سرش نشسته و نمىخواهد در اثر شدت حركت آن را پرواز دهد ، و نيز گونه‌اى راه نمىرفت كه شانه‌هايش بشدت حركت داده و تكبر و سبكى كند ) 13 - پيغمبر ( ص ) در وصيت خود به مردى از بنى تميم فرمود : بپرهيز از كشيدن و بلند كردن دامن و پيراهن ( جهت خودنمائى ) كه اين كار گردنفرازان است و خداوند گردنفرازان را دوست نمىدارد .\r\n14 - امام صادق عليه السلام فرمود : زيادى لباس از زانو به پائين در آتش است ( يعنى لباس شايسته نيست از زانو به پائين‌تر باشد ) .\r\n15 - امام صادق عليه السلام فرمود : اگر كسى سه خصلت داشته باشد نبايد ناراحت شود اگر به او بگويند اهل آتش است : بد زبانى ، تكبر و گردن فرازى و فخر .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\n60 - گردنفرازى و تكبرى كه حرام است\r\n( 602 ) 1 - محمد بن مسلم از يكى از دو امام باقر و صادق عليهما السلام نقل كرده كه فرمود : داخل بهشت نمىشود كسى كه به اندازهء دانهء خردلى در دلش تكبر باشد .\r\nمحمد بن مسلم گويد : من كلمهء استرجاع گفتم ( يعنى :  انا لله و انا اليه راجعون  - ما براى خدائيم و بسوى او بازمىگرديم و اين كلمه اصولا هنگام ناراحتى و مصيبت به كار برده مىشود - محمد بن مسلم چون احساس كرد كه نمىتواند بدون تكبر آن هم به اندازه دانهء خردلى باشد و در نتيجه محروم از بهشت مىشود اين كلمه را به كار برد ) امام فرمود : چرا استرجاع كردى ؟ گفتم : بخاطر فرمايش شما ! امام فرمود : منظور آن نبود كه تو خيال كردى ، بلكه منظور جحود و انكار بود ، همانا تكبر ( واقعى ) ، جحود و انكار ( در مقابل فرمانهاى الهى ) مىباشد .\r\n2 - امام صادق عليه السلام فرمود : كبر اين است كه مردم را سبك شمرده و حق را بيهوده بدانى .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n3 - عبد الاعلى بن اعين گويد : امام صادق عليه السلام نقل كرد كه رسول خدا ( ص ) فرمود : بزرگترين كبر ، سبك شمردن مردم و بيهوده دانستن حق است . گفتم : سبك شمردن مردم و بيهوده دانستن حق چيست ؟ فرمود : در مقام حق جهل و نادانى كردن و نيش و طعن زدن به اهل حق ، پس هر كه چنين كند با خدا در ردايش و جامه‌اش به نزاع برخاسته است ( چون تكبر ردا و جامه روئين خدا است - يعنى تكبر تنها براى خدا زيبنده است كه او واجب الوجود و هستى بخش همه موجودات است و غير از او همه نيازمند او هستند ) .\r\n4 - و باز عبد الاعلى از امام صادق عليه السلام شبيه قسمت دوم روايت فوق را نقل كرده كه از ترجمه آن صرف نظر شد .\r\n5 - عمر بن يزيد از پدرش روايت كرده كه : به امام صادق عليه السلام گفتم : من\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nخوراك خوب مىخورم و بوى خوش مىبويم و به مركب چابك سوار مىشوم و غلامى بدنبالم همراه مىدارم ، اگر به نظر شما چيزى از سركشى و گردنفرازى در اين روش من وجود دارد آن را ترك كنم ؟ امام لحظه‌اى سرش را به زير افكند سپس فرمود : گردنفراز و جبار ملعون كسى است كه مردم را خوار شمرده و در برابر حق نادانى كند ، عرض كردم : اما در برابر حق نادانى نمىكنم ، ولى خوار شمردن مردم را نمىدانم چيست ؟ فرمود : هر كه مردم را كوچك شمارد و برايشان گردنفرازى و سركشى كند ، جبار و گردنكش است .\r\n6 - عبد الله بن طلحه از امام صادق عليه السلام روايت مىكند كه رسول خدا ( ص ) فرمود : داخل بهشت نمىشود كسى كه در قلبش به اندازهء دانهء خردلى تكبر وجود داشته باشد ، و داخل آتش نمىشود كسى كه در قلبش به اندازهء دانهء خردلى ايمان وجود داشته باشد ، راوى گويد : به امام صادق عليه السلام گفتم : فدايت شوم گاهى مىشود كسى جامه ( خوبى ) مىپوشد و به مركبى سوار مىشود ، نزديك است كه از او حالت تكبر فهميده شود ( در اين باره چه مىفرمائيد ؟ ) امام فرمود : تكبر اين نيست ، همانا تكبر انكار كردن حق ، و ايمان اقرار كردن به حق است ( پس ممكن است كسى در ظاهر بسيار متواضع باشد ولى در\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمقابل فرمان الهى كه حق است سر تسليم فرو نياورد و در حقيقت چنين كسى متكبر است ) .\r\n7 - محمد بن مسلم گويد : يكى از دو امام باقر و صادق عليهما السلام فرمود :\r\nداخل بهشت نمىشود كسى كه در دلش به اندازهء دانهء خردلى از كبر باشد . گفتم : گاهى ما جامهء نيكوئى به تن مىكنيم و عجب و خودنمائى در ما بوجود مىآورد ( در اين باره چه مىفرمائيد ؟ ) امام فرمود : اين مربوط به ميان شما و خدا است ( يعنى بنگريد كه بين خود و خدا احساس تكبر مىكنيد يا نه ؟ و يا اينكه : كبر انكار حق و فرمان خدا است ) .\r\n\r\n61 - دوستى و دشمنى دنيا\r\n( 609 ) 1 - امام صادق عليه السلام فرمود : دوست داشتن دنيا سرآغاز هر خطا\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاست .\r\n2 - محمد بن مسلم گويد : از امام على بن الحسين عليه السلام سؤال شد كداميك از اعمال نيكوتر است ؟ امام فرمود : هيچ عملى پس از شناختن خدا و شناختن رسول خدا ( ص ) نيكوتر از دشمن داشتن دنيا نيست . براى دشمنى با دنيا شعبه‌هائى است ، و براى معصيتها نيز شعبه‌هائى است ، اول چيزى كه خدا بواسطه آن نافرمانى شد كبر بود . تا اينكه فرمود :\r\nسپس حسد است ، و حسد گناهى بود كه فرزند آدم به برادرش حسد برد و او را كشت ، و از اين جدا مىشود ، دوستى زنان ، دوستى دنيا ، دوستى رياست ، دوستى راحتى ، دوستى سخن گفتن ، دوستى برترى ، دوستى ثروت ، پس هفت صفت شد كه همه آنها ناشى از حب دنيا است و لذا پيامبران و عالمان با شناخت اين موضوع گفته‌اند : سرآغاز هر خطا و گناهى دوست داشتن دنيا است ، و دنيا بر دو گونه است : اول دنياى بلاغ ( كه وسيله رسيدن به كمالات و طاعات الهى است ، يا دنيائى كه بعنوان بخور و نمير و به حد كفايت باشد ) و دوم دنياى ملعون ( كه مقصود نهائى و با لذات انسان باشد ) .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n3 - حفص بن غياث گويد : امام صادق عليه السلام فرمود : در مناجات حضرت موسى عليه السلام آمده است : دنيا خانهء كيفر است ، آدم را بخاطر خطايش در آن كيفر كردم ، و دنيا را لعنت شده قرار دادم ، هر چيزى كه در دنيا است لعنت شده است مگر چيزى كه بخاطر من باشد . اى موسى ! بندگان شايسته و صالح من به قدر عملشان به من در دنيا پارسائى كردند ، و مردم ديگر به قدر نادانيشان دلباختهء دنيا شدند ، هيچ كس نيست كه دنيا را تعظيم كند مگر كه چشمش به آن ( فقط ) روشن شود ، و هر كس دنيا را كوچك شمارد ( باز ) نفع دنيا به او برسد .\r\n4 - امام صادق عليه السلام فرمود : سر چشمه هر گناه و خطائى دوستى دنيا است .\r\n5 - رسول خدا ( ص ) فرمود : هر كه دنيا را دوست بدارد به آخرتش ضرر مىرساند .\r\n6 - از امير المؤمنين عليه السلام در باره زهد و پارسائى سؤال شد . فرمود : واى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبر شما ( زهد اين است كه از ) حرام دنيا روى گردانيد .\r\n\r\n62 - زهد ، پارسائى\r\n( 615 ) 1 - امام صادق عليه السلام فرمود : هر كه در دنيا پارسائى كند خداوند حكمت را در دلش استوار كند ، و زبانش را به حكمت به سخن در آورد ، و او را بر عيوب دنيا و بيماريها و داروهاى دنيا بينائى دهد ، و او را به سلامت از دنيا بسوى دار السلام بيرون برد . و نيز در روايتى از امام صادق عليه السلام پيش از جملات فوق اين عبارات آمده است : هر كه از تحصيل روزى خجالت نكشد وسائل زندگانيش آسان شده ، و بارش سبك گشته ، و خانواده‌اش بهره‌مند شوند .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n2 - ابو حمزه گويد : نشنيدم كسى را كه زاهدتر و پارساتر از على بن الحسين عليه السلام باشد مگر على بن ابى طالب عليه السّلام . هنگامى كه على بن الحسين عليه السّلام به پارسائى دعوت كرده و موعظه مىكرد هر كه در حضورش بود به گريه مىافتاد . ابو حمزه اضافه مىكند : كتابى خواندم كه در آن از على بن الحسين عليه السلام در باره زهد و پارسائى سخنى نقل شده بود ، آن را نوشتم سپس به خدمت امام چهارم آمدم و آنچه را نوشته بودم به امام عرضه كردم ، امام نيز آن را از خود دانسته و قبول فرمود ، و آن گفتار اين بود :\r\nبنام خداى رحمان رحيم . خداوند ما را و شما را از نيرنگ ستمكاران ، و سركشى حسودان ، و ستمگرى جباران نگهدارد . اى مؤمنان ! فريب ندهد شما را طاغوتها و پيروانشان كه از شيفتگان به اين دنيا هستند ، و بترسيد از آنچه خدا شما را ترسانده است ، و پارسائى و زهد كنيد در آنچه خداوند شما را در بارهء آن به بىرغبتى و زهد دعوت كرده است ، و ميل نكنيد به اين دنيا بمانند كسى كه دنيا را منزل ماندن و وطن زندگى كردن قرار داده است ، تا اينكه فرمود : و هيچ كس به دگرگونى روزهاى دنيا ، و زير و رو شدن پيش آمدهاى آن ، و سرانجام آسيب فتنه‌هايش آشنائى ندارد مگر كسى كه خدا او را ( از لغزش و انحراف ) نگه\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nداشته ، و كسى كه راه رشد را پيش گرفته و جاده ميانه را پيموده و با همه اينها از زهد و پارسائى كمك گرفته باشد ، و سپس به تفكر خود ( در مقصود از خلقت و بىثباتى دنيا و تدبير و حكمت الهى و سرانجام امور ) ادامه داده ، و با شكيبائى موعظت گرفته ، و از خوشى نقد و زود گذر دنيا پارسائى كرده ، و از لذتهاى آن دورى گزيده و به نعمتهاى جاودانه آخرت رغبت نموده ، و براى روز واپسين كوشش فراوان كند .\r\n3 - امير المؤمنين عليه السلام فرمود : علامت رغبت به ثواب آخرت زهد كردن به نعمتهاى زودگذر و شكوفه مانند دنيا است ( چون عمر شكوفه بسيار كوتاه است ) آرى ! زهد شخص پارسا در دنيا نصيب او را از آنچه خدا برايش در دنيا روزى كرده است كم نمىكند اگر چه زهد كند ، و حرص شخص حريص بر نعمتهاى زودگذر و شكوفه گونهء زندگى دنيا چيزى را بر او افزون نمىكند اگر چه آزمندى نمايد ، پس مغبون و گول خورده كسى است كه از نصيب آخرتش مغبون و محروم شده است .\r\n4 - امير المؤمنين عليه السلام فرمود : از كمك‌كننده‌ترين اخلاق بر دين ، زهد در\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nدنيا است .\r\n5 - حفص بن غياث گويد : شنيدم كه امام صادق عليه السلام فرمود : تمامى نيكىها در خانه‌اى قرار داده شده و كليد آن خانه ، زهد در دنيا مىباشد ، سپس فرمود : رسول خدا ( ص ) فرمود : كسى نمىتواند شيرينى ايمان را بيابد مگر اينكه باكى نداشته باشد چه كسى دنيا را مىخورد ( و يا در استفاده از دنيا چندان دقت نظر و كوشش فراوان نكند ) سپس امام صادق عليه السلام فرمود : حرام است بر دلهاى شما كه شيرينى ايمان را بچشد مگر اينكه در دنيا پارسائى كند .\r\n6 - از على بن الحسين عليه السلام در باره پارسائى پرسش شد ، حضرت فرمود :\r\nده درجه است ، بالاترين درجهء زهد كمترين درجهء ورع است ، و بالاترين درجه ورع كمترين درجه يقين است ، و بالاترين درجهء يقين كمترين درجهء رضايت است . آگاه باشيد زهد در آيه‌اى از كتاب خدا ( خلاصه شده است ) : تا دريغ نخوريد بر آنچه از شما ربوده شده و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nشادمان نشويد بر آنچه بر شما رسيده . ( حديد / 23 ) 7 - امام صادق عليه السلام فرمود : هر قلبى كه در او شك و شرك باشد بىفايده است ، همانا شايستگان بدين جهت در دنيا زهد كردند كه قلبهاشان براى پرداختن به آخرت فراغت يابد .\r\n8 - امام صادق عليه السلام فرمود : اگر خداوند به بنده‌اى اراده خير كند او را به دنيا زاهد مىكند و بدين فقيه مىگرداند و به عيبهايش بينا مىسازد ، و چون به كسى اين صفات داده شد همانا به او خير فراوان داده شده است . و فرمود : كسى بسوى حق نرود به راهى كه بهتر از پارسائى در دنيا باشد ، و دشمنان حق به غير از راه پارسائى مىروند ، راوى گويد به امام گفتم : فدايت شوم چرا اينان با پارسائى مخالفت مىكنند ؟ فرمود : بخاطر رغبتى كه به دنيا دارند . سپس امام فرمود : آيا كسى نيست كه شكيبا و با كرامت باشد ؟ ! همانا دنيا روزهاى اندكى است . و بدانيد كه بر شما حرام است كه مزهء ايمان را بچشيد مگر\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nاينكه در باره دنيا پارسائى كنيد . و باز راوى گويد : شنيدم كه امام صادق عليه السلام فرمود :\r\nزمانى كه مؤمن وجود خود را از دنيا خالى كند اوج گرفته و به شيرينى دوستى خدا نائل مىشود و از پرداختن به غير خدا باز مىماند . و باز گويد : امام فرمود : هنگامى كه قلب پرداخته شده و صفا يافت زمين به او تنگ مىنمايد تا گاهى كه به پرواز در آيد ( و بملاء اعلى بپيوندد ) .\r\n9 - ابو حمزه از امام باقر عليه السلام نقل كرده كه على بن الحسين عليه السّلام فرمود : آگاه باشيد كه از زاهدان در دنيا و دلباختگان به آخرت باشيد ، همانا زاهدان و پارسايان در دنيا ، زمين را بستر خود و خاك را فرش خود و آب را ( خوراكى ) عطر آگين ( و يا وسيله پاكيزگى ) خود قرار دادند و به سختى از دنيا بريدند .\r\n10 - عمرو بن سعيد بن هلال گويد : به امام صادق عليه السلام عرض كردم : من شما را در سالمندى زيارت مىكنم ، پس مرا وصيت و اندرزى دهيد كه سرمشق زندگيم قرار دهم امام فرمود : تو را به تقوى خدا و پرهيزكارى و تلاشگرى وصيت مىكنم ، و بپرهيز كه به بالاتر\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاز خود نگاه كنى ، و در اين باره همين بس كه خداوند به رسولش ( ص ) مىفرمايد : و چشمانت را ندوز و خيره نكن به آنچه بهره داديم از مردان و زنان ايشان شكوفه زندگانى دنيا را ، ( طه / 131 ) و مىفرمايد : مالهاشان و فرزندانشان تو را به شگفتى در نياورد ( توبه / 85 ) و اگر ( از پارسائى در دنيا ) هراس دارى زندگى رسول خدا ( ص ) را در نظر بياور كه خوراكش از آنان جو ، و شيرينيش از خرماى خشك و هيزمش از چوب خرما بود اگر پيدا مىكرد ، و اگر مصيبتى در جان و مال و فرزندت رسيد مصيبتهاى پيغمبر ( ص ) را به ياد آور كه هيچ كس از مخلوقات مانند او مصيبت نديده‌اند .\r\n11 - امام صادق عليه السلام فرمود : از امير المؤمنين عليه السلام پرسيدند زهد در دنيا چيست ؟ فرمود : بدور افكندن حرامهاى دنيا .\r\n12 - ابو طفيل گويد : شنيدم كه امير المؤمنين عليه السلام فرمود : پارسائى در\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nدنيا عبارت است از : كوتاهى آرزو ، سپاسگزارى نعمت ، و پرهيزكارى از آنچه خداوند بر مردم حرام كرده است .\r\n13 - امام صادق عليه السلام فرمود : پارسائى در دنيا به تباه كردن مال و حرام كردن حلال نيست ، بلكه پارسائى در دنيا اين است كه آنچه را در اختيار دارى برايت اعتمادبخشتر از آنچه پيش خدا است نباشد .\r\n14 - حفص بن غياث گويد : شنيدم كه امام صادق عليه السلام در كنار قبرى مى - فرمود : دنيائى كه آخرش اين است ( كه انسان با دست خالى تنها با يك پارچه كفن در زير خاك قرار داده مىشود ) سزاوار است كه از اولش پارسائى شود ، و چيزى كه اولش اين است سزاوار است كه از پايانش ترسيده شود ( يعنى زندگى پس از مرگ كه آغازش نهفتگى در زير خاك است سزاوار است از آخرش كه حساب و مجازات دقيق الهى است ترسيده شود ) .\r\n15 - رسول خدا ( ص ) فرمود : صلاح نخستين اين امت به پارسائى و يقين است ، و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nهلاك آخرين اين امت به تنگ نظرى و آرزومندى است .\r\n16 - امام صادق عليه السلام در جواب پرسشى از زهد فرمود : زاهد در دنيا حلال دنيا را بخاطر ترس از حسابش ترك مىكند و حرامش را بخاطر ترس از كيفرش وامىگذارد .\r\n\r\n63 - نبايد بيش از احتياج به دنبال دنيا رفت\r\n( 631 ) 1 - از امام صادق عليه السلام نقل است كه : رسول خدا فرمود : مرا با دنيا چكار ! همانا مثال من نسبت به دنيا مانند رهگذرى است كه در گرماى تابستان زير سايهء درختى ، لحظه‌اى استراحت كرده و سپس از آنجا كوچ كند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n2 - رسول خدا ( ص ) فرمود : بدنبال دنيا رفتن به آخرت آدمى ضرر مىرساند ، پس ( براى رسيدن به ثواب آخرت ) به دنيا ضرر رسانيد كه دنيا سزاوار ضرر رسانده شدن است .\r\n3 - امام صادق عليه السلام فرمود : در كتاب على عليه السلام نوشته شده : همانا مثال دنيا مانند مارى است كه ( ظاهرش ) با كشيدن دست نرم مىنمايد ، و باطنش داراى زهر كشنده است ، شخص خردمند از آن بر حذر بوده و كودك نادان بسوى ( بازى با ) آن هوس مىكند .\r\n4 - رسول خدا ( ص ) در ضمن وصيت خود به على عليه السلام فرمود : يا على ! دنيا زندان مؤمن و بهشت كافر است ، اى على ! خداوند به دنيا وحى كرده كه : در خدمت كسى باش كه مرا خدمت مىكند و رنج‌آور باش بر كسى كه تو را خدمت كند . اى على ! اگر ارزش دنيا در نزد خدا با بال پشه‌اى برابرى مىكرد ( و لا اقل به اندازهء بال مگسى ارزش داشت ) خداوند كافر را از دنيا ( حتى ) به اندازهء جرعهء آبى بهره‌مند نمىكرد ، اى على ! احدى از اولين و آخرين نباشد مگر اينكه در روز قيامت آرزو مىكند اى كاش به اندازه بخور و نمير و احتياجش روزى داده مىشد ( تا حسابش در آن روز سبك باشد ) .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n5 - رسول خدا ( ص ) فرمود : ( آنچه از معاش زندگى ) كم بوده و كفايت كند بهتر است از آنچه زياد بوده و به هوسرانى بكشاند .\r\n6 - امام على عليه السلام در وصيت خود به « محمد حنفيه » فرمود : هيچ ثروتى براى از بين بردن فقر و نادارى مهمتر از رضايت به مقدار ضرورت نيست هر كه بر مقدار كفايت و احتياجش بس كند به آسودگى رسيده و در آسايش قرار گيرد ، حرص دعوت‌كننده انسان بسوى فرو رفتن در گناهان است .\r\n7 - رسول خدا ( ص ) فرمود : هر كه صبح كند در حالى كه تن سالم داشته و خود را ايمن يافته و نيازمندى روزش موجود باشد دنيا بكام او قرار گرفته است . اى فرزند جشعم ! ( كسى كه مخاطب پيغمبر بوده است ) از دنيا همين مقدار برايت بس است كه گرسنگىات بر طرف و بدنت پوشيده شود ، اگر خانه‌اى داشتى كه تو را ( از گرما و سرما ) بپوشد چه خوب ، و اگر مركبى داشتى كه سوارش شوى چه بهتر ، و اگر چيزى نداشتى قرص نانى و كوزهء آبى برايت بس است و اگر بيشتر از اين بود يا برايش حساب است ( اگر از حلال باشد ) و يا برايش كيفر است ( اگر از حرام باشد ) .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n8 - امير المؤمنين عليه السلام فرمود : اى فرزند آدم ! آنچه را بيش از احتياج روزانه‌ات بدست مىآورى براى ديگرى خزينه مىكنى .\r\n9 - و فرمود : آنچه نياز را بر آورد كافى است .\r\n10 - و نيز فرمود : پارسائى در قرآن با دو كلمه بيان شده است : « تا دريغ نخوريد به آنچه از دستتان رفته و شادمان نشويد بر آنچه به شما رسيده است ( حديد / 23 ) . هر كه تأسف نخورد به آنچه از دستش رفته و شادى نكند به آنچه برايش رسيده است . پارسائيش از دو طرف كامل شده است .\r\n\r\n64 - حرص ، آزمندى\r\n( 641 ) 1 - امام باقر عليه السلام فرمود : مثل حريص به دنيا مانند كرم ابريشم است هر چه بر دور خود ببافد راه بيرون رفتن برايش تنگتر مىگردد تا آنكه از غم و گرفتارى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبميرد . راوى گويد : امام صادق عليه السلام فرمود : بىنيازترين بىنيازىها براى كسى است كه اسير حرص نباشد . و فرمود : قلبهاى خودتان را به فكر آنچه كه از دست رفته است مشغول نكنيد ، بلكه ذهنتان را به آمادگى براى آنچه نيامده است مشغول كنيد ( بر نعمتهاى از دست رفته دنيا فكر نكنيد بلكه در فكر فراهم كردن توشه‌اى براى آخرت باشيد ) .\r\n2 - امام صادق عليه السلام فرمود : مهمترين چيزى كه بنده را از خدايش دور مىكند اين است كه قصد و غصه‌اش براى شكم و شهوتش باشد .\r\n3 - و فرمود : هر كه گرفتاريش به دنيا زياد باشد افسوسش به هنگام مرگ بيشتر است .\r\n4 - و نيز فرمود : حريص از دو چيز خود را محروم مىكند و در نتيجه از دو چيز ديگر محروم مىشود : از قناعت بىبهره شده در نتيجه از آسايش محروم مىشود ، از رضاء حق بىبهره شده در نتيجه از يقين محروم مىشود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\n65 - مال دوستى ، جاه‌پرستى\r\n( 645 ) 1 - حماد بن بشير گويد : شنيدم كه امام صادق عليه السلام فرمود :\r\nخطر و فساد دوستى جاه و مال براى دين شخص مسلمان بيشتر از خطر و فساد دو گرگ درنده است كه بر گله‌ى بىشبانى ، يكى از اولش و يكى از آخرش هجوم برند .\r\n2 - امام صادق عليه السلام فرمود : شيطان آدمى را براى انجام هر چيزى مىگرداند و چون خسته‌اش كرد به هنگام نزديكى انسان به مال دنيا بر او كمين گرفته و افسارش را بدست مىگيرد .\r\n3 - رسول خدا فرمود : درهم و دينار ، گذشتگان شما را تباه گردانيد شما را نيز تباه و هلاك مىكند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\n66 - سستى و تنبلى\r\n( 648 ) 1 - حضرت موسى بن جعفر عليه السلام در ضمن سفارش خود به يكى از فرزندانش فرمود : بپرهيز از تنبلى و سستى كه آنها تو را از نصيب دنيا و آخرتت محروم مىگردانند .\r\n2 - پيغمبر اكرم ( ص ) در ضمن سفارش خود به على عليه السلام فرمود : اى على ! مزاح و شوخى نكن كه ارزش و آبرويت مىرود ، و دروغ نگو كه نور ( چهره‌ات ) مىرود ، و از دو خصلت پرهيز كن : از سستى و تنبلى اگر سستى و بىتابى كنى نمىتوانى در راه حق شكيبا باشى ، و اگر تنبلى كنى حقى را نمىتوانى اداء كنى ، يا على ! هر كه سستى و بىتابى بر او چيره شود آسايش و راحتى از او رخت مىبندد .\r\n3 - رسول خدا ( ص ) فرمود : نشانه شخص شكيبا سه چيز است : 1 - تنبلى نكند\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n2 - سستى بر خود روا ندارد 3 - از خدايش گلايه نكند ، زيرا اگر كسى تنبلى كند حقوق ( مردم ) را پايمال مىكند ، و اگر سستى كند سپاس خدا را نمىتواند بجا آورد ، و اگر از خدا گلايه كند خداوند را نافرمانى مىكند .\r\n4 - حضرت موسى بن جعفر عليه السلام به يكى از فرزندانش فرمود : از مزاح و شوخى پرهيز كن كه نور ايمانت را مىبرد ، و مردانگىات را سبك مىكند ، و بپرهيز از سستى و تنبلى كه تو را از بهره دنيا و آخرتت باز مىدارد .\r\n\r\n67 - طمع\r\n( 652 ) 1 - امام صادق عليه السلام فرمود : چه زشت است براى مؤمن ، بر چيزى رغبت و دلباختگى نشان دهد كه باعث خواريش شود .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n2 - امام باقر عليه السلام فرمود : چه بد است بنده‌اى كه داراى طمعى باشد كه او را بدنبالش كشد ، و چه بد است بنده‌اى كه داراى رغبتى باشد كه او را خوار كند . ( يعنى انسان نبايد خود را اسير طمع و رغبت به امور دنيائى كند كه هوش و عقل خود را به مطامع دنيائى بفروشد ) .\r\n3 - على بن الحسين عليه السلام فرمود : تمامى خير را در اين يافتم كه انسان طمع خود را قطع كند از آنچه در دست مردم است .\r\n4 - سعدان گويد : از امام صادق عليه السلام در باره چيزى كه ايمان را در انسان استوار مىكند پرسيدم ، امام فرمود : آن چيزى كه ايمان را ثابت مىكند ورع و پرهيزكارى است ، و آن چيزى كه ايمان را از آدمى بيرون مىبرد طمع است .\r\n5 - امير المؤمنين عليه السلام در وصيت خود به « محمد حنفيه » فرمود : اگر دوست دارى نيكى دنيا و آخرت را در خود جمع كنى طمع خود را از آنچه در دست مردم است كوتاه كن .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n6 - امام باقر عليه السلام فرمود : مردى به خدمت پيامبر اكرم ( ص ) آمد و عرض كرد : اى رسول خدا ! بر من چيزى بياموز ( تا به آن پند گيرم ) پيغمبر ( ص ) فرمود : بر تو باد به نااميدى از آنچه در دست مردم است كه اين ( حالت ) ثروت نقد است . آن مرد گفت :\r\nزياده فرما ! حضرت فرمود : بپرهيز از طمع كه آن ، فقر حاضر است .\r\n7 - امام صادق عليه السلام از پدرانش نقل كرده كه از على عليه السلام سؤال شد : ثبات ايمان به چيست ؟ فرمود : به ورع و پرهيزكارى است . گفته شد : از ميان رفتن ايمان به چيست ؟ فرمود : به طمع .\r\n8 - امير المؤمنين عليه السلام در نهج البلاغه مىفرمايد : بيشترين شكست خردها در زير ( و اثر ) درخشش طمعهاست .\r\n9 - از على عليه السلام نقل است كه مردى به خدمت پيغمبر ( ص ) آمد و عرض كرد :\r\nيا رسول اللَّه ! مرا به كمترين سخن سفارش كن شايد حفظ كنم . پيغمبر فرمود : تو را به پنج\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nچيز سفارش مىكنم : 1 - نااميدى به آنچه در دست مردم است كه آن بىنيازى حاضر است .\r\n2 - بپرهيز از طمع كه آن فقر حاضر است 3 - و نماز بخوان بمانند كسى كه دنيا را وداع مىكند 4 - بپرهيز از انجام كارى كه عذرش را بخواهى 5 - دوست بدار براى برادرت آنچه را بر خود دوست دارى .\r\n\r\n68 - ناسازگارى\r\n( 661 ) 1 - امام باقر عليه السلام فرمود : هر كه را ناسازگارى ( و كودنى ) داده شود ايمان از او پوشيده گردد .\r\n2 - رسول خدا ( ص ) فرمود : اگر ناسازگارى ( كودنى ) به صورت مخلوقى بود كه ديده مىشد چيزى از مخلوق خدا زشت‌تر از آن نمىبود .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\n69 - بد خلقى\r\n( 663 ) 1 - امام صادق عليه السلام فرمود : همانا بد خلقى ، عمل را فاسد مىكند چنان كه سركه عسل را .\r\n2 - پيغمبر اكرم ( ص ) فرمود : خداوند صاحب خلق بد را از توبه باز مىدارد . گفته شد : اى رسول خدا ( ص ) چرا چنين باشد ؟ فرمود : زيرا آدم بد خلق اگر از گناهى توبه كند مرتكب گناه بزرگترى مىشود .\r\n3 - امام صادق عليه السلام فرمود : همانا خوى بد ايمان را فاسد مىكند چنان كه سركه عسل را .\r\n4 - و فرمود : هر كه خلق و خويش بد باشد در عذاب قرار گيرد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n5 - و نيز فرمود : خداوند به يكى از پيامبرانش وحى فرستاد كه : اخلاق بد ، عمل را تباه مىكند همچنان كه سركه عسل را .\r\n6 - رسول خدا ( ص ) در وصيت خود به على عليه السلام فرمود : يا على ! براى هر گناهى توبه‌اى است مگر براى بدى اخلاق ، همانا آدم بد اخلاق هر زمانى كه از گناهى بيرون شود به گناه ديگرى داخل گردد .\r\n7 - رسول خدا ( ص ) فرمود : بر شما باد به اخلاق نيكو ، همانا اخلاق نيكو به ناچار دارنده‌اش را به بهشت مىبرد ، و بپرهيزيد از اخلاق بد ، همانا اخلاق بد بناچار دارنده‌اش را به دوزخ مىكشاند .\r\n8 - حضرت امير المؤمنين عليه السلام فرمود : هيچ گناهى نيست كه توبه نداشته باشد ، و هيچ توبه كارى نيست كه توبه‌اش پذيرفته نشود مگر دارندهء اخلاق بد ، زيرا كه او\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nاز گناهى توبه نكند مگر اينكه در گناهى بدتر قرار گيرد .\r\n\r\n70 - سفاهت ، شرارت\r\n( 671 ) 1 - امام ابو الحسن موسى بن جعفر عليه السلام در بارهء دو مردى كه بهم دشنام دهند فرمود : آنكه دشنام را شروع مىكند ظالمتر است و گناه خود و گناه آن ديگرى به گردن اوست مادامى كه آن ديگرى تجاوز نكند ( يعنى اگر فحش گوينده دومى از عدالت و نزاكت خارج نشده و از قبل تجاوز كار نباشد گناهش به گردن اولى است ) .\r\n2 - امام صادق عليه السلام فرمود : سفاهت نكنيد ، زيرا كه پيشوايان شما سفيه نبودند . « 1 » و باز فرمود : هر كه سفيه را با سفاهت مقابله و كيفر كند حقا به آنچه ( از طرف سفيه ) بر سرش آمده راضى شده چون مانند آن را خودش انجام داده است .\r\n\r\n\r\n","description":"","footnote":"\r\n( 1 ) - سفاهت را مىتوان به چند گونه معنى كرد كه از جمله : بيهوده‌كارى ، سهل انگارى در مقابل حق ، مسخره بازى ، بىتفاوتى در مقابل حق ، به كار نبردن ادب و خرد در امور معاش و معاشرت و شريعت ، بلاهت و كودنى ، اعراض از حق ، جلف‌گرى و بازيگرى و بازيگوشى و . . .\r\n","page_name":" 304 ","page_number":304},
  {"content":"\r\n\r\n3 - امير المؤمنين عليه السلام فرمود : سفاهت و غفلت در دل دانا نباشد .\r\n4 - امام صادق عليه السلام فرمود : سفاهت خوى آدم پست است كه بر پائين‌تر از خودش گردنكشى مىنمايد و بر بالاتر از خودش گردنكجى مىكند .\r\n5 - رسول خدا ( ص ) فرمود : بدترين بندگان خدا كسى است كه مردم از همنشينى با او بخاطر بد زبانيش و فحشگوئيش اكراه كنند .\r\n6 - امام صادق عليه السلام فرمود : دشمن‌ترين خلق خدا كسى است كه مردم از زبانش پرهيز كنند .\r\n7 - رسول خدا ( ص ) فرمود : بدترين مردم در روز قيامت كسانى هستند كه مردم بخاطر پرهيز از شر و آزارشان آنها را احترام مىكنند .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n8 - رسول خدا ( ص ) فرمود : بدترين مردم نزد خداوند در روز قيامت كسانى هستند كه بخاطر ترس از شرشان احترام شوند .\r\n9 - امام صادق عليه السلام فرمود : هر كه مردم از زبانش بترسند در آتش باشد .\r\n\r\n71 - فحاشى ، بد زبانى\r\n( 680 ) 1 - امام صادق عليه السلام فرمود : از نشانه‌هاى بدون ترديد شركت شيطان ( با كسى ) اين است ( كه آن شخص ) فحشگو بوده و برايش مهم نباشد كه چه مىگويد و در باره‌اش چه مىگويند .\r\n2 - امام باقر عليه السلام فرمود : خداوند دشمن مىدارد دشنام گو و دشنام پذير را .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n3 - امام صادق عليه السلام فرمود : همانا دشنام گوئى و بد زبانى و هرزه گوئى از نفاق و دوروئى است .\r\n4 - رسول خدا ( ص ) فرمود : خداوند دشمن مىدارد فحشگوى بد زبان و گداى پررو را .\r\n5 - رسول خدا ( ص ) به عايشه فرمود : اگر براى دشنام صورت و مثالى بود مثال و صورت زشتى مىبود .\r\n6 - روايت شده : هر كه بر برادر مسلمانش دشنام دهد خداوند بركت را از روزيش مىگيرد ، و او را بر خودش وامىگذارد ، و زندگانيش را تباه مىكند .\r\n7 - سماعه گويد : رفتم به خدمت امام صادق عليه السلام ، آن حضرت بدون مقدمه به من فرمود : اى سماعه اين چه رفتارى بود ميان تو و شتربانت ؟ بپرهيز از دشنام گوئى و عربده كشى و لعنت گوئى . گفتم : به خدا سوگند اگر من چيز ناروائى گفته باشم بخاطر ستمى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاست كه شتردار بر من روا داشته است ، امام فرمود : اگر او بر تو ستم كرده تو هم با او ( در فحش و فرياد ) برابر آمدى ، اين كارها از روش من نيست و شيعيانم را هم به آن دستور نداده‌ام استغفار كن و ديگر از اين كارها نكن ، گفتم : استغفار مىكنم و ديگر چنين كارى را نمىكنم .\r\n8 - رسول خدا ( ص ) فرمود : از بدترين مردم كسى است كه مردم بخاطر دشنام‌گوئيش از همنشينى با او كراهت دارند .\r\n9 - امام صادق عليه السلام فرمود : خداوند دوست مىدارد شخص با حياى بردبار و بىنياز عفيف را ، آرى و خداوند دشمن مىدارد دشنام گوى بد زبان و فقير اصراركننده را .\r\n10 - امام صادق عليه السلام در ضمن حديثى فرمود : شرم و پاكدامنى و مرض و سستى از ايمان است ، منظورم مرض و سستى زبان است نه مرض و سستى قلب . و دشنام گوئى ، و بد زبانى ، و زبان درازى و ياوه گوئى از نفاق است . « 1 »\r\n\r\n\r\n","description":"","footnote":"\r\n( 1 ) - كلمه « عى » به معنى مرض و بيمارى ناعلاج و معانى مشابه در كتب لغت ترجمه شده كه ما در اينجا به ( مرض و سستى ) معنى كرديم و منظور از ( عى لسان - مرض زبان ) اين است كه انسان زبان خود را مانند شخص بيمار بايد قرار دهد تا به پر گفتارى و ياوه و بيهوده گوئى مبتلا نشود و زبان در بستر خود استراحت كند مگر براى بيان امور ضرورى مانند مريضى كه خسته در بستر قرار گرفته و جز در امور ضرورى از جايش حركت نمىكند .\r\n","page_name":" 308 ","page_number":308},
  {"content":"\r\n\r\n11 - رسول خدا ( ص ) در سفارشهاى خود به على عليه السلام فرمود : يا على ! بزرگترين جهاد اين است كه انسان صبح كند و در نيت و قصدش نباشد كه بر كسى ستم كند اى على ! هر كه مردم از زبانش بترسند از اهل آتش باشد ، يا على ! بدترين مردم كسى است كه مردم از ترس دشنام و شرارتش احترامش كنند ، يا على ! بدترين مردم كسى است كه آخرتش را به دنيايش بفروشد و بدتر از او كسى است كه آخرتش را به دنياى غيرش بفروشد .\r\n\r\n72 - بد زبانى ، بىتوجهى در گفتار\r\n( 691 ) 1 - رسول خدا ( ص ) فرمود : اگر مردى را ديديد كه باك ندارد چه مىگويد و در باره‌اش چه گفته مىشود او شريك شيطان است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n2 - رسول خدا ( ص ) فرمود : خداوند حرام كرده است بهشت را به كسى كه دشنام گو ، بد زبان ، و كم حياء بوده و باكى نداشته باشد كه چه مىگويد و در باره‌اش چه مىگويند اگر اصل او را بررسى و پىجوئى كنى يا از زنا به عمل آمده و يا از شركت شيطان . سؤال شد :\r\nمگر شيطان در مردم شركت مىكند ؟ حضرت فرمود : آيا سخن خدا را نخوانده‌ايد كه مى - فرمايد : و شركت كرد با ايشان در اموال و فرزندانشان ( اسراء / 64 ) . « 1 »\r\n\r\n\r\n","description":"","footnote":"\r\n( 1 ) - در باره شركت شيطان با مردم چندين نظر وجود دارد كه به بعضى اشاره مىشود :\r\nاول : اينكه مرتكب برخى از گناهان در حقيقت كارى را مىكند كه كار شيطان است پس شيطان در كار او شركت دارد . دوم : شيطان به مرتكب گناهان مخصوص معاونت و كمك مىكند از راه وسوسه و غير آن . سوم : شيطان از كار و عمل گناهكار بهره مىبرد مانند كسى كه از عمل شريكش بهره ببرد . چهارم : بدون سرمايه شيطان كه ايجاد نيرنگ و غفلت است معامله گناه انجام نمىشود . پنجم : شركت شيطان در نطفهء انسان كه در حقيقت در اولاد شريك مىشود .\r\nنظريات ديگرى هم گفته شده كه مجال ذكر آنها نيست ، ولى در بارهء نظريات ذكر شده بايد گفت : تا نظريهء چهارم شركت شيطان در اموال تا حدودى قابل قبول است ولى در باره شركت شيطان در اولاد ناچاريم نظريه پنجم را ترجيح بدهيم .\r\n","page_name":" 310 ","page_number":310},
  {"content":"\r\n\r\n3 - امام صادق عليه السلام فرمود : بد زبانى از جفا كارى است و جفاكار در آتش است .\r\n4 - پيغمبر اكرم ( ص ) در وصيت خود به على عليه السلام فرمود : يا على ! خداوند بهشت را حرام كرده بر كسى كه دشنام گو و بد زبان باشد و توجه و باكى نكند كه چه مىگويد و در باره‌اش مردم چه مىگويند يا على ! خوشا به حال كسى كه عمر طولانى كند و عمل نيكو انجام دهد .\r\n5 - امام صادق عليه السلام فرمود : حيا از ايمان است و ايمان در بهشت است ، و بد زبانى از جفا كارى است و جفا كارى در آتش است .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\n73 - تهمت ، افتراء\r\n( 696 ) 1 - از عمرو بن نعمان جعفى روايت است كه امام صادق عليه السلام را دوستى بود كه هرگز از حضرت جدا نمىشد ، روزى در خدمت امام به غلامش گفت : اى ولد زنا ! امام دستش را به پيشانيش زد ، سپس فرمود : سبحان الله ! مادرش را ( مادر غلام را ) متهم مىكنى ، من خيال مىكردم كه تو ورع و پرهيزكارى دارى ، الان معلوم شد كه پرهيزكار نيستى ، عرض كرد : فدايت شوم مادرش از اهل سند و مشرك است . امام فرمود : آيا نمى - دانى كه هر قومى نسبت به خود و در ميان خود نكاح و ازدواجى دارند . از من دور شو ، جعفى گويد : نديدم آن شخص با امام باشد تا مرگ ميانشان جدائى انداخت .\r\n2 - روايت ديگرى وارد شده كه : براى هر امتى نكاحى ( و مراسم ازدواج ) وجود دارد كه بوسيله آن از زنا خوددارى مىكنند .\r\n3 - ابو حمزه گويد : به امام باقر عليه السلام گفتم : بعضى از اصحاب ما مخالفينشان را افتراء مىگويند و ( به زنا ) متهمشان مىكنند . امام فرمود : از آنان ( در اين باره ) چيزى\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nنگفتن زيباتر است . سپس فرمود : اى ابا حمزه ! سوگند به خدا مردم ( مخالفين ) همگى اولاد ناپاكى هستند مگر شيعيان ما . سپس فرمود : ما صاحبان خمس هستيم ، و آن را بر همه مردم ( مخالفين ) حرام كرده‌ايم مگر به شيعيانمان . « 1 » 4 - ابو بكر حضر مىگويد : از امام صادق عليه السلام در بارهء مردى پرسيدم كه به مردى از جاهليت افتراء مىبندد ( مثلا او را نسبت به زنا مىدهد ) امام فرمود : بايد\r\n\r\n\r\n","description":"","footnote":"\r\n( 1 ) - پاكى نطفه در حقيقت بايد از دو راه باشد اول : حلال بودن نزديكى مرد و زن هنگام انعقاد نطفه و اين بايد بر اساس اجراى عقد نكاح دائم و موقت باشد و صرف اجراى عقد هم بدون اعتقاد به شريعت اسلام و اطاعت از خدا و پيغمبر و امام نمىتواند موجب حلال بودن نكاح و در نتيجه پاك بودن فرزند باشد ، بنا بر اين بدون اعتقاد به اصول كامل اسلام كه امامت نيز از آنها است نمىتوان از حلال بودن بستر برخوردار بود . دوم : پاك بودن نطفه مربوط به خوردن خوراك حلال و پرداختن مهريه حلال است و اجمالا در هر مالى قسمتى بعنوان خمس ( يك پنجم از آنچه انسان بدست مىآورد با شرايطى كه در محلش مذكور است مخصوص امام عليه السلام و سادات از بنى فاطمه مىباشد . ) مقرر شده كه به اهلش پرداخت شود و در صورت نپرداختن و مخلوط شدن با اقسام ديگر اموال حرام شده و حكم استفاده از آن نيز در مهر و تأمين معيشت روشن است . نكته‌اى كه اينجا ياد آوريش لازم بوده اين است كه اين روايات در بيان واقعيت امور هستند و الا در ظاهر ، نكاح و معاملات و معاشرات غير از شيعه محترم بوده و از مالكيت و ارث و نكاح و مانند آن مانند شيعه برخوردار مىباشند . در احاديث در باره شيعه راجع به مسأله پرداخت خمس نوعى ارفاق به عمل آمده تا نكاح و اولادشان حلال باشد .\r\n","page_name":" 313 ","page_number":313},
  {"content":"\r\n\r\nبه او حد زده شود ( زيرا متهم كردن در اسلام حد دارد كه زدن چندين تازيانه است و مانند آن ) . گفتم : حد زده مىشود ؟ ! فرمود : بلى ! زيرا اين گفتار بر پيغمبر نيز بر خورد دارد . « 1 »\r\n\r\n74 - سركشى ، ستمگرى\r\n( 700 ) 1 - امير المؤمنين عليه السلام فرمود : اى مردم ! بغى و سركشى انسان را بسوى آتش مىراند ، و اول كسى كه بر خدا سركشى كرد « عناق » دختر آدم بود ، و اول كشته را عناق به قتل رسانيد ، نشيمنگاه او يك جريب در يك جريب بود ، و داراى بيست انگشت بود كه در هر انگشتش دو ناخن داشت مانند دو داس ، خداوند بر او شيرى به اندازه فيل و گرگى به اندازه شتر و كركسى به اندازه استر مسلط گردانيد ، همانا خداوند جباران و\r\n\r\n\r\n","description":"","footnote":"\r\n( 1 ) - البته حقيقت اين حديث به خوبى روشن نيست و شايد از احاديث تقيه باشد : زيرا نمىتوان گفت همگى مردم دوران جاهليت اولاد پدرشان بوده‌اند چون در آن زمان نيز عده قليلى بودند كه از دين حنيف ابراهيم چون پيغمبر و پدرانش و على ( ع ) و پدرانش پيروى مىكردند و بر اين اساس داراى بستر پاك بودند ، لذا پيغمبر و على و پدرانش را نمىتوان با مردم ديگر قياس كرد .\r\n","page_name":" 314 ","page_number":314},
  {"content":"\r\n\r\nگردنكشان را در حالى به قتل رسانيد كه در بهترين حالات و امن‌ترين حالات بودند .\r\n2 - ابو سيار گويد : امام صادق عليه السلام در ضمن نامه‌اى بوى نوشت : بنگر كه هرگز سخنى به سركشى و بغى نگوئى ، اگر چه نفست ( بعنوان داشتن مقام و منزلت ) و عشيره‌ات باعث شگفتى و بزرگيت شوند .\r\n3 - امام صادق عليه السلام فرمود : ابليس به لشكريانش گويد : بيفكنيد ميان مردم حسد و سركشى را كه آنها نزد خدا با شرك برابرى مىكند .\r\n4 - و نيز فرمود : فوريترين شر از نظر كيفر ، سركشى است .\r\n5 - امام باقر عليه السلام فرمود : سريعترين نيكى از جهت ثواب نيكوكارى است ، و سريعترين بدى از جهت كيفر ، سركشى است و در عيب مرد همين بس كه از مردم عيبى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبگيرد كه در خودش آن را نمىبيند ، يا چيزى را بر مردم خرده گيرد كه خود نمىتواند تركش كند ، يا همنشينش را به چيزى آزار كند كه نمىخواهد يا به دردش نمىخورد .\r\n6 - امام صادق عليه السلام ضمن سفارش خود به بعضى از اصحابش فرمود : مبادا بعضى از شما بر بعض ديگر سركشى كند ، كه اين از روش صالحان نيست ، همانا هر كس بغى و ستم كند خداوند ستمش را بر خودش باز مىگرداند و يارى خدا شامل كسى مىشود كه مورد ستم قرار گرفته است ، و هر كه خدا ياريش كند غالب شده و از طرف خدا به پيروزى مىرسد .\r\n7 - رسول خدا ( ص ) در وصيت خود به على عليه السلام فرمود : چهار عمل است كه كيفرش به زودى فرا مىرسد : كسى كه بر او نيكى كنى و او در عوض بر تو بدى كند ، كسى كه تو در حقش ستم روا نداشته ولى او بر تو سركشى كند ، كسى كه با او پيمان بسته و به پيمانت وفا كنى و او بر تو خيانت كند ، و كسى كه خويشاونديت را با او پيوند دهى و او ببرد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n8 - رسول خدا ( ص ) مىفرمود : اگر كوهى بر كوه ديگرى سركشى كند خدا آن كوه را ويران كند و فرو ريزد . و مىفرمود : سريعترين شر از نظر كيفر سركشى ، و سريعترين خير از نظر ثواب نيكوكارى است .\r\n9 - ابو حمزه گويد : امام باقر عليه السلام فرمود : سريع‌ترين بدى از جهت مجازات سركشى است .\r\n10 - رسول خدا ( ص ) فرمود : اگر كوهى بر كوهى سركشى كند خداوند كوه سركش را ويران و زير و رو مىكند .\r\n11 - و نيز فرمود : فوريترين شر از جهت عقوبت ، سركشى است .\r\n12 - مردى يكى از بنى هاشم را به مبارزه خواند ولى هاشمى حاضر به مبارزه نشد ، على عليه السلام فرمود : چرا با او مبارزه نكردى ؟ عرض كرد : او قهرمان عرب است ، مى - ترسم بر من غالب شود ، على عليه السلام فرمود : او بر تو بغى و سركشى كرده اگر با او مبارزه\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nكنى به قتلش مىرسانى ( خداوند آدم سركش را اگر چه پهلوان باشد مغلوب مىكند ) اگر كوهى بر كوهى سركشى و تجاوز كند هلاك مىشود .\r\n\r\n75 - فخر فروشى\r\n( 712 ) 1 - ابو حمزه ثمالى گويد : على بن الحسين عليه السلام فرمود : عجب است بر متكبر فخركننده ، كسى كه اولش نطفه و آخرش مردار است .\r\n2 - رسول خدا ( ص ) فرمود : آفت حسب ( و شرافت ) بر خود باليدن و خودنمائى است .\r\n3 - و باز فرمود : آفت بزرگى و حسب ، افتخار كردن است .\r\n4 - مردى نزد رسول خدا ( ص ) آمد و گفت : من فلانيم فرزند فلانى تا نه نفر از پدرانش را شمرد . پيغمبر فرمود : اما تو دهمين آنان در آتش هستى ( البته پدرانش بت - پرست و مشرك بودند . )\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n5 - امام باقر عليه السلام فرمود : تعجب است بر خود نماى بر خود بالنده ، از نطفه‌اى آفريده شده و سپس به صورت مردارى خواهد بود و او در اين ميان نمىداند كه بر سرش چه خواهد آمد .\r\n6 - پيغمبر اكرم ( ص ) در سفارش خود به على عليه السلام فرمود : يا على ! آفت حسب ( و برازندگى ) افتخار ( و فخر فروشى ) است . سپس فرمود : يا على ! خداوند بواسطه اسلام نخوت و تكبر جاهليت را كه به پدران خود افتخار مىكردند از بين برد ، همانا همهء مردم از آدم هستند و آدم از خاك خلق شده است . گرامىترين مردم نزد خداوند پرهيزكارترين مردم است .\r\n7 - امام باقر عليه السلام فرمود : سه چيز از اعمال جاهليت است : 1 - افتخار به تيره‌ها و نژادها 2 - طعن و خرده‌گيرى به حسب‌ها و برازندگىها 3 - باران خواستن از ستاره‌ها . « 1 »\r\n\r\n\r\n","description":"","footnote":"\r\n( 1 ) - در جاهليت چنين رسم بود كه باران هر فصلى مربوط به يكى از ستارگان دانسته مىشد و لذا هر قومى طبق رسوم خودشان ستارگانى را در فصول مختلف در نظر مىگرفتند و در آن فصل از آن ستاره طلب باران مىكردند .\r\n","page_name":" 319 ","page_number":319},
  {"content":"\r\n\r\n8 - از امام صادق عليه السلام روايت شده كه : دو نفر در خدمت امير المؤمنين عليه السلام نسبت به گذشتگانشان بهم افتخار مىكردند ، حضرت فرمود : آيا به بدنهاى پوسيده و ارواح به آتش كشيده شده افتخار مىكنيد ، اگر داراى عقل باشيد داراى خلق ( اخلاق يا خلقت محترم و انسانى ) هم هستيد ، اگر داراى تقوا باشيد داراى كرامت هم هستيد ، و گر نه الاغ بهتر از شما است و از كسى بهتر نمىباشيد . ( البته روايت در قسمت شخص مخاطب امام ، مفرد بود كه ما براى رساتر و روانتر شدن به صورت جمع آورديم ) .\r\n9 - امير المؤمنين عليه السلام فرمود : هر كه چيزى را از روى مفاخرت فرو گذارد خداوند او را روز قيامت سياه محشور مىكند .\r\n10 - امير المؤمنين عليه السلام فرمود : فرزند آدم را به فخر و افتخار چكار ؟ ! كسى كه آغازش نطفه بوده و پايانش مردار باشد ، خود را نتواند روزى دهد و از نابودى و مرگش جلو گيرد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\n76 - قساوت قلب\r\n( 722 ) 1 - امير المؤمنين عليه السلام فرمود : دو خاطره و شيوه وجود دارد ، يكى از شيطان و يكى از فرشته ، خاطره فرشته رقت و فهم است و خاطره شيطان سهو و قساوت است .\r\n2 - امام صادق عليه السلام فرمود : چون خداوند بنده‌اى را از اصل خلقتش كافر بيافريند ، او نمىميرد تا اينكه خداوند شر را بر او محبوب قرار داده و به آن نزديكش مىكند ، و او را به تكبر و گردنكشى مبتلايش كند تا اينكه قلبش تيرگى و قساوت پيدا كرده و اخلاقش بد شده و رويش تيره مىشود ، دشنام‌گوئيش ظاهر شده ، و كم حياء گردد و خداوند پرده‌اش را از او كنار زده ، و او مرتكب كارهاى حرام گشته و از آنها جدا نگردد .\r\n3 - در حديث آمده است : از جمله سخنانى كه خداوند به موسى عليه السلام گفت اين بود كه : اى موسى ! آرزويت را دراز نكن كه قلبت قسى و تيره مىشود ، و آنكه قساوت\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nقلب دارد از من دور باشد .\r\n4 - پيغمبر اكرم ( ص ) در وصيت خود به على عليه السلام فرمود : يا على ! چهار خصلت از شقاوت ( و سنگدلى ) است : 1 - خشگى چشم ( كه از محبت و ترس خدا و اولياء خدا اشگش فرو نريزد ) 2 - قساوت قلب ( تيرگى دل ) 3 - آرزوى دراز 4 - دوستى به باقى ماندن ( در دنيا ) .\r\n5 - امير المؤمنين عليه السلام فرمود : اشكها خشك نشود مگر به جهت قساوت دلها و قلبها تيره نگردد مگر به جهت زيادى گناهان .\r\n6 - نبى اكرم ( ص ) فرمود : از شقاوت و سنگدلى ، خشكى چشم و قساوت قلب و شدت حرص در راه دنيا و اصرار به گناه است .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\n77 - ستم و بيدادگرى\r\n( 728 ) 1 - امام صادق عليه السلام فرمود : هيچ ظلمى مهمتر از ستم به مظلومى نيست كه جز خدا ياورى ندارد .\r\n2 - رسول خدا ( ص ) فرمود : بپرهيزيد از ظلم و ستمگرى كه آن ( باعث ) تاريكىهاى روز قيامت است .\r\n3 - امام باقر عليه السلام فرمود : هيچ كس ستمى را انجام ندهد مگر خداوند بخاطر ظلمش او را در خودش و يا مالش مواخذه كند اما ظلمى كه انسان ميان خود و خدايش مرتكب مىشود ( يعنى در حقوق الله ) اگر توبه كند خدا مىآمرزدش .\r\n4 - امام صادق عليه السلام فرمود : هر كس ظلمى را مرتكب شود خدا او را در خودش\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nيا مالش يا فرزندش به آن ظلم مواخذه كند .\r\n5 - امام صادق عليه السلام پيرامون اين گفتار خدا : همانا پروردگارت در كمينگاه است ( فجر / 14 ) فرمود : از پل صراط ( كه در ديده‌بانى خدا است ) نمىتواند بگذرد بنده‌اى كه ظلمى كرده باشد .\r\n6 - ابو حمزه ثمالى گويد : امام باقر عليه السلام فرمود : هنگامى كه مرگ على بن الحسين عليه السلام فرا رسيد مرا به سينه خود چسبانيد و سپس فرمود : فرزندم ! تو را سفارش مىكنم به چيزى كه پدرم هنگام مرگش مرا به آن سفارش كرد و او را نيز پدرش به اين منوال سفارش كرده بود كه : اى فرزندم ! بر حذر باش از ستم كردن به كسى كه ياورى جز خدا ندارد .\r\n7 - امير المؤمنين عليه السلام فرمود : هر كه از قصاص و كيفر مىترسد بايد از ظلم\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبه مردم بپرهيزد .\r\n8 - امام صادق عليه السلام فرمود : هر كه صبح كند و قصد ستم به كسى را نداشته باشد خداوند گناهان آن روزش را مىآمرزد مگر اينكه خونى ريخته باشد يا مال يتيمى را به حرام خورده باشد .\r\n9 - امام صادق عليه السلام فرمود : بخيرى پيروز نشده كسى كه با ستمگرى پيروز شده باشد ، همانا مظلوم از دين ظالم بيشتر مىگيرد تا ظالم از مال مظلوم ( زيرا ظالم با ستمگريش به مظلوم قسمت زيادى از دين خود را از بين مىبرد ، ولى مظلوم به ثواب عظيمى رسيده در مقابل ستمى كه به او در مالش و جانش مىشود ) . سپس فرمود : هر كه بر مردم بدى كند نبايد از شرى كه به او مىرسد ناراحت شود .\r\n10 - امام باقر عليه السلام فرمود : ظلم كردن در دنيا ( بوجود آورنده ) تاريكىها در آخرت است .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n11 - على بن سالم گويد : شنيدم كه امام صادق عليه السلام فرمود : خداوند متعال گويد : به عزت و جلالم سوگند ، جواب ندهم به دعاى مظلومى كه ظلم شده است در حالى كه او نيز بر ديگرى همين گونه ظلم كرده باشد .\r\n12 - على بن الحسين عليه السلام فرمود : مقدارى كه مظلوم از دين ظالم مىگيرد بيشتر است از مقدارى كه ظالم از مال مظلوم مىگيرد .\r\n13 - امام صادق عليه السلام فرمود : كسى نسبت به كسى مرتكب ستمى شود خداوند فردى را وامىدارد تا مانند همان ستم را بر خودش يا به فرزندش يا به فرزند فرزندش روا دارد .\r\n14 - امير المؤمنين عليه السلام فرمود : عظيم‌ترين خطاها تصرف مال مسلمان\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nبدون حق است .\r\n15 - امام صادق عليه السلام فرمود : خداوند ثروتمند ستمگر را دشمن مىدارد .\r\n16 - رسول خدا ( ص ) گويد : خداوند فرمود : غضب من بر ستم‌كننده در حق كسى كه ياورى غير از من ندارد شديد مىباشد .\r\n17 - از امام صادق عليه السلام نقل است كه رسول خدا ( ص ) فرمود : من هفت نفر را لعنت كردم كه خداوند و هر پيغمبر مستجاب الدعوه آنان را لعنت كرده‌اند . سؤال شد :\r\nيا رسول الله ! آنان چه كسانيند ؟ فرمود : 1 - زيادكننده در كتاب خدا 2 - تكذيب‌كنندهء تقدير خدا 3 - مخالف سنت من 4 - حلال دانندهء حقوق و احكام عترت من كه خداوند حرام كرده است 5 - چيره‌شونده از روى گردنكشى تا عزيز كند كسى را كه خدا خوارش كرده و خوار كند كسى را كه خدا عزيزش كرده است 6 - اختصاص دهنده سهميه مسلمين به خودش\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nكه آن را بر خلاف حق بر خود حلال داند 7 - حرام‌كنندهء چيزى كه خداوند حلال كرده است .\r\n\r\n78 - رد مظالم : شرط قبولى توبه\r\n( 745 ) 1 - امام باقر عليه السلام فرمود : ظلم بر سه گونه است : 1 - ظلمى كه خدا بيامرزد 2 - ظلمى كه خدا نيامرزد 3 - ظلمى كه خدا فرو نگذارد . اما ظلمى كه خدا نيامرزد شرك به خداوند است ، اما ظلمى كه خدا مىآمرزد ظلمى است كه انسان ميان خود و خدايش بر خود روا دارد ، اما ظلمى كه خدا آن را فرو نگذارد ( پايمال كردن ) حقوق مردم است .\r\n2 - امام باقر عليه السلام در حديثى ، مانند مطالب فوق را بيان داشته و اضافه فرموده است : آنچه را مظلوم از دين ظالم مىگيرد ( بخاطر ستمى كه بر او شده است ) بيشتر از چيزيست كه ظالم از مال مظلوم مىگيرد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n3 - پيرمردى از قبيله « نخع » به امام باقر عليه السلام عرض كرد : من همواره از زمان « حجاج بن يوسف » تا كنون سمت استاندارى را بر عهده داشته‌ام ، آيا راه توبه‌اى براى من وجود دارد ؟ ! امام عليه السلام سكوت كرد ، باز پيرمرد سخن خود را تكرار كرد ، امام فرمود : نه توبه‌ات قبول نمىشود تا به هر كسى كه حقش پايمال شده حقش را بپردازى .\r\n4 - ابو بصير گويد : شنيدم كه امام صادق عليه السلام فرمود : هر كه مال برادرش را به ستم بخورد و آن را باز نگرداند در قيامت به آتشى گداخته شده عذاب شود ( يا آتشى را بخورد كه شعله نداشته و از درون گداخته شود ) .\r\n5 - از امام صادق عليه السلام نقل است كه رسول خدا ( ص ) فرمود : هر كه بر كسى ظلم كند و ديگر او را نبيند بايد كه برايش استغفار كند كه استغفار ، كفاره بر ستمش است .\r\n6 - رسول خدا ( ص ) فرمود : هر كه مال مؤمنى را از روى غصب تصرف كند ، همواره\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nخدا از او اعراض كرده و هر چه عمل نيك و خير انجام دهد خداوند آنها را ناديده گرفته و در پرونده حسناتش ثبت نمىكند تا مالى را كه گرفته به صاحبش باز گرداند .\r\n\r\n79 - گمراه كردن مردم\r\n( 751 ) 1 - امام صادق عليه السلام فرمود : در زمانهاى گذشته مردى بود كه از راه حلال معيشت دنيا را به دست مىآورد ولى نمىتوانست و سپس از راه حرام به دست مىآورد ولى باز نمىتوانست ، تا شيطان به نزدش آمد و به او گفت : آيا مىخواهى تو را به چيزى راهنمائى كنم تا مال دنيايت زياد شده و تابعت افزون شود ؟ گفت : بلى . شيطان گفت : دين جديدى را بدعت گذار و مردم را به آن بخوان ، پس آن مرد نيز چنين كرد و مردم نيز دعوتش را پذيرفته و اطاعتش كردند ، و از دنيا بهره‌مند شد ، سپس به فكر فرو رفت و\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nبه خود گفت : اين چكارى بود كردم ، دينى را بدعت گذارده و مردم را به آن دعوت كردم و مىبينم كه توبه‌ام پذيرفته نمىشود مگر هر كه را به دينم دعوت كرده‌ام از آن بازگردانم ، و لذا بسوى پيروانش آمد و گفت : آنچه شما را بسويش دعوت كردم باطل است و خودم آن را درست كرده بودم ، ولى پيروانش گفتند : دروغ مىگوئى ، دينت حق بوده و لكن خودت در شك هستى ، و از او دور شدند ، آن مرد كه چنين ديد ، زنجيرى را ميخكوب كرده به گردنش بست و گفت : زنجير را از گردنم باز نمىكنم تا خداوند توبه‌ام را بپذيرد ، خداوند به يكى از پيامبرانش وحى فرستاد كه به فلانى بگو : به عزتم سوگند اگر آنقدر مرا بخوانى كه اعضايت قطعه قطعه شود جوابت را نمىدهم تا هر كه از پيروانت مرده است بازگردانى و از دينت منصرفشان كنى .\r\n2 - رسول خدا ( ص ) فرمود : خداوند هر گناهى را مىآمرزد مگر گناه كسى را كه دينى\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nساخته ، يا پاداش مزدورى را غصب كرده ، يا مرد آزادى را به بندگى بفروشد .\r\n\r\n80 - ظلم پذيرى و كمك به ظالم\r\n( 753 ) 1 - امام صادق عليه السلام فرمود : عمل‌كننده به ظلم ، كمك‌كننده به ظلم ، و راضىشونده به ظلم هر سه با هم ( در گناه ستمگرى ) شريكند .\r\n2 - و فرمود : هر كه ظالمى را در ستمگريش كمك كند خداوند مسلط مىكند بر او كسى را كه ستمش كند ، اگر دعا كند مستجاب نمىشود ، و خداوند او را از ظلمى كه برايش شده است نجات نمىدهد .\r\n3 - و نيز فرمود : بپرهيزيد از كمك كردن بر عليه مسلمان مظلومى ، كه بر شما نفرين كند و دعايش در بارهء شما مستجاب شود ، همانا پدرمان رسول خدا ( ص ) مىفرمود : دعاى\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمسلمان ستم شده پذيرفته شود ، و بايد شما به همديگر كمك كنيد ، همانا پدرمان رسول خدا ( ص ) فرمود : كمك كردن به مسلمان از نظر پاداش بهتر از يك ماه روزه گرفتن ، و بهتر از اعتكاف كردن در مسجد الحرام است .\r\n4 - پيغمبر خدا ( ص ) در سفارش خود به على عليه السلام فرمود : يا على ! بدترين مردم كسى است كه آخرتش را به دنيايش بفروشد ، و بدتر از او كسى است كه آخرتش را به دنياى ديگرى بفروشد .\r\n5 - عبد الله بن سنان گويد : شنيدم كه امام صادق عليه السلام فرمود : هر كه ظالمى را در ستم كردن به مظلومى يارى كند ، خداوند همواره بر او غضبناك بوده تا از كمكش دست بردارد .\r\n6 - امير المؤمنين عليه السلام فرمود : افراد ستمكار سه نشانه دارند به ما فوق خود ( مانند خدا و پيغمبر و ائمه و اولياء و منصوبين از طرف آنان ) نافرمانى كردن ، و به زير دستانشان غلبه كردن ، و به مظلومين با پشتيبانى از ظالمين ستم كردن .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\n81 - پيروى از هواى نفس\r\n( 759 ) 1 - امام صادق عليه السلام فرمود : از هواهاى خود بترسيد چنان كه از دشمنانتان مىترسيد ، زيرا كه چيزى بر مردان دشمن‌تر از پيروى هواى نفس و ياوه‌گوئى زبانهاشان نباشد .\r\n2 - امير المؤمنين عليه السلام فرمود : همانا من بر شما از دو چيز مىترسم : پيروى از خواهش نفس و آرزوى دراز ، اما پيروى از خواهش نفس باز دارنده از حق ، و اما آرزوى دراز فراموش‌كننده آخرت است .\r\n3 - عبد الرحمن بن حجاج گويد : حضرت موسى بن جعفر عليه السلام به من فرمود :\r\nبپرهيز از پيمودن راه بلند هموارى كه سرپائينيش محل سقوط است . و مىفرمود : نفست را\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nدر اختيار خواهشهايش قرار مده كه نابوديش در خواهشهاى آنست ، و رنجورى نفس رها كردن آن با هواهايش بوده ، و داروى نفس نگهداريش از خواهشها است .\r\n\r\n82 - اعتراف به گناه\r\n( 762 ) 1 - امام باقر عليه السلام فرمود : سوگند به خدا ، كسى از گناه نجات پيدا نكند مگر اينكه ( نزد خدا ) به گناهش اعتراف كند . و مىفرمود : پشيمانى كفايت از توبه مىكند .\r\n2 - امام باقر عليه السلام فرمود : آرى به خدا سوگند ، خداوند دو خصلت را از مردم خواستار است اينكه به نعمتها اقرار كنند تا نعمتشان زياد شود ، و به گناهان اعتراف\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nكنند تا گناهانشان آمرزيده شود .\r\n3 - امام صادق عليه السلام فرمود : همانا به خدا سوگند ، كسى از ( عقوبت ) گناه بيرون نرود در صورتى كه به گناه ادامه دهد و كسى از ( كيفر ) گناه بيرون نرود مگر اعتراف به گناه بكند .\r\n4 - امام صادق عليه السلام فرمود : هر كه گناهى كند و بداند كه خدا بر آن اطلاع دارد و اگر بخواهد عذابش كند و اگر بخواهد بيامرزدش ، خداوند برايش مىآمرزد اگر چه استغفار نكرده باشد .\r\n5 - و نيز فرمود : خداوند دوست دارد بنده‌اش را كه در ارتكاب گناه بزرگ بسوى خدا رو آورد ، و خداوند دشمن دارد بنده‌اى را كه ( حتى ) گناه كوچك را سبك شمارد .\r\n6 - رسول خدا ( ص ) فرمود : جبرئيل گفت : خداوند فرمايد : هر كه گناهى كند چه كوچك باشد و چه بزرگ ، و نداند كه بر من است كه او را عذاب كنم يا بخشش ، هرگز اين\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nگناه را بر او نمىآمرزم ، و هر كه گناهى كند چه بزرگ باشد يا كوچك و بداند كه بر من است كه او را عذاب كنم يا ببخشم او را مىبخشم .\r\n7 - امام باقر عليه السلام فرمود : خداوند گناه مردى از اهل صحرا را بخاطر گفتن دو كلمهء دعا مورد آمرزش قرار داد كه گفت :\r\n« خدايا اگر مرا عذاب كنى من سزاوار آن هستم ، و اگر مرا ببخشى تو سزاوار آن هستى » پس خداوند او را آمرزيد .\r\n8 - رسول خدا ( ص ) فرمود : خداوند فرمايد : هر كه گناهى را انجام دهد و بداند\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nكه بر من است او را عذاب كنم يا از او درگذرم از او در مىگذرم .\r\n\r\n83 - پشيمانى از گناه\r\n( 770 ) 1 - امام صادق عليه السلام فرمود : هر كه كار نيكويش خوشحالش كند و كار بدش بد حالش كند ، او مؤمن است .\r\n2 - امام صادق عليه السلام فرمود : گاهى شود كه كسى گناهى را انجام دهد و خداوند او را به بهشت داخل كند ، راوى گويد : به امام گفتم : آيا خداوند بخاطر گناهش او را به بهشت داخل مىكند ؟ ! ! امام فرمود بلى ! زيرا كه او مرتكب گناه شده و همواره هراسناك بوده و خود را سرزنش مىكند ، و لذا خداوند به بهشت داخلش مىكند .\r\n3 - امير المؤمنين عليه السلام فرمود : پشيمانى بر كار بد باعث ترك آن مىشود .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n4 - ابان بن تغلب گويد : شنيدم كه امام صادق عليه السلام فرمود : هيچ بنده‌اى نباشد كه گناه كرده و از آن پشيمان شود مگر اينكه خداوند او را مىآمرزد پيش از آنكه استغفار كند ، و هيچ بنده‌اى نباشد كه خداوند نعمتى برايش بدهد و بداند كه آن نعمت از جانب خدا است مگر اينكه خداوند او را مىآمرزد پيش از آنكه حمد خدا و شكر نعمت را بجا آورد .\r\n5 - از سخنان رسول خدا ( ص ) است كه : پشيمانى ، توبه است .\r\n6 - امام باقر عليه السلام فرمود : پشيمانى ، كافى از توبه است .\r\n7 - امام على بن الحسين عليه السلام فرمود : چهار چيز است كه هر كس دارا باشد ايمانش كامل شود و گناهانش ريخته گردد : 1 - كسى كه براى خدا به آنچه بر خود نسبت به مردم قرار داده است وفا كند 2 - با مردم به راستگوئى رفتار كند 3 - از انجام هر كار زشتى نزد خدا و مردم شرم كند 4 - اخلاقش را با خانواده‌اش نيكو كند .\r\n8 - حسين بن سليمان زاهدى گويد : از ابو جعفر طائى واعظ شنيدم گفت : شنيدم\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nكه وهب بن منبه مىگفت : در « زبور - داود » مطالبى را خواندم كه بعضى را بخاطر سپردم و بعضى را فراموش كردم ، آنچه حفظ كردم اين بود كه : اى داود ! بشنو از من آنچه را مىگويم و به حق مىگويم : هر كه رو بسوى من آرد در حالى كه از گناهانى كه بواسطه آنها مرا نافرمانى كرده است حياء كند من گناهانش را آمرزيده و آنها را از خاطر دو فرشته حساب گرش فراموشى مىدهم .\r\n\r\n84 - عدم تظاهر به گناه\r\n( 778 ) 1 - امام رضا عليه السلام فرمود : پوشاندن كار نيكو ( بخاطر نداشتن رياء و تظاهر ) با هفتاد كار نيكو ( از نظر ثواب ) برابرى مىكند ، و آشكاركنندهء زشتى خوار\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nشود و پوشنده زشتى بخشيده مىشود .\r\n\r\n85 - استغفار از گناه\r\n( 779 ) 1 - رسول خدا ( ص ) فرمود : چهار چيز است كه هر كس دارا باشد ، در نزد خدا ( به هنگام حساب ) پس از داشتن آنها هلاك نمىشود مگر آنكه سزاوار هلاكت باشد :\r\nبنده‌اى اراده مىكند كار خوبى انجام دهد اگر انجام ندهد خداوند بخاطر نيت خوبش حسنه‌اى براى او مىنويسد و اگر انجام دهد خداوند برايش ده حسنه مىنويسد . و بنده‌اى نيت كار بد مىكند كه انجامش دهد ، اگر انجام ندهد چيزى بر او نوشته نمىشود و اگر انجام دهد هفت ساعت به او مهلت داده مىشود در اين هنگام فرشته موكل حسنات به فرشته موكل سيئات و بديها كه در سمت چپ انسان است ، مىگويد : شتاب ( در نوشتن گناهش ) نكن\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nشايد كار نيكوئى انجام دهد كه كار بدش را نابود كند ، خداوند مىگويد : نيكىها بديها را از بين مىبرد . ( هود / 114 ) و استغفار براى او باقى مانده است كه اگر بگويد : آمرزش مىخواهم از خدائى كه نيست الهى مگر او ، داننده غيب و ظاهر است ، عزيز ، حكيم ، صاحب جلالت و كرامت است و بسوى او توبه مىكنم ، چيزى بر او نوشته نمىشود ، و اگر هفت ساعت بگذرد و كار نيكو و استغفار نكند موكل حسنات به موكل سيئات مىگويد : بنويس بر تيره دل و محروم ( گناهش ) را .\r\n2 - امام صادق عليه السلام فرمود : هر كه عمل گناه و بدى كند هفت ساعت از روز را مهلت داده شود ، اگر سه مرتبه بگويد :\r\nاستغفر الله الذى لا إله الا هو الحى القيوم ،\r\n« استغفار مىكنم خدائى را كه نيست الهى مگر او ، زنده و قيوم است » چيزى بر او نوشته نمىشود .\r\n3 - روايت شده است : براى هر چيزى داروئى است و داروى گناهان طلب آمرزش است .\r\n4 - زراره گويد : شنيدم كه امام صادق عليه السلام فرمود : زمانى كه بنده‌اى مرتكب گناهى شود از پگاه تا به شام مهلت داده شود ، اگر استغفار كند جزء حساب او نوشته\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nنمىشود .\r\n5 - امام صادق عليه السلام فرمود : بنده مؤمن زمانى كه گناهى را مرتكب شود هفت ساعت مهلت داده شود ، اگر استغفار كند چيزى بر او نوشته نشود و اگر هفت ساعت بگذرد و استغفار نكند يك گناه به حسابش نوشته مىشود .\r\n6 - حفص گويد : شنيدم كه امام صادق عليه السلام فرمود : هيچ مؤمنى نيست كه گناهى انجام دهد مگر هفت ساعت مهلت داده شود ، اگر در اين مدت توبه كند چيزى بر او نوشته نشود و اگر توبه نكند يك گناه برايش نوشته شود ، در اين هنگام « عباد بصرى » به خدمت امام رسيد و گفت : بر ما رسيده است كه شما گفته‌ايد : « هيچ بنده‌اى نيست كه گناهى انجام دهد مگر كه هفت ساعت مهلت داده شود . » امام فرمود : من چنين نگفته‌ام و لكن من گفته‌ام : هيچ مؤمنى نيست كه گناهى انجام دهد مگر كه هفت ساعت مهلت داده\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nشود . ( پس معلوم مىشود كه آمرزش و مهلت در توبه مخصوص مؤمنان است و در احاديث ديگر نيز منظور از « بنده » شخص مؤمن است ) .\r\n7 - امام صادق عليه السلام فرمود : زمانى كه اين آيه نازل شد : « كسانى كه كار زشتى را انجام دهند يا به خود ستم كنند ، خدا را به ياد آورند و از گناهانشان استغفار كنند » ( خداوند گناهانش را مىآمرزد ) ، ( آل عمران / 135 ) شيطان به بالاى كوهى بنام « ثور » در مكه رفت و با صداى بلندى ديوان و زادگانش را جمع كرد و گفت : اين آيه نازل شده است : كيست كه از پياده شدن اين آيه جلوگيرى كند ، عفريتى و ديوى از شياطين گفت :\r\nمن از فلان راه اين كار را انجام دهم . شيطان گفت : تو نمىتوانى . باز عفريت ديگرى براى انجام اين كار اظهار آمادگى كرد ، باز شيطان به او گفت : تو نيز نمىتوانى . تا « خناس وسواس » گفت : من بر اين كار آماده‌ام . شيطان گفت : از چه راهى ؟ گفت : مردم را وعده مىدهم و مطمئنشان مىكنم ( كه گناه شما چيزى نيست و اهميتى ندارد ) تا آلوده به گناه شوند و چون مرتكب گناه شدند استغفار را از يادشان مىبرم . شيطان كار او را پسنديد و\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nگفت : تو سزاوار اين كار هستى ، و لذا آن عفريت را تا روز قيامت مأمور اين عمل كرد .\r\n8 - امام باقر عليه السلام فرمود : از رسول خدا ( ص ) در باره برگزيدگان بندگان سؤال شد ، فرمود : آنان كسانيند كه اگر نيكوئى كنند بشارت پيدا كنند ( و خوشحال شوند ) و اگر بدى كنند استغفار نمايند ، اگر چيزى داده شوند سپاسش كنند و اگر مبتلا شوند شكيبائى نمايند و اگر غضب كنند گذشت نمايند .\r\n9 - امام صادق عليه السلام فرمود : هيچ مؤمنى نيست كه در شبانه روز چهل گناه انجام دهد و پشيمان شده و بگويد :\r\nاستغفر الله الذى لا إله الا هو الحى القيوم بديع السموات و الارض ذا الجلال و الاكرام و اساله ان يتوب على\r\n« استغفار مىكنم از خدائى كه نيست الهى مگر او ، زنده و قيوم است ، پديد آورنده آسمانها و زمين ، صاحب جلالت و كرامت است ، و مسألت مىكنم خدا را توبه مرا بپذيرد » خداوند گناهانش را بيامرزد ، سپس فرمود :\r\nخيرى نيست براى كسى كه در شبانه روز چهل گناه را مرتكب شود .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n10 - امام صادق عليه السلام فرمود : زمانى كه خداوند به بنده‌اى كه مرتكب گناه شده ارادهء خيرى كند او را بدنبال گناهش به بلائى دچار كند ، سپس استغفار را به يادش مىاندازد ( و او در اثر استغفارش آمرزيده شود ) و زمانى كه خداوند به بنده‌اى كه مرتكب گناه شده ارادهء شرى كند او را بدنبال گناهش نعمتى دهد ، سپس استغفار را از يادش ببرد تا به گناهش ادامه دهد ، و اين است قول خداوند كه : « ايشان را به زودى مرتبه مرتبه و به ناگهانى و غفلت درنورديم از جايى كه نمىدانند . » ( اعراف / 182 ) 11 - رسول خدا ( ص ) فرمود : براى هر مرضى داروئى است و داروى گناهان استغفار است .\r\n12 - امام باقر عليه السلام فرمود : وجود رسول خدا ( ص ) و استغفار دو قلعهء محكم و نگهدارنده از عذاب ( و بلاى دنيائى ) است ، دژ بزرگتر ( رسول خدا « ص » ) در گذشت و دژ ديگر كه استغفار است باقى مانده است ، پس زياد استغفار كنيد كه آن ، نابودكنندهء\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nگناهان است ، خداوند مىگويد : « خداوند ايشان را عذاب نكند در حالى كه تو در ميانشان باشى ، و خداوند عذاب‌كننده نيست ايشان را در حالى كه استغفار كنند » . ( انفال / 33 ) 13 - اسماعيل بن سهل گويد : به امام باقر عليه السلام نوشتم : مرا چيزى بياموز كه اگر آن را بگويم در دنيا و آخرت با شما باشم . امام به خط مباركش كه مىشناختم نوشت :\r\nسورهء قدر را زياد بخوان و لبهايت را به گفتن استغفار آموخته كن .\r\n14 - رسول خدا ( ص ) فرمود : خوشا به حال كسى كه در روز قيامت در نامه عملش در زير هر گناهى نوشته شده باشد :\r\nاستغفر الله\r\n. 15 - على عليه السلام فرمود : تعجب مىكنم از كسى كه نااميد شود ( از مغفرت )\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبا اينكه محوكننده‌اى همراه دارد ! گفته شد : محوكننده چيست ؟ فرمود : استغفار .\r\n16 - رسول خدا ( ص ) فرمود : فرشته سمت راست امير بر فرشته سمت چپ انسان است ، زمانى كه بنده‌اى كار بدى كند ، فرشته راست به فرشته چپ مىگويد : ( در نوشتن گناهش ) شتاب نكن و او را هفت ساعت مهلت بده ، اگر هفت ساعت بگذرد و آن بنده استغفار نكند ، فرشته حسنات به فرشته سيئات گويد : بنويس ( گناهش ) را ، چه بندهء كم حياء است ! 17 - امير المؤمنين عليه السلام فرمود : خودتان را با استغفار خوشبو كنيد تا بوى گناهان رسوايتان نكند .\r\n18 - رسول خدا ( ص ) فرمود : چهار چيز در هر كه باشد در نور اعظم خداوند قرار گيرد : كسى كه نگهدارنده امرش شهادت باشد به اينكه نيست الهى مگر الله ، و من رسول خدايم 2 - كسى كه اگر مصيبتى بر او برسد بگويد :  انا لله و انا اليه راجعون  « ما از آن خدائيم\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nو به سوى او باز گرديم » 3 - كسى كه اگر خيرى بر او برسد بگويد :\r\nالحمد لله رب العالمين\r\n« سپاس از آن خدا آفريدگار جهانيان است » 4 - كسى كه اگر خطائى كند بگويد :\r\nاستغفر الله و اتوب اليه\r\n« آمرزش مىخواهم از خدا و بسويش توبه مىكنم » .\r\n\r\n86 - توبه نصوح\r\n( 797 ) 1 - معاويه بن وهب گويد : شنيدم امام صادق عليه السلام مىفرمود :\r\nزمانى كه بنده‌اى « توبهء نصوح » « 1 » كند خداوند او را گرامى داشته و عيبش را در دنيا و آخرت\r\n\r\n\r\n","description":"","footnote":"\r\n( 1 ) - توبه نصوح را چند معنى كرده‌اند كه به بعضى از آنها اشاره مىشود : توبه‌اى كه باعث نصيحت و بيدارى انسان شود تا به گناه بر نگردد - توبه‌اى كه از روى خلوص و خالصانه براى خدا باشد - توبه‌اى كه بازگشت به گناه نداشته باشد - توبه‌اى كه مانند خياط ، پرده پاره شده به واسطه گناهان را بدوزد - توبه‌اى كه مانند عسل خالص و خالى از موم با صافى دل و روشنى باطن انجام شود - توبه‌اى كه شخصى بنام « نصوح » انجام داده است كه داستانش در بعضى از كتب اخلاق ذكر شده است . ولى بهترين معنى اين است : توبه‌اى كه خالص بوده و بازگشت نداشته باشد .\r\n","page_name":" 349 ","page_number":349},
  {"content":"\r\n\r\nمىپوشاند . معاويه بن وهب گفت : چگونه خداوند مىپوشاند ؟ فرمود : خداوند گناهانش را از ياد دو فرشته موكلش برده و به جوارحش وحى مىكند كه گناهان او را بپوشانند و به قطعات زمين وحى مىكند ، گناهانى كه بر روى آنها انجام داده است پوشيده دارند ، و لذا خداوند را در حالى در روز حساب ملاقات مىكند كه چيزى بر عليه او در باره گناهان شهادت ندهد .\r\n2 - محمد بن مسلم گويد : يكى از دو امام صادق يا امام باقر عليهما السلام در باره قول خدا كه فرموده است : « هر كه را موعظتى از سوى پروردگارش برسد و ( از آن ) باز ايستد براى اوست آنچه گذشته است » . ( بقره / 275 ) فرمود : موعظه عبارت از توبه است .\r\n3 - ابو بصير گويد : از امام صادق عليه السلام در باره اين آيه پرسيدم : « اى كسانى كه ايمان آورديد توبه كنيد بسوى خدا به توبه نصوح » . ( تحريم / 7 ) فرمود : منظور از توبه نصوح تصميم بر ترك هميشگى گناهى است كه انجام شده است . گفتم : كدام از ما گناه را\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nاعاده ندهد ؟ امام فرمود : اى ابا محمد ! همانا خداوند دوست دارد از بندگانش كسى را كه به گناهى امتحان شده و توبه كند .\r\n4 - ابو صباح كنانى گويد : از امام صادق عليه السلام در باره اين آيه پرسيدم :\r\n« اى كسانى كه ايمان آورديد ( مانند توبه نصوح ) بسوى خدا توبه كنيد » . ( تحريم / 7 ) امام فرمود : منظور از اين ، توبه كردن انسان از گناهى است كه به آن بر نگردد . محمد بن فضيل گويد : از حضرت موسى بن جعفر عليه السلام از اين توبه سؤال كردم ، حضرت فرمود :\r\nتوبه كردن از گناهى است كه به آن بازگشت نشود ، و دوستترين مردم به خدا امتحان‌شوندگان ( به گناه ) و توبه‌كنندگان از آن است ( هر كسى گناه كند بواسطه توبه كردن مورد امتحان قرار گيرد اگر توبه كند از امتحان در آمده و اگر نكند در نيامده است ) .\r\n5 - روايت شده است كه : خداوند به توبه‌كنندگان سه خصلت را مىبخشد كه اگر يكى از آنها را به همه اهل آسمانها و زمين ببخشد بواسطه آن نجات پيدا كنند : 1 - خداوند دوست دارد توبه‌كنندگان و پاكيزه‌جويان را . ( بقره / 222 ) و هر كه را خدا دوستش بدارد عذابش نمىكند 2 - پس بيامرز آنان را كه توبه كردند و راه تو را پيروى نمودند ، و از عذاب دوزخ نگاهشان دار . ( مؤمن / 7 ) 3 - ( گنه‌كاران به گناهانشان مجازات شوند ) مگر كسى كه\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nتوبه كرده و عمل صالح بجا آورد ، پس خدا بديهاى ايشان را به نيكوئيها تبديل كند .\r\n( فرقان / 70 ) 6 - امام باقر عليه السلام فرمود : خداوند به توبه كردن بنده‌اش خوشحالتر از كسى است كه در شب تاريكى مركب و توشه‌اش را گم كرده و سپس پيدا كرده باشد ، خداوند خوشحالتر است از خوشحالى كسى كه هنگام پيدا كردن مركب و توشه‌اش خوشحال شود .\r\n7 - امام صادق عليه السلام فرمود : خداوند به بندهء مؤمنش شادى كند زمانى كه توبه كند چنانچه يكى از شما موقع پيدا كردن گم‌شده‌اش شادى كند .\r\n8 - جابر گويد : از امام باقر عليه السلام شنيدم فرمود : توبه‌كننده از گناه مانند كسى است كه گناه ندارد ، و انجام دهنده گناه در حالى كه از آن گناه توبه كرده است مانند مسخره‌كنندهء ( خداوند ) است .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n9 - امام صادق عليه السلام فرمود : خداوند به داود پيغمبر وحى فرستاد كه : اى داود ! بنده‌ام پس از آنكه گناه كرده بر گردد و از اين گناه توبه كند و هنگام ياد آوردن گناه از من حيا كند ، او را مىآمرزم و فرشتگان حفظكننده گناهش را ( از گناهش ) فراموشى مىدهم و گناهش را تبديل به نيكى مىكنم و از اين كار باكى ندارم كه من ارحم الراحمين هستم .\r\n10 - امير المؤمنين عليه السلام فرمود : هر كه توبه كند خدا مىآمرزدش و به اعضايش دستور مىدهد تا گناهانش را بپوشانند ، و به قطعه‌هاى زمين فرمان مىدهد گناهانش را پوشيده دارند ، و حافظان ( فرشتگان حفظكننده ) نيز آنچه را نوشته‌اند فراموش مىكنند .\r\n11 - رسول خدا ( ص ) فرمود : خداوند زياده‌هائى در روزيش قرار داده كه دور مىگرداند آنها را از هر كه از مخلوقش بخواهد ، و خداوند دستهاى خود را در هر صبحگاهى بسوى گناه‌كنندهء در شب بگسترد كه آيا توبه مىكند تا خدا بيامرزدش ، و در هر شامگاهى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nدست‌هايش را بسوى گناه‌كنندهء در روز بگسترد كه آيا توبه مىكند تا بيامرزدش .\r\n12 - امام صادق عليه السلام در باره قول خدا : « سپس خدا ايشان را آمرزيد » ( مائده / 71 ) فرمود : منظور از توبه اقاله كردن ( و فسخ كردن و پس گرفتن مجازات گناه ) است .\r\n13 - رسول خدا ( ص ) فرمود : مثل مؤمن نزد خداوند مانند فرشته مقرب است و مؤمن نزد خدا بالاتر از اين است ، و چيزى نزد خداوند دوستتر از مرد و زن توبه‌كننده نيست .\r\n14 - رسول خدا ( ص ) فرمود : توبه‌كنندهء از گناه مانند كسى است كه گناه نكرده باشد .\r\n15 - امام صادق عليه السلام فرمود : در دنيا خيرى نيست مگر براى دو كس : كسى كه هر روز بر نيكوكاريش بيافزايد ، و كسى كه گناه خود را به توبه كردن جبران كند ، و چگونه\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمىتواند بر كسى توبه باشد ( در حالى كه ولايت ما اهل بيت را ندارد ) به خدا سوگند اگر به اندازه‌اى سجده كند كه گردنش بريده شود خدا قبول نمىكند مگر به داشتن ولايت ما اهل بيت پيغمبر ( ص ) .\r\n16 - رسول خدا ( ص ) فرمود : اعتراف كنيد به نعمتهاى خدا كه پروردگار شما است ، و توبه بسوى خدا كنيد از جميع گناهانى كه انجام داده‌ايد ، همانا خداوند دوست دارد بندگان سپاسگزارش را .\r\n\r\n87 - شرايط توبهء نصوح\r\n( 813 ) 1 - محمد بن احمد بن هلال گويد : از امام ابو الحسن عليه السلام از توبه نصوح پرسيدم كه چيست ؟ در جواب نوشت : باطن انسان ( در حال پشيمانى و توبه )\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمانند ظاهرش باشد ، بلكه بهتر از ظاهرش باشد .\r\n2 - امام صادق عليه السلام فرمود : توبه نصوح اين است كه باطن انسان مانند ظاهرش بلكه بهتر از آن باشد .\r\n3 - شيخ صدوق عليه الرحمه روايت كرده است كه : توبه نصوح اين است كه انسان از گناهى توبه كند و هرگز قصد نكند به آن بر گردد .\r\n4 - كسى نزد امير المؤمنين عليه السلام گفت : استغفر الله ، امام عليه السّلام فرمود : مادرت به عزايت بنشيند ، آيا مىدانى استغفار چيست ؟ استغفار مرتبهء برتران است و آن اسمى است كه بر شش معنى واقع است : 1 - پشيمانى بر گناهى كه انجام شده است 2 - تصميم بر بازنگشتن هميشگى به گناه 3 - اگر گناه مربوط به پايمال كردن حقوق مردم بوده بايد حقوق آنان را پرداخت تا انسان خدا را در هنگام حساب با پاكى و بدون داشتن حق كسى بر گردنش ملاقات كند 4 - قصد كردن به اداء و جبران هر فريضه‌اى كه ترك و ضايع شده تا حقش اداء شود ( قضايش بجا آورده شود ) 5 - هر مقدار از گوشت بدن كه از راه حرام و گناه روئيده شده بايد بخاطر اندوه خوردن بر گناه انجام شده آن گوشت را آب كرد تا\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nجايى كه پوست به استخوان چسبيده و دوباره گوشت تازه‌اى روئيده شود 6 - بدن را بايد از درد و رنج طاعت و اعمال خوب چشانيد چنان كه شيرينى گناه را چشيده است . در اين هنگام است كه مىتوانى بگوئى :\r\nاستغفر الله .\r\n5 - كميل بن زياد به امير المؤمنين عليه السلام عرض كرد : كسى گناه مىكند و سپس استغفار مىكند ( آيا درست است و چه بايد بكند ؟ ) امام فرمود : توبه كند . ( كه ديگر بر نگردد ) . گفتم : چنين نمىكند ؟ فرمود : نه ! گفتم : چگونه ؟ ( و چرا ؟ ) فرمود : استغفار كرده به تحريك . گفتم : تحريك چيست ؟ فرمود : ( حركت دادن ) زبان و دو لب ( به گفتن لفظ استغفر الله ولى آن را بايد ) با حقيقت دنبال كند . گفتم : حقيقت چيست ؟ فرمود :\r\nتصديق كردن به قلب و تصميم بر بازنگشتن به گناهى كه از آن استغفار كرده است . گفتم :\r\nآيا اگر چنين كنم از استغفاركنندگان مىتوانم باشم ؟ فرمود : نه ! زيرا باز توبه اصل و ريشه نرسيده‌اى . گفتم اصل استغفار چيست ؟ فرمود : بازگشتن به توبه از گناهى كه برايش استغفار كرده‌اى و آن اولين درجه عبادت‌كنندگان است ، و ترك گناه و استغفار اسمى است كه بر شش معنى واقع مىشود . سپس امام دنباله حديث را مانند حديث گذشته ادامه دادند .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\n88 - روزه گرفتن در ايام چهار شنبه و پنجشنبه و جمعه غسل و نماز براى توبه\r\n( 818 ) 1 - ابو بصير گويد : امام صادق عليه السلام در باره اين آيه « توبه كنيد بسوى خدا چون توبه نصوح » ( تحريم / 5 ) فرمود : توبه نصوح عبارت از توبه‌اى است كه با غسل كردن در چهارشنبه و پنجشنبه و جمعه همراه باشد .\r\n2 - امير المؤمنين عليه السلام فرمود : مهم نمىنمايد بر من گناهى كه پس از آن به اندازه خواندن دو ركعت مهلت داده شوم ( البته امام داراى مقام عصمت است و حديث در بيان تعليم به ديگران است ) .\r\n3 - امير المؤمنين عليه السلام فرمود : هيچ بنده‌اى نيست كه پس از ارتكاب به گناه به پا خاسته تطهير كرده و دو ركعت نماز گذارد و از خدا استغفار كند مگر خداوند او را آمرزيده و بر خدا حق است كه توبه‌اش را قبول كند ، زيرا خداوند مىگويد : « و هر كه عمل بدى كند\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nيا به خود ستم كند سپس از خداوند استغفار كند ، مىيابد خدا را آمرزنده و بخشندهء » ( نساء / 111 )\r\n\r\n89 - توبه كردن پس از شكستن توبه\r\n( 821 ) 1 - محمد بن مسلم گويد : امام باقر عليه السلام فرمود : اى محمد بن مسلم ! گناهان مؤمن در صورتى كه توبه كند آمرزيده شود ، بايد كه مؤمن بعد از توبه و مغفرت از نو به اعمال نيك بپردازد ، آرى به خدا سوگند توبه براى اهل ايمان است . محمد بن مسلم گويد : عرض كردم : اگر مؤمنى بعد از توبه و استغفار به گناهى برگردد و باز توبه كند چگونه است ؟ فرمود : آيا خيال مىكنى بنده مؤمن اگر از گناهى پشيمان شود و سپس توبه كند و استغفار نمايد خداوند قبول نمىكند ؟ گفتم : مؤمنى است كه چند بار گناه و استغفار كرده است ؟ فرمود : مؤمن هر بار كه توبه و استغفار كند خداوند نيز توبه او را در\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nهر بار قبول مىكند همانا خداوند آمرزنده و بخشنده است ، قبول مىكند توبه را و از بديها در مىگذرد ، پس بپرهيز از اينكه مؤمنين را از رحمت خدا نااميد كنى .\r\n2 - امام صادق عليه السلام فرمود : خداوند دوست مىدارد بنده امتحان ( شده به توبه ) و توبه‌كننده را ، و اگر كسى اين مقدار هم ( گناه و توبه ) نداشته باشد بهتر است .\r\n3 - و فرمود : هيچ مؤمنى نيست مگر از گناهى كه دارد دورى كند . سپس اندك ميلى به آن كند و اين است قول خداوند : « آنان كه از گناهان بزرگ و زشتيها اجتناب كنند مگر از گناهان كوچك » ( نجم / 32 ) كه منظور از زشتيها و فاحشه‌ها زنا و سرقت است و منظور از « لمم » گناهى است كه مؤمن انجام داده و از خدا براى آن استغفار كند .\r\n4 - ابو بصير گويد : امام صادق عليه السلام در باره اين آيه « بسوى خدا توبه نصوح كنيد » ( تحريم / 5 ) فرمود : منظور از اين توبه ، برنگشتن به گناهى است كه انجام شده است .\r\nگفتم : كدامين از ما توبه نكند و باز گردد ؟ فرمود : اى ابا محمد ! خداوند دوست دارد از\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبندگان خود آن را كه امتحان شده و توبه كند .\r\n5 - روايت شده كه : رسول خدا در روز هفتاد بار استغفار مىكرد و مىگفت :\r\nاستغفر الله ربى و اتوب اليه\r\n. مردى به رسول خدا ( ص ) عرض كرد : من از گناه چگونه توبه كنم ؟ فرمود :\r\nبگو ،\r\nاستغفر الله\r\n. گفت : من توبه مىكنم باز ( به گناه ) بر مىگردم . فرمود : هر بار كه گناه كردى بگو :\r\nاستغفر الله\r\n. گفت : در اين صورت گناهم زياد شود ؟ فرمود : گذشت خدا زيادتر است ، تو همواره توبه كن تا شيطان طرد شود .\r\n\r\n90 - ياد آوردن گناه و استغفار از آن\r\n( 826 ) 1 - امام صادق عليه السلام ضمن حديثى فرمود : گاهى مىشود كه مؤمن\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nپس از بيست سال گناهش را به ياد مىآورد تا از آن استغفار كند ، خداوند نيز بر او مىآمرزد ، ولى كافر در پايان عمل گناه ، آن را فراموش مىكند .\r\n2 - و فرمود : همانا مؤمن گناهى را مرتكب شده و پس از بيست سال خدا به يادش مىآورد تا استغفار كند و خدا برايش بيامرزد ، و خدا به يادش مىآورد تا او را بيامرزد ، ولى كافر در همان دم فراموش مىكند .\r\n3 - و نيز فرمود : چون خداوند اراده خيرى به بنده‌اى داشته باشد پس از گناهش او را دچار بلائى كرده ( كه كفاره گناهش باشد ) و گناه را بيادش مىآورد تا از آن آمرزش بخواهد .\r\n4 - از امام صادق عليه السلام در باره استدارج ( غفلت ) پرسيده شد ، فرمود :\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nگاهى مىشود كه كسى مرتكب گناهى مىگردد و به او مهلت داده مىشود و نعمتش افزون مىشود تا هوسرانيش از استغفار بازش دارد و اين غفلتى است كه شاملش شده در حالى كه نمىداند .\r\n\r\n91 - غنيمت شمردن فرصت\r\n( 830 ) 1 - رسول خدا ( ص ) در وصيت خود به على عليه السلام فرمود : يا على ! شتاب كن و غنيمت شمار چهار چيز را پيش از چهار چيز : 1 - جوانيت را پيش از پيرشدنت 2 - تندرستيت را پيش از مريض‌شدنت 3 - بىنيازيت را پيش از فقيرشدنت 4 - زندگيت را پيش از مردنت .\r\n2 - حضرت على عليه السلام در بارهء اين آيه : « و فراموش نكن بهره‌ات را از دنيا »\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n( قصص / 78 ) فرمود : يعنى فراموش نكن تندرستى و نيرو و فراغت و جوانى و شادابيت را كه بواسطه آنها آخرت را بدست آورى .\r\n3 - امير المؤمنين عليه السلام فرمود : ترس با زيان و شرم با محروميت با هم پيوسته‌اند ، و فرصت مىگذرد مانند گذشتن ابر ، پس دريابيد فرصتهاى خير را .\r\n4 - و فرمود : از دست دادن فرصت ، غصه دارد .\r\n5 - و نيز فرمود : شتاب كردن قبل از امكان و سستى كردن در فرصت از كودنى و حماقت است .\r\n\r\n92 - توبه مداوم در شبانه‌روز\r\n( 835 ) 1 - زيد شحام گويد : امام صادق عليه السلام فرمود : رسول خدا ( ص )\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nدر هر روز هفتاد بار توبه مىكرد . عرض كردم : آيا رسول خدا ( ص ) اين گونه مىفرمود :\r\nاستغفر الله و اتوب اليه « آمرزش مىخواهم از خدا و بسوى او بازمىگردم » ؟ . امام فرمود :\r\nنه ! بلكه مىفرمود :\r\nاتوب الى الله\r\n« بسوى خدا بازمىگردم » گفتم : رسول خدا ( ص ) توبه مىكرد و به آنچه انجام داده بود بر نمىگشت ، ولى ما توبه مىكنيم و بازمىگرديم . امام فرمود : خدا ياور است . ( وجه اين كه پيغمبر استغفار نمىكرد روشن است چون داراى مقام عصمت بوده و گناه نمىكرد تا طلب آمرزش كند و توبه آن حضرت نيز توبه و بازگشت دائم او بسوى خدا مىباشد و يا از ترك اولى بسوى خدا توبه مىكرده است ) .\r\n2 - روايت شده : براى هر چيزى داروئى است و داروى گناهان استغفار و طلب آمرزش است .\r\n3 - امام صادق عليه السلام فرمود : هر كه در روز صد مرتبه بگويد :\r\nاستغفر الله .\r\nخداوند هفتصد گناه او را مىآمرزد ، و خيرى نيست براى كسى كه در روز هفتصد گناه را مرتكب شود ( زيرا چنين كسى موفق به توبه نمىشود ) .\r\n4 - امام صادق عليه السلام فرمود : رسول خدا ( ص ) در روز بدون داشتن گناهى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nهفتاد بار بسوى خدا توبه مىكرد .\r\n5 - و فرمود : رسول خدا ( ص ) در شبانه‌روز بدون داشتن گناهى صد مرتبه بسوى خدا توبه و استغفار مىكرد ، همانا خداوند دوستان خود را به ابتلاى مصائب بر مىگزيند تا بر آنان بخاطر مصيبتها بدون گناهى ، پاداش دهد ( انسان هنگامى كه گناه كرده و در اثر گناه با حالت زارى و پشيمانى و روى خلوص و توجه رو به خدا كند داراى امتياز شده و مورد مغفرت قرار گرفته و پاداش داده مىشود ، ولى دوستان خدا چون گناه نمىكنند در اثر مصيبتهائى كه بر آنان وارد مىشود به رحمت و پاداش الهى نائل مىگردند ) .\r\n6 - و نيز فرمود : رسول خدا ( ص ) هر روز بدون انجام دادن گناهى هفتاد بار بسوى خدا توبه مىكرد .\r\n7 - امام باقر عليه السلام فرمود : گفته شده است كه : محبوبترين بندگان خداوند نزد او نيكوكار توبه‌كننده است .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n8 - امام ابو الحسن ( ع ) فرمود : به درستى كه من در هر روز پنج هزار مرتبه استغفار مىكنم . سپس فرمود : پنج هزار مرتبه زيادتر .\r\n\r\n93 - قبولى توبه تا دم مرگ\r\n( 842 ) 1 - از امام صادق يا امام باقر عليهما السلام روايت شده كه خداوند به آدم عليه السلام فرمود : اين ( عنايت ) را بر تو قرار دادم كه هر كس از نسل تو كار بدى را انجام دهد سپس استغفار كند او را بيامرزم . آدم گفت : خدايا زياده كن خداوند فرمود :\r\nقرار داده‌ام براى نسل تو ( و گسترده‌ام برايشان ) توبه را تا زمانى كه جانشان به لب برسد ( نزديك مردنشان ) آدم گفت : خدايا كفايت است مرا .\r\n2 - امام باقر عليه السلام فرمود : زمانى كه جان به اينجا برسد ( اشاره فرمود به گلويش ) براى عالم توبه‌اى نيست ولى جاهل در آن هنگام نيز مىتواند توبه كند ( زيرا كه\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nعالم از عواقب امور و مرگ و پس از مرگ دقيقا اطلاع داشته و توبه نكرده ولى جاهل هنگام مرگ آگاه و متوجه مىشود ) .\r\n3 - رسول خدا ( ص ) فرمود : هر كه يك سال پيش از مرگش توبه كند توبه‌اش پذيرفته شود ، سپس فرمود : يك سال زياد است ، هر كه يك ماه پيش از مرگش توبه كند توبه‌اش پذيرفته مىشود ، سپس فرمود : يك ماه زياد است ، هر كه يك هفته پيش از مرگش توبه كند توبه‌اش پذيرفته مىشود ، سپس فرمود : يك هفته زياد است ، هر كه يك روز پيش از مرگش توبه كند توبه‌اش پذيرفته مىشود ، سپس فرمود : يك روز زياد است ، هر كه پيش از ديدن فرشته موت توبه كند توبه‌اش را خداوند مىپذيرد .\r\n4 - معاويه بن وهب گويد : پير مردى از مخالفين شيعه بود كه تا دم مرگ به راه صواب هدايت نيافته بود تا هنگام مرگش برادرزاده‌اش ( كه شيعه بود ) ولايت اهل بيت پيغمبر ( ص ) را بر او عرضه كرد ، پيرمرد نيز به حقانيت اهل بيت ( ع ) اقرار كرد و سپس فريادى كشيد و جان سپرد ، ما آمديم خدمت امام صادق عليه السلام و « على بن سرى » كه در آن\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nقضيه حضور داشت جريان را به خدمت امام بيان كرد . امام صادق عليه السلام فرمود : آن پيرمرد از اهل بهشت است . على بن سرى به امام عرض كرد : او چيزى از امر امامت و ولايت را تا دم مرگش نمىدانست ( چگونه مىتواند از اهل بهشت باشد ؟ ! ) امام فرمود : از او چه مىخواهيد ، به خدا سوگند كه داخل بهشت شود .\r\n5 - امام صادق عليه السلام فرمود : چون آدم عليه السلام قدرت و قوت ابليس را مشاهده كرد گفت : پروردگارا ! شيطان را بر فرزندانم مسلط كرده‌اى و آن را چون خون در رگ ايشان جريان داده‌اى و آنچه قدرت و قوت بود به او بخشيده‌اى ، پس من و فرزندانم چه كنيم ؟ ! خداوند فرمود : براى تو و فرزندانت نيز در مقابل يك بدى يك پاداش بد و در مقابل يك نيكى ده پاداش نيك قرار داده‌ام . آدم گفت : خدايا ! زياده فرما . خدا فرمود : توبه را آنقدر بر شما گسترده‌ام كه تا هنگام به حلق رسيدن روح مىتوانيد از آن استفاده كنيد . آدم گفت : خدايا ! زياده فرما . خدا فرمود : مىآمرزم و باكى ندارم . آدم گفت :\r\nبس است مرا .\r\n6 - رسول خدا ( ص ) فرمود : هر كه يك سال پيش از مرگش توبه كند خداوند توبه‌اش\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nرا بپذيرد ، سپس فرمود : يك سال زياد است هر كه يك ماه پيش از مرگش توبه كند خداوند توبه‌اش را بپذيرد ، سپس فرمود : يك ماه زياد است ، هر كه يك روز پيش از مرگش توبه كند خداوند توبه‌اش را بپذيرد ، سپس فرمود : يك روز زياد است ، هر كه يك ساعت پيش از مرگش توبه كند خداوند توبه‌اش را بپذيرد ، سپس فرمود : يك ساعت زياد است ، هر كه پيش از رسيدن جان به گلويش توبه كند خدا توبه‌اش را قبول كند .\r\n7 - شيخ صدوق عليه الرحمه گويد : از امام صادق عليه السلام در باره اين آيه پرسيدند : و توبه براى كسانى نيست كه بديها را عمل مىكنند تا زمانى كه مرگ يكيشان فرا مىرسد گويد الان توبه كردم . ( نساء / 18 ) فرمود : آن ، هنگامى است كه انسان امر آخرت را مشاهده كند .\r\n8 - امام باقر عليه السلام فرمود : رسول خدا ( ص ) در بازار يك مرد يهودى را با\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nقرار شهادتين ( شهادت به وحدانيت خدا و رسالت پيغمبر ( ص ) دعوت كرد و آن يهودى نيز اقرار كرد و سپس جان سپرد ، رسول خدا ( ص ) به اصحابش دستور داد او را غسل كنند و كفن نمايند ، و سپس بر او نماز خواند و فرمود : سپاس خدائى را كه امروز بدست من يك نفر را نجات داد .\r\n9 - ابراهيم بن محمد همدانى گويد : به امام على بن موسى الرضا عليه السلام عرض كردم : به چه علتى خداوند « فرعون » را غرق كرد با اينكه ( در آخر زندگيش ) به خدا ايمان آورده و به توحيد اقرار كرد ؟ ! امام فرمود : زيرا فرعون در هنگام ديدن سختى ( كه حتمى بودن مرگ بود ) ايمان آورد و ايمان در هنگام سختى مورد قبول نمىباشد ، و اين حكم خدا در گذشته و آينده است كه مىفرمايد : پس زمانى كه سختى ما را ديدند گفتند :\r\nايمان آورديم به وحدانيت خدا و كافر شديم به آنچه شرك مىورزيديم ، ولى ايمانشان سودشان نمىدهد ، زمانى كه سختى ما را ببينند . ( غافر / 40 ) و مىفرمايد : روزى كه بيايد بعضى آيات پروردگارت كه ( در آن روز ) كسى را ايمانش نفع ندهد كه از قبل ايمان نياورده و از\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nايمانش خيرى را كسب نكرده باشد . ( انعام / 160 ) 10 - محمد بن ابى عمير گويد : به امام موسى بن جعفر عليه السلام عرض كردم :\r\nمرا از قول خداوند خبر دهيد كه به موسى عليه السلام مىفرمايد : « برويد بسوى فرعون كه او طغيان كرده است » . ( طه / 20 ) امام فرمود : همانا خداوند مىدانست كه فرعون قبل از ديدن سختى تذكر نيافته و نمىترسد ، و لذا خداوند مىگويد : « تا گاهى كه غرق شدن او را دريافت گفت : ايمان آوردم كه نيست الهى مگر آنكه ايمان آورد به او بنى اسرائيل و من از مسلمانانم » ( يونس / 90 ) ولى خداوند ايمانش را قبول نكرد و فرمود : « الان ( توبه كردى ) و از قبل نافرمانى كرده و از تباهكاران بودى » . ( يونس / 90 ) 11 - رسول خدا ( ص ) فرمود : من از خداوند براى امتم تخفيف خواستم و خداوند به من فرمود : در توبه ( به روى امتت ) تا دميدن صور ( روز قيامت ) گشوده شده است . سپس رسول خدا رو بما كرد و فرمود : هر كه يك سال پيش از مرگش توبه كند خدا توبه‌اش را بپذيرد ،\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nسپس فرمود : يك سال زياد است ، هر كه يك ماه پيش از مرگش توبه كند خدا توبه‌اش را بپذيرد ، سپس فرمود : يك ماه زياد است ، هر كه يك جمعه پيش از مرگش توبه كند خدا توبه‌اش را بپذيرد ، سپس فرمود : يك جمعه زياد است ، هر كه يك روز پيش از مرگش توبه كند خدا توبه‌اش را بپذيرد ، سپس فرمود : يك روز زياد است ، هر كه يك ساعت پيش از مرگش توبه كند خدا توبه‌اش را بپذيرد ، سپس فرمود : يك ساعت زياد است ، هر كه پيش از رسيدن جان به اينجا ( اشاره به گلويش كرد ) توبه كند خدا توبه‌اش را بپذيرد .\r\n\r\n94 - استغفار هنگام سحر\r\n( 853 ) 1 - على عليه السلام فرمود : خداوند زمانى كه بخواهد عذابى به مردم زمين فرو فرستد گويد : اگر نبودند كسانى كه محبت مىكردند بخاطر جلالت و اطاعتم و مساجد مرا مىساختند و سحرگهان استغفار مىكردند همانا عذابم را بر ايشان فرو مىفرستادم .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n2 - رسول خدا ( ص ) فرمود : زمانى كه خداوند به اهل قريه‌اى نظر كند كه در گناهان زياده روى مىكنند و در ميان آنان ( لا اقل ) سه نفر از مؤمنان باشند صدايشان كند : اى اهل معصيت ، اگر نبود در ميان شما مؤمنانى كه به همديگر بخاطر جلال ( و اطاعتم ) محبت مىكردند و مساجد مرا و زمين مرا با نمازشان آباد مىنمودند و در سحرگهان از ترس من استغفار مىكردند عذابم را به سويتان نازل مىكردم و باكى نداشتم .\r\n3 - رسول خدا ( ص ) فرمود : مؤمن كسى است كه كار بدش او را بد حال و كار خوبش او را خوشحال كند .\r\n\r\n95 - جبران لغزشها\r\n( 856 ) 1 - على بن الحسين عليه السلام فرمود : امير المؤمنين عليه السّلام\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nمىفرمود : همانا روزگار سه روز است كه تو در ميان آنهائى : روزى كه با حوادثش ، گذشته و بر نمىگردد ، اگر در آن كار خوب انجام داده‌اى بر گذشتنش اندوه مخور و به آنچه در آن به دست آورده‌اى شادى كن و اگر در آن تفريط كرده‌اى پس حسرتت بر گذشتنش و كوتاهيت در آن شديد باشد و بروز آينده نيز در امان نيستى و نمىدانى چه خواهد شد شايد به آن نرسى و اگر رسيدى شايد مثل ديروزت بهره‌ات از آن گناه و تفريط باشد . تا اينكه فرمود :\r\nهمانا روز ، روزى است كه در آن قرار دارى پس بايد انديشه و فكر كنى در آنچه از اعمال نيكو و كردار خوب كوتاهى كرده‌اى آنها را بجا بياورى و آنچه از اعمال زشت مرتكب‌شده‌اى ترك كنى تا اينكه فرمود : پس عمل كن مانند كسى كه بروز ديگرى غير از همان روزى كه در آن قرار دارد اميد ندارد ، پس عمل كن ( نيكىها را ) و فرو گذار ( بديها را ) كه خداوند ياريت كند .\r\n2 - امام صادق عليه السلام فرمود : چون روز فرا رسد به فرزند آدم ( آدميان ) گويد :\r\nدر اين روزت كار نيكو كن تا در قيامت بر آن شهادت دهم ( من همين الان در اختيار تو\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nهستم ) در گذشته پيش تو نيامده‌ام و در آينده نيز به نزدت نيايم . ( يعنى روزى كه انسان در آن قرار دارد غير از روز گذشته و آينده است پس آن را بايد غنيمت شمرد ) و چون شب فرا رسد آن نيز مانند روز سخن گويد .\r\n3 - حفص بن غياث گويد : شنيدم كه امام صادق عليه السلام فرمود : اگر بتوانى شناخته نشو ، چه مىشود بر تو كه مردم سرزنشت كنند اگر در نزد خدا ستوده باشى . سپس فرمود : پدرم على بن ابى طالب عليه السلام فرمود : در زندگانى براى كسى خيرى نيست مگر براى دو نفر كسى كه هر روز بر كار خيرش بيفزايد ، و كسى كه با توبه كردن ، براى مرگش آمادگى پيدا كند .\r\n4 - امام صادق عليه السلام فرمود : مغبون و فريفته است كه ساعت به ساعت عمرش به فريفتگى بگذرد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n5 - و نيز فرمود : هر كه دو روزش يكسان باشد مغبون است ، و هر كه روز دومش بهتر از روز اولش باشد مورد غبطه است ( بايد به برنامه او غبطه و آرزو كرد و از آن سرمشق گرفت ) و هر كه روز اولش بهتر از روز دومش باشد ملعون است ( زيرا بجاى تكامل و پيشرفت بسوى حق ، تنازل و عقب گرد كرده است ) و هر كه براى خود پيشترفتى نبيند رو به نقصان است و آنكه رو به نقصان و سقوط است مردن برايش بهتر از زندگانى است .\r\n\r\n96 - حسابرسى نفس\r\n( 861 ) 1 - امام موسى بن جعفر عليه السلام فرمود : از ما نيست كسى كه هر\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nروز از نفس خود حسابرسى نكند ، اگر عمل خوب كرده ( بر آن بيفزايد ) و از خدا بخواهد نيكىاش زيادتر شود و اگر عمل بد كرده از آن استغفار كرده و توبه كند .\r\n2 - امام صادق عليه السلام فرمود : هر گاه يكى از شما بخواهد هر چه از خدا مسألت مىكند خداوند به او بدهد بايد از همه مردم نااميد شده و اميدى جز به خداوند عزيز نداشته باشد ، زمانى كه خداوند به اين حالت از قلب او اطلاع پيدا كرد چيزى از خدا سؤال نمى - كند مگر كه خدا به او بدهد . پس محاسبه و حسابرسى كنيد نفس خودتان را پيش از آنكه از آن حساب‌جوئى شويد ، همانا در قيامت پنجاه محل بازرسى است كه معطلى در هر كدام به هزار سال مىرسد ، سپس امام اين آيه را قرائت فرمود : « در روزى كه اندازه‌اش پنجاه هزار سال است از آنچه مىشماريد » . ( سجده / 32 ) 3 - ابو حمزه ثمالى گويد : امام على بن الحسين عليه السّلام مىفرمود : اى فرزند\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nآدم ! تو همواره در خير هستى مادامى كه از خود برايت واعظ و اندرز دهنده‌اى باشد ( همواره خود را وعظ و اندرز دهى ) و قصدت بر حسابرسى نفست باشد و ترس ( از عذاب الهى ) پوشش روئينت و حزن ( بر لغزشهايت ) پوشش زيرينت باشد ، اى فرزند آدم ! همانا خواهى مرد و در محشر برانگيخته خواهى گشت و در برابر خداوند ايستاده خواهى شد ، پس آماده جواب ( اعمالت ) باش .\r\n4 - ابو ذر گويد : به پيغمبر عرض كردم : اى رسول خدا ! صحف ابراهيم عليه السّلام چه بود ؟ پيغمبر ( ص ) فرمود : همه صحيفه‌ها عبارت از مثالها بودند ، كه از آن جمله است :\r\nاى پادشاه آزموده شده و مغرور ! من تو را نفرستادم تا بعضى از ( اموال ) دنيا را روى بعضى ديگر قرار داده و جمع كنى بلكه برانگيخته‌ام تو را تا از طرف من فرياد خواهى مظلوم را جواب دهى ، همانا من حتى فرياد خواهى مظلوم كافر را فريادرسى مىكنم . و بر خردمند لازم است مادامى كه مغلوب نشده است ساعاتى براى خود قرار دهد : ساعتى براى مناجات و راز و نياز با پروردگار ، و ساعتى براى بازرسى و محاسبه نفس ، و ساعتى براى\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nانديشه در صنعتى كه خدا در باره‌اش به كار برده است ، و ساعتى براى حظ و بهره‌ورى از حلال كه اين ساعت كمك مىكند تو را بر ساعات ديگر و باعث نشاط قلب و فراغت آن مىشود .\r\n5 - رسول خدا ( ص ) فرمود : ياد خدا كردن در صبحگاهان و شامگاهان بهتر از درهم شكستن شمشيرها در راه خدا است ، يعنى هر كه خدا را در صبحگاهان به ياد آورده و تذكر پيدا كند بر آنچه از او در شب از اعمال بد سر زده است و بر آنها استغفار و توبه كند ، بسراغ كارش رود در حالى كه خداوند بديهاى او را فرو ريزد و گناهانش را بيامرزد ، و هر كه خدا را در شامگاهان به ياد آورد و به نفس خود مراجعه كرده و به آنچه در روز از اسراف بر نفسش و تباه كردن امر خداوند متعال مرتكب شده است ياد آور شود و بر آنها از خدا استغفار كند و بسويش بازگردد ، بسوى خانه و اهلش رفته در حالى كه گناهان او آمرزيده شده باشد .\r\n6 - امير المؤمنين عليه السّلام در نهج البلاغه فرمود : هر كه بر نفس خود حسابرسى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nكند سود برد ، و هر كه عبرت جويد بينا گردد و هر كه بينا شود فهم يابد و هر كه فهم يابد دانا گردد .\r\n7 - پيغمبر ( ص ) در وصيت خود به ابو ذر عليه الرحمه فرمود : اى ابا ذر ! نفس خود را محاسبه كن پيش از آنكه محاسبه شوى ، زيرا حسابگرى نفست آسانتر از مورد محاسبه قرار گرفتنت در فرداى ( قيامت ) است ، و سبك و سنگين كن نفست را پيش از آنكه سبك و سنگين شوى و آماده شو براى عرضه‌گاه بزرگتر ، روزى كه عرضه شوى كه در آن روز چيزى پوشيده بر خدا نباشد . تا اينكه فرمود : اى ابا ذر كسى نمىتواند از پرهيزكاران باشد تا اينكه خود را محاسبه كند به نوعى كه شديدتر از محاسبه شريك از شريكش باشد ، تا بداند خوردنى و پوشيدنى و آشاميدنى او از كجاست ، از حلال است يا حرام ، اى ابا ذر ! هر كه اهميت ندهد كه مال را از چه راهى بدست مىآورد خدا نيز اهميت ندهد كه او را از چه راهى وارد آتش كند .\r\n8 - على عليه السّلام از رسول خدا ( ص ) نقل كرده كه فرمود : زيركترين زيركان كسى است كه نفسش را محاسبه كند و براى پس از مرگش عمل كند . شخصى گفت : يا امير -\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nالمؤمنين چگونه نفس را بايد حسابرسى كرد ؟ امام فرمود : چون انسان صبح كرده سپس به شب مىرسد به نفس خود رجوع كرده و بگويد : اى نفس من ! اين روزى بود كه گذشت و ديگر بر نمىگردد ، خداوند از تو سؤال خواهد كرد كه اين روز را در چه چيز گذراندى ، چكار كردى ؟ آيا ياد خدا كردى و سپاسش را بجا آوردى ، آيا احتياجات مؤمنى را بجا آوردى و گرفتاريش را بر طرف نمودى ، آيا پشت سر مؤمن او را در ( رسيدگى به ) اهل و فرزندش حفظ كردى و پس از مرگش در بازماندگانش حفظش كردى ، آيا از غيبت برادر مؤمنت زبانت را نگهداشتى ، آيا مسلمانى را كمك كردى ؟ چه كارى در اين روز انجام دادى ؟ پس انسان به ياد بياورد آنچه در روز انجام داده است ، اگر ببيند آنچه از او سر زده نيكى و خير بوده خدا را سپاس گويد و بر توفيقى كه بدست آورده خدا را تكبير كند ، و اگر آنچه از او سر زده معصيت و تقصير بوده خدا را استغفار كند و بر ترك آن اراده نمايد .\r\n9 - رسول خدا ( ص ) فرمود : نفسهايتان را حسابرسى كنيد قبل از آنكه حسابرسى شويد ، و نفسهايتان را سبك و سنگين كنيد قبل از آنكه سبك و سنگين شويد ، و آماده شويد بر عرضه‌گاه بزرگتر .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n10 - و فرمود : بنده‌اى نمىتواند مؤمن باشد مگر اينكه خود را حسابرسى كند سخت‌تر از آنكه شريك شريك خود را و مولا بنده خود را حسابرسى مىكند .\r\n11 - امام صادق عليه السلام به نقل از پدرانش عليهم السلام فرمود : هيچ روزى نيست كه بر فرزند آدم فرا رسد مگر كه بر او گويد : اى فرزند آدم ! من روز جديدم و بر اعمال تو شاهدم ، در من اعمال خير انجام بده و كار نيكو بجا آور تا بر تو شهادت دهم در روز قيامت ، زيرا تو هرگز مرا نخواهى ديد ( روزى كه گذشت ديگر نخواهد آمد ) .\r\n12 - امام صادق عليه السلام فرمود : چون شب فرا رسد نداكننده‌اى به صداى بلند كه همه مخلوقات انسان و پرى آن را بشنوند ندا كند ( از طرف شب ) اى فرزند آدم ! من آفريده تازه‌ام ، بر آنچه در من انجام شود شاهدم ، پس بكوشيد در وقت كه اگر خورشيد بر آيد من ديگر برنخواهم گشت تا در من كار خوب و بد انجام شود ، و روز نيز چون فرا رسد مانند شب سخن گويد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n13 - امام على بن الحسين عليه السّلام فرمود : فرشته نگهبان ( و ضبطكننده اعمال ) انسان در نامه عمل انسان مىنويسد : بنويسيد در اول و آخر آن كار خيرى را تا ميانه آن آمرزيده شود .\r\n\r\n97 - پرواداشتن در سالهاى آخر عمر\r\n( 874 ) 1 - امام صادق عليه السلام فرمود : انسان تا سن چهل سالگى ( تا حدودى ) در گشايش و مهلت است و چون به چهل سالگى رسد خداوند متعال به دو فرشته ( مامور انسان ) دستور مىدهد : تا اينجا بنده‌ام را عمر ( با فرجه و مهلت دادم ) از اين\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nپس او را شديدا و به سختى كنترل و ( اعمالش را ) ضبط كنيد و زيادى و كمى ، و كوچك و بزرگ عملش را بنويسيد .\r\n2 - امام باقر عليه السلام فرمود : زمانى كه انسان به چهل سالگى رسد بر او ( از عالم باطن ) گفته مىشود : خود را به پا ( و بر حذر باش ) كه ديگر عذرى ( مانند جوانى و خامى و خواهشهاى جوانى ) ندارى ، ( ولى در عين حال ) انسان چهل ساله ( و بالاتر ) سزاوار به بر حذر بودن از بيست ساله نيست ( بلكه انسان در هر سن و سالى بعد از بلوغ و تكليف از نظر مسئوليت يكسان است ) زيرا آنكه انسان را در اين دو مرحله زندگى بازخواست مىكند يكى است و به خواب غفلت نيست ( خداوند در همه عمر انسان را تحت نظر دارد ) پس بكوش بر آنچه از بيم و هراس ( در روز معاد ) در پيش دارى و زيادى گفتار را فرو گذار .\r\n3 - حضرت صادق عليه السلام فرمود : بر خودت ( از پيش خود ) فراگير ( يعنى از وجود خودت به نفع خودت در كسب نيكىها بكوش ) و بر خودت در هنگام سلامتى پيش از مرض ، و در هنگام قدرت پيش از ضعف ، و در هنگام زندگى پيش از مرگ بكوش و كار كن .\r\n4 - امير المؤمنين عليه السّلام فرمود : عمرى كه خدا عذر انسان را مىپذيرد تا\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nشصت سالگى است ( كه انسان بهانه مىآورد كه قواى غريزى و شهوى بر من غلبه داشته و عقل و تدبيرم اندك بوده ولى از اين سال به بعد ديگر اين عذرها پذيرفته نمىشود ) .\r\n5 - از امام صادق عليه السلام در باره اين آيه سؤال شد : ( هنگامى كه گويند خدايا ما را عمر ديگر ده تا اعمال خوب انجام دهيم . خداوند گويد : ) آيا عمر نداديم شما را به مقدارى كه تذكر يابد هر كه بخواهد تذكر يابد ( فاطر / 35 ) امام فرمود : منظور ، سرزنش ( تا ) هيجده سالگى است ( كه در اين دوران هر كسى صاحب عقل و شعور شده و بايد به راه حق و صواب قدم گذارد ) .\r\n6 - امام صادق عليه السلام فرمود : سه چيز در هر كه نباشد هرگز اميدى بخير ( و رستگاريش ) نيست : كسى كه در پيرى پرهيزكارى نكند ، كسى كه خداوند را از غيب نترسد ، و كسى كه از عيب حياء نكند .\r\n7 - ابو بصير گويد : حضرت صادق عليه السلام فرمود : زمانى كه انسان به سى و سه سالگى رسيد به نهايت قوت و جوانيش رسيده است و زمانى كه به چهل سالگى رسيد به آخر ( جوانيش ) رسيده است ، و زمانى كه پا به چهل و يك سالگى گذارد رو به نقصان است ، و سزاوار\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nاست بر كسى كه به پنجاه سالگى رسيده خود را در حال رفتن و كوچ كردن از دنيا ببيند ( و به جبران گذشته و آمادگى بر آخرت و حساب بپردازد ) .\r\n\r\n98 - نيكىها پس از ارتكاب بديها\r\n( 881 ) 1 - يونس بن ظبيان گويد : امام صادق عليه السلام در ضمن حديثى فرمود : هر كه دوست دارد بداند نزد خدا چه مقام و پاداشى دارد بنگرد كه خدا نزد او چه مقام و منزلتى دارد ( آيا از فرمان حق بعنوان اينكه سزاوار به اطاعت و آفريدگار جهانيان است اطاعت كرده و براى خدا كارى انجام داده است ) ، و هر كه در خلوت در برابر انجام عملى قرار گرفت بنگرد كه اگر خوب است انجام دهد و اگر زشت و بد است پرهيز و اجتناب كند ، همانا خداوند سزاوار است به كيفر و زيادت ( اگر عمل بد انجام دهد بر خداوند شايسته است مجازات كند و اگر عمل خوب انجام دهد بر خداوند شايسته است چند برابر پاداش دهد ) و هر كه عمل بدى در پنهانى بجا آورد بايد ( به جبرانش ) در پنهانى عمل خوب بجا\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nآورد ، و هر كه عمل بدى در آشكارى بجا آورد بايد ( به جبرانش ) در آشكارى عمل خوب بجا آورد .\r\n2 - هشام بن سالم گويد : امام صادق عليه السلام فرمود : حضرت على بن الحسين عليه السّلام مىفرمود : واى بر كسى كه يكانش بر ده‌گانش غلبه كند . گفتم : منظور چيست ؟\r\nفرمود : آيا نشنيده‌اى قول خداوند را كه فرمود : « هر كه يك نيكى بجا آورد ده برابر پاداش برد و هر كه يك بدى بجا آورد پاداش داده نشود مگر به مثل آن ( بيك بدى ) ، ( انعام / 162 ) عمل خوب اگر انجام شود ده پاداش بر آن نوشته مىشود و عمل بد اگر انجام شود يك كيفر بر آن نوشته مىشود ، پس پناه مىبريم به خدا از كسى كه در يك روز ده عمل بد انجام دهد و يك عمل خوب نداشته باشد و بديهايش ( يگانش ) بر خوبيهايش ( ده‌گانش ) غلبه كند .\r\n3 - ابو بصير گويد : امام صادق عليه السلام فرمود : خداوند به عيسى بن مريم عليه السّلام وحى كرد كه : مخلوقى را مانند دينم گرامى نداشته‌ام و مخلوقى را بمانند رحمتم نعمت نداده‌ام ، ظاهرت را با آب بشوى و باطنت را با نيكىها درمان كن ( و شستشو نما )\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nهمانا تو بسوى من بازگشت كنى ، بكوش كه هر چه مىآيد نزديك است ، و مرا با صداى اندوهگين ( با حالت حزن و اندوه ) بخوان .\r\n4 - محمد بن مسلم گويد : شنيدم كه امام باقر عليه السلام مىفرمود : چه خوب است انجام نيكىها پس از ارتكاب بديها ، و چه بد است ارتكاب بديها پس از انجام نيكىها .\r\n5 - ابو ذر گويد : رسول خدا ( ص ) فرمود : بپرهيز خدا را در هر كجا و در هر حال كه هستى ، و با مردم با اخلاق نيكو رفتار كن ، و اگر عمل بدى كردى بدنبالش عمل نيكو كن تا عمل بدت را محو كند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\n99 - قبولى توبهء مرتد\r\n( 886 ) 1 - امام باقر عليه السلام فرمود : هر مؤمنى در حال داشتن ايمان عمل نيكى كند سپس دچار فتنه‌اى شده و كافر شود و پس از كفرش توبه كند هر عمل نيكى كه در حال ايمانش بجا آورده بر او نوشته و حساب مىشود و كافرشدنش آنها را محو و باطل نمىكند .\r\n\r\n100 - اشتغال به اهل و مال\r\n( 887 ) 1 - امير المؤمنين عليه السّلام فرمود : فرزند آدم هنگامى كه در روز\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nآخر زندگى دنيا و روز اول زندگى آخرت ( هنگام مرگش ) قرار گيرد مال و فرزندان و اعمالش در مقابلش مجسم مىشوند ، رو بسوى مالش كرده و مىگويد : به خدا سوگند كه من بر تو حريص و بخيل بودم بر من چه بهره‌اى دارى ؟ مالش گويد : از من به مقدار كفنت برگير ، سپس به فرزندانش رو كرده و مىگويد : به خدا سوگند من شما را دوست داشتم و از شما حمايت مى - كردم ، چه بهره‌اى از شما دارم ؟ فرزندانش مىگويند : ما تو را تا گورت همراهى كرده و در آن مىپوشانيم . سپس به عملش رو كرده و گويد : به خدا سوگند من در راه تو پارسائى كردم اگر چه بر من گران بود . اكنون چه بهره‌اى از تو دارم ، عملش گويد : من در قبر و در برخاستن از قبر همراهت هستم تا من و تو بر خدايت عرضه شويم .\r\n2 - امير المؤمنين عليه السّلام فرمود : شخص مسلمان داراى سه دوست است : يكى دوستى است كه به او مىگويد : من در زندگى و پس از زندگى همراه تو هستم و آن عمل انسان\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nاست . ديگرى دوستى است كه به او مىگويد : من تا هنگام مردن همراه تو هستم و سپس به وارثت مىرسم و آن مال انسان است و سومى دوستى است كه به او مىگويد : من تا كنار قبر همراه تو هستم سپس تو را رها مىكنم و آن اولاد انسان است .\r\n\r\n101 - اعمالى كه بر خدا و رسول و امامان عرضه مىشود\r\n( 889 ) 1 - امام صادق عليه السلام فرمود : اعمال بندگان ، چه نيكوكار و چه بدكار ، هر روز بر رسول خدا عرضه و نشان داده شود ، پس بر حذر باشيد از اعمالتان و اين است قول خداوند كه مىفرمايد : « و بگو عمل كنيد كه به زودى خدا و رسول خدا عمل شما را ببينند » ( توبه / 105 ) و ساكت شد . ( شايد سكوت امام اشاره به ذكر نكردن ( مؤمنان ) در آيه باشد كه منظور ائمه ( ع ) هستند و احتمالا در حال تقيه بوده ) .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n2 - امام رضا عليه السلام فرمود : اعمال نيكان و بدان بر رسول خدا ( ص ) عرضه شود .\r\n3 - يعقوب بن شعيب گويد : پرسيدم از امام صادق عليه السلام از اين قول خدا :\r\n« عمل كنيد كه به زودى مىبيند خدا و رسولش و مؤمنان عمل شما را » ( توبه / 105 ) امام فرمود : منظور از مؤمنان امامان عليهم السلام مىباشند .\r\n4 - سماعه گويد : شنيدم امام صادق عليه السلام مىفرمود : چرا رسول خدا ( ص ) را بد حال مىكنيد ؟ ! مردى گفت : چگونه ما او را بد حال مىكنيم ؟ ! امام عليه السّلام فرمود :\r\nآيا نمىدانيد كه اعمالتان بر رسول خدا ( ص ) عرضه مىشود اگر معصيتى از شما مشاهده كند ناراحت مىگردد ، پس رسول خدا ( ص ) را ناراحت نكنيد بلكه خوشحالش كنيد .\r\n5 - عبد الله بن زيات كه پيش امام رضا عليه السّلام منزلت و احترامى داشت گويد :\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nبه امام رضا عليه السّلام عرض كردم : براى من و خانواده‌ام به درگاه خدا دعا فرما . امام فرمود : مگر من دعا نمىكنم ؟ ! همانا هر شب و روز اعمال شما بر من عرضه مىشود . ابن زيات گويد : اين مسأله براى من بزرگ جلوه كرد ، امام فرمود : مگر اين آيه را نخوانده‌اى كه :\r\n« و بگو بكوشيد در عمل كه عمل شما را خدا و رسولش و مؤمنان مىبينند » ( توبه / 105 ) به خدا كه آن مؤمن على بن ابى طالب عليه السّلام است .\r\n6 - امام باقر عليه السلام اين آيه را ياد كرد : « مىبيند عمل شما را خدا و رسولش و مؤمنان » ( توبه / 105 ) و فرمود : منظور از مؤمنان على بن ابى طالب عليه السّلام است .\r\n( توبه / 105 ) 7 - رسول خدا ( ص ) فرمود : زندگى و مرگم براى شما خير است . تا اينكه فرمود :\r\nهنگامى كه از شما مفارقت كردم ( از دنيا درگذشتم ) اعمال شما در هر روز بر من عرضه شود ، اگر اعمالتان خوب باشد ( پاداش ) زيادتى از خدا براى شما بخواهم و اگر اعمالتان بد باشد براى شما از خدا طلب آمرزش كنم .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n8 - روايت شده : اعمال بندگان نيكوكار و فاجر بر رسول خدا ( ص ) و ائمه هدى عليهم السلام عرضه مىشود ، پس بر حذر باشيد ، و اين است قول خدا : « و بگو بكوشيد در عمل ، خدا و رسولش و مؤمنان ببينند عمل شما را » . ( توبه / 105 ) 9 - ابو بصير گويد : به امام صادق عليه السلام عرض كردم : ابو خطاب ( اسم رلوى حديث ) مىگويد : در هر پنجشنبه‌اى بر رسول خدا ( ص ) اعمال امتش عرضه مىشود . امام فرمود : اين چنين نيست ، بلكه بر رسول خدا ( ص ) اعمال نيكوكاران و بدكاران امتش در هر روزى عرضه مىشود ، پس بر حذر باشيد ، و اين است قول خداوند : « و بگو بكوشيد در عمل كه خدا و رسولش و مؤمنان ببينند عمل شما را » ( توبه / 105 ) و امام ساكت شد . ابو بصير گويد : مقصود از مؤمنان در اين آيه ، امامان عليهم السلام هستند .\r\n10 - رسول خدا ( ص ) فرمود : زندگىام براى شما خير است و مردنم نيز براى شما خير است ، اما در زندگيم با من سخن گوئيد و با شما سخن گويم و اما در مردنم اعمال شما\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nدر عصر هر دوشنبه و پنجشنبه بر من عرضه شود ، اگر عمل صالحى بود خدا را سپاس مىگذارم و اگر عمل بدى بود از خدا براى شما آمرزش بخواهم .\r\n11 - رسول خدا ( ص ) فرمود : هر كه بر من ضمانت كند كه زبان و شهوتش را نگهدارد بهشت را بر او ضمانت كنم .\r\n12 - امام على بن الحسين عليه السّلام فرمود : اعمال اين امت در هر صباحى بر خداوند عرضه مىشود .\r\n13 - رسول خدا ( ص ) در ميان گروهى از اصحابش فرمود : بودن من در ميان شما براى شما خير است و جداشدنم نيز از شما برايتان خير است ، اما در بودنم ، خداوند مىگويد : « خداوند عذابشان نمىكند در حالى كه تو در ميانشان باشى و خداوند عذاب‌كننده نيست ايشان را در حالى كه استغفار كنند » ( انفال / 33 ) كه با شمشير عذابشان كند ،\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nاما جدائى من از اين جهت براى شما خير است كه اعمال شما در هر دوشنبه و پنجشنبه بر من عرضه شود ، آنچه كار خوب باشد خدا را سپاس مىكنم و آنچه عمل بد باشد براى شما از خدا استغفار مىكنم .\r\n14 - ابن اذينه گويد : خدمت امام صادق عليه السلام بودم گفتم : ( منظور از مؤمنان در اين آيه چيست ؟ ) « بگو بكوشيد در عمل كه خدا و رسولش و مؤمنان عمل شما را ببينند » . ( توبه / 105 ) فرمود : منظور از مؤمنان در اين آيه ما هستيم .\r\n15 - داود رقى گويد : در خدمت امام صادق عليه السلام نشسته بودم ، حضرت بدون مقدمه فرمود : اى داود ! روز پنجشنبه اعمال شما بر من عرضه شد و در اعمالت كه بر من عرضه شد ديدم كه تو بر فلان پسر عمويت صله دادى و اين كارت مرا مسرور گردانيد ، من دانستم كه صله تو زودتر عمر او را فانى كرده و اجلش را بريده كند . داود گويد : من\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nپسر عموئى داشتم كه ناصبى و دشمن اهل بيت ( ع ) و خبيث بود و از طرف او و خانواده‌اش بدى به من رسيده بود ، و قبل از آمدنم به مكه مقدارى براى نفقه و خرجش دادم و چون به مدينه رسيدم و به خدمت امام شرفياب شدم امام ( از علم غيب ) از جريان من اطلاع داد .\r\n16 - على بن موسى بن طاوس در كتاب « محاسبة النفس » گويد : ديدم روايات متفقى كه روز دوشنبه و پنجشنبه اعمال بندگان بر خدا و رسول ( ص ) و امامان ( ع ) عرضه مىشود .\r\n17 - احمد بن عمر گويد : از امام ابو الحسن عليه السّلام در بارهء اين آيه سؤال شد : « بكوشيد در عمل كه خدا و رسولش و مؤمنان عمل شما را مىبينند » ( توبه / 105 ) فرمود : اعمال بندگان نيكوكارشان و بدكارشان در هر صباحى بر رسول خدا ( ص ) عرضه مىشود ، پس بر حذر باشيد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n18 - امام باقر عليه السلام فرمود : اعمال بندگان در عصر هر پنجشنبه بر رسول خدا ( ص ) عرضه مىشود ، پس بايد حياء كرد از اينكه عمل بد انسان بر پيغمبرش عرضه شود .\r\n19 - از حفص بن بخترى و ديگران روايت شده كه : اعمال بندگان روز پنجشنبه بر پيغمبر ( ص ) و امامان معصوم ( ع ) عرضه مىشود .\r\n20 - بريد عجلى گويد : در خدمت امام صادق عليه السلام بودم و از اين آيه پرسيدم : « عمل كنيد كه خدا و رسولش و مؤمنان عمل شما را ببينند » ( توبه / 105 ) امام فرمود : مؤمنان در اين آيه ما هستيم .\r\n21 - باز امام صادق عليه السلام در باره آيه ياد شده فرمود : منظور از مؤمنان امامان عليهم السلام مىباشند .\r\n22 - و نيز امام باقر عليه السّلام در باره همان آيه فرمود : هيچ مؤمن و كافرى\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nنيست كه بميرد و در قبر گذارده شود مگر عملش بر رسول خدا ( ص ) و على عليه السّلام و بر همه امامان معصوم كه خداوند اطاعتشان را بر مردم فرض و واجب كرده است عرضه شود .\r\n23 - و نيز از ابو بصير روايت است كه از امام صادق عليه السلام سؤال كرد :\r\nمنظور از مؤمنان در آيه ( توبه / 105 ) چه كسانيند ؟\r\nامام فرمود : چه كسى را خيال مىكنى باشد غير از صاحب و همنشينت ( يعنى خود امام صادق كه صاحب و همنشين ابو بصير بود ) .\r\n24 - عبد الله بن ابان گويد : به امام رضا عليه السّلام عرض كردم : براى من و دوستانت به درگاه خدا دعا كن ! امام فرمود : سوگند به خدا كه اعمالتان را در هر پنجشنبه بر خدا عرضه مىكنم ( يعنى من كه عرضه‌كننده اعمال دوستان به خدا هستم مسلما برايشان دعا مىكنم تا نيكىهاشان افزوده شود و گناهانشان آمرزيده گردد تا موقع عرضه كردن خوشحال شوم ) .\r\n25 - باز عبد اللَّه بن ابان گويد : به امام رضا عليه السّلام عرض كردم : عده‌اى از دوستانتان از من خواسته‌اند كه شما به درگاه خدا آنان را دعا كنيد امام فرمود : به خدا سوگند من در هر روز اعمالشان را به خدا عرضه مىكنم .\r\nپايان\r\n\r\n\r\n","description":"","footnote":"","page_name":" 400 ","page_number":400}
  ]