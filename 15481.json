[
  {"content":"\r\n\r\nسلسله پژوهش هاى اعتقادى\r\n( 10 )\r\nنگاهى\r\nبه حديث ثقلين\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمركز الحقائق الاسلامية\r\nنام كتاب : نگاهى به حديث ثقلين\r\nمؤلف : آيت الله سيد على حسينى ميلانى\r\nترجمه و ويرايش ، هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1500 نسخه\r\nنوبت چاپ : اول / 1387\r\nچاپ : وفا\r\nشابك : 3 - 95 - 2501 - 964 - 978\r\n3 - 95 - 2501 - 964 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : 1 . قيطريه : خيابان برادران سليمانى ( حكمت سابق ) ، پلاك 98 ، نمايشگاه كتاب اعراف ، تلفن : 22208592 - 021\r\n2 . خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرح ? م\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nنگاهى\r\nبه حديث ثقلين\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله الطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\n\r\nپيش‌گفتار\r\nيكى از احاديث معروفى كه شيعه و سنّى نقل كرده‌اند « حديث ثقلين » است . اين حديث در منابع بسيارى نقل شده است .\r\nتِرمذى در كتاب صحيح به سند خود ، از جابر بن عبداللَّه انصارى اين گونه نقل مىكند : رسول خدا صلى اللَّه عليه وآله فرمود :\r\nيا أيُّهَا النَّاسُ ! إنّي تَرَكْتُ فِيكُمْ ما إنْ أَخَذْتُمْ بِهِ لَنْ تَضِلُّوا :\r\nكِتابَ اللَّهِ وَعِتْرَتِي أهْلَ بَيْتِي . « 1 »\r\nاى مردم ! من در ميان شما چيزى گذاشتم كه اگر بدان تمسّك\r\n\r\n\r\n","description":"","footnote":"\r\n( 1 ) صحيح تِرمذى : 6 / 124 ، حديث 3786 .\r\n","page_name":" 13 ","page_number":13},
  {"content":"\r\n\r\nكنيد ، هرگز گمراه نخواهيد شد : كتاب خدا و عترتم كه خاندان من هستند .\r\nهمچنين تِرمذى در صحيح خود با سند ديگرى از زيد بن ارقم نقل مىكند كه رسول خدا صلّى اللَّه عليه وآله فرمود :\r\nإنِّي تارِكٌ فِيكُمْ ما إنْ تَمَسَّكْتُمْ بِهِ لَنْ تَضِلُّوا بَعْدي ، أَحَدُهُما أَعْظَمُ مِنَ الآخَرِ : كِتابَ اللَّهِ حَبْلٌ مَمْدُودٌ مِنَ السَّماءِ إلَى الأرْضِ ، وَعِتْرَتِي أهْلُ بَيْتِي ، وَلَنْ يَفْتَرِقَا حَتّى يَرِدَا عَلَيَّ الْحَوْضَ ، فَانْظُرُوا كَيْفَ تَخْلُفُوني فِيهِما . « 1 »\r\nبه راستى كه من در ميان شما چيزى را به جا مىگذارم كه اگر بدان چنگ بزنيد هرگز بعد از من گمراه نخواهيد شد . يكى از آن دو از ديگرى باعظمت‌تر است : كتاب خدا كه ريسمانى آويخته از آسمان به زمين است ، و عترت و خاندان من ، و اين دو هرگز از يكديگر جدا نمىشوند تا كنار حوض كوثر بر من وارد شوند .\r\nپس دقّت نماييد كه بعد از من در حقّ آن دو چگونه رفتار خواهيد داشت .\r\nاين دو روايت در زمرهء رواياتى است كه از دو صحابى\r\n\r\n\r\n","description":"","footnote":"\r\n( 1 ) صحيح تِرمذى : 6 / 125 ، حديث 3788 .\r\n","page_name":" 14 ","page_number":14},
  {"content":"\r\n\r\nپيامبر خدا صلّى اللَّه عليه وآله در كتاب صحيح ترمِذى نقل شده است .\r\nبه راستى اگر به اين حديث شريف عمل مىشد و با مصاديق صحيحش تطبيق مىگرديد ، هرگز چنين اختلافى بين امّت اسلام واقع نمىشد .\r\nآرى فراخوانى و دعوت به وحدت اسلامى و كنار گذاشتن اختلافات موجود ميان فرقه‌هاى اسلامى ، از امورى است كه مورد اهتمام انديشمندان اصلاح‌گر مسلمان قرار گرفته است .\r\nدر اين راستا آنان براى دست‌يابى به اين هدف ، راه‌ها ، پيشنهادها و نظريه‌هايى ارائه كرده‌اند ؛ ولى حديث شريف ثقلين بهترين وسيله براى اتّفاق و گرد هم آمدن مسلمانان مىباشد ؛ چرا كه اين حديث از طرفى مورد پذيرش همهء فرقه‌هاى اسلامى است ؛ و از طرف ديگر مدلول و معناى آن واضح و روشن است .\r\nاين كتاب پژوهشى در اين زمينه است كه در چهار بخش به بررسى و تحقيق اين حديث شريف پرداخته است :\r\n1 . پژوهشى در واژگان حديث ؛\r\n2 . نگاهى به راويان حديث ؛\r\n3 . بررسى دلالت‌هاى حديث ؛\r\n4 . بررسى اشكال‌ها و ايرادهاى واهى .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش يكم پژوهشى در واژگان حديث ثقلين\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nواژهء « ثقل » از نظر لغوى\r\nاين حديث شريف ، به « حديث ثَقَليْن » مشهور است . واژهء ثَقَلَيْن تثنيهء « ثَقَل » است ، و كلمهء ثَقَل در لغت به معناى متاعى است كه مسافر با خود حمل مىكند .\r\nالبتّه عدّه‌اى از محدّثان و لغويان ، اين كلمه را « ثِقْلَيْن » - يعنى به كسر ثاء و سكون قاف - قرائت كرده‌اند ، كه در اين صورت تثنيهء « ثِقْل » خواهد بود ، و ثِقْل در لغت به معناى بار سنگين و گنج آمده است .\r\nولى به نظر مىرسد كلمهء « ثقلين » در اين حديث شريف ، به فتح ثاء و قاف باشد .\r\nفيروزآبادى در كتاب القاموس المحيط مىنويسد :\r\nثَقَل ( به حركت قاف ) به معناى متاع و كالاى مسافر و نيز هر چيز نفيسى را كه پنهان و محفوظش مىدارند مىباشد ؛ و حديثى كه از پيامبر خدا صلى اللَّه عليه وآله نقل شده است كه فرمود : « إِنِّي تارِكٌ فِيْكُمُ\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nالثَّقَلَيْنِ : كِتابَ اللَّهِ وَعِتْرَتِي » از همين لغت است . « 1 » اين كه ما ضبط نخست را بر ضبط دوم ترجيح داديم به اين جهت است كه تناسب ضبط نخست ( ثَقَلَيْن ) با موقعيّتى كه اين حديث شريف از رسول خدا صلى اللَّه عليه وآله صادر گرديده بيشتر است ؛ چرا كه مسافرى كه از شهرى به شهر ديگرى كوچ مىكند - به خصوص كه هرگز قصد بازگشت به آن شهر را نداشته باشد - اسباب و اثاثيهء زندگى خود را مىبرد ، و از آن جا كه حمل و نقل در آن زمان به سختى و مشقّت انجام مىگرفت و انسان نمىتوانست تمام لوازم و اثاثيهء زندگى را از جايى به جايى ببرد ، ناگزير در هنگام كوچ ، به برداشتن گران‌بهاترين و نفيس‌ترين دارايى خود اكتفا مىكرد .\r\nرسول خدا صلى اللَّه عليه وآله در حديث ثقلين مىفرمايد :\r\nإنّي قد دعيت فأجبت .\r\nبه راستى كه من فرا خوانده شده‌ام و به اين فراخوانى پاسخ گفته‌ام .\r\nدر نقل ديگرى آمده است كه فرمود :\r\nيوشك أن ادعي فاجيب .\r\nنزديك است كه فرا خوانده شده و به آن پاسخ مثبت دهم .\r\n\r\n\r\n","description":"","footnote":"\r\n( 1 ) القاموس المحيط : 3 / 468 ، مادهء « ثقل » .\r\n","page_name":" 20 ","page_number":20},
  {"content":"\r\n\r\nآن حضرت با اين سخنان ، از نزديكى رحلت جانگدازش خبر مىدهد ؛ از اين رو فرمود :\r\nوإنّي تاركٌ .\r\nهمانا باقى گذاردم .\r\nآرى ، قرار گرفتن آن حضرت در موقعيّت سفر آخرت ، اقتضا مىكند كه عزيزترين و گران‌بهاترين اشياى خود را كه قرآن و عترت است با خود ببرد ؛ ولى به مقتضاى رأفت و لطفى كه بر امّت دارد ، و از آن جايى كه بر ماندگارى اين دين حرص مىورزد ، اين گران‌بهاترين اشياى خود را كه در طول حيات پربركتش ، نهايت اعتنا و توجّه به آن‌ها داشت ، در بين امّت باقى گذاشت . بنا بر اين آن چه را كه به جهت مسافرت بايد از اين دار فانى با خود ببرد ، به جهت رأفت و محبّت بىدريغى كه به امّت دارد در بين آن‌ها باقى گذارده و مىفرمايد :\r\nإنّي تارك فيكم الثَّقَلَيْن : كتاب اللَّه وعترتي أهل بيتي .\r\nمن دو چيز گران‌بها در بين شما مىگذارم : كتاب خدا و عترت و خاندانم .\r\nآن گاه حضرتش اين گونه توصيه مىفرمايد :\r\nما إن تمسّكتم بهما لن تضلّوا .\r\nمادامى كه به آن‌ها تمسّك كنيد ، هرگز گمراه نخواهيد شد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاز اين رو غرض اين است كه دو گوهر نفيس و گران‌بها در ميان امّت باقى بماند تا امّت پس از آن حضرت گمراه نشوند .\r\nپس با توجّه به قراين و تناسب‌هاى موجود در حديث واژهء « ثَقَلين » بر « ثِقْلَين » ترجيح دارد .\r\n\r\nبررسى واژگان ديگر\r\nهمچنان كه ملاحظه نموديد ، در نقل نخست اين گونه آمده است كه پيامبر خدا صلى اللَّه عليه وآله فرمود :\r\nما إنْ أَخَذْتُمْ بِهِما لَنْ تضلّوا .\r\nو بنا بر نقل دوم آن حضرت فرمود :\r\nما إنْ تَمَسَّكْتُمْ بِهِمَا لن تضلّوا .\r\nاين دو متن در كتاب‌هاى ديگرى نيز غير از تِرمذى موجود است .\r\nبا توجه به تحقيقى كه انجام شده است ، عبارت « ما إنْ أَخَذْتُمْ » و يا عبارتى كه مشتمل بر واژهء « اخْذ » باشد در مدارك زير آمده است :\r\nمسند احمد بن حنبل ، مسند ابن راهويه ، طبقات ابن سعد ، صحيح تِرمذى ، مسند ابى يَعْلى ، المعجم الكبير طبرانى ، مصابيح السنّهء بغوى ، جامع الاصول ابن اثير و مصادر ديگر . « 1 »\r\n\r\n\r\n","description":"","footnote":"\r\n( 1 ) مسند احمد : 3 / 59 ، مسند ابن راهويه ، به نقل از المطالب العاليه ابن حجر عسقلانى : حديث 1873 ، الطبقات الكبرى : 2 / 194 ، صحيح تِرمذى : 6 / 124 ، حديث 3786 ، مسند ابى يعلى : 2 / 376 ، حديث 1140 ، المعجم الكبير : 3 / 62 و 63 ، حديث 2678 و 2680 ، مصابيح السنّه : 4 / 189 ، حديث 4815 ، جامع الاصول : 1 / 277 ، حديث 65 .\r\n","page_name":" 22 ","page_number":22},
  {"content":"\r\n\r\nو واژهء « تمسّك » در مسند عبد بن حميد ، تفسير الدرّ المنثور ، الجامع الصغير و احياء المَيْت موجود است . « 1 » با مراجعهء به كتاب‌هاى لغت درمىيابيم كه منظور از واژهء « اخْذ » و يا كلمهء « تمسّك » در چنين مواردى ، تبعيّت و پيروى است . علاوه بر آن كلمهء « الإتّباع » نيز كه در متن روايات ابن ابى شيبه در كتاب المصنَّف آمده است ، به معناى همان « تبعيّت و پيروى » است . « 2 » در ادامهء نقل واژگان حديث ثقلين ، با نقل ديگرى رو به رو مىشويم و آن وجود واژهء « الإعتصام » به جاى واژهء « الأخْذ » و « التمسّك » است . خطيب بغدادى اين حديث را اين گونه نقل مىكند كه پيامبر خدا صلى اللَّه عليه وآله فرمود :\r\nإنّي تركت فيكم ما لن تضلّوا بعدي إن اعتصمتم به : كتاب اللَّه وعترتي . « 3 »\r\n\r\n\r\n","description":"","footnote":"\r\n( 1 ) منتخب مسند عبد بن حميد : 114 ، حديث 265 ، الدرّ المنثور : 2 / 285 ، احياء الميت : 36 ، حديث 7 .\r\n( 2 ) المصنّف : 10 / 505 ، حديث 10127 .\r\n( 3 ) كنز العمّال : 1 / 187 ، حديث 951 .\r\n","page_name":" 23 ","page_number":23},
  {"content":"\r\n\r\nمن در بين شما چيزى را باقى گذاردم كه اگر پس از من به آن تمسّك كرديد ، هرگز گمراه نخواهيد شد : كتاب خدا و خاندانم .\r\nواژهء « اعتصام » در قرآن ، حديث ، لغت عربى و استعمالات فصيح همان معناى تمسّك است . « 1 » شاهد بر اين كه « اعتصام » در قرآن و حديث به معناى « تمسّك » است ، روايتى است كه در كتاب‌هاى شيعه و سنّى آمده است كه امام صادق عليه السلام در تفسير آيهء مباركه‌اى كه مىفرمايد :\r\n« وَاعْتَصِمُوا بِحَبْلِ اللَّهِ جَمِيعاً وَلَا تَفَرَّقُوا » . « 2 »\r\nهمگى به ريسمان خدا تمسّك كرده و پراكنده نشويد ؛\r\nفرمود :\r\nنَحْنُ حَبْلُ اللَّهِ .\r\nما همان ريسمان خداوند هستيم .\r\nاين تفسير امام صادق عليه السلام در منابع اهل تسنّن ؛ از جمله تفسير ثعلبى و الصواعق المحرقه آمده است « 3 » و آن گاه كه به التفسير الكبير فخر رازى در ذيل اين آيهء مباركه ، و نيز به تفسير الخازن و تفاسير ديگر مراجعه كنيم ،\r\n\r\n\r\n","description":"","footnote":"\r\n( 1 ) الصحاح : 4 / 1608 ، ماده « مسك » ، لسان العرب : 10 / 488 ، مادهء « مسك » .\r\n( 2 ) سورهء آل عمران : آيهء 103 .\r\n( 3 ) الصّواعق المحرقه : 233 ، شواهد التنزيل : 1 / 169 و 170 .\r\n","page_name":" 24 ","page_number":24},
  {"content":"\r\n\r\nمشاهده خواهيم كرد كه آنان در هنگام تفسير اين آيه ، حديث ثقلين را متذكّر مىشوند . « 1 » البته حاكم نيشابورى نيز در المستدرك به سندى صحيح همين گونه نقل كرده است . « 2 » بنا بر اين ، « اعتصام » همان « تمسّك » ، و « تمسّك » به معناى « اتّباع و پيروى » است ، و با وجوب تبعيّت و پيروى كه مفاد « حديث ثقلين » است ، بدون هيچ تأمّل و نزاعى امامت و خلافت ثابت خواهد شد ؛ در نتيجه على و اهل بيت عليهم السلام خلفاى رسول خدا صلى اللَّه عليه وآله بعد از آن حضرت مىباشند .\r\n\r\nنكته‌اى جالب\r\nنكتهء جالب اين كه در بعضى از متون حديث ثقلين ، به جاى « ثقلين » ، « خليفتين » آمده است . اين واژهء « خليفه » ، صريح در مدّعاى شيعهء اماميّه مىباشد . اين متن را احمد بن حنبل در مسند ، ابن ابى عاصم در كتاب السنّه و طبرانى در المعجم الكبير آورده‌اند . « 3 »\r\n\r\n\r\n","description":"","footnote":"\r\n( 1 ) تفسير الكبير : 8 / 173 ، تفسير الخازن : 1 / 277 .\r\n( 2 ) المستدرك : 3 / 110 .\r\n( 3 ) مسند احمد : 5 / 181 ، حديث 21068 و ص 189 ، حديث 21145 ، كتاب السنّه : 336 ، حديث 754 ، المعجم الكبير : 5 / 53 .\r\n","page_name":" 25 ","page_number":25},
  {"content":"\r\n\r\nحافظ هيثمى ، بعد از نقل اين حديث از كتاب المعجم الكبير طبرانى مىگويد : همهء رجال سند آن مورد وثوق و اعتماد هستند و جلال الدّين سيوطى نيز پس از نقل روايت ، به صحّت سند آن تصريح مىنمايد . « 1 » نكتهء لطيف‌تر اين كه : عبدالرؤوف مَناوى مصرى ، در كتاب فيض القدير فى شرح الجامع الصّغير ، در شرح كلمهء « عِتْرَتي » مىگويد :\r\n« عترت رسول خدا صلى اللَّه عليه وآله همان اصحاب كسائى هستند كه خداوند متعال هر گونه پليدى را از آن‌ها دور كرده و آنان را به طور كامل پاك فرموده است » . « 2 » ملاحظه مىفرماييد كه نتيجهء الفاظ مختلف حديث ثقلين ، تعيين امام و خليفهء بعد از رسول خدا صلى اللَّه عليه وآله و بيان‌گر منصب خلافت و امامت خواهد بود .\r\n\r\nنتيجهء بحث\r\nنتيجهء سخن اين كه حديث ثقلين گرچه به متن‌هاى گوناگون نقل شده است ؛ ولى تمامىِ آن‌ها مفيد يك معنا بوده و آن « امامت و خلافت » است ؛ و در بين اين متون ، دلالت كلمهء « خليفتين » از همه صريح‌تر است\r\n\r\n\r\n","description":"","footnote":"\r\n( 1 ) مجمع الزوائد : 9 / 165 ، الجامع الصغير : 1 / 402 ، حديث 263 .\r\n( 2 ) فيض القدير : 3 / 14 ، شرح حديث 2631 .\r\n","page_name":" 26 ","page_number":26},
  {"content":"\r\n\r\nكه هيچ اختلافى در اين مورد نيست .\r\nبه راستى چه متنى در دلالت بر امامت و خلافت از اين متن صريح‌تر است ، آن جا كه پيامبر خدا صلى اللَّه عليه وآله فرمود :\r\nإنّي تارك فيكم خليفتين [ الخليفتين 
  ] : كتاب اللَّه وعترتي . ما إن تمسّكتم بهما لن تضلّوا بعدي .\r\nبه راستى كه من در بين شما دو جانشين گذاردم : كتاب خدا و خاندانم . مادامى كه به آن دو تمسّك كنيد ، هرگز گمراه نخواهيد شد .\r\nآرى از اين جا درمىيابيم كه قرآن كريم و روايات صادره از رسول خدا صلى اللَّه عليه وآله چگونه يكديگر را تصديق مىنمايند . قرآن كريم مىفرمايد :\r\n« وَاعْتَصِمُوا بِحَبْلِ اللَّهِ جَمِيعاً وَلَا تَفَرَّقُوا » . « 1 »\r\nو همگى به ريسمان خدا تمسّك كنيد و پراكنده نشويد .\r\nو رسول خدا صلى اللَّه عليه وآله نيز در حديث ثقلين مىفرمايد :\r\nإنّي تارك فيكم الثّقلين : كتاب اللَّه وعترتي أهل بيتي ، ما إن تمسّكتم بهما لن تضلّوا بعدي أبداً .\r\nمن دو چيز گران‌بها در بين شما مىگذارم : كتاب خدا و عترت\r\n\r\n\r\n","description":"","footnote":"\r\n( 1 ) سورهء آل عمران : آيهء 103 .\r\n","page_name":" 27 ","page_number":27},
  {"content":"\r\n\r\nو خاندانم . مادامى كه به آن‌ها تمسّك كنيد ، هرگز گمراه نخواهيد شد .\r\nآن چه را كه قرآن كريم به عنوان « حبل اللَّه » به تمسّك به آن امر مىفرمايد ، رسول خدا صلى اللَّه عليه وآله به عنوان « عِترتي أهل بيتي » به تمسّك به آن دستور مىدهد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nبخش دوم نگاه به راويان حديث ثقلين\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nراويان حديث ثقلين\r\nحديث معروف و مشهور ثقلين ، توسط راويان بسيارى نقل شده است . در ميان اصحاب رسول خدا صلى اللَّه عليه وآله ، بيش از سى نفر حديث ثقلين را از آن حضرت نقل كرده‌اند كه ما عدّه‌اى از آن‌ها را نام مىبريم :\r\n1 - اميرالمؤمنين عليه السلام ؛\r\n2 - امام حسن مجتبى سبط اكبر عليه السلام ؛\r\n3 - سلمان فارسى ؛\r\n4 - ابوذر غفارى ؛\r\n5 - جابر بن عبداللَّه انصارى ؛\r\n6 - ابوالهيثم بن تيهان ؛\r\n7 - حذيفة بن اليمان ؛\r\n8 - ابوشرحه - يا ابو سريحه - حذيفة بن اسَيْد ؛\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n9 - ابوسعيد خُدْرى ؛\r\n10 - خزيمة بن ثابت ؛\r\n11 - زيد بن ثابت ؛\r\n12 - عبدالرّحمان بن عوف ؛\r\n13 - طلحه ؛\r\n14 - ابوهريره ؛\r\n15 - سعد بن ابى وقّاص ؛\r\n16 - ابوايّوب انصارى ؛\r\n17 - عمرو بن عاص ؛\r\n18 - فاطمهء زهرا عليها السلام ، پارهء تن رسول خدا صلى اللَّه عليه وآله ؛\r\n19 - امّ سَلَمه ، امّ المؤمنين ؛\r\n20 - امّ هانى ، خواهر اميرالمؤمنين عليه السلام .\r\n\r\nحديث ثقلين به روايت پيشوايان مشهور اهل تسنّن\r\nالبتّه در طول قرون متمادى ، صدها نفر از مشاهير ، مفسّران ، محدّثان ، مورّخان و راوىشناسان اهل تسنّن ، حديث ثقلين را به اسانيد خود از اصحاب رسول خدا صلى اللَّه عليه وآله نقل كرده‌اند كه به نام پنجاه نفر از آنان اكتفا مىشود :\r\n1 - سعيد بن مسروق ثورى ؛\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n2 - سليمان بن مهران اعمش ؛\r\n3 - محمّد بن اسحاق ، نويسنده سيره ؛\r\n4 - محمّد بن سعد ، نويسنده الطبقات الكبرى ؛\r\n5 - ابوبكر ابن ابى شيبه ، نويسنده المصنَّف ؛\r\n6 - ابن راهويه ، نويسنده المسند ؛\r\n7 - احمد بن حنبل ( پيشواى حنابله ) نگارنده المسند ؛\r\n8 - عبد بن حُميد ، نگارنده المسند ؛\r\n9 - مسلم بن حَجّاج قُشيرى ، نگارنده الصحيح ؛\r\n10 - ابن ماجهء قزوينى ، نگارنده سنن المصطفى ، يكى از صحاح ششگانه ؛\r\n11 - ابوداوود سجستانى ، نگارنده السّنن ، يكى از صحاح ششگانه ؛\r\n12 - تِرمذى ، نگارنده الصحيح ؛\r\n13 - ابن ابى عاصم ، نگارنده كتاب السنّه ؛\r\n14 - ابوبكر بزّار ، نگارنده المسند ؛\r\n15 - نَسائى ، نگارنده السنن ؛\r\n16 - ابويعلى موصلى ، نگارنده المسند ؛\r\n17 - محمّد بن جرير طبرى ، نويسنده تاريخ و تفسير ؛\r\n18 - ابوالقاسم طبرانى ، نويسنده المعجم الكبير ، المعجم الأوسط\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nو المعجم الصغير ؛\r\n19 - ابوالحسن دارقُطْنى بغدادى ، پيشواى معروف ؛\r\n20 - حاكم نيشابورى ، نگارنده المستدرك ؛\r\n21 - ابو نعيم اصفهانى ، نويسنده كتاب‌هاى معروف ؛\r\n22 - ابوبكر بيهقى ، نگارنده السنن الكبرى ؛\r\n23 - ابن عبدالبرّ ، نگارنده الاستيعاب ؛\r\n24 - خطيب بغدادى ، نگارنده تاريخ بغداد ؛\r\n25 - بغوى ، نويسنده مصابيح السنّه ؛\r\n26 - رزين عبدرى ، نويسنده الجمع بين الصحاح الستّه ؛\r\n27 - قاضى عياض ، نويسنده الشفاء ؛\r\n28 - ابن عساكر دمشقى ، نويسنده تاريخ مدينة دمشق ؛\r\n29 - ابن اثير جَزَرى ، نويسنده اسد الغابه ؛\r\n30 - فخر رازى ، نويسنده التفسير الكبير ؛\r\n31 - ضياء مَقْدِسى ، نويسنده المختاره ؛\r\n32 - ابو زكريّا نَوَوى ، شارح صحيح مسلم ؛\r\n33 - ابوالحَجّاج مِزّى ، نگارنده تهذيب الكمال ؛\r\n34 - شمس الدّين ذهبى ، نگارنده كتاب‌هاى معروف ؛\r\n35 - ابن كثير دمشقى ، نگارنده تفسير و تاريخ ؛\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n36 - نورالدّين هيثمى ، نگارنده مجمع الزوائد ؛\r\n37 - جلال الدّين سيوطى ، نگارنده كتاب‌هاى معروف ؛\r\n38 - شهاب الدّين قسطلانى ، شارح صحيح بُخارى ؛\r\n39 - شمس الدّين صالحى دمشقى ، شاگرد جلال الدّين سيوطى ، نويسنده سبل الهُدى والرشاد ؛\r\n40 - ابن‌حجر عسقلانى ، نگارنده كتاب‌هاى معروف و معتبر نزد عامّه ؛\r\n41 - شمس الدّين ابن طولون دمشقى ؛\r\n42 - شهاب الدّين ابن حجر مكّى ، نويسنده الصواعق المحرقه ؛\r\n43 - متّقى هندى ، نگارنده كنز العمّال ؛\r\n44 - ملّا على قارى هروى ، نويسنده مرقاة المفاتيح فى شرح مشكاة المصابيح ؛\r\n45 - عبدالرؤوف مَناوى ، نويسنده فيض القدير فى شرح الجامع الصغير ؛\r\n46 - حلبى ، نويسنده السيرة الحلبيّه ؛\r\n47 - زينى دَحْلان ، نگارنده السيرة الدحلانيّه ؛\r\n48 - منصور على ناصف ، نگارنده التاج الجامع للاصول ؛\r\n49 - شيخ يوسف نبهانى ، نويسنده كتاب‌هاى متعدد ؛\r\n50 - مبارك پورى هندى ، شارح صحيح تِرمذى .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nگفتنى است كه اينان پنجاه تن از مشاهير اهل تسنّن بودند كه در قرون مختلف و متمادى حديث ثقلين را روايت كرده‌اند و اين تعداد ، حدود 110 راويان اين حديث شريف از بزرگان و مشاهير آن‌هاست .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nبررسى دلالت هاى حديث ثقلين حديث ثقلين\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nحديث ثقلين بيان‌گر امامت و خلافت\r\nما پيش‌تر - به طور اجمال - متن‌هاى مختلف « حديث ثقلين » را بررسى كرديم و روشن شد كه اين حديث شريف ، بيان‌گر خلافت و امامت امير مؤمنان على عليه السلام است . همچنين بيان شد كه اين حديث شريف به جهت وجود واژه « خليفتين » ، به امامت و خلافت تصريح دارد .\r\nكيفيّت دلالت واژگانى مانند : « الأخذ » ، « التمسّك » ، « الاعتصام » و مواردى از اين قبيل بدين گونه است :\r\nچون اين الفاظ دلالت بر وجوب تبعيّت ، پيروى و اطاعت مطلق و بدون قيد و شرط مىنمايند ، ناگزير مفاد حديث به دلالت التزامى بيان‌گر امامت و خلافت خواهد بود ؛ زيرا شكّى نيست كه بين اطاعت مطلق و امامت و خلافت ، تلازم و همبستگى تامّ و غير قابل انكار وجود دارد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبراى تثبيت آن چه بيان شد ، مىتوان به بيانات شارحان « حديث ثقلين » ، از بزرگان و مشاهير اهل تسنّن مراجعه نمود ؛ افرادى همچون :\r\nمَنّاوى در فيض القدير فى شرح جامع الصغير ، ملّا على قارى در المرقاة فى شرح المشكاة ، و قاضى عياض در نسيم الرياض و كتاب‌هايى همچون : شرح المواهب اللَّدُنّيّه ، السراج المنير فى شرح الجامع الصغير ، الصواعق المحرقه ، جواهر العقدين و منابعى ديگر .\r\nگفتنى است كه نگارندگان اين آثار ، پس از شرح حديث ثقلين تصريح نموده‌اند كه طبق اين حديث پيامبر خدا صلى اللَّه عليه وآله مردم را به بهره بردن از هدايت‌هاى اهل بيت عليهم السلام ، فراگيرى از دانش آنان و پيروى از آن‌ها برانگيخت و به اين امور دستور داد .\r\n\r\nديدگاه بزرگان اهل سنّت در دلالت حديث\r\nهمان گونه كه بيان شد ، بزرگان اهل تسنّن در كتاب‌هاى خود ، دلالت حديث ثقلين را بيان كرده‌اند . براى نمونه ، كلام چند تن از آنان را مىآوريم :\r\nمَنّاوى مىگويد :\r\nحديث ثقلين به صراحت و بدون هيچ گونه ابهامى دلالت دارد بر اين كه قرآن و عترت عليهم السلام به سان دو فرزندى هستند كه با يكديگر زاده شده‌اند . پيامبر اكرم صلى اللَّه عليه وآله آنان را در بين امّت گذاشته و به\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآن‌ها توصيه فرموده كه با آن دو به نيكى رفتار نمايند و حقّ آن دو را بر خودشان مقدّم كرده و در امور دين‌شان به آن دو تمسّك جويند . « 1 » ملّا على قارى در شرح حديث شريف چنين مىنگارد :\r\nمعناى تمسّك به عترت عليهم السلام ، همان دوستى آنان و هدايت يافتن به راه ، روش و دستورات آنان است . « 2 » زرقانى مالكى ( كه يكى از محقّقين اهل تسنّن در حديث است ) چنين مىگويد :\r\nرسول خدا صلى اللَّه عليه وآله در حديث ثقلين ، سفارش و وصيت خود را تأكيد و تقويت كرد و فرمود :\r\nفانظروا بمَ تخلفوني فيهما بعد وفاتي ؟ هل تتّبعونهما فتسرّوني أو لا ، فتسيئوني ؟ « 3 »\r\nببينيد پس از من چگونه اين دو را پاس مىداريد ؟ آيا از آن دو تبعيّت و پيروى مىكنيد و موجبات خشنودى مرا فراهم مىآوريد ، يا از راه و روش اين دو گوهر گران‌بها روى برتافته و با اين عمل مرا اندوهناك مىسازيد ؟\r\n\r\n\r\n","description":"","footnote":"\r\n( 1 ) فيض القدير : 3 / 15 .\r\n( 2 ) مرقاة المفاتيح : 10 / 531 .\r\n( 3 ) شرح المواهب اللّدُنيّة : 7 / 7 .\r\n","page_name":" 41 ","page_number":41},
  {"content":"\r\n\r\n\r\nحديث ثقلين بيان‌گر اعلميّت اهل بيت\r\nعليهم السلام\r\nابن حجر مكّى پيرامون مفاد « حديث ثقلين » مىنويسد :\r\nرسول خدا صلى اللَّه عليه وآله با اين فرمايش ، امّت را به اقتدا ، تمسّك و فراگيرى از علم سرشار اين دو منبع دانش فرمان مىدهند . « 1 » از اين رهگذر ، يكى از امورى را كه حديث ثقلين افاده مىكند ، وجوب تعلّم از « عترت » عليهم السلام است ؛ از اين رو مىتوان نتيجه گرفت كه حديث ثقلين ، بر اعلميّت اهل بيت عليهم السلام دلالت مىنمايد ، و اعلميّت نيز به مورد خاصّى و ظرف مخصوصى مقيّد نيست .\r\nبه سخن ديگر : اعلميّت ، اعلميّت مطلق است و اعلميّت مطلق ، مستلزم افضليّت و برترى اهل بيت عليهم السلام است ؛ و افضليّت و برترى ، مستلزم امامت آنان خواهد بود ؛ از اين رو همهء اصحاب پس از رسول خدا صلى اللَّه عليه وآله مأمورند كه در مسايل علمى و دينى به خاندان نبوّت عليهم السلام رجوع نمايند ؛ همچنان كه مأمور به تبعيّت ، پيروى و اطاعت از آنان مىباشند .\r\nاز سوى ديگر در بعضى از متونى كه بزرگان محدّثان عامّه\r\n\r\n\r\n","description":"","footnote":"\r\n( 1 ) الصواعق المحرقه : 231 .\r\n","page_name":" 42 ","page_number":42},
  {"content":"\r\n\r\nاز جمله : طبرانى در المعجم الكبير ، « 1 » هيثمى در مجمع الزوائد ، « 2 » ابن اثير جَزَرى در اسد الغابه « 3 » و ابن حجر مكّى در الصواعق المحرقه « 4 » نقل كرده‌اند ، به اين موضوع تصريح شده است كه رسول خدا صلّى اللَّه عليه وآله پس از آن كه فرمود :\r\nإنّي تاركٌ فيكم الثّقلين : كتاب اللَّه وعترتي أهل بيتي ، ما إن تمسّكتم بهما لن تضلّوا بعدي أبداً .\r\nچنين اضافه كرد :\r\nفلا تقدّموهما فتهلكوا ، ولا تقصّروا عنهما فتهلكوا ، ولا تعلّموهم فإنّهم أعلم منكم .\r\nبنا بر اين بر كتاب و عترت عليهم السلام پيشى نگيريد كه هلاك خواهيد شد ؛ و در حقّ آن دو كوتاهى نكنيد كه هلاك خواهيد شد ؛ و به عترتم چيزى نياموزيد ؛ زيرا كه آنان از شما داناترند .\r\nبنا بر اين ، آن چه را كه نتيجه گرفتيم ، مورد تصريح بزرگان اهل سنّت و شارحان حديث قرار گرفته است . به عنوان نمونه ملّا على\r\n\r\n\r\n","description":"","footnote":"\r\n( 1 ) المعجم الكبير : 5 / 166 و 167 .\r\n( 2 ) مجمع الزوائد : 9 / 164 .\r\n( 3 ) اسد الغابه : 2 / 13 .\r\n( 4 ) الصواعق المحرقه : 230 .\r\n","page_name":" 43 ","page_number":43},
  {"content":"\r\n\r\nقارى در كتاب مرقاة المفاتيح مىنويسد :\r\nروشن است كه در غالب موارد عرفى ، افراد نزديك‌تر به صاحب خانه ، از حالات و خصوصيّات او بهتر آگاهى دارند تا ديگران ؛ پس منظور از عترت ، دانشمندان و عالمان از خاندان نبوّت مىباشند كه بر راه و روش رسول خدا صلى اللَّه عليه وآله اطّلاع كامل دارند ، و دانش و حكمت آن بزرگوار نزد آنان مىباشد . به همين جهت ، آن‌ها قرين و عِدل كتاب خداى سبحان قرار داده شده‌اند ؛ همچنان كه خداوند متعال مىفرمايد :\r\n« ويُعَلِّمُهُمُ الكِتَابَ وَالْحِكْمَةَ » . « 1 »\r\nبه آنان كتاب و حكمت را مىآموزد .\r\nابن حجر مكّى نيز در كتاب الصواعق المحرقه ، بعد از نقل حديث ثقلين چنين مىگويد :\r\nاين فرمايش حضرت كه فرموده‌اند : « فلا تقدّموهم فتهلكوا ولا تقصروا عنهم فتهلكوا ولا تعلّموهم فإنّهم أعلم منكم ؛ از آنان پيشى نگيريد كه هلاك خواهيد شد ؛ و در حق آنان كوتاهى نكنيد كه هلاك خواهيد شد ؛ و چيزى به آنان نياموزيد ؛ زيرا كه آنان از شما داناترند » دليل\r\n\r\n\r\n","description":"","footnote":"\r\n( 1 ) سورهء بقره : آيهء 129 ، سورهء آل عمران : آيهء 164 ، سورهء جمعه : آيهء 2 .\r\n","page_name":" 44 ","page_number":44},
  {"content":"\r\n\r\nاست بر اين كه در ميان خانوادهء خاصّ رسول خدا صلّى اللَّه عليه وآله ، هر كه اهليّت و شايستگى مراتب عالى و قدرت تأمين خواسته‌هاى دينى مردم را داراست بر ديگرى مقدّم است .\r\nنتيجه اين كه : « حديث ثقلين » به اعتبار آن فراز كه دلالت بر وجوب تعلّم از « عترت » مىنمايد ، بيان‌گر امامت خاندان نبوّت عليهم السلام و تقدّم آنان بر ديگران است ، كه اين نيز از امورى است كه مىتوان براى اثبات آن به « حديث ثقلين » تمسّك جست .\r\n\r\nحديث ثقلين بيان‌گر عصمت اهل بيت\r\nعليهم السلام\r\nهمانطور كه پيش‌تر نيز اشاره شد ، رسول خدا صلّى اللَّه عليه وآله « عترت » را قرين و همدوش قرآن كريم قرار داده‌اند كه از اين رهگذر ، اين حديث بر دو نكتهء اساسى دلالت مىكند :\r\n1 - عصمت اهل بيت عليهم السلام ؛\r\n2 - وجود امامى از اهل بيت عليهم السلام در تمام زمان‌ها ؛\r\nبه اين بيان كه آن امام صلاحيّت براى امامت و خلافت و جانشينى رسول خدا صلى اللَّه عليه وآله داشته و پيشوا و رهبر مردم باشد ، كه تمامى افراد امّت ، بتوانند در امورى دينى و امور مورد نياز خود را از او فرا گيرند و تا قرآن باقى و موجود است ، ناگزير چنين امامى از اهل بيت عليهم السلام نيز در كنار قرآن خواهد بود .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nالبتّه بحث از عصمت ، و نيز بحث از امامت ساير ائمّه عليهم السلام - غير از اميرالمؤمنين عليه السلام - و اين كه بايد همراه قرآن امامى باشد كه اهليّت تصدّى منصب رسول خدا صلى اللَّه عليه وآله را در ميان امّت داشته باشد ، هر يك پژوهش جداگانه و مبسوطى را مىطلبد . « 1 »\r\n\r\nاقتران حديث ثقلين با احاديث ديگر\r\nاكنون براى كامل شدن بحث پيرامون « حديث ثقلين » به مطالبى اشاره مىكنيم .\r\nمطلب نخست : « حديث ثقلين » در موارد زيادى ، توأم با احاديثى وارد شده است كه آن احاديث به طور جداگانه از نظر سند متواتر بوده و دلالتشان بر امامت اميرالمؤمنين عليه السلام بسيار واضح و روشن است ؛ بلكه در بعضى از متون ، بر امامت و خلافت بلافصل آن بزرگوار تصريح دارد و ورود « حديث ثقلين » در ضمن اين احاديث - به قرينهء وحدت سياق - نشان‌گر اين است كه مدلول « حديث ثقلين » ، در بيان اثبات امامت و خلافت است ، و در جاى خود ( در مباحث اصول فقه ) اثبات گرديده است كه وحدت سياق در صورتى كه قرينهء قطعى\r\n\r\n\r\n","description":"","footnote":"\r\n( 1 ) گفتنى است كه اين دو عنوان نيز در سلسله پژوهش‌هاى اعتقادى ، جداگانه از همين نگارنده ، نگارش يافته‌اند .\r\n","page_name":" 46 ","page_number":46},
  {"content":"\r\n\r\nبر خلاف آن نباشد ، حجّت بوده و مورد قبول عقلاست .\r\nاز موارد اقتران مىتوان به اقتران اين حديث با حديث غدير اشاره كرد كه متّقى هندى در كنز العمّال از ابن جرير طبرى ، ابن ابى عاصم و محاملى « 1 » چنين نقل مىكند :\r\nرسول خدا صلى اللَّه عليه وآله در روز غدير ، در حالى كه دست على عليه السلام در دستش بود فرمود :\r\nأيّها الناس ! ألستم تشهدون أنّ اللَّه ورسوله أولى بكم من أنفسكم وأنّ اللَّه ورسوله مولاكم ؟\r\nاى مردم ! آيا شما گواهى نمىدهيد كه به راستى خدا و پيامبرش از شما نسبت به خودتان اولىتر و شايسته‌تر است و خدا و پيامبرش مولاى شماست ؟\r\nگفتند : چرا .\r\nفرمود :\r\nفمن كان اللَّه ورسوله مولاه فإنّ هذا مولاه ، وقد تركت فيكم ما إن أخذتم بهما لن تضلّوا بعدي : كتاب اللَّه وأهل بيتي . « 2 »\r\n\r\n\r\n","description":"","footnote":"\r\n( 1 ) وى محدّثى بزرگ از محدّثان اهل سنّت است كه اين حديث را در كتاب امالى خود صحيح دانسته است .\r\n( 2 ) كنز العمّال : 13 / 140 ، حديث 36441 .\r\n","page_name":" 47 ","page_number":47},
  {"content":"\r\n\r\nپس كسى كه خداوند و رسولش مولاى او هستند ، پس به راستى كه اين شخص ( على عليه السلام ) مولاى اوست . همانا من در ميان شما دو چيز قرار دادم كه اگر پس از من از آن دو پيروى نماييد ، هرگز گمراه نخواهيد شد : كتاب خدا و اهل بيتم .\r\nالبته اقتران حديث ثقلين به حديث غدير ، در مصادر بسيار ديگرى نيز آمده است . « 1 » ابن حجر در كتاب الفتاوى الفقهيّه ، « 2 » سه حديث ثقلين ، غدير و منزلت را در يك سياق نقل كرده است كه هريك از اين سه حديث شريف به طور جداگانه ، دلالت بر امامت اميرالمؤمنين عليه السلام مىكند .\r\n\r\nوصيّت به قرآن كريم و عترت در موارد مختلف\r\nمطلب دوم : رسول خدا صلى اللَّه عليه وآله توصيهء به قرآن و عترت عليهم السلام را در موارد مختلف و جاهاى متفاوت تكرار فرموده‌اند كه به چهار مورد آن اشاره مىشود .\r\nمورد نخست : هنگام بازگشت از شهر طائف .\r\n\r\n\r\n","description":"","footnote":"\r\n( 1 ) ر . ك المعجم الكبير : 5 / 166 و 167 ، حديث 5070 ، كنز العمّال : 13 / 140 ، به نقل از مسند ابن راهويه ، المستدرك : 3 / 109 ، نوادر الاصول : 1 / 258 ، الإصابه : 4 / 80 ، اسد الغابه : 3 / 28 ، السيرة الحلبيّه : 3 / 274 .\r\n( 2 ) الفتاوى الفقهيّه : 2 / 95 .\r\n","page_name":" 48 ","page_number":48},
  {"content":"\r\n\r\nاين مورد را ابن ابى شيبه ذكر كرده است و ابن حجر مكّى نيز در كتاب الصواعق المحرقه « 1 » از او نقل مىكند .\r\nمورد دوم : در حجّة الوداع و به طور مستقل در روز عرفه .\r\nاين مورد را متّقى هندى در كنز العمّال « 2 » از ابن ابى شيبه نقل مىكند . همچنين تِرمذى در صحيح ، « 3 » طبرانى در كتاب المعجم الكبير ، « 4 » ابن اثير جَزَرى در كتاب جامع الاصول « 5 » و افراد ديگرى آورده‌اند .\r\nمورد سوم : هنگام بازگشت از حجّة الوداع ، در روز غدير خم و در ضمن خطبهء طولانى و مفصّل غدير .\r\nاين مورد را احمد بن حنبل در المسند ، « 6 » دارمى در السّنن ، « 7 » بيهقى در السّنن الكبرى ، « 8 » ابن كثير در البداية والنّهايه « 9 » و ديگران\r\n\r\n\r\n","description":"","footnote":"\r\n( 1 ) الصواعق المحرقه : 231 .\r\n( 2 ) كنز العمّال : 1 / 188 ، حديث 944 .\r\n( 3 ) صحيح تِرمذى : 6 / 124 ، حديث 3786 .\r\n( 4 ) المعجم الكبير : 3 / 63 ، حديث 2679 .\r\n( 5 ) جامع الاصول : 1 / 277 .\r\n( 6 ) مسند احمد : 3 / 17 .\r\n( 7 ) سنن دارمى : 2 / 342 .\r\n( 8 ) السنن الكبرى : 2 / 148 .\r\n( 9 ) البداية والنهايه : 5 / 209 .\r\n","page_name":" 49 ","page_number":49},
  {"content":"\r\n\r\nنقل كرده‌اند .\r\nمورد چهارم : هنگام رحلت جانگدازشان ، در حالى كه حجرهء شريف مملوّ از جمعيّت بود .\r\nوقايع مربوط به اين مورد را ابن ابى شيبه ، بزّار ، ابن حجر مكّى و ديگران نقل كرده‌اند . « 1 »\r\n\r\nدعوت به اتّحاد در پرتو تعليمات حديث ثقلين\r\nمطلب سوم : جدّ بزرگوار ما فقيه اهل بيت عليهم السلام ، سيّد محمّد هادى ميلانى رحمه اللَّه نقل مىفرمودند كه يكى از بزرگان علماى شيعه در نجف اشرف ، « 2 » براى ايجاد اتّحاد بين فرقه‌هاى اسلام پيش‌قدم شدند .\r\nجدّ ما مىفرمود : ما به ايشان و امثال ايشان اصرار داشتيم كه راه درست اتّحاد بين فرقه‌هاى اسلامى و تقارب بين مذاهب ، منحصر در التزام به تبعيّت ، پيروى و به كار بستن مفاد « حديث ثقلين » است ؛ زيرا فرض اين است كه اين حديث شريف نزد شيعه و سنّى از نظر صدور\r\n\r\n\r\n","description":"","footnote":"\r\n( 1 ) سمط النّجوم العوالى : 3 / 63 ، حديث 136 ، به نقل از ابن ابى شيبه ، كشف الاستار عن زوائد البزّار : 3 / 221 ، حديث 2612 ، الصّواعق المحرقه : 89 .\r\n( 2 ) علّامه شيخ محمّد حسين كاشف الغطاء رحمه اللَّه ( 1373 ه ) .\r\n","page_name":" 50 ","page_number":50},
  {"content":"\r\n\r\nو صحّت مورد اتّفاق است ، گرچه قائل به تواتر آن نباشيم ، در حالى كه اين حديث شريف به يقين متواتر و مورد قبول در نزد طرفين بوده و از نظر دلالت هم هيچ نكتهء ابهامى در آن نيست .\r\nبنا بر اين امرى كه صدورش از رسول خدا صلى اللَّه عليه وآله قطعى است و دلالتش نيز بر مدّعاى يكى از طرفين - كه شيعه باشد - تامّ و بدون ابهام و اشكال است ؛ چنين وجهى جامع و محورى اساسى براى اتّحاد بين فرقه‌ها كافى است . از اين رو چرا آن را رها كرده و به آرا ، پيشنهادها و راه‌هاى ديگرى رو آوريم كه نه بهره‌اى دارند و نه ما را به هدف مىرسانند .\r\nجدّ ما رحمه اللَّه همواره مىفرمودند :\r\nما بر اين معنا اصرار فوق العاده داشتيم و در قبال ما ، بزرگوارى كه رهبرى انديشه تقريب را به عهده داشت ، پيشنهاد ديگرى را در نظر داشت ، تا اين كه وى براى انجام مقصود خود به ديار اهل خلاف سفر نمود و پس از بازگشت ، به طور صريح اعتراف كرد كه راه درست اتّحاد بين فرقه‌هاى مسلمان فقط همين راه است و براى علاج اين مشكل چاره‌اى جز رجوع به « حديث ثقلين » و امثال آن نيست .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nچكيدهء سخن\r\nچكيدهء آن چه بيان شد چنين است :\r\nرسول خدا صلى اللَّه عليه وآله از فرا رسيدن وفات و نزديك شدن رحلت جانگدازش خبر داد و گران‌بهاترين و پرارزش‌ترين اشيا ( قرآن كريم و عترت و خاندانش ) را در ميان امّت باقى گذارد و اين دو يادگار گران‌بها ، ضامن هدايت ابدى امّت خواهند بود كه در اثر پيروى و تبعيّت از اين دو ثقل ، هرگز امّت اسلام به ضلالت نخواهند افتاد .\r\nشاهد بر عدم ضلالت ابدى ، به كار بردن حرف « لَنْ » است كه بيان‌گر نفى ابَد مىباشد . اين حرف در متون مختلف « حديث ثقلين » موجود است ، آن جا كه فرمود :\r\nما إن تمسّكتم بهما ؛ ما إن أخذتم بهما لن تضلّوا . . . .\r\nمادامى كه به آن تمسّك كنيد ، هرگز گمراه نخواهيد شد .\r\nآن گاه پيامبر خدا صلى اللَّه عليه وآله امّت را در تنگناى پرسش از اين دو قرار داد و تأكيد فرمود كه كنار حوض كوثر ، از شما خواهم پرسيد كه با اين دو چگونه رفتار كرده‌ايد ، و آيا حقّ مرا در ارتباط با آن دو رعايت كرده‌ايد يا نه ؟\r\nشايد پيامبر خدا صلى اللَّه عليه وآله در آن وعده و ملاقات به منصب سقايت آب كوثر توسّط اميرالمؤمنين عليه السلام اشاره فرموده كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nعلى عليه السلام منافقان را از نوشيدن آن آب منع خواهد فرمود .\r\nهمچنين به نظر مىرسد كه آن بزرگوار با اين فرمايش ، به حديث مشهورى اشاره فرموده كه مورد پذيرش شيعه و اهل سنّت است و در صحاح نيز آمده است كه رسول خدا صلى اللَّه عليه وآله فرمود :\r\nسيرد عَلَيّ أصحابي وأنّهم يذادون عن الحوض وأقول : يا ربّ ! هؤلاء أصحابي ، فيقول : إنّك لا تدري ما أحدثوا من بعدك .\r\nبه زودى اصحاب من در روز قيامت بر من وارد خواهند شد كه آن‌ها را از حوض مىرانند و دور مىكنند . من مىگويم :\r\nپروردگارا ! اينان اصحاب من هستند ؟\r\nخداوند متعال مىفرمايد : نمىدانى بعد از تو چه كارهايى انجام دادند . « 1 »\r\n\r\n\r\n","description":"","footnote":"\r\n( 1 ) صحيح بخارى : 6 / 96 ، 8 / 136 و 148 ، 9 / 58 ، صحيح مسلم : 4 / 1793 ، مسند احمد : 1 / 453 ، 3 / 28 ، 5 / 50 .\r\n","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nبخش چهارم بررسى اشكال‌ها و ايرادها واهى بر حديث ثقلين\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nاشكال‌ها و ايرادها\r\nآن گاه كه به كتاب‌هاى اهل تسنّن مراجعه مىكنيم ، درمىيابيم كه آنان به پنج طريق خواسته‌اند استدلال‌هاى شيعه به « حديث ثقلين » را باطل كنند . ما اكنون به ذكر آن‌ها پرداخته و در پايان هر طريق ، جواب آن را نيز بيان خواهيم كرد .\r\n\r\nتضعيف حديث\r\nنخستين طريق ، طريق ابوالفرج ابن جوزى است . وى كتابى به نام العِلَل المتناهيه فى الأحاديث الواهيه دارد كه در آن ، احاديثى را كه به خيال خود ضعيف بوده و از نظر سند مخدوش است آورده است . او حديث ثقلين را از جملهء آن احاديث قرار داده است . وى اين حديث شريف را با يك سند نقل كرده و پس از آن در سلسلهء سند حديث خدشه نموده است . « 1 »\r\n\r\n\r\n","description":"","footnote":"\r\n( 1 ) العلل المتناهيه فى الاحاديث الواهيه : 1 / 268 ، حديث 432 .\r\n","page_name":" 57 ","page_number":57},
  {"content":"\r\n\r\nما تاكنون غير از ابن جوزى ، فرد ديگرى را سراغ نداريم كه حديث ثقلين را از نظر سند تضعيف كند ؛ از اين رو جاى هيچ گونه شگفتى نيست كه تضعيف وى مردود است ، به گونه‌اى كه شمار بسيارى از بزرگان و محقّقان اهل تسنّن بعد از ابن جوزى ، او را در اين كار تخطئه كرده و عملش را مردود دانسته‌اند .\r\nاكنون فقط به ذكر اسامى معدودى از كسانى كه ابن جوزى را به جهت تضعيف سند حديث ثقلين تخطئه كرده‌اند اشاره مىكنيم :\r\n1 - سبط ابن جوزى - نوادهء دخترى او - در كتاب تذكرة الخواصّ ؛\r\n2 - حافظ سخاوى در كتاب استجلاب ارتقاء الغرف ؛\r\n3 - حافظ سَمْهودى در كتاب جواهر العقدين ؛\r\n4 - ابن حجر مكّى در كتاب الصّواعق المحرقه ؛\r\n5 - عبدالرّؤوف مَناوى در كتاب فيض القدير ؛ « 1 »\r\nهمهء اينان گفته‌اند كه ابن جوزى در تضعيف اين حديث خطا كرده است ؛ آن گاه او را در اين رفتار تخطئه كرده و ديگران را از پيروى از روش او بر حذر داشته‌اند ، تا جايى كه يكى از بزرگان اهل تسنّن\r\n\r\n\r\n","description":"","footnote":"\r\n( 1 ) ر . ك استجلاب ارتقاء الغرف : 83 ، جواهر العقدين : ق 2 ، 1 / 73 ، الصواعق المحرقه : 231 .\r\n","page_name":" 58 ","page_number":58},
  {"content":"\r\n\r\nگويد : « بپرهيز از كارى كه ابن جوزى انجام داده فريب بخورى » .\r\nافزون بر اين كه ابوالفرج ابن جوزى شخصى است كه در نزد بزرگان اهل تسنّن ، به تعصّب و عنادورزى نسبت به حقّ ، معروف و مشهور است و همگان نيز متّفقند كه اين شخص در تضعيف احاديث يا جعلى شمردن آن‌ها بىپروايى خاصّى داشته است . از اين رو تمام آنان ، ابن جوزى را در اين رفتار تخطئه نموده و ديگران را از پيروى از روش او جدّاً بر حذر داشته‌اند .\r\nالبته ما پيش‌تر مصادر معتبر « حديث ثقلين » را ذكر كرديم ، و گفتيم كه اين حديث در منابع بسيارى آمده است . از جمله افرادى كه به صحّت اين حديث اشاره كرده‌اند مىتوان به افراد ذيل اشاره كرد :\r\n1 - مسلم بن حَجّاج در كتاب صحيح مسلم ، كه البتّه - همانطور كه بيان شد - حديث را ناقص نقل كرده است ؛\r\n2 - تِرمذى در صحيح ؛\r\n3 - ابن خزيمه ( كه در نزد اهل تسنّن به امام ائمّهء حديث مشهور است ) در كتاب صحيح ؛\r\n4 - ابو عَوانه در كتاب المسند ؛\r\n5 - حُمَيدى در كتاب الجمع بين الصّحيحين ؛\r\n6 - رزين بن معاويه عبدرى در كتاب تجريد الصّحاح ؛\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n7 - حاكم نيشابورى در كتاب المستدرك ؛\r\n8 - ابن اسحاق در كتاب سيره ؛\r\n9 - ضياء مَقْدِسى در كتاب المختاره ؛\r\n10 - بغوى در مصابيح السّنّه ؛\r\n11 - محاملى ؛\r\n12 - ابن النجّار ؛\r\n13 - نَوَوى ؛\r\n14 - حافظ مِزّى ؛\r\n15 - شمس الدّين ذهبى ؛\r\n16 - ابن كثير دمشقى ؛\r\n17 - حافظ هيثمى ؛\r\n18 - جلال الدّين سيوطى ؛\r\n19 - شهاب قسطلانى ؛\r\n20 - ابن حجر مكّى ؛\r\n21 - عبدالرّؤوف مَنّاوى ؛\r\n22 - زرقانى مالكى ؛\r\n23 - ولى اللَّه دهلوى .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nناشناخته بودن متن حديث\r\nطريق دوم را ابوعبداللَّه بُخارى پيموده است . وى به ناشناخته بودن متن حديث حكم كرده و در كتاب التاريخ الصّغير « 1 » چنين مىنويسد :\r\nقال أحمد في حديث عبدالملك عن عطيّة عن أبي سعيد : قال النبي صلى اللَّه عليه وآله : « تركت فيكم الثقلين » .\r\nقال : أحاديث الكوفيين هذه مناكير .\r\nدربارهء روايتى كه عبدالملك ، از عطيّه ، از ابى سعيد خُدرى ، از رسول خدا صلى اللَّه عليه وآله نقل شده كه فرمود : « من دو چيز گران‌بها براى شما به جاى گذاردم » ؛ احمد بن حنبل مىگويد : اين گونه احاديث كه از كوفيان نقل شده است ، از نظر متن منكَر و ناشناخته است .\r\nپاسخ از اين اشكال\r\nما اين اشكال را از دو جهت پاسخ مىدهيم :\r\n1 . نسبت اين كلام - يعنى منكَر شمردن « حديث ثقلين » - به احمد بن حنبل دروغ محض است ؛ زيرا كه خود احمد اين حديث\r\n\r\n\r\n","description":"","footnote":"\r\n( 1 ) التاريخ الصغير : 1 / 302 .\r\n","page_name":" 61 ","page_number":61},
  {"content":"\r\n\r\nشريف را در كتاب المسند « 1 » و نيز در كتاب فضائل الصّحابه ، با اسانيد بسيارى و از عدّهء زيادى از صحابه نقل مىكند . پس چگونه ممكن است كه شخصى مانند احمد بن حنبل ، با اين گستردگى حديث را روايت نمايد و در عين حال اين حديث را از جهت متن منكَر وناشناخته بشمارد ؟ احمد بن حنبل كجا و چه زمانى اين حديث را انكار كرده است ؟\r\n2 - آرى متن حديث ثقلين در نزد بُخارى منكر و ناشناخته است ؛ زيرا حديثى است كه بدون هيچ ابهامى بيان‌گر امامت اميرالمؤمنين و اهل بيتش عليهم السلام مىباشد . حديثى است كه بر اعلميّت ، افضليّت ، همتاى قرآن بودن ، عصمت اهل بيت عليهم السلام و مواردى از اين قبيل - كه در حديث موجود است - دلالت مىنمايد .\r\n\r\nتحريف حديث\r\nسومين راهى كه براى بىاعتبار كردن « حديث ثقلين » به كار برده‌اند ، تحريف حديث شريف است . البتّه تحريف به معناى نقصان ؛ به اين معنا كه قسمتى از حديث را كه دلالت « حديث ثقلين » مبتنى بر آن است ، حذف كرده و نقل ننموده‌اند . از كسانى كه اين راه را پيموده‌اند\r\n\r\n\r\n","description":"","footnote":"\r\n( 1 ) مسند احمد : 3 / 17 و 59 ، 5 / 181 .\r\n","page_name":" 62 ","page_number":62},
  {"content":"\r\n\r\nمسلم بن حَجّاج در كتاب صحيح « 1 » و خطيب بغدادى در كتاب تاريخ بغداد است .\r\nخطيب بغدادى در كتاب تاريخ مىنويسد :\r\nمطيّن ، از نصر بن عبدالرحمان ، از زيد بن حسن ، از معروف از ابوطفيل اين گونه نقل مىكند كه حذيفة بن اسَيد گويد :\r\nرسول خدا صلى اللَّه عليه وآله فرمود :\r\nيا أيّها النّاس ! إنّي فرط لكم وأنتم واردون عليّ الحوض ، وإنّي سائلكم حين تردون عليّ عن الثّقلين ، فانظروا كيف تخلفوني فيهما : الثّقل الأكبر كتاب اللَّه ، سبب طرفه بيد اللَّه وطرفه بأيديكم ، فاستمسكوا به ولا تضلّوا ولا تبدّلوا . « 2 »\r\nاى مردم ! به راستى كه من پيش از شما از دنيا مىروم و شما كنار حوض كوثر بر من وارد مىشويد ، و من هنگام ورودتان از دو گوهر گران‌بها كه در ميان شما به وديعت گذاشته بودم خواهم پرسيد . نيك دقّت كنيد كه چگونه حقّ مرا دربارهء آن دو رعايت كرده‌ايد ؟ ! يكى از آن دو كتاب خداوند متعال ( قرآن كريم )\r\n\r\n\r\n","description":"","footnote":"\r\n( 1 ) صحيح مسلم : 7 / 122 .\r\n( 2 ) تاريخ بغداد : 8 / 442 .\r\n","page_name":" 63 ","page_number":63},
  {"content":"\r\n\r\nاست ؛ ريسمانى كه يك طرفش به دست خداوند و طرف ديگرش در دست شماست . به آن تمسّك كنيد و گمراه نشويد و آن را دگرگون نسازيد .\r\nهمانطور كه ملاحظه مىشود ، با اين كه در صدر حديث از « ثقلين » نام برده شده ؛ ولى در ذيل آن ، از اين دو گوهر گران‌بها ، فقط يك مورد آن يعنى « كتاب اللَّه » اشاره و از ذكر ديگرى خوددارى شده است .\r\nجالب اين كه اين حديث ، با همين سندى كه خطيب در كتابش آورده است ، بدون كوچكترين تفاوتى در تمامى سند ، در ساير مصادر اهل تسنّن موجود است و در ذيل آن ، از « ثقل » ديگر نيز نام برده شده است كه ما فقط به يك منبع اكتفا مىنماييم .\r\nحكيم تِرمذى در نوادر الاصول ، حديث شريف را با همين سند چنين نقل مىكند :\r\n. . . إنّي فرطكم عليّ الحوض وإنّي سائلكم حين تردون عليّ عن الثقلين ، فانظروا كيف تخلفوني فيهما : الثقل الأكبر كتاب اللَّه ، سبب طرفه بيد اللَّه وطرفه بأيديكم ، فاستمسكوا به ولا تضلّوا ولا تبدّلوا ؛ وعترتي أهل بيتي ، فإنّي قد نبّأني اللّطيف الخبير أنّهما لن يفترقا حتّى يردا عليّ الحوض . « 1 »\r\n\r\n\r\n","description":"","footnote":"\r\n( 1 ) نوادر الاصول : 1 / 258 .\r\n","page_name":" 64 ","page_number":64},
  {"content":"\r\n\r\n. . . به راستى كه من پيش از شما از دنيا مىروم و شما كنار حوض كوثر بر من وارد خواهيد شد . من هنگام ورودتان از دو گوهر گران‌بها كه ميان شما به وديعت نهاده بودم ، خواهم پرسيد . نيك دقّت كنيد كه چگونه حقّ مرا دربارهء آن دو رعايت كرده‌ايد ؟\r\nيكى از آن دو ، كتاب خداوند متعال ( قرآن كريم ) است ؛ ريسمانى كه يك طرفش به دست خداوند متعال و طرف ديگرش در دست شماست . پس به آن تمسّك كنيد و گمراه نشويد و آن را دگرگون نسازيد و ديگرى عترتم كه اهل بيت من هستند . پس به راستى كه خداوند آگاه و داناىِ رازها به من خبر داد كه اين دو از يكديگر جدا نمىشوند تا اين كه در كنار حوض كوثر بر من وارد شوند .\r\nخوانندگان گرامى ! داورى كنيد و به اين دو نقل توجّه نموده و با يكديگر مقايسه نماييد . آيا خود خطيب بغدادى در حديث شريف تصرّف كرده است يا ناسخان و يا ناشران ؟ خداوند داناتر است .\r\nالبتّه ذكر جميع مواردِ تحريف نياز به مجالى وسيع‌تر و تأليف جداگانه‌اى است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nمعارضه با احاديث ديگر\r\nچهارمين راهى كه اهل سنّت براى بىاعتبار كردن « حديث ثقلين » به كار گرفته‌اند ، معارضه است ؛ معارضه با احاديثى كه خود در كتاب‌هايشان روايت مىكنند .\r\nالبتّه از اعتبار افتادن حديثى در اثر وجود معارضى كه از نظر سند و دلالت ، همتا و همسنگ با آن حديث باشد امرى مطابق قاعده و صناعت بوده و مورد قبول همهء محقّقين است ؛ ولى - همچنان كه پيش‌تر اشاره شد - مىگوييم : معارضه ، فرع حجيّت است . به اين معنا كه دو حديث متعارض ، از نظر سند و دلالت بايد تمام باشند و حجيّت هر يك مسلّم باشد تا نوبت به معارضه برسد در نتيجه يكى درست و ديگرى نادرست باشد . و گرنه اگر يكى از احاديث نسبت به ديگرى ترجيح داشته باشد ، و اگر يكى از احاديث صحيح باشد و ديگرى غير صحيح باشد ، نوبت به معارضه نخواهد رسيد .\r\nاكنون مىپرسيم حديث ثقلين يا همان حديث وصيّت به قرآن و اهل بيت عليهم السلام با كدام حديثى در تعارض است ؟\r\nمهم‌ترين حديثى كه به عنوان معارض براى حديث ثقلين مطرح شده است ، دو حديث است :\r\n1 - حديث اقتدا به شيخين ؛\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n2 - حديث ثقلينى كه در آن به جاى كلمهء « عترت و اهل بيت » ، كلمهء « سنّت » آمده است .\r\nحديث نخست را از رسول خدا صلى اللَّه عليه وآله نقل مىكنند كه آن حضرت فرمود :\r\nاقتدوا باللّذين من بعدي ؛ أبي بكر وعمر . « 1 »\r\nبه دو نفرى كه پس از من هستند اقتدا كنيد ؛ ابوبكر و عمر .\r\nاين حديث در برخى از منابع اهل تسنّن نقل شده است . آنان اين گونه مدّعى هستند كه اين حديث بر وجوب اقتدا به شيخين دلالت مىكند ، و « حديث ثقلين » نيز بر وجوب تمسّك به قرآن و عترت ؛ پس ناگزير بين اين دو حديث تعارض برقرار است .\r\nما در پاسخ اين ايراد به نقد و بررسى اين حديث پرداخته و گفتار جداگانه‌اى را نوشته‌ايم . « 2 » خلاصه بررسى ما پيرامون حديث اقتدا به شيخين ، ضعف سندى آن است كه بزرگان جرح و تعديل و عالمان مورد قبول اهل سنّت به ضعيف بودن تمامى راويان آن و به مجعول و دروغ بودن اين حديث\r\n\r\n\r\n","description":"","footnote":"\r\n( 1 ) مسند احمد : 5 / 382 ، 385 ، 399 و 403 .\r\n( 2 ) اين نوشتار طى سلسله پژوهش‌هاى اعتقادى ، از همين نگارنده و با نام « حديث اقتداء به شيخين در ترازوى نقد » چاپ شده است .\r\n","page_name":" 67 ","page_number":67},
  {"content":"\r\n\r\nتصريح نموده‌اند . « 1 » امّا درباره حديث ثقلينى كه به جاى كلمهء « عترت » ، « سنّت » به كار برده شده باشد ، « 2 » ما پژوهشى جداگانه انجام داده‌ايم كه خوانندگان گرامى مىتوانند به آن پژوهش مراجعه نمايند . « 3 »\r\n\r\nتكذيب حديث\r\nبعد از ابطال چهار طريق گذشته ، تنها راهى كه براى بىاعتبار نمودن « حديث ثقلين » باقى مانده است ، طريق شيخ الاسلام ! ! اهل سنّت ، جناب ابن تيميّه است .\r\nابن تيميّه مىگويد : اين حديث ( حديث ثقلين ) دروغ است ! « 4 »\r\n\r\n\r\n","description":"","footnote":"\r\n( 1 ) براى آگاهى بيشتر مراجعه شود به : فيض القدير فى شرح الجامع الصغير : 2 / 56 ، صحيح تِرمذى : 5 / 572 ، كتاب الضعفاء الكبير : 4 / 95 ، ميزان الاعتدال : 1 / 105 ، 141 ، 142 ، لسان الميزان : 1 / 188 ، 272 و 5 / 237 ، شرح المنهاج عبرى فرغانى : مخطوط ، تلخيص المستدرك : 3 / 75 ، مجمع الزّوائد : 9 / 53 ، الدّرّ النّضيد من مجموعة الحفيد : 97 ، اسنى المطالب فى احاديث مختلفة المراتب : 48 ، الفِصَل فى الملل والنحل : 4 / 88 .\r\n( 2 ) كنز العمّال : 1 / 172 .\r\n( 3 ) اين نوشتار نيز به عنوان ششمين اثر در سلسله پژوهش‌هاى اعتقادى و با نام « دستبردى در حديث ثقلين » چاپ شده است .\r\n( 4 ) منهاج السنّة النبويّه : 7 / 319 .\r\n","page_name":" 68 ","page_number":68},
  {"content":"\r\n\r\nچه راه آسان و خوبى !\r\nچرا اهل تسنّن از اين راه با همهء سهولتى كه دارد غافل بوده‌اند ؟\r\nچرا با وجود چنين راهى ، خود را در ايجاد تحريف در اين حديث به زحمت انداخته‌اند تا موجبات بدنامى و خيانت را براى خودشان فراهم كنند ؟\r\nچرا « حديث ثقلين » را طرف معارضه با عبارتى موهوم و ساختگى به نام « حديث اقتدا به شيخين » قرار داده‌اند ؟\r\nچرا ابن جوزى خود را در تضعيف رجال سند « حديث ثقلين » به زحمت مىاندازد تا بزرگان طائفه او را ردّ كرده و تخطئه كنند ؟\r\nپس بهترين راه آن است كه حديث ثقلين را تصديق نكنند و ادّعا شود كه سند معتبرى براى گفتار پيامبر خدا صلى اللَّه عليه وآله نيست ، آن جا كه فرمود :\r\n. . . وعترتي أهل بيتي ما إن تمسّكتم بهما لن تضلّوا .\r\n. . . و خاندان و اهل بيتم ، مادامى كه به آن دو تمسّك كنيد ، هرگز گمراه نخواهيد شد .\r\nچرا شيعه اين قدر بر اين حديث پافشارى دارد و امامت امير مؤمنان على عليه السلام را به واسطهء آن اثبات مىكند ؟\r\nآرى ، شيوهء ابن تيميّه يا همان شيخ الاسلام آنان ! همواره در\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nقبال احاديث امامت اميرالمؤمنين عليه السلام و مناقب و فضايل اهل بيت عليهم السلام اين گونه بوده و ميان ابن تيميّه و امثال او ، و ميان اهل بيت پيامبر عليهم السلام خداوند متعال خوب داورى است ، و او بهترين داوران است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nكتاب نامه\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\nكتاب نامه\r\n1 . قرآن كريم .\r\n« الف »\r\n2 . احياء الميت بفضائل أهل البيت : جلال الدين سيوطى ، دار الثقلين ، بيروت ، لبنان ، چاپ اول ، سال 1415 .\r\n3 . أُسد الغابه : ابوالحسن على بن محمّد شيبانى معروف به ابن الاثير ، دار الكتب علميه ، بيروت ، لبنان .\r\n4 . أسنى المطالب في أحاديث مختلفة المراتب : ابن درويش الحوت ، مكتبه التجارية الكبرى ، مصر ، چاپ اول ، سال 1355 .\r\n5 . الإصابه : ابن حجر عسقلانى ، دار الكتب علميه ، بيروت ، لبنان ، چاپ اول ، سال 1415 .\r\n6 . امالى المحاملى : حسين بن اسماعيل محاملى ، دار ابن القيّم ، اردن .\r\n« ب »\r\n7 . البداية والنهايه : حافظ ابى الفداء اسماعيل بن كثير دمشقى ، دار احياء التراث العربى ومؤسسة التاريخ العربى ، بيروت ، لبنان .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n« ت »\r\n8 . التاريخ الصغير : ابوعبداللَّه محمّد بن اسماعيل بخارى ، دار المعرفه ، بيروت ، لبنان .\r\n9 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ اول ، سال 1417 .\r\n10 . تفسير الخازن : علاء الدين خازن بغدادى ، قاهره ، مصر ، سال 1329 .\r\n11 . التفسير الكبير : فخر رازى ، دار احياء التراث العربى ، بيروت ، چاپ سوم .\r\n12 . تلخيص المستدرك : ذهبى ، دار المعرفه ، بيروت ، لبنان .\r\n« ج »\r\n13 . جامع الأُصول : مبارك بن محمّد شيبانى معروف به ابن الاثير ، دار الفكر ، بيروت ، چاپ اول ، سال 1417 .\r\n14 . الجامع الصغير : جلال الدين سيوطى ، دار الكتب علميّه ، بيروت ، لبنان ، چاپ اول ، سال 1410 .\r\n« د »\r\n15 . الدر المنثور في التفسير بالمأثور : جلال الدين سيوطى ، دار الكتب علميّه ، بيروت ، لبنان ، چاپ اول ، سال 1421 .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n16 . الدّرّ النّضيد من مجموعة الحفيد : هروى شافعى ، مطبعه التقدّم ، مصر ، چاپ اول ، سال 1322 .\r\n« س »\r\n17 . سمط النّجوم العوالى : عبدالملك عصامى مكّى .\r\n18 . سنن الدارمى : دارمى ، دار الكتب علميه ، بيروت ، لبنان .\r\n19 . السيرة الحلبيّه : على بن برهان الدين حلبى ، مكتبه التجارية الكبرى ، قاهره ، مصر ، سال 1382 .\r\n« ش »\r\n20 . شرح المنهاج : عبرى فرقانى ، مخطوط ، كتابخانه آيت اللَّه مرعشى نجفى به شماره 2778 .\r\n21 . شرح المواهب اللدنيّه : قسطلانى ، دار المعرفه ، بيروت ، لبنان ، سال 1414 .\r\n22 . شواهد التنزيل : حافظ عبيداللَّه بن احمد ، معروف به حاكم حسكانى ، مجمع احياء الثقافة الاسلاميه ، چاپ اول ، سال 1411 .\r\n« ص »\r\n23 . الصحاح : اسماعيل بن حمّاد جوهرى ، دار العلم ملايين ، بيروت ، لبنان ، چاپ اول ، سال 1376 .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n24 . صحيح بُخارى : ابوعبداللَّه محمّد بن اسماعيل بُخارى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n25 . سنن تِرمذى : محمّد بن عيسى ترمذى ، دار الفكر ، بيروت .\r\n26 . صحيح مسلم : مسلم بن حجّاج قشيرى نيشابورى ، مؤسسه عز الدين ، بيروت ، لبنان ، چاپ اول ، 1407 .\r\n27 . الصواعق المحرقه : ابن حجر هيتمى مكّى ، مكتبة القاهره ، قاهره ، مصر .\r\n« ط »\r\n28 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\n« ع »\r\n29 . العلل المتناهيّة فى الاحاديث الواهيّه : ابن جوزى ، دار الكتب علميه ، بيروت ، لبنان ، چاپ اول ، سال 1403 .\r\n« ف »\r\n30 . الفتاوى الفقهيّة : ابن حجر مكى هيتمى .\r\n31 . الفصل فى الأهواء والملل والنحل : ابن حزم اندلسى ، دار الكتب علميّه ، بيروت ، لبنان ، چاپ اول ، سال 1416 .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n32 . فيض القدير فى شرح الجامع الصغير : مَناوى ، دار الكتب علميّه ، بيروت ، لبنان ، چاپ اول ، سال 1415 .\r\n« ق »\r\n33 . القاموس المحيط : فيروزآبادى ، دار احياء التراث عربى ، بيروت ، لبنان ، چاپ اول ، سال 1412 .\r\n« ك »\r\n34 . كتاب السنّة : ابن ابى عاصم .\r\n35 . كتاب الضعفاء الكبير : عقيلى ، دار الكتب علميه ، بيروت ، لبنان .\r\n36 . كشف الاستار عن زوائد البزّار : حافظ هيثمى .\r\n37 . كنز العُمّال : متّقى هندى ، دار الكتب علميّه ، بيروت ، لبنان ، چاپ اول ، سال 1419 .\r\n« ل »\r\n38 . لسان العرب : ابن منظور افريقى ، بيروت ، لبنان .\r\n39 . لسان الميزان : ابن حجر ، دار الكتب علميه ، بيروت ، لبنان ، چاپ اول ، سال 1416 .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n« م »\r\n40 . مجمع الزوائد و منبع الفوائد : هيثمى ، دار الفكر ، بيروت ، لبنان ، سال 1412 .\r\n41 . مرقاة المفاتيح : ملّا على قارى هروى ، دار احياء التراث عربى ، بيروت ، لبنان .\r\n42 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ اول ، سال 1411 .\r\n43 . المسند : اسحاق بن راهويه .\r\n44 . المسند : حافظ ابو يعلى احمد بن على تميمى موصلى ، دار المأمون للتراث ، دمشق .\r\n45 . مسند احمد : احمد بن حنبل شيبانى ، دار احياء التراث العربى ، بيروت ، لبنان ، چاپ سوم ، سال 1415 .\r\n46 . مصابيح السنّه : بغوى ، دار المعرفه ، بيروت ، لبنان ، چاپ اول ، سال 1407 .\r\n47 . المصنّف : ابن ابى شيبه ، دار الفكر ، بيروت ، لبنان ، سال 1414 .\r\n48 . المطالب العاليه : ابن حجر عسقلانى ، دار المعرفه ، بيروت ، لبنان ، سال 1414 .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n49 . المعجم الكبير : سليمان بن احمد لخمى طبرانى ، دار احياء التراث ، چاپ دوم ، سال 1404 .\r\n50 . منتخب مسند عبد بن حميد : عبد بن حميد بن نصر كِسّى .\r\n51 . منهاج السنّه النبويّه : ابن تيميّه حرّانى ، مكتبة ابن تيميّه ، قاهره ، مصر ، چاپ دوم ، سال 1409 .\r\n52 . ميزان الإعتدال : ذهبى ، دار الكتب علميّه ، بيروت ، لبنان ، چاپ اول ، سال 1416 .\r\n« ن »\r\n53 . نوادر الاصول : ابوعبداللَّه محمّد بن على حكيم ترمذى ، دار نور اسلامى ، بيروت .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nserles of theologlcal researches\r\n( 10 )\r\na glance on narration\r\nof two great things\r\n) ( hadith al - thiqlayn\r\nayatollah sayyid ali husayni milani\r\n\r\n\r\n","description":"","footnote":"","page_name":" 80 ","page_number":80}
  ]