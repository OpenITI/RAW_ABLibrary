[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n322\r\nارزيابى سياسى - نظامى\r\nجنگهاى\r\nپيامبر اكرم ( ص )\r\nمركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنمايندگى ولى فقيه در سپاه\r\nمركز تحقيقات اسلامى\r\nشناسنامه\r\nنام كتاب : ارزيابى سياسى - نظامى جنگهاى پيامر اكرم ( ص )\r\nموضوع : تاريخ اسلام\r\nكد : 5 / 103\r\nتهيه كننده : مركز تحقيقات اسلامى - حوزه نمايندگى ولى فقيه در سپاه\r\nنويسنده : گروه تاريخ اسلام\r\nناشر : اداره آموزشهاى عقيدتى سياسى - نمايندگى ولى فقيه در سپاه\r\nحروفچينى وصفحه آرائى : مركز تحقيقات اسلامى\r\nنوبت چاپ : دوم\r\nتاريخ انتشار : تابستان 1378\r\nتيراژ : 5000 جلد\r\nمركز چاپ ستاد نمايندگى ولى فقيه در سپاه\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nپيشگفتار\r\nانقلاب اسلامى ايران ، بزرگترين وعميق ترين انقلاب ارزشى و فكرى بود كه در عصر حاضر رخ داد .\r\nبنيانگذار اين نهصت مقدس اسلامى ، حضرت امام خمينى رضوان الله عليه با پيروى از حضرت سيدالشهداء عليه السلام وباكوتاه كردن دستهاى ستم و سلطه قدرتهاى استكبارى و نوكران آنان از كشور امام زمان ( عج ) به احياى سيره جد خود ، رسول الله - صلى الله عليه وآله - و اصلاح امور امت وتحكيم پايه هاى حكومت اسلامى پرداخت و با دستهاى پرتوان خود ، نهالها ونهاد هاى پرثمر را يكى پس از ديگرى در سرزمين حاصلخير جامعهء اسلامى ايران بنا نهاد .\r\nسپاه پاسداران انقلاب اسلامى از خجسته نهادهايى است كه همزمان با شكل گيرى نظام مقدس اسلامى به دستور آن پير عارف و دور انديش تأسيس شد ورسالت عظيم پاسدارى از انقلاب اسلامى وارزشهاى الهى آن ودفاع از حريم ولايت فقيه را به عهده گرفت .\r\nتحقق اين مأموريت مهم و خطير ، در گرو برخوردارى اين نهاد مقدس از \" بينش اسلام \" و \" آگاهى سياسى \" است كه \" آموزش \" يكى از راههاى تأمين كننده آن است .\r\nاز اين رو ، ارتقاء بينش اعتقادى - سياسى سپاه و \" تداوم آموزش \" براى اين نيروى نظامى مكتبى ، امرى ضرورى ونيازى اجتناب ناپذير است .\r\nولى امر مسلمانان جهان ، حضرت آية الله العظمى خامنه اى ، بر اين امر مهم تأكيد كرده چنين مى فرمايد :\r\nسپا پاسداران انقلاب اسلامى يك نيروى انقلابى است كه بر پايه دين وتقوا و درك و عمل انقلابى به وجود آمده و وظيفه اساسى نماينده اين جانب در آن عبارت از : نظارت مستمر بر حفظ واستحكام اين پايه اساسى وبرخودار با تخلفات وپيشگيرى از آنهاست . 1\r\n\r\n\r\n","description":"","footnote":"\r\n1 - بخشى از حكم مقام معظم رهبرى به نماينده ولى فقيه در سپاه ( مورخه 6 / 4 / 69 ) .\r\n","page_name":" 9 ","page_number":9},
  {"content":"\r\n\r\nآموزشهاى عقيدتى - سياسى گرچه از ابتداى تأسيس سپاه به شكلهاى مختلف وجود داشته است ، ليكن اهميت مسأله ونقش زير بنايى آن ودستيابى سپاه به اهداف تعيين شده ، موجب شد تا اين مهم در چارچوب \" نظام آموزشى \" جامع وفراگير كه در برگيرندهء سطوح مختلف علمى و تخصصهاى گوناگون باشد - تحقق يايد .\r\nدر پى اين حركت ، آموزشهاى عقيدتى - سياسى در قالب \" نظام آموزشى \" از سال 1364 شروح شد وبيش از نيمى از پرسنل را تحت پوشش دوره هاى مختلف \" تداوم آموزش \" قرار داد .\r\nاما با گذشت بيش از شش سال وكسب تجارب مفيد به هنگام اجرا ونيز با توجه به تحولات سالهاى اخير در اين نهاد مقدس ، از جمله تشكيل نيروهاى پنچگانه سپاه ، تصويب قانون استخدامى آن واعطاى درجات و . . . ، ضرورت بازنگرى به \" نظام آموزشى \" احساس شد و \" نظام آموزشى \" فعلى جايگزين نظام قبلى گرديدى .\r\n* ( مشخصات \" نظام آموزشى \" عقيدتى - سياسى ) *\r\nبا توجه به تفاوت سطح معلومات كلاسيك پرسنل سپاه وتقسيم بندى آنان به دو سطح \" سيكل \" و \" ديپلم \" ، نظام آموزشى دربرگيرندهءدو سطح زير است .\r\n1 - ورودى سيكل\r\n2 - ورودى ديپلم\r\nبراى سطح يك ، آموزش عمومى و سه مرحله آموزش ضمن خدمت ( شامل دوازده دوره ) و سه دورهء آموزش تخصصى ( تخصصى اوليه ، تخصصى تكميلى وسرپرستى ) در نظر گرفته شده است .\r\nسطح دو ، شامل دوره هاى : كاردانى ، كارشناسى ، مقدماتى رسته اى ، عالى رسته اى ، دافوس ، عالى جنگ و چهار مرحله آموزش ضمن خدمت ( در دوازده دوره ) مى باشد .\r\nبراى هر يك از دوره ها كد مخصوصى در نظر گرفته شده است كه مشخص كننده سطح ، مرحله و دوره است . به عنوان مثال : در كد \" 121 \" رقم سمت چپ نشانگر سطح ، رقم وسط ، بيانگر مرحله و رقم رسمت راست گوياى دوره است .\r\nاز آنجا كه دوره هاى عمومى ، تخصصى وسرپرستى مرحله ندارند ، رقم وسط با صفى مشخص شده است به عنوان مثال كد \" 102 \" ، نشانگر سطح يك و دوره دوم از دوره هاى غير تداوم است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nموضوع آموزشى شامل موارد زير است :\r\n1 - اصول عقايد\r\n2 - اخلاق اسلامى\r\n3 - احكام\r\n4 - معارف قرآن\r\n5 - تاريخ اسلام\r\n6 - دانش سياسى - اجتماعى\r\n7 - نظام دفاعى\r\nاز آنجا كه موضوع مختلف مى باشد ، به منظور سهولت كار ، براى هر موضوعى نيز كد خاصى مشخص شده است كه در پى كد هر دوره پس از علامت ( / ) مى آيد . براى مثال عدد \" 5 \" در كد \" 5 / 103 \" بيانگر اين است كه موضوع دورهء ياد شده ، تاريخ اسلام است .\r\nدر مورد دوره هاى تخصصى وسرپرستى براى رسته هاى مختلف كد جداگانه اى در نظر گرفته شده كه با گذاشتن خط تيره ( - ) پس از كد گروه نوشته مىشود . مثلا تخصصى تكميلى ، ورودى سيكل از گروه عقايد در رسته بهدارى با كد ( 5 - 1 / 103 ) مشخص مىشود .\r\nمركز تحقيقات اسلامى ، عهده دار تدوين متون آموزشى مورد نياز حوزه نمايندگى ولى فقيه در سپاه است كه با توجه به سطح معلومات وتحصص نيروهاى آموزشى ونوع وحوزه مأموريت آنان ، متن مورد نياز را تهيه وتدوين مى نمايد .\r\nمتون وجزوات اين مركز توسط گروههاى تحقيقاتى ، تدوين و پس از طى مراحل بررسى و نظارت به تأييد \" هيأت علمى \" كه جمعى از فضلا واساتيد حوزه علميه قم هستند مى رسد .\r\nكتابى كه در پيش رو داريد ، كد 5 / 103 ، شامل 17 درس از نظام آموزشى عقيدتى - سياسى سپاه پاسداران انقلاب اسلامى مى باشد .\r\nنظرات ، پيشهادها ، وتجربيات شما مربيان ارجمند وبرادران عزيز متربى راهشگا ومشوق ما در رفع نقايص وكاستيهاى متون آموزشى خواهد بود .\r\nاز خدا مى خواهيم كه بر بينش وآگاهيهاى اسلامى ما روزبه روز بيفزايد ، و آنها را عميقتر سازد .\r\nمركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمقدمه\r\nحضور در ميدانهاى نبرد فصل بزرگى از تاريخ زندگانى پيامبر بزرگوار اسلام حضرت محمد ( ص ) را تشكيل مىدهد . حضرتش در طول اين جنگها ، ارزشهاى معنوى فراوانى را به جهانيان آموختند و معيارهاى اسلامى جنگ را بيان فرمودند . ارزش نظامى اين جنگها نيز ، با توجه به سطح دانش و تكنولوژى آن روزگار ، بسيار بالاست كه مطالعه آنها نظاميان وسياستمداران ، بويژه پيروان آن حضرت را سود مى رساند .\r\nطى درسهايى كه در پيش روى داريد جنهگهاى رسول خدا ( ص ) از ديدگاه سياسى - نظامى مورد ارزيابى وتجليل قرار گرفته است . بر خوانندهء گرامى نبايد پوشيده بماند كه محدوديت حجم درسها ، با توجه به آموزشى بودن متن ، مانع بسط تحليلها مى باشد . با اين وجود كوشيده ايم به مطالب اصلى هر چند گذارا اشاره كنيم .\r\nمنابع فارسى در اين زمينه از حد چند ترجمه نمى گذرد والبته تعداد منابع عربى نيز اندك است .\r\nبنابراين سعى شده است كه تحليلها با توجه به متون كهن تاريخى ارائه شود . در اين راستا با مشكل اختلاف گزارشهاى تاريخى رو به روبوده ايم كه سعى شده است آن دسته از نقلهاى تاريخى كه با سيرهء نبوى موافق است انتخاب گردد .\r\nتهيه كنندگان اين نوشته اميدوارند كه خوانندگان نظامى مطالب را با توجه به تخصص خويش مطالعه كنند و از انتقادهاى علمى ونكته سنجيهاى فنى دريغ نفرمايند كه موجب كمال امتنان خواهد بود . از ارشاد وراهنمايى وتذكرهاى ديگر خوانندگان عزيز نيز سپاسگزاريم و آن را موجب غناى علمى بيشتر مى دانيم .\r\nاز خداوند بزرگ اميدواريم كه اين مجموعهء ناچيز مورد رضاى او باشد ، و در سايه عنايت حضرت صاحب الزمان وزير فرماندهى كل قوا ، حضرت آيت الله خامنه اى مورد استفاده علمى نظاميان عزيز بويژه سپاهيان پاسداران واقع گردد .\r\nمعاونت تدوين متون آموزشى\r\nمركز تحقيقات اسلامى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nدرس اوّل : نبردهاى پيش از بدر\r\nتشكيل حكومت اسلامى در مدينه به دست رسول خدا ( ص ) در تاريخ عربستان پديده‌اى بىسابقه بود . زيرا اساس روابطش بر پايه دين بود و از سياستهاى قبيله‌اى پيروى نمىكرد . چنين حكومتى جز براى مسلمانان راستين پذيرفته نبود و جناحهاى گوناگونى از داخل و خارج با آن به مخالفت برخاستند .\r\nدشمنان داخلى حكومت اسلامى عبارت بودند از : يهوديان ، منافقان و مشركان .\r\nدشمنان خارجى را نيز دو امپراتورى قدرتمند ايران و روم تشكيل مىدادند .\r\nرسول خدا ( ص ) بعد از هجرت به تحكيم پايه‌هاى حكومت اسلامى پرداخت . به اين منظور ميان مسلمانان پيمان برادرى بست . با يهود قرار داد سياسى - نظامى امضا كرد و با منافقان به مدارا پرداخت . نهادهاى دينى - سياسى را تأسيس و تحكيم مبانى اعتقادى جامعه را در برنامهء كار خود قرار داد . « 1 »\r\nاقدامهاى نظامى در اين ميان اهميتى ويژه و سرنوشت ساز داشت . برنامه‌هاى سياسى حكومت ، نيازمند پشتوانهء نظامى بود و رسول خدا ( ص ) از همان روزهاى نخست استقرار در مدينه اين مهم را در نظر داشت . البته مفهوم كارهاى نظامى ، ايجاد حكومتى بر اساس ترور و ايجاد ترس و وحشت نبوده است . پيامبر خدا ( ص ) هرگز با مخالفانش با شيوه‌هاى ستمگرانه رفتار نكرد ، بلكه اقدامهاى نظامى ايشان همان چيزى بود كه هر دولت دينى و مردمى سزاوار به انجام آنهاست و مطالعهء دقيق آنها الگويى عالى و انسانى را براى پيشبرد اهداف سياسى و مذهبى ارائه مىدهد .\r\n\r\n\r\n","description":"","footnote":"\r\n( 1 ) - براى آگاهى از اقدامهاى پيامبر ( ص ) پس از ورود به مدينه ، به السيرة النبويه ، ابن هشام ، ج 2 ، ص 143 - 154 رجوع كنيد .\r\n","page_name":" 13 ","page_number":13},
  {"content":"\r\n\r\nتلاش براى ايجاد يك نيروى نظامى قوى با توجه به روحيهء تجاوز و غارتگرى مخالفان ، ضرورى مىنمود . چنانچه رسول خدا ( ص ) تنها به اقدامهاى سياسى و تبليغى بسنده مىكرد ، دشمنان به نابودى حكومت اسلامى طمع مىبستند و در همان روزهاى نخست به زندگىاش پايان مىدادند .\r\n\r\nاجازهء پيكار به مسلمانان\r\nتلاشهاى نظامى رسول خدا ( ص ) را مىتوان پاسخى به خواست عمومى مهاجران دانست كه از مكيان ستمهاى فراوانى ديده بودند . آنان كه از وطن محبوب و خانه و كاشانه‌شان رانده شده بودند ، نمىتوانستند ساكت و آرام بنشينند به ويژه آنكه هنوز تعدادى از همكيشان و خويشاوندان خود را در چنگال ستم مكيان گرفتار مىديدند .\r\nشايد به دليل وجود همين زمينه‌ها بود كه خداوند اجازهء جنگ را صادر فرمود تا مسلمانان بتوانند از موجوديت خود دفاع كنند .\r\nقرآن كريم دربارهء فلسفهء اجازهء جنگ به مسلمانان مىفرمايد :\r\n« أُذِنَ لِلَّذينَ يُقاتَلُونَ بِانَّهُمْ ظُلِمُوا وَ انَّ اللَّهَ عَلى نَصْرِهِمْ لَقَديرٌ * الَّذينَ أُخْرِجُوا مِنْ دِيارِهِمْ بِغَيْرِ حَقٍّ الَّا انْ يَقُولُوا رَبُّنَا اللَّهُ . . . » « 1 »\r\nبه كسانى كه با آنان جنگ مىشود ، اجازهء ( پيكار ) داده شد ، زيرا آنها از دشمن ستم كشيدند و خداوند بر يارى آنها تواناست ، آن مؤمنانى كه بنا حق از خانه‌هاشان آواره شدند چون مىگفتند پروردگار ما الله است .\r\nاز اينها گذشته حكومت اسلامى ، حكومتى آرمانى و عقيدتى بود و مرزهاى آن تا هر جا كه مسلمانى زندگى مىكرد ، كشيده مىشد . چنان كه گفتيم تعدادى از مسلمانان ناتوان به دست مكيان ستمكار گرفتار بودند . پس از تشكيل حكومت اسلامى در مدينه ، خداوند وظيفهء آزاد سازى اينان را به عهدهء مسلمانان گذاشت و از آنها خواست كه در راه رهايى آن مستضفعان با ستمگران به پيكار برخيزند .\r\n\r\n\r\n","description":"","footnote":"\r\n( 1 ) - حجّ ، آيات 39 - 40 .\r\n","page_name":" 14 ","page_number":14},
  {"content":"\r\n\r\nقرآن كريم دربارهء فرمان پيكار با ستمكاران مكه مىفرمايد :\r\n« وَ ما لَكُمْ لاتُقاتِلُونَ فى سَبيلِ اللَّهِ وَ الْمُسْتَضْعَفينَ مِنَ الرِّجالِ وَ النِّساءِ وَ الْوِلْدانِ الَّذينَ يَقُولُونَ رَبَّنا اخْرِجْنا مِن هذِهِ الْقَرْيَةِ الظَّالِمِ اهْلُها وَ اجْعَلْ لَنا مِنْ لَدُنْكَ وَلِيًّا وَ اجْعَلْ لَنا مِنْ لَدُنْكَ نَصيراً » « 1 »\r\nچرا در راه خدا و مستضعفان از مردان و زنان و كودكان جهاد نمىكنيد . آنان كه مىگويند : بار خدايا ما را از اين شهرى كه مردمش ستمكارند ، بيرون آور و از جانب خود براى ما سرپرستى قرار ده و از جانب خود براى ما ياورى قرار ده .\r\nبا توجه به ضرورتهاى سياسى - اجتماعى و انجام وظايف شرعى ياد شده بود كه رسول خدا ( ص ) دست به عمليات نظامى زد .\r\n\r\nتحركات ارعابى\r\nبهترين تعبيرى كه مىتوان دربارهء نبردهاى قبل از بدر به كار برد ، « تحركات ارعابى » است ، البته مانورى كه با دشمن حقيقى انجام مىشد نه دشمن فرضى و خيالى . مسلمانان در اين مانورها تا چند قدمى دشمن پيش مىرفتند و گاهى درگيريهاى لفظى و فيزيكى هم ميان آنها رخ مىداد . بنابراين آنها علاوه بر آمادگى رزمى ، دشمن را ترسانيده ، توان رزمى خود را به دو نشان مىدادند .\r\nپيش از جنگ بدر ، هشت اقدام نظامى از سوى مسلمانان بر ضد مشركان مكه صورت گرفت ، كه در چهار مورد آنها شخص رسول خدا ( ص ) نيز شركت داشت .\r\nچگونگى اين جنگها به اين شرح است :\r\n1 - سريّه حمزة بن عبدالمطلب : هفت ماه پس از ورود به مدينه ، رسول خدا ( ص ) عمويش ، حمزة بن عبدالمطلب را به فرماندهى سى سوار گماشت . هدف اين گروه تهديد راه تجارى مكه - شام بود . كاروان قريش را سيصد سوار همراهى مىكرد و\r\n\r\n\r\n","description":"","footnote":"\r\n( 1 ) - نساء ، آيهء 75 .\r\n","page_name":" 15 ","page_number":15},
  {"content":"\r\n\r\nفرماندهى آن با ابوجهل بن هشام ، يكى از سرسخت‌ترين دشمنان اسلام بود . « 1 »\r\nنيروهاى اسلام به ساحل درياى سرخ رسيده ، راه را بر كاروان قريش بستند ، اما درگيرى رخ نداد و با ميانجيگرى فردى به نام « مجدى بن عمرو » دو طرف جدا شدند و مسلمانان به مدينه بازگشتند . « 2 »\r\n2 - سريه عبيدة بن حارث : يك ماه بعد يعنى در ماه هشتم پس از هجرت ، گروهى از مسلمانان ( شصت تن از مهاجران ) به مقصد راه تجارى مكه - شام آمادهء حركت شدند .\r\nفرماندهى اين عده با عبيدة بن حارث بود . افراد كاروان قريش ، سواره و پياده ، دويست تن بودند . فرماندهى اينان با ابوسفيان و به روايتى با عِكرمة بن ابى جهل بود . « 3 »\r\nمسلمانان به جاى موردنظر رسيدند و روياروى مشركان قرار گرفتند . درگيرى اندكى ميان دو طرف روى داد و يكى از مسلمانان اولين تير را به سوى دشمن پرتاب كرد ، اما درگيرى ادامه نيافت و طرفين از هم جدا شدند . « 4 »\r\nهر چند ميان دو طرف درگيرى شديدى رخ نداد ، ليكن دو تن از همراهان كاروان گريخته ، به مسلمانان پيوستند . « 5 » اين امر براى سردمداران كفر يك هشدار بود و آنان را نسبت به نگهبانان كاروانها بىاعتماد مىكرد . « 6 »\r\n3 - سريه سعد بن ابى وقاص : وى به همراه ده تن از مسلمانان مأموريت يافت كه راه كاروان قريش را ناامن سازد ، اما پيش از رسيدن به مقصد ، كاروان رفته بود . « 7 » « 8 »\r\n4 - غزوهء ابواء : يك سال - يا كمى بيشتر - پس از هجرت ، رسول خدا ( ص ) در رأس دويست تن از مسلمانان به مقصد برخورد با كاروان تجارتى قريش و بستن پيمان عدم تعرض با يكى از قبيله‌هاى عرب ، عازم شدند ، ولى با قريش برخورد نكردند . آن\r\n\r\n\r\n","description":"","footnote":"\r\n( 1 ) - مغازى ، واقدى ، ترجمهء مهدوى دامغانى ، ج 1 ، ص 6 ، انتشارات نشر دانشگاهى .\r\n( 2 ) - همان .\r\n( 3 ) - تاريخ طبرى ، ج 2 ، ص 402 .\r\n( 4 ) - همان .\r\n( 5 ) - همان .\r\n( 6 ) - سريه به جنگهايى گفته مىشد كه پيامبر در آن جنگها شركت نداشت .\r\n( 7 ) - طبرى ، ج 2 ، ص 403 .\r\n( 8 ) - غزوه به جنگهايى گفته مىشد كه پيامبر شخصاً در آن جنگها شركت مىكرد .\r\n","page_name":" 16 ","page_number":16},
  {"content":"\r\n\r\nحضرت با رئيس قبيله ملاقات كرد و ميان دو طرف قرار دادى امضا شد . بر اساس اين قرار داد ، طرفين تعهد كردند كه به يكديگر حمله نكنند و آن قبيله نيز به دشمنان اسلام ، يارى نرساند . « 1 »\r\n5 - غزوهء بُواط : هدف رسول خدا ( ص ) از انجام اين غزوه بستن راه تجارى قريش بود كه با پشتيبانى صد سواره و پياده در راه مكه - شام حركت مىكرد . فرماندهى اين كاروان به عهدهء « امية بن خلف جمحى » بود . همراهان رسول خدا ( ص ) صد نفر بودند . با آنكه مسلمانان مطابق نقشهء تعيين شده به هدف مورد نظر رسيدند ، به كاروان دست نيافتند .\r\nچون خبر چينهاى دشمن از وجود آنان آگاه شدند و مسير كاروان را تغيير دادند . « 2 »\r\n6 - غزوهء ذى العُشيره : تعداد سپاهيان اسلام در اين غزوه دويست تن و فرماندهى آنان با شخص رسول خدا ( ص ) بود . هدف مسلمانان رسيدن به « عشيره » در مسير كاروان تجارتى قريش بود كه به وسيلهء ابوسفيان رهبرى مىشد . همچنين بستن پيمان با برخى از قبيله‌هاى نزديك مدينه نيز مورد نظر بود . اين غزوه بيشتر حالت اردوى نظامى داشت چون مسلمانان مدت يك ماه در منطقهء عشيره ماندند . قرار داد عدم تعرض با قبيله‌هاى آنجا امضا شد ، اما كاروان قريش تغيير مسير داد و از چنگ سپاهيان اسلام گريخت . « 3 »\r\n7 - سريه عبدالله بن جحش : پيامبر خدا ( ص ) عبدالله بن جحش را به فرماندهى هشت يا دوازده تن از مسلمانان گماشت و هدف آنان را رفتن به جايى به نام نخله واقع در راه مكه و طائف تعيين كرد . آن حضرت هنگام عزيمت عبدالله نامه‌اى به وى داد و فرمود كه آن را نگشايد ، مگر پس از دو روز پيمودن راه ، و آن گاه كه نامه را گشود و از مضمونش آگاه شد ، كسى را به زور وادار به همراهى با خود نكند . عبدالله نيز مطابق آنچه پيامبر ( ص ) گفته بود ، عمل كرد . پس از آنكه نامه را گشود و مسلمانان را از محتواى آن آگاه ساخت ، همگى آمادگى خود را براى همراهى با عبدالله اعلام كردند ، مگر دو تن كه دنبال شتر گمشدهء خود رفته بودند . « 4 »\r\n\r\n\r\n","description":"","footnote":"\r\n( 1 ) - طبرى ، ج 2 ، ص 403 .\r\n( 2 ) - مغازى ، ج 1 ، ص 8 .\r\n( 3 ) - تاريخ طبرى ، ج 2 ، ص 405 - 406 .\r\n( 4 ) - مغازى ، ج 1 ، ص 9 - 10 .\r\n","page_name":" 17 ","page_number":17},
  {"content":"\r\n\r\nعبدالله به نخله رسيد و رو در روى كاروانيان قرار گرفت . دو طرف با هم درگير شدند . يك تن از مشركان كشته شد و دو تن ديگر به اسارت درآمدند . مقدارى غنيمت نيز به دست مسلمانان افتاد ، اما آن دو همراهى كه به دنبال شتر رفته بودند به اسارت قريش درآمدند . بعدها اسيران دو طرف مبادله شدند . « 1 »\r\n8 - غزوهء بدر اوّل : چند تن از ساكنان اطراف مدينه به سركردگى فردى به نام كرزبن‌جابر احشام مسلمانان را غارت كردند و تعدادى شتر و گوسفند را بردند .\r\nرسول‌خدا ( ص ) براى بازگرداندن اموال مسلمانان و نيز سركوبى غارتگران به همراه دويست تن از مسلمانان در پى آنان تاخت تا به نزديكى منطقه‌اى به نام بدر رسيد ، اما غارتگران گريخته بودند و درگيرى رخ نداد . « 2 »\r\n\r\nهدفها و پيامد مانورها\r\nمانورهاى ياد شده ، هر چند به ظاهر كوچك مىنمايد ، اما در راستاى هدفهاى سياسى - نظامى رسول خدا ( ص ) تأثيرى چشمگير و سرنوشت ساز داشت .\r\n\r\nالف - ابعاد سياسى :\r\nاين مانورها باعث تحكيم موقعيت رهبرى پيامبر ( ص ) و افزايش قدرت حكومت اسلامى گرديد . اين اقدامهاى نظامى به مشركان فهماند كه پيامبر ( ص ) اينك از چنان قدرتى برخوردار شده است كه مىتواند منافع قريش را حتى در نزديكترين نقاط مكه به خطر اندازد . از اين پس راه تجارى شام - مكه امنيت نداشت و كاروانهاى قريش بدون همراه داشتن تعداد زيادى نيروى نظامى ، امكان رفت و آمد نمىيافت . شايد مكيان مىپنداشتند كه با هجرت مسلمانان به مدينه كارى از آنها ساخته نيست ، اما اين اقدامها به آنان فهماند كه دورهء آرامش به پايان رسيده است .\r\nاز ديگر پيامدهاى اين مانورها ، انعقاد پيمانهاى دفاعى و عدم تعرض با قبيله‌هاى\r\n\r\n\r\n","description":"","footnote":"\r\n( 1 ) - مغازى ، ج 1 ، ص 9 - 10 .\r\n( 2 ) - همان .\r\n","page_name":" 18 ","page_number":18},
  {"content":"\r\n\r\nبيرون از مدينه بود . چنان كه نوشته شد در غزوه‌هاى « ابواء » و « ذى العشيره » ميان پيامبر ( ص ) و قبيله‌هاى ساكن در ميان راه مكه - مدينه پيمان عدم تعرض بسته شد .\r\nحداقل فايدهء اين كار بىطرف ماندن اين قبيله‌ها در درگيريهاى ميان مسلمانان و مكيان بود .\r\n\r\nب - ابعاد نظامى :\r\nاقدامهاى ياد شده از نظر نظامى نيز پر اهميت بود . رسول خدا ( ص ) هدفهاى بلندى در پيش داشت و اين مانورها بمثابه تمرينى بود كه مسلمانان را جهت شركت در پيكارهاى بزرگ آماده مىساخت . قريش نيز متوجه شد كه در مدينه تنها با يك اقليت دينى مقابل نيست ، بلكه با گروهى رو در روست كه براى رسيدن به اهدافشان از اقدامهاى نظامى هيچ پروايى ندارند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nخلاصه\r\nرسول خدا ( ص ) هنگام ورود به مدينه براى تأمين امنيت شهر ، ميان گروههاى مختلف پيمانهاى سياسى برقرار ساخت و چونان يك رئيس حكومت رفتار كرد .\r\nخداوند به مسلمانان اجازهء پيكار داد كه از خود دفاع كنند و همكيشان زير ستم را از دست ستمگران مكه برهانند .\r\nمسلمانان پيش از جنگ بدر چندين مانور بر ضد مشركان انجام دادند و راه تجارتى ميان مكه و شام را ناامن ساختند .\r\nسريه‌ها و غزوه‌هاى پيش از بدر اينها بودند : سريهء حمزة بن عبدالمطلب ، سريهء عبيدة بن الحارث ، سريه سعد بن ابى وقاص ، غزوهء ابواء ، غزوهء بواط ، غزوهء ذى العشيره ، سريهء عبدالله بن جحش و غزوهء بدر اوّل .\r\nنشان دادن قدرت حكومت اسلامى به مكيان و قبيله‌هاى اطراف مدينه ، ايجاد آمادگى رزمى در مسلمانان وآشنايى آنان با جغرافياى منطقه از اهدافى بود كه رسول‌خدا ( ص ) در اين مانورها در نظر داشت .\r\nبستن پيمان با قبيله‌هاى ميان راه مكه و شام از ديگر هدفهايى بود كه به وسيلهء مانورها تأمين مىشد .\r\nپرسش\r\n1 - رسول خدا ( ص ) هنگام ورود به مدينه چه اقدامهايى انجام داد ؟\r\n2 - چرا خداوند به مسلمانان اجازهء جهاد داد ؟\r\n3 - سريه‌هاى پيش از بدر را نام ببريد و هدف هر يك را بنويسيد ؟\r\n4 - هدفهاى كلى جنگهاى پيش از بدر چه بود ؟\r\n5 - بستن پيمان با قبيله‌هاى ساكن ميان راه مكه و شام چه فايده‌اى داشت ؟\r\n6 - غزوه‌هاى پيش از بدر و هدفهاى آنها را بنويسيد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nدرس دوّم : جنگ بدر از بعد سياسى\r\nنبرد بدر يكى از فرازهاى حساس تاريخ سياسى اسلام است . اهميت اين جنگ بيشتر از آن روست كه اولين پيروزى مسلمانان بر مشركان بود . چنانچه پيامبر خدا ( ص ) و يارانش در اين رويارويى شكست مىخوردند ، بىترديد پيشرفت اسلام دچار وقفه مىشد . سرسخت‌ترين دشمنان اسلام يعنى يهوديان ، در مدينه صاحب قدرت نظامى و اقتصادى بودند . اگر سپاه اسلام از لشكر كفر شكست مىخورد ، بعيد نبود كه بقيهء مسلمانان نيز در مدينه مورد تهاجم يهود قرار بگيرند و به اين ترتيب ، ضربهء شكننده‌اى به حكومت نو بنياد اسلامى وارد مىآمد .\r\n\r\nموقعيت سياسى مشركان پيش از نبرد بدر\r\nپيش از جنگ بدر قريش قدرت بىرقيب مكه و حجاز بود . آنان مخالفان سياسى و عقيدتى خود را به آسانى در تنگنا مىگذاشتند و بر مناطق اطراف مكه نفوذ داشتند . اين وضعيت برتر سياسى بيش از هر چيز مرهون موقعيت ممتاز اقتصادى مكه بود . اين شهر در ميانه راه تجارى يمن و شام قرار داشت و واسطه تجارى به شمار مىرفت . اين وضعيت مناسب اقتصادى در قرآن كريم نيز آمده كه خود نشانگر اهميت بسيار زياد آن است . « 1 »\r\nهر سال در موسم حج ، مردم از همهء نقاط جزيرة العرب به مكه مىآمدند و در آنجا بگرمى پذيرايى مىشدند . اين امر ، خود عاملى براى احترام قريش نزد مردم بود و مىتوانست تبليغاتشان عليه اسلام و حكومت اسلامى را مؤثّر سازد و اين به نوبهء خود\r\n\r\n\r\n","description":"","footnote":"\r\n( 1 ) - سورهء قريش .\r\n","page_name":" 21 ","page_number":21},
  {"content":"\r\n\r\nمانع بزرگى بر سر راه پيامبر خدا ( ص ) در راستاى اهداف الهىاش به شمار مىرفت .\r\n\r\nموقعيت سياسى مسلمانان پيش از نبرد بدر\r\nرسول خدا ( ص ) پس از هجرت به مدينه ، موفقيتهاى سياسى زيادى به دست آورده بود . با آمدن ايشان جنگهاى خانمان سوز ساكنان مدينه پايان يافت . دولت كوچك اسلامى تشكيل شد . مسلمانان پايگاهى مناسب و جايگاه به نسبت امنى يافتند و از آزادى سياسى و مذهبى بهره‌مند شدند . با بسته‌شدن پيمان ميان مسلمانان و يهوديان ، آرامشى نسبى بر مدينه حكمفرما بود ، ليكن اين وضعيت را نمىشد پايدار تلقى كرد ، زيرا هنوز مسلمانان با دشمنانشان وارد نبرد سنگين نظامى نشده بودند تا معلوم شود كه آنان ماندنى هستند يا آنكه به دست رقيبان زورمند از پاى در خواهند آمد .\r\n\r\nالف - وضعيت بد اقتصادى :\r\nوضع اقتصادى مسلمانان در آغاز هجرت به مدينه بسيار بد بود . انصار زراعت پيشه بودند و درآمد آنهابه اندازه‌اى نبود كه بتواند زندگى خودشان و مهاجران را اداره كند ، هر چند ايثارگرانه امكانات زندگى را با برادران دينى خود تقسيم مىكردند . مهاجران هيچ گونه امكاناتى با خود همراه نياورده بودند و از آنجا كه در مكه به كار تجارت و يا كارگرى مشغول بودند ، بسيار احتمال مىرود كه با كار زراعت آشنايى هم نداشتند و اگر هم مىداشتند آب و زمين به اندازهء كافى وجود نداشت تا مخارج زندگىشان را تأمين كنند .\r\nاين امر هم مهاجران و هم انصار را رنج مىداد ؛ مهاجران را از آن جهت كه خود را بارى بر دوش انصار احساس مىكردند و انصار را از آن جهت كه نمىتوانستند چنان كه بايد از ميهمانان خود پذيرايى كنند . مهاجران از خود خانه و كاشانه‌اى نداشتند و بطور عادى براى آنان كه در مكه صاحب مسكن بودند ، تحمل اين وضع بس دشوار بود .\r\n\r\nب - مطرح نبودن به عنوان يك قدرت نظامى :\r\nمسلمانان تا قبل از جنگ بدر آوازهء نظامى نداشتند ونيروى رزمىشان قدرتى تعيين\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nكننده محسوب نمىشد . آنان توانستند چند نبرد كوچك عليه مكيان تدارك ببينند كه بيشتر جنبهء مانورى داشت و تأثير آنها روى قريش از اندازهء هشدار و تهديد فراتر نرفت .\r\nهر چند اين نبردها براى مسلمانان سازنده بود ، اما براى مشركان شكننده نبود .\r\n\r\nج - نداشتن آمادگى براى رويارويى با مشركان :\r\nهر حكومت نوپايى ، با توجه به گرفتاريهاى داخلى كه دارد ، كمتر آمادهء رويارويى با دشمن خارجى است ، غزوه‌هايى هم كه از جانب مسلمانان عليه مكيان صورت گرفت ،\r\nبيشتر جنبه مانورى و آمادگى دفاعى داشت ، و گرنه چنانچه مشركان در همان روزهاى اول جنگى مثل احد يا خندق را تدارك مىديدند ، معلوم نبود ك چه پيش مىآيد ، اما قدر مسلم اين است كه خسارت وارده بر مسلمانان بسيار زياد مىبود .\r\nقرينه‌ها نشان مىدهد كه خواست عمومى مسلمانان در جنگ بدر ، دست يافتن به غنيمت بود و درگيرى نظامى را خوش نمىداشتند .\r\nقرآن كريم در اين باره فرموده است :\r\n« وَ اذْ يَعِدُكُمُ اللَّهُ احْدَى الطَّائِفَتَيْنِ انَّهالَكُمْ وَ تَوَدُّونَ انَّ غَيْرَ ذاتِ الشَّوْكَةِ تَكُونُ لَكُمْ وَ يُريدُ اللَّهُ انْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ » « 1 »\r\nو هنگامى كه خداوند به شما وعدهء يكى از دو گروه را داد و شما مايل بوديد آنكه شوكت و سلاحى ندارد بهرهء شما شود ولى خداوند مىخواهد حق را با كلماتش تثبيت كند و ريشهء كافران را بركند .\r\n\r\nتشريح موقعيت سياسى مشركان پس از نبرد بدر\r\nجنگ بدر ، براى اولين بار پس از بعثت رسول اكرم ( ص ) مشركان را در موقعيت بسيار بدى قرار داد . براى آنان باور كردنى نبود كه از يك اقليت به ظاهر ناتوان ، پذيراى شكست باشند . حركتهاى مشركان از مكه تا بدر نشان مىدهد كه آنان به پيروزى قطعى خود\r\n\r\n\r\n","description":"","footnote":"\r\n( 1 ) - انفال ، آيهء 7 .\r\n","page_name":" 23 ","page_number":23},
  {"content":"\r\n\r\nاميدوار بودند و در حقيقت جنگ با مسلمانان را براى خود يك تفريح مىشمردند و به خودشان وعده مىدادند كه بىدرنگ جشن پيروزى را برپا خواهند كرد اما چنين نشد و جريان حوادث ، بيهوده بودن آن پندارها را ثابت كرد .\r\n\r\nالف - از دست دادن چهره‌هاى سرشناس :\r\nقريش در جنگ بدر تعداد زيادى از چهره‌هاى سرشناس سياسى و نظامى خود را از دست داد . تعداد و نام جنگجويانى كه در اين واقعه به قتل رسيدند ، در كتابهاى تاريخى ثبت است ، ما در اينجا تنها به ذكر نام چند تن از مشاهير آنان بسنده مىكنيم : 1 - حنظلة ، پسر ابوسفيان 2 - عبيدة بن سعيد بن العاص و برادرش عاص بن سعيد بن عاص 3 - عتبة بن ربيعه 4 - شيبة بن ربيعه 5 - ابوجهل بن هشام . « 1 »\r\n\r\nشكسته شدن ابّهت قريش :\r\nجنگ بدر ابهت قريش را شكست . اين جنگ براى مشركان هم خسارتبار بود و هم خفّت‌آميز . براى روشن شدن مطلب مىتوان قريش آن روز را به آمريكاى امروز و حكومت اسلامى مدينه را به يكى از كشورهايى نظير لبنان ، ايران و سودان مثال زد پيداست كه قدرت نظامى اين كشورها با آمريكا قابل مقايسه نيست . اگر حالت آمريكا را در شكست از يكى از كشورهاى ياد شده در نظر بگيريم ، وضع قريش روشن مىشود .\r\nاينك قريش حتى قدرت دستگيرى يك‌نفر را هم‌نداشت . براى نمونه به واقعهء زيرتوجه كنيد :\r\nيكى از كسانى كه در جنگ بدر به اسارت درآمد ، ابوالعاص ، همسر زينب دختر رسول خدا ( ص ) بود . پيامبر از مسلمانان خواست تا وى را آزاد كنند و در مقابل از او تعهد گرفت كه وقتى به مكه رسيد زينب را رها كرده ، به مدينه بفرستد . ابوالعاص نيز وقتى به مكه رسيد ، به عهد خود وفا كرد و به زينب اجازه داد تا به مدينه برود . قرار شد كه برادر وى به نام كنانه زينب را از مكه خارج سازد و به مسلمانانى كه دور از شهر منتظر\r\n\r\n\r\n","description":"","footnote":"\r\n( 1 ) - براى آگاهى از تعداد و نام كشته شدگان قريش در بدر ، به السيرة النبويه ، ج 1 ، ص 708 - 715 ، انتشارات دارالكنوز الادبيه رجوع كنيد .\r\n","page_name":" 24 ","page_number":24},
  {"content":"\r\n\r\nاو بودند ، بسپارد .\r\nوقتى مشركان از اين واقعه باخبر شدند ، آن دو را تعقيب كرده ، مورد حمله قرار دادند . كنانه ايستادگى كرد و مهاجمان گريختند . ابوسفيان كه چنين ديد ، با عده‌اى از سران قريش نزد ابوالعاص آمد و به او گفت : كار خوبى نكردى كه زينب را در روز روشن از مكه حركت دادى . تو مىدانى كه محمد ( ص ) چه بلايى بر سر ما آورده است ، اگر مردم بفهمند گمان خواهند كرد كه ما آن قدر زبونيم كه از انجام چنين كار نمىتوانيم جلوگيرى كنيم ، بگذار وقتى شب فرا رسيد ، او را از شهر بيرون ببر كه مردم ندانند ؛ او نيز چنين كرد .\r\nآرى شكست بدر براى سران قريش چنان شرمندگى به بار آورد كه حوادثى از اين قبيل هم مىتوانست صلاحيت آنان را زير سؤال ببرد . اين عمل حتى از سوى زنان هم مورد نكوهش قرار گرفت ؛ از جمله زن ابوسفيان شعرى به اين مضمون سروده بود : شما در هنگام آرامش ستمگر و بد كرداريد ، در حالى كه در زمان جنگ به زنان مىمانيد . « 1 »\r\n\r\nج - روحيهء شكست خورده و نااميد :\r\nجنگ بدر روحيهء مشركان را بشدت تضعيف كرد . دو تن از قريش كنار هم نشسته بودند و خاطرهء كشتگانى را كه در چاه بدر افكنده شدند نقل مىكردند . يكى از آن دو به نام صفوان گفت : « به خدا سوگند در زندگى بعد از آنان خيرى نيست . » و ديگرى به نام عمير گفت : اگر مىتوانستم مىرفتم و محمد ( ص ) را مىكشتم . صفوان هزينه‌هاى زندگى او را پذيرفت و عمير رفت تا رسول خدا ( ص ) را به قتل برساند ، اما در مدينه دستگير و نزد رسول خدا ( ص ) برده شد . پيامبر ( ص ) ضمن سؤالهايى از او پرسيد كه چرا شمشير به گردنش آويخته است . او پاسخى داد كه بيانگر عمق نوميدى مشركان پس از شكست بدر بود . او گفت : خداوند اين شمشيرها را زشت گرداند . اينها به ما چه فايده‌اى رساندند .\r\nاز جمله او معلوم مىشود كه روحيه و زندگى خود را باخته است . البته اين فرد در جريان همين ديدار مسلمان شد ، و براى تبليغ اسلام به مكه رفت . « 2 »\r\n\r\n\r\n","description":"","footnote":"\r\n( 1 ) - السيرة النبويه ، ج 2 ، ص 308 - 311 .\r\n( 2 ) - همان ، ص 316 - 318 .\r\n","page_name":" 25 ","page_number":25},
  {"content":"\r\n\r\n\r\nموقعيت سياسى مسلمانان پس از نبرد بدر\r\nپيروزى بدر ، مسلمانان را در برابر همهء دشمنان برترى بخشيد . آنان بويژه در مدينه موقعيتى ممتاز يافتند . واقدى ، مورخ اسلامى مىنويسد :\r\nچون اسيران به مدينه آورده شدند ، خداوند به آن وسيله مشركان و منافقان و يهوديان را خوار و زبون ساخت . در مدينه هيچ يهودى و منافقى نماند ، مگر اينكه در مقابل شكست سر فرود آورد . و خداوند ، صبح روز جنگ بدر ، كفر و ايمان را جدا فرمود . در اين ميان يهوديان مىگفتند : او همان كسى است كه اوصافش را نزد خويش يافته‌ايم و سوگند به خدا ، از اين پس پرچمى براى او افراشته نمىشود . مگر اينكه پيروز خواهد شد . ولى كعب بن اشرف مىگفت : امروز دل زمين بهتر از روى آن است ؛ اين كشتگان همه از اشراف و سروران مردم و پادشاهان عرب و اهل منطقهء حرم و مكان امن هستند . « 1 »\r\n\r\n\r\n","description":"","footnote":"\r\n( 1 ) - مغازى ، ج 1 ، ص 90 .\r\n","page_name":" 26 ","page_number":26},
  {"content":"\r\n\r\nخلاصه\r\nنبرد بدر يكى از حساسترين فرازهاى تاريخ سياسى اسلام است .\r\nپيش از جنگ بدر ، قريش به خاطر موقعيت ممتاز اقتصادى و مذهبى مكه ، قدرت بىرقيب حجاز بود .\r\nپس از هجرت ، مسلمانان از نظر سياسى و مذهبى آزادى پيدا كردند ، اما اوضاع اقتصادىشان بد بود .\r\nجنگ بدر خسارتهاى جبران ناپذيرى به مشركان وارد ساخت . تعداد زيادى از سران قريش در اين جنگ كشته شدند ، ابهت قريش شكسته شد ، روحيهء مردم مكه بشدت تضعيف گرديد و نوميدى وجودشان را فرا گرفت .\r\nيكى از مشركان كه براى قتل پيامبر ( ص ) ، به مدينه آمده بود ، دستگير شد . او اظهار داشت كه امروز حتى شمشيرها به اعراب نفع نمىرساند و اين نشانهء عمق نوميدى قريش بود .\r\nمسلمانان پس از پيروزى در بدر از موقعيتى ممتاز بهره‌مند شدند و مشركان و منافقان و يهوديان خوار و زبون گرديدند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nپرسش\r\n1 - علل اهميت پيروزى مسلمانان در جنگ بدر را بنويسيد .\r\n2 - داستان زينب و ابوالعاص چه چيزى را ثابت مىكند ؟\r\n3 - موقعيت سياسى مشركان بعد از نبرد بدر چگونه بود ؟\r\n4 - موقعيت سياسى مسلمانان بعد از پيروزى در جنگ بدر را توضيح دهيد .\r\n5 - وضعيت سران قريش پس از شكست بدر چه حالتى پيدا كرد ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nدرس سوم : جنگ بدر از بعد نظامى\r\nهفدهم رمضان سال دوم هجرت شاهد نبرد پيروزمندانهء سپاهيان اسلام به فرماندهى رسول اكرم ( ص ) عليه مشركان مغرور قريش بود . اين جنگ اولين درگيرى بزرگ ميان اسلام و شرك است . خسارتهاى وارد شده بر دشمن بسيار چشمگير بود و با درخاك شدن پاره‌هاى جگر مكه ، اندوه فراوانى براين شهر سايه‌افكند ؛ مدينه با از پاى درآوردن دشمنانش به درگاه خداوند بزرگ ، گونه بر خاك مىساييد و سجده شكر به جا مىآورد .\r\nابعاد پيامدهاى سياسى اين نبرد در درس پيش مورد بررسى قرارگرفت و بعد نظامى آن مضمون درس حاضراست .\r\n\r\nآمادگى رزمى\r\n\r\nالف - روحيه طرفين\r\n\r\n1 - روحيهء مسلمانان :\r\nروحيهء مسلمانان پيش از نبرد ، يكسان نبود ؛ عده‌اى كه جانشان از زلال وحى سيراب شده بود و هستى را در طبق اخلاص نهاده ، به پيشگاه خداوند و پيامبرش تقديم كرده بودند ، عشق به شهادت در دلها موج مىزد و در اين راه بر يكديگر پيشى مىگرفتند . يكى از مسلمانان براى رفتن به جبهه با پدرش به توافق نمىرسيد و مىگفت : « اگر حساب بهشت نمىبود ، به نفع تو كنار مىرفتم و تو را برخود برمىگزيدم ، و من آرزومندم كه در اين راه به شهادت برسم . » پدر نيز مىكوشيد تا خود به جبهه برود و به پسرش مىگفت : « بگذار من بروم و تو در كنار زنانت آرام بگير . » اما فرزند راضى نشد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو قرار گذاشتند قرعه بكشند . اين كار انجام شد و پسر به جبهه رفت و به شهادت رسيد . « 1 »\r\nشور و نشاط رفتن به جبهه نوجوانان را هم به حركت درآورده بود ؛ آنها به قصد عزيمت ، از مدينه بيرون رفتند ، اما پس از آنكه رسول خدا ( ص ) ، از سپاه اسلام ، سان ديد ، تعدادى از آنها را بازگرداند . پيش از آن يكى از نوجوانان خود را پشت ديگران پنهان مىكرد . برادرش پرسيد : چرا چنين مىكنى ؟ گفت : مىترسم پيامبر ( ص ) مرا ببيند و برگرداند و من دوست دارم اعزام شوم ، شايد خداوند شهادت را روزى من گرداند از اتفاق ، پيامبر خدا ( ص ) او را ديد و فرمود كه بايد بازگردد ، ولى او آن قدر گريست تا حضرتش اجازه داد در جنگ شركت كند . اين نوجوان كه از عمرش شانزده بهار بيشتر نگذشته بود ، به جبهه رفت و شهيد شد . « 2 »\r\nالبته روحيهء همهء مسلمانان چنين نبود . عده‌اى به طمع غنيمت آمده بودند و عده‌اى از مسلمانان ترس از قريش را در دل داشتند و خود را ناتوان‌تر از آن مىديدند كه بتوانند با آنها مقابله كنند و به هر حال جنگ را خوش نمىداشتند .\r\n\r\n2 - روحيهء مشركان :\r\nپس از آنكه خبر نجات كاروان به مكه رسيد و مردم مطمئن شدند كه مال التجاره‌شان از خطر گذشته ، ديگر انگيزه‌اى براى جنگ نداشتند . بطور طبيعى كسى كه انگيزهء جنگيدن نداشته باشد ، روحيهء جنگيدن هم ندارد . در واقع آنچه مشركان را به ميدان آورد ، تبليغات و فعاليتهاى ابوجهل بود . او هر كس را كه قصد بازگشت داشت ، تحقير مىكرد و به همين جهت سرمه‌دانى آورده بود تا بر چشم كسانى كه قصد جنگ كردن ندارند سرمه بكشد . شومى و ناپاكى اين مرد بر كسى پوشيده نبود ، ولى از بيم تبليغات زهرآگين وى ياراى مخالفت نداشتند . « 3 » به هر حال ، چنان جوّ نوميدى بر سپاه قريش حاكم بود كه عده‌اى يقين داشتند كه از اين جنگ جان سالم به در\r\n\r\n\r\n","description":"","footnote":"\r\n( 1 ) - مغازى واقدى مترجم ، ج 1 ، ص 15 .\r\n( 2 ) - همان ، ص 16 .\r\n( 3 ) - همان .\r\n","page_name":" 30 ","page_number":30},
  {"content":"\r\n\r\nنخواهند برد و يكى از اين افراد بخشى از اموالش را ميان فرزندان خود تقسيم كرد . « 1 »\r\n\r\nنيروى رزمى و تجهيزات\r\nجنگ بدر از هر جهت نابرابر بود ، با اين توضيح كه از نظر امكانات مادى ، برترى با مشركان و از نظر معنوى برترى با مسلمانان بود . عدهء مسلمانان در اين جنگ 313 تن بود ، 77 تن از مهاجران و 236 نفر از انصار بودند ؛ اين در حالى بود كه سپاه مشركان تعدادى بين 950 تا هزار نفر بود . « 2 »\r\nسپاه رسول خدا ( ص ) هفتاد شتر و دو اسب به همراه داشت ، در مقابل ، مشركان صد اسب و هفتصد شتر داشتند . مسلمانان تنها داراى هفت زره و هشتاد شمشير بودند ، در حالى كه تعداد زيادى از نيروهاى پياده دشمن داراى زره بودند . « 3 »\r\n\r\nالف - فرماندهى :\r\nفرمانده سپاه اسلام ، رسول خدا ( ص ) و پرچم به دست امير مؤمنان ، على ( ع ) بود . فرماندهى سپاه قريش بر عهدهء ابوجهل بود . آنان سه پرچم داشتند ، يكى را فردى به نام ابى عزيز داشت . ديگرى را نضربن حارث و سومى را طلحةبن ابى طلحه . « 4 »\r\nسرآمد فرماندهان سپاه اسلام پس از رسول خدا ( ص ) على بن ابى طالب ( ع ) بود .\r\nدلاور مردانى چون حمزه سيد الشهدا ، مقداد ، عبدالله جحش ، ابوعبيدهء جراح و سعد بن معاذ نيز در سپاه اسلام حضور داشتند . « 5 » از جنگجويان سرشناس سپاه كفر مىتوان عتبة ، شيبه ، وليد بن عتبه و ابوجهل را نام برد .\r\n\r\nب - كسب اطلاعات :\r\nاز آنجا كه هدف اوليهء عمليات بدر ، حمله به كاروان تجارتى قريش بود ، وقتى رسول خدا ( ص ) خبر آمدن كاروان از شام را دريافت كرد ، دو تن از مسلمانان را فرستاد تا از وضع كاروان خبر بياورند . ليكن منتظر بازگشت آن دو نشد و حركت كرد . آن دو نفر اطلاعات لازم را به دست آوردند و در بين راه به رسول خدا گزارش كردند .\r\n\r\n\r\n","description":"","footnote":"\r\n( 1 ) - همان .\r\n( 2 ) - بحارالانوار ، محمد باقر مجلسى ، ج 19 ، ص 206 ، انتشارات مؤسسهء الوفاء بيروت .\r\n( 3 ) - همان ؛ مغازى ، ج 2 ، ص 29 - 30 ؛ السيرة النبويه ، ج 2 ، ص 321 .\r\n( 4 ) - همان ؛ مغازى ، ج 1 ، ص 43 .\r\n( 5 ) - السيرة النبويه ، ج 2 ، ص 333 .\r\n","page_name":" 31 ","page_number":31},
  {"content":"\r\n\r\nوقتى به نزديكى بدر رسيدند ، رسول خدا ( ص ) خود به جمع‌آورى خبر مشغول شد .\r\nحضرتش به همراه سه تن از رزمندگان اسلام آمد تا به فردى به نام سفيان ضمرى رسيد .\r\nواقدى جريان گفتگوى ميان رسول خدا ( ص ) و ضمرى را اين گونه گزارش داده است :\r\n« پيامبر ( ص ) به ضمرى گفت : تو كيستى ؟ گفت : شما كيستيد ؟ پيامبر ( ص ) فرمود : تو به ما خبر بده و ما به تو خبر مىدهيم . . . . ضمرى گفت : هر چه مىخواهيد بپرسيد . پيامبر ( ص ) فرمود : از قريش به ما خبر بده . ضمرى گفت : به من خبر رسيده است كه آنها فلان روز از مكه بيرون آمده‌اند . اگر اين خبر درست باشد ، آنها بايد در كنار همين درّه باشند . پيامبر ( ص ) پرسيد : از محمّد و ياران او چه خبر دارى ؟ گفت : به من گفته‌اند كه فلان روز از مدينه بيرون آمده‌اند و اگر اين خبر درست باشد آنها بايد در كنار اين درّه باشند . ضمرى پرسيد : شما كيستيد ؟ پيامبر ( ص ) فرمود : ما از آبيم . . . و با دست خود اشاره به عراق فرمود : ضمرى گفت : از آب عراق ! . . . » « 1 »\r\nپس از آنكه سپاه مستقر شد ، رسول خدا ( ص ) به حضرت على ( ع ) و برخى ديگر از مسلمانان مأموريت داد تا از وضع دشمن خبر بگيرند . آنان موفق شدند دو تن از نيروهاى دشمن را كه براى بردن آب آمده بودند ، دستگير كنند . رسول خدا ( ص ) خود از آنها بازجويى كرده وقتى از تعداد نيروهاى قريش اظهار بى اطلاعى كردند ، پرسيد : چند كشتار در روز دارند ؟ گفتند : يك روز ده شتر مىكشند و روز ديگر نه شتر . پيامبر ( ص ) فرمود : آنها بين نهصد تا هزار نفرند . همچنين رسول خدا درباره كسانى كه در جنگ شركت دارند پرسيد و پس از شنيدن پاسخ به مسلمانان فرمود : مكه همهء پاره‌هاى جگرش را به سوى شما انداخته است . « 2 »\r\nآن گاه پيامبر خدا ( ص ) دو تن از مجاهدان را فرستاد تا روحيهء نيروهاى دشمن را ارزيابى كنند . آن دو برگرد نيروهاى دشمن گشتى زدند و در گزارش خود به پيامبر ( ص ) چنين گفتند : اى رسول خدا ! قريش سخت ترسيده و وحشت زده شده‌اند ، بگونه‌اى كه\r\n\r\n\r\n","description":"","footnote":"\r\n( 1 ) - مغازى ، ج 1 ، ص 38 .\r\n( 2 ) - همان ، ص 38 - 40 .\r\n","page_name":" 32 ","page_number":32},
  {"content":"\r\n\r\nنمىگذارند صداى شيهه اسبانشان بلند شود . « 1 »\r\nقريش نيز اقدام به كسب خبر كرده بود . آخرين گزارشى كه به آنان داده شد ، اين بود :\r\nاينان نه چا بكند ، نه شمارشان زياد است و نه ساز و برگى دارند ، اما گروهى هستند كه جوياى مرگند ، پناهگاهى جز شمشير ندارند و زير سپرهاشان به سنگ مىمانند . « 2 »\r\n\r\nمراحل جنگ\r\nجنگ بدر در دو مرحله انجام شد : مرحلهء اول نبرد تن به تن و مرحلهء دوم حملهء عمومى . در مرحلهء اوّل تعدادى از سران قريش كشته شدند كه باعث عصبانيت زياد آنها شد . در اين مرحله تنها يك نفر از رزمندگان اسلام زخمى شد . مرحلهء دوم جنگ با تيراندازى مشركان آغاز شد ، اما يورش بى امان سپاهيان اسلام و كشته شدن فرمانده مشركان شيرازهء سپاهشان را از هم پاشاند . حمله‌هاى پى در پى مسلمانان آنان را به ستوه آورده بود و سرانجام گريختند . « 3 »\r\n\r\nعوامل نظامى پيروزى\r\nگذشته از يارى خداوند كه در جنگ بدر نصيب مسلمانان شد ، عاملهاى نظامى زير در پيروزى مسلمانان نقش بسزايى داشت :\r\n1 - كسب اطلاعات دقيق از اوضاع دشمن\r\n2 - روحيهء انضباط و اطاعت پذيرى\r\n3 - رعايت تاكتيكهاى جنگى كه توسط پيامبر ( ص ) ارائه مىشد\r\n4 - فرماندهى حكيمانهء پيامبر ( ص )\r\n5 - دلاوريهاى حضرت على ( ع )\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 41 .\r\n( 2 ) - همان ، ص 46 .\r\n( 3 ) - براى اطلاع بيشر ر . ك . همان ، ص 67 - 72 .\r\n","page_name":" 33 ","page_number":33},
  {"content":"\r\n\r\n\r\nغنيمتها و اسيران\r\nهنگام نيمروز كه قريش گريخت ، رسول خدا ( ص ) دستور داد غنيمت را گردآورى كنند . اموال زيادى از دشمن به جاى مانده بود . ده اسب ، 150 شتر و مقدار زيادى پوست و چرم . همچنين تعداد زيادى زره ، شمشير و تير از جمله غنيمتهايى بود كه به دست مسلمانان افتاد . « 1 » تعداد اسيران دشمن هفتاد نفر بود . رسول خدا ( ص ) فرمان قتل دو نفرشان را كه آزار زيادى به مسلمانان رسانده بودند ، صادر كرد و بقيه به مدينه منتقل شدند . « 2 »\r\nآرى ، جنگ بدر در پرتو عنايتهاى خداوند ، درايت رسول خدا ( ص ) و رشادت مسلمانان به پيروزى رسيد . مجاهدان اين نبرد با عنوان « بدريون » شهرهء تاريخ اسلام گرديدند و يادشان همه جا با شجاعت و ايثار گرى قرين شد ، بويژه نام اميرمؤمنان ( ع ) كه حدود 35 تن از مشركان با ضربت شمشير آن حضرت از پاى درآمدند ، در صفحات تاريخ درخششى جاويدان دارد .\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . مغازى ، مترجم ، ج 1 ، ص 72 ، 76 ، 83 .\r\n( 2 ) - الرسول القائد ، محمود شيث خطاب ، ص 125 ، انتشارات دارالفكر ، چاپ چهارم .\r\n","page_name":" 34 ","page_number":34},
  {"content":"\r\n\r\nخلاصه\r\nجنگ بدر اولين رويارويى بزرگ نظامى ميان اسلام و كفر بود .\r\nروحيهء رزمندگان اسلام ، پيش از آغاز جنگ متفاوت بود ، برخى عاشق شهادت بودند و عده‌اى ميل به غنيمت داشتند .\r\nتعدادى از جوانان نيز براى رفتن به جبهه از مدينه بيرون آمدند و رسول خدا ( ص ) تعدادى از آنها را بازگرداند .\r\nپس از آنكه كاروان قريش از خطر رست ، عموم مشركان انگيزه‌اى براى جنگيدن نداشتند ، اما از ترس تبليغات ابوجهل مجبور به رفتن به ميدان نبرد شد .\r\nدر جنگ بدر برترى روحيه با مسلمانان و برترى نيرو و تجهيزات با سپاه كفر بود .\r\nفرمانده سپاه اسلام پيامبر خدا ( ص ) بود و رياست سپاه شرك را ابوجهل يكى از سران قريش بر عهده داشت .\r\nرسول خدا ( ص ) با شنيدن آمدن كاروان از شام دو تن را فرستاد تا درباره‌اش خبر كسب كنند .\r\nوقتى به نزديكى بدر رسيدند ، رسول خدا ( ص ) خود به گردآورى اطلاعات لازم دربارهء دشمن پرداخت .\r\nحضرت على ( ع ) نيز در اين جنگ در يك مأموريت اطلاعاتى شركت كرد .\r\nرعايت دقيق اصول نظامى و رعايت انضباط و فرماندهى حكيمانه پيامبر ( ص ) موجب پيروزى مسلمانان در جنگ بدر شد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nپرسش\r\n1 - روحيهء مسلمانان و مشركان در هنگام عزيمت به جبهه چگونه بود ؟\r\n2 - اقدامهاى رسول خدا ( ص ) هنگام رويارويى با دشمن را بنويسيد .\r\n3 - نيروهاى طرفين جنگ چه تجهيزاتى داشتند ؟\r\n4 - عوامل پيروزى نظامى مسلمانان را بنويسيد .\r\n5 - ميزان تلفات و اسيران دشمن را بنويسيد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nدرس چهارم : موقعيت سياسى - نظامى دو جبههء حق و باطل پيش از جنگ احد\r\nپيروزى مسلمانان در جنگ بدر ، آنان را در موقعيت سياسى - نظامى مناسبى قرار داد .\r\nاين موقعيت ، دشمن همخانهء مسلمانان يعنى يهود را دچار مشكل كرد و زمان انتقام از آنها فرا رسيد . بر مشركان مكه ضربه‌اى سهمگين وارد شد و رفتند كه عمليات انتقام جويانه‌اى را عليه مسلمانان تدارك ببينند . در اين درس شرح موقعيت سياسى - نظامى هر يك از دو جبههء حق و باطل ارائه خواهد شد .\r\n\r\nمسلمانان\r\nمسلمانان در فاصلهء جنگ بدر تا جنگ احد ، در سه جبهه مشغول فعاليت بودند : اول در داخل مدينه ، دوم با قبيله‌هاى مشرك اطراف مدينه و سو م با مشركان قريش .\r\n\r\nالف - جبههء داخل مدينه\r\nعمده فعاليتهاى نظامى مسلمانان در داخل مدينه با يهوديان بود . يك نبرد بر ضد قبيلهء بنىقينقاع و چند اقدام عليه برخى از يهوديان كه بشدت بر ضد اسلام و پيامبر خدا ( ص ) فعال بودند ، صورت پذيرفت .\r\n\r\n1 - غزوهء بنى قينقاع :\r\nقبيلهء بنى قينقاع از يهوديان بودند كه در شهر مدينه سكونت داشتند . آنان پس از جنگ بدر - شايد براى شكستن غرورى كه به پندار آنها به مسلمانان دست داده بود - با اقدامى يكجانبه پيمانى را كه با مسلمانان بسته بودند ، نقض كردند . « 1 »\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 127 .\r\n","page_name":" 37 ","page_number":37},
  {"content":"\r\n\r\nرسول خدا ( ص ) كه خواستار حفظ آرامش مدينه بود ، ابتدا جنگ با آنها را خوش نمىداشت . از اين رو ، ميان آشوبگران رفت و پيامدهاى بد پيمان‌شكنى را گوشزد كرد ، ولى آنها نپذيرفته ، قدرت نظامىشان را به رخ آن حضرت كشيدند ، و چنين پاسخ دادند :\r\nپيروزى تو را مغرور نكند ، تو با مردمى نادان جنگيده‌اى ، وقتى با ما كه مرد جنگيم نبرد كنى ، خواهى دانست كه با كسى چون ما جنگ نكرده‌اى . با اين وجود ، رسول خدا ( ص ) در تهاجم عليه آنها درنگ كرد ، اما يهوديان فتنه‌جو به يك زن مسلمان توهين كرده ، دامنش را به پشت او گره زدند . زمانى كه يكى از غيرتمندان مسلمان فرد توهين كننده را كشت ، آتش جنگ افروخته شد . « 1 »\r\nبا تهاجم مسلمانان ، يهوديان به دژهاى استوارشان پناه بردند ، اما اين كار سودى نبخشيد و پس از پانزده روز محاصره‌تسليم رسول خدا ( ص ) شدند . در اين ميان ، عبدالله ابى ، سر دستهء منافقان به دفاع از يهود پرداخت و از رسول خدا ( ص ) خواست كه از مجازات آنان بكاهد . « 2 » سرانجام رسول خدا ( ص ) دستور اخراج يهود را صادر كرد . مسلمانان از شرّ يكى از قبيله‌هاى يهود آسوده خاطر شدند .\r\n\r\n2 - توطئه‌گران يهود :\r\nبرخى از يهوديان با سوء استفاده از فضاى آزاد سياسى حاكم بر مدينه ، عليه پيامبر ( ص ) و مسلمانان دست به تبليغات مسموم زدند . تا پيش از جنگ بدر ، فعاليت اين افراد محدود به مدينه بود و رسول خدا ( ص ) نيز با آنها مدارا مىكرد ، اما پس از جنگ بدر فعاليت اين عدّه از محدودهء مدينه فراتر رفت و به مكه نيز سرايت كرد . از اين پس ، كارشان صورت فعاليت سياسى نداشت و با دشمنان حكومت اسلامى همكارى داشتند .\r\nيكى از اين افراد كعب بن اشرف نام داشت . وى با شنيدن خبر پيروزى مسلمانان در جنگ بدر بسيار اندوهگين شد و چنين گفت : امروز زير زمين بهتر از روى آن است . آن گاه به قصد تحريك قريش عازم مكه شد و به خويشان خود گفت : من مىروم و آنها را تحريك مىكنم و بر كشتگانشان مىگريم ، شايد راه بيفتند و من هم همراهشان مىآيم .\r\nآن گاه به مكه رفت و در آنجا براى كشتگان بدر شعر سرود . « 3 »\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . مغازى ، مترجم ، ج 1 ، ص 127 ؛ بحارالانوار ، ج 20 ، ص 5 .\r\n( 2 ) - بحارالانوار ، ج 20 ، ص 6 ؛ مغازى ، مترجم ، ج 1 ، ص 129 .\r\n( 3 ) - آفرينش و تاريخ ، محمد بن طاهر مقدسى ، ترجمهء محمد رضا شفيعى كدكنى ، ج 4 ، ص 173 انتشارات بنياد فرهنگ ايران .\r\n","page_name":" 38 ","page_number":38},
  {"content":"\r\n\r\nجالب است بدانيم كه رسول خدا ( ص ) با وجود دورى مسافت ميان مكه و مدينه به خنثى سازى فعاليتهاى او پرداخت و به حسان بن ثابت دستور داد تا در هجاى قبيله‌اى كه كعب را پناه داده ، شعرى بسرايد . حسان چنين كرد و رسول خدا ( ص ) آن را به مكه فرستاد . اين كار چنان مؤثر واقع شد كه قريش كعب را از خود راندند و او بدون هيچ نتيجه‌گيرى به مدينه بازگشت . « 1 »\r\nوقتى كعب به مدينه آمد ، رسول خدا ( ص ) از مسلمانان خواست تا شرّ وى را كم كنند . چند تن از مسلمانان داوطلب شده با نقشه‌اى ماهرانه او را از پاى درآوردند . در اين زمان ، موقعيت مسلمانان چنان خوب بود كه طرفداران و خويشاوندان كعب هيچ گونه حركتى نكردند ؛ شايد به اين علت كه رسول خدا ( ص ) آنان را تهديد كرد و به مسلمانان دستور داد هر يك از سران يهود را كه يافتند به قتل رسانند . « 2 »\r\nپس از قتل كعب ، سران يهود نزد پيامبر ( ص ) آمده ، ابراز نگرانى كردند . حضرتش ضمن برشمردن جنايتهاى كعب خطاب به آنان فرمود : هر كس از شما چنان كند ، جزايش شمشير است . آن گاه وادارشان كرد ، شرايط سختى را بپذيرند و يهود از آن پس خوار و زبون شد . « 3 »\r\nاز ديگر افرادى كه عليه اسلام ، بويژه پس از پيروزى مسلمانان در بدر شايعه پراكنى و بدگويى مىكرد ، « ابوعفك » بود . يكى از مسلمانان كه ناپاكى وى را ديد ، قتلش را بر خود واجب كرد و او را از پاى درآورد . « 4 »\r\n\r\nب - برخورد با قبيله‌هاى مشرك اطراف مدينه\r\nبخشى ديگراز پيروزيهايى كه نصيب مسلمانان شد ، در برخورد با قبيله‌هاى اطراف مدينه بود . دو غزوهء غطفان و بنىسليم در اين راستا صورت‌گرفت و مسلمانان در هردو پيروزشدند .\r\n\r\n1 - غزوهء بنى غطفان :\r\nدو قبيلهء « سعلبه » و « محارب » بدون هيچ دليلى قصد داشتند ، مدينه را مورد هجوم و دستبرد قرار دهند . رسول خدا ( ص ) خبردار شد و زودتر بر\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 136 - 137 .\r\n( 2 ) - همان ، ص 139 .\r\n( 3 ) - همان ، ص 140 .\r\n( 4 ) - همان ، ص 126 .\r\n","page_name":" 39 ","page_number":39},
  {"content":"\r\n\r\nدشمن‌تاخت و راه را براو بست . دراين غزوه رئيس مهاجمان با ديدن معجزهء الهى اسلام آورد و يكى از مبلّغان فعّال اسلام شد و اين امر براى مسلمانان موفقيت بزرگى به‌حساب مىآيد . « 1 »\r\n\r\n2 - غزوهء بنى سليم :\r\nهنوز دو ماه از غزوهء پيشين نگذشته بود كه خبر حملهء ديگرى به مدينه رسيد . رسول خدا ( ص ) بىدرنگ اعلام بسيج داد تا دشمن را پيش از رسيدن به مدينه سركوب كند . سرعت كار و چگونگى حركت مسلمانان به گونه‌اى بود كه دشمن ياراى مقابله را در خود نديده ، گريختند و مسلمانان پيروزمندانه به شهر بازگشتند . « 2 »\r\n\r\nج - برخورد مسلمانان با مشركان قريش\r\nمسلمانان با قريش درگيرى مهمى نداشتند . تنها يك مورد حمله از طرف ابوسفيان به مدينه صورت گرفت كه دفع شد . او همراه دويست سوار عازم مدينه شد و شبانه نزد يهود بنى نضير رفت و از آنان تقاضاى همكارى كرد . آنها كه از واقعهء بنى قينقاع كينهء مسلمانان را به دل داشتند او را راهنمايى و پذيرايى كردند . با اين حال ابوسفيان كارى نتوانست انجام دهد ، جز آنكه دو نفر غير نظامى مسلمان را به شهادت رساند و گريخت .\r\nترس مشركان در وقت فرار چنان بود كه توشهء راهشان را كه خوراكى به نام سويق بود ، به جاى نهاده ، جان خود را به در بردند . « 3 »\r\n\r\nمصادرهء كاروان قريش :\r\nپس از جنگ بدر ، راه تجارى مكه - شام كه از ساحل درياى سرخ مىگذشت ، نا امن شد و قريش جرأت عبور از اين راه را نداشت و به فكر انتخاب راه ديگرى افتاد . كسى آنان را راهنمايى كرد كه مسلمانان با مسيرى كه از سوى عراق مىگذرد ، آشنايى ندارند . آنان نيز گفتارش را پذيرفته ، كاروانى با مال التجارهء بسيار به راه انداختند خبر حركت اين كاروان به رسول خدا ( ص ) رسيد . آن حضرت گروهى را به فرماندهى زيد بن حارثه به تعقيب آنان فرستاد . مجاهدان اسلام بر آنان تاختند و سران كاروان پا به فرار نهادند .\r\nرزمندگان اسلام چند تن را به اسارت گرفته ، همراه كالاهاى غنيمتى به مدينه بردند . « 4 »\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . بحارالانوار ، ج 20 ، ص 3 ؛ مغازى ، مترجم ، ج 1 ص 142 .\r\n( 2 ) - مغازى ، مترجم ، ج 1 ، ص 143 .\r\n( 3 ) - بحاراالانوار ، ج 20 ، ص 2 .\r\n( 4 ) - ر . ك . مغازى ، مترجم ، ج 1 ، ص 142 - 144 .\r\n","page_name":" 40 ","page_number":40},
  {"content":"\r\n\r\nاين حركت موفقيت آميز نظامى در واقع به قريش فهماند كه همه راهها براى آنها امن نيست و اين كار براى آنان كه هيچ درآمد اقتصادى ديگرى نداشتند ، بسيار گران تمام شد .\r\n\r\nمشركان\r\nجنگ بدر براى قريش بسيار گران تمام شد . حيثيت سياسى آنها بر باد و قدرت نظامىشان زير سؤال رفت ، تعداد زيادى از بزرگانش به قتل رسيدند ، و ابولهب از غصّه مرد . اما همهء شواهد نشان مىداد كه آنان در صددند انتقام كشتگان بدر را بگيرند .\r\nسران قريش براى افروخته نگه‌داشتن شعلهء كينهء مردم ، دو دستور مهم صادر كردند :\r\nاول آنكه مردم بركشتگان خود نگريند و دوم آنكه براى آزاد سازى اسيران شتاب نكنند . « 1 »\r\n\r\nالف - كمبود نيرو\r\nاز آنجا كه جنگجويان قريش با تمام ساز و برگشان در مصاف با رزمندگان اسلام شكست خوردند ، اينك احساس مىكردند كه براى جنگ با مسلمانان ، سپاهى بمراتب نيرومندتر از بدر مورد نياز است . از اين رو ، به چند تن از شاعران مأموريت دادند كه ميان قبيله‌هاى اطراف بروند و آنها را براى جنگى كه در پيش بود ، برانگيزند . اين تبليغات ، مؤثر واقع شد و تعداد زيادى از قبيله‌هاى عرب با آنها همراه شدند . « 2 »\r\n\r\nب - تأمين بودجه\r\nابوسفيان براى مدتى مال التجاره را توقيف كرد ، به بهانهء اينكه تعدادى از صاحبان اموال كشته شده‌اند ، تا آنكه روزى از چند نفر شنيد كه مردم حاضرند در مقابل آزاد ساختن اموال ، هزينهء جنگ را بپردازند . وى از اين خبر خشنود شد و خود بيش از همه به اين كار علاقه نشان داد و قول داد كه همهء خويشاوندانش را در اين كار با خود همراه سازد به اين ترتيب بودجهء مورد نياز جنگ تأمين شد . « 3 »\r\n\r\n\r\n","description":"","footnote":"\r\n( 1 ) - ر . ك . مغازى ، مترجم ، ج 1 ، ص 91 - 92 .\r\n( 2 ) - همان ، ص 147 .\r\n( 3 ) - همان ، ص 145 .\r\n","page_name":" 41 ","page_number":41},
  {"content":"\r\n\r\nخلاصه\r\nپس از پيروزى مسلمانان در جنگ بدر ، معادله‌هاى سياسى و نظامى به نفع آنان شد .\r\nاولين اقدام نظامى رسول خدا ( ص ) پس از بدر عليه يهوديان بنى قينقاع بود . در اين غزوه يهوديان پس از چند روز محاصره تسليم و سرانجام از مدينه رانده شدند .\r\nدو تا از قبيله‌هاى ساكن راه مكه - شام ، قصد تهاجم به مدينه را داشتند كه با پيشدستى مجاهدان اسلام فرارى شدند .\r\nدو قبيلهء ديگر به نامهاى غطفان و بنى سُليم نيز قصد دستبرد زدن به مدينه را داشتند كه هر دوى آنها قبل از انجام هر حركتى به وسيلهء مسلمانان فرارى داده شدند .\r\nتعدادى از مخالفان ، با سوء استفاده از گذشت اسلامى بر ضد حكومت و رهبرى آن تبليغات مىكردند . پس از جنگ بدر ، موقعيتى فراهم آمد و مسلمانان توانستند آنان را از ميان بردارند . كعب بن اشرف از برجسته‌ترين اين افراد بود .\r\nمسلمانان در يك اقدام مهم ، كاروان تجارتى قريش را مصادره كردند .\r\nمكه نيز در اين مدت سرگرم تدارك حمله‌اى انتقام‌جويانه بود .\r\nپرسش\r\n1 - غزوهء بنى قينقاع چگونه آغاز شد و نتايج آن چه بود ؟\r\n2 - برخورد قبيله‌هاى مشرك اطراف مدينه با مسلمانان و واكنش پيامبر ( ص ) در مقابل آنها را توضيح دهيد .\r\n3 - رفتار مخالفان سياسى در برابر حكومت اسلامى چه بود و پس از جنگ بدر چه تغييرى در روش حكومت پديد آمد ؟\r\n4 - مصادرهء كاروان قريش چه تأثيرى بر مكه گذاشت ؟\r\n5 - قريش پس از شكست بدر ، چه اقدامهايى انجام داد ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nدرس پنجم : جنگ احد از بعد نظامى\r\nجنگ احد پس از جنگ بدر و با انگيزه‌هاى زير از سوى مشركان آغاز شد : انتقام كشتگان بدر ، رهايى از تنگناى اقتصادى و تحصيل امنيت راه تجارى مكه - شام و نيز تثبيت حاكميت و رهبرى متزلزل قريش . اين انگيزه‌ها هم جنبهء نظامى و هم سياسى داشت كه در اين درس تنها به بعد نظامى آن اشاره مىشود .\r\n\r\nتوان و آمادگى رزمى\r\n\r\nالف - روحيه :\r\nمشركان در حالى عازم مدينه شدند كه همه يكدل و يك رأى بودند . بر خلاف جنگ بدر كه تعدادى كنيزك آوازه‌خوان همراهشان بود ، اين بار زنان اشراف را براى تحريك و انگيزش لشكر و يادآورى كشتگان بدر با خود آوردند . « 1 » اين در حالى بود كه مسلمانان به دليل اختلافى كه بر سر محل نبرد با هم پيدا كردند ، دچار دو دستگى شدند . آنهايى كه مايل به جنگ در بيرون شهر بودند ، سرشار از شوق و نشاط و تعدادى از آنها كه مايل به جنگ در مدينه بودند ، با اكراه به ميدان آمدند .\r\n\r\nب - تركيب :\r\nسپاه اسلام تركيبى ناهمگون داشت . گروهى از آنان شيفتهء شهادت و گروهى ديگر محتاط بودند . منافقان نيز عازم ميدان نبرد شدند ، اما در نيمه راه به بهانه‌هاى واهى\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 147 .\r\n","page_name":" 43 ","page_number":43},
  {"content":"\r\n\r\nبازگشتند . در اين حال ، سپاه مشركان متشكل از دسته‌ها و گروههاى زير بود :\r\n1 - قريش كه پيكرهء اصلى سپاه را تشكيل مىداد و فرماندهى و هدايت نبرد را به عهده داشت .\r\n2 - قبيله‌هاى اطراف مكه .\r\n3 - منافقان : اينان ضد انقلابهايى بودند كه از مدينه به مكه گريخته بودند و قريش روى آنها زياد حساب مىكرد . رئيس منافقان فردى به نام ابوعامر فاسق بود كه به قريش چنين وعده مىداد : اگر من پيش قوم خود بروم ، دو تن از آنها در برابر شما نخواهند ايستاد . « 1 »\r\n4 - زنان : زنان شركت كننده در اين جنگ همسران اشراف قريش بودند و در رأس آنها ، هند همسر ابوسفيان قرار داشت . « 2 »\r\n\r\nج - تعداد :\r\nعدهء كسانى كه مدينه را به سوى احد ترك كردند ، حدود هزار تن بود . اما در نيمهء راه منافقان به رياست عبدالله ابى به بهانهء اينكه جنگى اتفاق نخواهد افتاد ، به شهر بازگشتند . با توجه به اينكه منافقان سيصد تن بودند ، عدهء رزمندگان اسلام به هفتصد تن رسيد . از اين تعداد تنها صد نفر زره بر تن داشتند . « 3 »\r\nقريش كه خاطرهء تلخ شكست بدر را به ياد داشت ، تعداد جنگجويانش را به حدود سه هزار نفر افزايش داد . از اين عده هفتصد تن زره داشتند ، دويست اسب و سه هزار شتر نيز با نيروى مشركان همراه بود . « 4 »\r\n\r\nد - فرماندهى :\r\nفرماندهى سپاه اسلام در اين جنگ با شخص رسول خدا ( ص ) بود و فرماندهى سپاه كفر را ابوسفيان بر عهده داشت . وى بر خلاف ابوجهل ( فرماندهء مشركان در جنگ بدر )\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 150 .\r\n( 2 ) - همان ، ص 147 .\r\n( 3 ) - طبقات الكبرى ، ابن سعد ، ج 2 ، ص 37 .\r\n( 4 ) - ر . ك . مغازى ، مترجم ، ج 1 ، ص 148 ؛ الرسول القائد ، ص 172 .\r\n","page_name":" 44 ","page_number":44},
  {"content":"\r\n\r\nفردى آزموده و باتجربه بود .\r\nاز مجموعهء آنچه گفته شده دانسته مىشود كه توان و آمادگى مشركان نسبت به جنگ بدر ، بمراتب بهتر بود و در برخى از جنبه‌ها مثل نيرو و تجهيزات بر مسلمانان برترى داشتند .\r\n\r\nاستقرار و آرايش نظامى نيروها در منطقهء عملياتى\r\nمنطقهء عملياتى ، دامنهء كوه احد در شمال مدينه بود . پيامبر بزرگوار اسلام سپاهش را به بهترين شكل ممكن آرايش نظامى داد . كوه احد را در پشت قرار داد ؛ و بر شكاف ميان دو كوه احد و عينين كه احتمال مىرفت سپاه دشمن از پشت حمله كند ، پنجاه نفر تيرانداز گمارد . ضمن سفارشهاى لازم نظامى به اين عده دستور داد كه در هر شرايطى تارسيدن فرمان بعدى محل مأموريتشان را ترك نكنند و فرمود كه سواران دشمن را تيرباران كنند ، چون در مقابل تير قادر به پيشروى نخواهند بود . « 1 » حضرتش در مقابل فرماندهان هر يك از جناحهاى دشمن فرماندهى لايق و مناسب گماشت و طى سخنانى رزمندگان اسلام را به جهاد در راه خداوند ترغيب كرد . « 2 »\r\nابوسفيان نيز لشكر كفر را آرايش نظامى داد . زبده‌ترين فرماندهان قريش را بر جناحهاى چپ و راست گماشت ، بويژه به پرچمداران توصيه كرد كه پرچم را تا پاى جان برپا نگه‌دارند ، و به آنان گفت : اگر پرچم سرنگون شود ، ديگر براى ما بقايى نخواهد بود . « 3 »\r\n\r\nالف - مرحلهء اول عمليات\r\nجنگ از سوى مشركان آغاز شد و طبق رسم آن روزگار طرفين به نبرد تن به تن پرداختند ؛ پس از آن سپاه اسلام به فرمان رسول خدا ( ص ) يورش برده ، كافران را به سختى شكست داد . پرچمداران دشمن به دست اميرمؤمنان على ( ع ) از پاى درآمدند « 4 » و افراد\r\n\r\n\r\n","description":"","footnote":"\r\n( 1 ) - طبقات ، ج 2 ، ص 39 .\r\n( 2 ) - مغازى ، مترجم ، ج 1 ، ص 161 - 162 .\r\n( 3 ) - همان ، ص 161 .\r\n( 4 ) - بحارالانوار ، ج 20 ، ص 26 .\r\n","page_name":" 45 ","page_number":45},
  {"content":"\r\n\r\nروى به هزيمت نهادند . پيروزى مسلمانان در آغاز نبرد چنان برق‌آسا بود كه گفته شده است : خداوند در هيچ جنگى چون جنگ احد مسلمانان را پيروز نكرد ، تا آنكه دچار اختلاف و تفرقه شدند . « 1 »\r\n\r\n1 - تخلف از دستور فرماندهى :\r\nچنان كه گفته شد ، پيامبر خدا ( ص ) تعدادى از رزمندگان اسلام را بر شكاف كوه گمارد و به آنان دستور داد كه تحت هيچ شرايطى محل مأموريتشان را ترك نكنند . اما اينان با مشاهدهء فرار دشمن و اشتغال مسلمانان به گردآورى غنيمتها ، كار جنگ را خاتمه يافته تلقى كرده ، تصميم به ترك محل مأموريت گرفتند . فرماندهء اين گروه هر چه كوشيد موفق نشد و تنها عدهء اندكى حاضر شدند با وى بمانند . با كمال تأسف ، اين تصميم‌گيرى شتابزده كه منشأ دنيا دوستى نيز داشت ، باعث بروز فاجعه‌اى بزرگ و دردناك شد . اين فاجعه هشدارى است براى رزمندگان اسلام كه در لحظهء پيروزى از غرور و غفلت برحذر باشند ، چنان كه در زمان شكست نيز نبايد يأس و ترس رابه خود راه دهند .\r\n\r\n2 - استفادهء قريش از اصل غافلگيرى :\r\nسپاه قريش پس از شكست و فرار اوليه به فكر بازگشت و حملهء دوباره ، به اصطلاح امروز « پاتك » افتاد . اوضاع جوى نيز به نفع آنان تغيير كرد و باد در جهت مخالف مسلمانان وزيدن گرفت . اين در حالى بود كه مسلمانان درنهايت غفلت به جمع‌آورى غنيمتها مشغول شده ، جنگ را فراموش كرده بودند .\r\nسواران قريش متوجه شكاف كوه شدند و اندك مقاومت تيراندازان باقيماندهء سپاه اسلام را درهم شكستند و از پشت به مسلمانان حمله‌ور شدند . « 2 »\r\n\r\nب - مرحلهء دوم نبرد\r\nبا تهاجم دوبارهء قريش ، صحنهء جنگ دگرگون شد . صفهاى سپاه اسلام درهم ريخت و دشمن ، سواره و پياده به آنها هجوم آورد . امكان مرتب كردن دوبارهء صفها وجود نداشت .\r\nتعداد زيادى از مسلمانان ، صحنه نبرد را ترك كردند و تعداد باقيمانده نيز به اتكاى\r\n\r\n\r\n","description":"","footnote":"\r\n( 1 ) - براى اطلاع بيشتر ر . ك . مغازى ، مترجم ، ص 166 .\r\n( 2 ) - همان ، ص 167 .\r\n","page_name":" 46 ","page_number":46},
  {"content":"\r\n\r\nقدرت فردى خود مىجنگيدند . از جمله افرادى كه مردانه در صحنهء پيكار ايستاد ، حضرت حمزه ( ع ) بود . او با شجاعتى وصف ناپذير به دشمن هجوم مىبرد . به هر سو كه حمله مىكرد ، چنان غرق در نبرد مىشد كه از خود غافل مىماند . برده‌اى به نام وحشى نيز از همين خصلت وى استفاده كرد و آن سردار نامدار اسلام را از پاى درآورد . « 1 »\r\nحضرت على بن ابى طالب عليه السلام از ديگر سردارانى بود كه از خود شجاعتى بىمانند نشان داد . وى بويژه به پاسدارى از وجود رسول خدا ( ص ) اهميت مىداد و پروانه وار گرد شمع وجود حضرتش مىچرخيد . در همين نبرد بود كه منادى در آسمان ندا داد :\r\n« لا سَيْفَ الَّا ذُوالْفَقارِ وَ لا فَتىً الَّا عَلِىٌ « 2 » » شمشيرى جز ذوالفقار و رادمردى جز على نيست .\r\nرسول خدا ( ص ) نيز به سختى پيكار مىكرد . حضرتش از همه به دشمن نزديكتر بود و در يك زمان هم مىجنگيد و هم فرماندهى مىكرد . ياران اندكى را كه در كنارش مانده بودند ، هدايت و تشويق مىفرمود . آن حضرت در جنگ احد چندين زخم كارى برداشت و دندان مباركش شكست و آن قدر در آن روز تير انداخت كه زه كمانش پاره شد . « 3 »\r\nدشمن بسيار تلاش مىكرد كه شايد بتواند رسول خدا ( ص ) را از پاى درآورد . چهار تن مأمور اين كار شدند و توانستند چند ضربت به حضرتش وارد آورند ، ولى رشادت و فداكارى چند تن از اصحاب ، بويژه حضرت على ( ع ) مانع اجراى نيت پليدشان شد . « 4 »\r\n\r\nجنگ روانى\r\nرسول خدا ( ص ) همراه تعداد اندك باقيماندهء يارانش در كوه احد موضع گرفتند . « 5 » شايعهء قتل پيامبر ( ص ) همه جا پيچيده بود . آن حضرت به كسانى كه وى را مىديدند ،\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 207 .\r\n( 2 ) - بحارالانوار ، ج 20 ، ص 129 ؛ سيرهء ابن هشام ، ج 3 ، ص 106 .\r\n( 3 ) - مغازى ، مترجم ، ج 1 ، ص 175 .\r\n( 4 ) - همان ، ص 177 .\r\n( 5 ) - همان ، ص 212 .\r\n","page_name":" 47 ","page_number":47},
  {"content":"\r\n\r\nاجازهء تكذيب شايعه را نداد ، شايد به اين منظور كه دشمن دست از تعقيب مسلمانان بردارد . ابوسفيان در پاى كوه آمد و پرسيد : آيا پيامبر ( ص ) زنده است ؟ حضرتش به منظور خرد كردن روحيه او دستور داد كه بگويند : زنده است . ابوسفيان فرياد زد : « اعْلُ هُبَل » ( زنده باد هبل ) و مسلمانان به دستور پيامبر ( ص ) ، پاسخ دادند « الله اعلى و اجل » ( خداوند برتر و شكوهمندتر است ) . ابوسفيان گفت : امروز به جاى روز بدر ؛ روزگار نوبتى است و جنگ پيروزى و شكست دارد . ابوسفيان پاسخ شنيد : كشته‌هاى ما در بهشتند و كشته‌هاى شما در دوزخ . وى گفت : ما عزّى داريم و شما نداريد . پاسخ شنيد :\r\nخداوند مولاى ماست و شما مولايى نداريد . آن گاه فرماندهء سپاه كفر فرياد زد : وعدهء ما و شما سال ديگر در بدر . رسول خدا ( ص ) فرمود : بگوييد مانعى ندارد . ابوسفيان كه اين صلابت را ديد ، راهش را گرفت و رفت . « 1 »\r\nرسول خدا ( ص ) در اين هنگام نگران شد كه مبادا دشمن به مدينه حمله كند . براى پى بردن به مقصد دشمن به حضرت على ( ع ) مأموريت داد كه آنان را زير نظر بگيرد و فرمود : اگر بر شتران سوار باشند و اسبان را يدك بكشند به مكه مىروند و اگر سوار بر اسب باشند و شتران را يدك بكشند قصد رفتن به مدينه را دارند و افزود : قسم به آنكه جانم به دست اوست ، اگر آهنگ مدينه كنند به سويشان خواهم رفت و با آنان خواهم جنگيد . « 2 »\r\n\r\nنتايج جنگ\r\nجنگ احد در حالى پايان يافت كه تعدادى بين 65 تا هفتاد نفر از مسلمانان به شهادت رسيده ، عدهء زيادى ، از جمله پيامبر خدا ( ص ) زخمى شده بودند . مشركان در اين نبرد 22 كشته از خود به جاى گذاردند و هيچ كدام از طرفين موفق به گرفتن اسير نشدند . « 3 »\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 214 - 215 .\r\n( 2 ) - السيرة النبويه ، ج 3 ، ص 100 .\r\n( 3 ) - همان ، ص 133 و 135 .\r\n","page_name":" 48 ","page_number":48},
  {"content":"\r\n\r\nخلاصه\r\nجنگ احد به تلافى انتقام كشتگان بدر ، رهايى از تنگناى اقتصادى و تثبيت رهبرى متزلزل شدهء قريش از سوى مشركان مكه عليه حكومت اسلامى بر پا شد .\r\nمشركان ، به خلاف جنگ بدر در اين نبرد از وحدت و انسجام و روحيه‌اى بالا برخوردار بودند ، در حالى كه مسلمانان بر سر كيفيت دفاع با هم اختلاف پيدا كردند .\r\nمنافقان در آغاز عازم ميدان جنگ شدند ، اما از نيمهء راه بازگشتند .\r\nتعداد سپاهيان اسلام به مراتب كمتر از لشكريان قريش بود .\r\nفرمانده سپاه اسلام رسول خدا ( ص ) بود و ابوسفيان فرماندهى مشركان را بر عهده داشت .\r\nرسول خدا ( ص ) در هنگام استقرار سپاه اسلام در احد نيروها را با توجه به موازين نظامى آرايش داد .\r\nمسلمانان در مرحلهء اول جنگ ، دشمن را وادار به فرار ساختند .\r\nبا فرار دشمن ، مسلمانان مشغول گردآورى غنيمتها شدند و تيراندازان موضع خود را ترك كردند .\r\nقريش با استفاده از اصل غافلگيرى ، مرحلهء دوم جنگ را به نفع خود تمام كرد .\r\nتعدادى از رزمندگان اسلام از جمله حضرت على ( ع ) در اين جنگ از خود رشادتى بىمانند نشان دادند .\r\nابوسفيان بر ضد مسلمانان دست به جنگ روانى زد كه با پاسخ شديد پيامبر ( ص ) روبه‌رو شد .\r\nتعداد شهداى اسلام در اين جنگ بين 65 تا هفتاد نفر بود و مشركان 22 كشته به جاى نهادند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nپرسش\r\n1 - علتهاى آغاز جنگ احد چه بود ؟\r\n2 - مرحله‌هاى جنگ احد را بنويسيد .\r\n3 - چرا مسلمانان به پيروزى نرسيدند و از جنگ احد چه درسى مىتوان گرفت ؟\r\n4 - چهره‌هاى درخشان جنگ پس از پيامبر ( ص ) چه كسانى بودند ؟\r\n5 - آخرين اقدام دشمن چه بود و مسلمانان چه واكنشى نشان دادند ؟\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nدرس ششم : شكست سازنده\r\nمسلمانان در جنگ احد به دليل سرپيچى از فرمان پيامبر ( ص ) نتوانستند ، پيروزى اوليه را نگه دارند و شكست خوردند ، اما اين شكست مقطعى بود . هر چند خسارتهاى مادى زيادى ديدند ، ولى تجربهء سازنده‌اى نصيب آنها شد . مسائل اين جنگ بويژه جنبه‌هاى روان شناسى آن در آيه‌هاى شريفهء قرآن منعكس شده كه برخى از آنها را در اين درس مورد بحث قرار مىدهيم .\r\n\r\nجنگ و تفاوت انگيزه‌ها\r\nنيت شركت كنندگان در جنگ احد يكسان نبود ، عده‌اى انگيزه‌هاى دنيوى و عده‌اى ديگر انگيزه‌هاى اخروى داشتند و در طى نبرد و رفتارى كه مسلمانان از خود نشان دادند ، پرده از روى اين حقيقت برداشته شد . اين جنگ در حقيقت ، صحنهء آزمايشى بود كه در آن خدا خواه از هواخواه باز شناخته شد .\r\nقرآن كريم مىفرمايد :\r\n« مِنْكُمْ مَنْ يُريدُ الدُّنْيا وَ مِنْكُمْ مَنْ يُريدُ الْآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَ لَقَدْ غَفا عَنْكُمْ وَ اللَّهُ ذُو فَضْلٍ عَلَى الْمُؤْمِنينَ » « 1 »\r\nكسانى از شما دنيا را مىخواهيد و كسانى از شما آخرت را مىخواهيد . پس شما را از پيشرفت و غلبه بر دشمن باز داشت تا شما را بيازمايد و به درستى كه از تقصير شما درگذشت و خداوند بر مؤمنان صاحب فضل است .\r\n\r\n\r\n","description":"","footnote":"\r\n( 1 ) - آل عمران ، آيهء 152 .\r\n","page_name":" 51 ","page_number":51},
  {"content":"\r\n\r\n\r\nپرهيز از نوميدى و حفظ روحيه پايدارى\r\nجنگ در هنگام پيروزى ، صورتى خوش و در وقت شكست سيمايى زشت دارد .\r\nقرآن كريم پس از جنگ احد به مؤمنان توصيه مىكند كه نبايد به كاميابى و ناكامى بينديشند و از پيروزى خشنود و از شكست نوميد شوند ، و بويژه در وقت شكست نبايد نوميدى را به خود راه دهند .\r\n« اذْ تُصْعِدُونَ وَ لاتَلْوُونَ عَلى احَدٍ وَالرَّسُولُ يَدْعُوكُمْ فى اخْريكُمْ فَاثابَكُمْ غَمًّا بِغَمٍّ لِكَيْلا تَحْزَنُوا عَلى مافاتَكُمْ وَ لامااصابَكُمْ » « 1 »\r\nهنگامى كه رو به هزيمت نهاديد و به هيچ كس توجه نداشتيد ، در حالى كه پيامبر ( ص ) شما را به يارى ديگران مىخواند ، پس غمى بر غم شما افزود تا از اين پس براى از دست دادن چيزى يا وارد آمدن مصيبتى اندوهگين نشويد .\r\nميزان پيروزى و شكست ، تنها آمار كشتگان و مجروحين نيست . شكست واقعى زمانى است كه افراد زنده و تندرست ، خود را ببازند . اما كسانى كه خود را نبازند و پس از شكست در صدد جبران كاستيها برآيند ، در حقيقت شكست نخورده‌اند . قرآن كريم به مسلمانان يادآور مىشود كه گر چه در اين جنگ ناكام شده‌اند ، ولى نبايد از ياد ببرند كه دشمن نيز پيش از آن شكست خورد ؛ و آنان بايد بدانند كه دنيا دست به دست مىگردد و در حوادث تلخ و شيرين است كه مؤمنان راستين شناخته مىشوند .\r\n« انْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ وَ تِلْكَ الْايَّامُ نُداوِلُها بَيْنَ النَّاسِ وَ لِيَعْلَمَ اللَّهُ الَّذينَ امَنوُا . . . » « 2 »\r\nاگر به شما زخمى رسيد ، به دشمنان شما نيز زخمى مانند آن رسيد و اين روزگار را ميان مردم مىگردانيم تا مؤمنين [ از غير مؤمنين 
  ] بازشناخته شوند .\r\n\r\n\r\n","description":"","footnote":"\r\n( 1 ) - آل عمران ، آيهء 153 .\r\n( 2 ) - همان ، آيهء 140 .\r\n","page_name":" 52 ","page_number":52},
  {"content":"\r\n\r\n\r\nاحد ، آزمون پيكارگران و مدعيان\r\nخداوند بزرگ درجهء ايمان مؤمنان را به شيوه‌هاى گوناگون مىآزمايد كه يكى از آنها جهاد است . جنگ احد براى مؤمنان يك آزمون بزرگ بود ، بويژه براى آن عده كه در جنگ بدر شركت نداشته ، آرزوى شهادت مىكردند ، اما همين كه كار جنگ احد دشوار شد ، پا به فرار نهاده پيامبر خدا ( ص ) را ترك كردند . « 1 »\r\nقرآن كريم در اين باره مىفرمايد :\r\n« امْ حَسِبْتُمْ انْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذينَ جاهَدُوا مِنْكُمْ وَ يَعْلَمَ الصَّابِرينَ * وَ لَقَدْ كُنْتُمْ تَمَنَّوْنَ الْمَوْتَ مِنْ قَبْلِ انْ تَلْقَوْهُ فَقَدْ رَأيْتُمُوهُ وَ انْتُمْ تَنْظُرُونَ » « 2 »\r\nآيا گمان كرديد كه به بهشت مىرويد پيش از آنكه خداوند كسانى از شما را كه جهاد كردند ، بازشناسد و صبر كنندگان را معلوم بدارد . شما همان كسانى هستيد كه پيش از آن كه دستور جهاد براى مسلمين بيايد با كمال شوق آرزوى جهاد و كشته‌شدن در راه دين را مىكرديد پس چگونه امروز كه به جهاد مأمور شديد سخت از مرگ نگران مىشويد .\r\n\r\nغزوهء حَمْراء الاسد\r\nهنوز مسلمانان در حال مداواى مجروحان جنگ احد بودند كه رسول خدا ( ص ) براى تعقيب دشمن فرمان حركت داد و قيد كرد تنها كسانى بايد به جنگ بيايند كه در احد شركت داشته‌اند . « 3 »\r\nبرخى از دلايلى كه در توجيه اين دستور مىتوان ذكر كرد ، اينهاست :\r\n1 - انگيزهء كسانى كه در احد شركت كرده بودند ، براى گرفتن انتقام از دشمن قويتر بود .\r\n2 - اعتماد به نفس كسانى كه در جنگ صدمه خورده بودند ، افزايش مىيافت .\r\n\r\n\r\n","description":"","footnote":"\r\n( 1 ) - ر . ك . ترجمهء تفسير مجمع البيان ، طبرسى ، ابوعلى ، ترجمه سيد ابراهيم ميرباقرى ، ج 4 ، ص 272 - 273 ، مؤسسه انتشارات فراهانى .\r\n( 2 ) - آل عمران ، آيات 142 - 143 .\r\n( 3 ) - السيرة النبويه ، ج 3 ، ص 107 .\r\n","page_name":" 53 ","page_number":53},
  {"content":"\r\n\r\n3 - رسول خدا ( ص ) با اين دستور ، از يارى كسانى كه در احد شركت نكرده بودند ، اعلام بىنيازى كرد .\r\n\r\nاعمال يك تاكتيك نظامى\r\nرسول خدا ( ص ) كه تنها قصد ترسانيدن دشمن را داشت ، وقتى به محلى به نام حمراءالاسد رسيد ، به رزمندگان دستور داد هيزم بسيارى گردآورند و شبانه در پانصد نقطه آتش افروختند به گونه‌اى كه از فاصله‌هاى دور قابل مشاهده بود . دشمن با ديدن اين صحنه احساس ترس كرد و فرار نمود . با اين حال ، پيغام داد كه هر جا باشيد ، به سراغتان مىآييم . اما پيامبر ( ص ) و يارانش پاسخ دادند : خدا ما را بسنده است و او بهترين ياور ماست . « 1 »\r\n\r\nپيامدها\r\n1 - غزوهء حمراءالاسد درگيرى به همراه نداشت و اين نبود مگر در سايهء فرماندهى رسول خدا كه با اعمال تاكتيك افروختن آتش ، دشمن را ترسانيده وادار به فرار كرد .\r\n2 - رسول خدا ( ص ) با اين كار ، خاطرهء تلخ جنگ احد را از خاطره‌ها زدود . همچنين فرصت تبليغات را از مخالفان گرفت . شكى نيست كه منافقان و يهود شكست پيامبر ( ص ) را انتظار داشتند ، اما اين رفتار حضرتش به آنها فهماند كه خيال باطل در سر دارند .\r\n3 - روحيهء رزمندگان اسلام با اين كار تقويت و بازسازى شد ، بويژه آنكه از سوى خداى متعال نيز مورد تشويق قرار گرفتند ، و آيهء زير دربارهء آنها نازل شد :\r\n« الَّذينَ اسْتَجابُوا لِلَّهِ وَ الرَّسُولِ مِنْ بَعْدِ ما اصابَهُمُ الْقَرْحُ لِلَّذينَ احْسَنُوا مِنْهُمْ وَ اتَّقَوْا اجْرٌ عَظيمٌ * الَّذينَ قالَ لَهُمُ النَّاسُ انَّ النَّاسَ قَدْ جَمَعُوا لَكُمْ فَاخْشَوْهُمْ\r\n\r\n\r\n","description":"","footnote":"\r\n( 1 ) - ر . ك . السيرة النبويه ، ج 3 ، ص 109 - 110 .\r\n","page_name":" 54 ","page_number":54},
  {"content":"\r\n\r\nفَزادَهُمْ ايمانًا وَ قالُوْا حَسْبُنَا اللَّهُ وَ نِعْمَ الوَكيلُ » « 1 »\r\nآنان كه دعوت خدا و رسولش را اجابت كردند ، پس از آنكه به آنها رنج و الم رسيد و براى هر كس از آن‌ها كه نيكوكار و پرهيزگار شد ، اجرى بزرگ است . آن مؤمنانى كه چون مردم به آنها گفتند همانا مردم ( دشمن ) بر شما گرد آمده‌اند ، پس از آنان بترسيد ، پس بر ايمانشان بيفزود و گفتند : خدا ما را بس است و نيكو ياورى است .\r\n\r\n\r\n","description":"","footnote":"\r\n( 1 ) - آل عمرن ، آيات 172 - 173 .\r\n","page_name":" 55 ","page_number":55},
  {"content":"\r\n\r\nخلاصه\r\nمسلمانان در جنگ احد به پيروزى نرسيدند ، اما شكست كامل هم نخوردند .\r\nقرآن كريم ، روحيهء مسلمانان را قبل از جنگ از زواياى گوناگون مورد بحث قرار داده است .\r\nجنگ احد براى مسلمانان يك صحنهء آزمايش بود ، بويژه براى آنهايى كه پيش از جنگ رجزخوانى مىكردند ، ولى وقتى كار سخت شد ، راه فرار در پيش گرفتند .\r\nاز ديدگاه قرآن كريم مسلمانان بايد از سرور در هنگام پيروزى و اندوه در وقت شكست بپرهيزند .\r\nقرآن كريم صحنهء جهاد را ميدان بازشناختن مؤمن از غير مؤمن مىداند .\r\nبىدرنگ پس از جنگ احد ، رسول خدا ( ص ) دستور تعقيب دشمن را صادر كرد و تنها به كسانى كه در احد حضور داشتند ، اجازهء شركت داد .\r\nپيامبر خدا ( ص ) با تاكتيك افروختن آتش در پانصد نقطه ، تعداد رزمندگان اسلام را بزرگ جلوه داد و مشركان را فرارى ساخت .\r\nغزوهء حمراءالاسد خاطرهء تلخ ناكامى در احد را از ذهن مسلمانان زدود و فرصت تبليغاتى را از مخالفان اسلام گرفت .\r\nپرسش\r\n1 - قرآن كريم در مورد پرهيز از نوميدى پس از شكست ظاهرى در جنگ چه توصيه‌هايى دارد ؟\r\n2 - رسول خدا ( ص ) در برابر رفتار منافقان و يهوديان چه واكنشى نشان داد ؟\r\n3 - غزوهء حمراءالاسد چرا انجام شد و چه تأثيرى به جاى نهاد ؟\r\n4 - رسول خدا ( ص ) در غزوهء حمراءالاسد از چه تاكتيكهايى استفاده كرد ؟\r\n5 - چرا پيامبر ( ص ) در غزوهء حمراءالاسد تنها به جنگجويان احد اجازه شركت داد ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nدرس هفتم : اوضاع سياسى - نظامى پيش از نبرد احزاب\r\nناكامى مسلمانان در جنگ احد براى آنان دشواريهايى را در داخل و خارج مدينه فراهم آورد . دشواريهاى داخلى از سوى يهود و منافقان و مشكلات خارجى به وسيله قبيله‌هاى اطراف مدينه آفريده شد . رسول خدا ( ص ) با استقامت و پايمردى در پيش گرفتن شيوه‌هاى صحيح سياسى - نظامى بر همهء اين دشواريها فايق آمد .\r\n\r\nدشواريهاى داخلى\r\nپس از جنگ احد ، يهود و منافقان بر ضد حكومت اسلامى به توطئه چينى و شايعه پراكنى پرداختند . برخى از اين توطئه‌ها مثل اقدام بنى نضير براى كشتن پيامبر ( ص ) به اندازهء جنگ احد خطرناك بود ، چون با از ميان رفتن رهبرى حكومت اسلامى ، ضربه‌اى جبران‌ناپذير و نابودكننده بر پيكر اسلام وارد مىآمد .\r\n\r\nالف - غزوهء بنى نضير\r\nعلّت بروز اين جنگ ، توطئهء يهود براى ترور پيامبر ( ص ) بود كه خداوند حضرتش را آگاه ساخت و توطئه خنثى گرديد . رسول خدا ( ص ) براى كيفر آنها لشكر كشيد . آنان در حصارهايشان پناه گرفتند و منتظر كمك منافقان ماندند ، ولى خبرى نشد . سرانجام ، حاضر به تسليم و مجبور به ترك قلمرو حكومت اسلامى شدند . به اين ترتيب ، مسلمانان بىآنكه به زحمت بيفتند ، موفق شدند دشمن را از سرزمين خود برانند و غنيمتهايى نيز به دست آورند . « 1 »\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . السيرة النبويه ، ج 3 ، ص 199 - 204 .\r\n","page_name":" 57 ","page_number":57},
  {"content":"\r\n\r\nقرآن كريم فلسفهء كوچ اجبارى يهوديان از وطن خود را مخالفت و ستيزه جويى با خدا و رسولش دانسته ، مىفرمايد :\r\n« وَلَوْلا انْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِى الدُّنْيا وَ لَهُمْ فِى الْآخِرَةِ عَذابُ النَّارِ * ذلِكَ بِانَّهُمْ شاقُّوا اللَّهَ وَ رَسُولَهُ وَ مَنْ يُشاقِّ اللَّهَ فَانَّ اللَّهَ شَديدُ الْعِقابِ » « 1 »\r\nو اگر خداوند بر آنها حكم كوچ كردن از وطن نمىكرد ، هر آينه در دنيا عذابشان مىكرد و عذاب آتش در آخرت براى آنهاست . اين بدان سبب است كه آنان با خدا و رسولش سخت دشمنى و مخالفت كردند و هر كس با خداوند دشمنى كند ، كيفر خدا بسيار سخت است .\r\n\r\nب - فتنهء منافقان\r\nمنافقان كه پيوسته در حال فتنه‌جويى و آتش افروزى بودند ، در جنگ بنىالمصطلق با رسول خدا ( ص ) شركت كردند . در اين جنگ ، ميان دو تن از مسلمانان اختلاف كوچكى پيش آمد ، اما منافقان آن را تبديل به نزاع ميان مهاجر و انصار كرده ، مسلمانان را در آستانهء رويارويى با يكديگر قرار دادند .\r\nپيامبر ( ص ) كه از ماجرا آگاه شد ، با صدور يك فرمان نظامى توطئه را خنثى ساخت .\r\nحضرتش دستور داد سپاه حركت كند و فتنه خاموش شد . تعدادى از مسلمانان پيشنهاد تنبيه عبدالله ابى ، سركردهء منافقان را دادند ، ولى رسول خدا ( ص ) جايز ندانست و از خطاى سركردهء منافقان گذشت . « 2 »\r\n\r\nدشواريهاى خارجى\r\nناكامى مسلمانان در جنگ احد براى تعدادى از قبيله‌هاى اطراف مدينه امر را مشتبه ساخت و پنداشتند كه نيروى نظامى حكومت اسلامى از ميان رفته و آنان مىتوانند با تهاجم به مدينه غنيمتهاى زيادى به چنگ آورند . يكى از قبيله‌هاى اطراف مدينه به نام بنىاسد كه چنين قصدى داشت ، به وسيلهء سپاه اسلام غافلگير شد . پيامبر ( ص ) دستور\r\n\r\n\r\n","description":"","footnote":"\r\n( 1 ) - حشر ، آيات 3 و 4 .\r\n( 2 ) - براى آگاهى بيشتر ر . ك . السيرة النبويه ، ج 3 ، ص 302 - 308 .\r\n","page_name":" 58 ","page_number":58},
  {"content":"\r\n\r\nداد مسلمانان شبانه حركت كردند تا به دشمن رسيدند و دشمن سركش را فرارى ساخته غنيمتهاى بسيارى به دست آوردند . « 1 »\r\n\r\nالف - غزوهء ذات الرقاع\r\nاين غزوه عليه مردم نجد صورت گرفت كه قصد تهاجم به مدينه را داشتند . تعداد مسلمانان هفتصد يا هشتصد نفر بود . وقتى به نزديكى دشمن رسيدند ، رسول خدا ( ص ) با كسب اطلاعات لازم متوجه شد كه دشمن گريخته است . با اين وجود ، چون احتمال مىداد كه در كوههاى اطراف كمين كرده باشند ، حضرتش نماز خوف به جاى آورد ، مبادا غافلگير شود . « 2 »\r\n\r\nب - غزوه دومة الجندل\r\nدومة الجندل در سر راه حجاز و شام بود و از مدينه فاصلهء زيادى داشت . مردم اين ناحيه قصد هجوم به مدينه را داشتند . سپاه اسلام با عبور از راههاى بسيار سخت ، دشمن را وادار به فرار ساخت .\r\n\r\nمكه در موضع ضعف\r\nمكيان در اين مدت جز برخى تلاشهاى مذبوحانه مثل تحريك اعراب براى به شهادت رسانيدن مبلّغان اسلام در واقعهء رجيع ، كار چشمگيرى صورت ندادند . البته كارهاى پيامبر ( ص ) را زير نظر داشتند و براى يك جنگ سرنوشت ساز برنامه‌ريزى مىكردند اما موضع نظامى آنان به رغم موفقيتى كه در احد به دست آورده بودند ، بسيار ضعيف بود .\r\n\r\nالف - تخلف از بدرالموعد\r\nچنان كه در جنگ احد نوشته شد ، ابوسفيان خود پيشنهاد كرد كه در آينده در محل بدر با مسلمانان بجنگد . رسول خدا ( ص ) نيز اين پيشنهاد را پذيرفته بود . از اين رو ، سپاهيان اسلام را در وقت مقرر ، همراه با كالاهاى تجارتى به محل بدر كه يك بازار\r\n\r\n\r\n","description":"","footnote":"\r\n( 1 ) - مغازى ، مترجم ، ج 1 ، ص 252 - 254 .\r\n( 2 ) - براى آگاهى بيشتر ر . ك . همان ، ص 294 - 295 .\r\n","page_name":" 59 ","page_number":59},
  {"content":"\r\n\r\nمكاره بود ، حركت داد . « 1 »\r\nابوسفيان با آنكه نيروى كافى داشت و دو هزار نفر را براى رفتن به بدر آماده كرده بود ، از حضور در معركهء نبرد خوددارى كرد و براى آنكه ضعفش را بپوشاند كوشيد تا پيامبر ( ص ) را بترساند و از آمدن به بدر منصرف سازد ، ولى اقدامات او فايده‌اى نبخشيد . « 2 »\r\nرسول خدا ( ص ) همراه 1500 نفراز مسلمانان به وعده‌گاه رسيد ، در حالى كه از ابوسفيان خبرى نبود . اين امر ، پيروزى سياسى بزرگى براى رسول خدا ( ص ) بود و غرور مكيان را شكست .\r\nاعتبار مسلمانان در نظر ديگر قبيله‌ها كه به محل « بدر » آمده بودند ، فزونى يافت و توانستند كالاهاى تجارىشان را به قيمت خوب بفروشند و سود سرشارى ببرند . « 3 »\r\nبه احتمال زياد ، ابوسفيان چون در تدارك جنگ احزاب بود ، شركت در اين جنگ را به صلاح نمىديد و اين خفّت و خوارى را به اميد يك پيروزى موهوم پذيرا شد .\r\n\r\nب - شكنجه و قتل اسيران\r\nكسانى كه فاجعهء رجيع را آفريدند ، سه تن از مسلمانان را به اسارت گرفتند كه به مكيان تحويل دهند . يك نفر از اسيران در راه با آنان جنگيد تا شهيد شد . دو نفر ديگر تحويل قريش گرديدند و زندانى شدند . اين دو در زندان حماسه‌هايى به ياد ماندنى آفريدند و زير بار هيچ ذلّتى نرفتند . « 4 »\r\nسرانجام ، قريش تصميم به كشتن اسيران گرفت . آن دو را به بازار آوردند و بر دار آويختند . آن گاه بچه‌هايى را كه پدرانشان در بدر كشته شده بودند ، آوردند . به هر كدام يك خنجر دادند و آن قدر بر بدن آن پاكان زدند تا به شهادت رسيدند . اين نهايت بيچارگى دشمن بود كه با شكنجه اسيران در بند ، خود را تسلى مىداد . « 5 »\r\n\r\n\r\n","description":"","footnote":"\r\n( 1 ) - مغازى ، واقدى ، ج 1 ، ص 285 - 287 .\r\n( 2 ) - همان ، ص 287 .\r\n( 3 ) - همان ، ص 288 .\r\n( 4 ) - همان ، ص 263 .\r\n( 5 ) - مغازى ، ج 1 ، ص 263 - 264 .\r\n","page_name":" 60 ","page_number":60},
  {"content":"\r\n\r\nخلاصه\r\nناكامى مسلمانان در جنگ احد براى آنها دشواريهايى در داخل و خارج مدينه به وجود آورد . در بعد داخلى ، يهود و منافقان بر ضد حكومت اسلامى به توطئه چينى پرداختند و در بعد خارجى برخى از قبيله‌هاى اطراف مدينه جرأت يافتند كه به مسلمانان حمله كنند ؛ از آن جمله قبيلهء بنىاسد بود كه رسول خدا ( ص ) آنها را پراكنده ساخت .\r\nيهوديان بنىنضير قصد كشتن پيامبر ( ص ) را داشتند . آن حضرت نيز آنان را محاصره كرد تا تسليم شدند و مدينه راترك كردند .\r\nغزوهء ذات الرقاع نيز به منظور پيشگيرى از حملهء يكى از قبيله‌هاى عرب به مدينه انجام شد .\r\nعده‌اى از اعراب در دومة الجندل ناامنى ايجاد كرده بودند كه رسول خدا ( ص ) با رفتن به آنجا ، آنان را ترسانيد و فرارى داد .\r\nبا آنكه ابوسفيان خود پيشنهاد شركت در « بدر » در سال آينده را داده بود ، از آمدن به جنگ خوددارى كرد . اين امر مسلمانان را در چشم اعراب ارجمند ساخت .\r\nمكيان دو تن از اسيران مسلمان را بگونه‌اى دردناك به شهادت رساندند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nپرسش\r\n1 - ناكامى مسلمانان در جنگ احد چه انعكاسى داشت و كدام قبيله قصد تهاجم به مدينه را داشت ؟\r\n2 - چرا پيامبر ( ص ) بنىنضير را از مدينه كوچ داد ؟\r\n3 - علت غزوهء دومة الجندل چه بود ؟\r\n4 - چرا ابوسفيان در « بدر الموعد » شركت نكرد ؟\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nدرس هشتم : جنگ خندق ، اوج رويارويى كفر و ايمان\r\nجنگ خندق يكى از سرنوشت‌سازترين نبردهاى صدر اسلام است . احزاب مخالف حكومت اسلامى ، همهء توان خود را به كار بستند ، شايد بتوانند اسلام را از ميان بردارند .\r\nليكن در سايهء عنايتهاى خداوند ، درايت و كاردانى پيامبر ( ص ) و رشادت و پايمردى مسلمانان ، سپاه احزاب شكست خورد و مسلمانان پيروز شدند .\r\n\r\nزمينه‌هاى پيدايش\r\nمبارزه با اسلام انگيزهء اتحاد صفوف مخالفان شد . مشركان و يهود ، قبل از جنگ احزاب اقدامهاى نظامى جداگانه‌اى كردند اما نتيجه‌اى نداشت . اين بار تصميم گرفتند ، همدست شده ، حمله‌اى همه جانبه عليه مركز حكومت اسلامى تدارك ببينند . تعدادى از سران يهود كه بيشترشان از بنىنضير بودند ، راهى مكه شدند و براى انجام عمليات گستردهء مشترك با مشركان وارد گفتگو شده ، قول همه گونه همكارى و همراهى را به آنها دادند . سران قريش نيز از اين پيشنهاد بگرمى استقبال كرده ، به جمع‌آورى نيرو و امكانات نظامى پرداختند . فتنه انگيزان يهود چند قبيلهء عرب ديگر را نيز با خود همراه ساختند و به اين ترتيب اتحاد نيرومندى از مشركان و يهود به وجود آمد . « 1 »\r\nچنان كه پيش از اين گفته شد ، ابوسفيان در پايان جنگ احد ، به مسلمانان پيشنهاد كرد كه سال ديگر در محل بدر با هم نبرد كنند ، اما در وقت مقرر حاضر نشد . اين امر باعث سرشكستگى او شد ، در نتيجه دنبال فرصتى بود تا حيثيت خود را اعاده كند . اين بود كه از پيشنهاد يهوديان استقبال كرد و آمادهء جنگ شد .\r\n\r\n\r\n","description":"","footnote":"\r\n( 1 ) - السيرة النبويه ، ج 3 ، ص 225 .\r\n","page_name":" 63 ","page_number":63},
  {"content":"\r\n\r\n\r\nاستعداد دو نيرو\r\nتعداد لشكر احزاب ده هزار تن و فرماندهى آنها با ابوسفيان بود . از آنجا كه مسلمانان حالت دفاعى داشتند ، نسبت به نيروها گزينشى صورت نگرفت و هر كس توانايى كار داشت ، در امر دفاع شركت جست . مردان در خط مقدم سرگرم كندن خندق و ايجاد استحكامات دفاعى بودند و زنان و كودكان به كار تداركات و تأمين آذوقهء رزمندگان اشتغال داشتند . « 1 »\r\n\r\nاقدامهاى نظامى پيامبر پيش از رسيدن احزاب\r\nاز آنجا كه در جنگ احد مسلمانان شكست خوردند ، هنگام رسيدن سپاه احزاب كسى سخنى از رفتن به بيرون شهر به ميان نياورد . رسول خدا ( ص ) به اصطلاح امروز آماده باش صددرصد اعلام كرده بود و بىاجازهء حضرتش كسى حق نداشت ، جبهه را ترك كند .\r\nقرآن كريم در اين باره مىفرمايد :\r\n« انَّمَا الْمُؤْمِنُونَ الَّذينَ آمَنُوا بِاللَّهِ وَ رَسُولِهِ وَ اذا كانوُا مَعَهُ عَلى امْرٍ جامِعٍ لَمْ يَذْهَبُوا حَتَّى يَسْتَأْذِنُوهُ . . . » « 2 »\r\nهمانا مؤمنان ( راستين ) كسانى هستند كه به خدا و رسولش ايمان آوردند و گاهى كه با او در كار مهمى باشند ، تا اجازه نگيرند ، نمىروند .\r\nپيامبر خدا ( ص ) دربارهء دفاع با اصحاب خود به مشورت و رايزنى پرداخت . سلمان فارسى كه يك ايرانى با تجربه بود ، كندن خندق در نقاط آسيب‌پذير شهر را پيشنهاد كرد و به تصويب رسيد . « 3 »\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . السيرة النبويه ، ج 3 ، ص 224 .\r\n( 2 ) - نور ، آيهء 62 .\r\n( 3 ) - السيرة النبويه ، ج 3 ، ص 235 .\r\n","page_name":" 64 ","page_number":64},
  {"content":"\r\n\r\n\r\nاقدامهاى پيامبر ( ص ) در زمينهء حفر خندق\r\nپس از تصويب كردن خندق در شوراى دفاعى ، رسول خدا ( ص ) بىدرنگ اعلام بسيج عمومى كرد و تمام كسانى كه قادر به انجام‌كار بودند ، موظف به حضور در جبهه شدند .\r\nآن حضرت خود نقشهء خندق را با در نظر گرفتن تمام جنبه‌هاى نظامى ترسيم كرد .\r\nمسلمانان روزها سرگرم كار بودند و شبها به خانه مىرفتند . رسول خدا ( ص ) نيز بر بالاى تپه‌اى نزديك خندق چادر زد و شبها آنجا مىماند ، در حالى كه طول روز را علاوه بر نظارت ، دوشادوش مسلمانان كار مىكرد . « 1 » نظارت بر كار ، بسيار دقيق بود و كسى به خود اجازه نمىداد مسيرى را كه پيامبر ( ص ) تعيين كرده بود ، تغيير دهد . حتى سلمان فارسى كه طراح خندق بود ، بر خلاف دستور رفتار نمىكرد . « 2 » طول خندق ميان مسلمانان تقسيم شده بود و هر ده نفر بايد چهل زراع حفر مىكردند . « 3 »\r\nپيامبر خدا ( ص ) دامنهء كوه سلع را لشكرگاه ساخت تا اگر دشمن از خندق عبور كرد ، دفاع براى مسلمانان آسان باشد . نزديكى به اين كوه يك فايدهء ديگر نيز داشت . سپاهيان مسلمان سنگهاى كوه را در راه دشمن مىريختند كه حركتشان كند شود . علاوه بر آن از اين سنگها به عنوان سلاح نيز عليه دشمن استفاده مىشد .\r\nگر چه يهوديان بنىقريظه با مسلمانان ، پيمان عدم تعرض داشتند ، ليكن بيم آن مىرفت كه از پشت به مسلمانان حمله كنند . از اين رو ، پيامبر ( ص ) به تعدادى از رزمندگان دستور داد به مدينه بروند و با آمادگى كامل مراقب كار بنىقريظه باشند و از زنان و كودكان نيز مراقبت كنند . اين در حالى بود كه آنها را در كوشكهايى قابل دفاع جاى داده بودند . « 4 »\r\nنگهبانان طول شب را بيدار بودند و چند سواره بر پاسدارى آنان نظارت داشتند . آنها علاوه بر كار نگهبانى عرض خندق را نيز بررسى مىكردند و اگر در نقطه‌اى عرض\r\n\r\n\r\n","description":"","footnote":"\r\n( 1 ) - مغازى ، مترجم ، ج 2 ، ص 333 - 336 و 340 .\r\n( 2 ) - بحارالانوار ، ج 20 ، ص 189 .\r\n( 3 ) - تاريخ پيامبر اسلام ، دكتر آيتى ، ص 352 .\r\n( 4 ) - مغازى ، ج 2 ، ص 338 .\r\n","page_name":" 65 ","page_number":65},
  {"content":"\r\n\r\nخندق كم بود ، شبانه دست به كار مىشدند و آن را زياد مىكردند . رسول خدا ( ص ) كه در مقر فرماندهى مستقر بود ، گزارشها را دريافت مىكرد و دستورهاى لازم را صادر مىكرد و اگر نياز بود خود به محل درگيرى مىرفت . « 1 »\r\n\r\nتلاشهاى مذبوحانهء دشمن\r\nوقتى سپاه احزاب به مدينه رسيد ، با پديده‌اى تازه روبه‌رو شد . خندقى طولانى با خاكريزهاى بر كشيده بدون هيچ راه نفوذى به درون شهر . آنان در آغاز حيرت زده شدند .\r\nاز سويى خود را با مانعى نفوذ ناپذير روبه‌رو مىديدند و از سويى ديگر ، بازگشت بدون نتيجه برايشان دشوار بود . با اين حال ، از تلاش باز نايستادند ؛ عبور از جاهاى كم عرض ، تنها روزنهء اميدشان بود . بدين منظور ، شب و روز در تلاش بودند تا نقطه‌اى را بيابند و سوارانشان را از آن بگذرانند . گروههاى دشمن همه شب در كنار خندق آمده ، تظاهر به حمله مىكردند و اين كار مسلمانان را خسته مىساخت . با اين وجود حمله‌هاى دشمن را با پايمردى دفع مىكردند . « 2 »\r\nدر اين مدت ، مسلمانان فشارهاى زيادى تحمل كردند . زيادى تعداد دشمن ، كمبود مواد غذايى و سرماى زمستان دست به دست هم داده ، استقامت آنان را مىآزمود .\r\nشدت خستگى آنها به اندازه‌اى بود كه گاه در راه به خواب مىرفتند . « 3 »\r\nدشمن در يك اقدام ديگر ، بنىقريظه را وادار به پيمان شكنى كرد و بدين ترتيب ، جبهه‌اى از درون بر ضد مسلمانان گشوده شد و كارشان را دشوارتر كرد ؛ بويژه آنكه منافقان نيز در اين هنگام ، دست به تبليغات سوء زدند . « 4 »\r\n\r\nاقدام رسول خدا ( ص ) براى كاهش فشار بر مسلمانان\r\nپيامبر خدا ( ص ) با ديدن اين اوضاع طاقت فرسا به يكى از قبيله‌هاى دشمن به نام\r\n\r\n\r\n","description":"","footnote":"\r\n( 1 ) - مغازى ، ج 2 ، ص 348 - 350 .\r\n( 2 ) - همان .\r\n( 3 ) - همان ، ص 357 .\r\n( 4 ) - براى آگاهى بيشتر ر . ك . السيرة النبويه ، ج 3 ، ص 231 - 233 .\r\n","page_name":" 66 ","page_number":66},
  {"content":"\r\n\r\nغطفان پيشنهاد كرد كه در ازاى يك سوم خرماى مدينه ، دست از جنگ بردارد . آنان نيز پذيرفتند ، ليكن مسلمانان با وجود همهء دشواريها به اين كار رضايت ندادند . يكى از بزرگان اصحاب به پيامبر ( ص ) گفت : اگر اين اقدام بر اساس وحى نيست ، ما به آن راضى نيستيم . حضرتش نيز نظر آنها را پذيرفت و فرمود : من ديدم همهء اعراب يكدل شده ، قصد جنگ با شما را دارند ، اين بود كه با خود گفتم اين عده را راضى كنم و با آنها نجنگم .\r\nاين برخورد مسلمانان بر هيبت و شكوهشان در چشم دشمن افزود و آنها را در كار جنگ سست كرد . « 1 »\r\n\r\nعلل پيروزى مسلمانان\r\nپيروزى مسلمانان مرهون چند عامل بود كه مهمترينشان بدين شرح است :\r\n1 - فرماندهى حكيمانه رسول خدا ( ص ) : جنگ خندق نسبتاً طولانى بود و قدرت فرماندهى رسول خدا ( ص ) در آن به خوبى آشكار گشت . تلاش شبانه‌روزى ، تصميمات درست و بموقع و تدابير ويژهء نظامى آن حضرت باعث شد كه دشمن مغرور و تا بن دندان مسلح با خوارى محاصرهء مدينه را ترك كند . يكى از زيباترين كارهاى آن حضرت به كار بستن اصل خدعه و فرستادن نعيم بن مسعود براى ايجاد تفرقه در صفوف دشمن بود . نعيم با زبان آورى و نيرنگ بازى موفق شد مشركان و يهوديان بنىقريظه را نسبت به يكديگر بدبين سازد و اتحادشان را بر هم زند . « 2 »\r\n2 - دلاورى حضرت على ( ع ) : تعدادى از سواران سپاه شرك در يك نوبت موفق شدند از خندق بگذرند و اين امر خطرى جدى بود ؛ بويژه آنكه پهلوان نامدار عرب ، عمروبن عبدود نيز در ميان مهاجمان بود . امير مؤمنان ( ع ) با وى جنگيد ، او را كشت و مشركان را مجبور به فرار ساخت . روشن است كه اگر عمرو كشته نمىشد سپاه كفر از خندق مىگذشت و فاجعه‌اى بمراتب خطرناكتر از احد پيش مىآمد .\r\n\r\n\r\n","description":"","footnote":"\r\n( 1 ) - السيرة النبويه ، ج 3 ، ص 234 .\r\n( 2 ) - براى آگاهى بيشتر ر . ك . مغازى ، ج 2 ، ص 362 - 364 .\r\n","page_name":" 67 ","page_number":67},
  {"content":"\r\n\r\n3 - حفر خندق : دفاع از شهر با كندن خندق در شبه جزيرهء عربستان سابقه نداشت .\r\nاعراب با دژ و حصار آشنا بودند و شيوهء مقابله و انهدام آن را نيز مىدانستند ، اما از خندق و شيوهء عبور از آن بىاطلاع بودند . اين پديدهء نوظهور ، سپاه كفر را زمينگير كرد و قدرت مانور را از آنها گرفت . خندق به نوبهء خود نياز به نگاهبان داشت و پاسداران اسلام اين مهم را به خوبى انجام دادند . آنان لحظه‌اى غفلت نكردند و تمام حركتهاى دشمن را زير نظر داشته ، اقدامهايشان را خنثى مىساختند .\r\n4 - ثبات و پايدارى رزمندگان اسلام : جنگ خندق ، همزمان با فصل سرما و كمبود مواد غذايى در مدينه بود ، رزمندگان لباس مناسب نداشتند ، خوراكشان كافى نبود و راه رسيدن كمك از خارج نيز بسته بود . مجموعهء اين عوامل شرايط دشوارى را فراهم ساخته بود ولى مسلمانان در برابر همهء اين سختيها ثبات و پايدارى نشان داده تا پيروزى كامل ايستادگى كردند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخلاصه\r\nجنگ احزاب بزرگترين جنگى بودكه مشركان به تحريك يهوديان آواره ، عليه مسلمانان تدارك ديدند .\r\nتعداد سپاه مشركان در اين نبرد ده هزار نفر بود كه تا حدودى همهء مخالفان در آن شركت داشتند .\r\nمسلمانان با پيشنهاد سلمان فارسى و تصويب رسول خدا ( ص ) اقدام به كندن خندق برگرد مدينه كردند . اين كار با نظارت مستقيم پيامبر خدا ( ص ) به پايان رسيد .\r\nطول خندق تمام نقاط آسيب‌پذير مدينه را در برمىگرفت و ارتفاع و عرض آن به اندازه‌اى بود كه سواره يا پيادهء دشمن قادر نبود از آن بگذرد .\r\nلشكرگاه اسلام در پشت خندق بگونه‌اى انتخاب شده بود كه اگر دشمن از خندق عبور مىكرد ، دفاع براى مسلمانان آسان بود .\r\nمسلمانان در طول مدت محاصره ، شب و روز مشغول پاسدارى و ترميم نقاط آسيب‌پذير خندق بودند . اين در حالى بود كه سرماى شديد و گرسنگى نيز آزارشان مىداد .\r\nرسول خدا ( ص ) براى كاهش فشار بر مسلمانان خواست با يك گروه از دشمن مصالحه كند ، ولى مسلمانان نپذيرفتند .\r\nمشركان ، پيوسته دست به حمله مىزدند اما شكست مىخوردند . در يك نوبت موفق شدند از خندق بگذرند كه با كشته شدن پهلوان نامدارشان به دست حضرت على ( ع ) عقب نشينى كردند .\r\nمهمترين علتهاى پيروزى مسلمانان ، فرماندهى رسول خدا ( ص ) ، دلاورى حضرت على ( ع ) ، كندن خندق و ثبات و پايدارى رزمندگان اسلام بود .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nپرسش\r\n1 - جنگ احزاب به تحريك چه كسانى آغاز شد ؟\r\n2 - تعداد سپاه احزاب چند نفر بود ؟\r\n3 - مشخصات و ارزش نظامى خندق را بنويسيد .\r\n4 - واكنش دشمن در برابر خندق چه بود و آيا از تلاشهايش نتيجه‌اى گرفت ؟\r\n5 - نعيم بن مسعود به چه شيوه‌اى متوسل شد و چه نتيجه‌اى به بارآورد ؟\r\n6 - مهمترين علل پيروزى مسلمانان در جنگ خندق چه بود ؟\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nدرس نهم : پايان جنگ احزاب ، آغاز تهاجمات اسلام\r\nجنگ احزاب در تاريخ جنگهاى پيامبر ( ص ) يك نقطهء عطف به شمار مىرود . پيش از آن مسلمانان در طول نبردهاى گوناگون ، صلابت و استوارى خود را نشان دادند ، اما نيروهاى كفر نيز توانمند بودند و عليه حكومت اسلامى فعاليت سياسى - نظامى داشتند .\r\nوضع اقتصادى مسلمانان نيز رضايت بخش نبود ، زيرا فرصت پرداختن به كارهاى اقتصادى را نداشتند . منابع درآمد حكومت اسلامى نيز اندك بود و كفاف هزينه‌هاى جنگهاى پياپى را نمىداد . گرايش مردم به اسلام اندك بود و عدّه زيادى بودند كه انتظار سقوط حكومت اسلامى و برچيده شدن بساط اسلام را مىكشيدند .\r\nپس از جنگ احزاب ، اوضاع دگرگون شد . اتحاد سياسى مخالفان اسلام از بين رفت .\r\nقدرت نظامى آنان رو به ضعف نهاد و از توان اقتصادىشان كاسته شد . درمقابل ، وضع سياسى ، اقتصادى و نظامى حكومت اسلامى رو به بهبود نهاد و روند گرايش به اسلام شتاب گرفت . اميدهاى دشمنان اسلام به نوميدى تبديل شد و شب تيرهء جاهليت رفت كه جايش را به روز روشن اسلام بدهد .\r\nصحنهء پيكار احزاب در ابتدا براى مسلمانان ترسناك و يأس‌آور بود ، مؤمنان به سختى مورد آزمايش قرار گرفتند ، دلها تكان خورد و تعدادى از افراد در وعده‌هاى خداوند ترديد كردند .\r\n« . . . وَ اذْ زاغَتِ الْابْصارُ وَ بَلَغَتِ القُلُوبُ الْحَناجِرَ وَ تَظُنّوُنَ بِاللَّهِ الظُّنُونا * هُنالِكَ ابْتُلِىَ الْمُؤْمِنُونَ وَ زُلْزِلُوا زِلْزالًا شَديداً » « 1 »\r\n\r\n\r\n","description":"","footnote":"\r\n( 1 ) - احزاب ، آيات 10 - 11 .\r\n","page_name":" 71 ","page_number":71},
  {"content":"\r\n\r\nو هنگامى كه چشمها خيره شد و دلها به گلو رسيده بود و به خداوند گمانهاى گوناگون مىبرديد . در آنجا مؤمنان در معرض امتحان درآمدند و سخت متزلزل شدند .\r\nهنگام پايان جنگ ، وضع دگرگون شد ، قلبهاى مسلمانان قوت گرفت ، بارقهء اميد درخشيد و يارى خداوند رسيد . مؤمنان سرافراز شدند ، منافقان سرشكسته گرديدند وكافران پابه فرار نهادند ؛ درست مانند نبرد فتح المبين در جنگ تحميلى عراق عليه ايران كه طى آن معادلهء نظامى به سود ملت مسلمان ايران تغيير كرد و پيروزيها يكى پس از ديگرى نصيب آنان شد .\r\nجنبه‌هاى گوناگون تأثير نبرد احزاب موضوعى است كه در اين درس مورد بررسى قرار خواهد گرفت .\r\n\r\nوضعيت سپاه كفر در پايان جنگ احزاب\r\nسپاهيان كفر مدينه را در حالى ترك كردند كه بزرگترين شكست را متحمل شده بودند . آنان با تلاش فراوان توانسته بودند قبيله‌هاى عرب و يهود را بر ضد حكومت اسلامى بسيج كنند و يك تهاجم سنگين و همه جانبه را تدارك ببينند ، اما از اين تلاش همگانى و همه جانبه كوچكترين نتيجهء سودمندى نگرفتند . آنها اميدوار بودند كه در اين تهاجم به حيات اسلام پايان دهند ، ليكن خود دچار شكست و تفرقه شدند . اين شكست ، نشانگر آن بود كه مخالفان ديگر نخواهند توانست با هم متحد شوند .\r\n\r\nالف - شكست نظامى\r\nاحزاب در حالى از محاصرهء مدينه دست برداشتند كه تمام تلاشهاى خود را به كار بسته بودند و فايده‌اى نداده بود . آنان وقتى با خندق روبه‌رو شدند ، ايستادند و به چاره‌جويى پرداختند ، اما به جايى نرسيدند . اين در حالى بود كه نيرومندترين قبيله‌هاى عرب و زبده‌ترين سردارانش در جنگ حضور داشتند .\r\nطولانى شدن زمان محاصره و عدم آمادگى لازم در احزاب ، شدت سرما و استقامت و پايمردى مسلمانان باعث پراكنده شدن سپاه كفر شد . اين جنگ را نبايد تنها يك محاصرهء ناموفق براى كافران به حساب آورد ، بلكه بايد يك شكست نظامى شمرد ، زيرا مسلمانان موفق شدند نامدارترين سردار و پهلوان عرب يعنى « عمروبن عبدود » را از پا\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nدرآورند . پس از كشته شدن او بود كه اعراب نوميد شدند و انديشهء فرار در آنها قوت گرفت .\r\nتحميل شكست بر دشمن هميشه با قدرت شمشير نيست ، بلكه با نيروى تدبير و تفكر نيز هست . مسلمانان موفّق شدند با درايت و كاردانى ، در سپاه كفر تفرقه انداخته ، آنان را نسبت به يكديگر بدبين سازند . پيداست سپاهى كه همدل نباشد محكوم به شكست است و مشركان و يهود نيز چنين وضعى داشتند .\r\nاين شكست ، روحيهء سپاهيان كفر را بشدت تضعيف كرد و آنان را وادار ساخت كه به قدرت و صداقت رسول خدا ( ص ) اعتراف كنند . عمروعاص ، يكى از سران سپاه احزاب در پايان جنگ گفت : « هر آدم عاقلى مىداند كه محمد دروغ نمىگويد . » « 1 »\r\n\r\nب - شكست سياسى\r\nمخالفان اسلام اعم از اعراب و يهود به دليل تلقى از اسلام به عنوان دشمن مشترك ، توانستند اتحادى نيرومند پديد آورند . وجود اين اتحاد براى مسلمانان بسيار خطرناك بود ، زيرا مجبور بودند ، همزمان با همهء آنان مبارزه كنند . خوشبختانه ، در پايان جنگ احزاب اين وحدت از ميان رفت و اعراب در حالى مدينه را ترك مىكردند كه ميان آنها و يهوديان رابطهء دشمنى برقرار شده بود . اگر جز اين بود و يهوديان همچنان از پشتيبانى اعراب برخوردار مىبودند و مقابلهء با آنها دشوار بود .\r\nشكست احزاب ، مكيّان را در انزواى كامل قرار داد و پس از رها كردن آخرين تير تركش خود ، هيچ راهى براى مبارزه با اسلام در پيش نداشتند و از اين پس مجبور بودند تنها از خودشان دفاع كنند و در حفظ موجوديت خود بكوشند .\r\nمشركان و يهوديان كه پيش از جنگ احزاب پيمان بسته بودند تحت هيچ شرايطى از يكديگر جدا نشوند ، در پايان جنگ با هم دشمن شدند .\r\nامروزه كشورهاى در حال جنگ ، مبالغ هنگفتى خرج مىكنند تا از اتحاد طرف مقابل با ديگر كشورها جلوگيرى كنند . مسلمانان اين شيوه را در آن روزگار با كمترين هزينه‌اى به كار گرفتند و نتايج بسيار سودمندى نيز عايد آنان شد .\r\n\r\n\r\n","description":"","footnote":"\r\n( 1 ) - مغازى ، واقدى ، ج 2 ، ص 370 .\r\n","page_name":" 73 ","page_number":73},
  {"content":"\r\n\r\n\r\nبرترى نظامى مسلمانان\r\nپيروزى مسلمانان در جنگ احزاب پس از ناكامى در جنگ احد ، موفقيتى شايان بود .\r\nآنها توانستند با يك ابتكار بىسابقهء نظامى ، سپاه ده هزار نفرى را زمينگير كنند . در واقع ، بزرگترين كارمسلمانان همين‌بود كه قدرت تحرك را از دشمن‌بگيرند و ابتكار عمل رابه دست آورند . پس از جنگ هم مسلمانان به پيروزيهايى دست يافتند كه دو نمونه‌اش را نقل مىكنيم .\r\n\r\nالف - جنگ بنىقريظه\r\nاز نشانه‌هاى برترى مسلمانان در بعد نظامى اقدامهايى است كه بر ضد يهوديان انجام دادند . اين جنگ ، بىدرنگ پس از فرار سپاه احزاب آغاز شد و هدف آن تنبيه يهوديانى بود كه پيمان خود با حكومت‌اسلامى را شكسته بااعراب همدست و همداستان شده بودند .\r\nنشانه‌هاى تغييرمعادلهء نيرو به‌نفع مسلمانان در دومورد ازاين جنگ‌بروشنى ديده‌مىشود :\r\n1 - تسليم شدن بدون قيد و شرط دشمن : وقتى سپاهيان اسلام دژ بنىقريظه را محاصره كردند ، آنان ياراى تحمل محاصرهء دراز مدت را در خود نيافتند . از اين رو ، به رسول خدا ( ص ) پيشنهاد مذاكره دادند . حضرتش پذيرفت و يكى از يهوديان خدمت ايشان آمد . وى درخواست كرد كه بنىقريظه نيز مانند بنىنضير تسليم شوند ، اموال و اسلحهء آنان مال مسلمانان باشد و خون آنها محفوظ بماند و آنها اجازه يابند كه با زنان و كودكان خود از مدينه بيرون بروند و تنها بار شترى غير از اسلحه از آن خودشان باشد . « 1 »\r\nرسول خدا ( ص ) اين شرط را نپذيرفت و فرمود : به هيچ وجه موافقت نمىكنم ، مگر اينكه تسليم فرمان من شويد . « 2 » علت خوددارى آن حضرت اين بود كه گر چه پيشنهاد به ضرر دشمن بود ، ولى از سوى آنها عنوان شده بود و شرايط را خود تعيين كرده بودند ، در حالى كه رسول خدا ( ص ) خواستار تسليم بدون قيد و شرط يهوديان بود .\r\nمقايسهء اين جريان باپيشنهادى كه از سوى رسول‌خدا ( ص ) درجنگ‌احزاب به قبيلهء غطفان مبنى بر دادن يك سوم خرماى مدينه شد ، برترى موضع حضرتش را به خوبى نشان مىدهد .\r\n\r\n\r\n","description":"","footnote":"\r\n( 1 ) - مغازى ، واقدى ، ج 2 ، ص 379 .\r\n( 2 ) - همان .\r\n","page_name":" 74 ","page_number":74},
  {"content":"\r\n\r\n2 - نابودى كامل دشمن : بنىقريظه مدت 25 روز مقاومت كرد . در اين مدت درگيرى مهمى ميان طرفين روى نداد و فقط يك نفر از مسلمانان به دست يك زن يهودى كشته شد و تنها تيراندازان به يكديگر تير مىانداختند . با آنكه بنىقريظه آذوقهء زيادى داشت و مىتوانست بيش از اين پايدارى كند ، اما در اين كار سودى نيافت و بدون هيچ قيد و شرطى خود را تسليم كرد . « 1 »\r\nپس از گفتگوهايى كه ميان دو قبيله « اوس » و « خزرج » با رسول خد ( ص ) صورت گرفت ، حضرتش موافقت كرد كه « سعدبن معاذ » رئيس اوس دربارهء بنىقريظه قضاوت كند . يهوديان نيز از اين كار استقبال كردند . با توجه به سابقهء دوستى يهوديان و اوسيان در دورهء جاهليت ، آنها اميدوار بودند كه سعد رعايت آنان را بكند ، اما حكم سعد چنين بود : مردان كشته شوند ، اموال تقسيم‌گردد و زنان وكودكان به‌اسارت درآيند . اين حكم به اجرا درآمد و تعداد ششصد تن از بنىقريظه كشته‌شدند . به‌اين‌ترتيب ، جنگ بنىقريظه بانابودى كامل‌دشمن پايان‌يافت . « 2 »\r\n\r\nب - كيفر قاتلان قاريان قرآن\r\nپيش از اين گفتيم كه يكى از قبيله‌هاى عرب ( بنى لحيان ) تعداد زيادى از قاريان قرآن را كشتند . پيش از جنگ احزاب ، رسول خدا ( ص ) موقعيت را براى گرفتن انتقام خون اين پاكان مناسب نمىديد . پس از جنگ ، حضرتش به قصد گرفتن انتقام ، در رأس دويست جنگجوى مسلمان حركت كرد . هنگام حركت ، مقصد غير از جاى اصلى اعلام شد . مبادا جاسوسها دشمن را آگاه سازند . پيامبر ( ص ) ابتدا به گورستان قاريان شهيد رفت و سپس به سوى دشمن حركت كرد . آن پليدها كه ياراى مقاومت در مقابل سپاهيان اسلام را در خود نديدند ، به كوهها گريختند و از تيغ انتقام جستند . « 3 »\r\nواقعه‌اى كه در اين جنگ رخ داد و نشانى ديگر از برترى نظامى مسلمانان است ، ترس و وحشتى بود كه در ميان مكيان افتاد . از آنجا كه سپاهيان اسلام به مكه نزديك شده بودند ، مردم شهر پنداشتند كه پيامبر ( ص ) به آنان حمله مىكند . بت‌پرستان به\r\n\r\n\r\n","description":"","footnote":"\r\n( 1 ) - مغازى ، واقدى ، ج 2 ، ص 385 .\r\n( 2 ) - سيرهء ابن هشام ، ج 3 ، ص 251 ؛ مغازى ، واقدى ، ج 2 ، ص 391 .\r\n( 3 ) - مغازى ، ج 2 ، ص 405 - 407 .\r\n","page_name":" 75 ","page_number":75},
  {"content":"\r\n\r\nدست و پا افتادند و نمىدانستند چه بكنند . شهر در اضطراب بود و چون دو تن از مسلمانان در دست قريش بودند ، مىپنداشتند كه پيامبر ( ص ) قصد آزاد ساختن آن دو را دارد ، ولى آن حضرت آهنگ مكه نكرد و به مدينه بازگشت . « 1 »\r\nپس از جنگ احزاب نبردى رخ نداد ، مگر آنكه به پيروزى مسلمانان انجاميد ؛ و اين بود معناى سخن رسول خدا ( ص ) كه پس از جنگ احزاب فرمود :\r\n« الْيَوْمَ نَغْزُوهُمْ وَ لايَغْزُونَنا » « 2 »\r\nامروز ما با آنان پيكار مىكنيم و آنان با ما پيكار نمىكنند .\r\nديگر از نشانه‌هاى برترى نظامى مسلمانان ، افزايش لشكركشيهاى مسلمانان است .\r\nغزوهء بنىقريظه در سال پنجم و غزوه‌هاى بنى لحيان ، ذى قَرَد ، بنى مصطلق و حديبيه در سال ششم هجرى صورت گرفت . از همه مهمتر آنكه رسول خدا ( ص ) در سال ششم نامه‌هاى چندى به حاكمان نقاط مختلف جهان نوشت . « 3 »\r\nاين در حالى است كه بت‌پرستان مكه و آنهايى كه رؤياى از بين بردن حكومت اسلامى درسر مىپروراندند ، قادر به انجام هيچ اقدامى نبودند و تنها خودشان را حفظ مىكردند .\r\nعمليات نظامى فراوان مسلمانان ، مكيّان را در حالت اضطراب نگه مىداشت و هر لحظه منتظر بودند كه پيامبر ( ص ) براى تلافى جنگ احزاب به سوى آنها لشكر بكشد . در همان روزهايى كه‌احزاب مدينه را درمحاصره داشتند ، ابوسفيان نامهء زير رابه رسول‌خدا ( ص ) نوشت :\r\n. . . من به لات و عزّى سوگند مىخورم كه با جمع خود به سوى تو آمديم و تصميم داشتيم كه به هيچ وجه به سويت برنگرديم مگر آنكه تو را درمانده سازيم ، ولى ديديم كه برخورد با ما را خوش نداشتى و خندقها و تنگناهايى فراهم ساخته‌اى ، اى كاش مىدانستم چه كسى اين كار را به تو آموخته است . اكنون هم اگر برمىگرديم ، براى شما از طرف ما روزى چون احد خواهد بود كه در آن زنها گريبان خواهند دريد . « 4 »\r\n\r\n\r\n","description":"","footnote":"\r\n( 1 ) - مغازى ، واقدى ، ج 2 ، ص 405 - 406 .\r\n( 2 ) - طبقات ، ابن سعد ، ج 2 ، ص 70 .\r\n( 3 ) - براى آگاهى بيشتر ر . ك . كامل ، ج 2 ، ص 185 - 216 .\r\n( 4 ) - مغازى ، ج 2 ، ص 371 .\r\n","page_name":" 76 ","page_number":76},
  {"content":"\r\n\r\nرسول خدا ( ص ) وقتى نامه را دريافت كرد و از مضمونش آگاه شد ، دستور داد كه نامهء زير را براى ابوسفيان نوشتند :\r\nاز محمد رسول خدا به ابوسفيان بن حرب . . . غرور تو از ديرباز تو را نسبت به خدا مغرور ساخته است ، اما اينكه نوشته‌اى كه با جمع خود به سوى ما آمده‌اى و قصد داشته‌اى برنگردى تا ما را درمانده سازى ، اين چيزى است كه خداوند ميان تو و آن مانع خواهد بود و عاقبت پسنديده‌اى را براى ما قرار خواهد داد تا ديگر نتوانى از لات و عزى نام ببرى ، و اينكه گفته‌اى چه كسى به من كندن خندق را آموخته است ، خداوند متعال براى خسمگين ساختن تو و يارانت اين را به من الهام فرمود . روزى خواهد رسيد كه فقط شبها جرأت دفاع از خود داشته باشى ، و روزى بر تو خواهد رسيد كه من در آن روز لات ، عزى و اساف و نائله را خواهم شكست و تا امروز را به يادت آورم . « 1 »\r\nابو سفيان ، در حقيقت پس از پايان جنگ احزاب در انتظار فرا رسيدن آن روز ماند و خود را از انجام هر گونه اقدام نظامى عليه حكومت اسلامى ناتوان مىديد . به دليل همين اضطراب و نگرانى بود كه وقتى رسول خدا ( ص ) در جنگ عليه قاتلان قاريان قرآن ، عبورش از نزديكى مكه افتاد ، مكيان نگران شدند كه مبادا حضرتش به شهر حمله كند .\r\n\r\nموفقيتهاى سياسى\r\nپيش از جنگ احزاب بت‌پرستان عرب روى قدرت قريش حساب مىكردند و اميدوار بودند كه بتوانند حكومت اسلامى را براندازند ، اما وقتى ديدند از قدرت حجاز در آن روزگار كارى برنيامد ، باور كردند كه اسلام ماندنى است . از آن پس آوازهء قدرت اسلام در ميان قبيله‌هاى عرب پيچيد و همه جا سخن از مقام والاى حضرت محمد ( ص ) بود . « 2 »\r\nروند گرايش به اسلام نيز شتاب گرفت . تعداد كسانى كه در دو سال پس از جنگ احزاب اسلام آوردند ، از مجموع تعداد مسلمانان پيش از آن بيشتر بود « 3 » و اين نشانگر عظمت اسلام در چشم مردم و اعتبار همگانى مسلمانان بود .\r\n\r\n\r\n","description":"","footnote":"\r\n( 1 ) - مغازى ، واقدى ، ج 2 ، ص 371 - 372 .\r\n( 2 ) - حيات محمد ، محمد حسنين هيكل ، ص 324 ، مطبعه مصر ، قاهره .\r\n( 3 ) - طبقات ، ابن سعد ، ج 1 ، ص 307 .\r\n","page_name":" 77 ","page_number":77},
  {"content":"\r\n\r\n\r\nبهبود وضع اقتصادى مسلمانان\r\nپس از جنگ احزاب ، وضع اقتصادى مسلمانان رو به بهبود نهاد . منبع اصلى درآمد مسلمانان گذشته از درآمد اندكى كه از راه كشاورزى به دست مىآمد ، غنيمتهايى بود كه در جنگها نصيب آنان مىشد . اموالى كه در جنگ احزاب و چند نبرد پس از آن به دست مسلمانان افتاد ، به قرار زير است :\r\n1 - جنگ خندق : با آنكه مسلمانان در اين جنگ در محاصرهء دشمن بودند غنيمتهاى زيادى به دست آوردند . علت آن هم سرعت فرار و دستپاچگى احزاب بود . قبيلهء غطفان همان قبيله‌اى كه رسول خدا ( ص ) پيشنهاد يك سوم خرماى مدينه را در ازاى ترك جنگ به او داد وقتى خبر فرار قريش را شنيد ، سر از پا نشناخته رو به گريز نهاد و اموال زيادى از خود به جاى نهاد . « 1 »\r\n2 - غزوهء بنى قريظه : علاوه بر اسيران فراوانى كه در اين جنگ به دست مسلمانان گرفتار شدند ، مالهاى فراوانى نيز به غنيمت درآمد . رسول خدا ( ص ) تعداد زيادى از اسيران را فروخت و با بهايشان اسلحه و تجهيزات نظامى خريدارى كرد . نخلستانهاى بنىقريظه هم ميان مسلمانها قسمت شد . مقدار زيادى اسلحه نيز جزو غنيمتها بود ، از جمله پانصد شمشير ، هزار نيزه ، سيصد سپر ، پانصد زره ، از انواع گوناگون ، همچنين تعداد چهار هزار گوسفند بهرهء مسلمانان گرديد . « 2 »\r\n3 - ديگر نبردها : مقدار زيادى غنيمت نيز از جنگهاى ديگر نصيب مسلمانان شد .\r\nبراى مثال ، در جنگ بنىمصطلق تعداد دويست شتر و پنج هزار گوسفند به غنيمت درآمد .\r\nوضع مالى حكومت اسلامى بگونه‌اى رونق يافت كه رسول خدا ( ص ) توانست به مكيان قحطى زده كمك كند . با وجود آنكه ميان آن حضرت و بت‌پرستان مكه روابط خصمانه برقرار بود ، وقتى خبر وضع رقت آور مردم را شنيد ، به عنوان يك كار انسان دوستانه ، مقدارى مواد خوراكى فرستاد تا در ميان تهيدستان تقسيم شود . « 3 »\r\n\r\n\r\n","description":"","footnote":"\r\n( 1 ) - محمد رسول الله ، ص 234 .\r\n( 2 ) - تاريخ روضة الصفا ، مير خواند ، ج 2 ، ص 362 ، انتشارات خيام .\r\n( 3 ) - تاريخ يعقوبى ، ج 2 ، ص 56 .\r\n","page_name":" 78 ","page_number":78},
  {"content":"\r\n\r\nخلاصه\r\nپس از جنگ احزاب معادلهء قدرت به نفع حكومت اسلامى تغيير كرد و مسلمانان در ابعاد سياسى ، نظامى و اقتصادى ، برترى يافتند .\r\nبت‌پرستان كه با سپاهى ده هزار نفرى به قصد تصرف مدينه آمده بودند ، پس از روبه‌رو شدن با خندق زمينگير شده ، با سرشكستگى از محاصره دست كشيدند و با چند دستگى پراكنده شدند .\r\nبا شكست احزاب ، اتحاد ميان قبيله‌هاى عرب و يهود براى هميشه از ميان رفت .\r\nمسلمانان پس از اين پيروزى قويترين قدرت حجاز شدند . آنان در اوّلين اقدام نظامى پس از احزاب ، يهوديان بنىقريظه رابدون قيد و شرط تسليم كردند و تمام مردانشان را كشتند .\r\nاقدام بر ضد قاتلان قاريان قرآن از ديگر اقدامهاى نظامى بود كه قريش رانيز به وحشت افكند .\r\nرسول خدا ( ص ) پس از پايان جنگ احزاب ، ابوسفيان را تهديد كرد و او هميشه در انتظار بود كه هر زمانى پيامبر ( ص ) امكان يافت ، از وى انتقام بگيرد .\r\nپس از احزاب آوازهء قدرتمندى حكومت اسلام در ميان اعراب پراكنده شد .\r\nوضع اقتصادى مسلمانان به سبب غنيمتهاى فراوانى كه به دست آوردند ، بهبود يافت ، همچنين وضع تسليحاتى آنان خوب شد ، مقدارى اسلحه غنيمت گرفتند و مقدارى هم خريدارى كردند .\r\nرسول خدا ( ص ) در يك سال قحطى به مردم مكه كمك غذايى كرد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nپرسش\r\n1 - وضع كلى جبههء اسلام و كفر را قبل و بعد از جنگ احزاب بيان كنيد .\r\n2 - وضع سياسى و نظامى بت‌پرستان پس از جنگ احزاب چگونه بود ؟\r\n3 - جنگ بنىقريظه چگونه پايان يافت ؟\r\n4 - مكيان پس از جنگ احزاب در چه وضعى قرار داشتند ؟\r\n5 - اوضاع اقتصادى مسلمانان پس از نبرد احزاب چگونه بود ؟\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nدرس دهم : صلح حديبيّه\r\nرسول خدا ( ص ) در سال ششم هجرى ، به انجام يك حركت سياسى - مذهبى حساب شده با برنامه‌اى منظم ، دست زد آن حضرت به قصد انجام مراسم عمره عازم مكه شد ، ولى مشركان مانع ورود ايشان به شهر شدند . سرانجام ، ميان دو طرف در مكانى به نام « حديبيه » پيمان صلحى امضا شد . اين پيمان براى اسلام و مسلمانان منشأ بركتهاى زيادى شد كه از جملهء آنها فتح مكه در دو سال بعد از امضاى آن بود .\r\n\r\nنيروهاى طرفين\r\nتعداد مسلمانان را در اين غزوه بين 1400 تا 1600 نفر نوشته‌اند . « 1 » فرماندهى اين عده بر عهدهء شخص پيامبر ( ص ) بود . مسلمانان سلاحى جز سلاح مسافر يعنى شمشير غلاف شده با خود نداشتند . « 2 »\r\nقريش و تعدادى از قبيله‌هاى همپيمانشان سپاه مشركان را تشكيل مىداد .\r\n\r\nاهداف طرفين\r\nدرست است كه رسول خدا ( ص ) اعلام كرده بود كه تنها قصد زيارت كعبه را دارد ، اما نفس حضور مسلمانان در سرزمين دشمن ، خود يك نمايش قدرت به شمار مىرفت .\r\nعلاوه بر آن ، اين عمل ميزان احترامى را كه مسلمانان براى كعبه قائل بودند ، نشان مىداد\r\n\r\n\r\n","description":"","footnote":"\r\n( 1 ) - مغازى ، مترجم ، ج 2 ، ص 435 .\r\n( 2 ) - همان ، ص 434 .\r\n","page_name":" 81 ","page_number":81},
  {"content":"\r\n\r\nو بيانگر اين حقيقت بود كه آنان تا باز پس گرفتن مكه از پاى نخواهند نشست .\r\nاصلىترين هدف قريش اين بود كه مسلمانان را از ورود به مكه بازدارد ، زيرا مفهوم اين عمل ، شكسته شدن سلطه و اقتدارشان بود ؛ از اين رو تصميم گرفتند به هر شكل ممكن از ورود پيامبر ( ص ) به شهر جلوگيرى كنند .\r\nاقدامهاى رسول خدا ( ص ) هنگام رسيدن به مكه\r\nالف - كسب اطلاعات\r\nاولين اقدام پيامبر خدا ( ص ) در نزديكى مكه تلاش براى آگاه شدن از اوضاع مكه و انعكاس خبر آمدن مسلمانان در ميان قريش بود . وقتى مسلمانان به نقطه‌اى به نام « عُسفان » رسيدند ، مردى از قبيلهء خزاعه نزد رسول خدا ( ص ) آمد و گزارش داد كه قريش و همپيمانانش گرد آمده‌اند تا مسلمانان را از ورود به مكه و زيارت خانهء خدا بازدارند . « 1 »\r\nپس از گزارش آن مرد ، پيامبر خدا ( ص ) براى پرهيز از درگيرى با قريش دستور داد مسلمانان از بىراهه بروند ، هر چند راه بسيار سخت بود و آنان را به مشقّت انداخت . « 2 » رزمندگان اسلام اين راه را ادامه دادند تا آنكه به محل حديبيه رسيده ، در آنجا فرود آمدند . « 3 »\r\nب - آزاد سازى مهاجمان قريش\r\nتعداد پنجاه نفر از قريش به اردوگاه مسلمانان حمله كردند و همگى به اسارت درآمدند .\r\nرسول خدا ( ص ) براى نشان دادن حسن نيت دستور آزادى همهء آنها را صادر كرد . « 4 »\r\nاقدامهاى مشركان\r\nوقتى مشركان از آمدن مسلمانان آگاه شدند ، جهت چگونگى رويارويى با آنان با\r\n\r\n\r\n","description":"","footnote":"\r\n( 1 ) - السيرة النبويه ، ج 3 ، ص 322 - 323 .\r\n( 2 ) - همان ، ص 323 .\r\n( 3 ) - همان ، ص 325 .\r\n( 4 ) - همان ، ص 329 .\r\n","page_name":" 82 ","page_number":82},
  {"content":"\r\n\r\nيكديگر به مشورت پرداختند و به اين نتيجه رسيدند كه ممكن است انجام عمره يك بهانه باشد و پيامبر ( ص ) بخواهد بدين وسيله وارد شهر شود . از اين رو ، تعداد دويست سوار را به فرماندهى خالدبن وليد مأمور كردند كه راه را بر مسلمانان سد كند . وقتى خالد به مسلمانان رسيد ، رسول خدا ( ص ) نيز گروهى سوار را مأمور كرد در مقابلش صف بكشند . انجام فريضهء نماز براى خالد فرصتى بود كه به مسلمانان حمله كند ، اما پيامبر ( ص ) ، اين مطلب را به فراست دريافت و نماز را به صورت نماز خوف به جاى آورد و امكان هر گونه عملى را از خالد سلب كرد . « 1 »\r\nاز سوى ديگر قريش جاسوسان خود را فرستادند تا راههاى مختلف و همچنين حركتهاى سپاه اسلام را زير نظر بگيرند ، ليكن چنان كه گفتيم مسلمانان با استفاده از يك راه باريك خود را به حديبيه رساندند . « 2 »\r\n\r\nگفتگوى طرفين\r\nبا آنكه قريش در سرزمين خود بود و نيرو و تجهيزات فراوان نيز در اختيار داشت ، بشدت از مسلمانان در هراس بود . از اين رو ، تعدادى را مأمور كردند تا از قصد پيامبر ( ص ) آگاه شوند . اين گفتگوها در سايهء حسن تدبير پيامبر ( ص ) دو نتيجهء سودمند به بار آورد :\r\n1 - اختلاف ميان قريش : وقتى يكى از گروههاى مذاكره كننده به سرپرستى فردى به نام « حُلَيْس بْنِ عَلْقَمَه » به اردوى مسلمانان نزديك شد . رسول خدا ( ص ) گفت : اين مرد از قبيله‌اى است خداپرست . شترهاى قربانى را به او نشان بدهيد و مسلمانان چنين كردند .\r\nاين كار حليس را متأثر ساخت و در بازگشت قريش را نكوهش كرد كه چرا از ورود پيامبر ( ص ) جلوگيرى مىكنند . آنان وى را تكذيب كردند و او پاسخ داد : من با شما چنين پيمانى نبسته‌ام كه زائران را از حرم خدا بازداريد . يا اجازه بدهيد محمد ( ص ) و يارانش خانهء خدا را زيارت كنند ، يا اينكه من همراه نيروهاى زير فرمانم از شما جدا خواهم شد .\r\n\r\n\r\n","description":"","footnote":"\r\n( 1 ) - مغازى ، مترجم ، ج 2 ، ص 439 - 441 .\r\n( 2 ) - همان ، ص 442 .\r\n","page_name":" 83 ","page_number":83},
  {"content":"\r\n\r\nبدين ترتيب ، ميان قريش دو دستگى ايجاد شد . « 1 »\r\n2 - نمايش محبوبيت پيامبر : آخرين فرد مذاكره كننده شخصى به نام « عروة بن مسعود ثقفى » بود . وى هنگام مذاكره با پيامبر ( ص ) برخوردى بىادبانه داشت و مسلمانان نيز با او به درشتى برخورد كردند . وى كه شيفتگى اصحاب را نسبت به رسول خدا ( ص ) ديده بود ، از بيان آن در نزد قريش نتوانست خوددارى كند و چنين گفت :\r\nاى گروه قريش ! من به دربار خسروان ايران و قيصر روم و پادشاه حبشه رفته‌ام . اما به خدا قسم پادشاهى را در ميان رعيتش چون محمد در ميان اصحابش نديده‌ام . مردى را ديدم كه هرگز از يارى او دست برنمىدارند . اكنون ببينيد صلاح شما در چيست . « 2 »\r\nرسول خدا ( ص ) نيز در مقابل ، كسانى را نزد قريش فرستاد ، اما آنها برخوردى ماجراجويانه داشتند . در يك نوبت شتر فرستادهء پيامبر ( ص ) را پى كردند و خودش را هم مىخواستند بكشند . در نوبت ديگر فرستادهء آن حضرت را گروگان گرفتند و شايع شد كه او را كشته‌اند و آن حضرت همچنان خويشتندارى ورزيد . « 3 »\r\nسرانجام ، قريش فردى را فرستادند ، تا پيمان صلحى را با پيامبر ( ص ) ببندد با اين شرط كه پيامبر ( ص ) از ورود به مكه صرف نظر كند . رسول خدا ( ص ) هم از جايى كه قصد جنگ نداشت ، حاضر شد با قريش صلح كند . اين كار مورد اعتراض برخى از همراهان حضرتش قرار گرفت ، ولى پيامبر آنان را متقاعد كرد كه مصلحت مسلمانان در صلح است . « 4 »\r\n\r\nپيمان صلح\r\nمهمترين مفاد پيمان حديبيه اينها بود :\r\n1 - توقف جنگ براى مدت ده‌سال . دراين مدت مردم در امان باشند و هر يك از اصحاب پيامبر ( ص ) كه بخواهد براى حجّ يا عمره يا تجارت به مكه برود ، جان و مالش در امان باشد .\r\n\r\n\r\n","description":"","footnote":"\r\n( 1 ) - سيره ابن هشام ، ج 3 ، ص 326 ؛ تاريخ پيامبر اسلام ، ص 462 .\r\n( 2 ) - تاريخ پيامبر اسلام ، ص 463 .\r\n( 3 ) - سيرهء ابن هشام ، ج 3 ، ص 329 .\r\n( 4 ) - مغازى ، واقدى ، ج 2 ، ص 461 ؛ تاريخ پيامبر اسلام ، ص 461 .\r\n","page_name":" 84 ","page_number":84},
  {"content":"\r\n\r\nو هر كس از قريش در رفتن به مصر و شام از مدينه عبور كند ، جان و مالش در امان باشد .\r\n2 - هركس از قريش بدون اذن ولى خودبه حكومت‌اسلامى پناهنده شود ، بايد بازگردانده شود و هر كس از همراهان محمد ( ص ) نزد قريش برود ، ملزم به بازگرداندن او نباشند .\r\n3 - دوطرف تعهد كردند كه ميان آنها مكر و خيانت نباشد و سرقت و غارتى انجام ندهند .\r\n4 - هر كس بخواهد اسلام بياورد يا با حكومت اسلامى همپيمان شود ، آزاد باشد و هر كس هم كه بخواهد مىتواند به آيين قريش درآيد يا با آنها همپيمان شود .\r\n5 - پيامبر ( ص ) امسال را برگردد و سال آينده با يارانش به مكه بيايد ، ولى تنها سه ورز در مكه اقامت كند و هيچ اسلحه‌اى جز سلاح يك مسافر با خود حمل نكنند . « 1 »\r\nقريش از بستن اين پيمان خرسند بود ، اما عده‌اى از مسلمانان از برخى مفاد صلحنامه ناراضى بودند ؛ شايد فكر مىكردند كه به ضرر مسلمانان است . اما چنان كه خواهيم ديد هيچ يك از مفاد اين پيمان به ضرر مسلمانان نبود . تنها مسأله‌اى كه به نفع قريش بود ، چشم پوشى رسول خدا ( ص ) در آن سال از زيارت كعبه بود ، چون آنها مىپنداشتند كه غرورشان حفظ شده است . مسلمانانى هم كه اين پيمان را به ضرر خود مىدانستند ، بينش سياسى نداشتند و با معيارهاى فردى آن را ارزيابى مىكردند .\r\n\r\nنتايج صلح\r\nصلح حديبيه براى حكومت اسلامى نتايج بسيار سودمند و درخشانى داشت كه به مواردى از آن اشاره مىكنيم .\r\n\r\nالف - نمايش قدرت نظامى حكومت اسلامى\r\nهنگامى كه رسول خدا ( ص ) راهى مكه بود از هر كدام از قبيله‌هاى ساكن در مسير مىخواست كه همراه وى حركت كنند ، ولى آنان از بيم آنكه مبادا ميان مسلمانان و قريش درگيرى روى دهد ، به بهانه‌هاى گوناگون از همراهى آن حضرت خوددارى ورزيدند .\r\n\r\n\r\n","description":"","footnote":"\r\n( 1 ) - سيرهء ابن هشام ، ج 3 ، ص 332 ؛ تاريخ پيامبر اسلام ، ص 467 .\r\n","page_name":" 85 ","page_number":85},
  {"content":"\r\n\r\nبعضى از آنها مىگفتند : بدون شك ، محمد و يارانش براى قريش يك لقمه چرب خواهند بود . هرگز نه خودش و نه يارانش از اين سفر برنخواهند گشت . « 1 »\r\nاين سخن در ظاهر ، درست وانمود مىشد ، چون قريش نيروى زيادى در اختيار داشت . اما جريان حوادث نشان داد كه مسلمانان قويتر از آن بودند كه قريش بتواند با يك هجوم نابودشان سازد .\r\n\r\nب - پايان يافتن سلطهء قريش بر قبيله‌هاى اطراف مكه\r\nيكى از مفاد پيمان حديبيه اين بود كه قبيله‌هاى عرب آزادند با هر كس كه بخواهند همپيمان شوند . به اين ترتيب ، سلطه قريش شكسته شد و قبيله‌هايى كه پيش از آن مايل به داشتن رابطه با حكومت اسلامى بودند ، ولى از قريش بيم داشتند ، اينك مىتوانستند آزادانه رابطه برقرار كنند . بىدرنگ ، پس از پيمان صلح ، يكى از قبيله‌هاى معتبر اطراف مكه به نام خزاعه با مسلمانان همپيمان شد ، كه خود نشانگر افزايش اعتبار حكومت اسلامى ميان اعراب بود . « 2 »\r\n\r\nج - پيدايش زمينهء ارتباط مكيّان با اسلام\r\nپس از صلح حديبيه رفت و آمد مردم به مكه و مدينه آزاد شد و اين امكان فراهم آمد كه بت‌پرستان در جوّى آزاد و آرام دربارهء اسلام بينديشند . يكى از مورخان در اين باره نوشته است : پيش از حديبيه چنان فتحى در اسلام روى نداده بود . وقتى صلح برقرار شد و حالت جنگ از ميان رفت و مردم ديگر از هم نمىترسيدند و با هم به گفتگو پرداختند ، با هيچ كس كه اندكى عقل داشت ، صحبت نمىشد مگر آنكه اسلام مىآورد . در دو سال ميان صلح حديبيه و فتح مكه گرايش مردم به اسلام به اندازهء پيش از آن و يا بيشتر بود . « 3 »\r\n\r\n\r\n","description":"","footnote":"\r\n( 1 ) - مغازى ، ج 2 ، ص 435 .\r\n( 2 ) - سيرهء ابن هشام ، ج 3 ، ص 332 .\r\n( 3 ) - همان ، ص 336 .\r\n","page_name":" 86 ","page_number":86},
  {"content":"\r\n\r\n\r\nد - فراهم شدن زمينه براى خروج مسلمانان از مكه\r\nبر اساس پيمان حديبيه ، اگر كسى از مسلمانان مكه به مدينه پناهنده مىشد ، حكومت اسلامى ملزم بود كه او را به قريش تحويل دهد . رسول خدا ( ص ) نيز خود را به اجراى اين قرار داد متعهد مىدانست و در چند مورد مسلمانان را به مكه بازگردانيد ، اما يكى از افراد به نام ابوبصير كه بر اساس پيمان حديبيه به مكه بازگردانيده شد ، در راه مأموران محافظ خود را كشت و به مدينه بازگشت . رسول خدا كه زبردستى او را ديد فرمود : واى بر مادرش اگر او مردانى مىداشت . جنگ به راه مىانداخت . « 1 »\r\nابوبصير از مدينه خارج شد و در راه كاروانهاى قريش كمين كرد و به آنها دستبرد مىزد . مسلمانان مكه وقتى چنين ديدند ، فرصت را غنيمت شمرده ، به او پيوستند و مرتب براى كاروانهاى قريش ايجاد مزاحمت مىكردند و كسى هم به آنها دست نمىيافت . قريش كه درمانده شده بودند از قرارداد چشم پوشيده ، از رسول خدا ( ص ) خواستند كه آن عده را به مدينه راه دهد . به اين ترتيب تعدادى حدود هفتاد تن از مسلمانان توانستند به آغوش حكومت اسلامى پناه ببرند ، در حالى كه قريش كوچكترين واكنشى نتوانستند نشان دهند . « 2 »\r\n\r\n\r\n","description":"","footnote":"\r\n( 1 ) - سيرهء ابن هشام ، ج 3 ، ص 338 ؛ تاريخ پيامبر اسلام ، آيتى ، ص 374 - 375 .\r\n( 2 ) - ر . ك . سيرهء ابن هشام ، ج 3 ، ص 337 - 339 .\r\n","page_name":" 87 ","page_number":87},
  {"content":"\r\n\r\nخلاصه\r\nصلح حديبيه يكى از حوادث مهم سياسى در زندگى پيامبر اكرم ( ص ) بود .\r\nتعداد مسلمانان كه همراه پيامبر ( ص ) به سوى مكه حركت كردند ، بين 1400 تا 1600 نفر بودند .\r\nهدف رسول خدا ( ص ) انجام مراسم عمره بود و مشركان قصدشان اين بود كه به هر صورت ممكن از ورود مسلمانان به مكه جلوگيرى كنند .\r\nاولين اقدام رسول خدا ( ص ) در نزديكى مكه كسب اطلاع دربارهء قريش بود و چون آنان را آمادهء جنگ ديد ، از بىراهه به سوى مكه حركت كرد .\r\nمشركان در اولين اقدام تعدادى از سوارانشان را مأمور كردند كه راه مسلمانان را سد كنند و در همين حال ، جاسوسان خود را فرستادند تا همهء راهها را زير نظر بگيرند .\r\nرسول خدا ( ص ) با مشركان وارد مذاكره شد ، اما نتوانست آنان را متقاعد سازد كه تنها قصد عمره دارد . با اين حال ، مذاكرات دو نتيجهء مهم داشت : ميان قريش اختلاف انداخت و محبوبيت پيامبر ( ص ) ، را به نمايش گذاشت .\r\nسرانجام ، گفتگوهاى طرفين به انعقاد پيمان معروف به حديبيه منجر شد .\r\nنتايج صلح حديبيه اينهابود : نمايش قدرت نظامى حكومت اسلامى ، شكسته شدن سلطهء قريش بر ديگر قبيله‌ها ، پيدايش زمينهء ارتباط مكيّان با اسلام ، فراهم شدن زمينهء خروج مسلمانان از مكّه .\r\nپرسش\r\n1 - آيا هدف رسول خدا ( ص ) از سفر به مكه تنها انجام مراسم عبادى بود ؟\r\n2 - واكنش قريش دربارهء اين سفر چه بود ؟\r\n3 - مفاد پيمان حديبيه را به اختصار بنويسيد .\r\n4 - پيمان صلح حديبيه را چگونه ارزيابى مىكنيد ؟\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nدرس يازدهم : جنگ خيبر\r\nرسول خدا ( ص ) اندكى پس از صلح حديبيه به قصد گشودن قلعه‌هاى خيبر حركت كرد . يهوديان ساكن اين ناحيه ، بزرگترين قدرت يهود و دومين قدرت حجاز پس از قريش و همپيمانانش به شمار مىآمدند . صلح با قريش اين امكان را فراهم ساخت تامسلمانان بتوانند اين قدرت بزرگ را بشكنند و راه را براى بسط و توسعهء اسلام هموار سازند .\r\n\r\nاهميت نظامى - سياسى خيبر\r\nپس از آنكه يهوديان بنىقينقاع ، بنى نضير و بنى قريظه از مدينه فرارى شدند ، خيبر تنها كانون بزرگ يهود بود . وجود اين گروه براى حكومت اسلامى خطر آفرين بود ، چرا كه هر زمان امكان داشت با قبيله‌هاى مشرك عرب متحّد شده ، عليه مسلمانان توطئه كنند . خيبر ، در حقيقت محكمترين پايگاه مخالفان اسلام بود . در اهميت نظامى خيبر همين بس كه اين لفظ در زبان يهود به معناى دژ است . « 1 »\r\nاستحكامات نظامى خيبر شامل هفت دژ به نامهاى ناعم ، قموص ، شق ، نطاة ، سلالم ، وطيح و كتيبه بود . بسيار احتمال مىرود كه اين دژها بر اساس محاسبهء دقيق نظامى ساخته شده باشد . شيوه مقاومت يهود در قلعه‌هاى مختلف نيز نشان مىدهد كه در ساختن دژها ، دقتهاى نظامى زيادى به خرج داده بودند . سلاح و تجهيزات نظامى زيادى از قبيل زره پوش و منجنيق در دژها وجود داشت . آذوقهء فراوانى هم در قلعه‌ها ذخيره بود كه نشان مىدهد يهوديان از قبل پيش بينى جنگ با مسلمانان را كرده بودند . اين در حالى بود كه مسلمانان ابزار\r\n\r\n\r\n","description":"","footnote":"\r\n( 1 ) - معجم البلدان ، ياقوت ، واژهء خيبر .\r\n","page_name":" 89 ","page_number":89},
  {"content":"\r\n\r\nقلعه گشايى در اختيار نداشتند و رسول خدا ( ص ) با شنيدن خبر وجود تجهيزات نظامى در خيبر به سپاهيانش اميد داد كه آن ابزار را بگيرند و عليه خود يهود استفاده كنند . « 1 »\r\n\r\nميزان قواى طرفين\r\nنيروهاى اسلامى شركت كننده در خيبر 1400 تن بودند . از آنجا كه مردم از امكانات موجود در قلعه‌هاى خيبر آگاه بودند ، كسانى هم كه در حديبيه شركت نداشتند داوطلب اعزام به جبهه شدند ، اما پيامبر ( ص ) تأكيد كرد تنها افرادى حق شركت در جنگ را دارند كه نيّتشان جهاد در راه خدا باشد . « 2 » تعداد جنگجويان يهود را ده هزار نفر ذكر كرده‌اند كه نشانگر جنگ نابرابر ميان طرفين است . « 3 »\r\n\r\nاستقرار نيروهاى اسلام\r\nرسول خدا ( ص ) با استفاده از يك راهنما خود را به خيبر رسانيد و يهوديان را غافلگير كرد . آنان در وقت صبح كه به دنبال كار روزانه مىرفتند ، متوجه شدند كه سپاه اسلام بر سرشان مسلط شده و از اين امر بسيار وحشت زده شدند . رسول خدا ( ص ) يكى از سرداران با تجربهء سپاه را فرستاد تا محل مناسبى را براى لشكرگاه تعيين كند . وى نقطه‌اى را انتخاب كرد كه از قلعه‌هاى خيبر دور بود و دشمن نمىتوانست به آنها شبيخون بزند . همچنين در موقعيتى بود كه از پيوستن نيروهاى كمكى به دشمن جلوگيرى مىكرد . « 4 »\r\n\r\nتاكتيكهاى جنگى سپاه اسلام\r\nقبل از پرداختن به موضوع تاكتيكهاى جنگى مسلمانان لازم است به نكته‌اى اشاره شود : قلعه‌هاى خيبر بسيار محكم بود و تسخير آنها جز با وسائل قلعه‌گيرى مثل منجنيق\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . معجم البلدان ، واژهء « خيبر » ؛ مغازى ، مترجم ، ج 2 ، ص 493 .\r\n( 2 ) - مغازى ، مترجم ، ج 2 ، ص 482 ؛ پيامبر و آيين نبرد ، ص 432 .\r\n( 3 ) - مغازى ، مترجم ، ج 2 ، ص 488 .\r\n( 4 ) - همان ، ص 643 - 644 .\r\n","page_name":" 90 ","page_number":90},
  {"content":"\r\n\r\nو دبابه كه حكم توپخانه و تانك امروزى را داشت ، ميسر نبود و مسلمانان چيزى از اين ابزار و آلات ندشتند و تنها در صورتى مىتوانستند با دشمن درگير شوند كه از دژها خارج گردند و گرنه كار تنها به تيراندازى طرفين خلاصه مىشد . با اين حال ، مسلمانان با شيوه‌هاى گوناگون اين مشكل را حل كردند .\r\n\r\nالف - تصرف واستفاده از غنيمتهاى جنگى\r\nسپاه اسلام در يك مرحله از عمليات با اطلاعاتى كه از طريق يكى از افراد دشمن به دست آوردند ، يكى از قلعه‌ها را گشودند و تمام ابزار و آلات جنگى آن را به غنيمت گرفتند كه از آن جمله چند منجنيق بود . رسول خدا ( ص ) دستور داد تا منجنيقها را مرمت كرده و براى گشودن ديگر قلعه‌ها به كار گرفتند . « 1 »\r\n\r\nب - نفوذ به درون دژها\r\nشيوهء جنگى يهوديان اين بود كه از قلعه‌ها بيرون مىآمدند و با مسلمانان نبرد مىكردند . وقتى هم كار بر آنها دشوار مىشد به دژها پناه برده ، درها را مىبستند .\r\nبنابراين ، يكى از راههاى ورود به دژها اين بود كه وقتى يهوديان مىگريختند به آنها مهلت بستن دروازهء دژ را ندهند و خود همراهشان وارد شوند . هنگام جنگ عليه يكى از دژها ، مسلمانان اين تاكتيك را به كار گرفتند . پس از چند روز نبرد كه طرفين بشدت خسته شده بودند و مسلمانان بويژه از كمبود آذوقه رنج مىبردند ، سپاه اسلام در وقت فرار يهوديان به درون دژ ، فرصت بستن‌درب رابه آنان نداده ، همراهشان به درون دژ رفتند و آن را گشودند . « 2 »\r\n\r\nج - بستن چشمه‌هاى آب\r\nيكى ديگر از دژها به وسيلهء مسلمانان محاصره شد ، اما به دليل استوارى آن كار پيش نمىرفت . در اين وقت يكى از يهوديان آمد و گزارش داد كه گشودن اين دژ ممكن نيست\r\n\r\n\r\n","description":"","footnote":"\r\n( 1 ) - مغازى ، مترجم ، ج 2 ، ص 493 .\r\n( 2 ) - همان ، ص 502 - 507 .\r\n","page_name":" 91 ","page_number":91},
  {"content":"\r\n\r\nمگر اينكه چشمه‌هاى آب آن را به تصرف درآوريد . مسلمانان چنين كردند و يهوديان مجبور شدند از دژ خارج شده ، نبرد كنند . اما آنان ياراى مقاومت در مقابل سپاه اسلام را نداشتند و شكست خوردند . « 1 »\r\n\r\nنقش اميرمؤمنان ( ع ) در جنگ خيبر\r\nيكى از دژهاى استوارى كه مورد حملهء مسلمانان قرار گرفت ، دژ قموص بود كه خود شامل چند دژ ديگر مىشد . يهوديان ساكن اين دژ بشدت از خود دفاع مىكردند و مسلمانان را زير باران تيرها قرار مىدادند . رسول خدا ( ص ) روزى ابوبكر را به فرماندهى عده‌اى گماشت تا دژ را بگشايد ، اما او در مقابل يهود تاب نياورد و بازگشت . روز ديگر ، عمر به فرماندهى منصوب شد . او نيز بدون هيچ نتيجه‌اى بازگشت . در اين وقت ، رسول‌خدا ( ص ) فرمود :\r\nفردا پرچم را به كسى خواهم داد كه خدا و رسولش او را دوست مىدارند و او نيز خدا و رسولش را دوست مىدارد ، و خداوند به دست او پيروزى را نصيب ما خواهد كرد و او حمله كننده‌اى است كه فرار نمىكند .\r\nروز بعد پرچم را به دست اميرمؤمنان ( ع ) داد و آن حضرت دژ را گشود . اين پيروزى بويژه از آن جهت اهميت داشت كه نامدارترين پهلوان يهود ( مرحب ) با ضربت شمشير آن حضرت از پاى درآمد و ديگر پهلوانان يهود نيز يكى پس از ديگرى به قتل رسيدند . « 2 »\r\n\r\nدستاوردهاى نظامى ، سياسى و اقتصادى نبرد خيبر\r\nبا فتح ناحيهء خيبر ، آخرين پايگاه يهود در جزيره العرب سقوط كرد . پيش از آن هر گاه يهود در مدينه زير فشار قرار گرفتند ، به اين نقطه مىگريختند . اما از اين پس هر چند رسول خدا ( ص ) به اهالى خيبر اجازه داد كه در آنجا بمانند و به كار زراعت مشغول\r\n\r\n\r\n","description":"","footnote":"\r\n( 1 ) - مغازى ، ج 2 ، ص 508 .\r\n( 2 ) - اعلام الورى ، طبرسى ، ص 107 .\r\n","page_name":" 92 ","page_number":92},
  {"content":"\r\n\r\nباشند ، ليكن قدرت نظامى و سياسى را از آنها گرفت .\r\nپس از اين فتح ، خاطر پيامبر ( ص ) از مدينه و اطراف آن جمع شد و از اين پس مىتوانست به تنها نقطهء باقيمانده از دشمنان نيرومند يعنى مكه بينديشد . شكست خيبر ، يهوديان باقيمانده در تيماء ، فدك و وادى القرى را نيز وادار به تسليم كرد . « 1 »\r\nاز جايى كه مناطق يهودى نشين ياد شده از نظر اقتصادى ، پررونق و محصولات زراعى آن بسيار زياد بود ، غنيمتهايى كه نصيب مسلمانان شد ، بسيار زياد بود و از آن پس همه ساله سهمى از درآمد كشاورزى آنجا به مسلمانان تعلق مىگرفت . « 2 »\r\n\r\n\r\n","description":"","footnote":"\r\n( 1 ) - ر . ك . اعلام الورى ، طبرسى ، ص 108 .\r\n( 2 ) - ر . ك . معجم البلدان ، واژهء خيبر .\r\n","page_name":" 93 ","page_number":93},
  {"content":"\r\n\r\nخلاصه\r\nپس از متوارى شدن يهوديان از مدينه ، خيبر به كانون خطر براى حكومت اسلامى تبديل شد و به همين جهت رسول خدا ( ص ) پس از صلح حديبيه به قصد گشودن آنجا حركت كرد .\r\nتعداد نيروهاى اسلام در جنگ خيبر 1400 تن و تعداد يهوديان ده هزار نفر بود .\r\nسپاه اسلام با تصرف غنيمتهاى جنگى و استفادهء از آنها عليه دشمن ، نفوذ به درون دژها در وقت پاتك و بستن چشمه‌هاى آب ، يهوديان را مجبور به پذيرش شكست كردند .\r\nفرماندهى اميرمومنان ( ع ) و نقش آن حضرت در گشودن دژها ، بويژه كشتن پهلوان مشهور يهود ، يكى از عوامل مهم پيروزى مسلمانان در جنگ خيبر به شمار مىرود .\r\nبا فتح ناحيهء خيبر آخرين پايگاه يهود در جزيرة العرب سقوط كرد و قدرت نظامى - سياسى آنها از ميان رفت . از آن پس رسول خدا ( ص ) آزادسازى مكه را در برنامهء كار خود قرار داد .\r\nپرسش\r\n1 - اهميّت نظامى - سياسى خيبر را بنويسيد .\r\n2 - تاكتيكهاى جنگى سپاه اسلام را در نبرد خيبر توضيح دهيد .\r\n3 - نقش اميرمؤمنان ( ع ) در گشودن درِ خيبر چه بود ؟\r\n4 - دستاوردهاى نظامى ، سياسى و اقتصادى جنگ خيبر را بنويسيد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nدرس دوازدهم : فتح مكه\r\nخارج ساختن مكه از سلطهء قريش يكى از هدفهاى مهم واستراتژيك رسول خدا ( ص ) بود . پيامبر ( ص ) علاقهء زيادى به اين شهر داشت و براى حضرتش جاى بسى خشنودى بود كه بتواند آن را از سلطهء قريش آزاد كند و از لوث بتها پاك گرداند . اين هدف مهم زمانى عملى شد كه پايه‌هاى حكومت اسلامى در مدينه استوار شد و اقتدار آن در ناحيه‌هاى اطراف مدينه تثبيت گرديد .\r\n\r\nاهميت سياسى - نظامى مكه\r\nبسيارى از مخالفان حكومت اسلامى ، تا قبل از فتح مكه سركوب شده بودند كه از همه نيرومندتر يهوديان بويژه ساكنان خيبر بودند . با وجود آنكه قريش در چند تهاجم عليه حكومت اسلامى شكست خورده بود ، نيرومندترين قدرت سياسى نظامى آن زمان به شمار مىرفت . فتح نقاطى مثل طائف نيز در گرو فتح مكه بود و حوادث بعدى هم نشان داد كه پس از فتح مكه هيچ نقطهء ديگرى ياراى ايستادگى در مقابل اسلام را ندارد .\r\nروشن بود كه پيش از فتح مكه امكان انجام هر نوع اقدام مؤثرى در بيرون از جزيرة العرب نيز منتفى است .\r\nوجود خانهء كعبه در اين شهر اهميتش را صد چندان ساخته بود و بزرگترين هدف رسالت پيامبر ( ص ) يعنى براندازى شرك و برقراى توحيد با فتح اين شهر تأمين مىشد .\r\nمكه در آن روزگار ، حكم پايتخت شبه جزيرهء عربستان را داشت و سقوط آن به مثابهء برافتادن حاكميت قريش بود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nپبامبر خدا ( ص ) و مسلمانان از زمان ظهور اسلام بيشترين اذيت و خسارت را از مكيان ديده بودند . اينك كه حكومت اسلامى قدرت كافى يافته بود ، تحمل وجود مردمى چنين عنود و سرسخت ، دليل معقولى نداشت .\r\n\r\nاعلام بسيج عمومى\r\nفتح مكه كار آسانى نبود و اقدام رسول خدا ( ص ) بايد آخرين اقدام مىبود ، چرا كه در صورت شكست اين عمليات ، قريش نيروى دوباره‌اى مىگرفت و حمله‌هايش را عليه مدينه از سر مىگرفت . از اين رو ، پيامبر خدا ( ص ) بسيج عمومى اعلام كرد و از مسلمانان مدينه و نيز قبيله‌هاى اطراف خواست كه خود را براى نبردى سخت آماده سازند .\r\n\r\nاقدامهاى امنيتى و نظامى\r\nبراستى انجام يك عمليات نظامى گسترده و پوشيده داشتن اخبار و اطلاعات آن تا زمان انجام عمليات كار بس دشوارى است . رسول خدا ( ص ) در جريان فتح مكه اين كار را با موفقيت كامل انجام داد و دشمن را بطور كامل غافلگير ساخت . اقدامهاى حضرتش در اين راستا چنين بود :\r\n\r\nالف - اعلام نكردن مقصد\r\nرسول خدا ( ص ) از همان آغاز كه تصميم به فتح مكه گرفته بود ، مقصد حركت را پوشيده داشت ؛ حتى نزديكترين افراد از آن بىخبر بودند . با آنكه مردم مىدانستند كه جنگى در پيش است ، ولى نمىدانستند كه كجا و با چه كسانى . آن حضرت براى هر چه بيشتر پنهان ماندن مقصد حركت ، يكى از فرماندهان را در رأس هشت نفر به يكى از ناحيه‌هاى اطراف اعزام كرد ، شايد به اين منظور كه مردم تصور كنند كه او خود نيز قصد عزيمت به آن ناحيه را دارد . « 1 »\r\n\r\n\r\n","description":"","footnote":"\r\n( 1 ) - ر . ك . السيرة النبويه ، ج 4 ، ص 39 ؛ مغازى ، ج 2 ، ص 608 .\r\n","page_name":" 96 ","page_number":96},
  {"content":"\r\n\r\n\r\nب - كنترل راههاى مدينه\r\nپيامبر بزرگوار اسلام براى مبارزه با هر نوع اقدام جاسوسى دشمن دستور داد تمام راههاى مدينه را زير نظر بگيرند و هر گونه رفت و آمدى را كنترل كنند . ستون پنجم قريش كه چنين ديد ، زنى را مأمور كرد تا تحركات داخل مدينه را به مكيان گزارش دهد .\r\nشايد به دليل اينكه انجام چنين مأموريتى براى زنان ناممكن مىنموده آن زن از چنگ مأموران كنترل رهيد . با اين حال ، خداى بزرگ پيامبرش را از اين امر آگاه ساخت و حضرتش دستور داد كه آن زن را دستگير كنند . « 1 »\r\n\r\nتكميل سپاه در طول راه\r\nسپاهى كه رسول خدا ( ص ) قصد اعزامش را داشت ، تعداد اندكى نبود . روشن است كه اگر لشكرى انبوه در مدينه گرد مىآمد و از آنچه اعزام مىشد ، خواه ناخواه اخبارش به بيرون درز مىكرد . از اين رو ، حضرتش به قبيله‌هاى اطراف مدينه پيام داد كه به شهر نيايند ، بلكه آماده باشند و در نقاط معينى به آن حضرت بپيوندند . « 2 »\r\nپيامبر خدا ( ص ) با اين شيوه موفق شد سپاهى انبوه را به گونه‌اى حركت دهد كه دشمن از مقصدش بىاطلاع بماند . حوادث بعدى نشان داد كه اين رفتار نه به خاطر ترس از قريش يا غافلگير ساختن آن بود ، بلكه بيش از هر چيز به خاطر آن بود كه مىخواست مكه بدون خونريزى گشوده‌شود . آن حضرت پيش از حركت سپاه به‌درگاه خداوند چنين عرضه داشت :\r\n« اللَّهُمَّ خُذِالْعُيونَ وَ الاخبارَ عَنْ قُرَيْشٍ حَتَّى نَبْغَتَها » « 3 »\r\nبار پروردگارا ! چشم و خبر را از قريش بگير تا ناگهان بر او وارد شويم .\r\n\r\nد - نظم كامل در سپاه اسلام\r\nبا آنكه سپاه اسلام يك جا و از يك نقطه حركت نكرد ، نظم كامل بر آن حكمفرما بود .\r\n\r\n\r\n","description":"","footnote":"\r\n( 1 ) - مغازى ، ج 2 ، ص 608 .\r\n( 2 ) - پيامبر و آيين نبرد ، ص 452 ؛ مغازى ، ج 2 ، ص 610 .\r\n( 3 ) - السيرة النبويه ، ج 4 ، ص 39 .\r\n","page_name":" 97 ","page_number":97},
  {"content":"\r\n\r\nفرماندهى كل سپاه با رسول خدا ( ص ) بود و هر قبيله‌اى نيز فرماندهى داشت . براى شناسايى قبيله‌ها از يكديگر ، هر كدام پرچمى مخصوص با خود حمل مىكرد .\r\nسازماندهى سپاه اسلام بر اساس معيارهاى آن دوره و به شيوهء قبيله‌اى بود و اين خوبى را داشت كه افراد با روحيهء يكديگر آشنا بودند و تفاهم و همدلى بيشترى داشتند ؛ در نتيجه بهتر با هم كار مىكردند ، چنان كه در سازماندهيهاى نوين نيز رهبران نظامى همواره در نظر دارند كه افراد دسته‌هاى نظامى با يكديگر آشنا باشند و رابطهء آنها بر اساس دوستى استوار باشد . « 1 » سپاه اسلام اين ويژگى را بطور كامل دارا بود و همه با اعتقاد كامل به هدف و يكدل ، راه مكه را در پيش گرفته بودند .\r\n\r\nه - نمايش قدرت در نزديك مكه\r\nوقتى سپاه اسلام در نزديك مكه اردو زد ، نوبت به انجام كارهايى رسيد كه دشمن را بترساند تا انديشهء مقاومت به ذهنش خطور نكند . مكيان كه تا آن وقت از آمدن سپاه اسلام بىخبر بودند ، هيچ گونه آمادگى دفاعى نداشتند . شهر مكه نيز حصار و بارويى نداشت و به آسانى قابل نفوذ بود . نكتهء جالب اينكه در جنگ احزاب رسول خدا ( ص ) اخبار لشكركشى قريش را چنان سريع دريافت كرد كه موفق شد پيش از رسيدن دشمن خندقى دراز و پرپهنا برگرد شهر حفر كند ، اما مكيان در اين جنگ تا زمان رسيدن سپاه ده هزار نفرى اسلام در نزديكيهاى مكه از وجود آن كاملا بىاطلاع بودند و اين نبود مگر در سايه هوشيارى پيامبر ( ص ) .\r\nبه هر حال ، رسول خدا ( ص ) براى مرعوب ساختن دشمن از تاكتيك بزرگ نمايى سپاه اسلام استفاده نمود و آن را به دو روش اجرا كرد : افروختن آتش در شب و نشان دادن عظمت لشكر اسلام به رئيس مكه . آن حضرت براى نشان دادن فراوانى تعداد سپاهيان اسلام به مكيان ، دستور داد كه شبانه تمام افراد سپاه در اردوگاه آتش بيفروزند .\r\nبا اين فرمان حدود ده هزار آتش افروخته شد كه از راه دور قابل مشاهده بود . ابوسفيان در اطراف مكه بود و از ديدن آتش شگفت زده شد . يكى از همراهانش به وى گفت :\r\n\r\n\r\n","description":"","footnote":"\r\n( 1 ) - روحيهء جنگى ، اف - ام - ريچاردسون ، ترجمهء معاونت پژوهشى دانشگاه امام حسين ، ص 7 .\r\n","page_name":" 98 ","page_number":98},
  {"content":"\r\n\r\nشايد يكى از قبيله‌هاى اطراف اين آتش را افروخته باشد ، ولى او منكر شد و مطمئن بود كه قبيله‌هاى اطراف چنين جمعيتى ندارند . « 1 »\r\nروز بعد ابوسفيان خود را به سپاه اسلام رساند . عباس ، عموى پيامبر ( ص ) كه بتازگى به آن حضرت پيوسته بود . با اجازهء وى ابوسفيان را بر ترك خود نشاند و در ميان اردوگاه گردش داد . ابوسفيان از انبوهى و عظمت سپاهيان اسلام شگفت زده شده بود و با ناباورى مىديد كه همهء قبيله‌هاى قدرتمند مدينه و نيز قبيله‌هاى ميان راه مكه و مدينه به اسلام گرويده‌اند .\r\nوحشت سراسر وجودش را فراگرفته بود . او كه سقوط نه چندان دور مكه را حتمى ديد ، خدمت رسول خدا ( ص ) آمد و براى نگهدارى جان خود از خطر مرگ اظهار اسلام كرد . « 2 » به اين ترتيب ، اولين گام ورود به شهر برداشته شد ، چون مكه اينك رئيس و فرماندهى نداشت كه در مقابل سپاه اسلام مقاومت كند .\r\n\r\nچگونگى ورود به شهر\r\nرسول خدا ( ص ) هيچ گاه از مكر دشمن غافل نبود و در يك اقدام نظامى ، همهء جنبه‌ها را رعايت مىكرد . با آنكه ابوسفيان اسلام آورده بود و از نيروهاى نظامى قريش هم خبرى نبود ، احتمال مىرفت كه نيرنگى در كار باشد ونيروهاى دشمن در خارج شهر سنگر گرفته باشند و پس از ورود پيامبر ( ص ) هجوم بياورند . در صورت ورود سپاه از يك راه و غافل ماندن از راههاى ديگر ، احتمال چنين خطرى افزايش مىيافت . از اين رو حضرتش به سپاهيان اسلام فرمان داد كه از چهار نقطه وارد شهر شوند و توصيه كرد كه جز در صورت ناچارى با كسى نجنگند تا مكه بدون جنگ فتح شود . پس از صدور اين فرمان ، به پيامبر ( ص ) خبر رسيد كه فرمانده يكى از يگانها سخنى گفته است كه از آن بوى انتقام و خونريزى مىآيد . حضرت بىدرنگ به اميرمؤمنان ( ع ) دستور داد كه برود و\r\n\r\n\r\n","description":"","footnote":"\r\n( 1 ) - پيامبر و آيين نبرد ، ص 452 - 453 .\r\n( 2 ) - ر . ك . السيرة النبويه ، ابن هشام ، ج 3 ، ص 46 .\r\n","page_name":" 99 ","page_number":99},
  {"content":"\r\n\r\nپرچم را از او بگيرد و يگان مزبور را براى ورود به شهر فرماندهى كند . « 1 »\r\nنقشهء كار همان گونه كه رسول خدا ( ص ) پيش بينى كرده بود ، اجرا شد . تنها در يك نقطه از شهر عده‌اى به مقاومت پرداختند و بر اثر آن ، دو تن از مسلمانان به شهادت رسيدند . با حملهء متقابل مسلمانان مقاومت درهم شكست و دشمن پس از دادن دوازده يا سيزده كشته گريخت . يكى از آنها كه قبل از جنگ خيلى رجزخوانى مىكرد ، به خانه رفت و به زنش گفت : در خانه را ببند . زن او را نكوهش كرد و او پاسخ داد : اگر در معركه حاضر بودى و فرار شجاعان عرب را مىديدى مرا ملامت نمىكردى . « 2 »\r\n\r\nاعلام امان و عفو عمومى\r\nرسول خدا ( ص ) هنگام فتح مكه چنان كه از او انتظار مىرفت ، با كمال بزرگوارى و گذشت رفتار كرد . آن حضرت اعلام نمود كه هر كس سلاحش را زمين بگذارد و به مسجد الحرام پناه ببرد يا به خانه‌اش برود و در راببندد يا به خانه ابوسفيان پناهنده شود ، در امان است . مردم سلاحها را زمين گذاشته ، برخى به مسجدالحرام و برخى به خانه‌يشان پناه بردند .\r\nحضرتش پس از پاكسازى خانهء كعبه از وجود بتها و زدودن آثار شرك و بت‌پرستى از ساحت مقدس خانهء خدا به ميان مردم آمد و از آنها پرسيد كه انتظار دارند چگونه با آنان رفتار شود . مكيان از كارنامهء رفتارشان با پيامبر ( ص ) آگاه بودند و به خاطر آزار و اذيتهايى كه به وى رسانيده بودند ، خود را سزاوار مجازاتى سخت مىدانستند ، اما با سابقه‌اى كه از خوى و منش آن حضرت داشتند و رفتار بزرگوارانه‌اى كه در هنگام ورود به مكه از او ديدند ، بزرگوارى حضرتش را يادآورد شده ، درخواست گذشت كردند . « 3 »\r\nرسول خدا ( ص ) آنان را بخشيد و اعلام عفو عمومى كرد . تنها دستور كشتن چند جنايتكار صادر شد كه تعدادى از همانها نيز پس از تشرف به اسلام بخشيده شدند .\r\n\r\n\r\n","description":"","footnote":"\r\n( 1 ) - السيرة النبويه ، ج 4 ، ص 49 .\r\n( 2 ) - همان ، ص 50 ؛ تاريخ پيامبر اسلام ، ص 561 .\r\n( 3 ) - السيرة النبويه ، ج 4 ، ص 54 - 55 .\r\n","page_name":" 100 ","page_number":100},
  {"content":"\r\n\r\nپيامبر ( ص ) اعلام كرد كه مردم بايد گذشته را از ياد ببرند و پاى كينه‌هاى روزگار جاهليت را به دورهء اسلام نكشند . اين پيام كه نشانگر بزرگوارى پيامبر ( ص ) و گذشت اسلامى بود آثار بسيار سودمندى به جاى گذاشت و مكيان را براى هميشه از خطر انتقام‌خواهى مسلمانان آسوده خاطر ساخت . « 1 »\r\nپيامد اين گذشت و بزرگوارى اين بود كه هيچ كس به فكر اعمال ضدانقلابى نيفتاد ، حتى تعدادى از آنها كه از ترس گريخته بودند ، وقتى خبر بزرگوارى پيامبر ( ص ) را شنيدند ، بازگشتند . اين رفتار چنان تأثيرى بر مكيان نهاد كه در جنگ حنين كه چند روز پس از فتح مكه آغاز شد ، همراه وى شركت كردند ، هر چند ايمان واقعى در دلشان رسوخ نكرده بود . « 2 »\r\nتصور مىشد كه رسول خدا ( ص ) از اين پس مكه را به مركزيت حكومت برگزيند ، امّا چنين نكرد و همراه يارانى كه در روزگار سختى وى را يارى كرده بودند ، به مدينه بازگشت . به اين ترتيب ، نظام سياسى و ادارى اين شهر دگرگون شد و از اين پس بايد تابع مقررات اسلامى مىبود . ابوسفيان از رياست افتاد و خاندان اميّه كنار زده شدند . رسول خدا ( ص ) فرماندارى از جانب خود بر مكه گماشت تا به امور آن رسيدگى كند . همچنين يكى از معلمان قرآن را مأمور كرد ، تعاليم اسلام را به مردم بياموزد . « 3 »\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . السيرة النبويه ، ج 4 ، ص 51 - 58 .\r\n( 2 ) - تاريخ پيامبر اسلام ، ص 517 .\r\n( 3 ) - السيرة النبويه ، ج 4 ، ص 143 .\r\n","page_name":" 101 ","page_number":101},
  {"content":"\r\n\r\nخلاصه\r\nآزاد ساختن مكه از چنگ مشركان و زدودن آثار بت‌پرستى از اين شهر كه مركز توحيد بود ، يكى از هدفهاى مهم و استراتژيك پيامبر ( ص ) به شمار مىرفت .\r\nرسول خدا ( ص ) عنايت فراوان داشت كه فتح مكه بدون خونريزى صورت پذيرد .\r\nپيامبر اكرم ( ص ) در راستاى گشودن سريع و بدون خونريزى مكه اقدامهاى اطلاعاتى و سياسى چندى انجام داد كه مهمترينش اينها بود : 1 - مقابله با اقدامهاى جاسوسى دشمن 2 - اعلام نكردن مقصد حركت 3 - تكميل سپاه در طول راه 4 - نمايش قدرت در نزديك مكه .\r\nسپاه اسلام براى مصون ماندن از غافلگيرى از جاهاى گوناگون به شهر وارد شد .\r\nپس از آنكه شهر به همان گونه كه رسول خدا ( ص ) مىخواست به دست مسلمانان گشوده شد ، اعلان عفو عمومى كرد و از گناهان گذشتهء مكيان چشم پوشيد .\r\nپيامبر خدا ( ص ) فرماندارى از جانب خود در مكه گماشت و به اين ترتيب مكه تابع حكومت اسلامى شد .\r\nپرسش\r\n1 - اهميت فتح مكه را بنويسيد .\r\n2 - آيا مكه بدون خونريزى فتح شد ؟ چگونه ؟\r\n3 - چرا مكيان نتوانستند در مقابل سپاه اسلام ايستادگى كنند ؟\r\n4 - برخورد پيامبر ( ص ) با مكيان چگونه بود ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nدرس سيزدهم : غزوه‌هاى حنين و طائف\r\n\r\nغزوهء حنين\r\nهنوز چند روز از فتح مكه نگذشته بود كه خبر رسيد قبيله‌هاى ثقيف و هوازن قصد تهاجم به مكه را دارند . آنان با همدستى چند قبيلهء ديگر بدون هيچ دليلى شايد به اين گمان كه ممكن است رسول خدا ( ص ) پس از فتح مكه به آنان حمله كند ، تهاجمى سنگين آغاز كردند . اين جنگ در آغاز با برترى مهاجمان همراه بود ، اما پايمردى و استقامت پيامبرخدا ( ص ) آنها را وادار به شكست و فرار كرد و غنيمتهاى بسيارى نصيب مسلمانان شد .\r\n\r\nالف - نيروهاى طرفين\r\nتعداد سپاهيان اسلام شركت كننده در اين نبرد ، دوازده هزار تن بود . از اين تعداد ده هزار نفر را فاتحان مكه و دو هزار تن را ساكنان آن شهر تشكيل مىدادند . فرماندهى اين سپاه به عهدهء رسول خدا ( ص ) بود . « 1 »\r\nسپاهيان كفر متشكل از دو قبيلهء هوازن و ثقيف بودند . مورخان تعداد نيروهاى مهاجم را ذكر نكرده‌اند ، ولى با توجه به اظهارات فرمانده‌شان با سردارانش ، مىتوان گفت كه تعداد مردان جنگى آنها بيست‌هزار نفر بوده است . « 2 » فرماندهى اين سپاه بر عهدهء شخصى به نام مالك بن عوف نصرى از قبيلهء هوازن بود . « 3 »\r\nفرماندهء سپاه كفر تعداد زيادى از زنان و كودكان و نيز احشام بسيارى با خود به همراه آورده بود . اين كار به اصطلاح براى ويران ساختن پلهاى پشت سر جنگجويان بود . وقتى\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ، ص 62 ؛ اعلام الورى ، ص 119 .\r\n( 2 ) - مغازى ، واقدى ، ج 2 ، ص 893 .\r\n( 3 ) - همان ، ص 885 .\r\n","page_name":" 103 ","page_number":103},
  {"content":"\r\n\r\nعلت اين‌كار رااز مالك‌بن عوف پرسيدند ، گفت : مىخواهم اموال و زن و فرزند هر كس پشت سرش باشد تا براى دفاع از آنها بجنگد . سؤال كننده در پاسخ مالك گفت : فرارى و شكست خورده را چيزى نمىتواند بازگرداند و جز شمشير مرد چيزى به او نفع نمىرساند . « 1 »\r\n\r\nب - روحيهء طرفين\r\nبا توجه به اظهارات طرفين پيش از نبرد مىتوان گفت كه هر دو سپاه به تعداد و توان خود مغرور و به پيروزىشان اميدوار بودند . يكى از مسلمانان اظهار داشت : امروز از كمى سپاه شكست نخواهيم خورد . « 2 » قرآن كريم نيز در اين زمينه مىفرمايد :\r\n« . . . وَ يَوْمَ حُنَيْنٍ اذْ اعْجَبَتْكُمْ كَثْرَتُكُمْ فَلَنْ تُغْنِ عَنْكُمْ شَيْئًا » « 3 »\r\nو روز حنين كه انبوهىتان شما را به شگفتى آورد ، اما شما را هيچ بىنياز نساخت .\r\nسپاهيان دشمن نيز مغرور بودند . پس از فتح مكه برخى اشراف آنان نزد ديگران رفته گفتند : « به خدا قسم محمّد با قومى كه بتواند خوب بجنگد ، برخورد نكرده است . » « 4 »\r\n\r\nج - كسب اطلاعات\r\nرسول خدا ( ص ) با دريافت خبر آمدن دشمن به سوى مكه ، اين شهر را به قصدرويارويى با دشمن ترك گفت تا آنكه سپاه اسلام به حنين رسيد . « 5 » در اين مكان بود كه طرفين به كسب خبر و ارزيابى نيروهاى يكديگر پرداختند . مالك بن عوف سه تن از نيروهايش را فرستاد تا از سپاه اسلام خبر بياورند . واقدى گزارشى را كه اين سه تن داده‌اند اين گونه نقل كرده است :\r\nمردانى سپيد چهره را بر اسبانى ابلق ديديم و به خدا سوگند چيزى باقى نمانده بود كه از ميان برويم ، و به هر حال مثل اينكه ما با اهل زمين جنگ نداريم ، بلكه با فرشتگان آسمانى بايد جنگ كنيم ! جاسوسان مالك كه دلهايشان از ترس خالى شده بود ، به او گفتند : اگر دستور ما را اطاعت مىكنى ، همراه قوم خودت برگرد كه اگر مردم هم آنچه را ما ديده‌ايم\r\n\r\n\r\n","description":"","footnote":"\r\n( 1 ) - مغازى ، واقدى ، ج 2 ، ص 887 - 888 .\r\n( 2 ) - ارشاد ، مفيد ، ص 63 ، چاپ اصفهان ؛ تاريخ يعقوبى ، ج 2 ، ص 62 .\r\n( 3 ) - توبه ، آيهء 25 .\r\n( 4 ) - مغازى ، واقدى ، ج 2 ، ص 885 .\r\n( 5 ) - همان ، ج 3 ، ص 682 . حنين معبرى بود كه مسلمانان براى رسيدن به دشمن بايد از آن مىگذشتند .\r\n","page_name":" 104 ","page_number":104},
  {"content":"\r\n\r\nببينند همين حال را پيدا خواهند كرد . مالك گفت : واى بر شما كه ترسوترين سپاهيانيد سپس براىاينكه خبرايشان شايع‌نشود و موجب بيم سپاه نگردد ، آنان را پيش خود زندانىكرد . « 1 »\r\nمالك فرد شجاعترى را براى كسب خبر فرستاد و او نيز همان نظر را داد ، اما او زير بار نرفت و از انديشهء خود برنگشت . « 2 »\r\nرسول خدا ( ص ) نيز به كسب اطلاعات از دشمن پرداخت به اين منظور ، فردى به نام ابى حَدْرَد اسلمى را فراخواند و مأموريت اين كار را به دو سپرد . واقدى در اين باره مىنويسد :\r\nاو بيرون رفت و ميان لشكر دشمن گشتى زد و خود را كنار مالك بن عوف رساند و ديد كه سالاران هوازن همگى پيش اويند و شنيد كه به يارانش مىگويد : محمد هيچ گاه با مردمى كار ديده جنگ نكرده است ، و پيش از اين همواره با گروهى كم اطلاع جنگيده و در نتيجه پيروز شده است ؛ اكنون سحرگاه دامها و زنان و فرزندان خودتان را پشت سرتان قرار دهيد و سپس صفهاى خود را مرتب كنيد و حمله را شما آغاز كنيد ، غلاف شمشيرهايتان را بشكنيد و سپس با بيست هزار شمشير غلاف شكسته و همه با هم حمله كنيد و بدانيد كه غلبه و پيروزى از كسى است كه نخست حمله مىكند . « 3 »\r\nاز جايى كه رسول خدا ( ص ) ناچار بود از درهء حنين بگذرد ، به يكى از ديدبانان دستور داد بر قله‌اى مستقر شده ، دشمن را شب تا صبح زير نظر بگيرد . او در بازگشت از مأموريت گزارش داد كه خطرى متوجه عبور مسلمانان از حنين نيست . « 4 »\r\n\r\nد - نبرد طرفين\r\nهمين كه يگانهايى از نيروهاى اسلامى وارد درهء حنين شدند ، ناگهان باران تير بر آنها باريدن گرفت . هوا هنوز كاملًا روشن نشده بود و مسلمانان محل استقرار دشمن را كه در پس سنگ و صخره مخفى بود ، نمىدانستند . اين بود كه سراسيمه راه گريز در پيش گرفتند و شيرازهء سپاه از هم پاشيد . پيامبر خدا ( ص ) كه چنين ديد ، استوار و پابرجا در مقابل دشمن ايستاد و با تعداد اندكى كه همراه وى بودند ، به نبرد پرداخت . به عمويش ، عباس كه\r\n\r\n\r\n","description":"","footnote":"\r\n( 1 ) - مغازى ، مترجم ، ج 3 ، ص 682 .\r\n( 2 ) - همان .\r\n( 3 ) - همان ؛ اعلام الورى ، ص 120 .\r\n( 4 ) - مغازى ، مترجم ، ج 3 ، ص 682 .\r\n","page_name":" 105 ","page_number":105},
  {"content":"\r\n\r\nصدايى بلند و رسا داشت ، دستور داد فرياد بزند و مسلمانان را به جنگ فراخواند و از وجود حضرتش در صف مقدم خبر دهد ؛ بويژه فرمود كه بيعت رضوان را به آنان گوشزد كند . « 1 »\r\nبا روشن شدن هوا مسلمانان به خود آمده ، دسته دسته به سوى رسول خدا ( ص ) بازمىگشتند . از اين پس صحنهء پيكار به نفع مسلمانان عوض شد . مهاجمان از كمينگاهها بيرون آمده بودند . سپاهيان اسلام وارد جنگ شدند و دشمن را زير تيرباران شديد گرفته تا فرار دشمن به پيكار ادامه دادند . « 2 »\r\n\r\nمحاصرهء طائف\r\nپيامبر خدا ( ص ) به منظور تعقيب شكست خوردگان جنگ حنين ، شهر طائف را محاصره كرد . طائف قلعه‌اى آباد و پرنعمت بود و دژى استوار و درهايى محكم داشت ، آذوقه و امكانات زندگى در آن فراوان بود ، بطورى كه ساكنانش مىتوانستند محاصره‌اى دراز مدت را تحمل كنند . گشودن دژى چنين استوار جز با تجهيزات سنگين نظامى امكان نداشت . اين در حالى بود كه مسلمانان بدون نقشه و آمادگى قبلى به اين جنگ آمده بودند . « 3 »\r\nپيش از محاصرهء طائف سپاهيان اسلام در جنگ با يهوديان تجربه‌هايى در زمينهء گشودن قلعه ، كسب كرده بودند ، اما نبرد طائف با نبردهاى پيشين تفاوت داشت . يهوديان بويژه ساكنان خيبر با آنكه دژهايى استوار داشتند ، هنگام جنگ از حصارها بيرون آمده به جنگ مىپرداختند ، اما مردم طائف كه به استوارى دژشان مطمئن بودند و آب و آذوقهء كافى نيز داشتند ، چنين‌نكردند . آنان درون دژها ماندند و با تيراندازيهاى پياپى ، مسلمانان را از اطراف دژ دور مىكردند . « 4 » تنها راه گشودن قلعه استفادهء از منجنيق و دبابه بود .\r\nمسلمانان با دبّابه‌هايى كه در اختيار داشتند ، به دژ نزديك شدند ، ليكن طائفيان با ريختن آهن‌پاره‌هاى گداخته بر سقفهاى چرمين دبابه آنها را به آتش مىكشيدند . « 5 »\r\nرسول خدا ( ص ) كه چنين ديد دريافت كه ادامهء محاصره جز اتلاف وقت و فشار بر\r\n\r\n\r\n","description":"","footnote":"\r\n( 1 ) - مغازى ، ج 2 ، ص 897 - 898 ؛ اعلام الورى ، ص 121 - 122 .\r\n( 2 ) - مغازى ، ج 2 ، ص 899 .\r\n( 3 ) - براى آگاهى بيشتر دربارهء طائف ر . ك . معجم البلدان ، واژهء طائف ؛ مغازى ، ج 2 ، ص 923 - 924 .\r\n( 4 ) - السيرة النبويه ، ج 4 ، ص 125 .\r\n( 5 ) - همان ، ص 126 ؛ اعلام الورى ، ص 123 ؛ مغازى ، ج 2 ، ص 927 - 928 .\r\n","page_name":" 106 ","page_number":106},
  {"content":"\r\n\r\nمسلمانان حاصلى نخواهد داشت . از اين رو ، دست از محاصره كشيد و كار طائفيان را به آينده موكول ساخت . پيامبر ( ص ) دوبار به طائف رفت . بار اوّل براى تبليغ و اين دفعه براى جنگ و هر دوبار تلاش آن حضرت بىثمر ماند .\r\nگذشت زمان حسن تدبير پيامبر ( ص ) در ترك محاصرهء طائف را ثابت كرد . سال بعد طائفيان كه قدرت و گسترش اسلام را ديدند ، با پاى خود به حضور پيامبر ( ص ) رسيده ، اظهار كردند كه در مقابل ايشان تسليمند . « 1 »\r\n\r\nالف - آزادى اسيران\r\nرسول خدا ( ص ) پس از ترك محاصرهء طائف به مكه بازگشت . در جنگ حنين اسير و غنيمتهاى زيادى به دست مسلمانان افتاده بود . نمايندگانى از هوازن نزد آن حضرت آمدند تا دربارهء اسيران خود گفت و گو كنند . آنان با بيان سخنانى ترحم‌انگيز خواستند كه حضرتش را وادار سازند اسيران را يك جا آزاد كند ، اما ايشان فرمود كه تنها مىتواند از حق خودش بگذرد و رضايت ديگر مسلمانان نيز بايد فراهم شود . با راهنمايى پيامبر ( ص ) و گذشت مسلمانان ، نمايندگان هوازن موفق شدند اسيران را آزاد كنند ، ليكن از اموال چيزى به آنها داده نشد . « 2 »\r\nگويا رسول خدا ( ص ) از همان آغاز فتح مكه بناى كار را بر گذشت نهاده بود . از گناه‌مكيان درگذشت . هند ، زن ابوسفيان را كه حضرت حمزهء سيدالشهدا به تحريك او به شهادت رسيد بخشود ، كسى كه باعث سقط جنين دختر او ( زينب ) شده بود ، مورد عفو قرار داد ، كار را بر مردم طائف سخت‌نگرفت ، اسيران را آزاد ساخت ، غنيمتها راميان تازه مسلمانان مكه‌قسمت كرد و خلاصه آنكه در اين سفر ، تنها به همان هدف اصلى يعنى فتح مكه بسنده نمود . « 3 »\r\nجنگهاى حنين و طائف آخرين جنگهاى داخلى شبه جزيرهء عربستان در عصرپيامبر ( ص ) بود . از آن پس اسلام فراگير شد و كسى ياراى مقابله با آن را نداشت . مردم گروه گروه به مركز حكومت يعنى مدينه آمده ، اظهار اسلام مىكردند . از آن پس رسول خدا ( ص ) متوجه هدفهاى خارجى شد .\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك . اعلام الورى ، ص 123 ؛ طبقات ابن سعد ، ج 1 ، ص 312 .\r\n( 2 ) - ر . ك . السيرة النبويه ، ج 4 ، ص 131 ؛ اعلام الورى ، ص 126 - 136 .\r\n( 3 ) - براى اطلاع بيشتر ر . ك . السيرة النّبويه ، ص 133 - 136 .\r\n","page_name":" 107 ","page_number":107},
  {"content":"\r\n\r\nخلاصه\r\nبا فتح مكه كانون قدرت مشركان نابود شد و مسلمانان به صورت قدرتى درآمدند كه مىتوانستند دشمنان خود را از پاى درآورند . اين امر باعث پيشدستى قبيله‌هاى ثقيف و هوازن شد و جنگ حنين را بر مسلمانان تحميل كردند .\r\nقبيلهء هوازن با سپاهى بزرگ عازم مكه شدند ، در حالى كه زنان و كودكان و اموال و احشام جنگجويان همراهشان بود .\r\nيكى از پيران سالخورده فرمانده هوازن را از اين كار بازداشت ، اما او نپذيرفت .\r\nدر ابتداى رويارويى با مهاجمان شيرازهء سپاه اسلام از هم گسست ، ولى در پى پايمردى رسول خدا ( ص ) و تعدادى از مسلمانان صحنه نبرد دگرگون گرديد و دشمن فرارى شد .\r\nادامهء جنگ با هوازن به محاصرهء طائف انجاميد كه دژهايى استوار داشت و مشركان آب و آذوقهء فراوان در آن فراهم آورده بودند .\r\nرسول خدا ( ص ) كه ادامهء محاصره را بيهوده يافت ، دستور عقب نشينى را صادر كرد .\r\nشكست خوردگان حنين براى آزاد ساختن اسيران نزد پيامبر ( ص ) آمدند و حضرتش نيز با خواستهء آنان ، موافقت كرد .\r\nپرسش\r\n1 - چرا هوازن و ثقيف به مسلمانان هجوم آوردند ؟\r\n2 - پيامبر ( ص ) براى مصونيت از كمين دشمن چه اقدامهايى انجام داد ؟\r\n3 - جريان جنگ چگونه بود ؟\r\n4 - چرا پيامبر ( ص ) از محاصرهء طائف دست كشيد ؟\r\n5 - چرا پيامبر ( ص ) اسيران را آزاد ساخت ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nدرس چهاردهم : جنگهاى موته و تبوك\r\nرسول خدا ( ص ) در دوران زندگانى خود ، دو جنگ را عليه امپراتورى روم تدارك ديد : جنگ موته و جنگ تبوك . اولى قبل از فتح مكه بود و به فرماندهى چند تن از سرداران اسلام هدايت شد و دومى بعد از فتح مكه اتفاق افتاد و فرماندهى آن را شخص پيامبر ( ص ) بر عهده داشت .\r\nامپراتورى روم ، واقع در شمال جزيرة العرب ، قلمرويى گسترده داشت و از جمله سوريه و فلسطين را شامل مىشد . در مرز جنوبى اين كشور يعنى در مرز شمال شبه جزيره ، دولت « غسانى » از جانب امپراتور روم حكومت مىكرد . اين دولت مانند سپر محافظى بود كه امپراتورى روم را در مقابل تهاجم ساكنان شبه جزيره محافظت مىكرد .\r\nجنگهاى موته و تبوك از دو جنبه داراى اهميت بود : اوّل آنكه اين جنگها عليه يك امپراتورى بسيار قدرتمند صورت گرفت و دوّم آنكه مسلمانان براى رسيدن به قلمرو امپراتورى روم از يك صحراى وحشتناك و پر خطر عبور كردند . بنابراين ، ارزش نظامى اين دو جنگ تنها به رويارويى با دشمن و پيروزى بر او نبود ، بلكه نفس اقدام به اين كار نشانگر اعتماد به نفس و اعتقاد راسخ مسلمانان به پيشبرد هدفهاى دينى بود . اين دو عمليات به خوبى مىنماياند كه چگونه مسلمانان در اجراى فرمانهاى رسول خدا ( ص ) در مقام فرماندهى كل قوا ايثارگرانه مىكوشيدند .\r\n\r\nجنگ موته\r\nآغازگر اين جنگ حكومت اسلامى نبود ، بلكه پيش از آن عربهاى ساكن مرزهاى شام\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتعداد پانزده تن از مبلغان اسلام را به شهادت رسانده يا زخمى كرده بودند و فرستادهء پيامبر ( ص ) به نزد حاكم « بُصرى » نيز در قلمرو دولت غسانيها ترور شده بود . « 1 »\r\nتحمل اين گستاخيها براى رسول اكرم ( ص ) ممكن نبود ؛ هر چند جنگ با روميان نيز آسان نبود ، اما حيثيت و اقتدار حكومت اسلامى بايد حفظ مىشد . تنها راه برخورد هم انجام عمليات نظامى بود و تجربه نشان داده بود كه دشمن جز زبان زور نمىفهمد . پيامبر خدا ( ص ) بيقين از پيامد اين نبرد آگاهى داشت و مىدانست كه رويارويى با يك امپراتورى قدرتمند خطرهايى به دنبال خواهد داشت ، با اين وجود ضعف نشان دادن در مقابل يك قدرت بزرگ را روا نمىدانست .\r\n\r\nالف - جنگ نابرابر\r\nجنگ موته مصداق كامل يك جنگ نابرابر بود . تعداد سپاهيان اسلام سه هزار تن بود و با پيش بينى ابتدايى كه از ميزان نيروهاى دولت دست نشاندهء روم مىشد ، كافى به نظر مىرسيد . ليكن وقتى در نقطه‌اى به نام معان رسيدند ، متوجه شدند كه هرقل با سپاه دويست هزار نفرى به سوى آنان در حركت است . « 2 » اين تعداد براى مسلمانان قابل پيش بينى نبود و بنابراين رويارويى با آنها دشوار مىنمود .\r\nسازماندهى سپاهيان روم نيز نسبت به سپاه اسلام پيشرفته بود . روميان طى ساليان دراز جنگ با ايران ، تجربه‌هاى فراوانى كسب كرده بودند و سازماندهى نيروهاى رزمنده‌شان چيزى شبيه سازماندهى امروزى بود . هر سپاه از سه « كردوس » تشكيل مىشد و هر كردوس شامل سه گروه و هر گروه دو فوج و هر فوجى صد نفر بود . « 3 » در حالى كه سپاه اسلام از چنين سازماندهى پشرفته‌اى برخوردار نبود .\r\nبا توجه به مسائل ياد شده ، مسلمانان پس از رسيدن به معان در كار جنگ دچار ترديد شدند و عده‌اى نظر دادند كه نماينده‌اى به مدينه بفرستند و از پيامبر ( ص ) كسب تكليف\r\n\r\n\r\n","description":"","footnote":"\r\n( 1 ) - طبقات ابن سعد ، ج 2 ، ص 127 - 128 .\r\n( 2 ) - الكامل فى التاريخ ، ابن اثير ، ج 2 ، ص 235 .\r\n( 3 ) - تاريخ تمدن اسلام ، جرجى زيدان ، ج 1 ، ص 167 .\r\n","page_name":" 110 ","page_number":110},
  {"content":"\r\n\r\nكنند ، اما عبدالله بن رواحه اين رأى را نپذيرفت . او استدلال كرد ، چه دليلى دارد كه ما جنگ نكنيم . ما براى خدا و كسب رضاى او مىجنگيم . ما با نيروى دين مىجنگيم ، نه با تعداد و توان نظامى . دو راه در پيش رو داريم : شهادت يا پيروزى ، و هر دو براى ما سعادت است . « 1 » مسلمانان با اين سخنان ، يكدل شده ، عزم جنگ كردند و وقوع نبرد حتمى شد . اين تصميم نشان مىدهد كه نابرابرى يكجانبه هم نبود . اگر برترى مادى با روميان بود ، مسلمانان در مقابل برترى معنوى داشتند و همين برترى معنوى بود كه آنها را چنين شجاع و بىپروا ساخته بود .\r\n\r\nب - نبرد و عقب نشينى\r\nسپاهيان اسلام و روم در نقطه‌اى موسوم به « مشارف » رو در روى يكديگر قرار گرفتند . مسلمانان شايد به‌دليل آنكه اين نقطه براى جنگيدن مناسب نبود ، به جايى به‌نام موته كه اين جنگ نيز به نامش مشهور است ، تغيير موضع دادند و دو سپاه جنگ سختى كردند . « 2 »\r\nگفتنى است كه رسول خدا ( ص ) هنگام اعزام سپاه اسلام سه نفر را تعيين كرد كه در صورت شهادت هر كدام ديگرى فرمانده باشد . « 3 » وقتى جنگ شروع شد ، آن سه نفر پس از نبردى جانانه ، يكى پس از ديگرى به شهادت رسيدند و خالدبن وليد از سوى سپاهيان به فرماندهى برگزيده شد . خالد ابتدا به انديشهء عقب‌نشينى فرو رفت ، اما اين كار دشوار بود ، زيرا اگر عقب‌نشينى تبديل به فرار مىشد ، شايد يك تن از مسلمانان زنده نمىماند .\r\nاز يك گزارش تاريخى استفاده مىشود كه اولين اقدام خالدبن وليد تغيير سازماندهى سپاه اسلام بود . او آرايش نيروها را تغيير داد و به دشمن چنين وانمود كرد كه براى او نيروى كمكى رسيده است . دشمن كه اين تغيير را ديد ، پنداشت كه واقعا براى مسلمانان كمك رسيده و به هراس افتاد . « 4 » خالد موقع را غنيمت دانست و عقب‌نشينى كرد و مسلمانان به سرعت به مدينه بازگشتند . ترديدى نيست كه اگر جريان نبرد ادامه مىيافت ،\r\n\r\n\r\n","description":"","footnote":"\r\n( 1 ) - كامل ، ج 2 ، ص 235 ، نقل به مضمون ؛ مغازى ، مترجم ، ج 2 ، ص 580 .\r\n( 2 ) - كامل ، ج 2 ، ص 236 - 237 .\r\n( 3 ) - همان ، ص 234 .\r\n( 4 ) - مغازى ، مترجم ، ج 2 ، ص 583 .\r\n","page_name":" 111 ","page_number":111},
  {"content":"\r\n\r\nبا توجه به عدم توازن نيروهاى طرفين معلوم نبود كسى از رزمندگان اسلام باقى بماند .\r\nتعداد شهيدان اسلام در اين جنگ پانزده تن بود . بدون ترديد خسارتهاى وارد شده بر سپاه روم بيش از اين تعداد بود و گر نه مسلمانان را تعقيب مىكردند .\r\n\r\nج - انعكاس جنگ در مدينه\r\nعقب‌نشينى مسلمانان نزد مردم مدينه فرار تلقى شد و رزمندگان را مورد نكوهش قرار دادند . در هنگام استقبال بر سر و رويشان خاك پاشيده ، آنان را فرارى خطاب مىكردند . به اين ترتيب چنان جوى در شهر ساخته شد كه برخى از مجاهدان در خانه‌ها نشسته از شرمسارى بيرون نمىآمدند . رسول خدا ( ص ) كه چنين ديد به پشتيبانى مجاهدان برخاست . سراغ يك يك آنها فرستاد و پيام داد كه شما حمله كنندگان در راه خداييد . « 1 »\r\n\r\nجنگ تبوك\r\nپس از فتح مكه بر وسعت قلمرو و جمعيت حكومت اسلامى افزوده شد . اينك دشمنان داخلى سركوب شده بودند و جامعهء توحيدى توان آن را داشت كه با دشمنان خارجى به رويارويى بپردازد . زمانى كه از جانب قريش و از سوى يهوديان خطرى متوجه حكومت اسلامى نبود ، رسول خدا ( ص ) به دوّمين لشكركشى بر ضد روميان ، دست زد .\r\nاوضاع داخلى روم در اين روزگار آشفته و مردم ناراضى بودند . در مرزهاى جنوبى اين كشور نشانه‌هاى گرايش به اسلام ديده مىشد . يكى از فرماندهانى كه در جنگ تبوك شركت داشت ، اسلام آورد . او با اينكه زير فشار قرار گرفت كه به مسيحيت برگردد ، نپذيرفت وسرانجام به اتهام خيانت اعدام شد . « 2 »\r\n\r\nالف - علت جنگ\r\nمورخان اسلامى دربارهء علت جنگ تبوك دو نظر دارند . عده‌اى معتقدند سبب اين\r\n\r\n\r\n","description":"","footnote":"\r\n( 1 ) - مغازى ، مترجم ، ج 2 ، ص 583 .\r\n( 2 ) - الرسول القائد ، ص 396 .\r\n","page_name":" 112 ","page_number":112},
  {"content":"\r\n\r\nجنگ ، خونخواهى رسول خدا ( ص ) از كشتگان جنگ موته بويژه حضرت جعفربن‌ابى طالب بود . « 1 » عده‌اى ديگر معتقدند علت بروز اين جنگ ، لشكركشى امپراتورى روم به قصد تهاجم به حكومت اسلامى بوده است . اينان مىگويند : رسول خدا ( ص ) به وسيلهء بازرگانهايى كه به مدينه آمده بودند ، باخبر شد كه روميان قصد تهاجم به مدينه را دارند .\r\nحضرتش پيشدستى كرد و قبل از هر گونه حركتى در خاك دشمن به سراغش رفت . « 2 »\r\nاين دو ديدگاه با هم قابل جمع است ، به اين ترتيب كه بگوييم : رسول خدا ( ص ) فكر انتقام گرفتن از روميان را در سر داشت و زمانى كه دولت اسلامى نيرومند شد ، هم موقعيت فراهم گرديد و هم بهانه به دست آمد .\r\n\r\nب - جنگ دشوار\r\nجنگ تبوك دشوارترين جنهگاى روزگار پيامبر ( ص ) بود . مسلمانان براى رسيدن به مرزهاى روم بايد از صحرايى بىپايان و پرخطر مىگذشتند . چند علت بود كه جنگ را در نظر مسلمانان ناخوشايند جلوه مىداد : مردم در سختى بودند ، گرما شديد بود ، سرزمينى را كه بايد مىپيمودند باير و شوره‌زار بود . اين در حالى بود كه فصل چيدن خرما فرا رسيده بود مردم دوست مىداشتند زير سايه درختان باشند و از ميوه‌ها استفاده كنند . « 3 »\r\nرسول خدا ( ص ) در طول راه دستورهاى لازم را صادر مىكرد و مواردى كه براى حفظ سلامت رزمندگان لازم بود ، گوشزد مىكرد . از جمله ، وقتى به جايگاه قوم ثمود رسيد ، به اصحابش دستور داد كه از آب آنجا ننوشند و با آن وضو نسازند و اگر از آن خمير ساخته‌اند ، آن را دور بيندازند يا به شتران بدهند ، ولى خود از آن چيزى نخورند .\r\nهمچنين حضرتش دستور داد كه افراد نبايد شبانه جز با همراه بيرون بروند تجربه نشان داد كه هر كس از اين دستورها سرپيچى كرد ، گرفتار مشكل شد . « 4 »\r\n\r\n\r\n","description":"","footnote":"\r\n( 1 ) - تاريخ يعقوبى ، احمد بن ابى يعقوب ، ترجمهء آيتى ، ج 1 ، ص 429 ، بنگاه ترجمه و نشر كتاب .\r\n( 2 ) - الكامل فى التاريخ ، ج 2 ، ص 277 .\r\n( 3 ) - السيرة النبويه ، ج 4 ، ص 159 .\r\n( 4 ) - براى آگاهى بيشتر ر . ك . كامل ، ج 2 ، ص 279 .\r\n","page_name":" 113 ","page_number":113},
  {"content":"\r\n\r\n\r\nج - بسيج عمومى\r\nتعداد سپاهيان شركت كننده در تبوك سى هزار تن بود و تجهيز چنين لشكرى جز با مشاركت همگان ميّسر نبود . در اين راستا در مدينه صحنه‌هاى بسيار زيبايى از كمكهاى مردمى آفريده شد ، همانند آنچه مردم مسلمان ايران در جنگ تحميلى عراق اين صحنه‌ها را آفريدند . مسلمانان ثروتمند مالهاى فراوانى دادند . هر كس هر چه در وسعش بود در طبق اخلاص نهاده به پيامبر ( ص ) تقديم مىكرد . تهيدستان هم به قدر توان يارى مىكردند . زنان زيورهايشان را براى تجهيز سپاه به رسول خدا ( ص ) تقديم كردند . كار هميارى مردم تا آنجا ادامه يافت كه حتى بند مشكهاى آب مجاهدان نيز تهيه شد . « 1 »\r\nشركت در اين جنگ سخت ، براى منافقان و كسانى كه ايمانشان قوى نبود دشوار مىنمود . برخى از آنها علاوه بر آنكه خود به جنگ نرفتند ، ديگران را هم از رفتن بازمىداشتند . رسول خدا ( ص ) نيز شركت چنين افرادى را در جنگ بىفايده مىدانست ، بر رفتن آنها اصرار نورزيد . متخلفان از جنگ بويژه شدت گرما را يادآور مىشدند و حركت در آن وقت را خوش نمىداشتند . « 2 »\r\nقرآن كريم دربارهء آنها فرموده است :\r\n« . . . وَ قالُوا لاتَنْفِرُوا فِىالْحَرِّ قُلْ نارُ جَهَنَّمَ اشَدُّ حَرًّا لَوْ كانُوا يَفْقَهُونَ » « 3 »\r\nو گفتند در گرما ، به جنگ مرويد ، بگو آتش جهنم گرمتر است اگر مىفهميدند .\r\n\r\nد - نتايج لشكركشى\r\nپس از رسيدن سپاه اسلام به تبوك ، معلوم شد كه دشمن با شنيدن خبر آمدن مسلمانان پا به فرار نهاده است . به اين ترتيب ، سفر جنگى به يك مانور بزرگ تبديل شد و در مجموع پيامدهاى زير را دربرداشت :\r\n\r\n\r\n","description":"","footnote":"\r\n( 1 ) - مغازى ، مترجم ، ج 3 ، ص 774 - 775 .\r\n( 2 ) - ر . ك . مجمع البيان فى تفسير القرآن ، طبرسى ، ج 3 ، ص 111 - 112 ، منشورات دار مكتبة الحياة بيروت لبنان ؛ مغازى ، مترجم ، ج 3 ، ص 755 .\r\n( 3 ) - توبه ، آيهء 81 .\r\n","page_name":" 114 ","page_number":114},
  {"content":"\r\n\r\n1 - زنگ خطر روميان به صدا درآمد و دريافتند كه اينك حكومتى نيرومند آنها را از درون شبه جزيرهء عربستان تهديد مىكند .\r\n2 - رسول خدا ( ص ) فرصت يافت كه باب گفت و گو و رفت و آمد با ساكنان مناطق جنوبى شام را بازكند . آن حضرت به حاكم آن ناحيه به نام « يوحنّا » نامه نوشت و از او خواست كه اسلام آورد يا آمادهء جنگ شود . او كه توان رويارويى با سپاه اسلام را در خود نمىديد ، خدمت رسول خدا ( ص ) آمد و هدايايى نيز تقديم كرد . چند تن از ديگر رؤساى محلى نيز چنين كردند و حاضر به پرداخت جزيه شدند . رسول خدا ( ص ) نيز در مقابل به آنها اجازه داد كه آزادانه در كشور اسلامى آمد و شد كنند و امنيت آنها را ضمانت كرد .\r\n3 - نبرد دومة الجندل . همزمان با جنگ تبوك ، نبرد ديگرى رخ داد كه به دومة الجندل مشهور است . پيامبر خدا ( ص ) يكى از فرماندهان خود را در رأس چهار صد نفر از مجاهدان اسلام به آن ناحيه فرستاد . اين گروه مأموريتشان را با موفقيت كامل انجام داده ، پس از اندكى زدو خورد ، حاكم دومة الجندل را دستگير كرده ، نزد رسول خدا ( ص ) آوردند . حضرتش او را مورد عفو قرار داد و در مقابل پرداخت جزيه با وى صلح كرد . « 1 »\r\n\r\n\r\n","description":"","footnote":"\r\n( 1 ) - كامل ، ج 2 ، ص 281 .\r\n","page_name":" 115 ","page_number":115},
  {"content":"\r\n\r\nخلاصه\r\nامپراتورى روم در زندگانى رسول خدا ( ص ) دوبار مورد تهاجم مسلمانان قرار گرفت . بار اول جنگ موته و بار دوم نبرد تبوك و به فرماندهى حضرتش انجام شد .\r\nجنگ موته به تلافى كشتار مبلّغان اسلام به دست روميان صورت گرفت .\r\nنبرد موته با توجه به اختلاف زياد ميان تعداد نيروهاى طرفين بطور كامل نابرابر بود .\r\nرسول خدا ( ص ) سه تن از مسلمانان را نامزد كرد تا در صورت كشته شدن هر كدام ، ديگرى فرماندهى جنگ را به عهده گيرد .\r\nرزمندگان اسلام در آغاز دچار ترديد شدند ، ولى با سخنرانى فرمانده‌شان تشويق شده ، به نبرد پرداختند ، اما تهاجم سنگين سپاه روم آنها را وادار به عقب‌نشينى ساخت .\r\nمردم مدينه رزمندگان را به خاطر عقب‌نشينى نكوهش مىكردند ، ولى پيامبر ( ص ) از آنها دلجويى كرد .\r\nرسول خدا ( ص ) پس از سركوب كامل دشمنان داخلى به جنگ روميان ، در ناحيه تبوك رفت .\r\nعلت بروز اين جنگ بنابر قولى تلافى جنگ موته و به قولى ديگر جلوگيرى از تهاجم روميان به قلمرو حكومت اسلامى بود .\r\nدر اين لشكركشى درگيرى مهمى رخ نداد و پيامبر خدا ( ص ) پس از امضاى چند قرارداد با مرزنشينان سرزمين شام ، پيروزمندانه به مدينه بازگشت .\r\nپرسش\r\n1 - علت بروز جنگ موته را بنويسيد .\r\n2 - چگونه مسلمانان عقب‌نشينى كردند ؟\r\n3 - برخورد مردم با رزمندگان اسلام چگونه بود و پيامبر ( ص ) چه واكنشى نشان داد ؟\r\n4 - جنبه‌هاى اهميت جنگ تبوك را بنويسيد .\r\n5 - چرا پيامبر ( ص ) به تبوك لشكر كشيد ؟\r\n6 - نتايج جنگ تبوك چه بود ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nدرس پانزدهم : سيرهء نظامى رسول خدا ( ص )\r\nحضرت محمد بن عبدالله ( ص ) يك پيامبر بود و مأموريّت هدايت انسانها به سوى خداوند را بر عهده داشت . او بسيار علاقه‌مند بود كه مردم از گمراهى رهايى يابند ، به راه راست درآيند و در اين راه رنج فراوان برد و سختيهاى زيادى را برخود هموار ساخت ، پيامبر رحمت بود و آمده بود كه مردم را با شيوه‌اى منطقى و خردپسند متقاعد كند كه دست از شرك و بت‌پرستى بردارند و به خداوند يكتا ايمان بياورند . او با هيچ كس سر دشمنى نداشت ، دنبال مقامى نبود ، قصد تصرف سرزمينى را نداشت و از قبيله ، مردم يا نژادى خاص طرفدارى نمىكرد بلكه آمد كه همهء نظرها را متوجه خداوند كند و مشعل خاموش دين را برافروزد .\r\nبا اين حال دعوت صميمانهء رسول خدا ( ص ) در آغاز بىپاسخ ماند ، سركشان قريش به مخالفت برخاستند . وابستگى شديد مردم به بتها سدّ راه توحيد شد . دانشمندان يهود و نصارا از راه حسادت وارد شدند و نتيجه آن شد كه رسول خدا ( ص ) ناخواسته وادار به جنگ گرديد . وقتى مخالفان ، زبانى جز زبان زور نمىدانستند ، حضرتش نيز دست به شمشير برد ، اما نه شمشير جهانگشايى . آن حضرت زمانى به اقدام نظامى و خشونت‌آميز دست مىزد كه كار با عقل و منطق پيش نمىرفت . وى براى مداواى درد جهل ، ابتدا داروى موعظه ، بشارت و تهديد را مىآزمود و گاهى كه هيچ كدام مؤثر نبود ، درمان را با داغ و جرّاحى به پايان مىبرد .\r\nهر چند رسول خدا ( ص ) پيامبر و با منبع وحى در ارتباط بود ، اما جنگهاى وى رنگ بشرى داشت . او به شيوهء معمول روزگار خويش مىجنگيد ، هر آن تدبيرى كه لازمهء يك جنگ بود مىانديشيد و از ابزار و ادوات جنگى استفاده مىكرد ، گاه در جنگ پيروز\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمىشد و زمانى شكست مىخورد . چون بنابر اين نبود كه كار رسالت از راه غير عادى پيش برود . بناى خداوند بر آن بود كه مسلمانان در اين نبردها شركت كنند تا مجاهد از منافق و شجاع از ترسو واستوار ازفرارى بازشناخته شود . خداوند مىخواست كه پيروان پيامبراسلام را همانند پيروان اديان پيشين بيازمايد و به هر كسى هر آنچه را كه شايسته آن است بدهد .\r\nهدف بحث حاضر اين است كه رفتار بشرى رسول خدا ( ص ) در جنگهاى روزگار او را بنماياند و نشان دهد كه حضرتش كار جنگ را چگونه پيش مىبرد . تاريخ و تحليل سياسى - نظامى جنگهاى رسول خدا ( ص ) در درسهاى پيشين ارائه شد و آنچه در اين درس مىآيد ، جمع‌بندى و نتيجه‌گيرى كلى روشهاى جنگى آن حضرت است . به اين اميد كه سيرهء جنگى پيامبر خدا ( ص ) سرمشق رزمندگان اسلام و الهام‌بخش رفتار آنان باشد ، ديگر آنكه سيماى صلح‌آميز آن حضرت را در جنگها بنمايانيم تا دروغهاى كسانى كه از ايشان چهره‌اى خشن و جنگ‌طلب ترسيم كرده‌اند ، آشكار شود .\r\n\r\nشركت در جنگ\r\nرسول خدا ( ص ) در بيشتر جنگها شركت داشت و فرماندهى جنگهاى بزرگ و سرنوشت‌ساز مثل بدر ، احد ، خندق ، فتح مكه ، حنين و تبوك بر عهدهء خود آن حضرت بود . حضور پيامبر ( ص ) در ميدان جنگ مايهء دلگرمى رزمندگان اسلام مىشد ، بويژه آنكه حضرتش چونان ديگر جنگجويان در سختيهاى جنگ سهيم بود . با اين وجود ، شأن و مقام فرماندهى خويش را در هر موقعيتى حفظ مىكرد . به منظور فرماندهى و پيشبرد كار جنگ ، مكان ويژه‌اى را اختيار مىكرد و به هدايت رزمندگان مىپرداخت .\r\nبا آنكه رسول خدا ( ص ) شجاعتى بىمانند داشت ، اما اغلب ، كار از پاى درآوردن دشمن را به عهدهء رزمندگان اسلام مىگذاشت حضرتش جز در وقت ضرورت دست به شمشير نمىبرد و چونان كوه استوارى بود كه به گفتهء اميرمؤمنان على ( ع ) وقتى كا رجنگ سخت مىشد ، رزمندگان اسلام به دو پناه مىبردند . « 1 »\r\n\r\n\r\n","description":"","footnote":"\r\n( 1 ) - نهج البلاغه ، صبحى صالح ، ص 520 ، شمارهء 9 .\r\n","page_name":" 118 ","page_number":118},
  {"content":"\r\n\r\n\r\nسعى بر كاهش تلفات\r\nرسول گرامى اسلام ( ص ) مىكوشيد تا جنگها كمترين تلفات جانى و مالى را داشته باشد . تعرض به غير نظاميان و ويران ساختن آباديها به وسيلهء فاتحان هميشه معمول بوده و هست ، اما رسول خدا ( ص ) چنين نمىكرد و دست رزمندگان را به غارت و چپاول نمىگشود . براى مثال ، يهوديان خيبر از سرسخت‌ترين دشمنان اسلام بودند . وقتى رسول خدا ( ص ) بر آنها پيروز شد ، اجازه داد كه در مزارع به كشت و كار پرداخته ، مقدارى از درآمد را به حكومت اسلامى بدهند ، در حالى كه قدرت داشت ، همهء آنها را با خاك يكسان كند .\r\nوقتى حضرتش سپاهى را براى نبرد اعزام مىكرد به آنان سفارشهايى مىفرمود كه همه حكايت از رعايت موازين انسانى در جنگ مىكند . « 1 »\r\n\r\nتكيه بر نيروهاى خودى\r\nايمان به خداوند و اعتقاد به يگانگى او و نيز اخلاص در كار از شرايط اوليه رزمندگان اسلام بود . پيامبر خدا ( ص ) در سخت‌ترين شرايط حاضر نبود نيروهاى مشرك را در جنگ شركت دهد . در مواردى مشركان به پيامبر ( ص ) پيشنهاد همراهى در جنگ را مىدادند ، اما حضرتش تنها به اين دليل كه آنها مشرك هستند ، از قبول آن خوددارى مىورزيد . « 2 » و مىفرمود : در جنگ با مشركان از مشركان كمك نمىگيريم . بايد همچنين باشد ، زيرا پيامبر ( ص ) كه براى برانداختن شرك و بت‌پرستى مىجنگيد ، چگونه مىتوانست از مشركان كمك بگيرد . وانگهى جاى اعتماد به مشركان هم نبود ، چه بسا كه در گرما گرم جنگ به همكيشان خود مىپيوستند و از پشت به سپاهيان اسلام خنجر مىزدند .\r\n\r\n\r\n","description":"","footnote":"\r\n( 1 ) - مثل اينكه مىفرمود : پيران سالخورده ، كودكان خردسال و زنان را نكشيد . همچنين آنها را از پاشيدن سم در سرزمين دشمن و كشتن فرستادگان و گروگانها پرهيز مىداد . نيز حضرتش مىفرمودكه كشته‌اى را مثله‌نكنند و درختان را قطع‌ننمايند مگردر صورت ناچارى ( ر . ك . ميزان الحكمه ، محمدى رى شهرى ، ج 3 ، ص 327 - 328 ) .\r\n( 2 ) - الرسول القائد ، محمود شيث خطاب ، ص 103 .\r\n","page_name":" 119 ","page_number":119},
  {"content":"\r\n\r\n\r\nرعايت اصول نظامى\r\nرسول خدا ( ص ) در تمام مراحل جنگ همهء اصول نظامى را رعايت مىكرد ، به نظم و انضباط نظاميان اهميتى ويژه مىداد ، بر كيفيّت نيروهاى زير فرمان خود نظارت مىكرد و از شركت‌افرادى كه‌توان رزمى لازم رانداشتند جلوگيرىمىنمود ، بر اجراى دستوراتش نظارت كامل داشت . وقتى آماده باش اعلام مىشد كسى حق نداشت بدون اجازه محل مأموريتش را ترك كند . آن حضرت بويژه بر حفظ اسرار تأكيد مىورزيد و بسيار مراقب بود كه اسرار نظامى مسلمانان فاش نشود . بسيار اتفاق مىافتاد كه پيامبر ( ص ) مقصد حركت را اعلام نمىكرد و در مواردى راههاى مدينه را زيرنظر مىگرفت كه اخبار و اطلاعات به‌دشمن نرسد .\r\nرسول خدا ( ص ) در حالى كه خود بسيار مراقب بود كه اطلاعات نطامى به دست دشمن نرسد ، پيوسته جاسوسانى را در سپاه دشمن نگه مىداشت . در شهر مكه افرادى بودند كه اخبار را به ايشان مىرساندند و بسا اتفاق مىافتاد كه آن حضرت كسانى را مأمور مىكرد تا در طول راه همراه دشمن حركت كنند و رفتارش را گزارش كنند .\r\n\r\nاستفاده از تجهيزات نظامى\r\nپيامبر بزرگوار اسلام از همهء ابزار و ادوات نظامى آن روزگار استفاده مىكرد . او خود از زره ، بهره مىبرد و يراق برمىگرفت ، وجود تجهيزات نظامى را براى رزمندگان اسلام ضرورى مىدانست و از منجنيق و دبابه كه از ابزار پيشرفتهء نظامى آن روزگار بود استفاده مىكرد ، علاوه بر تجهيزات نظامى به ايجاد موانع نظامى و استفاده از موقعيتهاى جغرافيايى در وقت جنگ اهميت ويژه‌اى مىداد و از پيشنهادهاى مفيد و كارساز استقبال مىكرد ، مثل كندن خندق در جنگ احزاب يا تغيير موضع در جنگهاى بدر و خيبر .\r\n\r\nجنگ در سرزمين دشمن\r\nرسول خدا ( ص ) تا آنجا كه ممكن بود كوشش داشت با دشمن در سرزمين خودش بجنگد ، به اصطلاح در ميدان حريف بازى مىكرد . اين كار فايده‌هاى زيادى داشت كه به\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nچند مورد آنها اشاره مىكنيم :\r\n1 - قلمرو حكومت‌اسلامى از تاخت و تاز دشمن و خرابيهاى ناشى از آن مصون مىماند .\r\n2 - دشمنان را از طمع به نابودى اسلام بازمىداشت و در آنها ايجاد ترس مىكرد .\r\n3 - نشاط روحى و آمادگى رزمى رزمندگان اسلام را حفظ مىكرد .\r\n4 - غير نظاميان دچار صدمه و خسارت نمىشدند .\r\n\r\nبازگذاشتن باب گفت وگوى سياسى\r\nيكى از نشانه‌هاى بارز و روشن جنگ طلب نبودن رسول خدا ( ص ) بازگذاشتن باب مذاكرهء سياسى بود . به گواهى تاريخ ، ايشان با سرسخت‌ترين دشمنان خود يعنى ابوسفيان روابط سياسى خود را قطع نكرد ، خود يا فرستاده‌هاى او را به حضور مىپذيرفت ، به نامه‌ها يا پيامهايش پاسخ مىداد و دربارهء مسائل سياسى - نظامى با او گفتگو مىكرد ، حتى در روزهاى جنگ نيز همين روش ادامه دارد . ديديم كه در جنگ احزاب با قبيلهء غطفان وارد گفتگو شد تا شايد آنها را از جنگ منصرف كند . هنگام محاصرهء بنىقريظه پيوسته با آنان در حال گفتگو و مذاكرهء سياسى بود ، شايد بتواند آنها را وادار به تسليم كند و جنگى درنگيرد . چيزى كه باعث شد مكه بدون خونريزى گشوده شود ، همين روحيه و شيوهء رسول خدا ( ص ) بود . ابوسفيان با پاى خودش نزد مسلمانان آمده بود و هيچ مانعى براى كشتن وى وجود نداشت . حتى يكى از مسلمانان چنين پيشنهادى را هم كرد ، ولى پيامبر خدا ( ص ) او را امان داد تا در ميان سپاه اسلام گردش كند و قدرتمندى آنان را ببيند و در نتيجه فكر مقاومت در مقابل آنها را از سر بيرون كند .\r\n\r\nموقع شناسى\r\nشتابزدگى در سيرهء نظامى پيامبر ( ص ) ديده نمىشد . ايشان هيچ كارى را جز در زمان مناسب انجام نمىداد و بسيار موقع شناس بود . وقتى خبر كشته‌شدن قاريان قرآن را در واقعهء بئرمعونه شنيد ، بسيار متأثر شد ، ولى چون زمان را مناسب نديد گرفتن قصاص\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nخون آنها را به بعد موكول كرد . در صلح حديبيه بيشتر مسلمانان ميل به جنگ داشتند ، ولى آن حضرت با تمام مشكلاتى كه به دنبال داشت ، به آن رضايت نداد . در همان شرايط و موقعيت از آنان بيعت گرفت كه از فرمانش سرپيچى نكنند و از اين كار در شرايط حساس جنگ « حنين » بهره گرفت .\r\nپيامبر زمان انجام عمليات نظامى را خوب مىسنجيد تا بر دشمن در حالى بتازد كه آمادگى نداشته باشد . آن حضرت از فرصتهاى مناسبى كه پيش مىآمد بيشترين بهره را مىبرد و زمان را بيهوده تلف نمىكرد ، وقتى از پراكنده شدن دشمن مطمئن مىشد بسرعت به مدينه بازمىگشت و به كارهاى پيش‌بينى نشده اقدام نمىكرد .\r\n\r\nمشورت\r\nپيامبر بزرگوار ما در جنگها با فرماندهان سپاه مشورت مىكرد و نظرشان را دربارهء مسائل گوناگون جنگ جويا مىشد . اين كار فرمايشى هم نبود ، بلكه به رأى آنها احترام مىگذاشت و آن را به كار مىبست . محل استقرا نيروهاى اسلام را در جنگ بدر به پيشنهاد يكى از مسلمانان تغيير داد ، در جنگ خندق پيشنهاد سلمان فارسى را به كار بست ، ميدان نبرد را در جنگ احد با نظر ياران خود برگزيد و در جنگ خيبر نيز محل استقرار سپاه را خارج از محدودهء قلعه‌ها قرار داد . البته با آراى نادرست آنان هم مخالفت مىورزيد ، چنان كه ديديم در حديبيه با وجود اصرار و تمايل مسلمانان از اقدام به جنگ خوددارى ورزيد .\r\n\r\nحفظ يكپارچگى سپاه\r\nسپاهيان اسلام با الهام از تعاليم و حدت آفرين اسلام از انسجام ، هماهنگى و يكدلى ويژه‌اى برخوردار بودند . روابط آميخته با دشمنى و نفرت‌آميز روزگار جاهليت جايش را به برادرى اسلامى داده بود . اين امر كينهء دشمنان و منافقان حسود را در پىداشت . آنها پيوسته به دنبال فتنه‌گرى و طرح مسائل اختلاف انگيز بودند ، شايد بتوانند وحدت سپاه اسلام را از ميان ببرند . از سوى ديگر ، رسول خدا ( ص ) به عنوان پيشوايى الهى و\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nفرماندهى نظامى به نقش يكپارچگى رزمندگان اسلام در سرنوشت جنگ ، آگاهى كامل داشت . از اين رو ، پيوسته در حفظ يكپارچگى سپاه و جلوگيرى از بروز حوادث تفرقه‌آميز كوشش مىكرد .\r\nمورد بروز اختلاف ميان رزمندگان اسلام در زمان پيامبر ( ص ) بسيار اندك است كه خود نشانهء فرماندهى خردمندانه و موفقيّت آميز آن حضرت است ؛ شايد تنها مورد آن جنگ بنى مصطلق بود كه سپاهيان اسلام در آستانهء نزاع و درگيرى قرار گرفتند . رسول خدا ( ص ) به جاى آنكه طرفين دعوا را مورد بازخواست قرار دهد ، فرمان حركت سپاه را صادر كرد و در نتيجه نزاع به كلى پايان يافت .\r\n\r\nتشويق سپاهيان كارآمد\r\nرسول خدا ( ص ) به جنگجويان و فرماندهان شجاع و با رشادت احترام مىگذاشت و آنها را تشويق مىكرد . تشويقهاى آن حضرت هميشه معنوى بود و هرگز چهرهء ماديّت نداشت . البته ايشان از چنان نفوذ معنوى در ميان رزمندگان برخوردار بود كه تشويق ايشان براى آنها بالاترين افتخار به حساب مىآمد . تاريخ اسلام ، موردى از اينكه پيامبر ( ص ) جز با قدردانى معنوى رزمنده‌اى را مورد توجه قرار داده باشد ثبت نكرده است و اين بالاترين ميزان موفقيت براى يك فرمانده نظامى است كه سربازانش به پاداشهاى معنوى او دلخوش باشند و براى رسيدن به كالاى دنيوى و مادى نكوشند .\r\n\r\nآزادسازى اسيران\r\nپيامبر خدا ( ص ) مىكوشيد تا با روشهاى گوناگون زمينهء آزاد ساختن اسيران را فراهم سازد . نمونه‌هاى اين كار در جنگهاى بسيارى ديده مىشود . در جنگ بدر در مدت كوتاهى اسيران آزاد شدند . فديه آنان به ميزانى تعيين شد كه توانگر و بينوا بتواند آزاد شود . حضرتش در جنگ بنىمصطلق با دختر رئيس اين قبيله ازدواج كرد و به دنبال آن همهء اسيران به دليل اينكه خويشاوندان همسر پيامبر ( ص ) بودند ، آزاد شدند . شايد يكى از دلايل ازدواج پيامبر ( ص ) نيز همين بود .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nخلاصه\r\nاساس كار پيامبر خدا ( ص ) بر دعوت بود ، اما سرسختى دشمنان ، حضرتش را وادار به جنگ كرد .\r\nهر چند رسول خدا ( ص ) گاه از امدادهاى غيبى بهره‌مند مىشد ، ولى جنگهاى ايشان به طور كامل رنگ بشرى داشت و با ابزار و شيوه‌هاى همان روزگار صورت مىگرفت .\r\nرسول خدا ( ص ) خود در جنگها شركت مىجست ، در عين حال نقش فرمانده داشت .\r\nنهايت تلاش پيامبر ( ص ) براين بود كه ميزان تلفات جنگ كم باشد .\r\nرسول گرامى اسلام از شركت افراد مشرك يا كسانى كه داراى انگيزه‌هاى مادى بودند در جنگ جلوگيرى مىكرد .\r\nرعايت اصول نظامى از نظر پيامبر خدا ( ص ) اهميت ويژه‌اى داشت .\r\nپيامبر ( ص ) از همهء سلاحهاى معمول روزگار خود استفاده مىكرد و مسلمانان را به آموختن فنون نظامى وامىداشت .\r\nنهايت تلاش رسول خدا ( ص ) اين بود كه از نزديك شدن دشمن به مدينه جلوگيرى كند .\r\nرسول خدا ( ص ) باب گفت و گوى سياسى را باز نگه مىداشت و بسيار موقع‌شناس بود .\r\nپيامبر ( ص ) با رزمندگان اسلام مشورت مىكرد ، در حفظ يكپارچگى سپاه مىكوشيد و سپاهيان كار آمد را مورد تشويق قرار مىداد .\r\nپرسش\r\n1 - چرا پيامبر ( ص ) دست به اقدام نظامى زد ؟\r\n2 - رسول خدا ( ص ) با چه شيوه‌اى مىجنگيد ؟\r\n3 - سياستهاى جنگى عمدهء رسول خدا ( ص ) در مقابلهء با دشمن را بنويسيد .\r\n4 - پيامبر ( ص ) به كدام دسته از مسائل رزمندگان اهميت بيشترى مىداد ؟\r\n5 - برخورد پيامبر ( ص ) با رزمندگان اسلام چگونه بود ؟\r\n6 - اهميت گفتگوى سياسى در نظر پيامبر ( ص ) چه اندازه بود ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nدرس شانزدهم : نقش فرماندهى رسول خدا ( ص )\r\nرسول‌خدا ( ص ) در طول عمر پربركتش حدود 28 جنگ بزرگ وكوچك را فرماندهى كرد . اين نبردها فراز و نشيبهاى بسيارى داشت ، گاه شكست بود و گاه پيروزى ، زمانى پيشرفت بود و وقتى ديگر عقب‌نشينى ، زمانى صحنه پيكار چنان بر مسلمانان سخت مىشد كه قلبها تكان مىخورد و جز اراده‌هاى آهنين ياراى مقاومت نداشت و زمانى هم كابوس شكست چنان بر ميدان دشمن سايه مىافكند كه سراسيمه پا به فرار مىنهاد .\r\nروحيهء رزمندگان اسلام نيز متفاوت بود : گروهى بسيار پردل و نيرومند كه سوداى سربلندى اسلام و بهشت جاودان را در سر داشتند و عده‌اى هم كه در پيروزيها شادمان و در ناكاميها غمناك مىشدند ، اما پيامبر ( ص ) هميشه چون كوه استوار و با صلابت بود . در پيشامدهاى ترسناك ، اراده‌اش متزلزل نمىشد و در هنگام موفقيّت جانب احتياط را رعايت مىكرد . برخورد او با دوست و دشمن حساب شده بود . آن حضرت ميدان جنگ را به نيكوترين صورت ممكن اداره مىكرد ، از رزمندگانى كه در اختيار داشت به بهترين وجه استفاده مىكرد و بطور خلاصه تمام صفتهاى ممتاز يك فرمانده نظامى را داشت ، در حالى كه هيچ دورهء نظامى نديده بود .\r\nكارشناسان و تحليلگران مسائل نظامى براى يك فرمانده خوب صفاتى را از اين قرار برشمرده‌اند : تصميم‌گيرى درست ، شجاعت ، ارادهء قوى ، مسؤوليت پذيرى ، آشنايى كامل با اصول رزم ، اعلام فرمانهاى صريح و روشن ، متعادل بودن در پيروزى و شكست ، داشتن نفوذ معنوى ميان سربازان ، موقع شناسى « 1 » و . . . . بررسى زندگى جنگى و تاريخ\r\n\r\n\r\n","description":"","footnote":"\r\n( 1 ) - الرسول القائد ، ص 433 .\r\n","page_name":" 125 ","page_number":125},
  {"content":"\r\n\r\nفرماندهى آن حضرت نشان مىدهد كه ايشان از همه صفتهاى يك فرمانده ممتاز و شايسته برخوردار بود و با دارابودن همين امتيازها بود كه توانست پرچم توحيد را در جهان برافرازد .\r\nبررسى ابعاد گوناگون زندگى نظامى و ويژگيهاى برجستهء فرماندهى ايشان موضوع درس حاضر است ؛ هر چند روشن است كه قطره‌اى از درياى فضايل آن حضرت را در يك درس نمىتوان گنجانيد .\r\n\r\nشجاعت\r\nرسول گرامى اسلام فردى شجاع بود و شجاعت در تمام صحنهء زندگى وى ديده مىشود . زمانى كه مشركان مكه حضرتش را پيوسته تهديد مىكردند و آزار مىدادند ، يك تنه در مقابل همهء آنها ايستاد و آنان را به هيچ گرفت . وقتى هم كه به مدينه آمد و حكومت اسلامى تشكيل داد ، مخالفان خويش را با ديدهء تحقير نگريست و در انجام كارهاى نظامى براى گسترش و تثبيت حكومت لحظه‌اى ترديد نكرد . از نشانه‌هاى شجاعت آن حضرت رو در رو شدن با دشمن با وجود كمى نيرو بود . به شهادت تاريخ تقريباً در تمام جنگها تعداد رزمندگان اسلام از سپاه كفر كمتر بود ، در عين حال در بيشتر نبردها پيروزى با مسلمانان بوده است .\r\nشجاعت رسول خدا ( ص ) را كسى مثل حضرت على ( ع ) تأييد مىكند كه خود شجاعترين و سلحشورترين رزمندهء اسلام‌است . آن‌حضرت در سخنى فرموده‌است :\r\n« كُنَّا إِذَا احْمَرَّ الْبَأْسُ اتَّقَيْنا بِرَسُولِ اللَّهِ صَلَّى اللَّهُ عَلَيْهِ وَ آلِه ، فَلَمْ يَكُنْ أَحَدٌ أَقْرَبَ إِلَى الْعَدُوِّ مِنْهُ » « 1 »\r\nهنگامى كه كارزار سخت مىشد ، به رسول خدا ( ص ) پناه مىبرديم و هيچ كس از او به دشمن نزديكتر نبود .\r\n\r\n\r\n","description":"","footnote":"\r\n( 1 ) - نهج البلاغه ، فيض الاسلام ، ص 1210 ، شمارهء 9 .\r\n","page_name":" 126 ","page_number":126},
  {"content":"\r\n\r\nچنان كه ديديم در جنگ احزاب بر اثر زيادى دشمن و فشار جنگ دلها بشدت لرزيد ، بيم و هراس بر همه‌جا سايه افكند و بيشتر مردم نگران بودند ، بويژه زمانى كه خيانت و پيمان‌شكنى يهوديان بنىقريظه آشكار شد ، ترس و نگرانى مردم افزايش يافت . با اين حال ، رسول خدا ( ص ) هرگز نگران نشد و ترس به او راه نيافت . ايشان پيوسته در فعاليت بود و شب و روز براى پيشبرد جنگ مىكوشيد . نظارت بر يك جبههء پنج كيلومترى با امكانات آن روزگار كار بسيار دشوارى بود و رسول خدا ( ص ) با شجاعت بىمانند خويش اين مهم را به انجام رسانيد و دشمن را فرارى و سرافكنده ساخت .\r\n\r\nبنيهء نيرومند\r\nرسول خدا ( ص ) بسيار قوى بنيه و تندرست بود . با آنكه شبها پيوسته در حال عبادت بود و اندكى مىخوابيد ، روزها با نشاط كامل فعاليت مىكرد راههاى دراز را همانند افراد زير فرمانش مىپيمود ، با آنكه وظيفهء حساس و خطير فرماندهى را به عهده داشت ، در انجام كارهاى دشوار شركت مىجست ، گاهى در جنگها زخمهاى عميق و كارى برمىداشت ، با اين وجود سپاه اسلام راهدايت مىكرد بىآنكه سستى در او ديده شود .\r\n\r\nشخصيت و نفوذ\r\nپيامبر خدا ( ص ) شخصيتى برجسته داشت و يارانش بشدت زير تأثير معنويت آن حضرت بودند . كافران قريش در واقعهء حديبيه فردى را فرستادند تا با آن حضرت گفتگو كند . او كه فرد جهان ديده‌اى بود ، از شخصيت و نفوذ معنوى رسول خدا ( ص ) به شگفت آمد و در هنگام بازگشت چنين گفت : من نزد قيصر و كسرى ، امپراتوران روم و ايران و همچنين پادشاه حبشه رفته‌ام ، اما هيچ پادشاهى را نديده‌ام كه به اندازهء محمّد در پيروانش نفوذ داشته باشد . آب وضويش را نمىگذارند بر زمين بريزد و موهايش را جمع مىكنند و اينان هرگز او را با چيزى عوض نخواهند كرد . « 1 »\r\n\r\n\r\n","description":"","footnote":"\r\n( 1 ) - السيرة النبويه ، ج 3 ، ص 328 .\r\n","page_name":" 127 ","page_number":127},
  {"content":"\r\n\r\nبا آنكه پيامبر ( ص ) فروتن و مهربان بود و يارانش را بسيار دوست مىداشت ، كسى را ياراى آن نبود كه زياد به چهرهء مباركش بنگرد ، با ايشان بلند سخن بگويد يا او را در اجراى تصميمهايش به ترديد افكند . با آنكه در جاهاى لازم با ياران خويش به رايزنى مىپرداخت ولى آنان هرگز به اين فكر نيفتادند كه در ارادهء حضرتش تأثير بگذارند ، بلكه با كمال ادب و فروتنى پيشنهاد خود را مطرح مىكردند كه در صورت درست بودن مورد پذيرش حضرتش قرار مىگرفت ، به هر حال كسى بر ديدگاه خود پافشارى نمىكرد .\r\n\r\nفرمانهاى صريح و روشن\r\nاز ويژگيهاى يك فرمانده برجسته آن است كه در شرايط گوناگون جنگ بسرعت تصميم بگيرد و در عين حال دستورهايى كه صادر مىكند معقول ، روشن و دور از هر ابهامى باشد . اين امر باعث مىشود كه رزمندگان به درستى فرمانها اعتماد كنند و در اجرايش به خود ترديدى راه ندهند . طبيعى است كه دستورهاى بىموقع و بى جا يا مبهم و نادرست ، رزمندگان را دچار سردرگمى مىكند و اوضاع ميدان نبرد را به هم مىريزد .\r\nابلاغ فرمانهاى درست و روشن نياز به دو عامل دارد : اول نيروى عقل و تدبير ، دوم اطلاعات درست از چگونگى ميدان نبرد و وضعيت دشمن . در قوت عقل و نيروى تدبير رسول خدا ( ص ) كسى ترديد ندارد و حضرتش اين موهبت خدايى را به حد كمال دارا بود . اطلاع از وضع دشمن نيز امرى بود كه از همان روزهاى اوّل رويارويى با نيروهاى قريش مورد توجه رسول خدا ( ص ) بود . آن حضرت پيوسته تلاش مىكرد كه آخرين اطلاعات از وضعيت نيروهاى دشمن را در اختيار داشته باشد و در تمام نبردها قبل از هر كارى به كسب خبر و اطلاعات مىپرداخت .\r\nاولين اقدامهاى نظامى رسول خدا ( ص ) عليه مكيان جنبهء اطلاعاتى و كسب خبر و همچنين آشنايى مسلمانان با موقعيت نظامى راههاى تجارى قريش داشت . هنگام رويارويى با دشمن مثل نبردهاى بدر ، احد ، خندق و ديگر نبردها نخستين گام حضرتش اين بود كه اطلاعات مورد نياز را از دشمن كسب كند .\r\nاين دو عامل يعنى نيروى عقل و آگاهى از وضع دشمن براى پيامبر ( ص ) اين امكان را\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nفراهم مىآورد كه فرمانهاى نظامى را بموقع و در نهايت روشنى صادر كند . وقتى گفت و گوى آن حضرت را با تيراندازانى كه حفاظت از جبههء پشت رزمندگان اسلام را به عهده داشتند ، مطالعه مىكنيم به آسانى درمىيابيم كه آن حضرت چقدر به اهميت نظامى آن نقطه آگاه بود چقدر به رزمندگان تأكيد كرد كه محل مأموريت خود را ترك نكنند ، گويا حضرتش بروشنى مىديد كه آنان با مشاهدهء شكست اوليه دشمن ، محل را ترك خواهند كرد . از اين رو تأكيد ورزيد كه حتى اگر دشمن را در حال شكست و فرار هم ديديد ، سنگرها را ترك نكنيد .\r\n\r\nآرامش\r\nشايستگى و لياقت يك فرمانده نظامى در هنگام حادثه‌هاى ترسناك بروز مىكند . آن كس كه از سختى جنگ به هراس نمىافتد و بر اعصابش مسلط مىماند ، موج حوادث را نيز از سر مىگذراند و آن كس كه در وقت بيم و ترس ، آرامش خود را از دست مىدهد ، دستخوش امواج شده ، راه به ساحل پيروزى نخواهد برد .\r\nپيامبر بزرگوار اسلام آرامش بىمانند داشت و در سخت‌ترين شرايط نبرد بر اعصابش مسلط بود . هرگز كسى ايشان را آشفته و سراسيمه نديد يا فرمانى را از روى بىحوصلگى صادر نكرد . وقتى در جنگ خندق خيانت يهود آشكار شد ، حضرتش با كمال آرامش و خونسردى رفتار كرد . ابتدا كار احزاب را يكسره ساخت و بعد به حضور بنىقريظه در مدينه پايان داد . در جنگ احد در حالى كه چندين زخم كارى به تن داشت و صورتش خون آلود بود ، ابوسفيان پيشنهاد كرد كه وعده‌گاه سال آيندهء جنگ ، محل بدر باشد ، پيامبر ( ص ) با نهايت آرامش آمادگى خود را اعلام كرد و زمانى كه دشمن شعارهاى شرك‌آميز مىداد ، حضرتش دستور فرمود : با شعارهاى توحيدى آنان را پاسخ دهند تا به آنها بفهماند كه اين ناكامى اندك ، تزلزلى در ارادهء حضرتش ايجاد نكرده است .\r\n\r\nروان شناسى و شناخت استعدادها\r\nرسول خدا ( ص ) نيروهاى زير فرمانش را به خوبى مىشناخت و از لياقت و ميزان\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكارآيى آنها آگاهى كامل داشت . روان شناسى نيروها به حضرتش اين امكان را مىداد كه به افراد ، وظيفه‌اى در خور توان و شايستگى آنان بدهد و كارى خارج از اندازهء توان بر عهدهء كسى نگذارد .\r\nحسان بن ثابت ، شاعرى چيره دست و توانا بود ، اما قدرت شركت در جنگ را نداشت . « 1 » پيامبر خدا ( ص ) كه از اين موضوع آگاهى داشت هرگز او را به ميدان جنگ نفرستاد و تنها از قريحه و ذوق سرشار او عليه دشمن استفاده مىكرد . تعدادى از نو مسلمانان مكه در جنگ حنين شركت كردند ، وقتى نوبت تقسيم غنيمتها رسيد ، حضرتش كه مىدانست آنان بيشتر به انگيزهء كسب غنيمت به جنگ آمده‌اند ، همهء اموال را ميان آنها تقسيم كرد . در مقابل ، انصار نگران آن بودند كه رسول خدا ( ص ) در مكه بماند و به مدينه نرود . در همان مجلس چنين اعلام كرد : شما خشنود باشيد كه اموال از آن مكيان باشد و رسول خدا ( ص ) همراه شما باشد . با شنيدن اين خبر غريو شادى از انصار برخاست و غنيمتها را بكلّى از ياد بردند .\r\nروز جنگ احد شمشيرى را به دست گرفت و پرسيد چه كسى حق اين شمشير را ادا مىكند ؟ چند نفر از جنگجويان اعلام آمادگى كردند ، ولى رسول خدا ( ص ) شمشير را به آنان نداد تا آنكه « ابو دجانه » برخاست و گفت : حقش چيست اى رسول خدا ( ص ) ؟\r\nفرمود : اينكه آن قدر به دشمن بزنى تا كج شود ، و آن گاه شمشير را به ابودجانه داد . « 2 »\r\n\r\nمحبت متقابل\r\nپيامبر خدا ( ص ) نسبت به رزمندگان اسلام محبّت داشت و در رفع گرفتاريهاى مادى و معنوى آنان مىكوشيد . ديديم كه رزمندگان اسلام پس از جنگ موته فرارى تلقى شده ، مورد نكوهش مردم قرار گرفتند و رسول خدا ( ص ) آنان را از اين اتهام برى دانست و از يكايك آنان دلجويى كرد . در جنگ خندق براى آنكه از فشار جنگ بر مسلمانان بكاهد با يكى از قبيله‌هاى مهاجم وارد گفت و گو شد ، هر چند مسلمانان خود به اين كار رضايت\r\n\r\n\r\n","description":"","footnote":"\r\n( 1 ) - ر . ك . الاعلام ، زركلى ، ج 2 ، ص 188 .\r\n( 2 ) - السيرة النبويه ، ج 3 ، ص 71 .\r\n","page_name":" 130 ","page_number":130},
  {"content":"\r\n\r\nندادند ، و نمونه‌هاى فراوان ديگر .\r\nمجاهدان اسلام نيز در مقابل ، پيامبر ( ص ) را دوست مىداشتند و در هنگام خطر ، جان خود را سپر ايشان مىساختند . در جنگ احد سپاهيان دشمن حلقهء محاصره را بسيار تنگ كردند و از هر سوى به جانب حضرتش تيرمىافكندند . در اين ميان تعدادى از مسلمانان به دفاع از آن حضرت برخاسته ، تا دفع خطر از ايشان جانانه نبرد كردند . در پايان همين نبرد ، يكى از زنان مسلمان كه چند تن از عزيزانش به شهادت رسيده بودند ، وقتى خبر سلامتى رسول خدا ( ص ) را شنيد ، بسيار شادمان شد .\r\nبهترين نمونهء دوستى متقابل پيامبر ( ص ) و يارانش در رفتار ابوذر با ايشان ديده مىشود . ابوذر در جنگ تبوك از سپاه عقب ماند . پس از سه روز خسته و تشنه به مسلمانان پيوست . پيامبر خدا ( ص ) كه از ديدارش شادمان بود ، دستور داد سيرابش كنند ، اما با كمال تعجب ديد كه ابوذر مشكى آب به همراه دارد . فرمود : آب دارى و تشنه‌اى ؟\r\nگفت : آرى پدر و مادرم فدايت . به صخره‌اى رسيدم كه روى آن آبى گوارا و خنك يافتم . با خود گفتم : اين را نمىنوشم تا حبيب من رسول خدا ( ص ) از آن بنوشد . « 1 »\r\n\r\nدورانديشى\r\nپيامبر خدا ( ص ) بسيار دورانديش بود و مسائل نظامى را با ديدگاه سياسى ، ارزيابى و تحليل مىكرد . ابتدا همهء احتمالها را مورد بررسى قرار مىداد و سپس تصميم مىگرفت .\r\nدر جريان حديبيه با وجود آنكه بيشتر مسلمانان با قرار صلح مخالف بودند ، حضرتش كه آيندهء كار را روشن و موفقيت‌آميز ارزيابى مىكرد ، آن را پذيرفت . تاريخ اسلام ، درستى نظر ايشان را تأييد كرد و معلوم شد كه تصميم حضرتش پس از سنجيدن همهء جنبه‌ها گرفته شده است . آن حضرت در فتح مكه چنان عمل كرد كه هيچ گونه درگيرى شديد و خشونت‌آميز و گسترده‌اى پيش نيايد و چنين هم شد .\r\nرسول خدا ( ص ) هنگام اعزام سپاه ، در طول راه و در اردوگاهها چنان با هوشيارى و\r\n\r\n\r\n","description":"","footnote":"\r\n( 1 ) - بحارالانوار ، ج 21 ، ص 216 .\r\n","page_name":" 131 ","page_number":131},
  {"content":"\r\n\r\nدورانديشى رفتار مىكرد كه حتى يك بار هم از سوى دشمن مورد تهاجم غافلگيرانه واقع نشد ، در حالى كه پيوسته دشمن را غافلگير مىكرد و با حركتهاى مانورى و نمايشى او را به اشتباه مىانداخت .\r\n\r\nمساوات با رزمندگان\r\nرسول گرامى اسلام چه در زندگى عادى و چه در زندگى جنگى ، امتياز ويژه‌اى براى خويش قايل نبود ، جز آنچه كه رهبرى و فرماندهى اقتضا مىكرد . در مسير جنگ بدر تعداد مركبهاى سوارى مسلمانان اندك بود و بناچار هر چند نفر از يك شتر استفاده مىكردند . آن حضرت نيز چنين كرد و با حضرت على ( ع ) و يك نفر ديگر به نوبت يك شتر را سوار مىشدند . دو شريك پيامبر ( ص ) پيشنهاد كردند كه پياده بروند و ايشان سوار باشد ، اما نپذيرفت و فرمود : شما از من نيرومندتر نيستيد و من از شما به پاداش بىنيازتر نيستم .\r\nگرسنگى در جنگ خندق به مسلمانان بسيار فشار مىآورد . هيچ وقت ديده نشد كه پيامبر خدا ( ص ) غذاى ويژه‌اى بخورد يا از غذاهاى موجود سهم بيشترى به خود اختصاص دهد ، چه بسا كه يارانش را ترجيح مىداد و غذا و لباس خوب را به آنان ايثار مىكرد . روشن است كه اين رفتار در روحيهء رزمندگان اسلام بسيار مؤثّر مىافتاد و آنان را به ايثار و فداكارى تشويق مىكرد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nخلاصه\r\nپيامبر بزرگوار اسلام ( ص ) همهء ويژگيهاى يك فرماندهء نظامى لايق را دارا بود .\r\nرسول خدا ( ص ) شجاعتى بىمانند داشت ، از زيادى دشمن هراسناك نمىشد ، از همه به دشمن نزديكتر بود و رزمندگان به هنگام سختى به ايشان پناه مىبردند .\r\nحضرتش شخصيتى با نفوذ داشت و همهء جنگجويان اسلام در برابرش فروتن بودند .\r\nفرمانهاى جنگى پيامبر ( ص ) بسرعت صادر مىشد و در عين حال ، به خوبى روشن بود .\r\nرسول گرامى اسلام در حادثه‌هاى ترسناك ، آرامش كامل داشت و با تسلط بر اعصاب خويش ، فرمانهاى لازم را صادر مىكرد .\r\nپيامبر خدا ( ص ) استعداد و شايستگى نيروهاى زير فرمان خويش را به خوبى مىدانست و وظيفهء هر كسى را به اندازهء توان وى تعيين مىكرد .\r\nمحبت رسول خدا ( ص ) و رزمندگان اسلام متقابل بود .\r\nرسول برگزيدهء خدا ( ص ) فرماندهى كاردان و دورانديش بود و پس از سنجيدن همهء جنبه‌هاى امور تصميم لازم را مىگرفت .\r\nپيامبر ( ص ) در همهء پيشامدها و ناگواريهاى نبرد با رزمندگان اسلام همگام بود ، خود را از ديگران ممتاز نمىشمرد ، هر چند كه در واقع ، برتر از همه بود .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nپرسش\r\n1 - ويژگيهاى يك فرماندهء لايق را ذكر كنيد .\r\n2 - شجاعت پيامبر ( ص ) بر روحيه رزمندگان اسلام چه تأثيرى داشت ؟\r\n3 - تأثير آرامش پيامبر ( ص ) بر صحنهء پيكار چه بود ؟\r\n4 - ارزيابى نيروهاى اسلام در نظر پيامبر ( ص ) چه اهميتى داشت ؟\r\n5 - پيامبر ( ص ) با نيروهاى زير فرمان خود چگونه رفتار مىكرد ؟\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nدرس هفدهم : سپاهيان ممتاز\r\nيكى از امتيازهاى عصر ظهور اسلام ، وجود جنگجويان سلحشورى بود كه در ركاب رسول گرامى ( ص ) براى پيشبرد هدفهاى دينى به جهاد پرداختند . پيروزى هر نيروى رزمى در گروى سه ركن اساسى است : اول فرماندهى لايق ، دوم رزمندگان جنگاور و سلحشور و سوم تجهيزات مناسب .\r\nدربارهء ركن اول يعنى فرماندهى لايق در درسهاى گذشته بحث كرديم و نشان داده شد كه پيامبر خدا ( ص ) نمونهء كامل يك فرمانده لايق بود و در سايهء تلاشهاى بىوقفهء حضرتش اسلام ، جهانگير شد .\r\nركن اساسى دوم يعنى « رزمندگان » موضوع درس حاضر است كه در آن نشان داده خواهد شد كه پس از قدرت فرماندهى رسول خدا ( ص ) سلحشورى و توان رزمى آن دلاور مردان بود كه بينى گردنكشان عرب را به خاك ماليد . آنها بودند كه دست از زندگى شستند و جهاد در راه خدا را پيشهء خود ساختند و تا رسيدن به هدف متعالى خود لحظه‌اى از پاى ننشستند ؛ همانها كه قرآن كريم دربارهء ايشان مىفرمايد :\r\n« مِنَ الْمُؤْمِنينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْديلًا » « 1 »\r\nبرخى از مؤمنان بزرگمردانى هستند كه به عهد و پيمانى كه با خدا بستند وفا كردند . پس برخى به شهادت رسيدند و برخى ديگر به انتظار ماندند و هيچ عهد خدا را تغيير ندادند .\r\nركن سوم مورد بحث ما نيست ، چون در آن روزگار ابزار جنگى ساده بود و تكنيك\r\n\r\n\r\n","description":"","footnote":"\r\n( 1 ) - احزاب ، آيهء 23 .\r\n","page_name":" 135 ","page_number":135},
  {"content":"\r\n\r\nپيچيده‌اى نداشت . با اين وجود ، چنان كه در همين درس اشاره مىكنيم ، رسول خدا ( ص ) به اين امر اهميت مىداد و سعى مىكرد تا سلاح كافى را براى رزمندگان اسلام تأمين كند .\r\nبراى درك عظمت رزمندگان صدر اسلام و امتيازهايى كه داشتند كافى است آنان را با پيروان حضرت موسى مقايسه كنيم . وقتى موسى ( ع ) از قومش خواست كه در راه خدا همراه او بجنگند ، آنان سرباز زده ، گفتند : ما اينجا مىنشينيم ، تو و خدايت به جنگ برويد و تا دشمن در شهر باشد ، ما بدان وارد نمىشويم ؛ در حالى كه چنين مواردى در تاريخ جنگهاى صدر اسلام ديده نمىشود . جز افراد معدودى كه ممكن است از جنگ سرباز زده باشند . عموم مسلمانان با دشواريهاى جنگ ساختند و شانه از زير بارش خالى نكردند .\r\nمناسب‌ترين تعبيرى كه براى آن رادمردان مىتوان به كار برد سپاهيان ممتاز است ، چون آنها همهء ويژگيهاى يك سرباز و رزمنده ممتاز را داشتند و به بيشتر آنها مىتوان عنوان سرباز نمونه را داد . هم اينك اين ويژگيها را مورد بحث و بررسى قرار مىدهيم و از صفاى روح آن پاكان براى هر چه پربار شدن بحث مدد مىجوييم .\r\n\r\nايمان راسخ\r\nسپاهيان اسلام ايمانى راسخ و عقيده‌اى استوار داشتند و ثبات و پايدارى آنها ناشى از ديندارى بود . پاسدارى از حريم اعتقاد بود كه آنان را واداشت هر گونه ملاحظهء خويشاوندى را كنار گذارند و رو در روى نزديكترين خويشاوندانشان بايستند . ديده نشده است كه كسى نسبت به پدر و برادرش كه در صف سپاهيان كفر بود ، نرمشى به خرج دهد و يا اگر به اسارت سپاه اسلام درمىآمد ، شفاعت كند و وسيلهء آزادى او را بيرون از چارچوب قوانين حكومت اسلامى فراهم سازد .\r\nعتبة بن ربيعه از كافرانى بود كه در جنگ بدر كشته شد . فرزند وى به نام حذيفه در شمار سپاهيان اسلام بود . وقتى جسد عتبه را در چاه مىانداختند ، رسول خدا ( ص ) حذيفه را غمگين ديد . از او پرسيد : آيا از كشته‌شدن پدرت ناراحتى ؟ گفت : نه به خدا قسم ، اما پدرم مردى صاحب رأى ، بردبار و با فضيلت بود و من دوست داشتم كه به\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاسلام درآيد و اكنون كه پايان كارش را چنين مىبينم ناراحتم . « 1 »\r\nاميرمؤمنان زيباترين بيان را دربارهء ايمان راسخ رزمندگان اسلام به كار برده است ، آنجا كه مىفرمايد :\r\n« وَلَقَدْ كُنَّا مَعَ رَسُولِ اللَّهِ صَلَّى اللَّهُ عَلَيْه وَ آلِهِ نَقْتُلُ آباءَنا وَ ابْنائَنا وَ اخْوانَنا وَ اعْمامَنا : ما يَزيدُنا ذلِكَ الَّا ايمانًا وَ تَسْليماً » « 2 »\r\nما همراه رسول خدا ( ص ) با پدران ، فرزندان ، برادران و عموهايمان مىجنگيديم ، اين چيزى برمانمىافزود مگر ايمان و تسليم .\r\n\r\nآمادگى كامل روحى و رزمى\r\nيك نيروى رزمى هر چند تعدادش فراوان ، نظمش كامل و از نظر تجهيزات نظامى ممتاز باشد ، ولى روحيهء عالى نداشته باشد ، ارزشمند نيست . همين طور اگر روحيهء عالى داشته باشد ، امّا آمادگى رزمى نداشته ، فنون نظامى را به كمال فرا نگرفته باشد ، يااينكه از تجهيزات كافى برخوردار نباشد ، كارآيى لازم را نخواهد داشت .\r\nجنگ چالداران از جنگهايى بود كه ميان شاه اسماعيل صفوى و سلطان سليم عثمانى روى داد . سپاهيان عثمانى هم روحيه عالى داشتند و هم به سلاح توپخانه مجهز بودند ، اما سپاه شاه اسماعيل با دارا بودن روحيهء عالى جنگى از اسلحهء كافى و معمول روزگار خود بىبهره بود ، و جنگيدن با سلاح آتشين راننگ مىشمرد . همين امر باعث شد كه سپاهيان اسماعيل با وجود رشادت كامل ، پذيراى شكست شوند . « 3 »\r\nنمونهء سپاه مجهز اما بدون روحيه ارتش بعث عراق در هنگام اشغال بخشهايى از خاك جمهورى اسلامى ايران بود . آنان كه به انواع سلاحهاى اهدايى شرق و غرب مجهز بودند ، در مقابل بسيجيان با حداقل تجهيزات ، عقب‌نشينى كرده ، فرار را بر قرار ترجيح مىدادند .\r\n\r\n\r\n","description":"","footnote":"\r\n( 1 ) - الرسول القائد ، ص 466 .\r\n( 2 ) - نهج البلاغه ، صبحى صالح ، خطبه 568 .\r\n( 3 ) - تاريخ روضة الصفا ، رضا قلى خان هدايت ، ج 8 ، ص 14 - 15 ، كتابفروشى خيام .\r\n","page_name":" 137 ","page_number":137},
  {"content":"\r\n\r\nيكى از عوامل بالابودن روحيهء رزمندگان اسلام تلقى درست از مسألهء قضا و قدر بود .\r\nآنان راه خود را منتهى به يكى از دو هدف يعنى پيروزى و شهادت مىديدند كه هر دو نيك و سعادت‌آفرين بود . با چنين انگيزه‌اى سستى و ترس از جنگ مفهومى نداشت .\r\nقرآن كريم دربارهء اين حقيقت فرموده است :\r\n« قُلْ هَلْ تَرَبَّصُونَ بِنا الَّا احْدَى الْحُسْنَيَيْنِ وَ نَحْنُ نَتَرَبَّصُ بِكُمْ انْ يُصيبَكُمُ اللَّهُ بِعَذابٍ مِنْ عِنْدِهِ اوْ بِايْدينا . » « 1 »\r\nبگو شما جز دو نيكى ( فتح يا شهادت ) براى ما نمىتوانيد انتظار بريد ، ولى ما دربارهء شما منتظريم كه از جانب خدا به عذاب سخت گرفتار شويد يا به دست ما به هلاكت برسيد .\r\nمسأله اعتقاد به قضا و قدر از سوى مسلمانان در روزگارهاى بعد بگونه‌اى نادرست تفسير شده است كه نمونه آن تركان عثمانى هستند . هنگام جنگ عثمانى با روسيه به فرماندهء توپخانه گزارش دادند كه دشمن موضع خود را تغيير داده و گلوله‌هاى توپ بدون هدف شليك مىشود ، اگر بخواهيد دشمن را هدف قرار دهيد ، بايد محل استقرار توپخانه را تغيير دهيد . او پاسخ داد كه نيازى نيست و اگر خداوند بخواهد از همين جا هم گلوله‌ها به دشمن خواهد خورد . « 2 »\r\n\r\nانضباط كامل\r\nرزمندگان اسلام از فرماندهان خود بويژه از رسول خدا ( ص ) اطاعت و فرمانبردارى كامل داشتند . آنان دستورهاى فرماندهى را بدون چون و چرا به كار مىبستند و سرپيچى از آن را گناه مىشمردند و به خود اجازه نمىدادند بدون اجازهء فرماندهى ، دست به كارى بزنند ، هر چند آن كار را درست بپندارند .\r\nسلمان فارسى ، طراح كندن خندق برگرد مدينه در جنگ احزاب بود . وقتى مشغول كار بود به سنگلاخى برخورد كه شكستن آن ممكن نبود . براى حل اين مشكل به جاى\r\n\r\n\r\n","description":"","footnote":"\r\n( 1 ) - توبه ، آيهء 52 .\r\n( 2 ) - تاريخ قرن هيجدهم ، آلبر مالد ، ترجمهء رشيد ياسمى ، ج 5 ، ص 257 . انتشارات دنياى كتاب .\r\n","page_name":" 138 ","page_number":138},
  {"content":"\r\n\r\nآنكه خود سرانه به اقدامى دست بزند بسرعت نزد رسول خدا ( ص ) رفت تا نظر آن حضرت را جويا شود وى با خود مىگفت : من نمىتوانم مسيرى را كه رسول خدا ( ص ) تعيين كرده است تغيير دهم . جالب اينجاست كه پيامبر ( ص ) مسير را عوض نكرد و خود آن سنگ بزرگ را خرد كرد و اگر سلمان مسير را تغيير مىداد مرتكب اشتباه بزرگى شده بود .\r\n\r\nانجام تمرينهاى لازم\r\nرسول خدا ( ص ) به آموزش و تمرينهاى رزمى لازم رزمندگان اسلام اهميت مىداد و آنها را به اين كار تشويق مىكرد . تيراندازى و اسب‌سوارى و شناگرى در نزد آن حضرت اهميّت ويژه‌اى داشت . جالب اينكه شناگرى چندان مورد نياز سپاهيان اسلام نبود ، چون بيشتر در خشكى مىجنگيدند ، اما پيامبر ( ص ) به اين نكته توجه داشت كه رزمندگان اسلام بايد از جنبهء آموزشى كامل باشند . دربارهء تيراندازى از حضرتش روايت شده است كه فرمود : كسى كه تيراندازى را بياموزد سپس از روى بىرغبتى آن را ترك كند ، همانا نعمتى را كفران كرده است . « 1 »\r\n\r\nسازمان منسجم\r\nسپاه اسلام متشكل از قبيله‌هاى گوناگون مدينه و اطراف ، سازمان و تشكيلات منظمى داشت . فرماندهى كل نيروها با رسول خدا ( ص ) بود و هر قبيله فرمانده جداگانه‌اى داشت كه همگى زير فرمان آن حضرت انجام وظيفه مىكردند . با وجود ساختار قبيله‌اى يگانهاى سپاه ، مجموعهء آن يك واحد منسجم را تشكيل مىداد . به اين ترتيب پيروزى و شكست به نام همه تمام مىشد ، نه يك قبيلهء خاص . با وجود اينكه سازماندهى قبيله‌اى داشتند ، در صورت نياز افرادى از يگانهاى مختلف مأموريت ويژه‌اى بطور مشترك به عهده مىگرفتند .\r\nاين سازمان منسجم در سايهء اصل اطاعت از رهبرى بود كه رزمندگان اسلام بر اساس\r\n\r\n\r\n","description":"","footnote":"\r\n( 1 ) - ميزان الحكمه ، محمدى رى شهرى ، ج 4 ، ص 183 ، مركز انتشارات دفتر تبليغات اسلامى .\r\n","page_name":" 139 ","page_number":139},
  {"content":"\r\n\r\nدستور قرآن كريم بدان معتقد و پايبند بودند .\r\n« يا ايُّهَا الَّذينَ آمَنُوا اطيعُوا اللَّهَ وَ اطيعُوا الرَّسُولَ وَ اولِى الامْرِ مِنْكُمْ » « 1 »\r\nاى كسانى كه ايمان آورده‌ايد اطاعت كنيد فرمان خدا و رسولش و اولياى امرتان را .\r\nدر حقيقت آن رشته‌اى كه مسلمانان را منسجم مىكرد و به هم پيوند مىداد ، اطاعت از خداوند و رهبرى بود و عاملى غيراز اين دو در جامعهء آن روز نمىتوانست وحدت ايجادكند .\r\n\r\nاخلاص و ايثار\r\nجنگويان اسلام در روزگار آغاز اسلام ، مردانى مخلص بودند و از انجام وظايف جنگى جز رضايت خداوند را نمىجستند . سرباز نبايد براى رسيدن به اهداف دنيوى بجنگد و بيشتر جنگجويان اسلامى اين ويژگى را دارا بودند . البته اين روحيه حاصل تلاش و مراقبتهايى بود كه پيامبر ( ص ) به عمل مىآورد و پيوسته يادآور مىشد كه مبادا رزمندگان در جنگ جز رضاى خداوند را طلب كنند .\r\nروحيّه اخلاص و ايثار رزمندگان اسلام از آنجا ناشى مىشد كه پيامبر ( ص ) به آنها آموخته بود كه در كنار جنگ با دشمن با نفس سركش خويش نيز پيكار كنند . از پيروزيهاى ظاهرى خشنود نشوند و مبارزهء با نفس را دشوار بدانند . رزمندگان اسلام با الهام از اين آموزشهاى تعالىبخش به جهاد مىپرداختند و جان خويش را در طبق اخلاص نهاده ، به پيشگاه خداوند تقديم مىكردند .\r\nيكى از نمونه‌هاى رزمندگان مخلص اسلام فردى به نام عمروبن جموح است . وى به دليل لنگ بودن پايش از رفتن به جنگ معاف بود و فرزندانش او را از رفتن به جنگ احد بازداشتند ، اما او نزد رسول خدا ( ص ) آمد و عرض كرد : پسرانم مرا از رفتن به جنگ بازمىدارند . به خدا سوگند من اميدوارم كه با همين پاى لنگ در بهشت قدم بزنم . « 2 »\r\n\r\n\r\n","description":"","footnote":"\r\n( 1 ) - نساء ، آيهء 59 .\r\n( 2 ) - سيرهء ابن هشام ، ج 3 ، ص 90 .\r\n","page_name":" 140 ","page_number":140},
  {"content":"\r\n\r\n\r\nاسوه‌هاى نبرد\r\nنبردهاى صدر اسلام شاهد حضور پيكارگران سلحشور و سخت‌كوشى بود كه در تاريخ جنگها كم نظيرند . در اين ميان ، برخى از آنها برجستگى ويژه‌اى دارند كه به عنوان نمونه به چند نفرشان اشاره مىكنيم .\r\n1 - حضرت علىبن ابى طالب ( ع ) : امير مؤمنان و سرآمد مجاهدان ، على ( ع ) در بيشتر جنگهاى صدر اسلام شركت داشت . بويژه مشكل جنگهاى بزرگ با قدرت بازو ، فكر و درايت و قوّه ربانى آن بزرگوار حل مىشد . او عاشق دلباختهء پروردگار بود و در صحنهء پيكار در بهشت را هميشه بر روى خويش گشوده مىديد . حضرتش كه عزتمندى و سرافرازى اسلام را در جهاد جستجو مىكرد ، لحظه‌اى در اين راه نياسود و زره نبرد را از تن بيرون نكرد و بزرگترين گردنكشان عرب و يهود با شمشير او از پاى درآمدند ؛ و در اين راه چنان رشادتى از خود نشان داد كه مشركان به وى لقب « مرگ سرخ » دادند . « 1 »\r\nروزى كه عمروبن عبدود بر اسبش نهيب زد و از خندق گذشت ، همهء نفسها در سينه حبس شد و كسى خود را هماورد او نمىديد . على ( ع ) پيش رفت و بر او چنان ضربتى زد كه ارزش آن از عبادت جن و انس فراتر رفت . همو بود كه عربده جوييهاى مرحب خيبرى را خفه ساخت و او بود كه در سخت‌ترين شرايط با كمال رشادت سورهء برائت را در مكه قرائت كرد و هزاران نمونهء ديگر كه در اينجا مجال بازگويى آنها نيست .\r\n2 - حمزه سيدالشهدا : حضرت حمزه دلاورى بىباك و چونان شير شرزه بر دشمن حمله مىبرد . وحشى در جنگ احد مأمور شد كه از اين سه تن يكى را بكشد : رسول خدا ( ص ) ، على ( ع ) يا حمزه . او ديد كه رسول خدا به وسيلهء يارانش محافظت مىشود و على ( ع ) با هوشيارى مىجنگد ، اما حمزه وقتى دشمن را دنبال مىكند ، چنان خشمگين مىشود كه به هيچ چيز توجه ندارد . وحشى نيز وى را براى اجراى نيت پليد خود انتخاب كرد و او را به شهادت رسانيد .\r\n3 - حنظله : وى جوانى تازه داماد بود . شبى كه عروس رابه خانه آورد ، فردايش كوس\r\n\r\n\r\n","description":"","footnote":"\r\n( 1 ) - مناقب ، ابن شهر آشوب ، ج 2 ، ص 68 .\r\n","page_name":" 141 ","page_number":141},
  {"content":"\r\n\r\nجنگ احد نواخته شد . حنظله عاشق جهاد در راه خدا بود و هيچ چيز او را از رفتن به ميدان نبرد بازنداشت . وقتى صحنه حركت مجاهدان براى رويارويى با دشمن را ديد ، همه چيز را فراموش كرد . همسر جوان را همراه تمام لذتهاى زندگى در خانه گذاشت و خود به ميدان جنگ رفت . آن قدر در ركاب رسول خدا ( ص ) جنگيد تا به شهادت رسيد .\r\nاو كه سر از پا نشناخته به جنگ آمده بود براى اينكه از لشگر عقب نيفتد فرصت پيدا نكرد غسل جنابت را انجام دهد . پيامبر خدا ( ص ) پس از شهادت او فرمود : حنظله را ملائكه غسل مىدهند . « 1 »\r\n4 - ابودجانهء انصارى : او مردى كوتاه قد و بلند همت بود و رشادتى كم‌نظير داشت ، هنگام نبرد پارچه‌اى سرخ رنگ به پيشانى مىبست ؛ « گويا رزمندگان اسلام نيز در جنگ تحميلى عراق پيشانىبندهاشان را از وى الگو گرفته بودند . » ابو دجانه افتخار يافته بود كه با شمشير پيامبر ( ص ) با دشمن بجنگد . از اين رو ، به او ذوالسيفين ( صاحب دو شمشير ) لقب داده‌بودند . « 2 »\r\n5 - ام عماره : از ديگر كسانى كه در راه پيروزى اسلام فداكارى كرد ، نسيبه دختر كعب ، مشهور به ام عماره است . او در جنگ احد مثل مردان جنگيد و مورد تشويق رسول خدا ( ص ) قرار گرفت . حضرتش به فرزند او عماره فرمود : « امروز مقام مادر تو از مردان جنگى - نام دو تن از مردان را برد - والاتر است . « 3 »\r\n\r\n\r\n","description":"","footnote":"\r\n( 1 ) - سيرهء ابن هشام ، ج 3 ، ص 79 .\r\n( 2 ) - اعلام رزكلى ، ج 3 ، ص 202 ؛ سيرهء ابن هشام ، ج 3 ، ص 71 .\r\n( 3 ) - مغازى ، ج 1 ، ص 273 .\r\n","page_name":" 142 ","page_number":142},
  {"content":"\r\n\r\nخلاصه\r\nيكى از عاملهاى پيشرفت اسلام ، وجود سپاهيان كار آمدى بود كه در ركاب پيامبر ( ص ) مىجنگيدند . آن دلاور مردان مجاهد همهء ويژگيهاى يك رزمنده ممتاز را دارا بودند .\r\nمجاهدان صدر اسلام ايمانى خلل‌ناپذير داشتند و در اين راستا حتى از جانبدارى نسبت به نزديكترين خويشاوندانشان خوددارى مىورزيدند .\r\nآمادگى كامل روحى و رزمى از ويژگيهاى بارز رزمندگان اسلام بود . آنان نه مثل سپاهيان اسماعيل صفوى بودند كه از نداشتن تجهيزات شكست خوردند و نه چون پيروان حضرت موسى كه به او گفتند تو و خدا بجنگيد ما اينجا نشسته‌ايم .\r\nرزمندگان سلحشور اسلام از نظم و انضباط كامل نظامى بهره‌مند بودند .\r\nپيامبر خدا ( ص ) به موضوع آموزش و تمرينهاى رزمى رزمندگان زير فرمانش اهميت مىداد .\r\nسپاه اسلام با وجود داشتن تركيب قبيله‌اى ، از سازمانى منسجم برخوردار بود كه زير فرمان فرماندهى كل قوا انجام وظيفه مىكرد .\r\nدو صفت سازندهء اخلاص و ايثار در رفتار رزمندگان اسلام به روشنى پيدا بود .\r\nاكثريت نزديك به تمام رزمندگان اسلام در كار جنگ اسوه هستند ، اما چهرهء برخى از آنان برجسته‌تر است مثل : علىبن ابى طالب ( ع ) ، حمزه ( ع ) ، حنظله و ابودجانه انصارى .\r\nپرسش\r\n1 - سه ركن پيروزى در جنگ را نام برده و توضيح دهيد .\r\n2 - ثبات و پايدارى سپاهيان اسلام ناشى از چه چيزى بود توضيح دهيد .\r\n3 - آمادگى روحى و رزمى چه تأثيرى در جنگ دارد و اين آمادگى در رزمندگان اسلام به چه ميزان بود ؟\r\n4 - چرا پيامبر ( ص ) به انضباط و آموزش سپاهيان اهميت فراوان مىداد ؟ نقش اين اين عامل در پيروزى رزمندگان اسلام را بنويسيد .\r\n5 - اسوه‌هاى نبرد در صدراسلام را نام برده و نقش على ( ع ) در اين نبردها را توضيح دهيد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\n* * * * * فهرست منابع * * * * *\r\nقرآن كريم .\r\nنهج البلاغه .\r\nارشاد ، شيخ مفيد ، چاپ اصفهان .\r\nاعلام ، خيرالدين زركلى ، چاپ سوم .\r\nاعلام الورى ، طبرسى ، دارالمعرفة للطباعة و النشر ، بيروت ، لبنان .\r\nآفرينش و تاريخ ، محمد بن طاهر محمد مقدسى ، ترجمهء محمد رضا شفيعى كدكنى ، انتشارات بنياد فرهنگ ايران .\r\nبحارالانوار ، محمد باقرمجلسى ، انتشارات دارالكتب الاسلاميه .\r\nپيامبر و آيين نبرد ، مصطفى طلاس ، ترجمهء حسن اكبرى مرزناك ، مؤسسهء انتشارات بعثت .\r\nتاريخ پيامبر اسلام ( ص ) ، محمد ابراهيم آيتى ، مؤسسهء انتشارات و چاپ دانشگاه تهران .\r\nتاريخ تمدن اسلام ، جرجى زيدان ، دارالهلال .\r\nتاريخ قرن هجدهم ، آلبر ماله ، ترجمهء رشيد ياسمى ، انتشارات دنياى كتاب .\r\nتاريخ روضة الصفا ، رضاقلى خان هدايت ، انتشارات خيام .\r\nتاريخ طبرى ، محمدبن جرير طبرى ، دارالمعارف ، قاهره ، مصر .\r\nتاريخ يعقوبى ، احمد بن ابى يعقوب ، ترجمهء محمد ابراهيم آيتى ، بنگاه ترجمه و نشر كتاب .\r\nحيات محمد ، محمد حسين هيكل ، مطبغه مصر ، قاهره .\r\nرسول اكرم ( ص ) در ميدان جنگ ، محمد حميدالله ، ترجمهء غلامرضا سعيدى ، كتابفروشى محمدى .\r\nرسول القائد ، محمود شيث خطاب ، انتشارات دارالفكر .\r\nروحيهء جنگى ، اف . ام . ريچارد سون ، ترجمهء معاونت پژوهشى دانشگاه امام حسين ، چاپ صبح امروز .\r\nسيرة النبويه ، ابن هشام ، داراحياء التراث العربيه ، بيروت ، لبنان .\r\nطبقات الكبرى ، ابن سعد ، دار صادر ، بيروت .\r\nكتاب الاصنام ، هشام كلبى ، چاپ تابان .\r\nالكامل فى التاريخ ، ابن اثير ، دار صادر ، بيروت .\r\nمعجم البلدان ، ياقوت حموى ، دار صادر ، بيروت ، لبنان .\r\nمغازى ، محمدبن عمر واقدى ، ترجمهء مهدوى دامغانى ، انتشارات نشر دانشگاهى .\r\n\r\n\r\n","description":"","footnote":"","page_name":" 144 ","page_number":144}
  ]