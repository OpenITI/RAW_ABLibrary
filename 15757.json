[
  {"content":"\r\n\r\nيس ، اسماى حسناى الهى\r\nسلسله درسهاى حضرت آية الله العظمى سيدمحمدتقى مدرسى\r\nدر ماه مبارك رمضان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : مدرسى ، محمدتقى ، 1945 -\r\nmudarrisi . muhammad tqqi\r\nعنوان ونام پديد آور : يس ، اسماى حسناى الهى : سلسله درسهاى حضرت آيت الله العظمى سيدمحمد تقى مدرسى در ماه مبارك رمضان\r\nمشخصات نشر : تهران : محبان الحسين عليه السلام 1388 .\r\nمشخصات ظاهرى : 432 ص\r\nشابك : 85000 ريال 5 - 089 - 427 - 964 - 978 : isbn\r\nوضعيت فهرست نويسى : فيپا .\r\nموضوع : تفاسير ( سوره يس )\r\nرده بندى كنگره : 1388 5 ى 4 م / 102 / 682 bp\r\nرده بندى ديويى : 81 / 297\r\nشماره كتابشناسى ملى : 6304791\r\nتاريخ درخواست : 04 / 12 / 1388\r\nتاريخ پاسخگويى 18 / 12 / 1388\r\nكد پيگيرى : 1972955\r\nانتشارات محبان الحسين\r\nياسين اسماء حسناى الهى\r\nآيت الله العظمى سيدمحمد تقى مدرسى\r\nناشر : انتشارات محبان الحسين عليه السلام\r\nچاپ : اول تابستان 1389 - 3000 نسخه\r\nقيمت : 85000 ريال\r\nآدرس : تهران خيابان 15 خرداد شرقى - كوچه امام زاده يحيى - كوچه شهيد حميد تين نژاد پلاك 42 تلفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 همراه : 09125446513\r\nشابك : 5 - 089 - 427 - 964 - 978\r\n5 - 089 - 427 - 964 - 978 : isbn\r\nليتوگرافى و چاپ : نينوا - قم 7232501\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمه\r\nالحمد للَّه رب العالمين ، والصلاةوالسلام على محمد وآله الطاهرين .\r\nهر ساله در ماه مبارك رمضان ، و در دفتر مرجع عاليقدر حضرت آيت اللّه العظمى مدرسى ( دام ظله ) ، جلساتى براى تدبّر در سوره‌هاى مشخصى ازقرآن كريم برگزار مىگردد .\r\nاين جلسات با سخنرانى معظم له و تبيين نتايج تدبّر خود در قرآن كريم از ديگر جلسات قرآنى متمايز مىشود . حضرت آيت اللَّه العظمى مدرسى مفسرى تواناست ، كه در محافل مختلف علمى و اجتماعى به فهم ژرف آيات قرآن و استخراج راه حلهاى مناسب براى مشكلات و چالش‌هاى امّت اسلامى در عصر حاضر با تدبّر دقيق در اعماق آيات قرآن شناخته شده است .\r\nويژگى ديگر اين جلسات حضور و مشاركت جمع كثيرى از علما ، سخنرانان و ائمه جماعات مىباشد و همين امر بر پربار كردن بحثها و بار علمى جلسات مى افزايد .\r\nكتابى كه در دستان شماست ، نتيجه و ماحصل اين جلسات قرآنى در يكى از سالهاى گذشته است ؛ كه نگارش آن از روى نوار انجام شده و برخى ويرايشهاى ضرورى نيز در آن انجام شده تا براى چاپ مناسب و آماده گردد .\r\nو اكنون كه اين كتاب گرانبها « يس ، اسماى حسناى الهى » را به خوانندگان گرامى تقديم مىكنيم ، از خداوند متعال مسئلت داريم كه توفيق تهيه و چاپ هر چه بيشتر نتايج تدبّر حضرت آيت اللَّه العظمى مدرسى ( حفظه اللَّه ) در ديگر سوره‌هاى قرآنى را نيز عطا فرمايد تا تدين وسيله خدمتى جديد در عرضه چاپ و نشر كتابهاى اسلامى اصيل تقديم كنيم .\r\nناشر\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nدرس اوّل شروط فهم قرآن\r\nبحث ما در اين درس ، پيرامون چگونگى برداشت از آيات شريفه‌ى قرآن است . در آغاز سخن به ذكر دو روايت مىپردازيم كه از امام محمد باقر عليه السلام و از حضرت صادق عليه السلام نقل شده‌اند . در اين دو روايت مىخوانيم :\r\nقرآن در خصوص افرادِ معيّنى در زمان گذشته نازل نشده است ؛ تا با مرگ آن افراد ، آياتْ نيز بىاثر گردد . بلكه قرآن همانند خورشيد است كه هر روز ، جان و انرژى تازه‌اى به موجودات مىدهد « 1 » .\r\nشايد بتوان با استفاده از اين دو روايت به دو سؤال زير پاسخ داد :\r\nالف ) چگونه با قرآن ارتباط برقرار كنيم ؟\r\nب ) چگونه از آيات قرآن استفاده و بهره‌گيرى نماييم ؟\r\nبراى اين‌كه آيات كريمه‌ى قرآن را - / آنگونه كه امامان معصوم عليهم السلام فرموده اند - / متوجّه حقايق و واقعيّات زندگىمان كنيم و گفتار ، كردار و پندارِ خود و جامعه‌ى خود و به طور كلّى ، تمام مسائل زندگى فردى و اجتماعى را به قرآن عرضه نماييم و از قرآن به عنوان ميزان ، فرقان و معيار\r\n\r\n\r\n","description":"","footnote":"\r\n( 1 ) - / امام محمد باقر عليه السلام مىفرمايد : ( انّ القرآن حىٌّ لايموت ، والآية حيّةٌ لاتموت ، فلو كانت الآيةُ اذا نزلت فى الاقوام ماتوا ماتت الآية ، لَماتَ القرآن ، و لكن هى جارية فى الباقين ، كما جرت فى الماضين . ) امام جعفر صادق عليه السلام نيز مىفرمايد : ( ان القرآن حىٌّ لم يمت ، وانّه يجرى كما يجرى الليل والنّهار ، وكما يجرى الشمس والقمر ، ويجرى على آخرنا كما يجرى على اوّلنا . ) بحارالانوار ، ج 35 ، ص 403 و 404 .\r\n","page_name":" 7 ","page_number":7},
  {"content":"\r\n\r\nسنجش بهره ببريم و بخواهيم كه ما را در اوضاع و شرايطى كه قرار داريم ، راهنما باشد و چگونگى عمل را به ما بياموزد ، نياز به شرايط و مقدّماتى است كه مهمترين آن‌ها « حالت تسليم » است .\r\n\r\n1 - تسليم ؛ كليد فهم قرآن\r\nاگر روحيّه‌ى تسليم و انقياد در ما وجود داشته باشد ، به خوبى مىتوانيم از سفره‌ى گسترده‌ى قرآن بهره بگيريم ؛ چرا كه قرآن ، چون گنجينه‌اى پربها و درْبسته است . كليد اين گنجينه ، تسليم است و تا حالت تسليم در ما ايجاد نشود ، قرآن خود را به ما نشان نمىدهد . بايد در حالتى باشيم كه اگر قرآن در خصوص ما حكمى كرد ، فوراً فرياد اعتراض بلند نكنيم و اما و اگر را كنار بگذاريم و عرض كنيم : حكم آنچه تو فرمايى !\r\n/ ب\r\n\r\nاعتراض در برابر قرآن ممنوع ! /\r\nبنابر اين اگر ما كردار ، رفتار ، گفتار و پندار خود را به قرآن عرضه كرديم ، بسا كه قرآن بگويد : فلان قسمت از كار تو اشكال دارد . به عنوان مثال تو داراى صفت نفاق هستى . در اين حال نبايد فرياد اعتراض بلند كنيم و بگوييم :\r\n« من ! من عمريست خيال مىكنم مؤمن هستم . حالا شما مىگوييد : منافق هستى ؟ ! »\r\nاگر اين حالت اعتراض و گاردگيرى در برابر قرآن وجود داشته باشد ، ديگر قرآن آينه‌ى تمام نماى مقابل ما نخواهد بود و همان گنج سربسته باقى مىماند ؛ كه امكان بهره‌گيرى از آن فراهم نخواهد بود .\r\n\r\nتفأّل وليد به قرآن\r\nنقل مىكنند : روزى وليدبن عُقبه به قرآن تفأّل زد . آيه‌ى\r\n« وَاتَّبَعُوا أَمْرَ كُلِّ جَبَّارٍ عَنيدٍ » « 1 »\r\n\r\n\r\n","description":"","footnote":"\r\n( 1 ) - / هود ، 59 : ( . . . و از كار و بار هر زورگوى ستيزه جويى پيروى كردند . )\r\n","page_name":" 8 ","page_number":8},
  {"content":"\r\n\r\nآمد كه در آن تعبير « جبّار عنيد » به كار برده شده است . وليد گفت :\r\nعز و جل كرا فهرس\r\n تُهدِّدُنى بِجَبَّارٍ عَنيدٍ * فَها انا ذاكَ جَبَّارٌ عَنيدُ\r\nاذا ما جِئتَ رَبَّكَ يَوْمَ حَشْرٍ * فَقُلْ يا رَبِّ مَزَّقَنِى الْوَليدُ « 1 » \r\nتو مرا به جبّارى عنيد ( زورگوى ستيزه جوى ) وعده مىدهى ؟ پس بدان كه من جبّار عنيد هستم ! هنگامى كه روز قيامت بر پروردگارت آمدى ، بگو اى پروردگار من ! وليد مرا پاره كرد !\r\nقرآن را پرتاب كرد و با تير پاره پاره نمود .\r\nكسى كه چنين روحيه‌اى داشته باشد ، قرآن به چه كار او مىآيد ؟ او در اين حال دريچه ى بهره بردن از قرآن را با دست خود بسته است . به خدا پناه مىبريم كه اين گونه باشيم .\r\nما انسان‌ها هر يك مشكلات خاصّ خودمان را داريم . اينطور نيست كه دل‌هايمان صاف و بىغلّ و غش باشد و از هرگونه مشكلى عارى و مبّرا باشيم . گاه قرآن مسايلى را به ما گوشزد مىكند كه مورد پسند ما نيست ؛ امّا خير و صلاح ما در آن است . در آيه‌ى كريمه مىفرمايد :\r\n« وَعَسَى أَن تَكْرَهُوا شَيْئاً وَهُوَ خَيْرٌ لَكُمْ وَعَسَى أَن تُحِبُّوا شَيْئاً وَهُوَ شَرٌّ لَّكُمْ وَاللّهُ يَعْلَمُ وَأَنْتُمْ لَا تَعْلَمُونَ » « 2 »\r\nچه بسا چيزى را خوش نداشته باشيد ، حال آنكه خير شما در آن است ؛ و يا چيزى را دوست داشته باشيد ، حال آنكه شر شما در آن است . و خدا مىداند ، و شما نمىدانيد .\r\nبنابر اين بايد روحيه‌ى تسليم و انقياد در برابر قرآن و امر و نهىهاى آن را در خود شكوفا سازيم . بايد در برابر حقّ كرنش كنيم و آن را با جان و دل پذيرا باشيم و از خدا بخواهيم روحيّه‌اى به ما عنايت كند كه گفته‌هاى قرآن را قبول كنيم .\r\n\r\n\r\n","description":"","footnote":"\r\n( 1 ) - / بحارالانوار ، ج 38 ص 193 .\r\n( 2 ) - / بقره ، 216 .\r\n","page_name":" 9 ","page_number":9},
  {"content":"\r\n\r\n/ يك\r\n\r\n2 - روحيه‌ى تاريخ‌زدايى\r\nاز ديگر شرايطى كه براى درك قرآن لازم است ، آن است كه قرآن را در يك قالب تاريخى به‌خصوص از قبيل شأن نزول - / كه بر اساس روايات موجود بسيارى از آن‌ها نيز ضعيف است - / خلاصه نكنيم . گاه شأن نزول يك آيه در خصوص يك نفر است . آيا مىخواهيم با مرگ او قرآن را از دست بدهيم ؟\r\nقرآن هميشه زنده و پويااست . اگر خود را اسير قالب‌هاى از پيش ساخته كنيم ، همزمان با استماع و شنيدن يا تلاوت آيه ، بىدرنگ ذهن‌مان به يك فرد يا يك حادثه‌ى مقطعى منتقل مىشود و البته در اين صورت ، نمىتوانيم از قرآن بهره‌ى كاملى ببريم .\r\nذكر اسامى خاص در آيات و ربط و انتساب آن به يك فرد يا يك اقليم به‌خصوص ، انكارنشدنى است . اما محدود كردن آيات قرآن به يك جا و يك كس ، و حبس و زندانى نمودن قرآن در محدوده‌اى خاص و / ب‌منع از شمول و آن / ، از مشكلاتى است كه بر سر راه بهره‌ورى از قرآن وجود دارد . بايد قرآن را از اين حصار بيرون بياوريم و تا مىتوانيم از روح و واقعيّات عام و شاملِ آيات استفاده كنيم .\r\nبه ياد بياوريد تعبيرى را كه در روايتى كه از امام محمدباقر عليه السلام نقل كرديم ، آمده بود كه :\r\n« قرآن در خصوص افراد معيّنى در زمان گذشته نازل نشده است » .\r\nاين دوّمين مشكل ما در بهره‌گيرى از آيات قرآن مىباشد .\r\n\r\n3 - محدود نشدن در تفسيرهاى موجود\r\nهر كس با توجه به معلومات ، فرهنگ و واقعيّات درونى خودش قرآن را تفسير كرده است . تفسيرهايى كه نوشته شده از جهتى نزديك كننده و از جهتى دور كننده است . هركس بايد با توجّه به شرايط و واقعيّات زندگى خود\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاز قرآن بهره بگيرد . حالا ممكن است اين برداشت من نسبت به تفسيرهاى ديگر فراتر يا فروتر باشد .\r\n\r\nيك بام و دو هوا !\r\nروزى شخصى خدمت امام صادق عليه السلام آمد و پرسيد : .\r\n« معناى آيه‌ى شريفه‌ى « ثُمَّ لْيَقْضُوا تَفَثَهُمْ » « 1 » چيست ؟ » .\r\nحضرت فرمودند : « ناخن‌تان را بگيريد ! شارب‌تان را كوتاه كنيد و خودتان را پاك سازيد ! »\r\nگفت : « يابن رسول اللَّه ! ذريح محاربى معناى اين آيه را به گونه‌ى ديگرى از شما نقل كرد . »\r\nحضرت فرمودند : « چه نقل كرد ؟ »\r\nگفت : « او از شما نقل كرد كه گويا در تفسير اين آيه از ديدن و ملاقات امام زمان ياد كرده بوديد . »\r\nحضرت گفتند : اگر به ذريح چيزى گفتيم ، چون او انسان ديگرى است و قابليّت‌هاى ديگرى دارد و ظرفيّت او مناسب آن معناست . « 2 »\r\nاز اين داستان نتيجه مىگيريم كه سطح معلومات و قابليّت افراد متفاوت است و فهم آيات قرآن بنابر ظرفيّت هر كس فرق مىكند . تفسير و فهم قرآن منحصر در بيان و گفتار مفسّرين نيست . ممكن است تفسيرى كه بنده نوشته‌ام ، براى شخصى مفهوم باشد و براى ديگرى مفهوم نباشد . مقصود ما اين نيست كه از تفسيرها استفاده نشود ؛ ما مىگوييم : اينطور نيست كه مفاهيم قرآن منحصر در تفسير پيشنهادى فلان مفسّر باشد .\r\nحتّى اگر فهم يك مفسّر ، بيشتر از درك من باشد ، كلام و ادراك او براى من\r\n\r\n\r\n","description":"","footnote":"\r\n( 1 ) - / كلّ آيه از اين قرار است : ( ثُمَّ لْيَقْضُوا تَفَثَهُمْ وَلْيُوفُوا نُذُورَهُم‌ْوَلْيَطَّوَّفُوا بِالْبَيْت‌ِالْعَتِيقِ » حج : 29 .\r\n( 2 ) - / الكافى ، ج 4 ، ص 549 ( باب اتباع الحج بالزيارة ، ح 4 ) .\r\n","page_name":" 11 ","page_number":11},
  {"content":"\r\n\r\nحجّت و مفيد نيست ؛ چرا كه من مكلّفم به قدر درك و فهم خودم از قرآن استفاده كنم و نه به قدر درك و فهم آن مفسِّر .\r\n« ذريح محاربى » از آنجا كه در مقام بالاى عرفان و روحانيّت است ، آيه‌ى شريفه‌ى قرآن در خصوص او رنگ « امام‌شناسى » مىيابد و تفسير مىشود و در همان معنا نيز حجّت است ؛ اما براى كسى كه در آن جايگاه معرفتى قرار ندارد ، مفهوم ناخن گرفتن و اصلاح شارب و پاكيزه كردن بدن مىيابد و در خصوص او نيز با عنايت به ظرف وجودىاش احتجاج مىشود و / ب‌با آنكه قرآن ، نسخه‌ى شفابخشى است ، ولى نسخه‌اى كه از قرآن به دست هر كسى مىدهند ، با ديگرى متفاوت است . /\r\nبيان اين مطالب ، به قصد جسارت به ساحتِ مفسّرين والامقام نيست و مىخواهيم حدّ و مرز خودمان را مشخّص كنيم كه چقدر مىتوانيم از قرآن بهره ببريم .\r\nگفتنى است :\r\nصرف بيان احتمالات و بيان پيشينه‌ى تفسيرى آن ، دليل فهم قرآن نيست .\r\nفهم قرآن از راه‌هاى ديگر نيز ميسّر است كه يكى از آن‌ها نورانيّت است ؛ امرى كه خدا به هر كس خواست ، عنايت مىكند .\r\n\r\nريشه‌ى كلمه‌ى تفسير\r\nكلمه‌ى تفسير برگرفته از فعل « فَسَّرَ » است . فَسَر و أَفسَر تقريباً به يك معناست : بازكردن چيزى كه پيچيده شده ، يا معلوم‌شدن چيزى كه مجهول است و وضوح و آشكار شدن مطلبِ در هم تنيده .\r\nتفسير قرآن كار شاقّ و خطيرى است . تفسير به اين معنا نيست كه بخواهيم‌كلام خدا را توضيح دهيم ؛ يعنى بگوييم : جايى از كلام خدا نقص دارد و بايد آن را توضيح داد . آيا صحيح است كه ما در باره‌ى قرآن از كلماتى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاز اين دست سود ببريم ؟\r\nبه نظر مىرسد بيان اين مطلب ، سخت و دشوار ، و نيازمند بررسى بيشتر باشد .\r\nبه طور كلّى تفسير قرآن يعنى چه ؟\r\nدر برخى روايات تعبير « تفسير قرآن » داراى بار منفى است . در روايتى آمده است :\r\n( مَنْ فَسَرّ القرآنَ بِرأيِه فَلْيَتَبوّأ مَقْعدَهُ مِن النّار . » « 1 »\r\nهر كس قرآن را بر اساس رأى خود تفسير كند ، نشيمن‌گاهى از آتش برايش مهيّا خواهد شد .\r\nاين مطلب جاى دقّت بيشترى دارد و بررسى آن مجالى ديگر را مىطلبد .\r\nآنچه مسلّم است ، اين است كه اين نگاه منفى به تفسير قرآن ، مختصّ انسانهاى معمولى است ؛ امّا در خصوص ائمّه شك نيست كه آنان خود ، قرآن ناطق هستند و در واقع جلوه‌اى از قرآن محسوب مىشوند .\r\n\r\n4 - درك واقعيّات پيرامون\r\nاز ديگر شرايطى كه در فهم قرآن بايد لحاظ شود ، درك و فهم واقعيّات پيرامون است . به عنوان مثال وقتى بنده مىخواهم نزد پزشكى بروم و از او در باره‌ى بيماريى كه دارم ، سؤال كنم و راهنمايى بخواهم ، بديهىترين شرط ، آن است كه در مرحله‌ى اول ، هر چه پزشك از من مىپرسد ، پاسخش را به درستى بگويم . فرضاً به دكتر بگويم : سرم درد مىكند ، چشمم درد مىكند ، يا از خواب كه بيدار مىشوم ، سرم گيج مىرود يا خوابم نمىبرد و يا در فلان ناحيه‌ى بدنم احساس درد مىكنم .\r\nاگر بنا شد در برابر پرسش‌هاى پزشك دروغ بگويم و واقعيّت را بيان\r\n\r\n\r\n","description":"","footnote":"\r\n( 1 ) - / عوالى اللئالى ج 4 ، ص 104 .\r\n","page_name":" 13 ","page_number":13},
  {"content":"\r\n\r\nنكنم ، دكتر نسخه‌اى مغاير با نياز من مىنويسد . بديهى است در اين حال ، پزشك مقصّر نيست بلكه تقصير از من است كه در بيان دردهايم به او صادق نبوده‌ام .\r\nشرط فهم قرآن و بهره‌گيرى از رهنمودهاى آن نيز درك واقعيّت‌هاى زندگيست .\r\n\r\nچهارراه‌هاى گيج كننده‌ى زندگى\r\nزمانى كه كوچك و مشغول درس خواندن بوديم ، به ما مىگفتند :\r\n« اهدِنَا الصِّرَطَ الْمُسْتَقِيمَ » به اين معناست كه ابْقنا عَلى الهدايَة ! يعنى : ما را بر هدايت ثابت دار !\r\nما كه الحمدللَّه به صراط مستقيم رسيديم ، پس بر اين معنا ابقا شويم و به سلامتى ، ديگر مشكلى نداريم .\r\nمدّتى بعد ، وقتى جلوتر مىرويم ، با مسائل اساسى جديدى مواجه مىشويم كه در آن مسائل هم خدا ما را هدايت كرده است : هدايت به ولايت ، هدايت به قرآن و اهل بيت عليهم السلام و مانند آن . با اين حال هنوز مسائل ديگرى وجود دارد كه در خصوص آن‌ها هنوز احتياج به هدايت داريم .\r\nانسان كه صبح از خواب بيدار مىشود ، تا شب اگر بخواهد واقعاً آنطور كه خدا خواسته عمل كند ، برايش هزار نقطه‌ى كور وجود دارد . چه بايد بكند ؟\r\nبا ديگران چطور رفتار كند ؟ با مشكلات چگونه برخورد كند ؟ و مسائلى از اين قبيل . ما در چهارراه‌هاى زندگى گيج و سرگردان هستيم و تا هدايت خدا - / آن هم هدايت لحظه به لحظه‌ى او - / نباشد ، با اين سرگردانى دست و پنجه نرم مىكنيم . شايد به همين دليل در اوّلين دعايى كه بعد از اداى نماز مىخوانيم ، مىگوييم :\r\nاللَّهُم اهدنى مِن عِندك !\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nخداوندا مرا به لطف خودت هدايت كن !\r\nواقع‌بينى مشكل است ! ما در مسايل روزانه به ويژه مسائل مربوط به هواى نفس ، از حقايق دور مىشويم و هواى نفس حجاب ما مىشود . در اين حالْ انسان نمىتواند حقايق را ببيند و وقتى از حقايق دور شد ، مسائلِ خود را اشتباه به قرآن عرضه مىكند و نتيجه‌ى مطلوب نمىگيرد و گاه نتيجه‌ى معكوس مىگيرد . شايد مفهوم آيه‌ى كريمه‌ى\r\n« وَلَيَزِيدَنَّ كَثِيراً مِنْهُم مَّآ أُنْزِلَ إِلَيْكَ مِن رَبِّكَ طُغْيَاناً وَكُفْراً » « 1 »\r\nولى اين آيات ، كه از طرف پروردگارت بر تو نازل شده ، بر طغيان و كفر بسيارى از آنها مىافزايد .\r\nهمين باشد . يعنى خداى ناكرده به جاى اين‌كه از قرآن بهره ببريم ، بيشتر گيج مىشويم ! نيز در همين باره در قرآن مىخوانيم :\r\n« وَلَا يَزِيدُ الظَّالِمِينَ إِلَّا خَسَاراً » « 2 »\r\nو ستمگران را جز خسران ( زيان ) نمىافزايد .\r\nبراى رسيدن به واقعيّات ، احتياج به مدد الهى داريم . بايد از خدا بخواهيم : حقايق نفس و زندگىمان را به ما بشناساند ؛ تا پى ببريم چه كسى هستيم و غرور و كبر و منيّت ، ما را نگيرد و بتوانيم خودمان را به راستى و درستى بر قرآن عرضه كنيم . آن‌وقت است كه قرآن هدايت‌مان مىكند و وقتى هدايت شديم ، بسيارى از مطالب براى ما آشكار و هويدا مىگردد و تمام خوبىها در اين هدايت ، جا گرفته است .\r\nاگر انسان ، مشمول هدايت الهى گردد ، پاك‌خو مىشود ؛ گرايش‌هاى غلط از او زدوده مىشود ، اصولًا جوهره‌ى ديگرى پيدا مىكند و جوهره‌ى واقعىاش نمايان مىگردد .\r\n\r\n\r\n","description":"","footnote":"\r\n( 1 ) - / مائده 64 .\r\n( 2 ) - / اسرا 82 .\r\n","page_name":" 15 ","page_number":15},
  {"content":"\r\n\r\nانشاءاللَّه بتوانيم از نورانيّت آيات قرآن و به خصوص سوره‌ى مباركه‌ى ياسين - / قلب قرآن - / كه قرار است به آن نظرى بيفكنيم ، استفاده ببريم . تلاش ما اين است كه وارد بحث‌هاى پيچيده در اين خصوص نشويم .\r\nياد آورى يك نكته لازم :\r\n\r\nبه سوى تثبيت و تكثير قوّت‌ها\r\nدر ماه رمضان « 1 » تلاش همه‌ى ما بايد در اين امر مصروف شود كه تحوّلى در حال ما ايجاد شود و نسبت به گذشته تغيير كنيم و به صفات خوب و نيك آراسته گرديم . بعضىها بيشترين سعى شان ، حفظ موقعيّت پيشين است ؛ براى مثال مىگويند :\r\n« الحمدللَّه سال گذشته يك ختم قرآن داشتيم . امسال هم بايد تلاش كنيم يك ختم قرآن را داشته باشيم . »\r\nچرا اين گونه است ؟ چرا همّت نداشته باشيم كه يك ختم را دو تا كنيم ؟\r\nواقعاً بياييم و مشكلات‌مان را شناسايى و بر طرف كنيم و / ب‌نقاط قوّت‌مان را تثبيت و تكثير كنيم / ؛ بيشتر با معارف آشنا گرديم و در اين راه كمر همّت ببنديم . انشاءاللَّه !\r\n\r\n\r\n","description":"","footnote":"\r\n( 1 ) - / اين سلسله مباحث در ماه مبارك رمضان ايراد شده است .\r\n","page_name":" 16 ","page_number":16},
  {"content":"\r\n\r\n\r\nدرس دوّم آيات 3 - / 1\r\nيس « 1 » وَالْقُرْآنِ الْحَكِيمِ « 2 » إِنَّكَ لَمِنَ الْمُرْسَلِينَ « 3 »\r\nيس « 1 » سوگند به قرآن حكيم « 2 » كه تو قطعاً از رسولان ( خداوند ) هستى « 3 »\r\n\r\nقرآن ؛ خورشيد تابان\r\nدر درس گذشته با بيانى برگرفته از امام ششم عليه السلام گفتيم كه قرآن همانند خورشيد است . خورشيد در هر روز ، روز جديدى مىآفريند و قرآن هم بر واقعيّات جديدى نورافشانى مىكند و حقايق جديدى را براى ما روشن مىسازد . اما استفاده از انوار هدايت‌گر قرآن چند شرط دارد :\r\n1 - قرآن را به عنوان وحىِ مسلّمى كه از طرف خداوند - / سبحانه و تعالى - / نازل شده است ، بپذيريم و روح تسليم و قبول حقايق را در خودمان ايجاد كنيم . اين‌گونه نباشد كه آن را در حدّ ساير كتاب‌ها و مكتب‌ها قرار دهيم ؛ بلكه بايد در برابر آن تسليم باشيم .\r\n2 - بدون توجّه به مسائل تاريخى ، قرآن را مورد بررسى قرار دهيم .\r\n3 - خودمان و مسايل زندگى را بر قرآن عرضه كنيم و قرآن را ميزان قرار دهيم .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n4 - در هنگام حضور در شفاخانه‌ى قرآن ، واقعيّات را صادقانه بيان كنيم .\r\nاگر انسان به‌گونه‌اى خود را به قرآن عرضه كند كه منطبق با واقعيّت نباشد ، پاسخ قرآن هم براى او مفيد نخواهد بود .\r\n5 - به فهم مفسّرين به‌تنهايى اكتفا نكنيم .\r\n\r\nسوره‌ى امنيّت‌آفرين\r\nاكنون به تفسير سوره‌ى « يس » مىپردازيم و ان شاء اللَّه به توفيق خداوند - / سبحانه و تعالى - / برداشت‌ها و استفاده‌هايى از اين سوره خواهيم داشت .\r\nدر روايات بسيارى با سندهاى مختلف - چه از طريق سنّى و چه شيعه - آمده است كه « يس » قلب قرآن است :\r\nانَّ لِكُلِّ شَىءٍ قَلْباً وانَّ قَلْبَ الْقُرْآنِ يس . « 1 »\r\nهر چيزى قلبى دارد و قلب قرآن سوره‌ى « يس » است .\r\nچرا اختصاصاً سوره‌ى « يس » به عنوان قلب قرآن ذكر شده است ؟ و چرا اين همه روايت در ارتباط با فضيلت سوره‌ى « يس » آمده است ؟ در روايتى از امام صادق ( ع ) آمده است :\r\nاگر انسان در روز سوره‌ى « يس » را بخواند ، آن روز ، روز مباركى براى او خواهد بود ؛ تا شب محفوظ مىماند ، و اگر آن را در شب بخواند ، صد هزار فرشته به حفظ او مىشتابند و تا صبح محفوظ است . « 2 »\r\nدر سوره‌ى « يس » ، چه رمزى هست ؟\r\nبحث‌هاى بسيارى در اين خصوص وجود دارد كه به اختصار به بيان آن مىپردازيم .\r\n\r\n\r\n","description":"","footnote":"\r\n( 1 ) - / وسائل الشيعة ( آل البيت ) ج 4 ، أبواب قراءة القرآن ، باب 48 ، ح 1 .\r\n( 2 ) - / همان .\r\n","page_name":" 18 ","page_number":18},
  {"content":"\r\n\r\n\r\nكيفيّت ورود و خروج در سوره‌هاى قرآن\r\nروش قرآن و كيفيّت ورود و خروج در سوره‌هاى قرآنى اين است :\r\nغالباً در ابتداى هر سوره ، به صورت فشرده و سربسته به حقايقى اشاره مىشود . سپس آن حقايق در ميان سوره ، به صورت مبسوط بيان مىگردد و در آخر هم ، به همان حقايق با لحن ديگرى اشاره مىشود . اين مطلب در خصوص تمام سوره هاى قرآن - / از سوره‌ى بقره تا سوره‌هاى كوچك به استثناى بعضى از آن‌ها - / صادق است .\r\nثانياً : در هر سوره از سوره‌هاى قرآن ، تمام موضوعات و مطالب سوره‌هاى قبل ، به طور خلاصه بيان شده است ؛ بدون اين‌كه به اين خلاصه‌بندى تصريح شود .\r\nگفتنى است :\r\nهر كدام از سوره‌هاى قرآن خصوصيّتى دارد : سوره‌ى انعام داراى واجد خصوصيّتى است كه در سوره‌ى واقعه نمىتوان يافت و سوره‌ى واقعه ويژگيى را داراست كه سوره‌ى انعام يا رحمن فاقد آن است . اين امر به لحاظ آن است كه هر سوره به خلاصه كردنِ موضوعاتى مىپردازد كه در سوره‌هاى قبل از آن بوده است .\r\n\r\n« يس » ؛ خلاصه‌ى كلّ قرآن\r\nسوره‌ى يس ، خلاصه‌ى كل قرآن است ؛ جمع‌الجوامع قرآن است . اگر به فرض ، كسى سوره‌ى ياسين را چنان كه بايد و شايد تفسير كند ، كلّ قرآن را تفسير كرده است . پس اين سوره ، حكم « قلب » را دارد .\r\nقلب يعنى چه ؟ قلب و دل هر چيزى ، مركز و محور آن است . محور قرآن ، سوره‌ى ياسين است . در سوره‌ى ياسين بحث نبوّت ، قيامت ، دشمن‌شناسى ( به معناى شيطان‌شناسى ) و بحث‌هاى مختلف ديگرى آمده است . امّا اين\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبحث‌ها به گونه‌اى طرح شده كه خلاصه‌ى بحث‌هايى است كه در بقيّه‌ى آيات قرآن مطرح شده است . به همين علّت ، تفسير اين گونه سوره‌ها آسان نيست . سوره‌ى حمد نيز در شمار سوره‌هايىاست كه تفسير آن مشكل است .\r\nبنده با آنكه مطالبى در باره‌ى قرآن به عنوان تفسير نوشته‌ام و به زبان فارسى با نام « تفسير هدايت » ترجمه و منتشر شده است ، ولى اظهار عجز مىكنم و خود را كوچك‌تر از اندازه‌ى يك مفسّر مىدانم . واقعيّت اين است كه بنده و امثال بنده كوچك تر از آنيم كه براى قرآن تفسير بنويسيم . ضمن اين‌كه تفسير برخى از سوره‌ها احاطه به كلّ قرآن را مىطلبد . وقتى بنده به تفسير سوره‌ى حمد رسيدم ، در ذيل آن نوشتم كه اگر بخواهيم سوره‌ى حمد را تفسير كنيم ، بايد به تشريح كلّ قرآن بپردازيم .\r\nمعجزه قرآن هم همين است . يك كلمه ، تمام قرآن را در خود خلاصه مىكند و دوباره همان كلمه ، در سرتاسر قرآن پخش مىشود . اساساً خلقت خدا چنين حالتى دارد .\r\n\r\nيك سلّول ، خلاصه‌ى كلّ انسان\r\nهر سلّول از سلّول‌هاى بدنِ انسان داراى جزئى به نام هسته‌ى سلّول است . اگر سلّول را بزرگ و بازسازى كنيم ، مساحتى به اندازه‌ى يك شهر با همه‌ى امكانات خواهد داشت . يكى از اجزاى سلّول ، هسته‌ى آن است . در هسته‌ى سلّولْ تمام خصوصيّات فرد ، نوشته شده است ؛ طورى كه اگر بخواهيم آنچه را كه در هسته‌ى سلّول نوشته شده ، بنويسيم ، بايد به تعداد كتاب‌هاى كتابخانه‌ى بزرگ كنگره‌ى آمريكا - / كه مىگويند : حاوى سى ميليون جلد كتاب است - / كتاب بنويسم . مثلًا در آن سلّول - / كه ممكن است سلّول چشم يا گوش باشد - / نوشته شده كه تعداد موهاى اين فرد چقدر است ؛ چه تعداد آن‌ها سفيد و چه تعداد آن‌ها سياه است ! اين ، كار خداست .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nامروز در محافل و آكادمىهاى علمى ، بحث شبيه‌سازى مطرح است ؛ كه يك سلّول را از شخصى مىگيرند و در محيط آزمايشگاه ، آن را رشد مىدهند و در نهايت ، به صورت خود آن شخص با همه‌ى خصوصيّاتش در مىآيد ! چطور چنين چيزى ممكن است ؟ چون تمام خصوصيّات او در اين سلّول نوشته شده است . ممكن است اين سلّول از پا گرفته شده باشد ؛ امّا راجع به رنگ چشم هم در آنجا مطلب هست .\r\nنظير اين اتّفاق كه مربوط به عالَم طبيعت و خلقت است ، در آيات قرآن هم هست . فرض كنيم يك قرآن پژوه بخواهد « بسم اللَّه الرّحمن الرّحيم » را شرح دهد . در اين صورت كلّ قرآن را شرح خواهد داد . يعنى همه چيز حتّى « وضو » هم در « بسم اللَّه الرحمن الرحيم » گنجانده شده است .\r\n\r\nخلاصه‌ى قرآن در نقطه‌ى باى بسم اللَّه\r\nنه تنها « بسم اللَّه الرّحمن الرحيم » كه « با » ى به كار رفته در اين آيه نيز دربردارنده‌ى تمام قرآن است ؛ امّا شخصى مثل حضرت علىّبن ابى طالب - / صلوات اللَّه و سلامه عليه - / را مىخواهد تا بتواند كه يك قرآن را از « نقطه‌ى » باى بسم اللَّه استخراج كند . از اين رو قرآن با آنكه در قالب كلمات بشرى ريخته شده است ، اما حسابش از ديگر كتابها جداست .\r\nپيامبر گرامى اسلام مىفرمايد :\r\nفَضْلُ الْقُرْآنِ عَلى سائِرِ الْكَلامِ ، كَفَضْلِ اللَّه عَلى خَلْقِهِ « 1 »\r\nبرترى قرآن نسبت به سخن‌هاى ديگر ، مانند برترى خدا بر مخلوقاتش مىباشد .\r\nبا اين توضيحات ، درك اين معنا كه سوره‌ى يس ، قلب قرآن است ، آسانتر مىشود . حال به تفسير سوره مىپردازيم .\r\n\r\n\r\n","description":"","footnote":"\r\n( 1 ) - / مستدرك الوسائل ج 4 ، ص 237 ، ح 7 .\r\n","page_name":" 21 ","page_number":21},
  {"content":"\r\n\r\n« بِسْمِ اللَّهِ الرَّحْمنِ الرَّحيمِ » . « يس »\r\nبه نام خداوند بخشايشگر مهربان . يس\r\n/ دو\r\n\r\nحروف مقطّعه\r\nدر قرآن خصوصيّات و رموزى وجود دارد كه پس از سال‌ها و به تدريج كشف شده و مىشود . اخيراً به كمك كامپيوتر دريافته‌اند كه ميان بعضى كلمات و تعداد تكرار آن در قرآن ، رابطه وجود دارد ؛ مثلًا كلمه‌ى « شهر » به معنى ماه ، تنها دوازده بار در قرآن آمده است . تعداد كلمه‌هاى « بهشت » و « جهنّم » ، « دنيا » و « آخرت » ، « شب » و « روز » ، از منطق رياضى زيبايى تبعيّت مىكند و حاكى از نوعى ارتباط معنادار ميان آن‌هاست .\r\nدر ابتداى بعضى از سوره‌هاى قرآن حروفى آمده است كه بين آن‌ها مثل حروفِ يك كلمه‌ى معنادار ارتباط وجود ندارد ؛ بلكه هر حرفْ جداى از ديگرى است . به همين دليل به آن‌ها حروف مقطّعه ( از هم جدا ) مىگويند ؛ مانند الم ، طه ، يس ، ص و . . .\r\nاگر همه‌ى حروف مقطّعه را بدون تكرار در نظر بگيريم ، چهارده حرف مىشود كه نيمى از حروف الفباست . در ميان اين حروف ، حرف « ع » آمده است ؛ ولى حرف « غ » نيامده است ؛ « س » آمده و « ش » نيامده ؛ « ص » آمده و « ض » نيامده است .\r\nدر شروع بعضى سوره‌ها فقط يك حرف از حروف مقطّعه آمده است .\r\nحروف مقطّعه‌ى دو حرفى ، سه حرفى ، چهار حرفى و پنج حرفى هم داريم .\r\nدر واقع حروف مقطّعه نيز مانند ديگر واژه هاى معنادار زبان عربى ، حالات مختلف به خود مىگيرند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبرخى از محقّقين بر اين باورند كه هر سوره كه در ابتداى آن حروف مقطّعه به كار رفته باشد ، در آن سوره ، حروف مزبور بيشتر از ساير حروف به كار رفته است . با اين وصفْ در سوره‌ى يس حرف « ى » و « س » بيشتر از بقيه‌ى حروف آمده است . راه براى تحقيق به روى شما باز است !\r\nممكن است علم حروف ، علم اعداد و ديگر علوم وابسته ، در باره‌ى حروف مقطّعه مطالب قابل توجّهى داشته باشند كه اهلش از آن باخبرند . در هر صورت وجود حروف مقطّعه در قرآن ، مهمّ و يك معجزه‌ى قرآنى است .\r\n\r\nپنج نظريه در خصوص حروف مقطّعه\r\nدر باره‌ى حروف مقطّعه نظريات گوناگونى ابراز شده است :\r\n1 . اين حروف ، « رمز » ى هستند بين خدا و اولياى او ، يعنى پيامبر و امامان .\r\nو براى ايشان قابل فهم و تعريف‌ْشده است .\r\n2 . اين حروف ، اشاره به / ب‌واحد ساختمانى قرآن / ، يعنى حروف الفبا دارد و در صددِ فهماندن اين نكته به بشر است كه قرآن از همين حروف ساده تشكيل شده است كه در گفتگوى روزمرّه‌ى خود از آن استفاده مىكنيد ؛ امّا ببينيد وقتى خداوند از اين حروف بهره مىبرد و آن را به هم پيوند مىدهد ، چه معجزه ى غيرقابل تكرارى از آب در مىآيد .\r\n3 . براى اين حروفِ به ظاهر نامفهوم بايد به اندازه‌ى كلمات مفهومِ قرآن ارزش و احترام قائل شويم و اين خود ، / ب‌تمرينِ تعبّد و بندگى / است .\r\n4 . اين حروف ، براى جلب توجه آمده است . خودشان معنايى ندارند و صرفاً به خاطر آن آمده كه متكلّم از خود صدايى توليد كند تا مخاطب به او توجّه يابد ، بعد سخن اصلى را بگويد ؛ همانطور كه اگر شخصى بخواهد وجود خود را به ديگران اعلام كند ، دست به درى مىزند يا « يا اللَّه ! » مىگويد . متكلّم با گفتن « يا اللَّه » قصدِ مخاطب قراردادنِ حضرت حق را ندارد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو در صدد است صدايى توليد كند تا ديگران از حضور او آگاه شوند ؛ هر چند مىتوان با اين كار قصد ذكر هم نمود .\r\nحروف ندا هم ، در زبان عربى - / و احتمالًا هر زبان ديگر - / چنين كاركردى دارد . كسى كه مىخواهد ديگرى را صدا بزند ، دهانش را باز مىكند و لفظ كوتاهى به نام حرف ندا مثل « يا » ( و گاه حتّى تك‌حرفى همچون « همزه » در جمله‌اى چون أَفاطِمُ ) توليد مىكند تا توجّه مخاطب به سمت او معطوف شود . بعد سخن اصلىاش را با او در ميان مىنهد .\r\n5 . در روايتى از حضرت صادق - صلوات اللَّه و سلامُه عليه - نقل شده كه ايشان فرمودند :\r\n« يس » يكى از اسم‌هاى پيغمبر اكرم صلى الله عليه و آله است . « 1 »\r\nممكن است سؤال كنيد : چطور اسم پيغمبر صلى الله عليه و آله « يس » شده است ؟\r\nفخر رازى در اين باره بحث مفصّلى در تفسيرش دارد . مىگويد :\r\n« ى » در كلمه‌ى ياسين مخفَّف « يا » - / حرف ندا - / و « س » مخفّف « أُنَيسين » - / « مُصغّر » انسان - / است .\r\nدر جاى خود بيان شده است كه ساختِ « تصغير » گاهى براى تعظيم به كار برده مىشود ؛ مثلًا « دُوَيْهِيِّة » كه نه به معنى حادثه يا مصيبت كوچك كه « داهِيَةٌ كَبيرةٌ » معنى مىدهد . « 2 » در اينجا هم « انيْسين » يعنى انسان كامل و كامل‌ترين انسان .\r\nبنابر اين « يس » يعنى :\r\nيا ايُّهَا الْانْسان الكامِلُ الْاتَمُّ الْاكْمَلُ\r\nاى انسان كاملتر و تمام‌تر از همه .\r\nخوب انسان كاملى كه از همه‌ى انسان‌ها كامل‌تر است ، كيست ؟ بىشك\r\n\r\n\r\n","description":"","footnote":"\r\n( 1 ) - / تفسير قمى ، ج 2 ، ص 211 .\r\n( 2 ) - / ر . ك فرهنگ معين .\r\n","page_name":" 24 ","page_number":24},
  {"content":"\r\n\r\nجز محمّدبن عبداللَّه صلى الله عليه و آله نيست .\r\nبه هر حال چه « يس » مستقيماً به معناى پيغمبر اسلام باشد و چه منظور از « س » آن به مدد سخن فخر رازى ، پيامبر باشد ، مىپذيريم كه مراد از اين حروف مقطّعه ، وجود نازنين پيامبر اسلام صلى الله عليه و آله است .\r\n« وَ الْقُرآنِ الْحَكيم »\r\nسوگند به قرآن حكيم\r\n\r\nهدف از سوگندهاى بشرى\r\nخداوند در قرآن در موارد گوناگون ، سوگند ياد كرده است . قبل از آنكه بحث سوگند را در قرآن مطرح كنيم ، به اين سؤال پاسخ دهيم كه اساساً انسان‌ها براى چه سوگند ياد مىكنند ؟\r\nدر ميان توده ى مردم اين تعابير مرسوم است :\r\nبه سر شما سوگند ! قسم به جان عزيزتان ! به جان بچّه‌ام !\r\nاگر چه بعضى از اين سوگندها صحيح نيست ؛ ولى به هر حال ، مردم از آن استفاده مىكنند . جاى اين سؤال وجود دارد كه سوگند چيست ؟\r\nقسم و سوگند ، پيوند برقرار كردنْ بين يك امر مقدّس و باارزش در نزد شخص و چيزى است كه در پى بيان آن است . هدف از اين كار ، تأكيد سخن است .\r\nاگر كسى گفت : « به پسرم قسم ! » يعنى من پسرم را دوست دارم و برايش ارزش قايلم و اگر دروغ بگويم ، يعنى براى او ارزشى قايل نيستم .\r\n\r\nدرنگى در سوگندهاى الهى\r\nسؤال اين است : آيا خدا احتياج دارد كه سخن خود را با سوگند يادكردن مورد تأكيد قرار دهد ؟ مگر چيزى جز خدا و آنچه مربوط به خداست ، ارزش دارد ؟ مگر همه‌ى ارزش‌ها از خدا نيست ؟ چگونه ارزش سخن خدا به\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nوسيله‌ى چيز ديگر باشد ؟\r\nبه اين سؤال سه پاسخ داده شده است كه سومى از بنده است :\r\n1 - مخاطب قرآن ، انسان‌ها هستند و قرآن به زبان آن‌ها نازل شده است .\r\nدر آيه 97 سوره مريم مىخوانيم كه : « فَإنَّما يَسَّرْنَهُ بِلِسانِكَ لِتُبَشِّرَ بِهِ الْمُتَّقينَ وَتُنْذِرَ بِهِ قَوْماً لُدًّا » .\r\n( و ما ( / قرآن ) را به زبان تو آسان بيان كرديم تا پرهيزكاران را بوسيله آن بشارت دهى ، و دشمنان سرسخت را با آن انذار كنى . )\r\nقرآن كلامى است كه به زبان ما و / ب‌در قالب اصطلاحات انسانى / آمده است .\r\nاگر قرآن به زبان ما نازل نشده بود ، چيزى از آن نمىفهميديم . البتّه قرآن حقيقى و روح كلّى قرآن مقوله‌اى نيست كه در دسترس هر كس باشد ، خداوند مىفرمايد :\r\n« لا يَمَسُّهُ إِلِاَّ الْمُطَهَّروُنَ » . « 1 »\r\nبنابر اين قرآنى را ما مىفهميم كه به زبان ما آمده باشد . وقتى چنين است ، بايد در چهارچوب‌هاى زبان باشد و قواعد و دستورهاى زبان در آن لحاظ شده باشد . يكى از ابعادِ زبان ، سوگند ياد كردن است . همانطور كه براى توضيح و تبيين ، مثال زده مىشود ، براى تأكيد ، از ابزارهايى استفاده مىشود ؛ مثل حروف تأكيد ، نون تأكيد و نيز سوگند .\r\nممكن است بگوييد : « خدا احتياج به تأكيد ندارد . » اين درست است ؛ امّا آنچه مهم است اين است كه مخاطب خداوند احتياج به تأكيد دارد . با منِ بشر بايد به گونه‌اى صحبت شود كه بفهمم و باور كنم .\r\n2 - سوگندِ خداوند براى آن نيست كه بخواهد به كلام خود ارزش بدهد و آن را تقويت و تأكيد كند ؛ بلكه براى آن است كه به ما بفهماند كه آنچه\r\n\r\n\r\n","description":"","footnote":"\r\n( 1 ) - / واقعه ، 79 : ( جز پاكان ، كسى به قرآن دست نمىيابد . )\r\n","page_name":" 26 ","page_number":26},
  {"content":"\r\n\r\nخداوند بدان سوگند ياد كرده ، باارزش است . اگر خداوند مىفرمايد :\r\n« وَالشّمس » ( سوگند به خورشيد ) يعنى بدانيد كه خورشيد ، بااهميّت است .\r\nاگر به پيامبر و يا جان پيامبر سوگند ياد مىكند و مىفرمايد :\r\n« لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ ) . « 1 » براى اهميّتى است كه خداوند به پيغمبر و جان او قايل است . وقتى خداوند مىفرمايد :\r\n« وَ القرآنِ الْحَكِيمِ » ؛ يعنى قرآنْ بسيار مهم است .\r\n3 - اما تفسيرى كه به نظر بنده مىرسد ، اين است كه آنچه به آن سوگند ياد شده ، شاهد و دليلى است بر آنچه براى آن سوگند ياد شده است / ب ! / مثلًا خداوند مىفرمايد : « والْعَصْرِ ، إنَّ الإِنْسانَ لَفِى خُسْرِ » « 2 » يعنى دليل بر اين‌كه انسان در زيان و خسران است ، همان « عصر » يعنى « زمان » است ؛ چون انسان در چارچوب زمان زندگى مىكند ، زمان او را مىخورد و از بين مىبرد ؛ پس او در زيان است . حضرت امير - صلوات اللَّه و سلامه عليه - مىفرمايند :\r\nانسان بر مركب شب و روز سوار است و آن‌ها او را مىبرند ؛ اگر چه ايستاده باشد ! « 3 »\r\nكسى كه بر گُرده‌ى زمان سوار شده ، با حركت زمان حركت مىكند و / ب‌مشمول نقص و كاستى و سير به سمت نيستى / است كه از آثار حركت است :\r\nنَفَسُ الْمَرءِ خُطاهُ الَى أجله . « 4 »\r\nنفَس‌هاى شخص ، گام‌هاى او به سوى مرگ است !\r\nدر آيه‌ى مورد نظر ما هم كه « والقرآن الحكيم » باشد ، اگر موشكافى كنيم ، در مىيابيم كه آنچه به آن سوگند ياد شده ، شهادت مىدهد بر مطلبى كه سوگند براى آن ياد شده است . مىفرمايد : « قسم به قرآن كه تو پيغمبر\r\n\r\n\r\n","description":"","footnote":"\r\n( 1 ) - / حجر ، 72 : ( به جان تو سوگند ، اينها در مستى خود سرگردانند . )\r\n( 2 ) - / عصر ، 2 - / 1 : ( به زمان سوگند ، كه همه انسانها در زيانند . )\r\n( 3 ) - / نهج البلاغة ، نامه 31 : ( انّ من كانت مطيّته الليل والنهار ، فانّه يُسار به وان كان واقفاً ) .\r\n( 4 ) - / نهج البلاغة ، قصارالحكم ، حكمت 74 .\r\n","page_name":" 27 ","page_number":27},
  {"content":"\r\n\r\nهستى ! » يعنى چه ؟ يعنى : اى پيغمبر ! تو پيغمبر هستى و شاهد بر پيغمبرى تو همين قرآنِ حكيم است .\r\n\r\nمعناى حكمت چيست ؟\r\nدراينجا دو سؤال مطرح مىشود :\r\n1 - معناى حكمت چيست ؟\r\n2 - چرا به قرآن حكيم گفته شده است ؟\r\nحكمت ، بنابر آنچه از روايات و آيات استفاده مىشود ، خلاصه و چكيده‌ى معرفت انسان است . حكمت ، همان حُكم است ؛ وقتى انسان به آن قدرت و توانايى برسد كه بتواند بگويد : چه چيزى حق و چه چيزى باطل است ، حكمت خواهد داشت . .\r\nدليلِ اين‌كه حكمت و حُكْم ، يكى است ، اين است كه خداوند در يكى از آيات قرآن مىفرمايد : به داود ، حكمت عطا شد : « وَ شَدَدْنَا مُلْكَهُ وَ ءَاتَيْنهُ الْحِكْمَةَ وَ فَصْلَ الْخِطَابِ » « 1 » و در آيه‌اى ديگر آمده كه به سليمان و داود حكم داده شده است : « فَفَهَّمْنهَا سُلَيْمنَ وَكُلًّا ءَاتَيْنَا حُكْمًا وَ عِلْمًا وَ سَخَّرْنَا مَعَ دَاودَ الْجِبَالَ يُسَبِّحْنَ وَالطَّيْرَ وَ كُنَّا فعِلِينَ » « 2 » و اين نشان مىدهد كه اين حكمت ، همان حُكم است و يك حقيقت مىباشند . حكمت ، در واقع جوهر معرفت است . .\r\n\r\nچرا به قرآن ، حكيم گفته شده است ؟\r\nاولًا : اعجاز قرآن فقط به فصاحت و بلاغت منحصر نيست و علمى كه در قرآن آمده و خلاصه‌ى آن علم ، حكمت قرآن است ، در اين ميان دخيل است . به تصريح قرآن ، « يُؤْتِيالْحِكْمَةَ مَن يَشَآءُ وَ مَن يُؤْتَ الْحِكْمَةَ فَقَدْ أُوتِيَ خَيْراً كَثِيراً » « 3 »\r\n\r\n\r\n","description":"","footnote":"\r\n( 1 ) - / ص ، 20 .\r\n( 2 ) - / انبياء ، 79 .\r\n( 3 ) - / بقره ، 269 .\r\n","page_name":" 28 ","page_number":28},
  {"content":"\r\n\r\n( خدا ) دانش و حكمت را به هر كس بخواهد ( و شايسته بداند ) مىدهد ؛ و به هر كس حكمت داده شود ، خير فراوانى داده شده است .\r\nو اين « خير كثير » در قرآن است . قرآن ، حكمت‌خيز است و حكيم ؛ و هر آنچه براى هدايت بشر لازم است ، در قرآن وجود دارد .\r\nثانياً : بنابر قول يكى از مفسّرين ، قرآن زنده است . اين گونه نيست كه تنها كتابى و نوشته‌هايى بين دو جلد باشد ؛ بلكه يك روح زنده است ؛ روح زنده‌اى كه حكمت دارد ؛ يعنى حكيم است .\r\nاين‌كه قرآن ، روح زنده است و كلمات قرآن اشاره‌اى به آن روح است و آنچه در شب قدر بر حضرت صاحب‌الزّمان - / عجّل اللَّه تعالى فرجه الشّريف - / نازل مىشود ( همانطور كه قبلًا بر نبىّ اعظم صلى الله عليه و آله نازل مىشد ) آن روح است يا نه ، بحث عميقى است كه در جاى خود بايد به آن پرداخته شود .\r\n« انَّكَ لَمِنَ الْمُرْسَلينَ »\r\nكه تو قطعاً از رسولان ( خداوند ) هستى ،\r\nدر اين آيه چند تأكيد وجود دارد :\r\n1 . ( انَّ ) كه از ادوات تأكيد است .\r\n2 . لام تأكيد .\r\n3 . كلمه‌ى مُرسلين .\r\nوجه اين‌كه از كلمه‌ى « مُرسلين » تأكيد فهميده مىشود ، اين است كه ممكن بود در اين آيه تنها گفته مىشد : انَّكَ لَرَسُولُ اللَّه . « 1 » همانطور كه در جاى ديگرى فرموده :\r\n\r\n\r\n","description":"","footnote":"\r\n( 1 ) - / تو پيغمبر خدا هستى .\r\n","page_name":" 29 ","page_number":29},
  {"content":"\r\n\r\n« وَ اللَّهُ يَعْلَمُ انَّكَ لَرَسُولُه » . « 1 »\r\nولى در اين جا كلمه‌ى « مُرسلين » آمده و براى بيان اين حقيقت است كه :\r\nشما - / اى پيغمبر ! - / اوّلين پيغمبرى نيستى كه مبعوث شده‌اى ؛ تا مردم شك كنند كه مگر مىشود انسانى مثل خودشان پيغمبر شود ؟ آن‌ها خود شاهد بوده‌اند كه قبل از تو پيامبرانى همچون عيسى ، موسى ، ابراهيم و نوح آمده‌اند و بنابر اين ديگر شبهه‌اى باقى نخواهد ماند . اين است كه كلمه‌ى مرسلين ، مقصود را بهتر مىرساند .\r\nاميدواريم خداوند - سبحانه و تعالى - به ما نورانيّتى دهد كه فقط لفظ را نگوييم و بشنويم ، بلكه حقيقت‌بين باشيم و از اين جلسات چيزى دستگيرمان شود تا خداوند - سبحانه و تعالى - طاعات‌مان را قبول كند و از اين مائده‌ى الهى كه هميشه هست ما را بهره‌مند فرمايد و حجاب‌هايى كه بين ما و قرآن هست ، خودش به فضل و كرم خويش بردارد .\r\n\r\n\r\n","description":"","footnote":"\r\n( 1 ) - / منافقون ، 1 : ( خداوند مىداند كه تو رسول او هستى . )\r\n","page_name":" 30 ","page_number":30},
  {"content":"\r\n\r\n\r\nدرس سوّم آيات 5 - / 4\r\nعَلَى صِرَاطٍ مُّسْتَقِيمٍ « 4 » تَنزِيلَ الْعَزِيْزِ الرَّحِيمِ « 5 »\r\nبر راهى راست ( قراردارى ) ؛ اين قرآنى است كه از سوى خداوند عزيز ورحيم نازل شده است ؛\r\n\r\nبلاغت قرآن\r\nقرآن در سطح بسيار بالايى از بلاغت قرار گرفته است و آن‌هايى كه در قرآن تدبّر و انديشه مىكنند ، با اين وجه از اعجاز قرآن نيز روبرو مىشوند .\r\nاين بلاغت از همان اوّلين سوره‌ى قرآن يعنى حمد ، رخ مىنمايد . در اين سوره ابتدا از حضرت حق به صورت سوم شخص ( نه من ، نه تو ؛ بلكه او ) ياد مىكنيم و مىگوييم :\r\n« الْحَمْدُ لِلّهِ رَبِّ الْعالَمِينَ » « 1 »\r\nستايش مخصوص خداوندى است كه پروردگار جهانيان است .\r\nاين حالت ادامه مىيابد و وقتى چند جمله به پيش مىرويم ، ناگهان حالت غياب ، به حضور تبديل مىشود و مىگوييم :\r\n\r\n\r\n","description":"","footnote":"\r\n( 1 ) - / حمد ، 2 .\r\n","page_name":" 31 ","page_number":31},
  {"content":"\r\n\r\n« اهْدِنَا الصِّرَاطَ الْمُسْتَقِيمَ ! » « 1 »\r\nما را به راه راست هدايت كن !\r\nاين امر ريشه در اين معنا دارد كه در ابتدا به لحاظ اين‌كه شناخت انسان از خدا اندك است ، او را با ضمير غايب ياد مىكند و بعد از اين‌كه شناخت حاصل شد و از غفلت بيرون آمد ، سمت و سوى خطاب را از غيبت به حضور برمىگرداند و از كلمات « ايّاك » و « اهْدنا » سود مىبرد .\r\nدر بحث حاضر هم كه تفسير سوره‌ى مباركه‌ى « يس » است ، با جلوه‌هاى ديگرى از بلاغت قرآن سروكار داريم .\r\nبه اين سه آيه - / كه آيه‌ى نخستِ آن در درس قبل بررسى شد - / توجّه كنيد :\r\n« انَّكَ لَمِنَ الْمُرسَلين . عَلى صِراطٍ مستقيمٍ . تنْزيلَ العزيزِ الرّحيمِ » .\r\nهر جمله از اين سه جمله داراى طرح بيان و شيوه‌ى خاصّ خود است :\r\nدر جمله‌ى اوّل مىفرمايد : « انَّكَ لَمِنَ الْمُرسَلين » ؛ « تو از پيامبران هستى . »\r\nدر جمله‌ى دوم مىخوانيم : « على صراطٍ مستقيمٍ » نفرموده : انّك عَلى صراطٍ مستقيم و يا : وَ عَلى صراطٍ مستقيمٍ بلكه به عنوان يك جمله‌ى مستقل بيان شده است .\r\nدر جمله‌ى سوم مىخوانيم : « تنْزيلَ العزيزِ الرّحيمِ » اين جمله هم طرح خاص خود را دارد . اگر كلمه‌ى اوّل به جاى اعراب نصب ، مرفوع بود ، ماجرا متفاوت مىشد . در اين حال نقش كلمه ، « خبر براى مبتداى محذوف » بود . و اگر كلمه به صورتِ « تنزيلِ » بود ، عطف به « والقرآنِ الحكيم » بود و مفهوم خاص خود را مىيافت . مىبينيم كه اين انعطافات بيانى قرآن - / كه به مدد ادبيّات عرب امكان يافته است - / باعث مىشود كه متوجه شويم مطالب زيادى در اين جملات الهى نهفته است و اگر خواننده‌ى قرآن در اين جهات ،\r\n\r\n\r\n","description":"","footnote":"\r\n( 1 ) - / حمد ، 6 .\r\n","page_name":" 32 ","page_number":32},
  {"content":"\r\n\r\n/ ب‌وقت / صرف كند ، به معارف عميقى دست مىيابد .\r\n\r\nقرآن ؛ مبناى تدوين علم نحو\r\nدر لايه‌ها و پيچ و خم‌هاى كلام الهى مطالب بسيارى گنجانده شده است كه بايد با دقت و تدبّر ، آن را بيرون كشيد . از جمله همين سه آيه‌ى كريمه‌ى سوره « يس » كه اختلاف و بحث مفسّرين را برانگيخته و هر كدام رأى و نظر خود را در اين خصوص درست مىدانند .\r\nگفتنى است : اساساً علم نحو بعد از نزول قرآن تدوين شده است . تمام مباحث نحوى از قرآن استخراج شده و صورت بسته است . قواعدى كه علماى نحو از قرآن يا كلمات عرب استفاده كرده و آن را پرداخته‌اند ، بسيار پايين‌تر از قرآن است ؛ چون قرآن اصل است و آن‌ها فرع قرآن مىباشند .\r\nبراى استفاده‌ى بهتر از قرآن بايد از نحو جديدى با عنوان « نحو يا صرف قرآن » استفاده كنيم . نمىتوانيم قرآن را در چارچوب نحوى كه بعد از قرآن پرداخته شده قرار دهيم . قرآن فراتر از اين چارچوب‌ها است ؛ همچنان كه قرآن را نبايد با استفاده از اصطلاحات روز از قبيل أمنيت ، صلح و . . . تبيين كرد . اين اصطلاحات بعد از نزول قرآن آمده و قرآن ، فوق اين مطالب است .\r\nحتّى مىتوان ادّعا كرد ، و آن را به اثبات رسانيد ، محقّقينى كه فهم قرآن را به استفاده از اشعار امرؤالقيس نابغه ، يا فلان شاعر عرب و استشهاد به آن منوط كرده‌اند ، اشتباه مىكنند .\r\nاساساً قرآن ميان زبان عربى قبل از نزول قرآن و بعد از آنْ فاصله انداخت و زبانى جديد با ادبيّات خاص خود را ، ميان اعراب متداول نمود . با استناد به قرآن به حسب بيان اهل بيت عليهم السلام ، بايد قرآن را به كمك خود قرآن بفهميم .\r\nتاكنون تلاش فراوانى براى اثبات اين موضوع ( تفسير قرآن به قرآن ) شده است . مىتوان ادّعا كرد كه حتّى يك واژه در قرآن نيامده است ؛ مگر اين‌كه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتفسير آن در قرآن وجود دارد . براى مثال ، كلمه‌ى قرآنى « صَعيد » براى من نامفهوم بود ؛ تا اين‌كه روزى به سوريه رفتم ، در آنجا منطقه‌اى به نام « غوطة دمشق » وجود دارد . كنجكاوى كردم و مشخّص شد كه آنان به زمينِ پست ، « غوطه » يا « غائط » مىگويند .\r\nبه قرآن مراجعه كردم و اين آيه را ملاحظه كردم :\r\n« وَ انْ كُنْتُم مَّرْضَى أوْ عَلَى سَفَرٍ أَوْ جَاءَ أَحَدٌ مِنكُم مِنَ الْغَائِطِ أَوْ لمَسْتُمُ النِّسَآءَ فَلَمْ تَجِدُوا مَاءً فَتَيَمَّمُوا صَعِيداً طَيِّباً » . « 1 »\r\nو اگر بيماريد ، يا مسافر ، و يا از محل پستى آمده‌ايد ( قضاى حاجت كرده‌ايد ) و يا با زنان آميزش جنسى داشته‌ايد ، و در اين حال آب ( براى وضو يا غسل ) نيافتيد ، با خاك پاكى تيمم كنيد . .\r\nاز تقابل ميان « غائط » و « صعيد » مىتوان فهميد كه منظور از « صعيد » ، جاى بلند است ؛ بنابر اين تفسير اين كلمه در خود آيه وجود دارد .\r\nاساساً يكى از راه‌هاى مهم براى درك معنى كلمات ، توجّه به تقابل آن‌هاست . در اين حال اگر معناى يكى از آن دو واژه روشن بود ، مىتوان به دركى از معناى ديگرى هم نايل شد . اگر تقابل ( ليل ) و ( نهار ) را دانستيم ، طبعاً وقتى معناى ( ليل ) را بدانيم ، معناى ( نهار ) را هم خواهيم دانست . اگر مفهوم نشيب براى ما روشن شد ، فراز هم مفهوم خواهد شد .\r\nمتأسفانه بعضى براى فهم و تفسير قرآن به شعرهاى زننده استناد كرده‌اند .\r\nو حاشا كه خداوند كتابى را براى هدايت بشر بفرستد كه فهم و بيانش نيازمند چيز ديگرى باشد . منكر اين معنا نيستيم كه قرآن نياز به بيانگر و توضيح دهنده دارد ؛ امّا بيانگر آن همان پيامبر صلى الله عليه و آله و اهل‌بيت عليهم السلام هستند و از خود قرآن هم اين مطلب را مىتوان استفاده كرد .\r\nخلاصه اين كه سعى نكنيم آيات قرآن را در چارچوب تنگ و تاريك لغت\r\n\r\n\r\n","description":"","footnote":"\r\n( 1 ) - / نساء ، 43 .\r\n","page_name":" 34 ","page_number":34},
  {"content":"\r\n\r\nعرب و قواعد خشك صرف و نحو و رأى و نظر سيبويه ، ابن‌جنّى و اخفش و . . . بفهميم . آنان تلاش خود را كرده و اصول و ضوابطى براى فهم لغت عرب بيان كرده‌اند ؛ اما تمام حرف آن نيست كه اينان آورده‌اند ؛ بلكه بايد فراتر از آن قواعد ، و با استفاده از خود قرآن قواعد جديدى به‌كار بنديم . چون / ب‌قرآن بر اساس قواعد زبان عرب صورت نبسته است ؛ بلكه اين قواعد و دستور زبان عربى است كه از روى قرآن نوشته شده است . /\r\n\r\nاثبات رسالت\r\n« انَّك لَمِن المُرسَلين . عَلى صِراطٍ مستقيمٍ »\r\nقرآن با آوردن كلمه‌ى « مُرْسَل » در پى اثبات اصل رسالت است ، ورسالت حضرت محمد صلى الله عليه و آله خود بهترين گواه بر پيامبرى ايشان است . امّا براى اين‌كه هر كسى ادّعاى پيامبرى نكند ، اثبات اصل رسالت اهميّت ويژه‌اى مىيابد .\r\nدر زمان‌هاى مختلف افراد زيادى پيدا شدند كه ادّعاى پيامبرى كردند .\r\nحتّى در زمان پيامبر اكرم صلى الله عليه و آله شخصى به نام « مسيلمه‌ى كذّاب » ادّعاى پيامبرى كرد . اگر تاريخ اسلام را ورق بزنيم ، بسيارى از مدّعيان دروغين رسالت را مىيابيم .\r\nقرآن براى اين‌كه سدّى در برابر اين گونه مدّعيان دروغين ايجاد كرده باشد ، براى پيامبران راستين نشانه‌هاى متقن و محكمى آورده است . دليل پيامبرى حضرت موسى عليه السلام يد بيضاء ، و معجزه‌ى حضرت عيسى عليه السلام زنده كردن مردگان و دليل رسالت پيامبر آخرالزمان صلى الله عليه و آله قرآن است .\r\nشايد آوردنِ كلمه‌ى « مُرسَلين » در آيه‌ى شريفه بدين جهت باشد كه به رسالت همه‌ى پيامبران اشارتى كند . اصلْ اثبات رسالت است و قرآن با آوردن اين كلمه و تاكيد « انَّكَ » ، « لام » تاكيد و استفاده از « صيغه‌ى جمع » خواسته است رسالت پيامبران گذشته را نيز تأييد و تأكيد نمايد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nامّا در آيه‌ى بعدى « عَلى صراطٍ مستقيم » شاهد تأكيدات زياد نيستيم ؛ براى اين‌كه پيغمبر صلى الله عليه و آله ابتدا بايد : « عَلى صراطٍ مُستقيم » باشد ؛ تا لفظ پيغمبر بر او صدق كند . اگر گفتيم : فلان كس ، پزشك است ، قبل از هر چيز احتياج به مدرك پزشكى دارد كه سازمان نظام پزشكى آن را تأييد كرده باشد .\r\nدر اين جا هم خطاب به پيامبر صلى الله عليه و آله مىگويد :\r\n« تو پيامبر و از مُرسلين هستى » بنابر اين در راهى گام نهاده‌اى كه پيامبران قبل از تو در آن راه قدم برداشته‌اند كه جز راه مستقيم نيست .\r\n\r\nفرق ميان طريق و صراط\r\nطريق ، به تمام راه‌هايى كه پا بر آن كوبيده مىشود ، گفته مىشود ؛ چه راه منزل ، چه كوچه و خيابان . ممكن است اين راه‌ها با بن‌بست روبرو شود يا نشود .\r\nامّا صراط ، اخصّ از طريق است و به بزرگراهى گفته مىشود كه همه در آن حركت مىكنند و بن‌بستى در آن متصوّر نيست .\r\nسؤال ديگرى كه ممكن است مطرح شود ، اين است كه چرا وصفِ « مستقيم » براى صراط آورده شده است و نه اوصافى چون « قويم » ؟\r\nهمچنان كه از ظاهر لفظ « مستقيم » پيداست ، از باب استفعال است و دلالت بر طلب مىكند .\r\n« مستقيم » يعنى راه صحيحى كه انسان ضمن اين‌كه در آن حركت مىكند و آن را مىپيمايد ، قوامِ شخصيّت او نيز تثبيت و تأييد مىشود . با اين توضيح ، « استقامت » يعنى اين‌كه انسان در راهى حركت كند و خودش خواهان قوام و راستى آن راه باشد .\r\nاين‌كه در سوره‌ى حمد ، ياسين و ديگر سوره‌هاى مباركه‌ى قرآن ، اين كلمه آمده است ، شايد اشاره به نكته‌ى بالا داشته باشد . بنابر اين « صراط\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمستقيم » راهى نيست كه بشر خود به تنهايى و بدون استعانت از ذات حق بتواند آن را تشخيص دهد و در آن حركت كند .\r\nبه عبارت روشن‌تر ، احتياج بشر به وحى ، نياز حقيقى و واقعى است و هر كس نمىتواند ادّعاى كمال عقل كند و راه صحيح را از غير آن باز شناسد . تا هدايت خداوند نباشد ، صراط مستقيم ميسر نمىشود .\r\n\r\nمفهوم مُرسَل\r\nمُرسَل به شخصى گفته مىشود كه خداوند ، راه صحيح را به او نشان دهد و او آن راه را پيموده ، براى ديگران بيان كند .\r\nو اين حكم در كل قرآن جارى است ؛ يعنى از يك آيه ، مىتوان تفسير آيه‌ى قبل و بعد را فهميد . همچنين يك آيه ، شاهد آيه‌ى قبل و بعدش است .\r\nدر روايت آمده :\r\nالقُرآنُ يُصَدِّقُ بَعْضُه بَعضاً « 1 »\r\nآيات قرآن ، هر يك شهادت بر معنى و حقّانيّت ديگرى مىدهد .\r\n\r\n\r\n","description":"","footnote":"\r\n( 1 ) - / متشابه القرآن ج 2 ، ص 35 .\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nدرس چهارم آيات 8 - / 6\r\nلِتُنذِرَ قَوْماً مَّا أُنذِرَ آبَاؤُهُمْ فَهُمْ غَافِلُونَ « 6 » لَقَدْ حَقَّ الْقَوْلُ عَلَى أَكْثَرِهِمْ فَهُمْ لَا يُؤْمِنُونَ « 7 » إِنَّا جَعَلْنَا فِي أَعْنَاقِهِمْ أَغْلَالًا فَهِىَ إِلَى الْأَذْقَانِ فَهُم مُّقْمَحُونَ « 8 »\r\nتا قومى را بيم دهى كه پدرانشان انذار نشدند ، از اين رو آنان غافلند . فرمان ( الهى ) درباره‌ى آن‌ها تحقق يافته ، به همين جهت ايمان نمىآورند . ما در گردنهاى آنان غل‌هايى قرار داديم كه تا چانه‌ها ادامه دارد و سرهاى آنان را به بالا نگه داشته است .\r\n\r\nنياز عقل و فطرت به مدد رسانى\r\nدر درسهاى گذشته ، در مقام تفسير آيات سوره‌ى ياسين بوديم . در اين آيات ، خطاب خداوند سبحانه و تعالى با پيامبر بود كه :\r\n« سوگند به قرآن كه شما از پيامبرانى هستى كه در راه راستين بودند و اين قرآن از نزد خداوندى شكست‌ناپذير و بخشايش‌گر نازل شده است و هدف اين كتاب اين است تا قومى را انذار كند كه پدرانشان مورد انذار قرار نگرفتند ، و اين گروه از غافلان هستنند . »\r\nاز مطلب فوق اين نكته استفاده مىشود كه :\r\nتا از طرف خداوند انذار نباشد و با بشر از طريق وحى صحبت نشود ، بشر\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر غفلت خواهد بود . اين نكته بيانگر حقيقت بسيار مهمّى است كه متأسّفانه امروزه بعضى از آن غافلند . و آن اين‌كه گاهى گفته مىشود :\r\n« ما چه نيازى به پيامبر ، امام و عالم دينى داريم ؟ مگر خداوند به ما عقل نداده ؟ مگر فطرت نداريم ؟ مگر خودمان نمىتوانيم بفهميم ؟ »\r\nدر جواب بايد گفت :\r\nدرست است كه ما عقل و فطرت داريم ، امّا چراغ آن در معرض خاموشى و كاستىاست و انبيا و اوليا امدادرسانِ عقل و فطرت اند . گو اين‌كه اين واقعيّت را نمىتوان كتمان كرد كه با وجود 124 هزار پيامبر و 12 وصىّ پيامبرخاتم و ميليون‌ها عالم دينى ، بشر در وادى تاريك گمراهى گام مىنهد ؛ تا چه رسد به اين‌كه باب نبوّت و امامت بسته باشد .\r\n« فَهم غافِلون »\r\nغافل به كسى گويند كه حقيقت را مىداند ؛ امّا در اثر موانعى چون فراموشى و مانند آن ، دستش از پرتو حقيقت كوتاه مىشود . در قرآن واژه‌اى كه در مقابل اين كلمه قرار گرفته است ، « ذكر » مىباشد . حتّى يكى از نام‌هاى قرآن « ذِكر » و « تذكُّر » است و به پيامبر نيز « مُذكِّر » گفته مىشود . حقيقت ، روشن و آشكار است . عقل و فطرت نيز به آسانى مىتواند آن را دريابد ؛ ولى عملًا مىبينيم گروه زيادى از انسان‌ها به رغم اين‌كه به حقيقت باور دارند ، دچار اشتباه مىشوند .\r\nپس بايد گنجينه‌هاى عقل شكافته شود و نعمت‌هاى فراموش‌شده يادآورى و حقايق آشكار گردد و مورد توجّه عقل و فطرت قرار گيرد . به همين سبب است كه در آيه‌ى شريفه از كلمه‌ى « جاهلون » استفاده نكرده است ؛ بلكه واژه‌ى « غافلون » را آورده تا اين مفهوم را القا كند كه در اصل و اساس خلقت و آفرينش ، بنا بر اين بود كه بشر با عقل و فطرت ، حقايق را دريابد ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجاذبه‌هاى ديگرى كه فراروى او قرار گرفته ، او را از ياد اين حقيقت باز داشته است ؛ فلذا ضرورت دارد به ياد آورنده و توجّه‌دهنده‌اى مبعوث گردد تا به انذار و تِذكار او ، بشر از وادى غفلت خارج شود .\r\n\r\n« ما » ى نافيه يا موصوله\r\nميان مفسّرين در اين آيه اختلاف است كه « ما » ى بكاررفته در « ما انذِرَ » موصوله است يا نافيه ؟ اين اختلاف ، قابل حل است . اگر « ما » ، « ما » ى موصوله باشد ، مفهوم آيه اين خواهد بود كه :\r\nتُنذرُهُم كَما انذِرَ آباءُهُم اوْ بِما انذِرَ آباؤهُم\r\nآنان را چنان كه پدرانشان انذار شدند ، انذار كنى . يا با ابزارى كه آنان انذار شدند ، انذار كنى .\r\nدر اين صورت مفهوم آيه اين خواهد بود كه در گذشته ، اعرابْ پيامبر داشته‌اند ؛ حال چه خالدبن سنان باشد چه قصىبن ساعد . يا اين‌كه اينان نيز اوصياء پيامبران سابق بودند . هر چه باشد يك اصل ثابت است و آن اين كه :\r\n« اعراب انذاركننده داشته‌اند . »\r\nچنان كه در تاريخ آورده‌اند ، منشأ اعراب از حضرت اسماعيل عليه السلام شروع مىشود ؛ كه ايشان خود ، پيامبر بودند و پدرشان حضرت ابراهيم عليه السلام نيز از پيامبران اولوالعزم بوده است . در برخى از روايات آمده است كه عبدالمطلب از اوصياء حضرت ابراهيم عليه السلام بوده و دين ايشان بر مبناى حقيقت بوده است .\r\nبه هر حال دينى ميان اعراب بوده است ؛ امّا بيشتر آن‌ها از اين دين دور شده ، به بيراهه رفته و بت‌پرست شده‌اند . نيز چنان كه مىدانيم ، پدران پيامبر اسلام تا حضرت آدم عليه السلام همگى موحّد و يكتاپرست بودند ؛ بنابر اين انْذار و مُنذِر داشته‌اند . حتّى در قرآن آمده است كه :\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n« وَ انْ مِن امَّةٍ الَّا خَلا فيها نَذيرٌ » « 1 »\r\nو هر امتى در گذشته انذار كننده‌اى داشته است .\r\nالبتّه شك نيست كه در برخى زمان‌ها انذار ، كم‌رنگ و در محدوده‌ى كوچك صورت گرفته است و در زمان‌هاى ديگر چون زمان پيامبر اسلام صلى الله عليه و آله رنگ و جلاى بيشترى داشته است .\r\nو اگر « ما » را نافيه بدانيم ، مفهوم آيه چنين خواهد شد كه :\r\n« اين جماعت در ميان خود ترساننده و انذار كننده داشتند ؛ ولى اين انذار آن‌قدر كم‌رنگ و كم‌فروغ و ارزش‌هاى الهى آنچنان تار شده بود كه گويا انذارى در كار نبوده است . »\r\nبنابر اين اختلاف قابل حلّ است و در هر صورت جز يك ثمره بر آن متصور نيست و آن هم نياز بشر در تمام زمان‌ها به يك فرد مُنذِر : خواه پيامبر ، وصىّ پيامبر و يا عالِم دينى باشد . با توجّه به روال صحبت و سياق سخن ، اگر « ما » ، « نافيه » فرض شود ، با پايان آيه كه مىفرمايد : « فَهُم غافِلون » سازگارتر است .\r\n« لَقَدْ حَقَّ الْقَوْلُ عَلَى أَكْثَرِهِمْ فَهُمْ لَايُؤْمِنُونَ « 7 » إِنَّا جَعَلْنَا فِي أَعْنَاقِهِمْ أَغْلَالًا فَهِىَ إِلَى الْأَذْقَانِ فَهُمْ مُقْمَحُونَ « 8 » وَ جَعَلْنَا مِنْ بَيْنِ أَيْدِيهِمْ سَدّاً وَ مِنْ خَلْفِهِمْ سَدّاً فَأَغْشَيْنَاهُمْ فَهُمْ لَايُبْصِرُونَ « 9 » وَ سَوَاءٌ عَلَيْهِمْ أَأَنذَرْتَهُمْ أَمْ لَمْ تُنذِرْهُمْ لَا يُؤْمِنُونَ » « 10 »\r\nفرمان ( الهى ) در باره‌ى بيشتر آن‌ها تحقّق يافته ، به همين جهت ايمان نمىآورند . ما در گردن‌هاى آنان غُل‌هايى قرار داديم كه تا چانه‌ها ادامه دارد و سرهاى آنان را به بالا نگاه داشته است و در پيش روى آنان سدّى قرار داديم و در پشت سرشان سدّى ؛ و چشمانشان را پوشانده‌ايم ؛ لذا نمىبينند . براى آنان يكسان است : چه انذارشان كنى يا نكنى ، ايمان نمىآورند .\r\n\r\n\r\n","description":"","footnote":"\r\n( 1 ) - / فاطر ، 24 .\r\n","page_name":" 42 ","page_number":42},
  {"content":"\r\n\r\n\r\nآيا انذارِ برخى كسان ، آب در هاون كوبيدن نيست ؟\r\nدر آيه هاى فوق ، خداوند با بيانى محكم و قاطعْ داد سخن مىدهد كه اين جماعت به درد نمىخورند . ممكن است اشكال شود :\r\n« خداوندا ! چه معنا دارد براى قومى كه انذارپذير نيستند و اكثرشان ايمان نمىآورند ، پيامبر بفرستى و قرآن نازل كنى ؟ »\r\nدر آيه‌ى قبل خوانديم :\r\n« لِتُنذرَ قَوماً ما انذِرَ آباءؤهُم فَهُم غافِلون » .\r\nاين مطلب درست ، ما هم پذيرفتيم كه بشر غافل است و پيامبر صلى الله عليه و آله آمده است كه اينان را از حال غفلت برهاند ، و لازم است گرد پيامبر جمع شوند و از نور هدايت او بهره‌مند گردند .\r\nامّا در چند آيه‌ى اخير بحث در اين است كه اينان ( بشر ) اكثراً ايمان نمىآورند . اينان غل و زنجير به گردنشان آويزان است . پيش روى و پشت سرشان سدهايى است كه آنان را از فهم و بينايى باز مىدارد . انذار براى آن‌ها مفيد نيست ؛ چه انذار بكنيم و يا نكنيم ، اين انذار دردى از اينان درمان نمىكند ، اگر چنين است پس چرا قرآن براى اين افراد نازل شده است ؟\r\nمفسّرين در پاسخ به اين اشكال ، دو جواب گفته‌اند :\r\n\r\nعدم اختصاص بعثت پيامبر به اشراف قريش\r\nيك - / سخنى است كه بعضى از مفسّرين آورده‌اند و آن اين‌كه مقصودِ آيه ، تمام عرب‌ها نيستند ؛ بلكه طايفه‌ى خاصّى از آنان كه همان اشراف قريش ، بزرگان و سردمداران قبايل هستند ، منظور مىباشند ؛ و گرنه هنگامى كه پيامبراكرم صلى الله عليه و آله با مردم عادى صحبت مىكردند ، آنان گوش شنوا داشتند .\r\nدر نقد اين پاسخ مىتوان گفت : در آيه‌ى كريمه تعبير شده است :\r\n« لَقَد حَقَّ القَولُ عَلى أَكثرِهِم » و نگفته : حَقَّ القَولُ عَلى مَلَأِهم يا رُؤسائِهم .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاگر مقصود قرآن اشراف بودند ، با تعبير خاص از ايشان ياد مىشد ؛ چنان كه در برخى از آيات از تعبير « مَلأ » استفاده شده است . مىبينيم كه در اينجا با كلمه‌ى « اكثر » سروكار داريم . بىشك مقصود از اين واژه ، اكثريت قومى هستند كه پيامبر صلى الله عليه و آله براى انذار آنان مبعوث شده است .\r\nاساساً اين جواب به منزله‌ى اختصاص بعثتِ پيامبر بر اشراف قريش است . در حالى كه پيامبر گرامى اسلام ، اگر قائل نباشيم كه براى انذار كلّ بشر در آن روز مبعوث شده است ، حداقل براى انذار « همه‌ى عرب‌ها » به پيامبرى برانگيخته شده‌اند .\r\n\r\nايمان سست !\r\nشايد بتوان جواب ديگرى به اين اشكال داد و گفت : سوره‌ى ( يس ) ، قلب قرآن است و هنگامى كه بحث از ايمان مىكند ، ايمانى بِسان ايمان پيامبر صلى الله عليه و آله را مدّنظر دارد ؛ نه ايمان سست اعرابى كه بعد از رحلت پيامبر همگى ، آن را از دست بدهند .\r\nبا اين معيار اگر بخواهيم عرب‌ها را بسنجيم ، آيه‌ى شريفه « لَقَد حَقَّ القَوْلُ عَلَى اكثرهِم » نه تنها اكثريّت عرب‌ها كه اكثريّت بشر را كه نمىتوانند به حدّ اعلاى ايمان برسند ، شامل مىشود .\r\nدر سوره‌اى كه قلب قرآن است ، اساساً بحث در باره‌ى ولايت و امامت و عهدى است كه خداوند در عالم ذر و ميثاق از بشريّت گرفته است . در جايى از اين سوره مىخوانيم :\r\n« أَلَمْ أَعْهَدْ إِلَيْكُمْ يَا بَنِي آدَمَ أَنْ لَاتَعْبُدُوا الشَّيْطَانَ إِنَّهُ لَكُمْ عَدُوٌّ مُبِينٌ » .\r\nآيا با شما عهد نكردم اى فرزندان آدم كه شيطان را نپرستيد ، كه او براى شما دشمن آشكارى است .\r\nمقصود از شيطان در اين آيه ، صِرف شياطين جن نيست ؛ بلكه شياطين\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nانس را هم شامل مىشود .\r\n\r\nوجه به رخ كشيدنِ سستى ايمان بشر در قرآن\r\nممكن است گفته شود : چرا خداوند در قرآن اين غفلت و سستى در ايمان را به رخ بشريّت مىكشد ؟ چرا خداوند مىگويد : عدّه‌اى هستند كه در هيچ شرايطى ايمان نخواهند آورد و اين مطلب را مكرّراً در قرآن آورده است ؟ در اوّل سوره‌ى بقره اشاره شده است كه :\r\nعدّه‌اى در هيچ شرايطى هدايت را پذيرا نمىشوند ؛ حتّى اگر آيات الهى بر آن‌ها نازل شود و پيامبران با معجزه‌ها براى هدايت آن‌ها برانگيخته شوند . « 1 »\r\nاصولًا حكمت اين همه تكرار سرزنش در قرآن چيست ؟\r\nبه نظر مىرسد اين كار دو حكمت دارد :\r\nحكمت اوّل اين است كه اگر ما ديديم در ميان مردم افرادى هستند كه در ظاهر عاقل ، حكيم و اهل فهم و شعور مىباشند ؛ ولى به قرآن و پيامبر صلى الله عليه و آله ايمان ندارند و كجراهه مىروند ، زود قضاوت نكنيم و اين امر را به حساب نقص و كاستى در قرآن و معجزات پيامبران قرار ندهيم . بلكه بايد به اين معنى حمل كنيم كه اين جماعت ، در ظاهرْ اهل فهم و شعور به نظر مىرسند و در باطن كور و كر هستند و از عقل بهره‌اى ندارند . غفلت وجود آن‌ها را فراگرفته و تقصير آن‌هاست .\r\nبشر حسّى بسيار قوى در اندرون خود دارد و مايل است با جامعه‌اى كه در آن زندگى مىكند ، هماهنگى داشته باشد . مثَل فارسىِ « خواهى نشوى رسوا همرنگ جماعت شو » گوياى اين واقعيّت است . همين كه فرد ببيند كه عدّه‌اى به راهى مىروند ، تمايل به همراهى با آنان در وجودش ايجاد مىشود .\r\nقرآن مىخواهد با تكرار سرزنش به بشر بگويد :\r\n\r\n\r\n","description":"","footnote":"\r\n( 1 ) - / به آيات 6 - / 20 سوره ى بقره مراجعه شود .\r\n","page_name":" 45 ","page_number":45},
  {"content":"\r\n\r\n« حواست جمع باشد ! مباد بدون مطالعه و بررسى ، خودت را با جامعه هماهنگ كنى . به ياد داشته باش كه هميشه اقليّتْ جلودار هستند و اقلّيت هستند كه مؤمن و اهل بهشت مىباشند . »\r\n/ ب « نقد اكثريّت » / در بسيارى از آيات قرآن تكرار شده است ؛ از قبيل :\r\n« أَكْثَرَ النّاس لايَعْلَمُون » ، « أَكْثَرَ النَّاس لايَشْكُرُون » ، « أَكْثَرَهُمْ لايَعْقِلُون » « أَكْثَرَ النَّاس لايُؤمِنُون » ، « أَكْثَرَهُمُ الكَافِرُون » ، « أَكْثَرَهُم فَاسِقُون »\r\n\r\nتكرار توصيه‌ها و هشدارها\r\nحكمت دوم شايد اين باشد كه هدايتْ كالاى ارزانى نيست كه به راحتى در دسترس قرار گيرد ؛ بلكه از اهميّت بالايى برخوردار است و ارزش آن را دارد كه انسان تلاش و كوشش كند و براى دستيابى به آن متحمّل سختى هاى فراوان گردد . همچنين انسان بايد مراقب اين كالاى گرانبها يعنى هدايت باشد تا به راحتى از دستش گرفته نشود .\r\nهدايت چيزى نيست كه اگر شخصى در يك لحظه آن را به دست آورد ، تا آخر عمر برايش باقى بماند ؛ خير . هر لحظه امكان دارد انسان گمراه شده از راه بدر رود و حقيقت را از دست بدهد . قرآن براى اين‌كه به انسان هشدار دهد تا بيشتر مراقب اين كالاى ارزشمند باشد ، آن را تكرار كرده و بارها به انسان گوشزد مىكند كه :\r\n« خيلىها گمراه شدند . مواظب خودتان باشيد تا گمراه نشويد ! »\r\n\r\nخدا سياهى لشكر نمىخواهد !\r\nدر گفتگوهاى روزانه بارها از « تكرار توصيه‌ها و هشدارها » استفاده مىشود ؛ براى مثال اگر بنده قصد سفر به هنگ‌كنگ داشته باشم ، دوستان مطّلع و دلسوز من هشدار مىدهند كه مراقب باش در آن كشور فلان بيمارى شايع است !\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nيا هنگام سفر به تايلند هشدار مىدهند كه مرض ايدز شيوع دارد و همين طور هنگام سفر به آمريكا ، مشكلات و نارسايىها و انحرافات اين كشور را به ما گوشزد مىكنند .\r\nپس گفتن و تكرار توصيه‌ها و هشدارها ضرورت دارد .\r\nنكته‌ى ديگرى كه در « نقد اكثريّت » از سوى قرآن وجود دارد ، اين است كه خداوند ، به لحاظ غنا و بىنيازى ، به توده‌ى مردم باج نمىدهد و دنبال جمع‌كردن سياهى لشكر نيست . لذا با صراحت مىگويد : « اكثر مردم بىايمان هستند » در حالى كه صاحبان مكاتب بشرى ، دنبال جذب مردم هستند و شش‌دانگ حواس شان در پى كشف راه‌هايى است كه بتوانند بيشتر و بهتر با مردم ارتباط برقرار كنند و به درصد طرفداران خود بيفزايند .\r\nگاه حتّى تا آنجا پيش مىروند كه مقدارى از ارزش‌هاى موجود در مرامنامه‌ى مكتب خود را هم ناديده مىگيرند و گاه وعده‌هاى دروغين ، چاشنى تبليغات آن‌ها مىشود .\r\nقرآن ابداً در پى جمع‌كردن هوادار نيست . حتّى اگر همه‌ى آفرينش كافر شوند ، به ذات اقدس الهى هيچ صدمه‌اى وارد نمىشود و به دامن كبريايىاش گَردى نمىنشيند :\r\n گر جمله‌ى كائنات كافر گردند * بر دامن كبرياش ننشيند گَرد \r\n\r\nدر مُطالبه از خدا تجديدنظر كنيد !\r\n« لَقَدَ حَقَّ القَوْلُ عَلى اكثرِهم » قول يعنى كلمه . و منظور از كلمه ، آفرينش خداوند يا همان اراده و مشيّت الهى است . مشهور است كه :\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nخَلَق اللَّهُ المَشيئَةَ بِنَفْسِها ثُمَّ خَلَقَ الأشياءَ بِالْمَشيئَةِ . « 1 »\r\nاگر فرموده : « قول » يعنى اراده‌ى ذات اقدس الهى ؛ چون « قولِ خدا » مظهر اراده‌ى اوست . اين اراده بر اكثر افراد تعلّق پيدا كرده است و ثمره‌اش اين است كه آنان ديگر مؤمن نمىشوند . چرا ؟ چون فرصت ايمان براى بشر ، زياد نيست . خداوند پيامبران را مبعوث مىكند . آنان آيات واضح خداوند را براى مردم بيان مىكنند . مردم چند روز و يا چند سال فرصت دارند كه آياتى را كه شنيده‌اند ، قبول كنند . اگر نپذيرفتند و فرصت تمام شد ، خداوند اختيار ايمان آوردن را از بشر سلب مىكند و اين واقعاً ترسناك است و براى بشر بسيار مشكل‌آفرين خواهد بود .\r\nهر قدر بشر بيشتر از خدا نعمت گرفته باشد ، بيشتر در معرض عذاب الهى ، به فرض كفران است . وقتى از اين زاويه به موضوع مىنگريم ، بسا كه در دعاكردن‌هايمان و طلب از درگاه خدا تجديد نظر كنيم . ما دائماً از خداوند مىخواهيم كه چشمان ما را به رؤيت جمال حضرت حجّت - / صلوات اللَّه و سلامه عليه - / روشن كند . بنده خودم قبلًا اين دعا را زياد مىخواندم . پس از اين‌كه اندكى درنگ كردم ، اكنون مىترسم اين دعا را زياد تكرار كنم . / ب‌تصوّر مىكنم كه با مطالبه‌ى نعمت از حضرت حق ، خودم را به حوزه‌ى خطرخيز عذاب او نزديك‌تر كرده‌ام ! / واقعيّت اين است كه هر چه آيه‌ى الهى آشكارتر باشد ، مجازات كفران به آن آيه بيشتر خواهد بود .\r\n\r\nعذابِ ايمان نياوردن به آياتِ مُبصرات\r\nنقل مىكنند :\r\n\r\n\r\n","description":"","footnote":"\r\n( 1 ) - / شيخ صدوق ، التوحيد ص 148 و نورالبراهين ، ج 2 ص 247 از سيد نعمت الله جزايرى .\r\n","page_name":" 48 ","page_number":48},
  {"content":"\r\n\r\nكفّار مدينه به حضور پيامبر صلى الله عليه و آله رسيدند و گفتند :\r\n« اى رسول‌خدا ! دعاكن كوه‌هاى اطراف مدينه عقب بروند تا آب و آبادانى شهر بيشتر شود و وضعيّت معاش ما رونق بگيرد . ما هم مؤمن مىشويم . »\r\nجبرئيل بر پيامبر صلى الله عليه و آله نازل شد و گفت :\r\n« اى رسول خدا ! اگر از خدا خواسته شود كه كوه‌ها را به عقب براند ، اين گونه خواهد شد و آب زياد و آبادانى ، تمام شهر را در بر خواهد گرفت . ما حتّى گنج‌هاى زمين را نيز به آنان مىدهيم . ولى به اينان گوشزد كن كه اگر پس از اين همه نعمتْ كافر گردند ، عذاب استيصال بر آنان نازل خواهد شد . »\r\nپيامبر صلى الله عليه و آله خطاب به جبرئيل گفت :\r\n« من پيامبرِ رحمةٌ للعالمين هستم و هرگز نمىخواهم بر اين قوم عذاب نازل شود . كوه‌ها همچنان بمانند . چون اين امّت اكثرشان قبول ايمان نخواهند كرد . » « 1 »\r\nكفّار قبل از اسلام نيز از پيامبران زمان خود آياتِ مُبصرات خواستند و گفتند :\r\n« نشانه‌ى پيامبرى تو اين باشد كه از كوه سياه ، شترى بيرون آيد . » گفته شد :\r\n« حضرات ! كوه كه شتر نمىزايد ! »\r\nگفتند : « به هر حال ما مىخواهيم ! نه تنها خودش را مىخواهيم ، بچّه‌اش را هم مىخواهيم و بايد شير هم داشته باشد . »\r\nهر چه خواستند ، خدا اجابت كرد . اما هنگامى كه كافر شدند ، سه روز بيشتر به آنان مهلت داده نشد و همگى هلاك شدند .\r\nآيات مُبصرات اينچنين است ، و عذابِ ايمان نياوردن به آن بسيار دردناك و مهلك است .\r\n« إنّا جَعَلْنَا فِى أَعْناقِهِم أَغْلالًا فَهِىَ إلَى الأَذْقَانِ فَهُمْ مُقْمَحُون »\r\nما درگردن‌هاى آن‌ها غُل‌هايى قرار داديم كه تا چانه ادامه دارد و سرهاى آنان به بالا نگه داشته\r\n\r\n\r\n","description":"","footnote":"\r\n( 1 ) - / ابن كثير ، السيرة النبوية ج 1 ص 482 .\r\n","page_name":" 49 ","page_number":49},
  {"content":"\r\n\r\nشده است .\r\n« اغلال » به بندهايى گفته مىشود كه به گردن مجرمان مىبندند و بر دو گونه است : برخى باريك و برخى ديگر پهن مىباشد . غُلى كه پهن است ، تمام گردن را در بر مىگيرد و به چانه فشار آورده ، سربالا مىرود و انسان نمىتواند پايين را نگاه كند .\r\nمعناى ديگر اين است كه : « دست‌هايشان را با گردن‌هايشان بسته‌ايم . »\r\nامّا اين معنا چندان دلچسب نيست ؛ به خاطر اين‌كه دست در آيه نيامده است ؛ هر چند غالباً اين گونه است كه دست مجرمان را به گردنشان مىبندند . پس مفهوم اوّل درست‌تر به نظر مىرسد ، كه بندها به قدرى پهن است كه چانه را نيز در بر مىگيرد .\r\n« فَهُم مُقْمَحُون »\r\n« مُقْمَح » شترى است كه سرش بالا باشد . بين ساربان‌ها مرسوم است كه اگر شتر ، كارى را نخواهد انجام دهد و يا راهى را نرود ، سرش را بالا مىگيرد .\r\nانسان‌هاى بىبهره از هدايت و مورد نظر آيه نيز چنين حال و روزى دارند . در ادامه‌ى سوره ، براى تجسّم وضعيّت نابهنجار اين انسان‌هايى كه با حالت ناآماده و نامتعادل ره مىسپرند ، فضاسازى جالبى دارد . مىفرمايد :\r\nاين جماعت ره‌گم‌كرده ، راه مىروند ؛ ولى سرشان بالاست . كسى كه سرش بالاست ، راه را نمىبيند و اگر باز به حركت ادامه دهد ، اغلب به ديوار و مانعى برمىخورد . وقتى سرش به سنگ مىخورد ، شوكى به او وارد مىشود . دوباره به اعصابش مسلّط مىشود و تلاش مىكند باز گردد و خود را از بن‌بست برهاند و راه و روزن ديگرى بجويد . ولى :\r\n« وَ جَعَلْنَا مِنْ بَيْنِ أَيْدِيهِمْ سَدّاً وَ مِنْ خَلْفِهِمْ سَدّاً » .\r\nو در پيش روى آنان سدّى قرار داديم ، و در پشت سرشان سدى ؛\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو در گام بعد :\r\n« فَأَغْشَيْنَاهُمْ فَهُمْ لَايُبْصِرونَ » .\r\nو چشمانشان را پوشانده‌ايم ، لذا نمىبينند .\r\nاين گنگى مطلَق و اين قطع رابطه با جهان حقيقت ، در آنان ايجاد بىتفاوتى مىكند . لذاست كه :\r\n« و سَواءٌ عَلَيهِم ءَأَنْذَرتَهُمْ أَمْ لَمْ تُنذِرْهُم لا يُؤمِنُون » .\r\nبراى آنان يكسان است : چه ( توى پيامبر ) انذارشان كنى يا نكنى ، ايمان نمىآورند .\r\nگفتنى است :\r\nدستيابى و هدايت به حقيقت ، دو وسيله لازم دارد :\r\n1 ) خواستِ انسان و حركت و تلاش او براى به‌دست آوردن آن .\r\n2 ) خواست و مشيّت الهى كه خداوند به بشر توفيق دستيابى به حقيقت را ارزانى دارد .\r\nبشر هر چه تلاش كند ، تا زمانى كه توفيق الهى رفيق او نباشد ، تلاش و كوشش او بىثمر خواهد بود . تا انسان ، نورانيّتى از جانب ذات اقدس الهى كسب نكند ، هر چه كوشش كند ، به جاى نزديك‌شدن به حقيقت ، از آن فاصله مىگيرد و در تاريكى و ظلمت فرو مىرود .\r\nبنابراين اسباب هدايت بشر دوگونه است :\r\n1 ) اسباب درونى از قبيل عقل ، وجدان ، فطرت و ديگر اسبابى كه درون بشر نهاده شده و او را به سوى هدايت سوق مىدهد .\r\n2 ) اسباب برونى ؛ از قبيل وحى ، پيامبران ، اوصياء ، كتابهاى آسمانى ، آيات الهى و . . .\r\nبشر هنگامى كه مشكلى پيدا مىكند ، در اوّلين گام ، اسباب شناختش را از دست مىدهد . به اين روايت شيرين دقّت كنيد :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nفرشته‌اى در قالب كبوتر !\r\nاز پيامبر گرامى اسلام آمده است : اگر كسى در منزلش يا حيطه‌ى قدرت او منكرى پديد آيد - / حال از هر كس سر زده باشد ؛ چه زن ، چه بچّه و چه زيردست - / خداوند ملائكه‌اى را به صورت كبوتر موكّل مىكند كه بر درب منزل بايستد . هر زمان كه اين شخص از منزل بيرون مىرود ؛ يا قصد ورود به منزل را دارد ، آن كبوتر به او مىگويد :\r\nغَيِّرْ ! غَيِّرْ !\r\nوضعت را اصلاح كن !\r\nبه صاحب منزل مىگويد :\r\nتو در خانه قدرت دارى . قيّم و ولى خانه تو هستى . نگذار زنت از خانه با شكل و قيافه‌ى مخالف احكام شرع بيرون بيايد . نگذار بچّه‌ات خلاف كند .\r\nغَيِّرْ ! غيِّرْ !\r\nتا چهل روز اين فرشته درب منزل مىايستد و اين حرف‌ها را به آقا مىگويد . اگر خود را اصلاح كرد كه چه بهتر ! امّا اگر اصلاح نكرد ، آن كبوتر ، با بالش به چشمان و دل انسان مىزند و آن را دگرگون مىكند . در اين حال ، فردِ خاطى - / كه دست كم در درون ، مخالف منكر و به همين جهت از خود ناراضى بود - / سليقه‌اش تغيير مىيابد و موافق منكر مىگردد و درونش به رنگ رفتار بيرونىاش در مىآيد و به اين / ب‌تشخيص و نتيجه / مىرسد كه : « منكر كار خوبى است » و آن را در جاى معروف مىنشاند .\r\nاگر انسان به نداى وجدان توجّه نكند ، وجدان دگرگون مىشود و / ب‌در هنگام گناه ، به جاى ملامت نفس ، به وجد و ابتهاج مىآيد / . در اين حال ديگر نبايد انتظار داشت كه تذكّر ، دعوت ، نصيحت ، موعظه و اين قبيل اسباب در خصوص انسان چاره‌ساز باشد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nتعبير حضرت حق ، در سوره‌ى ياسين در خصوص چنين فردى اين است كه : « إنّا جَعَلْنا فِى أَعْناقِهِمْ أَغْلالًا . . . »\r\nما درگردن‌هايشان غُل قرار داديم .\r\n\r\nبند بگسَل باش آزاد اى پسر !\r\nاين اغلال چيست ؟ اغلال مىتواند تمام / ب‌موانعِ سعادت و صعود / انسان به قلّه‌هاى كرامت الهى باشد . گاه اين زنجيرها در قالب تعصّبات خشك به گذشتگان و نياكان است . قرآن تعبير مىكند كه برخى از كفّار و مشركين در توجيهِ جمود خود بر كفر اين گونه اند :\r\n« وَإِذَا فَعَلُوا فَاحِشَةً قَالُوا وَجَدْنَا عَلَيْهَا آبَاءَنَا وَاللّهُ أَمَرَنَا بِهَا قُلْ إِنَّ اللّهَ لَايَأْمُرُ بِالْفَحْشَاءِ أَتَقُولُونَ عَلَى اللّهِ مَا لَا تَعْلَمُونَ » « 1 »\r\nوهنگامى كه كار زشتىانجام مىدهند مىگويند : ( پدران خود را بر اين عمل يافتيم ؛ وخداوند ما را به آن دستور داده است . ) بگو : ( خداوند ( هرگز ) به كار زشت فرمان نمىدهد . آيا چيزى به خدا نسبت مىدهيد كه نمىدانيد ؟ ! )\r\n« إِذْ قَالَ لِأَبِيهِ وَقَوْمِهِ مَا هذِهِ التَّمَاثِيلُ الَّتِي أَنْتُم لَهَا عَاكِفُونَ « 52 » قَالُوا وَجَدْنَا آبَاءَنَا لَهَا عَابِدِينَ » « 2 »\r\nآن هنگام كه به پدرش ( آزر ) وقومش گفت : ( اين مجسمه‌هاى بى روح چيست كه شما همواره آنها را پرستش مىكنيد ؟ ! ) گفتند : ( ما پدران خود را ديديم كه آن‌ها را عبادت مىكنند . )\r\n« قَالُوا بَلْ وَجَدْنَا آباءَنَا كَذلِكَ يَفْعَلُونَ » « 3 »\r\nگفتند : ( ما فقط نياكان خود را يافتيم كه چنين مىكنند . )\r\n« بَلْ قَالُوا إِنَّا وَجَدْنَا آبَاءَنَا عَلَى أُمَّةٍ وَإِنَّا عَلَى آثَارِهِم مُّهْتَدُونَ » « 4 »\r\nبلكه آنها مىگويند : ( ما نياكان خود را بر آيينى يافتيم ، و ما نيز به پيروى آنان هدايت يافته‌ايم . )\r\n\r\n\r\n","description":"","footnote":"\r\n( 1 ) - / اعراف ، 28 .\r\n( 2 ) - / انبياء ، 52 - / 53 .\r\n( 3 ) - / شعراء ، 74 .\r\n( 4 ) - / زخرف ، 22 .\r\n","page_name":" 53 ","page_number":53},
  {"content":"\r\n\r\nگاه اين اغلالِ مانعِ سعادت و صعود ، دنباله‌روى از اكثريّت جامعه است .\r\nمىگويند :\r\n« جامعه اين گونه است و ما نيز يكى از اعضاى اين جامعه هستيم . »\r\nگاه در عين اين‌كه كار و كردارى مخالف طبع ايشان است ، مىگويند :\r\n« مىترسيم كه ساز مخالف بزنيم . اگر بر خلاف موج حركت كنيم ، انگشت‌نما مىشويم و به ما برچسب مىزنند . »\r\nبا اين وصف ، اگر كسى بخواهد به هدايت حقيقى نايل شود ، بايد بندگسَل باشد .\r\n/ ب\r\n\r\nتبعيّت كوركورانه ممنوع ! ! حتى از ارزش‌هاى دينى\r\nگفتنى است : نفس تبعيّت كوركورانه ضدّارزش است ؛ حتّى اگر در خصوص ارزش‌هاى دينى باشد ! براى مثال : برخى از انسان‌ها نماز مىخوانند ؛ چون در جامعه‌ى دينى زندگى مىكنند و در چنين جامعه‌اى افرادْ عادت به برگزارى نماز دارند . در اين حال اين خطر وجود دارد كه فردْ بدون توجّه به آثار واقعى نماز ، تنها با جريان موج حركت كند و به انجامِ صورتِ مناسك دينى تظاهر كند . / ب‌چنين نمازى گرچه رافع تكليف است ، ولى معراج روح نيست ! چنين فردى كه « ره چنان مىرود كه رهروان رفتند » روزى كه جاده‌ى دين را بىمسافر بيابد ، از ديندارى توبه مىكند ! /\r\n\r\nلزوم تقدّس‌زدايى از نياكان\r\nدر دعاهاى قرآنى ، توصيه شده است كه براى پدران ، نياكان و گذشتگان خود استغفار كنيد :\r\n« يَقُولُونَ رَبَّنَا اغْفِرْ لَنَا وَلِإِخْوَانِنَا الَّذِينَ سَبَقُونَا بِالْإِيمَانِ » . « 1 »\r\nمىگويند : « پروردگارا ! ما و برادران ما را كه در ايمان برما پيشى گرفتند بيامرز ، . . . »\r\n\r\n\r\n","description":"","footnote":"\r\n( 1 ) - / حشر ، 10 .\r\n","page_name":" 54 ","page_number":54},
  {"content":"\r\n\r\n« رَبَّنا اغْفِرْلِى وَلِوالِدَىَّ وَ لِلْمُؤْمِنينَ يَوْمَ يَقُومُ الْحِسَابُ » « 1 »\r\nپروردگارا ! من و پدر و مادرم و همهء مؤمنان را ، در آن روز كه حساب برپا مىشود ، بيامرز .\r\nممكن است پدران ، نياكان و گذشتگان ما انسان‌هاى خوبى بوده باشند ؛ اما سفارش شده است كه براى آن‌ها استغفار كنيد . چرا ؟\r\nيكى از دلايل اين توصيه آن است كه آن‌ها مقدّس نشوند !\r\nاز انحرافاتى كه در ميان وهّابيان و متأسفانه در ميان برخى از شيعيان رواج دارد ، اين است كه گذشتگان خود را سلَف صالح مىدانند و همه‌ى آن‌ها را مقدّس مىشمارند ؛ كار خيرشان را خوب و كار بدشان را هم خوب مىدانند .\r\nاين روحيّه از اغلالى است كه جامعه اسلامى ما گرفتار آن است .\r\nبكارگيرى كلمه‌ى « بِاحْسان » در آيه‌ى شريفه‌ى « وَالَّذِينَ اتَّبَعُوهُمْ بِإِحْسَانٍ » « 2 » بيان‌گر اين نكته است كه همه‌ى تابعين ، صالح و راست‌ْكردار نيستند .\r\nمىبينيد كه براى فهم قرآن و بهره‌ورى بيشتر از آن ، بايد دقّت‌هايى به كار گرفته شود . بحمداللَّه فقهاى ما اين دقّت‌ها را در جاى خود بيان و اعمال كرده‌اند . بايد با اين حقيقت كنار بياييم كه براى رسيدن به حقيقت ، بايد غُل‌شكن و بندگسَل باشيم .\r\n\r\n\r\n","description":"","footnote":"\r\n( 1 ) - / ابراهيم ، 41 .\r\n( 2 ) - / توبه ، 100 .\r\n","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n/ چه الحمد لله فهرس\r\n\r\nدرس پنجم آيات 11 - / 9\r\nوَجَعَلْنَا مِن بَيْنِ أَيْدِيهِمْ سَدّاً وَمِنْ خَلْفِهِمْ سَدّاً فَأَغْشَيْنَاهُمْ فَهُمْ لَا يُبْصِرُونَ « 9 » وَسَوَاءٌ عَلَيْهِمْ ءَأَنذَرْتَهُمْ أَمْ لَمْ تُنذِرْهُمْ لَا يُؤْمِنُونَ « 10 » إِنَّمَا تُنذِرُ مَنِ اتَّبَعَ الذِّكْرَ وَخَشِيَ الرَّحْمنَ بِالْغَيْبِ فَبَشِّرْهُ بِمَغْفِرَةٍ وَأَجْرٍ كَرِيمٍ « 11 »\r\nو در پيش روى آنان سدّى قرار داديم ، و در پشت سرشان سدى ؛ و چشمانشان را پوشانده‌ايم ، لذا نمىبينند . براى آنان يكسان است : چه انذارشان كنى يا نكنى ، ايمان نمىآورند .\r\nتو فقط كسى را انذار مىكنى كه از اين يادآورى ( الهى پيروى كند و از خداوند رحمان در نهان بترسد ، چنين كسى را به آمرزش و پاداشى پر ارزش بشارت ده .\r\n\r\nروندِ تبديلِ « جِبْت » به « طاغوت » !\r\nبحث در باره‌ى مفهوم اغلال بود . گفته شد مقصود از اغلال ، بندهاى درونى است كه اندك‌اندك به سدها و بندهاى برونى تبديل مىشود . گاه جامعه‌اى نسبت به پدران و گذشتگان خود آنقدر پايبند است كه محور حقّ و باطل و معيار آن را اين مىداند كه پدرانشان هر چه انجام داده‌اند ، اينان هم بايد همان را به انجام برسانند . جامعه‌اى كه اين حال و هوا در آن گسترش يابد ، نياكان و گذشتگانشان براى آنان چنان مقدس مىشوند كه فىالواقع\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتبديل به بُت مىگردند .\r\nدر برخى خانواده‌ها مشاهده كرده‌ايد كه به عنوان مثال پدر ، جدّ پدرى يا نياكان گذشته مورد تقديس قرار مىگيرند . در ابتدا يك عكس و تصوير قديمى از ايشان در بهترين جاى منزل نصب مىشود . سپس شىئى : قلمى و خودنويسى يا مُهر و سجّاده‌اى يا كالايى كه به هر حال متعلّق به فردِ متوفَّى ، اندك‌اندك حالتِ بُت مىشود . بعضىها واقعاً معتقد مىشوند كه روح پدرشان در اين شىء حلول كرده است .\r\nاين روندِ تقديس ، به بت‌پرستى منجر مىشود . وقتى بت‌پرستى رايج شد ، بديهى است كه بتْ جايگاهى مىخواهد . بت‌خانه‌ها اين گونه ساخته مىشوند . بعد از تأسيس بُت‌خانه ، لازم است شخصى بر آن اشراف داشته باشد . آن شخص در جامعه وجهه‌اى پيدا مىكند و به پول و قدرت دست مىيابد و سپس به محور جامعه تبديل مىگردد . اينجاست كه ديگر بحث ما بحث درونى انسان‌ها نيست ؛ بلكه مشكل اجتماعى است .\r\nاگر بخواهيم اين مشكل را رفع كنيم ، جنگ و درگيرى شروع مىشود . در ابتدا غُل ، داخلى بود ؛ سپس در خارج پيدا مىشود . به تعبير قرآن ، اوّل « جِبْت » است ، بعداً تبديل به « طاغوت » مىشود .\r\n« جبْت » همان حقيقت درونى انسان است كه تحوّل پيدا كرده ، به يك « طاغوت » بيرونى تبديل مىشود و مشكل چند برابر و مضاعف مىگردد .\r\nخداوند سبحانه و تعالى مىفرمايد :\r\n« وَ جَعَلنا مِنْ بينِ ايْديهِم سَدّاً »\r\nطاغوت اگر پيدا شد ، قدرت پيدا مىكند ؛ ارتش ايجاد مىكند ؛ فرهنگ خود را اشاعه مىدهد و به سدّى در جامعه تبديل مىگردد و منشأ حركت‌ها و جنبش‌هاى اصلاحى در جامعه مىگردد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nپيامبر اكرم صلى الله عليه و آله مبعوث شدند تا مردم مكّه را به خدا دعوت كنند . مكّه شهرى است كه كعبه در آن قرار دارد و كعبه محور عبوديّت و الوهيّت است ؛ جاى عبادت خداى يگانه است ؛ محلّ تسبيح ، تنزيه و پيراستن خداوند تبارك و تعالى از خدايان دروغين و بت‌هاست . مكانى است كه امر شده :\r\n« أنْ طَهِّرَا بَيْتِي لِلطَّائِفِينَ » . « 1 »\r\nخانه‌ى مرا براى طواف‌كنندگان پاكيزه گردانيد !\r\nولى خانه‌ى خدا كه اوّلين خانه‌اى است كه براى عبادت خدا بنا شده است ، تبديل به محلّى براى بت‌پرستى و شرك شده بود . مشكل پيامبر صلى الله عليه و آله تنها بت‌هايى نبود كه روى كعبه و درون و اطراف آن چيده و قرار گرفته بود .\r\nمشكل ديگرى در بين بود كه بزرگتر مىنمود و سدّ راه پيامبر صلى الله عليه و آله شده بود :\r\nابوسفيان‌ها ، ابولهب‌ها ، و ابوجهل‌هايى در بين بودند كه بت‌ها را مورد تقديس و تقدير قرار مىدادند تا مصالح و منافع خودشان را تأمين كنند .\r\nمنافع و مصالح اينان اقتضا مىكرد كه از اين بت‌ها دفاع كنند و لابد در تاريخ ديده‌ايد كه دفاع هم كردند و كُشته‌هاى بسيارى روى هم انباشتند .\r\n\r\nمرگ احساس !\r\nوقتى انسان در شرايطى باشد كه فراروى او سدّ و پشت سرش هم سدّ باشد ، نمىتواند حركت كند و راه برگشت هم ندارد . ممكن است گفته شود :\r\nراه از جلو و پشت سر بسته شده است . راه چپ و راست كه بسته نيست . در جواب بايد گفت :\r\nاوّلًا : انسان وقتى هدفى را در مقابل دارد ، به سوى آن حركت مىكند و چنانچه مانعى ايجاد شد ، به فكر بازگشت مىافتد . فلذا راست و چپ گفته نشده است . هدف انسان ، صرف حركت نيست ؛ بلكه حركت به سوى هدفى\r\n\r\n\r\n","description":"","footnote":"\r\n( 1 ) - / بقره ، 125 .\r\n","page_name":" 59 ","page_number":59},
  {"content":"\r\n\r\nخاص مدّنظر است .\r\nثانياً : قرآن از كلمه‌ى « سَدّ » استفاده كرده است و سدّ ، بين دو كوه يا ارتفاع بلند ساخته مىشود . يعنى عملًا سمت راست و چپ بسته است . سدّ را در صحرا و دشت ايجاد نمىكنند تا چپ و راستش باز باشد . فلذا قرآن با به كار بردن كلمه‌ى « سدّ » تصوير انسانى را القا مىكند كه راه از چهارسو به روى او بسته است .\r\nاميد به ره‌يابى اين فرد ، خيال خامى است ؛ چون از طرفى به قول قرآن « مُقمَحْ » ( سر به هوا ) است و از طرف ديگر نه راه پس دارد و نه راه پيش ! در چپ و راست او هم پايه و ديوارهايى است كه سدّ بر آن بنا نهاده شده است ! در نهايت هم ديدگانشان به قول قرآن با « غشاء » و پرده اى پوشانده شده است . اين تصاوير زيباى قرآنى ، نهايتِ سرگشتگى ، ره‌گُم‌كردگى و انفصال برخى كسان از منبع حق و حقيقت را نشان مىدهد . ثمره‌ى اين انفصال ، بىتفاوتى و / ب‌مرگ احساس است . لذا قرآن در ادامه مىفرمايد :\r\nاين افراد به جايى مىرسند كه برايشان فرق نمىكند كه بيم شان بدهى يا ندهى . در هر دو حال ايمان نمىآورند .\r\n\r\nجبْتِ تكامل‌يافته !\r\nگفتيم كه مشكل ابتدايى بشر ، غُل‌هاى درونى ( يا به قول قرآن : جِبْتْ ) است كه صورتِ پيشرفته‌ى آن وقتى در خارج تجلى و تجسّم پيدا مىكند ، تبديل به « طاغوت » مىشود كه ظلم و ستم را در جامعه گسترش مىدهد .\r\nوقتى ظلم‌ها گسترش يافتند ، بدل به يك پديده مىگردند و كم‌كم در جامعه جا باز مىكنند . / ب‌فرعون و نمرود و قارون ، هر كدامْ يك « جبْتِ تكامل‌يافته ! » محسوب مىشدند . /\r\nبه ديگر بيان شايد بتوان گفت : غُل‌ها همان جِبْت ( / ب‌طاغوتچه / يا طاغوت\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nكوچك ! ) هستند كه اگر به آنان پروبال داده شود ، مىتوانند به « سدّ » تبديل گردند . اگر « جبْت » پرورش يابد و در جامعه نهادينه شود ، تبديل به سد مىگردد ؛ سدّى در برابر تكامل انسان و پيشرفت او به سوى خداوند . در اين مرحله مبارزه با اين آفت مشكل‌تر است .\r\nتصوّر كنيد : انسانى را كه خداوند براى هدايت آفريده و پيامبران را براى انذار و بيم‌دادنِ او فرستاده است - / با وصف اين‌كه / ب‌فطرتش براى خداگرايى تنظيم شده / است - / چنان از درون تهى مىشود كه به تنظيم اوليّه‌ى خود پشت مىكند و حتّى فراتر از آن به جاى قبول حق ، در برابر پيغمبر صلى الله عليه و آله ايستاده و حتى به روى او شمشير مىكشد . پس اگر بشر در ابتدا و قبل از فراگيرشدن بيمارى روحى ، با جِبْت و غُل‌هاى درونى مخالفت نكند ، آن‌ها تبديل به سدهاى اجتماعى خواهند شد .\r\n\r\nطاغوتچه را با تَشَر بتارانيد !\r\nحال بحث سر اين است كه چرا بشر در گام اوّل با جبْت - / كه به اندك تشرى ، جا مىزند - / مخالفت نمىكند و آنقدر تعلّل مىكند كه به سدهاى اجتماعى فراروى تكامل و تعالى بشر تبديل گردد ؟\r\nدر بحث‌هاى گذشته به مسأله‌اى اشاره كرديم كه مىتوانيم آن را در اينجا به عنوان پاسخ ذكر كنيم و آن اين‌كه انسان هميشه فرصت هدايت را ندارد .\r\nگاهى فرصت‌هايى براى هدايت بشر ايجاد مىشود ، پيامبرى مبعوث گرديده و انذار مىكند و چند صباحى بر اين امر پا مىفشارد ؛ تا اين‌كه حجّت بر آدميان تمام شود . اگر بشر ، آن پيامبر و آن انذار را انكار نمود ، آن نور از وى گرفته مىشود و كار بشر به جايى مىرسد كه قلب و گوش و چشم او خاصيّت « هدايت‌پذيرى » اش را از دست مىدهد :\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n« خَتَمَ اللّهُ عَلَى قُلُوبِهِمْ وَعَلَى سَمْعِهِمْ وَعَلَى أَبْصَارِهِمْ غِشَاوَةٌ » « 1 » .\r\nخدا بر دل‌ها و گوش‌هاى آنان مُهر نهاده ؛ و بر چشم‌هايشان پرده‌اى افكنده است .\r\n/ الله نج‌بحث ديگر اين است كه چرا خداوند اين قدر به انسان هشدار مىدهد ؟\r\nآنچه به عنوان حكمت آن به نظر مىرسد و در قرآن نيز آمده ، اين است كه ما بترسيم . گاهى در جامعه براى انسان امتحان پيش مىآيد و او موفّق از صحنه‌ى امتحان بيرون نمىآيد . به او گفته مىشود :\r\n« حضرتِ آقا ! يك بار ديگر به تو فرصت مىدهيم تا شانس خود را بيازمايى و اين آخرين فرصت است . اگر در اين امتحان قبول نشدى ، ديگر تمام فرصت‌ها از تو گرفته شده و به قولىْ تجديدى در كار نيست و از مدرسه اخراج مىشوى . »\r\nوقتى خدا مىفرمايد :\r\nخدا بر قلب‌ها و گوش هاى اينان مهر نهاده و بر چشمانشان پرده‌اى افكنده است .\r\nمنظور اين است كه ديگر فرصت امتحان ندارند . و اين يك امر فوق‌العاده خطرناك است .\r\n\r\nخدا هم ( ارحم‌الرّاحمين ) است و هم ( اشدُّالمُعاقِبين ) !\r\nتوجّه كنيد كه يكى از نام‌ها و اوصاف خداوند تبارك و تعالى ، تكبّر است .\r\n/ ب‌خداوند ، به وحدانيّت خود غيرت مىورزد / و از اين‌كه بندگانش كفر و شرك بورزند ، بدش مىآيد . خداوند با آنكه « أَرْحَم‌ُالرَّاحِمِين » است ، در جاى خود « أشدُّالمُعاقبين » هم هست . از اين رو لازم است كه انسانْ از خدا بترسد و تنها انسانِ خداشناس از خدا مىترسد . حضرت نوح به قوم خود گفت :\r\n\r\n\r\n","description":"","footnote":"\r\n( 1 ) - / بقره ، 7 .\r\n","page_name":" 62 ","page_number":62},
  {"content":"\r\n\r\n« . . . يَقْوم‌ِاعْبُدُوااللّهَ مَالَكُم مٍّنْ إِلهٍ غَيْرُه‌ُإِنِّى أَخَافُ عَلَيْكُم عَذابَ يَوْمٍ عَظيمٍ » « 1 »\r\nاى قوم من ! خداوند يگانه را پرستش كنيد ، كه معبودى جز او براى شما نيست . من بر شما از عذاب روز بزرگى مىترسم .\r\nآنان قبول نمىكردند . نوح خطاب به آن‌ها گفت :\r\n« أُبَلِّغُكُم رِسلتِ رَبّى وَ أَنْصَحُ لَكُمْ وَ أَعْلَمُ مِنَ اللَّهِ مَالاتَعْلَمُونَ » « 2 » .\r\nرسالتهاى پروردگارم را به شما ابلاغ مىكنم ، و خيرخواه شما هستم ، و خداوند را آنگونه مىشناسم كه شما نمىشناسيد .\r\nيعنى اين شناخت به من حكم مىكند كه از او بترسم و شما را هم بترسانم .\r\nامروزه مىتوان براى تمام آياتِ قرآن در جهان خارجْ مصداق جست و در جامعه به‌راحتى آثار آن را رديابى كرد . خوب است برويم و سرى به زندان‌ها بزنيم . زندانيان چه كسانى هستند ؟ چرا در زندان‌ها گرفتار شده‌اند ؟\r\nدستگيرى تعدادى از آن‌ها صرفاً به آن جهت است كه دعوت و هدايت خدا را قبول نكرده و از آن سر باز زده‌اند .\r\nهمين‌گونه است اگر سرى به بيمارستان‌ها بزنيم . تعداد زيادى به اين دليل گرفتار تخت بيمارستان‌ها شده‌اند كه به اوامر و نواهى الهى تن ندادند . اين سنّت الهى در گوشه و كنار كره‌ى خاكى جريان دارد . آنجا كه كشتارهاى وحشيانه انجام مىگيرد ، يكى از عوامل بروز آن ، خود انسان‌هاى آن جامعه هستند كه امر به معروف و نهى از منكر را رها كردند و به جانيان و ستمگران فرصت رشد و نمو دادند تا بر آنان حاكم شده ، امكانات را از دست آن‌ها بربايند و امنيّت را از آنان سلب نمايند .\r\nبا آنكه با صحنه‌ى زندگى معاصر و نيز تاريخ جهان ، در ارتباط هستيم و ثمره‌ى / ب‌خداگريزى و خداستيزى / را در ميان فرزندان آدم شاهديم ، هنوز باور نكرده‌ايم كه تهديدهاى خدا جدّى است و او « شديدُالمِحال » ( بسيار سختگير ) است .\r\n\r\n\r\n","description":"","footnote":"\r\n( 1 ) - / اعراف ، 59 .\r\n( 2 ) - / اعراف ، 62 .\r\n","page_name":" 63 ","page_number":63},
  {"content":"\r\n\r\nبارها و بارها خداوند به انسان‌ها هشدار مىدهد كه اگر اعمال خلاف خود را ادامه دهيد ، فلان عذاب را بر شما فرود مىآوريم . امّا انسان با يك جمله كه : « خداوند انشاءاللَّه به ما تخفيف مىدهد . » به‌راحتى از كنار اين هشدارها مىگذرد ؛ با آنكه مكرّراً در پيرامون خود شاهد عذاب‌ها و بلايايى است كه بر سر همنوعان او واقع شده است .\r\nبايد تلاش كنيم كه اين مقدار نورى را كه خداوند به ما ارزانى كرده است ، حفظ كنيم و نگذاريم آن را از دست ما بگيرد . خطر جدّى است . اگر از ما سلب توفيق كند ، ديگر نمىتوانيم جلو برويم و پشيمانى سودى نخواهد داشت .\r\n\r\nچرا مشكلات ره‌گم‌كردگان به خدا نسبت داده شده است ؟\r\nسؤال ديگرى كه مطرح است اين است كه در آيات مورد بحثْ مشكلات انسان‌هاى ره‌گم‌كرده و خاطى ، به خدا نسبت داده شده است : دو بار از فعلِ « جَعَلْنَا » استفاده شده و يك بار از « أَغْشَيْنَاهُمْ » ؟\r\nدر جواب بايد گفت :\r\nنه فقط در اينجا كه در كلّ قرآن همه چيز به خدا نسبت داده مىشود . يا حضرت حق مستقيماً كارها را انجام مىدهد كه در اين حال از باب « امرِ رب » ، اراده و مشيّت خداوند است . و يا اين‌كه اذن انجام چنين كارهايى را مىدهد . مىدانيم كه تا خدا اذن و اجازه‌ى انجام كارى را ندهد ، هيچ امرى محقق نخواهد شد . حتّى اگر خداوند سبحانه و تعالى به شيطان اذن نمىداد كه ما را اغوا كند ، / ب‌شيطان هرگز نمىتوانست شيطنت كند .\r\nخداوند براى اين‌كه بشر را بيازمايد ، به شيطان ، اذن و فرصت اغواگرى تا روز قيامت را داد :\r\n« قَالَ رَبِّ فَأَنظِرْنِي إِلَى يَوْمِ يُبْعَثُونَ ، قَالَ فَإِنَّكَ مِنْ الْمُنظَرِينَ ، إِلَى يَوْمِ الْوَقْتِ\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nالْمَعْلُومِ » . « 1 »\r\nگفت : ( پروردگارا ! مرا تا روزى كه انسانها برانگيخته مىشوند مهلت ده . فرمود : تو از مهلت داده شدگانى ، ولى تا روز وزمان معين . )\r\n\r\nامكان شيطنت‌ورزى شيطان\r\nشايد اين مطلب براى خيلى از افراد قابل هضم نباشد كه چگونه خدا به شيطان مجال شيطنت مىدهد و از سوى ديگر به انسان امر مىكند كه از فرامين شيطان سرپيچى كند . اين از حكمت‌هاى الهى براى ايجاد فضاى امتحان براى بشر است كه هم شيطان امكان عمل داشته باشد و هم انسان .\r\nخداوند با دادن اختيار و قدرت به انسان و ارسال پيامبران ، همواره به انسان هشدار داده و خوب و بد زندگى را به انسان گوشزد كرده است كه چشمت را باز كن و مراقب باش !\r\nاگر قصد انسان اين باشد كه حرف شيطان را نشنيده انگارد و تحت تأثير اغواها و القائات او قرار نگيرد ، خداوند تأييد مىكند و دست انسان را مىگيرد و اين از حكمت‌هاى بزرگ خداوند است . حتّى اگر انسان بعد از عزم بر ترك گناه و مخالفت با هوا ، باز هم به خطا رفت ، خداوند توبه‌اش را قبول مىكند . ولى اين امر حدّى دارد . گاه انسان به جايى مىرسد كه « وسَوَاءٌ عَلَيْهِمْ ءَأَنْذَرْتَهُمْ أَمْ لَمْ تُنْذِرْهُمْ لَا يُؤْمِنُونَ » .\r\n( . . . براى آنان تفاوت نمىكند كه آنان را ( از عذاب الهى ) بترسانى يا نترسانى ؛ ايمان نخواهند آورد . )\r\nدر اين حال انذار پيامبر صلى الله عليه و آله براى انسان سودى نخواهد داشت . چرا ؟ براى اين‌كه فرمايشات بيدارگر و بيانات نورانيى را كه خداوند از سر لطف در اختيار انسان قرار داد تا تحت تأثير ابليس قرار نگيرد ، ناديده انگاشت . به\r\n\r\n\r\n","description":"","footnote":"\r\n( 1 ) - / ص ، 81 - / 79 .\r\n","page_name":" 65 ","page_number":65},
  {"content":"\r\n\r\nانسان هشدار داد كه از غفلت دست بكشد ؛ امّا « فَهُم غافِلون » آنها غافلند .\r\nنه‌تنها آن‌ها ، كه ما انسان‌هاى امروز نيز در غفلت هستيم و قرآن تنها براى انذار آنان نبوده ؛ بلكه براى ما هم هست . غفلت پرده‌اى است كه روى چشم همه‌ى انسان‌ها را گرفته ، مگر اين كه به يمن شب‌هاى ماه رمضان و روزهاى آن و دعاها و راز و نيازها براى لحظه‌اى پرده‌ها كنار برود و اندكى دل‌هاى ما نورانى گردد .\r\nالآن كه مشغول خواندن اين عبارات و اين مطالب هستيم ، شايد لحظه‌اى گوشه‌اى از حقايق را ببينيم . امّا متأسفانه همين كه كتاب خدا را بستيم ، دوباره به دنيا باز مىگرديم و نورانيّت ، تمام مىشود و غفلت سراسر وجود ما را فرا مىگيرد ؛ گويا اصلًا غفلت جزيى از دنياست .\r\nدنيا خانه‌ى غرور و فريب است . طبيعت دنيا ، گول‌زدن فرزندان آدم است .\r\nهمه چيز دنيا براى فريب انسان است : گرسنگى ، تشنگى ، خواب ، بيدارى ، پول درآوردن ، پول خرج كردن و . . . و چون انسان از اين دنيا به سراى ديگر منتقل شد ، مىبيند كه همه‌ى آنچه او عمرى بدان دل خوش كرده بود ، بازيچه و فريب بود و سرابى بيش نبود . دنيا « دارالغرور » است . چون چنين است ، قرآن با پنج آيه در سوره‌ى ياسين با بيانى محكم و قاطع ، قصد دارد بشر را بيدار كند . انشاءاللَّه كه قلب و روح ما به اين هشدار الهى پاسخ مثبت دهد و اميدواريم از خواب غفلت بيدار شويم و حجاب‌ها و پرده‌ها كه مانع رؤيت ديگر حقايق است ، از برابر ديدگان ما كنار زده شود .\r\nاين جا سؤال مىشود كه چه كنيم تا به اين روز سياه گرفتار نشويم و دل‌هامان محروم نگردد و پرده‌ها فراروى ديدگان ما افكنده نگردد ؟ چه بايد كرد ؟ خداوند در آيه‌ى بعد به اين سؤال پاسخ مىفرمايد :\r\n« إِنَّمَا تُنْذِرُ مَنِ اتَّبَعَ الذِّكْرَ وَ خَشِىَ الرَّحْمَنَ بِالْغَيْبِ فَبَشِّرهُ بِمَغْفِرَةٍ وَ أَجْرٍ\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكَريمٍ »\r\nتو فقط كسى را انذار مىكنى كه از اين يادآورى ( الهى يعنى قرآن ) پيروى كند و از خداوند رحمان در نهان بترسد . چنين كسى را به آمرزش و پاداشى پرارزش بشارت ده .\r\nدر پاسخ سؤال فوق بايد گفت : براى استفاده از انذارهاى قرآن ، لازم است تا در خودمان زمينه‌اى مهيّا كنيم و آن زمينه ، چيزى جز تحقّق دو شرط نيست :\r\n1 ) پيروى و تبعيّت از ذكر .\r\n2 ) ترس از خداوند در نهان .\r\nدر باب شرط اول دو سؤال مطرح است :\r\nپيروى يعنى چه ؟\r\nذكر چيست ؟\r\nاين كه شخصى جلو انسان راه برود و انسان به دنبال وى گام بگذارد ، از نظر ادبيّات عرب ، « تبعيّت » يعنى پيروى ناميده مىشود .\r\nآيا منظور از « ذكر » قرآن است ؟ اگر قرآن است ، آيا قرآن جلو ما راه مىرود كه ما دنبال آن راه بيفتيم ؟ احتمالًا « ذكر » در اين جا چيزى ديگرى بايد باشد .\r\nذكر بايد شخصى باشد كه پيشرو ماست و ما دنباله‌رو اوييم . به نظر مىرسد مقصود از ذكر در گام اوّل پيامبر و سپس اهل‌بيت عليهم السلام اوست ؛ هر چند غالب مفسّرين گفته‌اند : مقصودْ قرآن است . آنان براى اثبات ديدگاه خود به آيه‌ى\r\n« وَإِنَّهُ لَذِكْرٌ لَكَ وَلِقَوْمِكَ » « 1 »\r\nو اين مايه‌ى يادآورى ( و عظمت ) تو و قوم تو است .\r\nاستناد نموده‌اند . اين مطلب درست است .\r\nاين مطالب در اين سوره كه به آن « قلب قرآن » گفته مىشود ، آمده است و به دليل همين مطالب و حقايق كه در اين سوره آمده ، مىگوييم :\r\n\r\n\r\n","description":"","footnote":"\r\n( 1 ) - / زخرف ، 44 .\r\n","page_name":" 67 ","page_number":67},
  {"content":"\r\n\r\nشرط اوّل فهم قرآن تسليم است . بايد در انسان روحيّه‌ى تسليم در برابر خداوند به وجود بيايد ؛ تا توانايى درك مفاهيم قرآن برايش حاصل شود و اين بزرگترين امتحان بشرِ روى زمين است . شيطان نيز در همين آزمون كم آورد و نتوانست سربلند بيرون آيد .\r\n/ ش رضي الله عنهم\r\n\r\nشيطان را با لعن و نفرين دور كنيد !\r\nانسان هميشه بايد از شرّ شيطان به خدا پناه ببرد . يكى از راه‌هاى فرار از شرّ شيطان ، لعن و نفرين اوست . با لعن و نفرين ، شيطان از انسان كناره مىگيرد . چون شيطان متكبّر است و اگر انسان حرفش را گوش نكند و لعنش كند ، دورى مىگزيند . دليل اين‌كه شيطان نتوانست در برابر آدم سجده كند ، چيزى جز همين خودخواهى و منيّت او نبود . شيطان ، خودخواه بود و مىگفت : انسان از گِل است و من از آتش هستم .\r\nاساساً دليل كفر امّت‌ها نسبت به پيامبران نيز شايد همين باشد ؛ و گرنه حضور پيامبران چه مشكلى مىتوانست براى بشر داشته باشد . پيامبران از تمام جهات اخلاقى ، فردى و اجتماعى در سطح بسيار بالايى بودند . امانت دار ، راستگو ، بخشنده و دوست‌داشتنى بودند . همه ، آنان را تا قبل از پيامبرى به امانت و درستكارى قبول داشتند . پيامبران حتى اگر به جاى رسالت ، ادّعاى پادشاهى مىكردند ، مورد پيروى قرار مىگرفتند . امّا همين كه مىگفتند : ما پيامبر خدا هستيم ، تخطئه‌شان مىكردند و مىگفتند : پيغمبر نمىخواهيم !\r\nچرا ؟\r\nچون روح تسليم در آنان كشته شده بود . آنان مىگفتند : آيا بشرى همچون خود را تبعيّت كنيم ؟ پيامبر نيز همانند ما بشر است . و چون مثل خود ماست ، چطور ادّعا مىكند و مىگويد : من پيامبر خدا هستم و از شما برترم ؟\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخدا همين واقعيّت تلخ را در قرآن به انسان گوشزد مىكند و هشدار مىدهد كه دست از تكبّر و خودخواهى برداريم و تسليم اوامر و نواهى حضرتش باشيم و او را تبعيّت كنيم ؛ تا از امتحان سربلند و پيروز بيرون آييم .\r\nلازمه‌ى اين پيروزى و سرافرازى اين است كه از بشرى چون خود كه غذا مىخورد و در جامعه حضور دارد و چون بقيّه زندگى مىكند ، بدون چون و چرا تبعيّت كنيم .\r\nاين حكمت‌هاى خداست . اگر مىخواست مىتوانست به جاى فرستادن پيامبرى از جنس بشر ، هيكل بزرگى با قدرت فوق‌العاده و پول هنگفت بفرستد ؛ اما در اين صورت ما انسان‌ها دنبال پول ، هيكل و قدرتش بوديم ؛ نه علم و دين و وحى او .\r\nاما خداوند امر مىكند كه از نوجوانى چون حضرت جواد عليه السلام كه نُه سال بيش نداشت ، تبعيّت كنيم و اين يك آزمون مهم براى مومنان است .\r\nاين يكى از بحث‌هاى اساسى بين انسان و خداست . به همين دليل است كه خداوند در سوره‌ى يس اوّل مىفرمايد : « مَنِ اتَّبع الذّكر » و سپس « خَشِىَ الرَّحمن » . چون بايد روح تسليم در انسان پيدا شود و قبول كند كه پيامبر از طرف خداست . اگر اين روحيّه در انسان پيدا شد ، شرط دوم هم مىآيد كه بيم و خشيت و ترس از خداوند باشد .\r\n\r\nواژه‌ى « خشيت » در كنار كلمه‌ى اميدبخش « رحمان » !\r\nدر اينجا كلمه‌ى « رحمن » هم آمده . چون خداوند هر چند خواهان آن است كه خشيت و بيم از او در دل انسان وجود داشته باشد ؛ امّا خوان رحمتش نيز گسترده است .\r\nاز افلاطون نقل مىكنند كه سؤال مىكند :\r\nاگر آسمان كمان باشد و بلا ، تيرى در زه آن كمان و كمان‌گير خداوند ؛ پس\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبه كجا فرار كنيم ؟ در پاسخ بايد گفت : قرآن راهنمايى مىكند كه به كجا و چگونه فرار كنيم :\r\nفَفِروّا إِلَى اللَّه ! « 1 »\r\nبه سوى خدا بگريزيد !\r\nما از مجازات خدا بيمناكيم ، ولى از او ، به رحمت او پناه مىبريم .\r\nشيوه‌ى گزينش كلمات در آيه‌ى مورد بحث از سوره‌ى يس به اين صورت است كه در ابتدا / ب‌با كلمه‌ى سنگين « خشيت » مواجه مىشويم و بىدرنگ پس از آن وقتى كلمه‌ى « رحمن » را مىبينيم ، نفَسى به راحتى مىكشيم ! /\r\nراه را باز گذاشته تا به خودش پناه ببريم و از رحمت خداوند بهره‌مند گرديم .\r\n\r\nترس دنيوى و اخروى\r\nدر اين‌كه در آيه‌ى شريفه‌ى « وَ خَشِىَ الرَّحْمنَ بِالْغَيبِ » منظور از « بالغيب » چيست ؟ ميان مفسّران بحث است . برخى گفته‌اند : مقصود اين است كه انسان در خانه‌اش نيز از خدا بترسد . اشكال شده كه اگر انسان ، خداترس باشد ، خانه و بيرون برايش فرقى ندارد . لذا اين معنا شايد چندان متين نباشد .\r\nمعنى ديگرى آن است : انسان از خدا خشيت دارد كه مبادا روز قيامت و در آخرت گرفتار عذاب الهى شود .\r\nدر اين حال « غيب » به معنى آخرت آمده است و ترس از غيب ، يعنى ترس از آخرت و حرف « ب » در كلمه‌ى « بالغيب » ، به معنى معيّت است . اين معنا نيز ما را اقناع نمىكند ؛ چون همه‌ى مفهوم آيه را در آخرت خلاصه كرده\r\n\r\n\r\n","description":"","footnote":"\r\n( 1 ) - / ذاريات ، 50 .\r\n","page_name":" 70 ","page_number":70},
  {"content":"\r\n\r\nاست . زيباتر آن است كه هم شامل ترس در دنيا باشد ؛ هم آخرت .\r\nاين آيه را با ضميمه كردنِ آيات ديگر مىتوان چنين معنى كرد كه :\r\nمنظور از غيب اين است كه ايمان فرد به غيب كامل باشد . تمام ابعاد غيب را قبول كند و ايمان به تمام ناشناخته‌هايش داشته باشد . مثل برخى نباشد كه بخشى را مىپذيرند و بخش ديگر را رها مىكنند ؛ ايمان بايد كامل باشد ؛ چرا كه در قرآن مىخوانيم :\r\n« إِنَّمَا يَتَقَبَّلُ اللّهُ مِنَ الْمُتَّقِينَ » . « 1 » خداوند ، تنها از پرهيزگاران مىپذيرد .\r\nتا ايمان كامل ، همه‌جانبه و شامل بر همه‌ى زواياى پنهان معارف نباشد ، چندان ثمرى نخواهد داشت . و اگر ايمان كامل شد و غيب را هم شامل گرديد ، « فَبَشِّرهُ بِمَغْفِرةٍ و أجْرٍ كريمٍ » .\r\nچنين كسى را با آمرزش و پاداشى پرارزش بشارت ده .\r\nدر اين آيه واژه‌ها دوتا دوتا در كنار هم قرار گرفته‌اند : « اتّبع الذكر » و « خشى الرحمن » با هم آمده‌اند . « فَبَشِّرهُ » با « انما تنذر » در كنار هم ، « مغفرة » و « اجر كريم » نيز به هم عطف شده‌اند .\r\n/ هفت\r\n\r\nمحو گناهان گذشته\r\nبا بحث كوتاهى در باره‌ى مغفرت اين درس را به پايان مىرسانيم .\r\n« مغفرت » يعنى چه و منظور قرآن از « فبشِّرْهُ بِمَغفرِةٍ » چيست ؟\r\nجمله‌ى مشهور و معروفى داريم كه « الإسلامُ يَجُبُّ ما قبله » « 2 » يعنى : اسلام اين ويژگى را دارد كه ماقبلِ خود را از بين مىبرد و محو مىكند . انسان در لحظه‌اى كه ايمان مىآورد ، ماقبل او از مابعدش جدا مىشود . روايتى از پيامبر صلى الله عليه و آله نقل شده كه : عبد الله بن مسعود نزد پيامبر گرامى آمده و عرض\r\n\r\n\r\n","description":"","footnote":"\r\n( 1 ) - / مائده ، 27 .\r\n( 2 ) - / عوالى اللآلى ، ج 2 ، ص 54 ، المسلك الرابع ، ح 145 .\r\n","page_name":" 71 ","page_number":71},
  {"content":"\r\n\r\nكرد :\r\nبا توجّه به اين‌كه در زمان جاهليّت زندگى كرده‌ايم و گناهان بسيارى انجام داده‌ايم و بدىهاى فراوانى در پرونده‌ى ما موجود است ، تكليف آن‌ها چيست ؟ حضرت فرمودند :\r\n« مَنْ أحْسَنَ فى الإسلام لم يُؤاخَذ بما عمل فى الجاهلية ، و من أساءَ فى الإسلام اخِذَ بالاول والآخر . » « 1 »\r\n« اگر ايمان كسى ، كامل و حقيقى باشد ، خداوند ، گناهان گذشته‌اش را مىآمرزد ؛ اما اگر ايمان بياورد و در ايمان او شك ، شبهه و غِلّى باشد ، خدا گناهان گذشته‌اش را نيز حسابرسى خواهد كرد . »\r\nاز سوى ديگر از روايت بالا اين نكته به دست مىآيد كه ناديده انگاشتن اعمال گذشته به نحو مطلق نيست . مثلًا اگر كسى دخترش را زنده به گور كرده است ، به‌ظاهر قصاص نمىشود ؛ امّا در واقع مورد بازخواست قرار خواهد گرفت .\r\nبنابراين صرف ادّعا كافى نيست . شرط مغفرت و آمرزش اين است كه واقعاً راستگو و نيكوكار حقيقى بشود ؛ و گرنه گذشته‌ها دوباره در پرونده‌اش رو مىشود .\r\n\r\n\r\n","description":"","footnote":"\r\n( 1 ) - / نيل الاوطار ، شوكانى ، ج 6 ، ص 201 .\r\n","page_name":" 72 ","page_number":72},
  {"content":"\r\n\r\n\r\nدرس ششم آيه 12\r\nإِنَّا نَحْنُ نُحْيِ الْمَوْتَى وَنَكْتُبُ مَا قَدَّمُوا وَآثَارَهُمْ وَكُلَّ شَيْءٍ أَحْصَيْنَاهُ فِي إِمَامٍ مُبِينٍ « 12 »\r\nبيقين ما مردگان را زنده مىكنيم و آنچه را از پيش فرستاده‌اند و تمام آثار آن‌ها را مىنويسم ، و همه چيز را در كتاب آشكار كننده‌اى بر شمرديم .\r\n\r\nبر رسولان ، بلاغ باشد و بس !\r\nپيغمبر اكرم صلى الله عليه و آله پيامى را براى بشر از جانب خداوند - سبحانه و تعالى - و براى اتمام حجّت آوردند ؛ امّا / ب‌از آنجا كه « بر رسولان ، بلاغ باشد و بس ! » / به هيچ وجه خود را در برابر كفر بشر مسئول نمىدانستند . اين گونه نبود كه بنا باشد بعد از پيام و انذار پيغمبر ، همه سر تسليم فرود آورند . مسؤوليت ايشان فقط اين بود كه « پيام‌رسان » باشند . در ادامه‌ى همين سوره خواهيم خواند كه پيامبران خطاب به قوم خود فرمودند :\r\n« وَ ما عَلَيْنا الَّا الْبَلاغُ الْمُبينُ »\r\nانذار پيغمبر در چارچوب سنّت‌هاى الهى صورت گرفت . يكى از سنّت‌هايى كه خدا براى بشر قرار داده اين است كه بشر به اختيار خودش بايد دين را قبول كند و هدايت شود . اين مسأله از آن جهت اهميّت دارد كه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nوقتى انسان آگاهى يافت كه خودش بايد گام اوّل را بردارد و حركت را شروع كند ، منتظر چيز ديگرى نخواهد نشست .\r\n\r\nوسوسه‌ى شيطان و بهانه‌جويى بشر كافر\r\nكافران براى توجيه كفر خود غالباً بهانه‌هايى مىتراشند . عدّه‌اى مىگويند :\r\n« اگر پيغمبر راست مىگويد : چرا عدّه‌اى ملائكه با او حركت نمىكنند تا هر كس رسالت او را قبول نكرد ، مجازاتش كنند ؟ » يا مىگويند :\r\n« چرا وقتى ما مسلمان نشديم و پيام پيغمبر را قبول نكرديم ، خدا عذاب نازل نكرد ؟ پس معلوم مىشود كه خبرى نيست ! »\r\nكفّار با اين گونه سؤال و ايرادها در صدد توجيه كفرشان بودند و اين يكى از وسوسه‌هاى شيطان است . انسان بايد از اين وسوسه آزاد شود و بداند كه ايمان يا كفرش به دست خودش است ؛ يا حداقل گام نخست را او خود بايد بردارد . از اين رو در سوره‌ى « يس » مىخوانيم :\r\n« إنِّما تُنْذِرُ مَنِ اتَّبَعَ الذِّكْرَ »\r\nتو فقط كسى را انذار مىكنى كه از اين يادآورى ( الهى ) پيروى كند .\r\nبايد خود فرد ، سر تسليم فرود آورد و روحيّه‌ى گوش دادن به حرف حق را در خودش ايجاد كند ؛ تا از انذار و هشدار پيامبر بهره‌مند شود . و گرنه اگر صلابت به خرج دهد ( خدا هم‌اين امكان را به بشر داده است تادر برابر حرف حق از خود صلابت نشان دهد ) / ب‌امواج هدايتگر به‌اونمىرسديااز او مىگذرد . /\r\n\r\nبهانه‌تراشى طالبان گناه\r\nشما در برخوردهاى اجتماعى ، به كرّات مشاهده مىكنيد كه بعضى افراد در صدد بهانه‌تراشى هستند و منتظرند تا همه چيز مهيّا باشد تا آن‌ها در راه راست گام بردارند . مىگويند : « علما شيوه‌ى درست برخورد با مردم را نمىدانند . » اگر عالمانْ خوب نصيحت كردند ، مىگويند : « دنياطلبى شايع\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nگرديده و ما هم اگر نخواهيم ، موج ما را مىبرد ! » اگر درصدِ مؤمنين و معتقدين فزونى گيرد ، مىگويند : « ما به خاطر پركردن شكم زن و بچّه هم ناچاريم بعضى وقت‌ها از اصول اخلاقى و دينى تخطّى كنيم . مابىتقصيريم . »\r\nدر پاسخ به اين اشكال‌تراشىها بايد گفت :\r\nآقا ! در اين خصوص كه گفتى علما درست برخورد نمىكنند ، مىگوييم :\r\nمسؤوليت‌كفر و ايمان مردم به عهده‌ى علما نيست . آن‌ها فقط بايد بيان كنند . بقيّه بر عهده‌ى خودتان است . من بايد به كس كه به نماز اهميت نمىدهد بگويم كه نماز ستون دين است ، و اگر به نماز اهميت ندهى از شفاعت اهل بيت محروم مىشوى . اگر نمازت قبول‌نشود ديگراعمال‌تونيز مورد قبول خداوند نخواهد بود . اماآيابايداو را مجبور به نماز خواندن نمايم ؟ برمن‌لازم‌است كه بگويم ؛ امّا او بشنود يا نشود ، ديگر بر عهده‌ى من نيست .\r\n گوينده را چه غم كه نصيحت قبول نيست * گر نامه رد كنند ، گناه رسول نيست ! \r\n\r\nاكراه در دين ممنوع !\r\nهيچ آيه يا روايتى را حداقل من پيدا نكرده‌ام كه از آن استنباط كنيم امر به معروف و نهى از منكر به معناى مجبور كردن مردم به انجام دادن كار خوب و پرهيز از كار ناشايست باشد . البتّه صاحب جواهر چنين مطلبى را از آيات و روايات مربوط به اين باب استنباط فرموده‌اند ؛ امّا در همان جا بيان شده است كه اين نظر ، آزادى بشر را ناديده گرفته است . آنجا كه پاى ايمان و كفر در ميان است ، هيچ گونه اكراه و اجبارى نيست . راه رستگارى و سعادت و نيز راه اسارت و شقاوت ، هر دو بيان شده است . اين انسان است كه بايد خود تشخيص دهد و يكى از اين دو راه را انتخاب كند .\r\n« لا إِكْراهَ فِى الدينِ قَدْ تَبَيَّنَ الرُّشْدُ مِنَ الْغَىِّ . فَمَنْ يَكْفُر بِالطَّاغُوتِ وَ يُؤمِن بِاللَّهِ\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nفَقَدِ اسْتَمْسَكَ بِالْعُرْوَةِ الْوُثْقى » . « 1 »\r\nدر قبول دين ، اكراهى نيست . ( زيرا ) راه درست از راه انحرافى ، روشن شده است . بنابراين ، كسى كه به طاغوت ( / بت وشيطان ، و هر موجود طغيانگر ) كافر شود و به خدا ايمان آورد ، به دستگيره محكمى چنگ زده است ، كه گسستن براى آن نيست . وخداوند ، شنوا وداناست .\r\nدر آيه‌اى ديگر خداوند ، پيامبر اكرم صلى الله عليه و آله را مخاطب قرار داده مىفرمايد :\r\n« أَفَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ » ؟ « 2 »\r\nآيا تو مىخواهى مردم را مجبور كنى تا ايمان بياورند ؟\r\nوقتى خداوند و پيامبر مجبور نكردند ، آيا منِ طلبه مىتوانم مردم را مجبور كنم و با اجبار مثلًا مردم را نمازخوان كنم ؟\r\n\r\nنماز از ترس نعلين !\r\nعربى صحرانشين به مسجد كوفه آمد و به نماز ايستاد . باعجله و بىطمأنينه به ركوع و سجود رفت ! گويى به زمين نوك مىزند و برمىخيزد !\r\nشخصى در گوشه مسجد نماز مىخواند . بعد از آنكه اعرابى نمازش را تمام كرد ، آن شخص كفشى را برداشت و به سمت او پرتاب كرد ، تا او متوجّه شخص بشود . اعرابى چشم را برگرداند و وقتى نگاهش به او افتاد ، ترسيد ! آن شخص گفت :\r\nبلند شو و نمازت را دوباره بخوان ! اين چه نمازى است تو مىخوانى ؟\r\nبلند شد و دو ركعت نماز با آب و تاب خواند . نماز را كه تمام كرد ، از وى\r\n\r\n\r\n","description":"","footnote":"\r\n( 1 ) - / بقره ، 256 .\r\n( 2 ) - / يونس ، 99 .\r\n","page_name":" 76 ","page_number":76},
  {"content":"\r\n\r\nپرسيد :\r\nحالا كداميك از اين دو نماز بهتر بود ؟ گفت :\r\nراستش را بخواهيد ؛ اوّلى ! .\r\nپرسيد : چطور ؟\r\nگفت : اوّلى را براى خدا خواندم . دومى را از ترسِ نعلين شما ! نمازى نماز است كه براى خدا خوانده شود نه از ترس نعلين !\r\n\r\nروز رستاخيز ؛ دومين موضوعِ سوره‌ى يس\r\nدر آيه ى 12 سوره يس مىخوانيم :\r\n« إِنَّا نَحْنُ نُحْىِ الْمَوْتَى وَ نَكْتُبُ مَا قَدَّمُوا وَ آثَارَهُمْ وَ كُلَّ شَيْءٍ أحْصَيْنَاهُ فِي إِمَامٍ مُبِينٍ » .\r\nبه يقين مردگان را زنده مىكنيم و آنچه را از پيش فرستاده‌اند و تمام آثار آن‌ها را مىنويسيم و همه چيز را در « امام » آشكار كننده‌اى برشمرديم .\r\nبعد از نبوّت ، دوّمين موضوعى كه در سوره‌ى يس مطرح مىشود ، بحث آخرت و روز رستاخيز است . آنچه از ظاهر آيه برمىآيد اين است كه انسان‌ها بعد از مرگ ، دوباره زنده مىشوند تا به حساب شان رسيدگى شود و اين حساب‌ها هم در جايى نوشته شده است .\r\nبا توجّه به آيه‌اى كه در سوره‌ى حديد است ، اگر چه تاكنون در روايتى نديده‌ام ، مىتوان تفسير دوّمى را براى آيه فوق بيان كرد . و آن اين است كه :\r\n« دل‌هاى مرده را دوباره زنده مىكنيم و اين كار هم به وسيله‌ى همان « امام مبين » صورت مىگيرد . »\r\nدر سوره‌ى حديد بعد از آيه‌ى « أَلَمْ يأْنِ لِلَّذينَ ءَامَنوُا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِ » . « 1 »\r\nآيا وقت آن نرسيده است كه دل‌هاى مؤمنان در برابر ذكر خدا و آنچه از حق نازل شده است ، خاشع گردد ؟\r\nاين آيه آمده :\r\n« اعْلَمُوا أَنَّ اللَّهَ يُحْيِى الْارْضَ بَعْدَ مَوْتِها » « 2 » .\r\n\r\n\r\n","description":"","footnote":"\r\n( 1 ) - / حديد ، 16 .\r\n( 2 ) - / حديد ، 17 .\r\n","page_name":" 77 ","page_number":77},
  {"content":"\r\n\r\nبدانيد خداوند ، زمين را بعد از مرگ آن زنده مىكند .\r\nاين دو آيه تفسير دوّمى را كه براى آيه‌ى مورد بحثْ نموديم ، تأييد مىكند .\r\nدر آيه‌ى اوّل صحبت از گناه و مردن دل به وسيله‌ى گناه مىشود . در آيه‌ى دوّم اشاره به « زنده كردن زمينِ مرده » بشارتى است براى انسان تا مأيوس نشود و بداند كه خداوند ، قدرت دارد يك لحظه ، دل مرده‌ى او را به رحمت و نعمتش زنده كند .\r\n\r\nاين همه تأكيد و تلنگر چرا ؟\r\nدر آيه‌ى « انَّا نَحْنُ نُحْىِ الْمَوتى » چند تأكيد وجود دارد :\r\n« انَّ » از حروف تأكيد است . استفاده از ساخت جمع ، تأكيد را مىرساند .\r\nجمله به صورت اسميّه آمده است نه فعليّه . به كار بردن ضمير فصل در جمله ، براى تأكيد است . بعضى مىگويند :\r\n« اين تأكيدها به چه كارى مىآيد ؟ اگر كسى ، گوش شنوا داشته باشد ، كه بىنياز به تأكيدات ، خواهد پذيرفت . و اگر هم قبول نداشته باشد ، تأكيد هم او را وادار به پذيرش نخواهد كرد . »\r\nحقيقت اين است كه مشكل بشر اين نيست كه عقلش حقايق الهى را درك نمىكند ؛ هم عقلش در اين خصوص كارآيى دارد و هم فطرتش مىتواند اين مطالب را درك كند . از اين جهت مشكل ندارد . منتها غافل است ! آدم غافل را بايد بيدار كرد . با سروصدا ، با تأكيد و با تلنگر ! بنابر اين تأكيدهاى قرآن در جاى خودش ، مفيد است .\r\nمگر ما غافل نيستيم ؟ قرآن را كه نبايد فقط يك كافر بخواند ! ما آخرت را ، هم قبول داريم و هم قبول نداريم ! كمى قبول داريم و كمى قبول نداريم ! قبول داريم چون مىگوييم :\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n« خدا و پيغمبر گفتند : آخرت هست . » قبول نداريم ؛ چون برنامه‌ى زندگىمان را بر وفق آخرت ترتيب نمىدهيم . پس ما غافليم ؛ كافر نيستيم ! نه آنگونه مىگوييم « هست » كه يقين داشته باشيم و نه آنگونه مىگوييم « نيست » كه كافر باشيم .\r\n\r\nداستان حارثه\r\nحضرت پيغمبر صلى الله عليه و آله روزى از جوانى سؤال كردند :\r\nكَيْفَ اصْبَحْتَ ؟\r\nدر چه حالى هستى ؟\r\nگفت : به خدا سوگند - / اى رسول خدا - / كه از مؤمنين هستم .\r\nحضرت فرمودند :\r\n« علامت ايمان تو چيست ؟ هر حقّى ، حقيقتى دارد و هر كار شايسته‌اى ، نشانه‌اى . » گفت :\r\n« يا رسول‌اللَّه ! من اينجا نشسته‌ام ؛ مىبينم گويا اهل بهشت در بهشت و در نعمت هستند و اهل جهنّم در عذاب ؛ حتى صداى آن‌ها را مىشنوم ! مىبينم : گويا ميزان را آورده‌اند ، خوب و بد را وزن مىكنند ؛ عدّه‌اى را به بهشت مىفرستند و عدّه‌اى را به جهنم ! » .\r\nحضرت فرمودند :\r\n« در همين حالت بمان ! » گفت :\r\n« يا رسول‌اللَّه ! برايم دعا كنيد تا خداوند ، شهادت را روزىام گرداند . » « 1 »\r\nبعد از چند روز عدّه‌اى به جنگى رفتند ؛ پيغمبر او را هم فرستادند ؛ و اولين نفرى كه كشته شد ، او بود . او رفت چون ديگر نمىتوانست بماند .\r\n\r\n\r\n","description":"","footnote":"\r\n( 1 ) - / الكافى ، ج 2 ، ص 53 ، باب حقيقة الايمان واليقين .\r\n","page_name":" 79 ","page_number":79},
  {"content":"\r\n\r\n\r\nتثبيت هدايت با شهادت\r\nيك بار هم جوانى در سالهاى اخير « 1 » نزد حقير آمد و گفت :\r\n« مىخواهم به عراق بروم و در قيام مردم شركت كنم . »\r\nگفتم : « تو جوان هستى و درگير زن و زندگى . »\r\nگفت : « مىروم ! »\r\nمىخواستم رأيش را بزنم ؛ ولى در آخر گفت :\r\n« شما از علما هستيد . با كتاب‌هاى هدايتگر سروكار داريد . در مجالس شركت مىكنيد و هميشه در خط مىمانيد . امّا من جوانى هستم كه فعلًا و در سايه‌ى ارشادات امثال شما ، خدا هدايتم كرده . امّا معلوم نيست بتوانم به همين حال باقى بمانم . بسا كه در آينده درگير صحنه‌هايى از امتحان الهى شوم و نتوانم بر دينم باقى بمانم . بنابر اين الآن كه در اوج آمادگى هستم ، بهتر است بروم شهيد شوم ! »\r\nبالآخره رفت و ديگر از او خبر ندارم !\r\n\r\nدر حسرت حال خوش گذشته\r\nمدّتى قبل براى آقايى كه روحانى و منبرى هم هست ، روايتى خواندم . او كه گاهى وقت‌ها مقدارى چپ و راست مىزند ، آهى كشيد و گفت :\r\n« فلانى ! من جوان بودم و مقيم عراق . شب و روز فكر اسلام و ايمان و خدا و پيغمبر و مشغول فعاليّت بر ضد رژيم طاغوتى صدام ؛ و همه‌اش آرزوى شهادت داشتم . پدرم فشار مىآورد كه ازدواج كن و تشكيل خانواده بده ! قبول نمىكردم و مىگفتم : مىخواهم شهيد شوم . رفقايمان شهيد شدند و ما كشته نشديم . بعدْ ما به زندگى مشغول شديم و كم‌كم به دنيا آلوده شديم و اصلًا ديگر آن روحيّه شهادت‌طلبى را نداريم . خدا چرا آن روز ، ما را موفّق\r\n\r\n\r\n","description":"","footnote":"\r\n( 1 ) - / اين درسها قبل از سقوط نظام ستمگر صدام ايراد شده است .\r\n","page_name":" 80 ","page_number":80},
  {"content":"\r\n\r\nنكرد ؟ ! حالا در وضعى هستيم كه اگر بخواهيم برويم ، بايد با دست خالى برويم و هيچ چيزى هم نداريم . »\r\nگفتم : « نه ! اگر نيّت تو اين باشد ، انْ شاءاللَّه خدا تحوّلى در تو ايجاد مىكند .\r\nفقط مواظب خودت باش ؛ جدّى باش ؛ خدا ارحم الرّاحمين است . »\r\n\r\nثبت وقايع به هنگام وقوع\r\n« وَ نَكْتُبُ ما قَدَّمُوا وَ آثارَهُمْ »\r\nو آنچه را از پيش فرستادند و تمام آثار آن‌ها را مىنويسيم .\r\nدر آيه از ساخت مضارع استفاده شده است ؛ بدون آنكه همراه با « سين » يا « سوف » باشد . اگر « سين » يا « سوف » همراه فعل مضارع باشد ، معناى آن را مخصوص آينده مىكند ؛ ولى اگر فعل مضارع به تنهايى به كار رود ، بر حال و آينده - / هر دو - / دلالت مىكند .\r\nفعل « نَكْتُبُ » كه بدون « سين » و « سوف » آورده شده ، به اين معنى است كه همزمان با هر كارى كه اين‌ها از پيش فرستاده‌اند ، جمله به جمله و حرف به حرف مىنويسيم . آنچه را هم كه پشت سر مىگذارند ، مىنويسيم .\r\nهر حركتى كه در جهان مادّه انجام مىشود ، آثارى از آن در روى در و ديوار منعكس مىشود . از اين واقعيّت در علم كشف جنايت استفاده مىكنند . اگر مأموران تجسّس و آگاهى تا چند ساعت بعد از جنايت و قبل از تداخل عكس‌ها ، در محل حضور يابند ، مىتوانند با وسايل مخصوص ، عكس جنايتكار را تهيّه كنند .\r\nهمچنين هر صحبتى كه در جايى مىشود ، امواج صوتىْ در فضا باقى مىماند ؛ اگر چه در ظاهر منشأ صدا از بين رفته باشد ؛ مانند دود سيگار كه ابتدا به صورت طنابى در حال حركت است ؛ امّا بعد از مدّتى محو مىشود و فقط بوى بد آن مىفهماند كه هنوز دود سيگارى هست .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبنابر اين هيچ چيز محو نمىشود و از بين نمىرود . معروف است كه در و ديوار به فعل آدمى در قيامت شهادت مىدهد . دانشمندان كشف كرده‌اند كه خصوصيّت جسمى كه شخصى داشته باشد ، به نسل‌هاى بعدِ او هم منتقل مىشود ؛ مثلًا اگر كسى افتاد و پايش شكست ، اگر چه معالجه كرده و پايش بهبودى يافته ، امّا آثارى هر چند اندك ، در فرزندان و نسل‌هاى بعدى او باقى مىماند و اگر پزشك ماهرى پيدا شود ، مىتواند تشخيص دهد كه مثلًا نسل چهارم او در آن ناحيه‌اى كه او دچار حادثه شده بود - / هر چند به طور ناچيز - / دچار ضعف هستند . و اين هم نوعى از ثبت وقايع است كه در بدن انسان اتّفاق مىافتد .\r\nما هم اكنون روزه مىگيريم . در حقيقت مىخواهيم آثارى كه در بدن ما هست و از جدّ اعلاى ما حضرت آدم ، به ارث رسيده ، آن آثار گناه را از بدن خود دور كنيم ! حضرت آدم ، جدّ اعلاى ما در بهشت روزه نگرفت و از گندم ممنوعه خورد و ما را از بهشت بيرون كردند ! به دليل اين رفتارِ حضرت آدم عليه السلام ، اكنونْ ما بايد هر سال ، يك ماه روزه بگيريم ؛ تا آن آثار گناه كه در وجود ما هنوز باقى است از بين برود !\r\nبنابراين همه‌ى آثار نوشته مىشود و اين نوشتن به معناى ماندگار كردن است . « نكْتَبُ » يعنى ثبت مىكنيم . اين ماندگارى در زمين و آسمان است و از جمله‌ى موارد مهم ، چيزى است كه به صورت پرونده بر گردن انسان آويخته است و روز قيامت به صورت كتاب به او نشان داده مىشود :\r\n« وَ كُلَّ إِنْسانٍ الْزَمْناهُ طائِرَهُ فى عُنُقهِ وَ نُخْرِجُ لَهُ يَوْمَ الْقيامَةِ كِتاباً يَلْقَاهُ مَنْشُوراً اقْرأ كِتابَكَ كَفى بِنِفْسَكَ الْيَوْمَ عَلَيْكَ حَسيباً » . « 1 »\r\nو هر انسانى پرونده‌اش را به گردنش آويخته‌ايم و روز قيامت ، كتابى براى او بيرون مىآوريم\r\n\r\n\r\n","description":"","footnote":"\r\n( 1 ) - / اسراء ، 14 - / 13 .\r\n","page_name":" 82 ","page_number":82},
  {"content":"\r\n\r\nكه آن را در برابر خود ، گشوده مىبيند ( و به او مىگوييم : ) كتاب را بخوان ! كافى است كه امروز ، خود حسابگر خويش باشى .\r\nدر روز قيامت ، كتاب هر شخصى را به او مىدهند و به او مىگويند :\r\n« خودت حكم كن ! اين كتاب توست و اين هم خودت ! »\r\nجاى اين سؤال وجود دارد كه افعال آدمى در كجا نوشته مىشود ؟\r\nدر جواب بايد گفت :\r\nاين آثار در جاهاى مختلفى ثبت مىشود : در لوح محفوظ ، در پرونده‌ى شخصى هر كس ، در زمين و آسمان و طبيعت ، در خود « بدنِ » انسان ، در عقل و نفس انسان و نزد دو فرشته اى كه اعمال را ثبت مىكنند . حضرت حق به طور كلّى در آيه ى مورد بحث از سوره‌ى يس مىفرمايد :\r\n« وَ كُلَّ شَىءٍ احْصَيْناهُ فى امامٍ مُّبينٍ » .\r\nو همه چيز را در « امامِ » آشكار كننده‌اى برشمرديم .\r\n\r\nهمه چيز در دنيا آمار دارد\r\nمحاسبه‌ى عمل دومرحله دارد : يكى ثبت و نوشتن ، وديگرىآمارگيرى . مثلًا اگر بگويم و در جايى ثبت شود كه : دوشنبه شب ، در فلان جلسه درباره‌ى آيه‌ى فلان صحبت كردم ، اين معنايش نوشتن و ثبت است ؛ امّا آمار نيست .\r\nاما اگر بگويم : چند نفر در محل حضور داشتند و جلسه چقدر طول كشيد .\r\nآن‌هايى كه در جلسه شركت داشتند ، چه نوع آدم‌هايى بودند ؟ اين آمارگيرى است كه در آيه با واژه « احْصَيْناهُ » به آن اشاره شده است .\r\nآمارگيرى ، ثبت دقيق و همراه با شمارش است . اگر آمارى را بنده ارائه دهم ، توأم با نقص و كاستى است ؛ امّا آمارگيرىاى را كه خداوند متكفّل آن باشد ، داستانش متفاوت است . در اين آمارگيرى - / كه دير يا زود شاهد آن خواهيم بود - / آمده است كه مثلًا فلان شخص چند بار نفَس كشيد ، چند بار\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nچشم‌هايشان را به هم زد . مغزِ افرادى كه در فلان جلسه حضور يافته بودند ، چقدر در طول مدّت جلسه ، انرژى مصرف كرد . چه وسوسه‌هايى در دل اين افراد خطور كرد ! همه‌ى اين‌ها آمار است . خدا مىفرمايد :\r\n« وَ كُلَّ شَىءٍ احْصَيْناهُ » .\r\nو همه چيز را برشمرديم .\r\n« احصاء » يعنى آمارگيرى تا آخرين ذرّه و حالت . در اين آيه سخن حتّى از انسان نيست . نمىفرمايد : ( كُلَّ انْسانٍ احْصَيْناهُ ) ؛ بلكه مىفرمايد : كُلَّ شىءٍ ؛ يعنى هر چيزى كه در اين دنيا هست ، آمار دارد . مشخّص است كه چند دانه‌ى خاك يا شن در كوير لوت هست ! چند قطره‌ى آب در درياى خزر هست ؟ مقدار فشار هواى بدن جنابعالى و يا فشار هوايى كه بر هر سانتىمتر مكعّب از بدن جنابعالى وارد مىشود ، آمارش نوشته شده است .\r\nپزشكى به من گفت :\r\nآقاى فلانى مىخواهى رژيم بگيرى ؟ گفتم :\r\nآرى ! گفت :\r\nهزار و پانصد كالرى صبح‌ها مصرف كن ! هزار و ششصد كالرى ظهر ؛ گفتم :\r\nمن نمىدانم ميزان كالرى غذاهايى كه مىخورم ، چقدر است ! گفت :\r\nبايد حساب كنى !\r\nامروزه مشخّص مىكنند كه تكّه‌نانى كه ما مصرف مىكنيم ، چند كالرى ( نيروى حياتى ) براى بدن ما دارد . همه‌ى اين‌ها حساب شده است . معلوم است در بدن انسان چقدر آهن است . گفته‌اند : معادل يك ميخ آهنى ، در بدن انسان آهن وجود دارد . مقدار آبى را كه در مغز انسان هست ، اندازه‌گيرى كرده‌اند . هفتاد و پنج درصد مغز انسان ، آب است . اين آمارها از حقايق عالَم وجود است . وزن هوا ، حركت نور ، وزن درياها ، وزن كوه‌ها ، همه اندازه‌گيرى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nشده و در جايى ثبت شده است .\r\nاگر در قرآن دقّت كنيم ، متوجه مىشويم كه شيوه‌ى قرآن اين است كه ابتدا نمونه‌اى ذكر مىكند . بعد به بيان يك حقيقت كلّى مىپردازد . اينجا هم خداوند فرموده است :\r\n« هر كسْ كارهاى گذشته‌اش و آنچه پيش فرستاده است ، همه نوشته و ثبت مىشود . » ولى اينْ تنها يك مثال است . حقيقت كلّى آن است كه : « وَ كُلَّ شَىءٍ احْصَيْناهُ » ؛ هر چيزى را آمارگيرى كرده و با دقّت كامل در تعداد ذرّه‌ها و حالت‌ها ثبت نموده‌ايم . اين آمارها در كجاست ؟ : « فى إِمامٍ مُّبينٍ » . در « امامِ » آشكاركننده .\r\n\r\nمراعات‌النّظير ميان « كتاب » و « نكتب »\r\nخداوند قبلًا فرمود : « وَنَكْتُبُ مَا قَدَّمُوا وَ آثارَهُمْ »\r\n« آنچه را از پيش فرستاده‌اند و تمام آثار آن‌ها را مىنويسيم . » سخن از كتابت و نوشتن است . آيا در اينجا هم جا نداشت بفرمايد :\r\n« آمار هر چيزى را در « كتاب » آشكاركننده‌اى مشخّص كرده‌ايم . »\r\n« نكتب » و « كتاب » با هم مراعات‌النّظيراند كه از صنايع ادبى است . از قضا در برخى از آيات در اين گونه موارد از تعبير « كتاب » استفاده شده است ؛ مثلًا :\r\n« إِنَّ كِتَابَ الْأَبْرَارِ لَفِي عِلِّيِّينَ » « 1 »\r\nكتاب ابرار در عِليّين است .\r\n\r\nاستفاده از كلمه‌ى « امام » به جاى « كتاب »\r\nدر اين خصوص كه چرا در سوره‌ى يس و در آيه‌ى مورد نظر ، كلمه‌ى « كتاب » به كلمه‌ى « امام » تغيير يافته است ، بايد گفت :\r\n« امام » شخصى است كه پيشرو انسان است . جلو مىرود و انسان پشت\r\n\r\n\r\n","description":"","footnote":"\r\n( 1 ) - / مطففين ، 18 .\r\n","page_name":" 85 ","page_number":85},
  {"content":"\r\n\r\nسر او حركت مىكند . صفت « مبين » هم به معناى بيان‌كننده و آشكاركننده است . كلمه‌ى « مبين » اسم فاعل از ابانَ است و ابانَ فعلِ متعدّى است : بانَ فعل ثلاثى مجرّد و لازم است كه معنى « ظَهَر » مىدهد ؛ يعنى آشكار شد . امّا « ابانَ » يعنى :\r\nفَرَّقَ بَيْنَ شَىءٍ وَ شَىءٍ .\r\nبين چيزى و چيز ديگر جدايى انداخت . آن‌ها را به تفصيل و جداجدا بيان كرد .\r\nوقتى گفته مىشود : « ابانَ » يعنى :\r\nكلامى جداكننده به زبان جارى كرد و به تفصيل سخن گفت .\r\nيا : كلامى به زبان رانْد به نيّت جدايى انداختن بين چيزهايى .\r\nمفسّرين گفته‌اند :\r\n« امام » به معناى « لوح محفوظ » است .\r\nبه اين تفسير دو اشكال وارد است :\r\n1 - « لوح محفوظ » يعنى چه ؟ كجاست ؟ و چيست ؟\r\n2 - چرا مستقيماً از تعبير « لوح محفوظ » در آيه استفاده نشده است ؟\r\nبنابر اين نبايد چشم‌بسته اين تفسير را قبول كنيم كه مراد از « امام مبين » در اينجا « لوح محفوظ » است . بلكه به نظر مىرسد / ب : / « امام » در اين جا به همان معناى حقيقى خودش به كار رفته و منظور « شخصِ » راهبر و پيشرو است .\r\nمؤيّدى هم بر اين نظر وجود دارد و آن آيه‌ى بعدى ( 13 ) است كه مىفرمايد :\r\n« وَ اضْرِبْ لَهُمْ مَثَلًا اصْحابَ الْقرْيَةِ اذْ جاءَهَا الْمُرْسَلُونَ »\r\nو براى آن‌ها اصحاب قريه ( انطاكيه ) را مثال بزن ؛ هنگامى كه فرستادگان خدا به سوى آنان آمدند .\r\nخداوند در اين آيه درصدد بيان « مثال » است . بيان « مثال » مخصوص جايى است كه ابتدا مطلبى بيان شده باشد ؛ بعد براى توضيح بيشتر « مثالى »\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nگفته مىشود . اگر مثال بىربط باشد ، مُضحك است . اگر ابتدا بگويم :\r\nكُلُّ فاعِلٍ مَرفُوعٌ « 1 » ؛ بعد در مقام تمثيل بگويم : مثل كلمه‌ى « غلامُ زَيْدٍ » خنده‌دار است ؛ چون مثالى كه به كار بردم ، مناسب براى بحث مضاف و مضافٌ اليه و علامت اعراب جَر است و نه بحث فاعل و اعراب رفع .\r\nدر اين جا هم قرآن ، بعد از آيه‌ى « وكُلَّ شَىءٍ احْصَيْناهُ فى امامٍ مُّبينٍ » مىفرمايد :\r\n« وَ اضْرِب لَهُمْ مَثَلًا اصْحابَ الْقَريَةِ اذْ جاءَهَا الْمُرْسَلُونَ »\r\nو اين تمثيل نشان مىدهد كه آن « امامِ مبين » همين « مُرسَل » است . گويا وقتى خداوند فرمود : « فى امامٍ مبين » اين سؤال نهفته است كه مثل چه ؟ و خداوند پاسخ مىدهد :\r\n« وَ اضْرِبَ لَهُمْ مَثَلًا اصْحابَ الْقَريَة اذْ جاءَهَا الْمُرْسَلُونَ » .\r\nبنابر اين ، « امام مبين » يعنى : پيغمبران و اوصياء كه در طليعه‌ى آن‌ها پيامبر ما ، پيامبر رحمت ، محمّد صلى الله عليه و آله و امام اميرالمؤمنين عليه السلام مىباشند .\r\nاين استفاده‌ى ما از قرآن بود ؛ ممكن است ديگران استفاده‌هاى ديگرى بكنند .\r\nممكن است كسى بگويد :\r\nآيه‌اى در قرآن داريم كه نشان مىدهد منظور از « امام » ، « كتاب » است . و آن اين آيه است : « وَمِن قَبْلِهِ كِتَابُ مُوسَى إِمَاماً وَرَحْمَةً » « 2 »\r\nو پيش از آن ، كتاب موسى كه پيشوا ، و رحمت بود . . .\r\nاين سخن صحيح به نظر نمىرسد . اگر « امام » ، بدل يا عطف بيان « كتاب » بود ، طبق قواعد زبان عربى ، بايد مرفوع باشد ؛ چون تابع‌ِكتاب مىشود و\r\n\r\n\r\n","description":"","footnote":"\r\n( 1 ) - / علامت اعرابى هر « فاعل » رفع يا ضمّه است .\r\n( 2 ) - / هود ، 17 .\r\n","page_name":" 87 ","page_number":87},
  {"content":"\r\n\r\nكتاب ، مرفوع است ، امّا « امام » منصوب است و تقدير آيه اين مىشود :\r\nقبل از آن هم كتاب موسى ( نازل شده بود ) در حالى كه موسى امام و رحمت بود .\r\nو اين آيه تأييد ديگرى بر نظر ما مىشود نه ردّ آن .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nدرس هفتم آيات 17 - / 13\r\nوَاضْرِبْ لَهُم مَّثَلًا أَصْحَابَ الْقَرْيَةِ إِذْ جَاءَهَا الْمُرْسَلُونَ « 13 » إِذْ أَرْسَلْنَا إِلَيْهِمُ اثْنَيْنِ فَكَذَّبُوهُمَا فَعَزَّزْنَا بِثَالِثٍ فَقَالُوا إِنَّا إِلَيْكُم مُّرْسَلُونَ « 14 » قَالُوا مَا أَنتُمْ إِلَّا بَشَرٌ مِّثْلُنَا وَمَا أَنزَلَ الرَّحْمنُ مِن شَيْءٍ إِنْ أَنتُمْ إِلَّا تَكْذِبُونَ « 15 » قَالُوا رَبُّنَا يَعْلَمُ إِنَّا إِلَيْكُمْ لَمُرْسَلُونَ « 16 » وَمَا عَلَيْنَا إِلَّا الْبَلَاغُ الْمُبِينُ « 17 »\r\nو براى آن‌ها ، اصحاب قريه ( انطاكيه ) را مثال بزن هنگامى كه فرستادگان به سوى آنان آمدند ؛ هنگامى كه دو نفر از رسولان به سوى آن‌ها فرستاديم ، امّاآنان ( رسولان ما ) راتكذيب كردند ؛ پس براى تقويت آن دو ، شخص سوّمى را فرستاديم ؛ آن‌ها همگى گفتند : « ما فرستادگان ( خدا ) به سوى شما هستيم . امّا آنان ( در جواب ) گفتند : « شما جز بشرى همانند ما نيستيد ، و خداوند رحمان چيزى نازل نكرده ، شما فقط دروغ مىگوييد . ( رسولان ما ) گفتند : « پروردگار ما آگاه است كه ما قطعاً فرستادگان ( او ) به سوى شما هستيم ، و بر عهده‌ى ما چيزى جز ابلاغ آشكار نيست . )\r\n\r\n« مَثل » ، مُشتى است نمونه‌ى خروار\r\n« مَثَل » ، مصداق و نمونه‌اى ملموس و روشن از يك حقيقت است . مثلًا گاه در كلاس‌هاى صرف و نحو عربى ابتدا مىگوييم :\r\nيكى از حروف جَر در عربى ، حرف « ب » است و اسم بعد از حرف « ب » ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمجرور است . بعد مثال مىزنيم : كَتَبْتُ بِالقَلمِ .\r\nاين جمله مثالى است براى آن قاعده‌ى كلّى ؛ و مشاهده مىكنيم كه « ب » در اين جمله ، حرف جَر است و كلمه‌ى « قلم » كه بعد از آن واقع شده ، مجرور است .\r\nحضرت حق نيز بعد از اين‌كه مىفرمايد :\r\n« وَ كُلَّ شَيْءٍ أَحْصَيْنَاهُ فِي إِمَامٍ مُبِينٍ » مىفرمايد : « وَ اضْرِبْ لَهُم مثَلًا ! »\r\nاى پيامبر گرامى ! براى آن‌ها ، مثلى براى حقيقتى كه گفته شد ، بيان فرما !\r\nمثالش پيغمبرانى هستند كه از طرف حضرت عيسى عليه السلام به شهر « انطاكيه » فرستاده شدند .\r\n\r\nپيوند آيات قرآن به بحث امامت\r\nچرا ما اينقدر اصرار داريم كه هر چيزى را به « امامت » برگردانيم ؟ و چرا اهل‌بيت عليهم السلام قرآن را اينچنين تفسير كرده‌اند ؟ در چندين روايت ، آشكارا « امامِ مبين » به حضرت علىّبن ابىطالب عليه السلام تفسير شده است .\r\nدر روايتى از حضرت باقر عليه السلام آمده است : هنگامى كه آيه ى : « وَ كُلَّ شَيْءٍ أَحْصَيْنَاهُ فِي إِمَامٍ مُبِينٍ » نازل شد ، دو نفر از حاضرين از جاى خود برخاسته و از رسول خدا سؤال كردند :\r\nيا رسول‌اللَّه ! اين « امام مبين » ، تورات است ؟ فرمودند :\r\n- / خير !\r\n- / انجيل است ؟\r\n- / نه !\r\n- / قرآن است ؟\r\n- / خير !\r\nدر اين حال حضرت على عليه السلام وارد شدند ! پيامبر صلى الله عليه و آله گفتند :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n- / اين شخص همان امامى است كه خداوند علم همه چيز را در او شمارش كرده است . « 1 »\r\nو دقيقاً مصداق آيه روشن شد و از حالت ابهام و اجمال خارج گرديد .\r\nروايات ديگرى هم در اين باب مىتوان يافت كه در معنايى كه عرض شد ، صراحت دارد . اين از خصوصيّات تفاسير شيعه است كه / ب‌بسيارى از آيات را به بحث امامت پيوند مىدهد . /\r\n\r\nبزرگترين امتحان بشر\r\nدر درس‌هاى گذشته آمد كه بزرگترين امتحان بشر - / كه هميشه هم در اين خصوص مشكل اساسى داشته است - / اين است كه بر او تكليف شده / ب : / پيرو و مطيع يك بشر ديگر بشود ! در همين سوره‌ى ( يس ) در آيه‌هاى بعد مىخوانيم :\r\n« قالُوا مَا انْتُمْ إِلَّا بَشَرٌ مِثْلُنا »\r\nگفتند : شما جز بشرى همانند ما نيستيد .\r\nاگر انسان نتوانست از سدّ ( / ب‌عدم تمايل به پيروى از همنوع / ) عبور كند ، مشكلات ديگر را هم نمىتواند حل كند . / ب‌خدا به عمد ، انسان را با « انسان » امتحان كرده است و نه با فرشته ! / مردم / ب‌در طول زمانها و در همه‌ى جاها / ، اشكال مشترك شان اين بود كه :\r\n« اين پيغمبر مثل خودِ ما احتياج به غذا دارد . احتياج به كسب و كار دارد .\r\nبه بازار مىرود و براى خودش جنس ، پول و غذا تهيّه مىكند ؟ اين چه پيغمبرى است ؟ » « 2 » دقيقاً خدا همين را مىخواسته است . معمولًا نشانه و / ب‌كُدِ امتحان‌هاى الهى اين است كه متعلّق به چيزى است كه خلاف ميل آدمى يا\r\n\r\n\r\n","description":"","footnote":"\r\n( 1 ) - / بحارالانوار ، ج 35 ، ص 427 ، باب 23 ، ح 2 .\r\n( 2 ) - / فرقان ، 7 : وقالوا ما لِ هذَا الرَّسُولِ يَاْكُلُ الطّعامَ وَ يَمشى فى الْاسْواقِ ؟\r\n","page_name":" 91 ","page_number":91},
  {"content":"\r\n\r\nهر موجودى است كه قرار است در بوته‌ى امتحان قرار گيرد . ابليس ترجيح مىداد به جاى يك سجده بر آدم ، چهارهزار سال براى خودِ خدا سجده كند .\r\nولى خدا همان يك سجده را - / كه در مذاق شيطان تلخ بود - / خواست . /\r\n« بشر » بودن هدايت گران بشر ، همواره مشكل ساز بوده است . خدا هم عملًا بر لزوم اطاعت انسان از انسان ديگرى به نام پيامبر يا امام تأكيد كرده است . در اين مقطع سوره‌ى ( يس ) هم ، به بحث امامت گريز مىزند :\r\n( وَ كُلَّ شَيْءٍ أَحْصَيْنَاهُ فِي إِمَامٍ مبينٍ » .\r\nچقدر عدّه‌اى از واژه‌ى « امام » مىگريزند و تلاش مىكنند در اين آيه « امام » را به « كتاب » ترجمه كنند و خيالشان راحت شود ! اين همه اصرار براى چيست ؟ چه فرق مىكند خدا چيزى را در كتاب بنويسد يا در قلب پيغمبر و امام ؟\r\nظاهراً انگيزه اين است كه ما گويا با نوشته هايى كه در قرآن است ، راحت‌تر كنار مىآييم ؛ نسبت به آنچه در قلب پيامبر و علىّبن ابىطالب عليه السلام از سوى خدا حكّ مىشود . دليلش هم مشخّص است . به دنبالِ پذيرش مكتوبات قلب اين عزيزان ، ناچاريم چيزهاى ديگرى را ( مانند روايات آنان و احكام شان ) هم بپذيريم ؛ كه براى مان دردسرآفرين است . اينجاست كه امّا و اگرها شروع مىشود و پذيرش اين امر قدرى براى مان سخت است .\r\nمتقابلًا خداوند - سبحانه و تعالى - هم اصرار و تأكيد دارد كه در همين گذرگاه سخت ، ما را امتحان كند .\r\n\r\nمسأله‌ى امامت و فرقه‌گرايى\r\nاين‌كه همواره امامان عليهم السلام بر مسأله‌ى امامت ، تأكيد مىكردند ، به اختلاف شيعه و سنّى مربوط نمىشود . آن امامان معصوم ، به اين بحث‌ها چندان توجّهى نداشتند . آنچه براى ايشان مهم بود ، هدايت بشر بود ؛ حتّى افرادى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nهمچون زُراره ، محمّدبن مسلم ، ذريح و ابوبصير ، مورد خطاب بودند كه اگر شما حالت گريز از هدايتِ رسول و امام را از خودتان دور نكنيد ، به مقامى كه بايد برسيد ، نخواهيد رسيد .\r\n\r\nمشكل خطير طلبه‌ها\r\nما طلبه‌ها بيشتر از تمام مردم ، با مشكل اطاعت‌پذيرى از رسول و امام مواجه هستيم . طلبه‌اى مىآيد : سى ، چهل سال درس مىخواند ، كتاب مىنويسد ، مردم دورش را مىگيرند ، احساس غرور علمى به او دست مىهد . بعدْ وقتى با يك روايت برخورد مىكند ، دلش مىخواهد در اين روايت كمى دست‌كارى كند ، آن را كم و زياد كند ! اين ، امتحان بزرگ او است .\r\n\r\nاحساس حضور در محضر امام ششم عليه السلام\r\nحدود سى سال پيش در كربلا در خدمت آقايى بوديم و با هم مباحثه مىكرديم . خدا انشاءاللَّه همه‌ى ما را توفيق دهد كه به زيارت امام حسين - صلوات اللَّه و سلامه عليه - و عتبات عاليات و ديدار با علماى حوزه‌ى عراق برويم . به هر تقدير در آن روزها كه مقارن با ماه مبارك رمضان بود ، پنج ، شش ساعت مىنشستيم و با فرد بزرگوار مزبور بحث استدلالى مىكرديم . ايشان گاهى در ميان بحث ، مات و مبهوت مىشد و انگار ديگر در باغ نبود ! يك بار به خاطر دارم چند بار او را صدا كردم تا به خودش آمد و گويى دو مرتبه بيدار شود . پرسيدم :\r\n« كجايى ؟ چه شد ؟ » گفت :\r\n« داشتم فكر مىكردم فردا ، روز قيامت در مقابل حضرت جعفربن محمّد صادق عليه السلام مىتوانم اين حرفى را كه الآن زدم ، بزنم يا اين فتوا را بدهم ؟ »\r\nعمل محتاطانه‌ى راويان و مؤلّفان سلَف\r\nبزرگان ما دست شان آنقدر مىلرزيد تا چيزى بنويسند ؛ يا مطلبى گويند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآن‌ها بودند كه خود را در برابر خدا ، رسول و امامان مسئول مىديدند . امّا گاهى انسان فردى را مىبيند كه به راحتى مىگويد :\r\n« آقا ! اين روايت ضعيف است . » خيلى سريع و زود !\r\nدر صورتى كه فقيهان ما چقدر زحمت كشيدند ، كتاب نوشتند و روايت به روايت تحقيق كردند و باز هم نگران امر خطير فتوادادن هستند .\r\nدر قديم آداب و عادات جالبى ميان راويان و ناقلان اخبار و مؤلّفين كُتب رايج بود كه متأسفانه منسوخ شده است و جا دارد براى ما درس باشد .\r\nدر قديم تنها كسانى مجاز به نقل روايت بودند كه اجازه‌ى روايت داشتند .\r\nديده شده است كه يك راوى از پدرش نقل روايت نمىكند ؛ ولى از برادرش نقل مىكند . مىگويند :\r\n« چرا ؟ » مىگويد :\r\n« من روايت مزبور را در جوانى از پدرم شنيده بودم و همان روايت را در سنين بزرگسالى از برادرم شنيدم . ولى ترجيح مىدهم آن را از برادرم نقل كنم ؛ چون در دوره‌ى جوانى احتمال اشتباه بيشتر است ! »\r\nديگرى كتابى نوشته است . فرد دوّم آن را خوانده و امضا كرده است كه اين كتاب را خواندم و مشكلى ندارد و به اين وسيله آن را تأييد كرده است .\r\n\r\nرايانه و تزريق سطحىنگرى\r\nامروز ، كتاب بحارالأنوار در دست ماست ، كامپيوتر هم هست . يك كليد را مىزنيم ، در كوتاهترين زمان روايت‌هاى مختلف در برابرمان رژه مىرود : قال الصّادق ، قال الباقر ، رد مىشويم . نه آقا ! / ب‌نبايد رايانه ، ديدِ سطحىنگر و شتابناك را در ما تزريق كند . / بايد متوقّف شويم و در باره‌ى آنچه اهل‌بيت عليهم السلام مىگويند ، فكر كنيم .\r\nاگراهل تحقيق هستيم ، بايد مراقب باشيم و در برخورد با روايات ، عجولانه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nقضاوت نكنيم . اگر يك لحظه كوتاهى كنيم و روايتى را كه مىدانيم ضعيف نيست ، به خاطر آنكه قبلًا نظرى بر خلاف آن داشته‌ايم و مىخواهيم حرف قبلىمان خدشه‌دار نشود ، ضعيف بشماريم ، كار بسيار خطرناكى است .\r\n\r\nداستان رسولان حضرت عيسى عليه السلام در انطاكيه\r\n« وَ اضْرِبْ لَهُم مَثَلًا أَصْحَابَ الْقَرْيَةِ إِذْ جَاءَهَا الْمُرْسَلُونَ . إِذْ أَرْسَلْنَا إِلَيْهِمُ اثْنَيْنِ فَكَذَّبُوهُمَا فَعَزَّزْنَا بِثَالِثٍ فَقَالُوا إِنَّا إِلَيْكُم مُرْسَلُونَ . » .\r\nو براى آن‌ها اصحاب قريه ( انطاكيه ) را مثال بزن ؛ هنگامى كه فرستادگان خدا به سوى آنان آمدند ؛ هنگامى كه دو نفر از رسولان را به سوى آن‌ها فرستاديم ؛ امّا رسولان ( ما ) را تكذيب كردند ؛ پس براى تقويت آن دو ، شخص سوّمى فرستاديم ؛ آنها همگى گفتند : « ما فرستادگان ( خدا ) به سوى شما هستيم . » .\r\nرسولان سه‌گانه‌اى كه اين آيه در باره‌ىايشان صحبت مىكند ، احتمال دارد پيامبر نبوده ، تنها نماينده‌ى پيامبر بودند . مىگويند : آن‌ها « يوحنّا » ، « بولس » و « شمعون » بوده‌اند . در تفاسيرى كه اين ماجرا را به عنوان يك حكايت تاريخى نقل مىكند ، اسمى از اين سه نفر برده نشده است . براى ما هم نقل اسامى مشكل است . اين اسم‌ها را غالباً كعب و امثال او از كتاب‌هاى تورات و انجيل در بين مسلمانان شايع كردند . يوحنّا « يحيى » است ؛ بولس هم ظاهراً يكى از بزرگان نصارى است و شمعون هم وصىّ حضرت عيسى عليه السلام بود .\r\nدر باره‌ى ماجراى آن‌ها آنچه را كه گفته‌اند ، نمىتوانيم باور كنيم ؛ امّا اصل قصّه ، راست است . ابوحمزه‌ى ثمالى از يكى از دو امام بزرگوار : امام باقر يا امام صادق عليهما السلام اصل قصّه را نقل مىكند و ما در اين جا داستان را به همراه بعضى از آنچه مفسّرين گفته‌اند ، بيان مىكنيم :\r\n« يوحنّا » و « بولس » از « ناصره » كه در كنعان يعنى فلسطين كنونى بود ، حركت كرده ، به « انطاكيه » آمدند . « انطاكيه » از شهرهايى است كه تا زمان حاضر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nپابرجاست . قبلًا جزء سوريه بود و اكنون جزء تركيه و عرب‌نشين است .\r\nان الله اكبر ق الحمد لله ل‌ازمحدوده‌ى ممي قرآن كريم ي الحمد لله زده‌در حال حاضر در بين مسيحيان ، شهر انطاكيه مقدّس است و بعد از قدس ( بيت‌المقدس ) دوّمين شهر مقدّس آن‌هاست . الآن هم مىبينيم كه غربىها گروه‌گروه به آن جا مىروند و خيلى براى شان مهم است .\r\nاين شهر نزديك « اسكندرونه » است كه در بعضى از تفسيرها بدان « اسكندريّه » گفته‌اند .\r\n« انطاكيه » شصت كيلومتر از اسكندرونه ، صد كيلومتر از حَلَب و صد و پنجاه كيلومتر از ادَنه فاصله دارد .\r\nبولس ، شمعون و يوحنّا به اين شهر سفر كرده بودند و اوّلين شهرى است كه حضرت عيسى عليه السلام به آنجا مبلّغ فرستادند . انطاكيه ، دوّمين يا يكى از چهار شهر مهم روم در آن زمان بود .\r\nبه هر تقدير « يوحنّا » و « بولس » در ابتداى ورودشان به شهر ، حبيب نجّار را ديدند . حبيب نجّار مشغول چراندن گوسفندهايش بود . او به آنها گفت :\r\n« شما كه هستيد ؟ » گفتند :\r\n« ما پيغمبر ( يا فرستادگان پيغمبر ) هستيم . » گفت :\r\n« چه دليلى بر اين ادعايتان داريد ؟ » گفتند :\r\n« مريض‌ها را به اذن خدا شفا مىدهيم و مرده را زنده مىكنيم . ( همان معجزاتِ معروف حضرت عيسى عليه السلام ) » حبيب گفت :\r\n« بچّه‌ى من مريض است و سال‌هاست در خانه افتاده . اگر شما توانستيد اين بچّه را از رختخواب بلند كنيد ، راستگو هستيد . »\r\nبه خانه رفتند . يوحنّا و بولس دعا كردند . بچّه خوب شد و حبيب ايمان آورد .\r\n« يوحنّا » و « بولس » نزد پادشاه وقت رفتند كه يهودى و يا به احتمال زياد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبت‌پرست بود . در آن موقع ، كنعان جزء امپراطورى روم بود . حضرت عيسى عليه السلام با رومىها جنگيده بود و پادشاهان روم با حضرت عيسى عليه السلام و تعاليم او آشنا و با او دشمن بودند . از اين رو وقتى « يوحنّا » و « بولس » نزد پادشاه رفتند ، آن‌ها را به زندان انداخت و به حجّت و احتجاج ايشان ترتيب اثر نداد .\r\nفرستاده سوّم يعنى شمعون - / وصىّ حضرت عيسى عليه السلام - / آمد ؛ ولى خودش را به عنوان پيغمبر يا فرستاده پيغمبر معرّفى نكرد . بلكه به اين عنوان وارد شد كه آمده است تا با آن‌ها همكارى كند و در دربار پادشاه بماند .\r\nتا اين‌كه حادثه‌اى رخ داد . بين مفسّرين در اين‌كه اين حادثه چه بود ، اختلاف است . بعضى مىگويند : جوانى فوت كرد ولى پدرش آنجا نبود .\r\nرسم آن‌ها در آيين و دين خودشان اين بود كه اگر كسى بميرد و پدرش نباشد ، صبر مىكردند تا پدرش بيايد . هفت روز جوانِ متوفّى را نگه داشتند ؛ تا پدرش رسيد .\r\nقبل از آنكه پدر بيايد ، شمعون از پادشاه پرسيد :\r\n« اين كسانى كه در زندان تو هستند ، چه كسانى هستند ؟ » گفت :\r\n« اين‌ها مدّعى حرف‌هاى نامربوطى هستند . » گفت :\r\n« آيا مىتوان با آنان صحبت كرد ؟ » موافقت كرد . رسولانِ زندانى را احضار كردند . شمعون از آن‌ها پرسيد :\r\n« شما چه مىگوييد ؟ » گفتند :\r\n« ما مىگوييم : خدا خالق است ؛ نه بت‌ها ! و دليلِ صحّت گفتارمان اين است كه مىتوانيم مردگان را زنده كنيم . »\r\nشمعون از فرصت استفاده كرد و از آنان خواست : اگر راست مىگوييد جوانى را كه به تازگى در اين شهر مرده است ، زنده كنيد . همين كار را كردند !\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمرده كه زنده شد - / كه البتّه بنابر بعضى اقوال ، پسر خودِ پادشاه بود - / پادشاه ايمان آورد و يكتاپرست شد . « 1 »\r\nايمان آوردن پادشاه با آنچه در آيات آمده ، چندان سازگارى ندارد . اگر پادشاه دين خدا را قبول كرده باشد ، معنايش اين است كه ديگر عذابى بر آن‌ها نازل نشده است ؛ در حالى كه از آيات قرآن استفاده مىشود كه عذاب استيصال بر آن‌ها نازل شد و با يك صيحه همه از بين رفتند .\r\nمىتوانيم اين دو مطلب را اين گونه با هم سازگارى دهيم كه بگوييم :\r\nپادشاه انطاكيه - / كه حاكم فرودستى بود - / خداپرست شد ؛ ولى امپراطور روم و كسانى كه در كنعان بودند خداپرست نشدند . در مثَل ، پادشاه مزبور كسى در رده‌ى حُرّبن‌يزيد رياحى بود كه به سپاه امام حسين عليه السلام پيوست ؛ ولى حاكم فرادستِ او ابن‌زياد و عُمربن سعد در منجلاب بدعاقبتى باقى ماند .\r\n\r\nتعارف بهشت به حبيب نجّار !\r\nبعد از اين ماجرا حبيب نجّار وارد داستان مىشود . حبيب مىگويد :\r\n« اين رسولان خدا را چرا مىگيريد ؟ چرا زندان مىكنيد ؟ چرا با آن‌ها مجادله مىكنيد و حرف آن‌ها را نمىپذيريد ؟ »\r\nاو را گرفتند ، زدند و كُشتند . در خصوص كيفيّت مرگ حبيب نجّار روايت شده است كه اوّل تعقيبش كردند . بعد كشتندش . بعد آتشش زدند و خاكسترش را به باد دادند ! حبيب پودر شد ! امّا قرآن هيچ اشاره‌اى به اين ماجرا نمىكند و تنها در يك جمله مىخوانيم :\r\n« قِيلَ ادْخُلِ الْجَنَّةَ » !\r\nبه او گفته شد : وارد بهشت شو !\r\nاين خودش درسى را در بر دارد . براى قرآن ، عاقبت كار مهم است . از اين\r\n\r\n\r\n","description":"","footnote":"\r\n( 1 ) - / مجمع البيان ، در ذيل تفسير آيه مورد نظر .\r\n","page_name":" 98 ","page_number":98},
  {"content":"\r\n\r\nرو شرح مقدّمات آن درز گرفته مىشود . مهم اين است كه « حبيب » كارى كرد و به راهى رفت كه در انتها به او « بهشت » را تعارُف كردند كه :\r\n« آقاى حبيب ! بفرماييد بهشت ! »\r\nوقتى حبيب ، به ضيافت الهى دعوت مىشود ، فراموش مىكند كه در اين راه ، شكنجه شده ، سوزانده و پودر شده است . بلكه فاميل و قومش را ياد مىكند و آرزو مىكند كه كاش آن‌ها در جريان قرار مىگرفتند كه چه نيك‌عاقبت شدم :\r\n« قَالَ يَا لَيْتَ قَوْمِي يَعْلَمُونَ بِمَا غَفَرَ لِي رَبِّي وَ جَعَلَنِي مِنْ الْمُكْرَمِينَ » .\r\n( بعد از اين‌كه شهيدش كردند و به او گفته شد : وارد بهشت شو ! ) گفت : اى كاش قوم من مىدانستند كه پرودگارم مرا آمرزيده و از گرامىداشتگان قرار داده است .\r\nبعضى از مفسّرين مىگويند :\r\n« حبيب اصلًا نمرد ! بلكه خدا او را زنده ، به بهشت بُرد « 1 » . چون در قرآن نيامده است كه او كشته شد . بلكه مىفرمايد : به او گفته شد : وارد بهشت شو ! »\r\nبعضى ديگر از مفسّرين مىگويند :\r\nشيوه‌ى قرآن ، مقدّمات است . لذا منعى ندارد كه حبيب كشته شده باشد .\r\nمرگ او هم شهادت و او در شمارِ سابقين است . در روايت آمده است :\r\nسابقين چهار تن هستند : فرزند مقتول حضرت آدم ، حبيب نجّار ، مؤمن آل فرعون ، و علىّبن ابىطالب - عليه أفضل الصلاة والسلام - كه البتّه على عليه السلام بر سه نفر ديگر فضيلت دارد . « 2 » آيه‌ى « االسَّابِقُونَ السَّابِقُونَ اولئِكَ الْمُقَرَّبُونَ » در مورد همين چهار نفر وارد شده است .\r\nدر روايتى ديگر آمده است كه : صديقون سه تن هستند : حبيب النجار ،\r\n\r\n\r\n","description":"","footnote":"\r\n( 1 ) - / بحارالانوار ، ج 14 ، ص 243 .\r\n( 2 ) - / بحارالانوار ، ج 66 ، ص 156 .\r\n","page_name":" 99 ","page_number":99},
  {"content":"\r\n\r\nحزقيل ، و على بن ابى طالب . « 1 »\r\nبنابر اين « حبيب » در زمره‌ى شهداست و شهادت هم به حكمِ آيه ى كريمه‌ى « احْياءٌ عِنْدَ رَبِّهِمْ يُرزَقُونَ » حيات‌بخش است .\r\nزنده بودن شهيد معناى والاترى دارد . شهيد نمىميرد ؛ هست ؛ در ميان ما حضور دارد .\r\nبراى آنكه خداوند اين مسأله را خوب ثابت كند در آيه‌ى مشهور زير ، از تعبير « رزق » استفاده مىكند و مىگويد :\r\n« احْياءٌ عِنْدَ رَبِّهِمْ يُرْزَقُونَ » « 2 »\r\n( آنان زنده‌اند ، و نزد پروردگارشان روزى داده مىشوند .\r\n« رزق » ، از خصوصيّت‌هاى افراد « زنده » است ! مُرده كه رزق ندارد . پس معلوم است كه شهيد ، از آنجا كه زنده است ، احتياج به رزق دارد . در همين آيه كلمه‌ى « يستبشرون : مژده مىدهند » نيز آمده كه اين هم نشانه‌ى حيات است . در حالى كه شخصى كه مىميرد ، چنين وضعيّتى ندارد . در روايت‌هاى بسيارى آمده است كه بيشتر انسانها با مردن ، پا به / ب‌ليست « فراموش‌شدگان » / مىگذارند . اما داستان شهيد ، متفاوت است .\r\n\r\nنقطه‌ى پايان مرگ ، بر جمله‌بندى حيات !\r\nاين جا ممكن است سؤالى در ذهن بيايد و آن اين‌كه خداوند در آيه‌ى زير در خصوص پيامبر صلى الله عليه و آله نيز از تعبير « ميّت » استفاده كرده است :\r\n« إِنَّكَ مَيِّتٌ وَإِنَّهُم مَيِّتُونَ » « 3 » .\r\nتو ميرا هستى و آنان هم ميرا هستند .\r\nآيا مرگ پيامبر هم نعوذُباللَّه ورود او به ليست فراموش‌شدگان است ؟\r\n\r\n\r\n","description":"","footnote":"\r\n( 1 ) - / بحارالانوار ، ج 35 ، ص 410 .\r\n( 2 ) - / آل عمران ، 169 .\r\n( 3 ) - / زمر ، 30 .\r\n","page_name":" 100 ","page_number":100},
  {"content":"\r\n\r\nپاسخ اين است كه مرگ ، به عنوان نقطه‌ى پايان زندگى ، سرنوشت هر انسانى است ؛ چه در شمار افراد عادى باشد و چه پيامبر و چه شهيد . آيه‌ى زير به طور كلّى اشاره به چنين سرنوشتى دارد :\r\n« كُلُّ نَفْسٍ ذَائِقَةُ الْمَوْتِ » .\r\nهر نفْسى طعم مرگ را مىچشد . « 1 »\r\nشهدا هم اگر مرگ اختيارى را براى خود انتخاب نكرده بودند ، روزى / ب‌نقطه‌ى پايانِ مرگ بر جمله‌بندى حياتشان گذاشته مىشد ! /\r\nاز سوى ديگر شهدا هم بايد روزى بميرند . منتها در وقت دميده شدن در صور اسرافيل ، خواهند مُرد . مردن طبق روايات ، حق است . حضرت عيسى هم مىميرد . حضرت ادريس هم كه در آسمان چهارم است ، مىميرد ؛ حضرت خضر هم مىميرد . اين سه نفر با آنكه هنوز زنده هستند ، روزى مىميرند ؛ چون اين اصلِ خدايى شامل حال آنان نيز مىشود كه :\r\n« كُلُّ نَفْسٍ ذائِقَةُ الْمَوْتِ » و « كُلُّ مَنْ عَلَيْهَا فَانٍ » . « 2 »\r\nاين آيات ، شايد اشاره‌اى باشد به مردنِ قبل از روز قيامت كه براى همه حتّى شهيد اتّفاق خواهد افتاد .\r\n\r\nاوصياى پيامبر از نظر قرآن ، رسولند\r\nدر اينجا بحث جالبى ميان مفسّرين وجود دارد كه آيا پيامبرانى كه به شهر انطاكيه آمدند ، مستقيماً از طرف خداوند به رسالت برگزيده شده بودند ؛ يا رسولان حضرت عيسى عليه السلام بودند ؟\r\nاين احتمال وجود دارد كه كسى كه از طرف پيامبر خدا ، براى انجام مأموريّتى فرستاده شود ، در قرآن ، به نام پيغمبر ( رسول ) ذكر شده باشد . با اين وصف ، اوصياى پيامبر را نيز مىتوان رسول ناميد . علىّبن ابىطالب عليه السلام\r\n\r\n\r\n","description":"","footnote":"\r\n( 1 ) - / آل عمران ، 185 .\r\n( 2 ) - / رحمن ، 26 .\r\n","page_name":" 101 ","page_number":101},
  {"content":"\r\n\r\nنيز در واقعه‌ى برائت خود را اين گونه معرّفى كردند :\r\nانّى رسولُ رسولِ اللَّه . « 1 »\r\nمن رسولِ رسول خدا هستم .\r\nعلى عليه السلام يك گام هم فراتر رفتند و « نَفْسِ » رسول خدا شدند . قرآن از همين رو از ايشان و اهل‌بيت پيامبر صلى الله عليه و آله در ماجراى مباهله ، با تعبير « أنْفسنا » ياد مىكند .\r\nدر آيه‌ى مورد بحث از سوره‌ى ( يس ) نيز نمايندگان عيسى عليه السلام داراى چنان جايگاه و پايگاهى مىشوند كه با آنكه حضرت حق ، خود مستقيماً آنان را به رسالت برنگزيده است ، در عين حال تعبير مىكند :\r\n« اذْ ارْسَلْنا إِلَيْهِمُ اثْنَينِ . »\r\nهنگامى كه دو نفر از رسولان را به سوى آنها فرستاديم .\r\n\r\nبرداشت‌هاى دشمن‌شكن !\r\nگفتنى است :\r\nوقتى از نظر قرآن ، عنوانِ « مُرسَل » برازنده‌ى اوصياى عيسى عليه السلام است ، چرا وقتى در ماجراى غديرخُم ، پيامبر اسلام صلى الله عليه و آله تعيين وصى كردند ، برخى امّا و اگر نمودند كه :\r\nهذا مِنْ عِنْدِكْ اوْ مِنْ عِنْدِاللَّه ؟ « 2 »\r\nآيا اين تصميمِ خود توست يا خدا چنين فرموده است ؟\r\nبا عنايت به چنين / ب‌برداشت‌هاى دشمن‌شكن از سوره‌ى ( يس ) است كه اين سوره ، قلب قرآن شده است .\r\n\r\n\r\n","description":"","footnote":"\r\n( 1 ) - / دعائم الاسلام ج 1 ص 18 ، قاضى نعمان مغربى و كتاب سليم بن قيس ، ص 196 .\r\n( 2 ) - / الغدير ج 1 ص 243 و كتاب خلاصة عبقات الانوار ، ج 8 ص 356 از سيد حامد نقوى .\r\n","page_name":" 102 ","page_number":102},
  {"content":"\r\n\r\n\r\nفرق « قريه » و « بلد »\r\nدر باره‌ى تعبير « قريه » كه به جاى « بلد » در آيه‌ى « وَ اضْرِبْ لَهُمْ مَثَلًا اصْحابَ الْقَرْيَةٍ » استفاده شده است ، گفته‌اند :\r\nدر فرهنگ قرآن مراد از « قريه » نقاطِ ظالم‌نشين و مشكل‌دار است و منظور از « بَلَد » اماكن امن و داراى حاكم عادل است . البتّه به « مكّه » در لسان قرآن ، « ام‌ّالقرى » اطلاق مىشود ؛ در حالى كه « بلد امين » است ؛ هرچند « امّ » بودن ، به اين شهر رفعت شأن مىبخشد .\r\nنيز تعبير حضرت حق اين است كه : « إِذْ جَاءَهَا الْمُرْسَلُونَ » .\r\nهنگامى كه فرستادگان خدا به سوى قريه آمدند .\r\nو نفرموده : إِذْ جاءَهُم ؛ هنگامى كه به سوى ساكنان قريه آمدند .\r\nبا آنكه فرستادگان مزبور ، مأموريّتشان متعلّق به ساكنان قريه بود و نه خود قريه . چون هدف ، در خصوص همه‌ى افراد قريه فراگير بود ، بلاغت كلام مىطلبد كه نام قريه آورده شود . اگر كسى بخواهد بگويد : من تمام اهل قريه را ديدم ، تعبير مىكند : رَأَيْتُ الْقَريَةَ . چون اگر بگويد : رَأَيْتُ اصْحابَ الْقَريَةِ . اين معنى را مىدهد كه بعضى از اصحاب قريه را ديده و بعضى را نديده است .\r\nبراى مثال : اگر سخن از بروز اتّفاق نحسى در روز دوشنبه باشد ، هرگز به اين معنا نيست كه در آن روز هيچ كار خوبى صورت نگرفته است . امّا اگر مانند اين آيه‌ى قرآنى تعبير شود : « فِي يَوْمِ نَحْسٍ مُسْتَمِرٍّ » « 1 » معنايش اين است كه در آن روز هيچ كار خوبى صورت نگرفته است .\r\nدر آيه‌ى مورد نظر از سوره‌ى مباركه‌ى ( يس ) ، نسبت كلام به « قريه » و نه « اهل آن » باعث شمول كلام مىشود .\r\n\r\n\r\n","description":"","footnote":"\r\n( 1 ) - / قمر ، 19 .\r\n","page_name":" 103 ","page_number":103},
  {"content":"\r\n\r\n\r\nرگه‌هاى هدايت‌پذيرى\r\nدر ادامه‌ى آيه مىخوانيم : « فَعَزَّزَنا بِثالِثٍ » . يعنى : براى تقويت دو رسول قبل ، شخص سوّمى را فرستاديم .\r\nارسال رسول سوّم ، ريشه در رحمت خدا داشت . مردم ، دو رسول قبلى را دروغگو لقب داده بودند و سرانجامِ كسى كه حق را نپذيرد ، عذاب است . از ادامه‌ى آيه نيز مىتوان فهميد كه خداوند ، اين افراد را عذاب كرد : جبرئيل آمد و دستش را روى دروازه‌ى انطاكيه گذاشت . بانگى زد و همه مردند !\r\nاين عذابِ مرگ بعد از اتمام حجّت اتفّاق افتاد . وقتى دو رسول الهى مورد تكذيب مردم قرار گرفتند ، هنوز حجّت تمام نشده بود . لذا خدا فرد سوم را براى تقويت دو رسول قبلى فرستاد . حتّى / ب‌خود را رسول معرّفى نكرد تا حساسيّت مردم برانگيخته نشود و به تدريج روى مردم كار فرهنگى كرد تا اگر رگه‌هاى هدايت‌پذيرى در وجودشان هست ، رخ بنمايد . / ولى باز هم مردم از خود لجاجت نشان دادند و ايمان نياوردند . وقتى حجّت بر آن‌ها تمام شد ، عذاب آمد .\r\n\r\nشبهه ، انكار ، تحدّى !\r\nدر آيه ى ( 15 ) خداوند مىفرمايد :\r\n« قالوُا ما أَنْتُمْ إِلَّا بَشَرٌ مِثْلُنا و ما أَنْزَلَ الرَّحْمَنُ مِنْ شَىءٍ إِنْ أَنْتُمْ إِلَّا تَكْذِبُونَ . »\r\nاما آنان ( در جواب فرستادگان ) گفتند : « شما جز بشرى همانند ما نيستيد ، و خداوند رحمان چيزى نازل نكرده ، شما فقط دروغ مىگوييد . »\r\nدومين كارى كه اهل انطاكيه كردند ، همانى بود كه هميشه كفّار در طول تاريخ انجام داده‌اند . گفتند :\r\n« شما ( رسولان ) هم جز بشرى مثل ما نيستيد . »\r\nبه قد و بالاى آن‌ها نگاه كردند و آنان را همتاى خود يافتند . همان چشم و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nابرو ، همان گوش و همان هيكل ، همان زندگى و همان نيازمندىهاى اوليّه‌ى بشرى ! گفتند :\r\n« خداوند هيچ چيز نازل نكرده است ! »\r\nحرف قبلى آنان را شايد به نحوى بشود پذيرفت . شايد حق داشتند كه ابتدا در قالب يك سؤال و انتقاد بگويند : چرا ظاهر پيامبران مثل ماست ؟\r\n/ ب‌فضيلت آنان بر ما چيست كه رابط غيب و شهودند ؟ مگر نه كه تا پيش از اينْ چون ما و در بين ما بودند ؟ /\r\nاما اين ادّعاى قاطعانه‌ى دوم كه : « خداوند هيچ چيز نازل نكرده است . » ؟\r\nبر طغيان اين جماعت دلالت مىكند . در گام بعد هم علناً پيامبران را متّهم به دروغگويى كردند و گفتند :\r\n« شما فقط انسان‌هاى دروغ‌گويى هستيد . »\r\nبه طور خلاصه مردمان يادشده ؛ سه مشكلِ « شبهه ، انكار و تحدّى » پيدا كردند :\r\n1 - نتوانستند با مشكلِ / ب‌عدم تمايل به پيروى از همنوع / كنار بيايند .\r\n2 - وحى و رابطه‌ى ميان غيب و شهود را رد كردند .\r\n3 - پيامبر زمان خود را به دروغگويى متّهم و با او تحدّى كردند .\r\nدر تمام طول تاريخ و اختصاصاً در جهان امروز ، حق‌ستيزى داراى مراحل سه‌گانه‌ى فوق است . كسى به نيّت نهى از منكر به بنده مىگويد : « دروغ نگو ! » من اوّلين واكنشم اين است كه :\r\n« به تو چه ! تو آدمى ! من هم آدمم ! چه طور شد كه تو بايد به من امر و نهى كنى ؟ »\r\nواكنش دوّمم هم اين است كه مىگويم :\r\n« چه كسى مىگويد دروغ حرام است ؟ » و در سوّمين واكنش مىگويم :\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n« تو چرا به من اهانت كردى ؟ » و در مقابل اين شخص موضع‌گيرى مىكنم .\r\nپيغبر اكرم صلى الله عليه و آله مىفرمايد :\r\nبِئْسَ الْقَوْمُ قَوْماً يَقْذِفُونَ الآمِرين بِالْمَعرُوفِ وَ النَّاهينَ عَنِ الْمُنْكَرْ . « 1 »\r\nبدترين مردم آن‌هايى هستند كه به كسانى كه آنان را امر به معروف و نهى از منكر مىكنند ، دشنام مىدهند .\r\n\r\nپيغمبرى در ويترين !\r\nاين نفى وحى نشان مىدهد كه از همان ابتداى تاريخ ، عدّه‌اى با آنكه خدا را قبول داشته‌اند ، مىخواستند به اصطلاح امروز « لائيك » زندگى كنند و قبول نمىكردند كه خدا براى زندگى آن‌ها دستور و برنامه‌اى داشته باشد . گاه ما حاضريم بزرگى را دوست داشته باشيم و به او احترام ظاهرى بگذاريم ؛ ولى در مقام تسليم در برابر دستورات او كم مىآوريم و شانه خالى مىكنيم .\r\nبسيارى از ما نسبت به امام رضا عليه السلام محبّت داريم . همه ساله به زيارت ايشان مىرويم و بسا كه نذوراتى هم داشته باشيم . / ب‌در ولادتش جشن مىگيريم و بر شهادتش مىگرييم . / ولى اگر امام هشتم عليه السلام بخواهد مطلبى را در باره‌ى قرآن يا در باره‌ى مسائل فلسفى و فلسفه‌ى احكام ( دلايلِ آنچه كه به عنوان شريعت وارد شده است ) بگويد ، مىگوييم :\r\n« اين‌ها روايات ضعيفى است ! »\r\nيكى از بزرگان مىگفت :\r\n« بعضى از حرف‌هايى كه صدوق از كتاب علل‌الشّرايع جمع كرده است ، حرف‌هاى ضعيفى است كه به درد نمىخورد ! »\r\nچطور انسان مىتواند اين اندازه به خود جرأت دهد ؟ صدوق كه از خود حرفى نزده است . علل‌الشّرايع غالباً فرمايشات حضرت رضا عليه السلام است .\r\n\r\n\r\n","description":"","footnote":"\r\n( 1 ) - / مستدرك الوسائل ج 11 ، ص 370 ، باب 49 .\r\n","page_name":" 106 ","page_number":106},
  {"content":"\r\n\r\nچرا كسى پيدا مىشود كه اين چنين روايات معصومين را رد مىكند ؟\r\nريشه‌اش اين است كه ما پيغمبر را قبول داريم ؛ ولى پيغمبرى كه در ويترين باشد ! امر و نهى نكند . به كار دنياى ما كارى نداشته باشد . در سياست و تجارت و آخوندىگرى ما دخالت نكند ! اگر چنين كند ، پيغمبر خوبى است .\r\nعلما را همين طور قبول داريم . عالمى مورد پذيرش ماست كه در مسايل اجتماعى ، سياسى وشخصى ما دخالت نكند .\r\nآقايى به صراحت مىگفت :\r\n« دين از تجارت جداست ! » اگر دين از تجارت ، سياست و قانون‌گذارى جدا باشد ، چه دينى است ؟\r\n\r\nتأكيد ، تلنگر و آژير بيدارباش\r\nدر آيه‌هاى 16 و 17 خداوند مىفرمايد :\r\n« قَالُوا رَبُّنَا يَعْلَمُ إِنَّا إِلَيْكُمْ لَمُرْسَلُونَ وَ مَا عَلَيْنا إلَّا الْبَلغُ الْمُبِينُ »\r\n( رسولان ما ) گفتند : « پروردگار ما آگاه است كه ما قطعاً فرستادگان ( او ) به سوى شما هستيم ، و بر عهدهء ما چيزى جز ابلاغ آشكار نيست . »\r\nپيامبران وقتى به سوى اقوام و ملل برانگيخته مىشدند ، به هنگام معرّفى خود از تعبيرات قوى و تأكيدات محكمى سود مىبردند . مىگفتند : ما حقيقتاً ، حتماً ، واقعاً و بىشك و شبهه پيغمبر خدا هستيم . آيا اين تعابير غليظ و شديد ، دليل پيامبرى است ؟\r\nدر اين قسمت از سوره‌ى ( يس ) به چنين موردى بر مىخوريم . در يك آيه از چند تأكيد استفاده شده است : تعبير « ربُّنا يعلمُ » ، « انّ » و « لام » در كلمه‌ى « لَمُرسلون » براى تأكيد است . معناى آيه اين است كه :\r\nپيامبران خطاب به مردم گفتند : « خدا مىداند كه هر آينه ما به سوى شما حتماً فرستاده شده‌ايم ! »\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n/ نه‌اين تأكيدها بىشك كارساز است . اوّلين مشكل بشر ، غفلت اوست . اين غفلت بايد برداشته شود ، و با همين / ب‌تأكيد ، تلنگر و آژير بيدارباش / ، اين غفلت برداشته مىشود . اگر كسى دارد در چاه مىافتد ، لازم نيست برايش دليل بياوريد كه آقا ! يك متر و نيمى شما چاه است . بلكه بايد يك ندا بدهى و احياناً فرياد بزنى كه او / ب‌از خواب بجهد و از هلاكت برهد . /\r\nپيامبرها ، مُذكِّر و بيدارگرِ مردمى بودند كه در ابتداى همين سوره در وصفشان آمده است كه « فَهُمْ غافِلُونَ » . نه اين‌كه اين جماعت نمىدانستند ؛ مىدانستند . وجدان ، عقل ، تاريخ و گذشتگان و نيز دين‌هاى گذشته به اين‌ها هشدار داده بود ؛ ولى اين‌ها دچار نسيان و غفلت شده بودند و احتياج به يادآورى و التفات مجدّد داشتند . / ب‌تكرارِ موعظه در اين حال ملال‌آور نيست . / در قرآن از كلماتى همچون « هذا » ، « اولئك » ، « لام تأكيد » ، « انّ » ، « قَدْ » و تمام حروف تأكيد به وفور استفاده شده است .\r\n\r\nاين گونه مرا بكُشيد !\r\nدر ماجراى اصحاب اخدود ، با واقعه‌ى تكان‌دهنده‌اى برخورد مىكنيم .\r\nپسر بچّه‌اى كوشا با پشتكار و جديّتى كه داشت ، حق را شناخت و مؤمن شد .\r\nپادشاه وقت ، امر كرد كه اين پسر را بكُشند . او را به همراه تنى چند از موحّدان بردند و به دريا انداختند . همه غرق شدند ؛ ولى آن پسر به سلامت برگشت ! بردند او را از كوه پرت كنند . باز هم از مرگ جان سالم بدر بُرد .\r\nبرنامه‌هاى ديگرى پياده كردند ؛ ولى در هيچ يك موفّق نبودند .\r\nدر آخرْ خود پسر به پادشاه راه نشان داد و گفت :\r\n« راه كشتن من اين است كه تو خودتْ كمان را به دست گيرى و به سمت من تير پرتاب كنى و در لحظه‌ى رها كردن تير بگويى : بِسْم‌ِاللّه رَبِّ هذَا الْغُلام ! يعنى : به نام آن خدايى كه اين غلام او را مىپرستد ! »\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nپادشاه اين كار را كرد و پسر شهيد شد !\r\nمردم كه ديدند جوانى آمده و راه شهادتش را هم بيان مىكند - / تا دشمنانش را هم از دردسر رها كند - / تكان خوردند و متحوّل شدند . « 1 »\r\nدر آيه‌ى مورد بحث از سوره‌ى ( يس ) نيز دو پيامبرِ هدايتگر نزد قومى آمده‌اند . اهل هر جا كه باشند ، به اين شهر آمده‌اند و مىگويند :\r\n« آمده‌ايم شما را خداپرست كنيم . به خدا دعوت كنيم و جدّى هستيم .\r\nخدا خودش مىداند ما پيغمبر هستيم . تا آخرين لحظه هم بر حرفمان پافشارى مىكنيم . »\r\nاين لحن و لهجه خودش تكان‌دهنده است و طرف مقابل را به فكر فرو مىبرد . / ب‌مگر بشر مىتواند احساسات را آنقدر در خود بميراند كه در مقابل رفتارِ فرد مقابلش كه دارد براى نجات او خودكشى مىكند - / و از لحن و لهجه‌اش پيداست كه صادق است و بازيگر و نقش‌باز نيست - / اينهمه صلابت و قساوت به خرج دهد ؟ /\r\n\r\nتحريك مغزِ تعطيل !\r\nبه هر تقدير مگر اين « ادوات تأكيد » كار خودش را بكند و خفتگان بيدار شوند و تكانى به « / ب‌مغزِ تعطيل / » و زنگ‌زده‌ى خود بدهند .\r\nبردن نام خدا در مقابل يك طاغوت ، وقتى گوينده جدّى باشد ، طاغوت را تكان مىدهد . چون واقعاً خدا هست و « حقيقت » دارد ، به زبان آوردن نام او هم بركت‌آفرين است . همان گونه كه به هنگام سقوط و زمين‌خوردن ، اگر از صميم قلب بگويم ( بسم‌اللَّه ) دستم را مىگيرد ، زمانى هم كه با يك طاغوت يا يك كافر روبرو مىشويم ، اگر نام خدا را - آنگونه كه بايد و شايد - به زبان جارى كنيم ، اثر حقيقى و غيبى خواهد داشت . از اين آثار غيبى نبايد غفلت\r\n\r\n\r\n","description":"","footnote":"\r\n( 1 ) - / تفسير گازر ، ج 10 ص 323 ، سنن ترمذى ، ج 5 ، ص 109 .\r\n","page_name":" 109 ","page_number":109},
  {"content":"\r\n\r\nكرد .\r\nوجه اين‌كه در قرآن مىخوانيم :\r\n« قُلِ اللّهُ ثُمَّ ذَرْهُمْ » ! « 1 »\r\nبگو اللَّه ! سپس رهايشان كن !\r\nشايد اين باشد كه وقتى گفتى ( اللَّه ) نه تنها در بشر كه در هستى تحوّلى ايجاد مىشود . در واقع / ب‌تو با تلفّظ نام اللَّه ، به آن كليد اصلى عالَم ، به « حبل اللَّه المتين » ، به بىسيم الهى متّصل شده‌اى و با اين كار همه‌ى هستى را با خود همراه كرده‌اى . پس ديگر نگران تنهايى نيستى ! پس دشمن را رها كن ! /\r\nگاه ساده‌ترين كارها اگر با اعتقاد و باور قلبى توأم شود ، رفعت شأن مىيابد . در حالات يكى از وعّاظ نقل مىكنند كه هر بار كه مىخواست به منبر برود ، ابتدا فرد عامىيى را كه پاى منبر نشسته بود ، مىبوسيد ، دعايى مىكرد ، بعد منبر مىرفت . حال خوبى در وجود خودش داشت . آيا منبر اين آقا اثر ندارد ؟ ! حتماً اثر دارد . چون روحش تغيير پيدا كرده بود .\r\nسخنان پبغمبران اصالتاً اثربخش بود ؛ چون خود آنان به حرفشان مؤمن بودند . از اين رو وقتى نام خدا را مىبردند ، اثر مىكرد . نام خدا خاصيّتش اين است كه در سنگ هم اثر مىكند ؛ چه رسد به بشر !\r\nبنابر اين تأكيدات مكرّر قرآن يكى براى زدودن غلفت است . ديگر اين‌كه طرف مقابل بداند و احساس كند كه اين پيامبرى كه داعيه‌ى هدايتگرى دارد ، خود به حرفش باور دارد و بر آن پاى مىفشارد و سوّم اين‌كه بردن نام خدا ، تكان‌دهنده است ؛ به خصوص وقتى كه / ب‌لبان و زبان / مبارك يك ولىّ خدا آن را تلفّظ كند .\r\n\r\n\r\n","description":"","footnote":"\r\n( 1 ) - / انعام ، 91 .\r\n","page_name":" 110 ","page_number":110},
  {"content":"\r\n\r\n\r\nبه بازى گرفتن حيثيّت مرگ !\r\nبيست و چند سال قبل ، پنج نفر از برادران و رفقاى ما را در عراق اعدام كردند . اينان اوّلين پنج نفرى بودند كه بر سر دار رفتند ! وقتى موعد دارزدن آنان فرا مىرسد ، به يكديگر تعارف مىكنند و هر كدام ديگرى را جلو مىاندازد و دليل تعارفشان هم اين بود كه رفيقشان برود تا او را به شهادت ترغيب كنند و به او قوّت قلب دهند تا مباد بترسد .\r\nپزشكى كه در آنجا حضور داشت و مسئول كنترل سلامت اعداميان قبل از مراسم اعدام بود ، بعداً براى ما نقل كرد :\r\n« رفتار اين شهيدان در آخرين لحظات زندگى ، ديدنى و تأثيرگذار بود . »\r\nبعداً هم وصف و اوصاف آنان در سرتاسر عراق موج ايجاد كرد .\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nدرس هشتم آيات 23 - / 18\r\nقَالُوا إِنَّا تَطَيَّرْنَا بِكُمْ لَئِن لَّمْ تَنتَهُوا لَنَرْجُمَنَّكُمْ وَلَيَمَسَّنَّكُم مِّنَّا عَذَابٌ أَلِيمٌ « 18 » قَالُوا طَائِرُكُم مَّعَكُمْ أَئِنْ ذُكِّرْتُم بَلْ أَنتُمْ قَوْمٌ مُّسْرِفُونَ « 19 » وَجَاءَ مِنْ أَقْصَى الْمَدِينَةِ رَجُلٌ يَسْعَى قَالَ يَا قَوْمِ اتَّبِعُوا الْمُرْسَلِينَ « 20 » اتَّبِعُوا مَن لَّايَسْأَلُكُمْ أَجْراً وَهُم مَّهْتَدُونَ « 21 » وَمَا لِيَ لَا أَعْبُدُ الَّذِي فَطَرَنِي وَإِلَيْهِ تُرْجَعُونَ « 22 » ءَأَتَّخِذُ مِن دُونِهِ ءالِهَةً ان يُرِدنِ الرَّحمنُ بِضُرٍّ لَّاتُغنِ عَنّى شَفاعَتُهُم شَيئاً وَلَا يُنقِذونِ « 23 »\r\nآنان گفتند : « ما شما را به فال بد گرفته‌ايم ( و وجود شما را شرم مىدانيم ) ، و اگر ( ازاين سخنان ) دست برنداريد شما را سنگ‌سار خواهيم كرد و شكنجه‌ى دردناكى از ما به شما خواهد رسيد ! ( رسولان ) گفتند : « شومى شما از خودتان است اگر درست بينديشيد ، بلكه شما گروهى اسراف‌كاريد . » و مردى ( با ايمان ) از دورترين نقطه‌ى شهر با شتاب فرا رسيد ، گفت : « اى قوم من ! از فرستادگان ( خدا ) پيروى كنيد . از كسانى پيروى كنيد كه از شما مزدى نمىخواهند و خود هدايت يافته‌اند . من چرا كسى را پرستش نكنم كه مرا آفريده ، و همگى به سوى او باز گشت داده مىشويد ؟ ! آيا غيرازاو معبودانى راانتخاب‌كنم كه اگر خداوند رحمان بخواهد زيانى به من برساند ، شفاعت آنها كمترين فايده‌اى براى من ندارد ومرا ( از مجازات او ) نجات نخواهند داد ؟ ! »\r\n\r\nقصّه‌هاى بدون تاريخ مصرف\r\nقبل از شروع بحث ، بيان نكاتى ضرورى است و آن قصّه‌هايى است كه در قرآن آمده است . اين قصّه‌ها در حقيقت ، موعظه و بيان حقيقت در قالب داستان و قابل تطبيق و تأويل در هر زمان و مكان است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمطالبى را كه در قرآن بيان شده است ، مىتوانيم در بين افراد جامعه ببينيم و اگر دقّت كنيم ، مىتوانيم از آن‌ها طرز بيان و برخورد يك مبلّغ و يك مُنذر و مُبشّر را استفاده كنيم .\r\n\r\nكنار آمدن انسان با عمل بد و نه لفظ آن !\r\nديگراين‌كه اين مشكل هميشه در جوامع انسانى بوده است كه وقتى فردى دلسوز ، انتقاد مىكند و نقطه ضعف انسان را به او گوشزد مىكند ، رگه‌هاى مخالفت بامنتقد در وجود انسان فعّال مىشود و نسبت به منتقِد ، ديدمنفى پيدا مىكند . / ب‌گاه اگر اوّل صبح ، چشمش‌به‌كسى بخورد كه به اصطلاح به رفتارِاو گير دهد و نقطه‌نظر اصلاحى داشته باشد ، ابراز مىكند كه امروزم خراب شد ! /\r\nاگر پزشك به مريض بگويد : « آقا ! حالتان بد است و بايد پرهيز كنيد . مرض شما ، مرض بدى است . » او از داشتن مرض غمناك نمىشود بلكه از حرف پزشك غضبناك مىشود !\r\nآيا اگر پزشك واقعيّت را نگويد و حال مريض را به دروغ ، مساعد اعلام كند ، و بيم ندهد و پرهيز غذايى در نظر نگيرد ، پزشك خوبى است ؟\r\nفلسفه‌ى وجودى پزشك اين است كه بيم دهد و انذار نمايد .\r\nخيلى از وقت‌ها ، مردم حالى پيدا مىكنند كه ارزش‌ها تنها در حيطه‌ى صحبت و تعارف براى آن‌ها قيمت دارد و در محيط عمل اصلًا برايشان قيمت ندارد . براى مثال از صبح تا شب دروغ مىگويند و ككشان هم نمىگزد ؛ ولى اگر به آن‌ها گفته شود : « دروغگو » از جا مىجهند و مىخواهند به دهن كسى كه آنان را متّهم كرده است ، بكوبند . بايد به آن‌ها گفت :\r\nچگونه است كه با دروغى كه صبح تا شب به زبان جارى مىكنيد ، كنار آمده‌ايد و وجدانتان در عذاب نيست ؛ ولى لفظ خشك و خالى « دروغگو » را تاب نمىآوريد ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمردم زمان پيامبران مورد نظر سوره‌ى ( يس ) خطاب به رسولان ابراز كردند :\r\n« قالوُا انَّا تَطَيَّرنا بِكُمْ » .\r\nما شما را به فال بد گرفته‌ايم و وجود شما را شوم مىدانيم .\r\nشايد بتوانيم اين آيه را با توجّه به نكاتى كه بيان كرديم ، اين گونه معنا كنيم كه مردم به پيامبران گفتند : « ما از حرف شما بدمان آمد و حرف شما را به فال بد گرفتيم . » يعنى / ب‌ما در حيطه‌ى عمل مشكلى با انجام اعمال زشت و قبيح نداريم ؛ ولى اگر كسى بخواهد اين معنا را به رخ ما بكشد و بر اساس اعمالمان روى ما اسم بگذارد ، اين تسميه را تاب نمىآوريم ! / پيامبران گفتند :\r\n« ما غير از حقيقت چيز ديگرى نگفتيم و نمىگوييم . جامعه‌ى شما از درون پوسيده و از بين رفته است . / ب‌چه ما بگوييم و چه نگوييم ، شما در لجنزار متعفّن پليدى و پلَشتى زندگى مىكنيد . ما با عنايت به واقعيّت حال شما گزارش داديم . كتمان واقعيّت و سرپوش نهادن بر بيمارى يك فرد يا جامعه‌ى بيمار و خاموش‌نشستن در آنجا كه « بينى كه نابينا و چاه است » لطف به حال جامعه و شخص نيست ؛ بلكه خيانت است . /\r\nمردم به پيامبران گفتند :\r\n« لِانْ لَمْ تَنْتَهُوا لَنَرْجُمَنَّكُم » .\r\nاگر ( از اين سخنان ) دست برنداريد ، شما را سنگسار خواهيم كرد .\r\n\r\nبرچسب دروغين زدن ؛ اوّلين اهرم كفّار\r\nرجْم يعنى چه ؟ به احتمال زياد منظور از آن ، سنگساركردن پيامبران نيست ؛ چون به شكنجه‌ى فيزيكى در ادامه‌ى آيه اشاره مىشود كه مىفرمايد :\r\n« وَ لَيَمَسَّنَّكُمْ مِّنَّا عَذابٌ اليمٌ » .\r\nو شكنجه‌ى دردناكى از ما به شما خواهد رسيد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبنابر اين منظور از رجْم ، تهمت است . در جاهاى ديگر قرآن هم اين واژه به كار رفته است و معنى سنگسار نمىدهد . براى مثال در داستان اصحاب كهف مىخوانيم : « رجْماً بالغيب » كه مراد نه رجم مادّى كه رجم معنوى است . منظور از صفت « رجيم » هم در مورد شيطان آن است كه او از رحمت الهى رانده شده است ؛ نه آنكه سنگسارش كرده‌اند .\r\nبه هر تقديرْ اوّلين ابزار و اهرمى كه امّت‌هاى پيشين براى مقابله با انبيا و اوليا و مبارزه با آنان بدان متوسّل مىشدند ، تهمت زدن بود .\r\nدر مقطعى از تاريخ كه سوره‌ى ( يس ) به بيان آن مىپردازد ، كفّار وقت ، به رجْم و زخم زبان و تهمت و برچسبِ دروغين‌زدن توسّل جستند . اوّلين تهمت - / كه در همه‌ى ادوار تاريخ هم مشابه آن را خطاب به اولياى الهى شنيده‌ايم - / اين بود كه شما ( پيامبران ) شوم ، بديُمن ، اخلال‌گر ، به هم زننده‌ى آرامش ، مخالف شادى و آورنده‌ى اخبار بد هستيد .\r\n\r\nشكنجه‌ى بدنى ؛ دوّمين ابزار دشمن\r\nدومين اهرمى كه كفّار بدان توسّل جستند ، اين تهديد خطاب به پيامبران بود كه :\r\n« وَ لَيَمَسَّنَّكُمْ مِنَّا عَذابٌ اليمٌ » .\r\nو شكنجه‌ى دردناكى از ما به شما خواهد رسيد .\r\nيعنى اگر دست از عقايد و افكارتان برنداريد ، شما را مورد شكنجه‌ى جسمى قرار مىدهيم .\r\nتفسير ديگرى كه در خصوص اين آيه وجود دارد ، اين است كه منظور از رجْم ، همان سنگساركردن است و مقصود از « عذاب اليم » شكنجه‌ى فيزيكى ديگرى است كه در خصوص نوع آنْ مفسِّرين اختلاف كرده‌اند . برخى گفته‌اند :\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nعذاب اليم اين بود كه ميله يا ميخ آهنى بزرگى را داغ مىكردند و در چشم افراد فرو مىكردند . ديگر اين‌كه : نىها را مىشكستند و به دو نيم مىكردند و آن‌ها را به بدن شخص مىبستند و بعد ، يكىيكى آن‌ها را مىكشيدند و با كشيدن آن‌ها ، پوست بدنشان كنده مىشد . يا شخص را به دار مىزدند ؛ ولى نمىكُشتند . طناب را به گردنش نمىانداختند ؛ بلكه دست و پايش را در تخته‌اى به شكل صليب ميخكوب مىكردند و او را به همان حال مىگذاشتند تا بميرد .\r\nمسيحىها هم ادّعا مىكنند كه حضرت عيسى عليه السلام را به همين شيوه به صليب كشيدند . و به ادعاى آنها : ايشان تا چهار روز زنده بود و بعد فوت شد .\r\nپيامبران مورد اشاره در سوره‌ى ( يس ) بعد از شنيدن تهديدهاى مردم گفتند :\r\n« قَالُوا طَائِرُكُمْ مَعَكُمْ أَئِنْ ذُكِّرْتُمْ بَلْ أَنْتُمْ قَوْمٌ مُّسْرِفُونَ » .\r\n( رسولان ) گفتند : شومى شما از خودتان است ؛ اگر درست بينديشيد ! بلكه شما قومى اسرافكاريد .\r\n\r\nآينه‌ى واقع‌نما را نشكنيد !\r\nاز اين آيه اين درس را مىگيريم كه ما نبايد در مقابل كسانى كه تهمت مىزنند ، زود تسليم شويم . اگر او گفت : « آقايى كه امر به معروف مىكنى ! شما نحس هستيد ! » بايد بگوييم :\r\nنه ! ما نحس نيستيم . كار شمايى كه مرتكب منكريد ، نحس است . به قول قرآن : طائِرُكُمْ مَعَكُمْ :\r\nصلى الله عليه و سلم\r\n آينه گر عيب تو بنمود راست * خود شكن ! آيينه‌شكستن خطاست » \r\nبعد مىفرمايد : « بَلْ انْتُمْ قَوْمٌ مُّسْرِفُونَ » .\r\nاينْ مطلب سوّمى است كه پيامبران فرمودند . در مرحله‌ى اوّل در جواب\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nآن‌ها كه گفتند : « شما نحس هستيد . » فرمودند : « نحسى از خودتان است ! »\r\nبعد آنان را به خودشان ارجاع دادند و گفتند : « اگر خودتان متذكّر شويد ، به همين نكته خواهيد رسيد كه / ب‌كرم درخت از خود درخت است ! / »\r\nدر مرحله سوّم به روانكاوى مردم پرداخته‌اند و سبب انحراف آنان را آفتابى كرده‌اند و فرموده‌اند كه « شما از درون مُسرفيد ! »\r\nاين آيه را با آيه‌ى ديگرى كه در آخر سوره‌ى هود است ، تفسير مىكنند .\r\nدر آخر سوره‌ى هود خداوند - سبحانه و تعالى - مىفرمايد :\r\n« فَلَوْلَا كَانَ مِنَ الْقُرُونِ مِن قَبْلِكُمْ أُولُوا بَقِيَّةٍ يَنْهَوْنَ عَنِ الْفَسَادِ فِي الْأَرْضِ إِلَّا قَلِيلًا مِمَّنْ أَنْجَيْنَا مِنْهُمْ وَ اتَّبَعَ الَّذِينَ ظَلَمُوا مَا أُتْرِفُوا فِيهِ وَ كَانُوا مُجْرِمِينَ » . « 1 »\r\nچرا در قرون ( و اقوام ) قبل از شما دانشمندان صاحب قدرتى نبودند كه از فساد در زمين جلوگيرى كنند ؟ ! ؛ مگر اندكى از آن‌ها كه نجاتشان داديم . و آنان كه ستم مىكردند ، از تنعّم و كام‌جويى پيروى كردند و گناه‌كار بودند ( و نابود شدند . ) .\r\nآيه‌ى سوره‌ى هود اين حقيقت را بيان مىكند كه چرا انسان منحرف مىشود ؟ آيا انسان منحرف مىشود ؛ براى اين‌كه مىخورد ، مىخوابد ، يا ازدواج مىكند ؟ نه .\r\nاگر از نعمت‌هاى خدا به شكل طبيعى و به مقدارى عادى استفاده كند ، اين انحراف نيست ؛ ولى اگر پرخورى ، پُرخوابى و زياده‌روى در مسايل جنسى پيشه كند ، انحراف است .\r\nاگر ما به اندازه‌ى خودمان نان بخوريم ، اشكال ندارد ؛ ولى من مىخواهم نان ديگرى را هم بگيرم و بخورم . اگر من بخواهم به اندازه‌اى كه استحقاق آن را دارم ، در جامعهْ مقام و شخصيّت داشته باشم ، اشكال ندارد . ولى اگر بخواهم شخصيّت شما را از شما بگيرم و به شخصيّت خودم اضافه كنم ، اين\r\n\r\n\r\n","description":"","footnote":"\r\n( 1 ) - / هود ، 116 .\r\n","page_name":" 118 ","page_number":118},
  {"content":"\r\n\r\nبغْى و ظلم است . انحراف بشر از لحظه‌اى شروع مىشود كه به اسراف و زياده‌خواهى بيفتد .\r\n« وَ اتّبَعَ الذَّينَ ظَلَمُوا ما اتْرِفُوا فيه » « 1 » .\r\nو آنان كه ستم مىكردند ، از تنعّم و كام‌جويى ( مُفرطانه ) پيروى كردند .\r\nاز اين آيات دانسته شد كه متولّى كار فرهنگى در جامعه بايد در مقام برخورد با مردم به سه مطلب توجه كند :\r\n1 - در مقابل بددهنى و زخم زبان مردم ، قد خم نكند و تسليم نشود . به قول قرآن :\r\n« وَلَا يَخَافُونَ لَوْمَةَ لَائِمٍ » « 2 »\r\nدر راه خدا از ملامت هيچ ملامت‌كننده‌اى نمىترسند .\r\n2 - آن‌ها را آگاه كنيم كه فحشى كه به ما مىدهيد ، به اين دليل نيست كه ما به شما بدى كرده‌ايم . بلكه بدى و بيمارى نهفته‌ى شما را به عنوان مقدمّه‌ى علاج ، آشكار كرده‌ايم . شما نبايد ما را ملامت كنيد ؛ بلكه بايد خودتان را ملامت كنيد :\r\n/ ب « فَلَا تَلُومُونِي وَلُومُوا أَنْفُسَكُمْ » ! « 3 » /\r\n3 - موشكافى روانى كنيم و ببينيم مردم به چه دليل منحرف شده‌اند و سمع قبولشان را از دست داده‌اند ؟\r\nبعد از اين‌كه گفت‌وگوى ميان پيغمبران و مردم به اتمام مىرسد ، « حبيب » - / معروف به « صاحبِ ياسين » - / با شتاب از راه مىرسد . قرآن گزارش كيفيّت ورود او و صحبت‌هايش را در آيه ( 20 ) اين گونه بيان مىكند :\r\n\r\n\r\n","description":"","footnote":"\r\n( 1 ) - / هود ، 116 .\r\n( 2 ) - / مائده ، 54 .\r\n( 3 ) - / ابراهيم ، 22 .\r\n","page_name":" 119 ","page_number":119},
  {"content":"\r\n\r\n« وَ جَاءَ مِنْ أَقْصَى الْمَدِينَةِ رَجُلٌ يَسْعَى قَالَ يَا قَوْمِ اتَّبِعُوا الْمُرْسَلِينَ »\r\nو مردى ( با ايمان ) از دورترين نقطه‌ى شهر با شتاب آمد و گفت : « اى قوم من ! از فرستادگان ( خدا ) پيروى كنيد !\r\nحبيب در لحظه‌اى پيدا شد كه مىخواستند پيامبران را دستگير ، زندانى و اعدام كنند . اين « حبيب » كيست ؟ حضرت پيغمبر صلى الله عليه و آله در پاسخ روايتى مىفرمايد :\r\nاو از كسانى است كه لم يكفروا باللَّهِ طَرْفَهَ عَيْنٍ « 1 » .\r\nبه اندازه‌ى يك چشم به هم زدن هم به خدا كفر نورزيد .\r\nنيز گفته شده است :\r\nالسُّبَّاقُ ثَلاثَةٌ : حَبيبُ صاحِبُ يس و حزقيل مؤمن آل فرعون و علىّبن ابىطالب عليه السلام . « 2 »\r\nسابقون سه نفرند : حبيب ، حزقيل و على عليه السلام .\r\nالبتّه ممكن است علاوه بر اين سه نفر و طبق روايات ديگر ، اشخاصى همچون « يوشع » هم از سابقون باشند .\r\nاين‌كه در روايت داريم : به اندازه ى يك چشم به هم زدن هم به خدا كفر نورزيد ، مرحله‌ى بسيار بالايى است . بعضى از مفسّرين گفته‌اند : حبيب در ابتدا كافر بوده و بعد مؤمن شده است ؛ كه اين سخن مورد پذيرش ما نيست .\r\n/ ب\r\n\r\nپاداش و پاسداشتِ حق‌جويى و حق‌گويى حبيب نجّار ! /\r\nحقير به قصّه‌هايى كه در تورات نقل شده و بعضى از مفسّرين در تفسيرها آورده‌اند ، ايمان چندانى ندارم . ما بيشتر نصّ قرآن و روايات اهل بيت عليهم السلام را ملاك قرار مىدهيم . حرف‌هايى كه گاه شنيده مىشود ، با قرآن هم‌خوانى\r\n\r\n\r\n","description":"","footnote":"\r\n( 1 ) - / بحارالانوار ، ج 13 ، ص 58 .\r\n( 2 ) - / بحار ، ج 24 ، ص 8 : عن ابن عباس قال : السبّاق ثلاثة . . .\r\n","page_name":" 120 ","page_number":120},
  {"content":"\r\n\r\nندارد و از اين رو قابل پذيرش نيست . در بحثى كه در آن هستيم نيز اتّفاقاً قصّه‌هايى نقل كرده‌اند . براى مثال صاحب مجمع‌البيان تحت عنوان : القصّة فى ذالك داستانهايى نقل كرده و براى آن هم سند و مدرك ذكر نكرده و در آخر فقط گفته است :\r\n« در تفسير عياشى از امام باقر يا امام صادق عليهما السلام نقل شده است . » ولى مشخّص نكرده كه چه قسمت از اين ماجرا را امامان عليهم السلام نقل كرده‌اند . بعد هم ديگر مفسّرين از مجمع‌البيان نقل كرده و بحث هم نكرده‌اند كه مجمع‌البيان چه گفته است ؟\r\nتحقيق اين است كه مجمع‌البيان نه تنها روايتى ذكر نكرده ، بلكه اين مطالب را ضمن تفسير هم نياورده است و جداگانه با عنوان « القصّة فى ذالك » آن‌ها را نقل كرده است . اين خود اشاره دارد كه صاحب مجمع در صحّت داستان‌ها ترديد دارد .\r\nدر هر صورت ما به اين قصّه‌ها كارى نداريم ؛ اگر چه بخشى از آن‌ها را در درس قبل ذكر كرديم .\r\nآنچه صحيح به نظر مىرسد ، اين است كه حبيب نجّار ، شخصى مؤمن - / با ايمان پنهان - / بوده كه در ميان كفّار مىزيسته است ؛ مثل حضرت ابوطالب يا عبدالمطلب و ساير مؤمنينى كه ايمان خود را كتمان مىكرده‌اند و تاريخ آن‌ها را به ياد دارد .\r\nحبيب نجّار وقتى مشاهده مىكند كه پاى جان پيامبران در ميان است و آنان در آستانه‌ى اعدام هستند ، ايمان خود را اظهار مىكند و به دفاع از حقيقت برمىخيزد و طبعاً او هم بازداشت مىشود و / ب‌مورد آزار وشكنجه قرار مىگيرد . قرآن و نيز وجود مبارك حضرت پيغمبر صلى الله عليه و آله / ب‌به پاس و پاداشِ حق‌جويى و حق‌گويى حبيب / از او تجليل شايان مىكنند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nتعريف قريه و مدينه در قاموس قرآن\r\nچرا در آيه‌ى شريفه‌ى « وَ جاءَ مِنْ أَقْصَى الْمَدينَةِ رَجُلٌ يَسْعى »\r\nو مردى ( با ايمان ) از دورترين نقطه‌ى شهر با شتاب آمد .\r\nبه جاى تعبير قريه ، واژه‌ى مدينه به كار رفته است ؟ مطالب ذيل ، اين امر را روشن مىكند :\r\n1 - اين شخص تقواپيشه بود و تقيّه مىكرد . با كفّار هم‌رأى و همراه نبود و گوشه‌نشينى اختيار كرده بود . فردى بود متديّن ، مؤمن ، متّقى كه خارج از آن جامعه‌ى كفرنشين و بيرون دستگاهِ جور زندگى مىكرده است .\r\n2 - اين‌كه فرد مزبور از راه دور و با شتاب آمد و خودش را وارد معركه كرد ، اهميّت دارد . اين گونه نبود كه مثلًا دو نفر با هم در حال دعوا و مرافعه باشند و حبيب كه در آنجا شاهد و ناظر بوده است ، خود را قاطى ماجرا كند و حرفى بزند . خير ! او قبول زحمت و مشقّت مىكند و از دوردست خود را به شهر مىرساند تا حرف حقّش را بزند و اداى تكليف كند .\r\n« يَسْعى » يعنى با شتاب ، و با جدّيت آمد .\r\n3 - كلمه‌ى « مدينه » اى كه اينجا آمده ، بايد با كلمه‌ى « قريه » كه در همين سوره به كار رفته است ، اختلاف داشته باشد . اگر به « قريه » تعبير شده است ، براى اين است كه مردمانش يكدست ظالم وخدانشناس بودند و اگر اينجابه « مدينه » تعبير شده است ، براىاين است كه دست كم يك نفر مؤمن در ميان آنان يافت شده است . به‌محض‌اين‌كه مؤمنى يافت مىشود ، قريه‌به‌مدينه مبدّل مىشود ؛ دِه به شهر تبديل مىگردد . شهر بودن يا دِه بودن ، به بزرگى و كوچكى نيست ؛ به ايمان و فقدان ايمان است . در ابتداى سوره‌ى بلد مىخوانيم :\r\n« لا اقْسِمُ بِهذا الْبَلَدِ » « 1 » .\r\n\r\n\r\n","description":"","footnote":"\r\n( 1 ) - / بلد ، 1 .\r\n","page_name":" 122 ","page_number":122},
  {"content":"\r\n\r\nقسم به اين شهر مقدّس [ مكّه 
  ] كه تو در آن ساكنى .\r\nآن شهرى كه پيغمبر در آن باشد ، ارزش و اعتبار مىيابد و بدان سوگند مىتوان خورد . و آن شهرى كه پيغمبر را از آن بيرون كنند ، ديگر شهر نيست و به قريه بدل مىگردد .\r\nالبتّه آنچه گفتيم ، يك احتمال است و قصد تحميل آن را نداريم .\r\n\r\nهفتاد سال مقدّمه‌ى يك لحظه امتحان !\r\nدر روايات و آيات در اين خصوص كه آيا به پيامبران انطاكيه آسيبى رسيد يا خير ، اشاره‌اى نشده است . امّا ظاهراً آنان جان به سلامت بردند و كسى كه در اين معركه شهيد شد ، « حبيب » بود كه كَلِمَةُ حَقٍ عِنْدَ امامٍ جائِرٍ « 1 » را به زبان جارى كرد و / ب‌جانش را فدا كرد ، گوارا باد بر او شهد شيرين شهادت ! /\r\nانسان ممكن است هفتاد سال عمر كند ؛ و در « يك لحظه » امتحان شود . در واقع آن هفتاد سال مقدّمه بوده است تا انسان را به نقطه‌اى برساند كه قرار است يك كلمه به زبان بياورد . اگر آن كلمه را گفت ، عمر سابق هدر نشده و به بار نشسته است . در غير اين صورت انگار هنوز راه نيفتاده است !\r\nكسى كه در مجلس ابن‌زياد بلند شد و شديداً به ابن‌زياد پرخاش كرد و گفت : « چه كار دارى مىكنى ؟ » عبداللَّه‌بن عفيف الغروى - / پيرمرد كور و فرسوده - / بود كه لحظه‌ى امتحانش ، آن روز بود .\r\nيا مردى كه بعد از ماجراى كربلا اوّل آمد در مقابل حضرت امام زين‌العابدين ايستاد و آن حرف‌هاى نامربوط را زد . بعد مؤمن شد و بر يك\r\n\r\n\r\n","description":"","footnote":"\r\n( 1 ) - / سخن حقى كه نزد حاكم ستمگرى گفته شود .\r\n","page_name":" 123 ","page_number":123},
  {"content":"\r\n\r\nبلندى ايستاد و فرياد زد :\r\n« مردم چه كرديد ؟ چه مىكنيد ؟ اين‌ها اولاد پيغمبر هستند . »\r\nدر آخر هم شهيد شد و از امتحان سربلند بيرون آمد .\r\nآن‌هايى كه دور يزيد را گرفتند و گفتند :\r\n« بگذاريد حضرت زين العابدين منبر برود . » آن‌ها يك لحظه‌ى امتحان داشتند . انسان نمىداند لحظه‌ى امتحانش چه موقع مىرسد ؛ ولى هميشه بايد مهيّا باشد ؛ تا وقتى موعد آزمون فرا رسيد ، / ب‌با جرأت و جسارت و جديّت بهترين جواب را بدهد / و در امتحان مردود نشود .\r\n/ ب‌حبيب وقتى لحظه‌ى امتحانش فرا رسيد ، كم نياورْد . برخاست و حرفش را زد . مىدانست روزى بايد بميرد يا كشته شود . فرار از حق‌گويى شايد در نگاه او فرار از مرگ زودرس بود ؛ ولى باور داشت كه هرگز نسبت به مرگْ مصونيّت كامل نمىيابد . بهتر آن ديد كه با انتخاب مرگ ، نمره‌ى شهادت بگيرد . با اميد و چشمداشت به فرداى بهترى كه در بهشت براى او رقم مىخورد ، ترس را از خود دور كرد و به مسلخ آزادگى شتافت . /\r\n\r\nامتحان نهايى من كِى است ؟\r\nمن خودم واقعاً منتظر آن روز هستم . نمىدانم آن روز كى مىآيد ؟ روز امتحان نهايى ! فرضاً در جايى نشسته باشم . ناگهان ببينم كسى آمد مثلًا - نعوذُ باللَّه ! - به حضرت زهرا عليها السلام ناسزا گفت . طبعاً در اين حال اگر خاموش بنشينم گناه است ! بايد برخيزم و كارى بكنم ؛ حتّى اگر به قيمت اين كار مرگ زودرسى را براى خود به ارمغان بياورم .\r\n\r\nحرف صحيح را بايد زد ، هر كه باشم !\r\nتفسير ديگرى كه در خصوص « حبيب » وجود دارد ، اين است كه او از بزرگان قوم و در شمار شخصيّت‌ها نبود ؛ بلكه چوپانى بود كه احساس تكليف كرد و قدم به ميدان حق‌گويى گذاشت . انسان نبايد خود را دست كم بگيرد . هر كه هست و هر پُست و سمتى دارد ، حتّى اگر جاروكش خيابان است ، بايد در جاى خود فرياد حق‌طلبانه سر دهد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nپيش‌فرضِ حبيب نجّار !\r\nدر آيه‌هاى 21 و 22 مىخوانيم :\r\n« اتَّبِعُوا مَن لَايَسْأَلُكُمْ أَجْراً وَ هُم مهْتَدُونَ . وَ مَا لِيَ لَا أَعْبُدُ الَّذِي فَطَرَنِي وَ إِلَيْهِ تُرْجَعُونَ »\r\n( حبيب گفت : ) از كسانى پيروى كنيد كه از شما مزدى نمىخواهند و خودْ هدايت يافته‌اند !\r\nمن چرا كسى را پرستش نكنم كه مرا آفريده و همگى به سوى او بازگشت داده مىشويد ؟\r\nاين جملات ، ادامه‌ى گفتگوى حبيب با قوم خويش است . اين آيات نشان مىدهد كه پيش‌فرضِ « حبيب » اين بود كه مردم ديار من خدا را مىشناسند و مدّعى اين معنا هستند . لذا وقتى گفت :\r\n« وَ مَا لِيَ لَا أَعْبُدُ الَّذِي فَطَرَنِي وَ إِلَيْهِ تُرْجَعُونَ » ؟\r\nمنظورش اين بود : شما كه قبول داريد خدا اوّل و آغاز همه بوده و منتهاى همه به سوى اوست . من از وجدان فطرى شما كمك مىگيرم و بر آن انگشت توجّه مىنهم و مىگويم : چرا چنين خدايى كه آشناى ما و شماست ، معبود من نباشد ؟\r\nبعد در آيه ى 23 مىگويد :\r\n« ءَأَتَّخِذُ مِن دُونِهِ آلِهَةً إِن يُرِدْنِ الرَّحْمنُ بِضُرٍّ لَاتُغْنِ عَنِّي شَفَاعَتُهُمْ شَيْئاً وَ لَا يُنقِذُونِ »\r\nآيا بىاجازه‌ى او معبودانى را انتخاب كنم كه اگر خداوند رحمان بخواهد زيانى به من برساند ، شفاعت آن‌ها كمترين فايده‌اى براى من ندارد و مرا ( از مجازات او ) نجات نخواهد داد ؟\r\n\r\nخلع « مِنْ دون اللَّه » از صدرنشينى\r\nآيا اگر اين آيه‌ى شريفه ، فاقدِ تعبيرِ « من دونه » بود ، مطلب ناقص بود ؟ چرا به جاى ءَأَتَّخِذُ آلِهَةً فرموده است : ءَأَتَّخِذُ مِنْ دوُنِه آلِهَةً ؟\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبنده اينجا يك بيان موشكافانه دارم كه شايد صحيح باشد :\r\nما خدا را بايد بپرستيم ؛ ولى از چه راهى ؟ هر كسى خيال مىكند راهى را كه مىرود ، به سوى خدا ختم مىشود . ولى بسيارى از مردم كه اين خيال را مىكنند ، در اشتباه هستند . ما بايد « راهى » را بپيماييم كه خود خدا فرموده باشد . آن راه را اگر پيش گرفتيم ، به خدا مىرسيم ؛ امّا اگر از راه‌هاى ديگر رفتيم ، به خدا نخواهيم رسيد . شايد اين آيه مىخواهد بگويد :\r\nشاهد بر اين‌كه راهْ منتهى به خدا مىشود ، اين است كه خود خدا بفرمايد كه از اين راه به من برسيد ! و اگر خود خدا راه را معرّفى نكند ، اين ديگر بت‌پرستى و آلِهه‌پرستى است و خداپرستى نيست ؛ حتّى اگر به ظاهر بُتى از سنگ يا چوب در ميان نباشد .\r\nكسانى كه از طاغوتِ جاندار اطاعت مىكنند و دنباله‌رو مكاتب و ايسْم‌هاى گوناگون هستند ، در حقيقت / ب‌نه خداپرست كه پرستنده‌ى « آلهه‌ى من دون اللَّه » هستند . /\r\nمن در تاريخ نديده‌ام كه اهل انطاكيه بت‌پرست - / به معنى كُرنش‌كننده در برابر سنگ و چوب - / بوده‌اند ، بت‌پرستى به اين معنا در آن ناحيه وجود نداشت . مردم آن سامان ، تابع دولت و امپراطور روم بودند . همين كه خاضع و خاشع و تابع در برابر طاغوتى به عنوان امپراطور قسطنطنيّه يا هر جاى ديگر بودند ، به منزله‌ى پرستشِ « آلهه‌ى من دون اللَّه » است .\r\nالبتّه مفسّرين در اين جا به نام بُتى از سنخ لات و هُبل اشاره كرده‌اند ؛ ولى بنده در مراجعه به تاريخ ، به نام بتى خاص برنخوردم . در سخنان فرستادگان خدا هم در آيه نيامده است كه : « بت نپرستيد ! »\r\nالبتّه در داستان حضرت نوح و حضرت ابراهيم عليهما السلام از پرستش بُت‌هاى بيجان ياد مىشود ؛ امّا در قصّه‌ى فرعون ، بتِ بيجان در كار نبود و فرعون ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبتكده در اختيار نداشت ؛ بلكه خودش را خدا مىدانست ! همه‌ى فراعنه‌ى روى زمين و طاغوت‌ها مردم را به سوى پرستش خودشان دعوت مىكنند و از كلمه‌ى « من ! » در سخنانشان زياد سود مىبرند كه به قول حضرت امام خمينى قدس سره اين منْ شيطان است . عده‌اى از خلفاى بنىاميّه ، / ب‌به گونه اى مىگفتند : « من ! » كه گويا مىگويند : « خدا ! » /\r\nمردى مقابل خليفه‌اى آمد و بدون شرم و حيا گفت :\r\n ماشِئْتَ لا ما شائَتِ الْاقْدارُ * فَاحْكُمْ فَانْتَ الْواحِدُ الْجَبَّارُ . \r\nآنچه تو بخواهى ( ملاك است ) نه آنچه قضا و قدر خدا بخواهد . پس تو حكم كن كه تو آن يگانه‌ى جبّار هستى !\r\nوقتى انسان خدا را نشناسد ، خيال مىكند همين خليفه خداست . شايد هم / ب‌براى بهره‌مند شدن از نان و نواله‌ى حقير دنيوى ، در وصف حاكم ، از الفاظى چون « خدايگان » و « ظل‌ّاللَّه » كه خوشداشت نفْس طاغوتى شاهان است ، سود مىبرَد . /\r\nوليدبن عُقبه خود را « جبّار و عنيد » مىشمرد و خطاب به قرآن كه طىّ يك تفأّل ناخواسته ، او را به خشم الهى وعده داد وازاين‌رو قرآن را پاره كرد ، گفت :\r\nعز و جل كرا فهرس\r\n تُهدِّدُنى بِجَبَّارٍ عَنيدٍ * فَها اناذاك جَبَّارٌ عَنيدُ\r\nاذا ما جِئتَ رَبَّكَ يَوْم‌َحَشْرٍ * فَقُلْ يا رَبِّ مَزَّقَنِى الْوَليدُ « 1 » \r\nتو مرا به جبّارى عنيد تهديد مىكنى ؟ پس بدان كه من جبّار عنيد هستم ! هنگامى كه روز قيامت بر پروردگارت آمدى ، بگو اى پروردگار من ! وليد مرا پاره كرد !\r\nهمه‌ى طاغوت‌هاى روى زمين خودپرست بودند و مردم را به پرستش خودشان دعوت مىكردند . اين‌گونه نبود كه اگر پيامبران بتى را پايين مىانداختند ، كار تمام مىشد . پيغمبرها مىگفتند : اين رژيم و سيستم ارباب\r\n\r\n\r\n","description":"","footnote":"\r\n( 1 ) - / بحارالانوار ، ج 38 ، ص 193 .\r\n","page_name":" 127 ","page_number":127},
  {"content":"\r\n\r\nرعيّتى را تغيير دهيد . اللَّه را صدرنشين كنيد و « مِنْ دون اللَّه » را كنار بگذاريد .\r\n\r\nاطاعتِ يك فرد ، عبادتِ اوست\r\nما واقعاً حقيقت توحيد را بايد از اهل‌بيت عليهم السلام ياد بگيريم . توحيد را از حضرت صادق و حضرت باقر عليهما السلام فرا بگيريم . توحيد اين نيست كه آدم خيال كند كه ما به محض اين كه بگوييم : « ما خدا را مىپرستيم » ، موحّد شده‌ايم . يا اگر بتى در خانه‌مان نباشد ، مشرك نيستيم . شرك و توحيد درجات و مراتب بسيار دارد ، امام باقر عليه السلام مىفرمايد :\r\nمَن أصغى الى ناطِقٍ فَقَدْ عَبَدَهُ فَانْ كانَ النّاطقُ يؤدى عَنِ اللَّهِ عزوجل فَقَدْ عَبْدَ اللَّهَ ، وَ انْ كانَ الناطِقُ يؤدى عَنِ الشَّيطانِ ، فَقَدْ عَبَد الشَّيْطانَ « 1 » .\r\nهر كس به سخنورى گوش كند ، او را عبادت كرده است : اگر او از سوى خدا سخن بگويد ، خدا را عبادت كرده و اگر او از سوى شيطان سخن بگويد ، شيطان را عبادت كرده است .\r\nامام جعفر صادق عليه السلام در باره‌ى آيه‌ى « اتَّخَذُوا احْبارَهُمْ وَ رُهْبانَهُمْ ارْباباً مِنْ دوُن‌ِاللَّهِ » « 2 » ( علماى يهودى و نصرانى را خدايانى بىاجازه‌ى خداوند قرار داده بودند ) مىفرمايد :\r\n( أما واللّه ما دعوهم الى عبادة أنفسهم ، و لو دعوهم ما أجابوهم ، و لكن أحلوا لهم حراماً وحرموا عليهم حلالًا فعبدوهم من حيث لايشعرون ) « 3 » .\r\nقسم به خدا ! آن‌ها قوم خود را براى پرستش خود دعوت نكردند . اگر هم از آن‌ها مىخواستند ، آن‌ها انجام نمىدادند ؛ ولى آن‌ها حلالى را براى آن‌ها حرام و حرامى را حلال كردند و آن‌ها هم اطاعت كردند و ناخودآگاه آن‌ها را عبادت كردند .\r\nعبادت به اين معنا نيست كه انسان براى ديگرى سجود كند . اطاعتِ يك فرد ، عبادتِ اوست و اطاعتِ من دون‌اللَّه شرك است .\r\n\r\n\r\n","description":"","footnote":"\r\n( 1 ) - / الكافى ج 6 ، 434 باب الغنا .\r\n( 2 ) - / توبه ، 31 .\r\n( 3 ) - / الكافى ، ج 1 ، ص 53 ، باب التقليد ، ح 1 .\r\n","page_name":" 128 ","page_number":128},
  {"content":"\r\n\r\nمن از عبارت « من دونِه » اين مطلب را در مىيابم كه اگر نخواهيم از راه صحيح به خدا برسيم و اولويّتمان خدا باشد ، اگر راه اشتباه باشد ، عبادتِ طاغوت و كفر و شرك است .\r\n« آلِهه » را براى خود برگزيدن حرام است ؛ چه ( منْ دون اللَّه ) باشد و چه « مِن غيرِ دون اللَّه » ! بنابر اين قيد « من دونه » براى اين است كه تأكيد شود كه بايد از راه صحيح و آنگونه كه خود خدا فرموده ، به خدا رسيد .\r\n\r\nتشيّع يعنى خداپرستى\r\nتمام سخن انبيا در همين كلمه‌ى « پيروى از خدا » خلاصه مىشود . و اگر در تاريخ ، تشيّعى باشد ، ريشه در همين كلمه دارد . در تشيّع ، بحث در زيد و عمرو نبوده ، بلكه بحث اساسى تشيّع ، خداپرستى بوده است . وجه علاقه و تعلّق خاطر ما به مولى علىابن ابيطالب عليه السلام براى اين است كه خداوند او را به ولايت برگزيده است و اگر ديگرى را انتخاب كرده بود ، او را قبول مىكرديم .\r\nمهمّ ، خداپرستى است . حقيقت و روح تشيّع اين است .\r\nعبارت « مِنْ دونه » به تنهايى يا همراه با كلمه‌ى « اولياء » بيش از ده بار در قرآن به كار رفته است .\r\n« مِنْ دونه » در قرآن يعنى : ( بدون اجازه‌ى خدا ) . با اين وصف اين آيه از سوره‌ى ( يس ) كه مىگويد : ءَأَتَّخِذُ مِنْ دُونِهِ آلِهَةً . به اين معناست كه : آيا بدون اجازه‌ى خداوند ، خدايگانى را بپرستيم ؟\r\n/ ب‌جالب توجّه اينجاست كه فرعون كه ادعاى خداوندى كرده بود ، حتّى به اين بخش از اختيار خداوندى هم ( كه بىاذن او نمىتوان آلهه‌اى را پرستيد ) ناخنك زد و به ساحرانِ ايمان‌آورده به موسى عليه السلام گفت :\r\n« آمَنتُمْ بِهِ قَبْلَ أَنْ آذَنَ لَكُمْ » ؟ « 1 »\r\n\r\n\r\n","description":"","footnote":"\r\n( 1 ) - / اعراف ، 123 .\r\n","page_name":" 129 ","page_number":129},
  {"content":"\r\n\r\n« آيا بدون اجازه‌ى من به خداى موسى و هارون ايمان آورده‌ايد ؟ » /\r\nدر آيه‌ى مورد بحث ، « من دونه » ، به معناى « بجز خدا » نيست تا معناى آيه اين شود كه آيا بجز خدا ، آلهه‌ى ديگرى هم برگزينم ؟ چون در اين صورت « من دونه » دلالت بر شرك خواهد داشت و به معناى « معه » ( با او ) خواهد شد . « مَعَهُ » در جاهاى ديگر قرآن هم آمده است كه معناى شرك از آن اراده شده است .\r\nآنچه نظر ما را تأييد مىكند ، معناى لُغوى « مِنْ دونه » است . عبارت « من دونه » در عربى مفهوم « الغاء » را دارد . وقتى گفته مىشود : آيا با خود ، فلان چيز را آورده‌اى ؟ در جواب گفته مىشود :\r\nلا ، مِنْ دُونِ هَذا جِئْتُكَ .\r\nنه ، بدون آن آمدم .\r\n« ءَأَتَّخِذُ مِنْ دوُنِهِ آلِهَةً » معنايش اين است كه آيا خدا را كنار بگذارم و آلهه را برگزينم ؟ كه مفهوم الغاء نقش خدا و ناديده گرفتن خدا و توجّه نكردن به اذن خدا از اين عبارت استفاده مىشود .\r\nدر قرآن موارد گوناگونى است كه همين قبول چيزى - بدون تأييد خداوند - را نادرست مىشناسد .\r\n\r\nشمول « آلهه » بر بُت‌هاى بيجان و جاندار\r\nمن واقعا از بعضى از مفسّرين شيعه گله دارم كه چرا توجّه نكرده‌اند كه آلهه در اينجا به معناى « صنم » و بُت نيست . مفسّرين اهل سنّت همواره خواسته‌اند در هر جا اين گونه به ما القا كنند كه منظور از « آلهه » بُت است و ما هم سخنان آنان را تكرار كرده‌ايم . در حالى كه كلام خداوند در اينجا منحصر در بت ساكت و خاموش نيست . در بسيارى مواقع ، بحث در باره‌ى بت‌هاى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nناطق و سخن‌گو چون فرعون و نمرود است . واقعاً از بعضى از مفسّرين خودمان متحيّرم كه چرا به اين جهت توجّه نداشته‌اند .\r\nروايات اهل‌بيت عليهم السلام به طور واضح و روشن اين موضوع را بيان كرده است . مفسّرين شيعه هم مطلب را گفته‌اند . ما نبايد فوراً و بدون توجّه به اين‌كه در قرآن ذكرى از بت به ميان آمده است يا خير ، صرفاً با اتّكا به سخن يكى از مفسّرين ( قتاده يا ديگرى ) شمولِ كلمه‌ى « آلهه » را مخدوش كنيم .\r\nآنان كه به تضييق معناى اين واژه / ب‌اقدام و اهتمام / كرده‌اند ، قصدشان اين است كه بنىاميّه و بنىعبّاس و طاغوت‌هاى جاندار را تبرئه كنند .\r\n\r\nبه دنبال شخصيّت‌هاى شماره‌ى دو حركت كنيد !\r\nدر انتهاى اين درس ، مىخواهم به نكته‌اى اشاره كنم كه هميشه برايم جالب بوده است :\r\nپيغمبر به لحاظ اين‌كه منصوب از طرف خداست و دعوت‌كننده‌ى مردم به صلاح و فلاح است ، مقامش خيلى والاست . امّا مقام كسى كه دعوت پيغمبر را استجابت مىكند و به دنبال او به عنوان شاهد و / ب « شخصيّت شماره‌ى دو » / حركت مىكند ، از مقام پيغمبر كمتر نيست و گاه حتّى براى ما كه درصدد الگوبردارى هستيم ، اين فرد دوم از جهاتى مناسبتر است .\r\nامام حسين عليه السلام سبط پيغمبر است و خداوند او را به مقام مخلصين رسانده است . امّا حضرت عباس - صلوات اللَّه و سلامه عليه - يك شخص عادى است . البتّه او هم پسر امام است ؛ امّا لازم نيست پسر هر امامى ، امام باشد . او وقتى قبول كرد و علمدارى امام را پذيرفت و شخصيّت دوم شد ، ما بايد ردّ او را بگيريم . چرا ؟ چون بايد هميشه نقش او را داشته باشيم . ما نقش امام را نداريم و نمىتوانيم مانند امام باشيم . اما مىتوانيم به آرامى در شعاع شخصيّت حضرت عبّاس عليه السلام حركت كنيم و كسب فيض نماييم .\r\nدر خصوص حضرت موسى عليه السلام نيز اين ماجرا صادق است . ايشان پيامبر\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبودند و مقامشان بسيار والاست . امّا برادرش هارون كه موسى عليه السلام از روز اوّل از خدا خواست كه همراه او باشد ، براى ما الگوست .\r\nدر تاريخ و در قرآن مكرّراً به اين شخصيّت‌هاى دوم برمىخوريم كه در كنار شخصيّت‌هاى اصلى ، نقش خود را يافته و خوش درخشيده‌اند و خداوند نيز از آن‌ها قدردانى كرده است .\r\n\r\nحركت نمادين پيامبر صلى الله عليه و آله براى تجليل از على عليه السلام\r\nدر تاريخ آمده است و همه مىدانيم كه وقتى هجرت حضرت پيغمبر صلى الله عليه و آله رخ داد ، حضرت امير عليه السلام به جاى پيغمبر خوابيدند و در مكّه ماندند تا امانت‌ها را باز گردانند ؛ يعنى در واقع كار پيغمبر را انجام دهند .\r\nپيامبر وقتى به نزديك مدينه رسيدند ، همان جا اتراق كردند و با آنكه مردم مدينه منتظر بودند ، آنجا ماندند تا حضرت على عليه السلام بيايند به ايشان ملحق شوند و آنگاه وارد مدينه شوند .\r\nلحظه‌ى فتح مدينه ، لحظه‌اى تاريخى و به يادماندنى بود . در اين لحظه بود كه خدا مقام حضرت امير را به مردم نشان داد . از اين رو حضرت پيغمبر صلى الله عليه و آله مكلّف شدند اين مقام را با يك حركت معنا دار بيان كنند : بايستند تا حضرت امير بيايند و بعد به اتّفاق هم وارد مدينه شوند ؛ تا به دنيا بگويند :\r\n« ما با هم اين كار را كرديم ! »\r\nدرست است كه يكى پيغمبر و ديگرى وصىّ اوست ؛ امّا اين وصىّ و اين شخصيّت دوم كه در ايمان نيز بر ديگران سبقت گرفته و سابقه و كارنامه‌ى درخشانى دارد ، جايگاه و پايگاه بزرگى دارد و بايد از او تجليل شود .\r\nبه هنگام نزول سوره‌ى برائت ، جبرئيل نازل شد و به پيامبر گفت : يا بايد خودت اين سوره را ابلاغ كنى يا كسى كه از خودت باشد . در اين لحظه‌ى تاريخى ، على عليه السلام به عنوان فردى كه از خود پيامبر است ، معرّفى مىشوند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nدر آيه‌ى ديگرى آمده است :\r\n« قُلْ كَفَى بِاللَّهِ شَهِيداً بَيْنِي وَبَيْنَكُمْ وَمَنْ عِندَهُ عِلْمُ الْكِتَابِ » . « 1 »\r\nبگو : ( كافى است كه خداوند ، و كسى كه علم كتاب ( وآگاهى بر قرآن ) نزد اوست ، ميان من وشما گواه باشند . )\r\nمنظور از « مَنْ عنده علمُ الكتاب » على عليه السلام است ؛ كسى كه براى شهادت دادن بر دين خداوند كافى است ؛ گر چه هيچ كس ديگرى نباشد !\r\n\r\nداستان مباهله در راديوى عربستان\r\nچندى قبل راديوى عربستان سعودى مستقر در رياض ، در باره‌ى مباهله برنامه‌اى داشت . در راديوى مزبور قصّه‌ى مباهله را نقل كرد تا آنجا كه گفت :\r\nبزرگ اسقف‌هاى نصارا يك شب قبل از جريان مباهله با هم‌كيشان خود گفت :\r\n« بايد ديد پيامبر فردا چه كسى را با خود مىآورد . اگر اصحابش را آورد ، با او مباهله كنيد ؛ امّا اگر اهل‌بيتش را آورد ، خير ! »\r\nاتّفاقاً فردا ديدند كه حضرت آمدند و علىّبن ابىطالب عليه السلام و حسن و حسين عليهما السلام و فاطمه عليها السلام را با خود آورده‌اند . گفت :\r\n« نه ، ديگر ما مباهله نمىكنيم . اين قابل مباهله نيست ! »\r\nاز راديو عربستان وقتى اين را شنيدم ، با خود گفتم :\r\nعجيب است كه خدا حق را گاهى بر زبان منكرين آن جارى مىكند !\r\n\r\nتجليل خداوند از حضرت هارون عليه السلام\r\nدر سوره‌ى طه داستان حضرت موسى عليه السلام بيان شده است . در آنجا مىخوانيم كه ايشان آمدند و مردم را به يكتاپرستى دعوت كردند .\r\nبعد وقتى داستان ساحران را نقل مىكند ، مىفرمايد : هنگامى كه\r\n\r\n\r\n","description":"","footnote":"\r\n( 1 ) - / الرعد ، 43 .\r\n","page_name":" 133 ","page_number":133},
  {"content":"\r\n\r\nمىخواستند نمايش سحرآميز خود را آغاز كنند ، به موسى گفتند :\r\n« تو اوّل عصايت را مىاندازى يا ما طناب‌هايمان را بيندازيم ؟ » گفت :\r\n« شما طناب‌هايتان را بيندازيد . »\r\nبعد كه نوبت به حضرت موسى مىرسد ، ايشان دچار ترس مىشود . خدا به او قوّت قلب مىدهد كه نترس و عصا را بينداز !\r\nتا اين جاى داستان صحبت از موسى است و نام ديگرى در بين نيست . تا آنجا كه ساحران معجزه ى آشكار را مىبينند و ايمان مىآورند . اينجاست كه به اوج داستان رسيده‌ايم . وقتى كه ساحران ايمان آوردند ، نگفتند :\r\nآمَنّا بِرَبِّ موسى . بلكه گفتند :\r\n« آمَنَّا بِرَبِّ الْعَالَمِينَ : رَبِّ مُوسَى وَ هَارُونَ » . « 1 »\r\nچطور اينجا ناگهان اسم هارون آمد ؟ بحث ، بحث موسى بود . وقتى كه قرآن مىخوانيد ، همه‌اش اسم حضرت موسى است . در لحظه‌ى آخر كه ايمان آوردند و تحوّل رخ داد ، آنجا بايد ذكر خير هارون به ميان آيد ؛ چرا كه هارون هم زحمت كشيده است ! گرچه خودش در سايه ايستاده و خودنمايى نكرده است ، امّا خدا در جاى مناسب ، به نقش او اشاره مىكند تا او هم مطرح شود و مورد تجليل قرار گيرد .\r\n\r\nديگر مردان شماره‌ى دو !\r\nدر قضيّه‌ى حضرت ابراهيم عليه السلام هم خداوند بعد از آنكه مرتّباً از حضرت ابراهيم عليه السلام صحبت مىكند ، ناگهان مىگويد : « فَامَن لَهُ لُوطٌ » . « 2 »\r\nلوط هم به او ايمان آورد .\r\nلوط ، شخص دوّمِ اين جمع و سهيم در اين حركت است ؛ لذا خدا فراموشش نمىكند و اجر او را ضايع نمىنمايد . نامِ مؤمن آل‌فرعون هم قبل\r\n\r\n\r\n","description":"","footnote":"\r\n( 1 ) - / اعراف ، 121 و 122 .\r\n( 2 ) - / عنكبوت ، 26 .\r\n","page_name":" 134 ","page_number":134},
  {"content":"\r\n\r\nاز پيامبرى حضرت موسى عليه السلام برده شده است . او هم ايمانش را در ميان قومش مخفى مىكرد .\r\nافرادى كه نامشان برده شد ، / ب‌شخصيت‌هاى دوّمى هستند كه پشت پرده مىايستند و مرتّباً در حال تعامُل با شخصيّت اوّل هستند . وقتى شخصيّت‌هاى اوّل نداى توحيد سر مىدهند ، انتظار دارند پژواك اين ندا به سوى ايشان باز گردد و جوابى از سمت مقابل بشنوند . پيامبر ، در حكم آينه است . بايد در مقابل آينه چيزى قرار گيرد تا نمايشِ نور و انعكاس تكميل گردد . شخصيّت‌هاى دوم هستند كه اين مجموعه را كامل مىكنند . /\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nدرس نهم آيات 29 - / 23\r\nءَأَتَّخِذُ مِن دُونِهِ آلِهَةً إِن يُرِدْنِ الرَّحْمنُ بِضُرٍّ لَاتُغْنِ عَنِّي شَفَاعَتُهُمْ شَيْئاً وَلَا يُنقِذُونِ « 23 » إِنِّي إِذًا لَفِي ضَلَالٍ مُبِينٍ « 24 » إِنِّي آمَنتُ بِرَبِّكُمْ فَاسْمَعُونِ « 25 » قِيلَ ادْخُلِ الْجَنَّةَ قَالَ يَا لَيْتَ قَوْمِي يَعْلَمُونَ « 26 » بِمَا غَفَرَ لِي رَبِّي وَجَعَلَنِي مِنَ الْمُكْرَمِينَ « 27 » وَمَا أَنزَلْنَا عَلَى قَوْمِهِ مِنْ بَعْدِهِ مِن جُندٍ مِنَ السَّماءِ وَمَا كُنَّا مُنزِلِينَ « 28 » إِن كَانَتْ إِلَّا صَيْحَةً وَاحِدَةً فَإِذَا هُمْ خَامِدُونَ « 29 »\r\nآيا غير از او معبودانى را انتخاب كنم كه اگر خداوند رحمان بخواهد زيانى به من برساند ، شفاعت آن‌ها كمترين فايده‌اى براى من ندارد و مرا ( از مجازات او ) نجات نخواهند داد ؟ ! اگر چنين كنم ، من در گمراهى آشكارى خواهم بود . ( به همين دليل ) من به پروردگارتان ايمان آوردم ؛ پس به سخنان من گوش فرا دهيد . ( سرانجام او را شهيد كردند و ) به او گفته شد : « وارد بهشت شو . » گفت : « اى كاش قوم من مىدانستند ، كه پروردگارم مرا آمرزيده و از گرامىداشتگان قرار داده است ! » و ما بعد از او بر قومش هيچ لشكرى از آسمان نفرستاديم ، و هرگز سنّت ما بر اين نبود ؛ ( بلكه ) فقط يك صيحه‌ى آسمانى بود ، ناگهان همگى خاموش شدند .\r\n/ ب\r\n\r\nحبيب نجّار در ضيافتِ ميوه‌هاى نامحدود و سايه‌هاى ممدود ! /\r\nحضرت على عليه السلام به هنگام دعا و مناجات با خداوند مىگويند :\r\nما خُيْرٌ بِخَيْرٍ بَعْدَهُ النَّارُ وَ ما شَرٌّ بِشَرٍّ بَعْدَهُ الْجَنَةُ . « 1 »\r\nآن چيزى كه به آتش دوزخ بينجامد - / هر چه باشد - / خير نيست و آنچه به بهشت‌منتهى شود - هر چه باشد - شر نيست .\r\n\r\n\r\n","description":"","footnote":"\r\n( 1 ) - / نهج البلاغه ، كلمات قصار 387 .\r\n","page_name":" 137 ","page_number":137},
  {"content":"\r\n\r\nاين جملات اين درس بزرگ را در خود نهفته دارد كه بايد در فكر تنعّم جاويد بود و متقابلًا از عذاب ابدى بايد دورى گزيد . هم لذّت ناپايدار را دلبستگى نشايد و هم درد و رنج كوتاه‌مدّت را تحمّل بايَد ! بزرگان و اوليا هنرشان اين بود كه اين درس‌ها را نصب‌العين خود قرار داده بودند . يكى از اين بزرگان حبيب نجّار بود . به احتمال زياد او را به جرم افشاگرى شهيد كردند و چنان كه از آيات استفاده مىشود ، عذاب دردناكى بر او وارد كردند .\r\nدر بعضى از تفاسير آمده است :\r\nبعد از آنكه او از دوردست آمد و مردم را به ايمان دعوت كرد ، گرفتندش و زير دست و پا انداختندش و آنقدر به او لگد زدند تا به شهادت رسيد .\r\nعجيب اينجاست كه / ب‌قرآن اين بخش از داستان حبيب را ناديده مىگيرد و به مقطعِ قبل از مرگ او را به بعد از مرگش بُرش مىزند / و مىگويد : « به او گفته شد كه در بهشت داخل شو ! »\r\nاو به محض اين‌كه جايگاه كرامت خدا را ديد و چشمش به حور و قصور افتاد و / ب‌سايه‌هاى ممدود و ميوه‌هاى نامحدود / و تخت‌ها و چشمه‌ها را ديد ، به وجد آمد . ديد عجب جاى دلگشا و مصفّايى است ! گفت :\r\n« چه خوب بود كه قوم من هم اين بخشش‌ها و كرامت‌ها را مىديدند ! »\r\nپيغمبر اكرم صلى الله عليه و آله يك بار فرمودند :\r\nتنها كسى كه هم در زندگى و هم پس از مرگ ، قومش را نصيحت كرد ، همين صاحبِ ياسين : حبيب بود . « 1 » حبيب وقتى زنده بود ، گفت :\r\n« از رسولان پيروى كنيد ! همان‌ها كه از شما پاداشى نمىخواهند و خودْ هدايت يافته‌اند ! » و پس از مرگش هم گفت :\r\n« اى كاش مردم مىدانستند كه پروردگارم مرا بخشيد و كرامتم بخشيد ! »\r\n\r\n\r\n","description":"","footnote":"\r\n( 1 ) - / تفسير صافى ، ج 4 ص 251 : ورد فى حديث مرفوعاً انه نصح قومه حياً و ميتاً .\r\n","page_name":" 138 ","page_number":138},
  {"content":"\r\n\r\n\r\nدعاى بىعمق و بُن ممنوع !\r\n/ ب « حبيب نجّار » مصداق بارز انسانى بود چون ما ، كه يك پاى تجارت سودآورى شد كه خدايش براى او ميسّر كرده بود : عمر كوتاهش را - / كه سرمايه‌ى او بود و اگر نمىفروختش ، دير يا زود از كفَش مىگرفتند - / به انتخاب و اختيار خود فروخت و در ليستِ « مُكرَمين » جاى گرفت . /\r\nانسان بايد وجب به وجب بهشت را بخرد . بايد حورالعين را از خدا بخواهد . اينجا بايد مهريّه‌اش را بپردازد . بايد اوقات مخصوص دعا ، مثل ماه مبارك رمضان و شب‌هاى جمعه و نيز بقيه‌ى ساعت‌هاى عمر را قدر بدانيم و در هر مجلس وعظ و دعايى كه مىرويم و در هر موقعيّتى حدّاقل يك نعمت از نعمت‌هاى بهشتى را از خداوند دريافت كنيم .\r\nاميرالمؤمنين على عليه السلام در وصيت نامه خود به امام حسن و امام حسين ( عليهما السلام ) مىفرمايد :\r\nاعملا للأجر ! « 1 »\r\nبراى پاداش خدا كار و تلاش كنيد .\r\nانسان بايد به / ب‌رابطه‌ى ميان عمل مادّى و عادّى خود و پاداش غيبى و نامحسوس آن / باور داشته باشد . در باب دعا گفته‌اند :\r\nبه گونه‌اى دعا كنيد ، كه گويا اجابت خداوند ، پشت در ايستاده است !\r\nبه گونه‌اى نباشد كه بىعمق و بُن ، و بىباور و عقيده دعا كنيم . گاهى مثلًا / ب‌دعا مىكنيم : « خدايا پول مىخواهم . » امّا در ذهنمان مىگوييم : « پول را بايد با تلاش و شيوه‌هايى كه مردم براى پولدارشدن برگزيده‌اند ، به دست آورد ! دعا كه براى آدم پول نمىشود ! » اين بىباورى ، دعا را از درون تهى مىكند / ؛ گويا اصلًا دعا نكرده‌ايم . بايد باور داشته باشيم و اين گونه به خود تلقين كنيم\r\n\r\n\r\n","description":"","footnote":"\r\n( 1 ) - / نهج البلاغه ، باب الوصايا ، 47 .\r\n","page_name":" 139 ","page_number":139},
  {"content":"\r\n\r\nكه وقتى دعا مىكنيم ، به دنبالش اجابت هم حتماً خواهد بود .\r\n/ ب‌بعد از خواندن نمازهاى يوميّه هم بايد خيلى جدّى و با حالتى كه انگار سپرده‌اى را به بانك داده‌ايم و در حساب جارىمان وجهى ريخته‌ايم ، به خدا بگوييم :\r\n« خُب . اين هم از اين ! خدايا ! اسم حورالعين‌ها را كه در حسابمان نوشتى ! » /\r\n/ ب‌گاه در ماه رمضان و در قالب دعاى تكرار شونده‌اى مىخوانيم :\r\nوِ بَكَأسٍ مِنْ مَعينٍ مِنْ عَيْنٍ سَلْسَبيلٍ فاسْقِنا وَ مِنَ الْحُورِ الْعينِ بِرَحْمَتِكَ فَزَوِّجْنا وَ مِنَ الْوِلْدانِ الُمخَلَّدينَ كَانَّهُمْ لُؤْلُؤٌ مَكْنُونٌ فَاخْدِمْنا وَ مِنْ ثِمارِ الْجَنَّةِ وَ لُحُومِ الطَّيْرِ فَاطْعِمْنا وِ مِنْ ثِيابِ السُّنْدُسِ وَ الْحَريرِ وَ الاسْتَبْرَقِ فَالْبِسْنا ! « 1 »\r\nامّا شايد حتى به الفاظ هم توجّه نداشته باشيم و اگر هم التفات داشته باشيم ، گفتار و دعايمان را علّتِ تحقّق آن آرزوهاى بهشتى نمىپنداريم . / اين صحيح نيست . مؤمنِ معتقد به غيب ، بايد در اين اعتقاد جدّى باشد . باور كنيم كه :\r\nبايد اين باور با وجودمان عجين شود . اگر چنين باشد ، استجابت دعا در يك قدمى است . به يك داستان كه اوج باور قلبى در آن به نمايش گذاشته شده است ، توجّه كنيد :\r\n\r\nخواستگارى امام زين‌العابدين عليه السلام !\r\nروزى حضرت زين العابدين ، علىبن الحسين عليه السلام لباس‌هاى نو پوشيدند و خود را معطّر كردند و در خيابان‌هاى مدينه حركت مىكردند . كسى خدمت حضرت رسيد و گفت :\r\n« كجا با اين وضع ؟ » حضرت گفتند :\r\n\r\n\r\n","description":"","footnote":"\r\n( 1 ) - / مستدرك الوسائل ، ج 5 ، ص 80 .\r\n","page_name":" 140 ","page_number":140},
  {"content":"\r\n\r\n« الى مسجد جدى رسول الله صلى الله عليه و آله أخطب الحور العين الى الله عزوجل » « 1 »\r\nبه مسجد جدم رسول خدا مىروم تا از خداوند حورالعين را خواستگارى كنم .\r\n\r\nسخنان حبيب نجّار تاريخ مصرف ندارد !\r\nسخنان كوتاهِ حبيب صاحب ياسين كه به قيمت به زبان آوردن آن‌ها جان شيرينش را از كف داد ، امروز بعد از 2000 سال ، هنوز هم طراوت و تازگى دارد . سيصد قرن ديگر هم اگر دنيايى باشد ، اين كلمات ، نو و تازه است ؛ چرا كه ناظر به مسائل عميق و كليدى انسانى است و تاريخ مصرف ندارد .\r\n/ ب‌اين برهانِ دندان‌شكن كه : خدايان دروغين نمىتوانند از من دفع ضررى كنند كه خداى راستين متوجّه من كرده است ، سخن كوچكى نيست . يك بار ديگر بشنويد :\r\n« ااتَّخِذُ مِنْ دوُنِهِ آلِهةً إَنْ يُرِدْنِ الرَّحْمنُ بِضُرِّ لا تُغْنِ عَنّى شَفاعَتُهُمْ شَيئاً وَ لايُنْقِذُونِ . »\r\nگويا نطق و منطقِ حبيب هنوز از وراى قرن‌ها در زير گنبد كبود ، طنين‌افكن است . /\r\n/ ب\r\n\r\nگر گدا كاهل بُود ، تقصير صاحبخانه چيست ؟ /\r\nانسان در درونش اين حس هست كه مىخواهد غير از خدا « حاشيه‌ى\r\n\r\n\r\n","description":"","footnote":"\r\n( 1 ) - / بحارالانوار ، ج 46 ، ص 59 . تاريخ الامام السجاد ، باب 5 ، ح 13 .\r\n","page_name":" 141 ","page_number":141},
  {"content":"\r\n\r\nامنى » بيابد تا در صورت لزوم به آن پناه ببرد ؛ بلكه از خطرى كه خدا مىتواند براى او فراهم كند ، فرار كند ! اين حس در ما هم كم و بيش هست ! بنده به خودم كه مراجعه مىكنم ، مىبينم در دلم اين حالت هست ! معلوم مىشود بقيّه هم همين طور هستند ! چون به اعتبار بشربودن ، همه مثل هم هستيم ! گاه حاشيه‌ى امنى كه مىسازيم ، شفاعتِ شُفعاست . مىگوييم :\r\n« انشاءاللَّه شفيعى پيدا مىكنيم ! » البتّه شفيع هست ؛ امّا جز خدا نيست ! اگر هم باشد ، بىاذن خدا كارى از دست شفيعان برنمىآيد .\r\nآلهه‌ى دست‌سازى كه بشر براى خود تراشيده است ، پىجويىِ خدا « من دونِه » است . در درس قبل گفتيم كه « منْ دونه » به اين معناست كه خداوند ، سلطان و برهان و دليلى بر مردم نازل نفرموده و نگفته است كه اين آلهه ، راه من هستند و اگر آنان را وسيله قرار دهيد ، به من رهنمون مىشويد . بنابر اين ، پويش اين راه به گمراهى آشكار منتهى مىشود و حبيب نجّار هم به اين نتيجه اشاره كرده است . مىگويد :\r\nلا تُغْنِ عَنّى شَفاعَتُهُمْ شَيئاً وَ لا يُنْقِذُونِ .\r\nشفاعت آن‌هاكمترين فايده‌اى براى من ندارد و مرا ( از مجازات او ) نجات نخواهد داد .\r\nنه به طورمستقل قدرتى دارند و نه نزد خدا جايگاه و منزلتى دارند تا از او قدرت كسب كنند . آنها نمىتوانند در برابر خدا ايستادگى كنند و مرا از آتش جهنّمى كه احياناً خدا برايم تدارك ببيند ، نجات دهند . از اين رو با طناب اين آلهه به چاه گمراهى و ضلالت نبايد رفت :\r\n« انّى اذاً لَفى ضَلالٍ مُبينٍ » .\r\nاگر چنين كنم ، من در گمراهى آشكارى خواهم بود .\r\nچه گمراهىاى بالاتر از اين‌كه من عدّه‌اى را به عنوان شفيع بپرستم و عمرم را براى آن‌ها مصرف كنم و در آخر هم به درد من نخورند ! چه بهتر كه از اوّل رهايشان كنم !\r\nبعد ( در آيه ى 26 ) مىگويد :\r\n« انّى آمنْتُ بِرَبِّكُمْ فَاسْمَعون » .\r\nمن به پروردگار شما ايمان آوردم . پس به سخنان من گوش فرا دهيد !\r\nراه صحيح اين است كه به خدا - / / ب‌كه فقط خداى منِ حبيب نيست و خداى شما هم هست / - / ايمان بياوريم و خودمان را نجات دهيم ! از خودش\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبخواهيم . چرا دنبال ديگرى برويم ؟ كى خدا عادت احسانِ خود را تغيير داده است كه ما به او بىاعتماد شده‌ايم ؟ / ب‌كى خسّت ورزيده كه چشم به كرم ديگرى دوخته‌ايم ؟ /\r\nدر هر شب جمعه خداوند ملَكى را مامور مىكند تا ندا دهد :\r\n« اى گناهكاران ! اى حاجتمندان ! اى فقرا ! بياييد به دنبال من ! بياييد و از من بخواهيد ! » « 1 »\r\n/ ب‌وقتى اوى صاحبخانه بارِ عام داده است ، چرا ماى گدا كاهلى كنيم ؟ /\r\n\r\nمبارزه‌طلبى آشكار\r\n« انّى آمنْتُ بِرَبِّكُمْ فَاسْمَعون ! »\r\nمن به پروردگار شما ايمان آوردم ، پس سخنان مرا بشنويد !\r\nمخاطبِ حبيب در جمله‌ى « بشنويد ! » كيست ؟ بعضى از مفسّرين گفته‌اند :\r\nمخاطبش همان / ب‌پيامبران اعزامى به انطاكيه / هستند . مىخواست گواهىدادنِ خود را به وحدانيّت خدا ، به سمع آنان برساند ؛ تا آنان شهادت دهند كه او ايمان به خدا آورده است .\r\nشايد صحيح‌تر آن باشد كه او به قوم كافرگفت كه بشنويد ! چون ديگر نامى از پيامبران در ميان نيست و طرفين گفتگو حبيب و قوم او هستند . او به آن‌ها گفت :\r\nبشنويد و بدانيد كه من مؤمنم . شما ديگر خود دانيد !\r\n\r\n\r\n","description":"","footnote":"\r\n( 1 ) - / خلاصه روايت مفصلى است از حضرت باقر عليه السلام ، ( بحارالانوار ، ج 86 ، ص 282 ، باب فضل يوم الجمعة وليلتها ، ح 27 . )\r\n","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nدرس دهم آيات 34 - / 30\r\nيَاحَسْرَةً عَلَى الْعِبَادِ مَا يَأْتِيهِم مِن رَّسُولٍ إِلَّا كَانُوا بِهِ يَسْتَهْزِؤُونَ « 30 » أَلَمْ يَرَوْا كَمْ أَهْلَكْنَا قَبْلَهُم مِنَ الْقُرُونِ أَنَّهُمْ إِلَيْهِمْ لَا يَرْجِعُونَ « 31 » وَإِن كُلٌّ لَّمَّا جَمِيعٌ لَّدَيْنَا مُحْضَرُونَ « 32 » وَآيَةٌ لَّهُمُ الْأَرْضُ الْمَيْتَةُ أَحْيَيْنَاهَا وَأَخْرَجْنَا مِنْهَا حَبّاً فَمِنْهُ يَأْكُلُونَ « 33 » وَجَعَلْنَا فِيهَا جَنَّاتٍ مِّن نَّخِيلٍ وَأَعْنَابٍ وَفَجَّرْنَا فِيهَا مِنَ الْعُيُونِ « 34 »\r\nافسوس بر اين بندگان كه هيچ پيامبرى براى هدايت آنان نيامد مگر اين كه او را استهزاء مىكردند ! آيا نديدند چه قدر از اقوام پيش از آنان را ( به خاطر گناهانشان ) هلاك كرديم كه آن‌ها هرگز به سوى ايشان باز نمىگردند ( و زنده نمىشوند ) ؟ ! و همه‌ى آنان ( روز قيامت ) نزد ما احضار مىشوند . و زمين مرده براى آن‌ها آيتى است ، ما آن را زنده كرديم و دانه‌هاى ( غذايى ) از آن خارج ساختيم كه از آن مىخورند ؛ و در آن باغهايى از نخلها و انگورها قرار داديم و چشمه هايى از آن جارى ساختيم .\r\n\r\nمعناى حسرت\r\nحَسَرَ الْماء ، و : اءنحَسَرالماء ، يعنى : آب در زمين فرو رفت . الْقَلْبُ الْحَسير ، يعنى دلِ تنگ . حَسران ، كسى است كه به خاطر آنچه از دست داده است ، شديداً پشيمان و غمگين است . وقتى انسان وضعى پيدا مىكند كه دلش كاملًا تنگ مىشود ، به آن « حسرت » مىگويند . « حسرت » يعنى تنگدلى .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nفلانى حسرت خورد ، يعنى دلش تنگ شد و به جايى رسيد كه ديگر نتوانست كارى كند . مُحَسِّر يكى از نام‌هاى خداست و در دعاها و نيز روايات به كار رفته است .\r\nيا حَسْرَةً عَلَى الْعِبادِ ! افسوس بر اين بندگان !\r\nهميشه وقتى چيزى را صدا مىزنيم ، يعنى وقت آن است كه بيايد . وقتى مىگوييم : « يا ويله ! » يعنى اى ويل بيا ! و اين بليغ‌تر از آن است كه بگوييم :\r\n« الويل له ! » . چون ، « الويل له » يعنى ويلى در جايى براى او خواهد بود .\r\nوقتى بگويند : « يا حسرتاه ! » يعنى :\r\nاى حسرت ! بيا كه الآن جاى تو است !\r\n\r\nمعناى حسرت‌ْخورىِ خداوند\r\nچه كسى به حال بندگان حسرت مىخورد ؟ خدا ؟ ملائكه ؟ انبيا يا كسانى ديگر ؟ اين جمله را چه كسى مىگويد ؟\r\nگاهى احتياج به فاعل و قائل نيست ؛ وضع به‌گونه‌اى است كه هر كس با آن وضع روبه رو شود ، چنين سخنى خواهد گفت . در حقيقت زبان حال است نه قال !\r\nپيشامدى رخ داده و حادثه‌اى اتّفاق افتاده است ؛ به گونه‌اى كه همه ، وقتى با آن روبرو شوند ، خواه ناخواه واكنش يكسان از خود نشان مىدهند .\r\nوقتى خداوند براى انسان‌ها رسولانى مىفرستد تا راه و رسم زندگى را به آنان بياموزند و قيد و بندها را از دست و پاى آن‌ها بگشايند ؛ ولى مردم به جاى آنكه از رسولان استقبال كنند و ارزش كار آن‌ها را بدانند ، پيامبران را به باد مسخره مىگيرند و / ب‌به جاى اصلاح خود ، آينه را مىشكَنند ! / آيا اين جاى تأسّف نيست ؟\r\nبنابر اين لازم نيست خداوند هم مثل انسان‌ها افسوس بخورد ؛ چرا كه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nخداوند وضع تأسّف‌بار انسان‌ها را مىداند . آنچه در اينجا مهم است ، بيان حال تأسّف‌بار انسان است و بس . در واقعْ به تعبير معروف :\r\nخُذِ الْغاياتِ وَ اْتُركِ الْمَبادى .\r\nنتيجه را بگير و مقدّمه را رها كن !\r\nصفت‌هايى مثل رضايت ، حبّ ، كراهت و مانند آن كه به انسان‌ها و خدا هر دو نسبت داده مىشود ، به آن معنا نيست كه خالق و مخلوق به يك گونه به اين صفت‌ها متّصف مىشوند . انسان مىشنود ، خدا هم مىشنود ؛ امّا اين گونه نيست كه خداوند هم مانند انسان‌ها نياز به دستگاه شنوايى داشته باشد ؛ بلكه آن علم و ادراكى كه انسان‌ها از طريق شنيدن به آن مىرسند ، اين علم و ادراك در خداوند وجود دارد .\r\nممكن است اين احتمال به ذهن بيايد كه « يا حَسْرَةً عَلَى الْعِباد » گفته‌ى حبيب ، صاحبِ ياسين است ؛ امّااين با سياق آيات نمىسازد ؛ چون صحبت از صاحب‌ياسين به پايان رسيده و خداوند پايان كار قوم او را بيان فرموده است كه‌اين قوم سرانجام به عذاب الهى گرفتار شدند . آيه‌ىموردبحث درصدد بيان مطلبى كلّى است كه عبارت از اين است كه افسوس بر بندگانى كه رسولى نيامد ؛ مگر آنكه مسخره‌اش كردند و خود را مستحق عذاب الهى نمودند .\r\n\r\nبلاغت در آيه‌ى مورد بحث\r\nعبارتِ يا حَسْرَةً عَلى الْعباد فقط در همين نقطه از قرآن آمده است و همين لطايف است كه سوره‌ى ياسين را قلب قرآن كرده است . البتّه كلمه‌ى « حسرة » به تنهايى در جاهاى ديگر قرآن هم آمده است ؛ مانند :\r\n« يَا حَسْرَتَى عَلَى مَا فَرَّطْتُ فِي جَنْب‌ِاللَّهِ وَ إِنْ كُنْتُ لَمِنْ السَّاخِرِينَ » . « 1 »\r\nولى « يا حسرةً على العباد » با اين تعبير در جاى ديگر قرآن نيامده است .\r\n\r\n\r\n","description":"","footnote":"\r\n( 1 ) - / زمر ، 56 .\r\n","page_name":" 147 ","page_number":147},
  {"content":"\r\n\r\nاين عبارت خيلى بليغ است . در اين جا از كلمه‌ى « عباد » استفاده شده است ؛ با آنكه كلمه‌ى « عبد » ساخت‌هاى جمع ديگرى مثل « عبيد » ، « اعْبُد » و « عَبَدة » هم دارد . « عباد » غالباً در قرآن براى افراد خوب به كار برده شده است ؛ نه افراد بد ؛ مثل :\r\n« عِبادُ الرَّحْمن » ، « فَادْخُلى فى عِبادى » و مانند آن .\r\nبايد بر اين مردم افسوس بسيار خورد ؛ كسانى كه اوّلًا « عباد » هستند ؛ يعنى كسانى كه اصل خلقت ، طينت و سرشت و سيرت آن‌ها خوب بوده و بايد خوب مىماندند ؛ امّا منحرف شدند و ثانياً بندگانِ خدا هستند . بنده‌ى خدا شايسته نيست خدا را كنار بگذارد و بنده‌ى ديگران شود !\r\nدر عبارت « يا حَسْرَةً عَلَى الْعِبادِ » تمام اين مفاهيمْ گنجانده شده است .\r\nاين سخن در بلاغت مانند آن است كه بگوييم :\r\n« رحمن » آن‌ها را عذاب كرد . يعنى :\r\nچقدر آنان بدرفتارى كردند ، كه « رحمن » ( كسى كه رحمت و مهر و محبّت او بىنهايت و غالب بر غضب اوست ) عذابشان كند .\r\n\r\nاستهزا ، بدتر از تكذيب\r\nاز اين آيه بر مىآيد كه ظاهراً استهزا از تكذيب بدتر است و يك مرحله به شقاوت نزديك‌تر است . ممكن است من نخواهم حقّى را قبول كنم ؛ امّا بيايم مسخره كنم و ديگران را هم وادار كنم كه قبول نكنند ، اين مرحله‌ى بدترى است .\r\nاز آيه معلوم مىشود كه تمام پيغمبران مورد تكذيب و استهزاى امّت‌ها قرار گرفته‌اند . خدا با اين بشر چه كند ؟ پى در پى براى آن‌ها پيغمبر بفرستد و آن‌ها هر پيغمبرى را دروغگو بنامند و مسخره كنند ؟ آيا اين ، جاى حسرت و افسوس نيست ؟ چرا جاى حسرت نباشد ؛ در حالى كه سرنوشت بشر به جرم\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاين شيوه رفتار با اولياى خدا به هلاكت مىانجامد . آيا مردم شك دارند كه خداى ارحم‌الرّاحمين آن‌ها را عذاب كند ؟ در ادامه‌ى آيه خداوند مىخواهد اين شك را بر طرف كند و به مردمى كه زنده‌اند و هنوز فرصت دارند ، تذكّر دهد كه به ارحم‌الرّاحمين بودن خدا مغرور نشويد . نگاهى به تاريخ بيندازيد ببينيد خداوند با گذشتگان شما چه كرده است ؟ :\r\n« أَلَمْ يَرَوْا كَمْ أَهْلَكْنَا قَبْلَهُم مِنَ الْقُرُونِ أَنَّهُمْ إِلَيْهِمْ لَا يَرْجِعُونَ »\r\nآيا نديدند چقدر از اقوام پيش از آنان را ( به خاطر گناهشان ) هلاك كرديم ؛ كه آن هلاك‌شدگان هرگز به سوى ايشان باز نمىگردند ( و زنده نمىشوند ) ؟\r\n\r\nوعده‌ى عذاب الهى يك تهديد خشك و خالى نيست !\r\nمگر اقوامى كه اين خطاب قرآن با آنان است ، نديده بودند كه اين عذاب‌ها بر گذشتگان ايشان واقع شده است ؟ اسلاف ما در گذشته ، به خاطر همين ناسپاسىها به هلاكت رسيدند . نه‌تنها به سختى افتادند كه از بين رفتند « أنَّهُمْ الَيْهِمْ لا يَرْجِعُونَ » يعنى : در سفرى بىبازگشت قدم نهادند . رفتند و تا ابد رفتند ! ديگر اميدى نيست كه به سوى آن‌ها باز گردند و اميدى به نجاتشان نيست ! فرصت امتحانشان سر آمد ؛ برگه‌هاى امتحانشان جمع‌آورى شد و صحنه‌ى امتحان را ترك كردند و تمام !\r\n/ ب‌اين تجربه‌ى تاريخى نشان مىدهد كه خداوند اگر وعده‌ى عذاب مىدهد ، يك تهديد خشك و خالى نيست و آن را بارها در خصوص اقوام پيشين عملى كرده است . چگونه تصوّر مىكنيم كه در مورد ما عملى نمىكند و به رغم اين‌كه ما بد عمل كنيم ، او به ما تخفيف كلّى مىدهد ؟ از كجا معلوم ؟ /\r\n\r\nمعنى قرْن و قُرون\r\nدر آيه‌ى 31 كلمه ( قرون ) جمع ( قَرْن ) آمده است . بايد معنى قرن چيست ؟\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمعناى متداول كلمه‌ى « قرن » ، واحدى از زمان برابر با « صد سال » است .\r\nكلمه‌ى « قرن » با « مقارنت » هم‌خانواده است و از لغت استفاده مىشود كه به كسانى كه در يك دوره‌ى زمانى معاصرند و با هم زندگى مىكنند ، « قرن » گفته مىشود ؛ يعنى به هر « نسل » يك « قرن » گفته مىشود . به « عصر » و « دوره » هم « قرن » گفته شده ؛ چون افراد آن دوره از نظر زمانى به هم نزديك هستند .\r\nاحتمالًا حدود سى سال ، يك قرن محسوب مىشود و لازم نيست كه صد سال بگذرد . اگر چه وجهى هم براى صد سال وجود دارد ؛ معمولًا حدّاكثر زمانى كه افراد مىتوانند با هم باشند ، صد سال است و خيلى كم پيش مىآيد كه شخصى از صد سالِ قبل هنوز باقى مانده باشد .\r\nدر هر صورت « قرن » در اين جا به معناى « نسل » است . آيه مىفرمايد :\r\n« وقتى عذاب‌ها مىآمد ، نسل‌ها از بين مىرفتند و ديگر تداوم نمىيافتند . »\r\n\r\nگيج از نعمت ، غافل از نقمت !\r\nنعمت‌هاى پى در پى خداوند - سبحانه و تعالى - باعث غفلت ما مىشود و ما را از غضب خداوند غافل مىسازد . / ب‌گيجِ نعمت‌ها هستيم و از نقمت‌ها غافليم / .\r\nحضرت زين العابدين در دعايى مىگويند :\r\nاذْهَلَنى عَنْ اقامَة شُكْرِكَ تَتابعُ طَوْلِك . « 1 »\r\nنعمت‌هاى پى در پى تو از سپاسگزارىات غافلم كرده است !\r\nنعمت‌هاى بسيار خداوند ، ما را از توجّه به اين نكته غافل كرده است كه ممكن است روزى اين نعمت‌ها نباشد . اگر خورشيد غروب نمىكرد ، مردم نمىفهميدند كه نور از خورشيد است و خيال مىكردند : همه چيز ، خودش نورانى است !\r\n\r\n\r\n","description":"","footnote":"\r\n( 1 ) - / بحارالانوار ، ج 91 ، ص 146 ، باب 32 ، ادعية المناجاة ، مناجاة الشاكرين .\r\n","page_name":" 150 ","page_number":150},
  {"content":"\r\n\r\n\r\nتقدّم انذار بر تبشير\r\nبه دليلِ همين غفلت ، اساس كار انبيا ، انذار و هشدار بوده است و تبشير در مرتبه‌ى بعد قرار دارد . در بسيارى از آيات قرآن ، انذار به تنهايى ذكر شده ؛ از جمله در همين سوره‌ى ياسين كه در آغاز سوره آمده است :\r\n« لِتُنْذِرَ قَوْماً مَّا انْذِرَ آباؤُهُمْ فَهُمْ غافِلُونَ » .\r\nدر آياتى هم به جنبه‌ى « مُبَشِّرِ رحمت » بودن و « سراج مُنير » بودن پيامبر اشاره شده كه آن هم در جاى خود لازم است . در پيامبر صلى الله عليه و آله ، رحمت الهى جلوه‌گر شده است و به همين جهت مثلًا در سوره‌ى احزاب ، صفت « مُبشّربودن » بر « نذيربودن » مقدّم است . امّا در قرآن ، به علّت نياز هميشگى مردم به هشدار و بيدارباش ، بيشتر انذار صورت گرفته تا تبشير ؛ همانطور كه به مسأله‌ى نهى از منكر بيش از امر به معروف در قرآن توجّه شده است . بشر سرسخت است و بيشتر به انذار وهشدار نياز دارد .\r\n\r\nمردم در نزد خدا مُحضَرند نه حاضر !\r\nبعد ( در آيه ى 32 ) مىفرمايد :\r\n« وَ انْ كُلٌّ لَمَّا جَميعٌ لَّدَيْنا مُحْضَروُنَ »\r\nو همه‌ى آنان ( روز قيامت ) نزد ما احضار مىشوند .\r\nآيا نسل‌هايى كه با عذاب الهى يا به مرگ طبيعى از دنيا رفتند و به سوى اقوامشان در دنيا باز نمىگردند ، به سوى خدا هم باز نمىگردند ؟ آيا كار آن‌ها براى هميشه تمام شده است ؟ خير ! نه‌تنها آنان ، كه همه‌ى نسل‌ها و مردمان قديم و جديد ، نزد خداوند احضار مىشوند . حتّى اين گونه نيست كه به اختيار خودشان بيايند و نزد خدا حاضر شوند ؛ آن‌ها را جلب و احضار مىكنند ؛ مُحْضَرند نه حاضر !\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n\r\nدرس يازدهم آيات 35 - / 30\r\nيَا حَسْرَةً عَلَى الْعِبَادِ مَا يَأْتِيهِم مِّن رَّسُولٍ إِلَّا كَانُوا بِهِ يَسْتَهْزِؤُونَ « 30 » أَلَمْ يَرَوْا كَمْ أَهْلَكْنَا قَبْلَهُم مِّنَ الْقُرُونِ أَنَّهُمْ إِلَيْهِمْ لَا يَرْجِعُونَ « 31 » وَإِن كُلٌّ لَّمَّا جَمِيعٌ لَّدَيْنَا مُحْضَرُونَ « 32 » وَآيَةٌ لَّهُمُ الْأَرْضُ الْمَيْتَةُ أَحْيَيْنَاهَا وَأَخْرَجْنَا مِنْهَا حَبّاً فَمِنْهُ يَأْكُلُونَ « 33 » وَجَعَلْنَا فِيهَا جَنَّاتٍ مِن نَّخِيلٍ وَأَعْنَابٍ وَفَجَّرْنَا فِيهَا مِنَ الْعُيُونِ « 34 » لِيَأكُلُوا مِنْ ثَمَرِهِ وَمَا عَمِلَتْهُ أَيْدِيِهِمْ أَفَلَا يَشْكُرُونَ « 35 »\r\nافسوس بر اين بندگان كه هيچ پيامبرى براى هدايت آنان نيامد ؛ مگر اين‌كه او را استهزا مىكردند . آيا نديدند چه قدر از اقوام پيش از آنان را ( به خاطر گناهانشان ) هلاك كرديم كه آن‌ها هرگز به سوى ايشان باز نمىگردند ( و زنده نمىشوند ) ؟ وهمه‌ى آن‌ها ( روز قيامت ) نزد ما احضار مىشوند !\r\nو زمين مرده براى آن‌ها آيتى است . ما آن را زنده كرديم و دانه‌هاى ( غذايى ) از آن خارج ساختيم كه از آن مىخورند . و در آن باغهايى از نخلها وانگورها قرار داديم ، وچشمه هايى از آن جارى ساختيم ، تا از ميوه ى آن بخورند ، در حالى كه دست آنان هيچ دخالتى در ساختن آن نداشته است . آيا شكر خدا را به جا نمىآورند .\r\n\r\nكشف اسماى الهى و رسيدن به مقام شهود\r\nهمه‌ى حقيقت‌هاى هستى ، جلوه‌هايى از اسماى حُسناى الهى است . و اگر انسان رابطه‌اى را كه بين حقايق و اسماى الهى وجود دارد ، كشف كند و از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nراه حقيقت‌ها - كه به تعبير قرآن ، آيات هستند - به اسماى الهى برسد ، مطالب بسيارى براى او روشن مىشود : مسأله‌ى معاد ، برانگيخته شدن در روز رستاخيز ، مسئوليّت ، ثواب و عقاب ، دوزخ و بهشت برايش آشكار مىشود .\r\nدر اين حال ، اين حقيقت‌ها اگر براى ديگران حقايق غيبى باشد ، براى او نزديك به شهود مىشود ؛ چون اسماءاللَّه برايش كشف مىشود .\r\nخداوند - سبحانه و تعالى - به طور مكرّر در قرآن دعوت به تفكّر نموده و مثلًا خواسته است كه مسأله‌ى زندگى و مرگ را مورد توجّه قرار دهيم و از پديده‌ى موت و حيات ، به آخرت پى ببريم .\r\n\r\nتهديدهاى الهى جدّى است و نه صِرفاً براى ارعاب !\r\nخداوند - سبحانه و تعالى - در اين چند آيه كه مورد بحث ماست ، دو مطلب را گوشزد مىفرمايد :\r\n1 - سرانجام كسانى كه پيامبران را تكذيب و استهزا كنند ، هلاكت است .\r\n2 - بشر بايد اين حقيقت را دريابد ، همانطور كه خداوند ، ارْحَمُ الّراحِمينْ و از همه مهربان‌تر است ، اشَدُّ الْمُعاقِبين هم هست و در جاى خود از همه شديدتر عقاب و مجازات مىكند . خداوند در آيه‌اى ديگر مىفرمايد :\r\n« وَلَنُذِيقَنَّهُم مِّنَ الْعَذَابِ الْأَدْنَى دُونَ الْعَذَابِ الْأَكْبَرِ لَعَلَّهُمْ يَرْجِعُونَ » . « 1 »\r\nبه آنان از عذاب نزديك‌تر ( عذاب اين دنيا ) پيش از عذاب بزرگ ( آخرت ) مىچشانيم ؛ شايد بازگردند !\r\nكسى فكر نكند چون خداوند رحمت بىمنتهاست ، هيچ گاه كسى را عذاب نمىكند و آنچه در باره‌ى بهشت و جهنّم گفته است ، فقط جنبه‌ى ارعاب و ( ترساندن ) دارد و به وقتش خدا همه را مىبخشد ! اين گونه نيست ! اگر بنا بود كه اين‌ها تعارُف و تهديدِ صِرف باشد ، نبايد قومى در دنيا عذاب\r\n\r\n\r\n","description":"","footnote":"\r\n( 1 ) - / سجده ، 21 .\r\n","page_name":" 154 ","page_number":154},
  {"content":"\r\n\r\nمىشد ؛ در حالى كه هلاكت قومى كه در سوره‌ى ياسين داستانشان آمده است و نيز اقوامى چون عاد و ثمود ، لوط و اصحاب‌الأيكه ثابت مىكند كه خداوند « اشَدُّ الْمُعاقِبين فى مَوضِعِ النَّكالِ وَ النَّقِمَة » « 1 » است !\r\nحتّى هر كس در زندگى شخصى خود ، به عذاب‌ها ، محروميت ها ، سختىها ، دردها ، رنج‌ها و عقب ماندگىهايى دچار مىشود كه گرچه اسباب مادّى و عادّى سبب‌سازِ آن بوده است ؛ ولى / ب‌مىتوان دست ناپيداى الهى و چوب بىصداى او را در آن‌ها رديابى كرد . /\r\nخداْ منتقم و جبّار ، مُعذّب و مُهلِك است . البتّه او ارحم‌الرّاحمين ، ودود ، غفّار ، رحمن و رحيم هم هست . حتّى معروف است كه رحمت او هم بيش از غضبش است و رحمتش بر غضبش سبقت گرفته است ؛ ولى اين گونه هم نيست كه مجاز باشيم دچار خيال خام شويم و اميدوارى بىقيد و شرط پيدا كنيم و همين اميد واهى باعث شود نسبت به گناهان جرأت پيدا كنيم .\r\n\r\nدست كم يك‌درميان غافل باشيد و بيدار !\r\nخداوند در آيه ى 33 مىفرمايد :\r\n« وَ آيَةٌ لَهُمُ الْارْضُ الْمَيْتَةُ احْيَيْناها وَ اخْرَجْنا مِنْها حَبّاً فَمِنْهُ يَأْكَلَونَ . »\r\nزمين مرده براى آن‌ها آيتى است : ماآن را زنده كرديم ودانه‌هاى ( غذايى ) از آن خارج ساختيم كه از آن مىخورند .\r\nدرك اين حقيقت براى بشر هميشه مشكل بوده است كه خداوند چگونه انسان‌هايى را كه مرده و پوسيده شده‌اند ، دوباره زنده مىكند ؟ اين ابهام را هر كسى حتّى اگر به روى خود نياورَد ، در عمق وجدانش احساس مىكند . حتّى\r\n\r\n\r\n","description":"","footnote":"\r\n( 1 ) - / از دعاى افتتاح است . كلّ جمله از اين قرار است :\r\nوَ ايْقَنْتُ انَّكَ أنتَ ارْحَمُ الرّاحِمين فى مُوضِعِ الْعَفْوِ وَ الرَّحْمَةِ وَ اشَدُّ الْمُعاقِبين فى مَوْضِعِ النَّكالِ وَ النَّقمة .\r\nو يقين دارم تو مهرباترينِ عالم - / در موضع عفو و بخشش - / و سخت‌ترين انتقام گيرندگان - / در مقام عقاب - / هستى .\r\n","page_name":" 155 ","page_number":155},
  {"content":"\r\n\r\nاين سؤال براى پيغمبران مطرح بوده است :\r\n« قال : انّى يُحيى هذِهِ اللَّهُ بَعْدَ مَوْتِها ؟ » « 1 »\r\nاو ( با خود 
  ] گفت : چگونه خدا اهل اين ويرانه‌ها را پس از مرگ زنده خواهد كرد ؟\r\nحضرت ابراهيم هم گفت :\r\n« رَبِّ أَرِنِي كَيْفَ تُحْيِي الْمَوْتَى » « 2 »\r\nخدايا به من نشان بده چگونه مردگان را زنده مىكنى ؟\r\nعلّت اين مشكل دو چيز بوده است :\r\n1 - بشر جاهل است . يا به كلّى نسبت به خدا جهل دارد و يا ممكن است با خدا آشنا هم باشد ولى از اسماى الهى بىخبر باشد .\r\n2 - بشر غافل است . غفلت ، طبعِ مگس را دارد ؛ هر چه آن را از خود دور كنى ، دوباره باز مىگردد .\r\nجهل تا به يقين تبديل شود ، كار مىخواهد . در روايت آمده است :\r\nوَ الْيَقينُ خَطَراتٌ . « 3 »\r\nيقين موج آبى است ؛ شعاعى است كه از جانب خدا مىآيد و به روح انسان خطور مىكند .\r\nبسيار اتّفاق مىافتد كه انسان در حالت غفلت است . مؤمن است و يقين هم دارد ؛ ولى غفلت او را فرا مىگيرد . امروز يقين دارد و فردا به گونه‌ى ديگرى است و پس فردا به گونه‌اى ديگر ! هر روز حالش دگرگون مىشود .\r\nخيلى از آقايان اين مطلب را به بنده فرموده‌اند :\r\n« ما چه كنيم ؟ گاهى مجلس ختمى ، تشيع جنازه‌اى ، رفتن به قبرستانى ، خبر زلزله‌اى و مواردى از اين دست ، باعث مىشود در آن لحظه حالى پيدا كنيم ؛ / ب‌معادانديش و مآل‌انديش / شويم و دست و پايمان را براى رفتن جمع\r\n\r\n\r\n","description":"","footnote":"\r\n( 1 ) - / بقره ، 259 .\r\n( 2 ) - / بقره ، 260 .\r\n( 3 ) - / المحاسن ، ج 1 ص 249 ، احمدبن محمد بن خالد البرقى ، بحار ، ج 67 ص 178 .\r\nعن عبدالله بن سنان قال : سمعت اباعبدالله عليه السلام يقول : الايمان فى القلب و اليقين خطرات .\r\n","page_name":" 156 ","page_number":156},
  {"content":"\r\n\r\nكنيم . ولى چند روز كه مىگذرد ، / ب‌باز با دنيا دوست مىشويم و با فناى آن كنار مىآييم ! / »\r\nطبيعت بشر ، همين است . اين آيه‌ها را فقط منكرين معاد نبايد بخوانند ؛ براى بنده هم هست . بايد پرده‌ى غفلت را بدريم تا حالت هشيارى و بيدارى به ما دست دهد . / ب‌اگر نمىتوانيم در بيدارى مستمر باشيم ، حداقل در غفلتِ مستدام هم فرو نرويم و دست كم يك‌درميان غافل باشيم و بيدار ! /\r\nاگر به چشم بصيرت بنگريم ، از راه مشاهده‌ى مرگ و زندگى گياهان در دنيا ، حيات بعد از مرگ را خواهيم ديد و شايد كمى پرده‌ى غفلت از جلوى چشم بصيرت ما برداشته شود .\r\nخداوند مىفرمايد :\r\n« وَ آيَةٌ لَهُمُ الْأَرْضُ الْمَيْتَةُ أَحْيَيْنَاهَا وَ أَخْرَجْنَا مِنْهَا حَبّاً فَمِنْهُ يَأْكُلُونَ « 33 » وَ جَعَلْنَا فِيهَا جَنَّاتٍ مِّن نَّخِيلٍ وَ أَعْنَابٍ وَ فَجَّرْنَا فِيهَا مِنَ الْعُيُونِ » ؛ « لِيَأْكُلُوا مِن ثَمَرِهِ وَ مَا عَمِلَتْهُ أَيْدِيهِمْ أَفَلَا يَشْكُرُونَ »\r\nاين زمين مرده و بىآب و علف را كه تا چشم كار مىكند ، خاك است و شن ، زنده كرده‌ايم .\r\n\r\nبطون تودرتوى قرآن\r\nبرخى از مفسّرين بر اين باورند كه هدف از بيان نعمت‌هاى الهى در آيات مزبور به لحاظ اين‌كه در انتهايش جمله‌ى « أَفَلَا يَشْكُرُونَ » ؟ آمده است ، برانگيختن وجدان شكر در انسان است .\r\nبايد دانست : اين تفسيرها هيچ كدام ديگرى را رد نمىكند . آيه ضمن اين‌كه وجدان ما را براى شكر برمىانگيزد ، آيتى بر قدرت و حكمت خداوند - سبحانه و تعالى - است . نه تنها در اينجا بلكه در موارد ديگر در قرآن نيز همين گونه است . اساساً لازم نيست يك تفسير از تفاسير قرآن با تفسير ديگر\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمخالف و مناقض و متضاد باشد ؛ هر چند ممكن است گاه چنين باشد .\r\nدر روايات مشاهده مىكنيم كه گاهى امامان عليهم السلام براى يك آيه ، تفسيرهاى مختلفى فرموده‌اند و منشأ اين امر را وجوه و بطون تودرتوى قرآن دانسته‌اند .\r\nاين گونه نيست كه اگر چيزى را از آيه‌اى فهميديم ، نتوانيم مطالب ديگرى از آن استفاده كنيم .\r\n\r\nيك نمونه تفسير زيبا از امام معصوم عليه السلام\r\nدر سخنان اهل بيت عليهم السلام تفسيرهاى بسيار شيرين ، لطيف و ظريفى وجود دارد . براى مثال هميشه در ذهن بنده بود كه تفسير اين آيه چيست ؟ :\r\n« وَمَن يَقْتُلْ مُؤْمِناً مُّتَعَمِّداً فَجَزَاؤُهُ جَهَنَّمُ خَالِداً فِيهَا » « 1 » .\r\nو هر كس ، فرد با ايمانى را از روى عمد به قتل برساند ، مجازات او دوزخ است ، در حالى كه جاودانه در آن مىماند .\r\nچرا اگر كسى ديگرى را بكُشد و بعد به باب توبه - كه هميشه به روى انسان باز است - / توسّل جويد ، بخشوده نشود و هميشه در جهنّم باشد ؟\r\nاين سؤال در ذهنم بود ؛ تا اين‌كه به روايتى از حضرت صادق عليه السلام برخورد كردم . حضرت فرموده‌اند :\r\nمراد از اين آيه كسانى هستند كه مؤمنين را به خاطرايمانشان مىكشند ؛ امّااگر كسى مؤمنى را به خاطر خشم و غضبى كه بر او چيره شده ، بكشد ، توبه‌اش اين است كه به جاى او قصاص شود . « 2 »\r\nمىبينيم كه امامان عليهم السلام به چه نكات مهمّى توجّه دارند .\r\nامامان ، با اين تفسيرهاى مختلف خواسته‌اند اشاره‌هايى به معانى گوناگون آيات قرآن بكنند و اين گونه نشود كه استفاده از قرآن ، اختصاص به بعضى از افراد چون زيد و عمرو و قتاده پيدا كند و ديگران محروم از فهم آن شوند .\r\n\r\n\r\n","description":"","footnote":"\r\n( 1 ) - / نساء ، 93 .\r\n( 2 ) - / الصافى ، ج 1 ص 448 - / البرهان ، ج 2 ص 148 .\r\n","page_name":" 158 ","page_number":158},
  {"content":"\r\n\r\nقرآن مائده‌اى است آسمانى كه هركس به اندازه‌ى فهم خود مىتواند از آن بهره‌مند گردد .\r\nدر آيه‌ى مورد بحث هم كه در خصوص زمين مرده و زنده‌شدنِ دانه‌هاى نباتى در آن است ، مىتوان گفت :\r\nاين آيه ضمن توجّه‌دادن به مسأله‌ى آخرت و بيان نشانه‌اى براى آنكه انسان ، حيات بعد از مرگ را درك كند و بپذيرد ، به مسأله شكر هم مىپردازد و ضمن توبيخ عدّه‌اى كه شكرگزار نيستند ، از آن‌ها مىخواهد كه به وظيفه‌ى شكرگزارى خود عمل كنند ؛ وظيفه در برابر پروردگار آسمان‌ها و زمين كه با حكمت و تدبير در قدرت خويش ، همه‌ى وسايل لازم را براى زندگى توأم با سعادت انسان فراهم نموده است .\r\n\r\nرمز نامكشوف مرگ\r\n« وَ آيَةٌ لَّهُمُ الْارْضُ الْمَيْتَةُ احْيَيْناها » .\r\nزمين مرده براى آنهاى آيتى است ، ما آن را زنده كرديم .\r\nمسأله‌ى مرگ و زندگى ، بشر را گيج كرده است . دانشمندان ، هرچند وقت يك بار ، مىگويند : چيزى را كشف كرديم و ژن مربوط به فلان بيمارى را شناسايى نموديم . امّا تاكنون نتوانسته‌اند بفهمند كه مرگ چيست و زنده بودن يعنى چه ؟ چيزى ناگهان زنده مىشود و از حيات برخوردار مىگردد ؛ دوران پر فراز و نشيب و پرهياهويى را پشت سر مىگذارد و در يك لحظه فرو مىنشيند و از بين مىرود !\r\nاين چه رمز و رازى است ؟ هنوز دانشمندان راز حيات و مرگ را در نيافته‌اند و احتمالًا هم به آن نرسند . اين يكى از مسائل غيبى خداوند است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nحبوبات ؛ عمده‌ترين غذاى بشر\r\n« وَ اخْرَجْنا مِنْها حَبَّاً فَمِنْهُ يَاْكُلَونَ » .\r\nودانه‌هاى ( غذايى ) از آن خارج ساختيم كه از آن مىخورند .\r\nخوراك اصلى بشر از ابتدا تاكنون همين حبوبات بوده و هست . ممكن است بشرِ پيش از تاريخ ، بيشتر گوشت مىخورده است ؛ ولى هنوز نظريه‌ى علمى ثابت شده‌اى در اين زمينه وجود ندارد .\r\nاكنون خودكفايى كشورها از نظر غذا بر اساس خودكفايى آن‌ها در توليد گندم ، جو ، ذرّت و ساير حبوبات ارزيابى مىشود . غذا ، اين‌هاست نه گوشت ! گوشت همانطور كه در روايات آمده ، جنبه‌ى « خورشت » را دارد .\r\nغذاى اصلى ، چيزى غير از گوشت است . و به همين علّت ، حبوبات نقش اساسى در تغذيه را دارند و خداوند هم وقتى صحبتِ خوراك پيش مىآيد ، از حبوبات ياد مىكند . بعد مىفرمايد :\r\n« وَ جَعَلْنَا فِيهَا جَنَّاتٍ مِّن نَّخِيلٍ وَ أَعْنَابٍ » .\r\nو در آن باغهايى از نخلها وانگورها قرار داديم .\r\nخداوند براى تنوع و نيز تكميل نيازهاى غذايى بشر ، ميوه‌هاى گوناگون مانند خرما و انگور را هم خلق فرموده است . بعد حضرت حق از چشمه‌هاى جوشان ياد مىكند :\r\n« وَ فَجَّرنا فيها مِنَ الْعُيُونِ » .\r\nوچشمه هايى از آن جارى ساختيم .\r\n\r\nقدرت‌نمايى خدا در غار علىصدر همدان\r\nآب اين چشمه‌ها كه از دل كوه و زمين مىجوشد ، از كجا تأمين مىشود ؟\r\nدر گذشته ، بين مفسّرين بحث بوده است كه اين آب‌ها از زمين مىجوشد .\r\nچگونه است كه خداوند مىفرمايد آب‌ها از آسمان‌ها مىآيد ؟\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبعضى از مفسّرين كه حالت تسليم داشته‌اند ، گفته‌اند :\r\n« چون خدا فرموده اين آب‌ها از آسمان مىآيد ، پس از آسمان است ؛ چه ما بفهميم و چه نفهميم . »\r\nعدّه‌اى ديگر براى آن يك « امّا » و « اگر » ترتيب داده‌اند و بر اساس حدس و گمان خويش مطالبى را بيان كرده‌اند .\r\nاكنون معلوم شده است كه همه‌ى آب‌هاى شيرين از آسمان است . حتماً به بعضى از غارها كه درون آن‌ها درياچه‌هاى زير زمينى است - مثل غار علىصدر همدان - رفته‌ايد ؛ يا در باره‌ى آن‌ها اطّلاعاتى داريد . درون غار جايى است كه بايد شش كيلومتر را بر روى آب با قايق طى كنيد تا به آخرش برسيد و بعد رود كوچكى از آن سرچشمه مىگيرد . درياچه‌ى به اين بزرگى ، يك رود بيشتر ندارد !\r\nاين رودهاى بزرگ همچون جيحون و نيل از كجا سرچشمه مىگيرند ؟\r\nهنوز منابع آب رودخانه‌هاى دجله و فرات را كه از كوه‌هاى واقع در تركيّه سرچشمه مىگيرند ، نتوانسته‌اند كشف كنند !\r\nاين سفره‌هاى عظيم زيرزمينى و چگونگى قرار گرفتن آن‌ها انسان را به تعجب وا مىدارد . بايد رفت و ديد و يا در كتاب‌ها خواند ؛ تا از اين حيث هم به نظاره‌ى قدرت‌نمايى خدا نشست .\r\n\r\nپشيمان‌شدن از دست‌دادن با رُبات !\r\nيكى از پزشكانى كه جرّاح اعصاب است و حدود سى سال در پاريس بوده ولى متولّد آنجا نيست ، مىگفت :\r\n« شماخدا راازكتاب شناخته‌ايد و ما خدا را در واقعيّات ديده‌ايم ! » مىگفت :\r\n« اگر بخواهند اعصاب دست را مثلًا با كامپيوتر بسازند ، بايد ساختمانى به اندازه‌ى يك مسجد بسازند . وقتى يك كودك توپى را در دست مىگيرد ،\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nخودش نمىداند كه در دست او چه مىگذرد . امّا او به‌گونه‌اى توپ را در دست مىگيرد كه نه از دستش رها شود و نه بر آن به اندازه‌اى فشار وارد شود كه انگشتانش در توپ فرو رود ! »\r\nبعضى از اين آدم‌هاى الكترونيكى ، بعضى از همين رُبات‌ها مصافحه هم مىكنند ! ولى وقتى شخص به او دست مىدهد ، آن قدر دستش را مىفشارد كه از دست دادن پشيمانش مىسازد ! با آنكه چقدر در ساخت و ساز آن دقّت به خرج داده‌اند .\r\n\r\nرُبات‌هاى كور !\r\nهنوز نتوانسته‌اند چشم ربات را بسازند . براى ربات سايه روشن‌هاى همه‌ى اشيا يكسان است . بنابر اين نمىتواند بين اشياء فرق بگذارد . اگر بخواهد از خيابان عبور كند ، ماشين و درخت و چيزهاى ديگر را يكسان مىبيند ، يا نمىتواند توقّف كند و مىرود و با ماشين برخورد مىكند و يا براى هميشه توقف مىكند و اصلًا حركت نمىكند ؛ چون ، هر مانعى را ماشين مىپندارد !\r\nاين چشم بشر است كه دور و نزديك و كم و زياد را از هم تشخيص مىدهد .\r\nدوربين‌هاى عكّاسى ، فقط در شرايط خاصّى مىتوانند عكس‌بردارى كنند ؛ در غير اين صورت ، عكس‌ها تار و نامفهوم مىشود . ولى چشم انسان در موقعيّت‌هاى مختلف و شرايط گوناگون مىبيند و اطّلاعات كافى در اختيار اعصاب چشم مىگذارد . واقعاً اين چشم چيست ؟\r\nاگر چند درخت در وسط كوير بكاريد ، بعد از مدّتى به وسيله‌ى ريشه‌هاى اين درختان ، يك سفره‌ى زيرزمينى آب در آنجا تشكيل مىشود . ابرهايى كه از آنجا عبور مىكند ، آنجا توقّف مىكنند و بر آن‌ها باران مىريزند ! چه عوامل\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nآشكار و پنهانى است كه اين‌گونه درختان را در دل كوير سيراب مىكند ؟\r\nخداوند بشر را دعوت به تفكّر و جستجو كرده و ما بايد اين مسايل را دنبال كنيم و زيبايىهاى خلقت خداوند را كشف كنيم .\r\n\r\nآب زمزم از كجا تأمين مىشود ؟\r\nآب زمزم ، بهترين آب روى زمين است . هيچ آبى در دنيا پيدا نكرده‌اند كه مانند آب زمزم باشد . منابع تأمين چشمه‌ى زمزم در مكّه و اطراف مكّه نيست ؛ چون سالى كه در مكّه باران زيادى مىبارد ، آب زمزم كم است و سال ديگر كه باران نمىآيد ، آب زمزم زياد است ! بعد از جستجوى بسيار ، سفره‌هاى آب چشمه‌ى زمزم را در طائف يافتند ! طائف تا مكّه حدود 70 كيلومتر فاصله دارد . سفره‌هاى زيرزمينى چاه‌هاى ديگر مكّه در خود مكّه است ؛ ولى آب چاه زمزم ، از طائف تأمين مىشود و خداوند از طائف ، آب را به مكّه آورده است !\r\n« لِيَأَكُلوُا مِنْ ثَمَرِهِ وَ ما عَمِلَتْهُ ايْديِهمْ » .\r\nتا از ميوه آن بخورند در حالى كه دست آنان هيچ دخالتى در ساختن آن نداشته است .\r\nدر اين آيه ، اگر « ما » موصوله باشد ، عبارت ما عَمِلَتْهُ ايْديهِمْ عطف به كلمه‌ى « ثمر » است و معناى آيه چنين مىشود :\r\n« تا از ميوه‌هاى آن باغ‌ها و نخلستان‌ها و نيز آنچه به دست خود توليد كرده‌اند ، بخورند . »\r\nو اگر « ما » نافيه باشد ، عبارت ما عَمِلَتْهُ ايْديِهمْ به اين معنى مىباشد :\r\n« اين ميوه‌ها و ثمرات را خودشان به وجود نياورده‌اند ؛ چون استخراج آب از زمين به دست بشر نيست . »\r\nبعضى از مفسّرين گفته‌اند :\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nچون در اينجا مقام ، مقامِ بيان آيات الهى است و آيه در صدد است تا نشانه‌هايى از قدرت و حكمت خداوند را بيان كند و نشان دهد كه هيچ كدام از اين‌ها را خود بشر انجام نمىدهد ، مناسب است كه « ما » را در اينجا « نافيه » معنا كنيم .\r\nتصوّر بنده اين است كه مىتوانيم همان معناى اوّل را برگزينيم و درهمان حال « ما » را نافيه فرض كنيم تا آيه به اين نكته اشاره و اشعار داشته باشد كه گر چه به ظاهر ، كاشت و برداشت حبوبات و آبيارى گياهان با آب چشمه‌ها و رودها به دست انسان صورت مىگيرد ، ولى تمام اين مراحل و عوامل را حضرت حق ساماندهى و سازماندهى مىكند و كارِ دست بشر نيست .\r\nاين تفسير ، با آيات ديگرِ قرآن هم سازگار است . در سوره‌ى واقعه ، آيه‌ى 66 مىخوانيم :\r\nزراعت‌هايى را كه داريد ، « اءَنْتُمْ تَزْرَعَونَهُ امْ نَحنُ الزَّارِعوُنَ » « 1 » ؟\r\nآيا شما آنها را زراعت مىكنيد يا ما ؟\r\nبعد در ادامه‌ى سوره‌ى يس مىخوانيم :\r\n« افَلا يَشْكُروُنَ » ؟\r\nچرا شكرگزار خداوند نيستند ؟\r\nبعد از آن همه يادآورى نعمت‌ها ، خداوند در قالب يك سؤالِ عتاب گونه مىگويد : آيا نمىخواهيد شُكر كنيد ؟ آيا اين همه نعمت ، شكر نمىطلبد ؟\r\nچرا اين قدر براى بشر سخت و گران مىآيد كه يك « الحمدُ للَّه » بگويد ؟\r\n\r\nآيا ابراهيم عليه السلام در يقينْ كاستى داشت ؟\r\nدر يكى از آيات شريفه‌ى سوره‌ى بقره مىخوانيم :\r\n« وَ اذْ قالَ ابْراهيمُ رَبِّ ارِنى كَيْفَ تُحْيِى الْمَوْتَى قالَ اوَلَمْ تُؤْمِنْ قالَ بَلى وَ لكِن\r\n\r\n\r\n","description":"","footnote":"\r\n( 1 ) - / واقعه ، 64 .\r\n","page_name":" 164 ","page_number":164},
  {"content":"\r\n\r\nلِّيَطمِئنَّ قَلْبى » « 1 »\r\nو ( به خاطر بياور ) هنگامى را كه ابراهيم گفت : « خدايا ! به من نشان بده چگونه مردگان را زنده مىكنى ؟ » فرمود : « مگر ايمان نياورده‌اى ؟ ! » ( ابراهيم ) گفت : « چرا ! ولى مىخواهم قلبم آرامش يابد . »\r\nبا توجّه به اين‌كه حضرت ابراهيم عليه السلام پيامبر اولوالعزم و معصوم بوده است و علاوه بر مقام رسالت ، مقام امامت هم داشته است ، چگونه بايد اين آيه را تفسير كرد ؟ آيا حضرت ابراهيم داراى يقين نبود ؟ آيا مراتب سه‌گانه‌ى علم‌اليقين ، عين‌اليقين و حق‌ّاليقين را طى نكرده بود ؟\r\n\r\nفضيلت على عليه السلام بر حضرت ابراهيم عليه السلام\r\nنه ! حضرت ابراهيم به درجه‌ى اعلى نرسيده بود . اين جمله كه : لَوْ كُشِفَ الْغِطاءُ مَا ازْددْتُ يَقيناً « 2 » اگر پرده كنار رود ، چيزى بر يقينم افزوده نخواهد شد .\r\nسخن امير مؤمنان است و غير ايشان را شامل نمىشود و غير ايشان اساساً مدّعى احراز چنين رُتبه و مرتبه‌اى نبوده‌اند .\r\nنيز آيه‌ى شريفه‌ى « إِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » « 3 » كه شروعش با كلمه‌ى « انّما » صورت‌بندى شده و در پايان هم مفعول مطلق تأكيدى « تطهيراً » آمده است ، نشان‌دهنده‌ى بالاترين مرحله‌ى كمال و تكامل است كه مخصوص اهل بيت عليهم السلام است و ديگران را راهى به آن نيست .\r\nاگر به مقايسه‌ى ميان پيامبران گذشته و امامانمان بنشينيم ، به وجود تفاوت‌ها و موارد امتيازِ ائمّه عليهم السلام پى مىبريم . براى مثال وقتى خداوند به حضرت زكريّا عليه السلام مىفرمايد كه قرار است به تو بچّه‌اى بدهيم ، زكريّا تعجّب\r\n\r\n\r\n","description":"","footnote":"\r\n( 1 ) - / بقره ، 260 .\r\n( 2 ) - / بحارالانوار ، ج 40 ص 153 وج 46 ص 135 .\r\n( 3 ) - / احزاب ، 33 .\r\n","page_name":" 165 ","page_number":165},
  {"content":"\r\n\r\nمىكند و مىگويد :\r\n« قالَ ربِّ أَنَّى يَكُونُ لِي غُلَامٌ وَ كانَتِ امْرَأَتِى عاقِرًا » .\r\nاو عرض كرد : پروردگارا چگونه ممكن است فرزندى براى من باشد ، در حالى كه پيرى به سراغ من آمده و همسرم نازا است .\r\nخداوند در جواب زكريا مىفرمايد :\r\n« قالَ كَذلِكَ قالَ رَبُّكَ هُوَ عَلَىَّ هَيِّنُ وَقَد خَلَقتُكَ مِن قَبلُ وَلَم تَكُ شَيئاً » « 1 » .\r\nفرمود : ( اين گونه است ؛ پروردگارت گفته اين بر من آسان است ؛ و قبلا تورا آفريدم در حالى كه چيزى نبودى . )\r\nبدينگونه خداوند هر كارى را بخواهد انجام مىدهد .\r\nسپس خداوند مىفرمايد :\r\n« قَالَ رَبِّ اجْعَل لِّى ايَةً قَالَ ايَتُكَ أَلَّا تُكَلِّمَ النّاسَ ثَلثَةَ أَيَّامٍ الّا رَمْزًا » « 2 »\r\n( زكريا ) گفت : پروردگارا ! نشانه‌اى براى من قرار ده . گفت : نشانه‌ى تو آن است كه سه روز جز به اشاره و رمز با مردم سخن نخواهى گفت ( و زبان تو ، بدون هيچ علت ظاهرى ، براى گفتگو با مردم از كار مىافتد . )\r\nاين وضعيّت با فضاى حاكم بر آيه‌ى شريفه‌ى « انَّما يُريدُ اللَّه ليُذْهِبَ عَنْكُمُ الرِّجْسَ اهْلَ الْبَيْت » « 3 » متفاوت است . هر كدام از انبيا را كه در مقابل اهل‌بيت عليهم السلام قرار مىدهيم و به مقايسه مىنشينيم ، آنگاه معلوم مىشود كه آن‌ها به مرحله‌ى اعلى نرسيده بودند . به هر تقدير حضرت ابراهيم عليه السلام به رغم اين‌كه شيخ‌الأنبياست و خيلى مقام والايى دارد ، احساس نياز كرد كه باور قلبى خود را در خصوص زنده شدنِ مُردگان به نحو عينى و عملى مشاهده كند .\r\n\r\n\r\n","description":"","footnote":"\r\n( 1 ) - / آل عمران ، 40 .\r\n( 2 ) - / آل عمران ، 41 .\r\n( 3 ) - / احزاب ، 33 .\r\n","page_name":" 166 ","page_number":166},
  {"content":"\r\n\r\nالبتّه تفسير ديگرى هم براى آيه در روايات آمده است . خداوند به حضرت ابراهيم عليه السلام خبر داد كه كسى به مقام خليل‌اللهى خواهد رسيد .\r\nحضرت ابراهيم عليه السلام با طرح اين خواسته - / كه كيفيّت احياى مردگان را به من ارائه كن ! - / نمىخواست بداند كه مرده چطور زنده مىشود ؛ بلكه از اين طريق مىخواست بداند كه آيا آن شخص كه به مقام خليل اللهى مىرسد ، خود اوست يا خير ؟\r\nاين تفسير از حضرت امام صادق عليه السلام روايت شده و در تفسيرهاى برهان و نورالثقلين هم آمده است . « 1 »\r\n\r\n\r\n","description":"","footnote":"\r\n( 1 ) - / اين روايت در تفسير برهان ، از امام رضا عليه السلام نقل شده است . تفسير برهان ، ج 1 ص 535 .\r\n","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n/ دوازده\r\n\r\nدرس دوازدهم آيات 36 - / 35\r\nلِيَأْكُلُوا مِن ثَمَرِهِ وَمَا عَمِلَتْهُ أَيْدِيهِمْ أَفَلَا يَشْكُرُونَ « 35 » سُبْحَانَ الَّذِي خَلَقَ الْأَزْوَاجَ كُلَّهَا مِمَّا تُنْبِتُ الْأَرْضُ وَمِنْ أَنفُسِهِمْ وَمِمَّا لَا يَعْلَمُون « 36 »\r\nتا از ميوه‌ى آن بخورند در حالى كه دست آنان هيچ دخالتى در ساختن آن نداشته است . آيا شكر خدا را به جا نمىآورند ؟ ! منزه است كسى كه تمام زوج‌ها را آفريد ، از آنچه زمين مىروياند ، و از خودشان ، و از آن چه نمىدانند .\r\n\r\nشكر نعمت ، نمودى از عبادت و راهى به سوى سعادت\r\nدر آيه‌هاى گذشته به نشانه‌هاى خداوند - سبحانه و تعالى - در زمين اشاره شد . اين نكته را دريافتيم كه خداوند ، زمين مرده را زنده مىكند و از آن حبوبات و ميوه‌ها را مىروياند و چشمه‌هاى آب را جارى مىسازد تا بشر از اين نعمت‌ها بهره‌مند شود و شكرگزار خداوند گردد .\r\nحكمت اساسى و هدف اصلى از نعمت‌هاى خداوند بر روى زمين تكامل بشر و رسيدن او به مقام والاى عبوديّت است :\r\n« وَ مَا خَلَقْتُ الْجِنَّ وَ الْإِنسَ إِلَّا لِيَعْبُدُونِ » « 1 »\r\n\r\n\r\n","description":"","footnote":"\r\n( 1 ) - / ذاريات ، 56 .\r\n","page_name":" 169 ","page_number":169},
  {"content":"\r\n\r\nمن جن و انس را نيافريدم جز براى اين‌كه عبادتم كنند .\r\nخلقت جن و انس يك حكمت دارد : انسان از عبوديّت و فرمان‌بردارىِ خواسته‌ها و شهوت هاى خود و ديگران آزاد شود ؛ اوج بگيرد و خداى يكتا را عبادت كند .\r\n/ صدق الله العظيم ي قرآن كريم ده\r\n\r\nنياز ، مقدمّه‌ى شُكر و عبوديّت است\r\nبنابر اينْ خوردن ، هدف نيست ؛ بايد من گرسنه بشوم ، نياز به خوراك پيدا كنم ، دنبال خوراك بروم و با آن سدّ جوع كنم و بعد از بر طرف شدن نياز و آرامش نفس ، اين نكته را به خود يادآورى كنم كه اگر او غذاى مناسب براى من نيافريده بود ، گرسنگى مرا از پا در مىآورْد ، خداوند - سبحانه و تعالى - را شُكر كنم .\r\nاگر انسان همواره سير بود به غذا و آب و خواب و . . . نياز نداشت و اگر هميشه سالم بود ، هيچ گاه به « نعمت » شكر دست پيدا نمىكرد و روح عبوديّت در او تقويت نمىشد .\r\nگاهى ما از خدا مىخواهيم به ما « پول » دهد . خداوند هم از هر راهى شده آن پول را براى ما مىفرستد . حال كدام يك از اين دو نعمتْ بزرگ‌تر است ؟\r\nپولى كه به دست من آمد ؛ يا اجابت دعاى بنده از سوى خدا ؟\r\nاين‌كه خداوند دعاى مرا اجابت فرمود ، نعمت بزرگترى است . اگر ما در اين مقام قرار بگيريم كه احساس كنيم كه « اوست » كه دارد به ما نعمت مىدهد ، اين خود نعمت بزرگى است .\r\nما از خدا مىخواهيم : خدايا به ما « عافيت » بده ! وقتى همه‌ى نعمت‌ها با هم جمع شود ، اسمش عافيت مىشود . يك كلمه است به جاى ميلياردها كلمه ؛ امّا بعد از عافيت ، نعمت ديگرى هم هست . آن چيست ؟ : الشُّكْرُ عَلَى\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nالْعافِيَةِ . « 1 » .\r\nشكر نعمتِ عافيت ، نعمت بالاتر و والاترى است . .\r\n\r\nصفات جمال و جلال حضرت حق\r\nسپس خداوند در آيه ى 36 مىفرمايد :\r\n« سُبْحَانَ الَّذِي خَلَقَ الْأَزْوَاجَ كُلَّهَا مِمَّا تُنْبِتُ الْأَرْضُ وَ مِنْ أَنفُسِهِمْ وَ مِمَّا لَا يَعْلَمُونَ . »\r\nمنزّه است كسى كه تمام زوج‌ها را آفريد ؛ از آنچه زمين مىروياند و از خودشان و از آنچه نمىدانند .\r\nتا اينجا - به اصطلاح ما - صفات ثبوتى خداوند بيان شد . به بعضى از نعمت‌هاى خداوند توجّه كرديم و در نتيجه با بعضى از صفات جمال خداوند آشنا شديم . حال بايد صفات جلال خداوند را هم درك كنيم .\r\n\r\n\r\n","description":"","footnote":"\r\n( 1 ) - / صحيفه سجاديه ( ابطحى ) ص 125 : اللهم انى أسألك العافية والشكر على العافية .\r\n","page_name":" 171 ","page_number":171},
  {"content":"\r\n\r\nآن خدايى كه اين نعمت‌ها را به ما داده ، از جنس ، نوع و گونه‌ى ما نيست .\r\nاو « سبّوح و قدّوس » است . براى درك سبّوح و قدّوس بودن خداوند كه خلاصه‌ى تمام صفات جلال ديگر است ، بايد دو مرحله را طى كنيم :\r\n1 - توجّه كنيم هر نقصى كه در مخلوق است ، نشان‌دهنده‌ى اين است كه خالق اين مخلوق ، آن نقص را ندارد .\r\n2 - همه‌ى نقص‌هاى مخلوق را در نظر بگيريم و همه‌ى آن‌ها را از خالق نفى كنيم .\r\nوقتى مىبينيم بشر گرسنه مىشود ، مىخوابد ، غافل مىشود ، فقير است و . . . مىفهميم خالق بشر ، گرسنه نمىشود ، نمىخوابد ، غافل نمىشود ، غنى است . وقتى تمام نقص‌ها را از او نفى كرديم - نه اين‌كه نفى آن‌ها را در ذهن تصوّر كنيم ؛ بلكه به اين درك برسيم كه خالق ، اين نقص‌ها را ندارد - سبّوح و قدّوس بودن خداوند را درك كرده‌ايم .\r\nدقيقاً به همين مطلب در روايات اشاره شده است .\r\nحضرت على عليه السلام مىفرمايند :\r\nبِتَشْعِيرِهِ الْمَشَاعِرَ عُرِفَ أَنْ لا مَشْعَرَ لَهُ وَ بِمُضَادَّتِهِ بَيْنَ الْأُمُورِ عُرِفَ أَنْ لا ضِدَّ لَهُ وَ بِمُقَارَنَتِهِ بَيْنَ الْأَشْيَاءِ عُرِفَ أَنْ لا قَرِينَ لَهُ . « 1 »\r\nآفرينش حواس به وسيله‌ى او دليل آن است كه او « حسّ » ندارد و از آفرينش اشياى متضّاد ، پى برده مىشود كه او ضدّ ندارد و از « قرين هم قرار دادن » بين اشيا معلوم مىشود كه خودْ قرين و همتايى ندارد .\r\nدر سوره‌ى ياسين مىخوانيم :\r\n« سُبْحانَ الّذى خَلَقَ الْازوجُ كُلَّها » .\r\nتمام مخلوقات زوج ، و تمام زوج‌ها مخلوق خدا هستند . زوج در دو معنى به كار برده شده است :\r\n1 - « بخش » و « گروه » . در سوره‌ى واقعه خداوند مىفرمايد : .\r\n« وكُنْتُمْ ازْواجاً ثَلاثَة » « 2 » . .\r\nو شما سه گروه خواهيد بود .\r\n2 - « قرين » و « همتا » . هر چيزى كه « همتا » ى چيز ديگر باشد ، « زوج » آن ناميده مىشود .\r\nدايره‌ى معناى دوّم از معناى اوّل تنگ‌تر است و ممكن است چيزى « همتا » نباشد ؛ ولى زوج به معناى اوّل باشد .\r\nبنابر معناى دوّم ، از زوج بودن مخلوق‌ها ، به نياز داشتن هر كدام به ديگرى پى مىبريم . زن به مرد و مرد به زن نياز دارد . زمين به آسمان و آسمان به زمين\r\n\r\n\r\n","description":"","footnote":"\r\n( 1 ) - / نهج البلاغه ، خطبه‌ى 186 .\r\n( 2 ) - / واقعه ، 7 .\r\n","page_name":" 172 ","page_number":172},
  {"content":"\r\n\r\nاحتياج دارد . ستاره‌ها به يكديگر نياز دارند . جاذبه‌ى ستاره‌ها هست كه آن‌ها را برپا داشته است . ولى آن كس كه اين زوج‌هاى نيازمند به يكديگر را خلق كرده است ، خود نيازمند نيست . پس ما از راه شناخت نياز مخلوقات به يكديگر ، مىتوانيم بفهميم كه خالق شان غنى و بى نياز است .\r\n\r\nانواع زوج‌ها\r\nبعد مىفرمايد :\r\n« مِمَّا تُنْبتُ الأَرضُ » .\r\nاز آنچه زمين مىروياند .\r\nما مىدانيم كه تمام گياهان ، نر و ماده دارند و اين نر و ماده‌ها به همديگر نيازمند هستند . و اگر عمل لقاح صورت نگيرد ، ازدياد گياهان ممكن نخواهد بود .\r\n« وَ مِنْ أنْفُسِهِم » .\r\nو از خودشان .\r\nدر بين انسان‌ها هم بالأخره بايد دو تا با هم باشند ؛ تا اولاد پيدا شود و نيز بتوانند زندگى آرام‌بخش داشته باشند .\r\n« وَمِمَّا لَا يَعْلَمُونَ » .\r\nو از آنچه نمىدانند .\r\nدر باره‌ى گياهان و نيز حيوانات ، مسأله‌ى زوجيّت روشن است ؛ امّا بعضى چيزها هم هست كه خبر نداريم و به مرور كشف مىشود و شايد هم تا آخر كشف نشود .\r\nبعد از آنكه الكترون و پروتون در اتم كشف شد ، معلوم شد كه اين‌ها نسبت به هم بارهاى الكتريكى مخالف دارند و براى برقرار ماندن اتم ، وجود هر دو لازم است . باردار بودن ذرّه‌هاى الكترون و پروتون نمودهاى مختلفى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nپيدا كرده است : قطب مثبت و منفى كه در برق وجود دارد ، الكتريسيته‌ى ساكن در ابر و به هنگام نزديك شدن ابرهايى با بارهاى مخالف و پديد آمدن رعد و برق و صاعقه ، همه‌ى اين‌ها همان زوجيّت بين اشياء را نشان مىدهد كه قبلًا از آن بىاطّلاع بوده‌ايم .\r\nنظام خلقت بر همين نيازمندى به يكديگر استوار است و نشانه‌اى بر غنى بودن و بى نيازى خالق است .\r\nاين گونه آيات ، كليدى در دست انسان است كه مىتواند قفل حقيقت را با آن‌ها باز كند . انسان وقتى گام در طبيعت مىگذارد و به باغ و بوستان و نيز به هر جاى نظام خلقت نظر مىاندازد و چگونگى اداره‌ى آن‌ها را مىبيند ، مىتواند خدا را بشناسد .\r\n\r\nكثرت تولّد پسران در زمان جنگ !\r\nخدا چه طور فرزندان بشر را به گونه‌اى خلق كرده كه به يكديگر احتياج پيداكنند ؟ وقتى به زندگى انسان‌ها نگاه مىكنيم ، مىبينيم كه شرايط لازم براى ادامه‌ى نسل ، چقدر دقيق و متناسب با اوضاع و احوال زندگى فراهم مىشود .\r\nدر شرايط معمولى ، وقتى نوع زاد و ولدها را بررسى مىكنيم مىبينيم : در يك بيمارستان ، وقتى پنجاه بچّه به دنيا مىآيد ، دختر و پسر بين آن‌ها ، متناسب است . جايى در دنيا نديده‌ايم كه فقط در آنجا پسر به دنيا بيايد و دختر نداشته باشند و يا برعكس ؛ امّا به هنگام جنگ ، كه معمولًا افراد ذكور جامعه ، درگير جنگ هستند و به طور طبيعى تعدادى از آن‌ها در كشاكش جنگ كشته مىشوند ، كودكانى كه در آن زمان به دنيا مىآيند ، بيشتر پسر هستند !\r\nبه هنگام جنگ داخلى لبنان ، وقتى بررسى كردند ، ديدند بيشتر بچّه‌هايى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nكه به دنيا آمده‌اند ، پسر هستند . اين مسأله را تحقيق كردند ، به اين نتيجه رسيدند كه هنگام جنگ ، معمولًا حالت ترس و هراس به وجود مىآيد و اين سبب مىشود كه بچّه‌ها پسر شوند ! و اين نظامى است كه خداوند قرار داده است .\r\nدر هنگام جنگ تحميلى - / و در شب‌هاى موشك‌باران تهران - / بنده در بيمارستانى در تهران شاهد بودم كه در يك شب ، شصت بچّه به دنيا آمد و پنجاه تا از آن‌ها پسر بودند !\r\nاين تقدير خداوند است كه تعداد دخترها و پسرها در هر جامعه‌اى متناسب باشند ؛ اگر چه ممكن است در خانواده‌اى تعداد فرزندان دختر يا پسرش بيشتر باشد .\r\n/ چه الحمد لله فهرس ده\r\n\r\nآيات قرآن ، نقطه‌ى شروع يك حركت عملى\r\nما بايد اين مفاهيم كليدى را كه آيات به دستمان مىدهد ، همراه داشته باشيم و بعد وارد خلقت شويم و در نظام خلقت و فطرت وجود خود ، كم‌كم خداشناسى را آغاز كنيم .\r\nاين‌گونه نيست كه ما با يك آيه ، يك باره خداشناس شويم ؛ نه ، ما بايد از اين نقطه شروع كنيم . آيات قرآن نقطه‌ى شروع يك حركت عملى در انسان است و انسان بايد به حركت خود ادامه دهد . شايد بنده بيست سال ، سى سال ، پشت درِ حقيقت و معرفت بايستم و در بزنم ؛ تا در يك لحظه اين پرده كنار رود و انسان يك چيز دستگيرش شود . و خيلى هم نبايد مغرور باشم و يك آيه‌ى قرآن را كه خواندم ، فكر كنم راه خداشناسى را پيدا كرده‌ام ؛ خير ! ممكن است حجاب‌هايى در من باشد ، گناه‌هايى مرتكب شده باشم ، غفلتى باشد و . . . البتّه راه اين است و راه‌هاى ديگر غلط است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nچگونه به معرفت دست يابيم ؟\r\nبا جمعى از دانشجويان در دانشگاه تهران بوديم . مكرّر به ما مراجعه مىكردند و مىگفتند :\r\n« چه كنيم كه خودمان را بسازيم ؟ و چه كنيم كه خدا را بهتر بشناسيم ؟ »\r\nبه آن‌ها گفتم :\r\n« آقايان اين طرف و آن طرف نرويد ! شيطان دائماً انسان را وسوسه مىكند .\r\nمثلًا مىگويد : گوشه‌نشينى اختيار كن ! ذكرى بگو ! فلان كار را بكن و . . . اگر ما همين را كه در قرآن ، دعاها و رساله‌ى مرجع تقليد است ، خوب عمل بكنيم ، به شناخت و معرفت مىرسيم . اگر بخواهيم راه‌هاى كج و معوَج را برويم ، خطرناك است و ممكن است در راه ، پرتگاهى باشد و پايمان بلغزد و سر از جاى ديگرى درآوريم . از همين جا كه خدا فرموده شروع كنيم ؛ خيلى هم تكلّف و تاسّف نداشته باشيم و با رفق و مدارا پيش برويم . »\r\nمىگويند : « كسى چند سال خود را از پا ، در چاه آويزان كرده بود و مىخواسته مثلًا به معرفت و خداشناسى دست يابد . » خدا در چاه نيست ! بهتر است از راهى كه خودش مشخّص كرده است ، شروع كنيم .\r\n\r\nراه معرفت ، تنزيه است\r\n« سُبْحانَ الَّذى خَلَقَ الْازواجَ كُلَّها » .\r\nمنزّه است كسى كه تمام زوج‌ها را آفريد .\r\nخداوند با بيانى كه در اين آيه مورد استفاده قرار داده است ، به ما آموخته تا از عبارت « سبحان‌اللَّه » براى تنزيه حضرت حق سود ببريم . در موارد مختلفى در قرآن از اين نوع تسبيح و تنزيه استفاده شده است . براى مثال در مواردى كه انسان - / متأثّر از وسوسه‌ى شيطان - / در صدد است تا خدا را به يكى از مخلوقاتش تشبيه كند ، به عبارت « سبحانَ » برمىخوريم .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nمهمترين ذكر\r\nشايد « سبحان اللَّه » مهمترين ذكر باشد . « اللَّه اكبر » هم تنزيه است . در روايات آمده است : « اللَّهُ اكْبَر » يعنى اللَّهُ اكْبَرُ مِنْ انْ يُوصَفَ . « 1 »\r\nيعنى دنبال اين نباشيد كه صفتى را براى خدا ، از اوصاف مخلوقات در نظر بگيريد . لا الهَ الَّا اللَّه هم تنزيه است . سبحان اللَّه هم اصل تنزيه است و احتمالًا در روايات داشته باشيم كه « الحمد للَّه » نيز تنزيه است .\r\nاگر بتوانيم اين « غيرها » ، « مخلوق‌ها » و « شبيه‌ها » را از ذهنمان بيرون كنيم ، نورانيّتى برايمان پيدا مىشود . امّا اگر بخواهيم خدا را از راه مخلوق و تشبيه به مخلوق پيدا كنيم ، خدا پيدا نمىشود ؛ بلكه به مخلوق مىرسيم .\r\nحضرت صادق عليه السلام فرمودند :\r\n« هر چه در ذهن خود توهّم كرده‌اى و خيال مىكنى خداست ، مخلوقى است كه به خودت باز مىگردد . » « 2 »\r\nيعنى منشأ آن وجود ، خود انسان و تراوشات ذهنى اوست و خداوند چيز ديگرى است . همين كه بگوييم : چيز ديگرى است ؛ بگوييم : خداوند سبّوح است ، قدّوس و منزّه است ، به خدا نزديك مىشويم . راه خداشناسى اين است .\r\n« وَ مِنْ انْفُسِهِم » .\r\nو از خودشان .\r\nمعناى ديگرى هم مىتوانيم براى اين قسمت از آيه‌ى كريمه در نظر بگيريم كه مفسّرين هم به آن اشاره كرده‌اند و آن زوجيّتى است كه بين دو\r\n\r\n\r\n","description":"","footnote":"\r\n( 1 ) - / مستدرك الوسائل ، ج 5 ص 328 عن ابى عبدالله عليه السلام .\r\n( 2 ) - / الكافى ، ج 1 ، ص 84 ، باب اطلاق القول بأنه شيىء ، ح 6 : « كلُّ موهومٍ بالحواسِ مُدْرَكٍ به ، تحدُّه الحواسُّ وتمثِّله فهو مخلوق . »\r\n","page_name":" 177 ","page_number":177},
  {"content":"\r\n\r\nجامعه ، امّت و جماعت مىباشد .\r\n\r\nنظرها و پرسش و پاسخ‌ها\r\nجناب استاد رحمانى « 1 » : كلمه‌ى « سبحان » در مواردى به كار برده مىشود كه با مسأله‌ى عظيم و مهمّى رو به رو هستيم و اين احتمال وجود دارد كه به خداوند نسبت عجز و ناتوانى داده مىشود و كسى فكر كند خداوند چنين كار عظيمى را نمىتواند انجام دهد . در اين‌جا كلمه‌ى « سبحان » آورده مىشود تا اين احتمال زدوده شود و از ساحت مقدّس خداوند ، هر عجز و ناتوانى نفى گردد .\r\nدر ماجراى معراج كه خداوند حضرت محمّد صلى الله عليه و آله را به آسمان‌ها برد ، ممكن است اين سؤال بشود كه چگونه بشر مىتواند همه‌ى كرات و آسمان‌ها را طى كند و در مقابل اشعّه‌ى تابناك خورشيدها ذوب نشود ؟ در اينجا خداوند مىفرمايد :\r\n« سُبْحَانَ الَّذِي أَسْرَى بِعَبْدِهِ لَيْلًا » . « 2 »\r\nكلمه‌ى « سبحان » براى اين آمده تا احتمال عجز و ناتوانى به خداوند نسبت داده نشود . خدا مىتواند بنده‌اش را به معراج ببرد و از اين امر عاجز نيست .\r\nدر آيه‌ى « سُبْحَانَ الَّذِي خَلَقَ الْازْواجَ كُلَّها » هم به علّت اين‌كه كلمه‌ى سبحان آمده - و به جاى آن خداوند نفرموده : اللّه الَّذِي خَلَقَ يا الرَّحْمنُ الَّذى خَلَقْ - اين استفاده را مىكنيم كه در اينجا بايد مسأله‌ى خيلى مهمّى در بين\r\n\r\n\r\n","description":"","footnote":"\r\n( 1 ) - / مرحوم آيت الله حاج آقا رحمانى همدانى ، از علما و سخنوران مشهور تهران در اين مجموعه‌درسها حاضر بودند ، و گاهى در پايان درس مبحثى يا سوالى را مطرح مىكردند كه با حضرت آيت الله العظمى مدرسى وحاضرين درباره آن به گفتگو مىپرداختند .\r\n( 2 ) - / اسراء ، 1 : ( پاك ومنزّه است خدايى كه بنده‌اش را در يك شب ، از مسجدالحرام به مسجدالأقصى - / كه گرداگردش را پر بركت ساخته‌ايم - / بُرد ؛ تا برخى از آيات خود را به او نشان دهيم ؛ چرا كه او شنوا و بيناست . )\r\n","page_name":" 178 ","page_number":178},
  {"content":"\r\n\r\nباشد ؛ مسأله‌اى كه به اين سادگى قابل فهم بشر نيست و لازم است گذشت زمان و كوشش‌هاى بسيار دانشمندان ، راز آن را بگشايد . اين مسأله مهم ، مسأله‌ى زوجيّت است . بنابر اين زوجيّت در اينجا ، به معناى قرين هم بودن و در كنار هم بودن نيست ؛ مثل اين كه دو لنگه كفش ، با هم قرين هستند ؛ يا دو درخت در كنار هم باشند ؛ يا مثبت و منفى كه در اشياء هست يا - همانطور كه در علم فلسفه اثبات كرده‌اند - هر موجود ، مادّه و صورت يا وجود و ماهيّت دارد و يا اصناف و ازواجى كه بين مردم هست ؛ مثلًا كسى كه عطّار است و ديگرى بزّاز ، يا همان ازواجى كه قرآن فرموده : « وَ لا تَمُدَّنَّ عَيْنَيكَ الى ما مَتَّعْنا بِهِ ازْواجاً مِنْهُمْ » « 1 » اين‌ها مهم نيست .\r\n\r\nآيا گياهان هم نر و ماده دارند ؟\r\nعبارت « مِمَّا تُنْبِتُ الْارْضُ » كه با كلمه‌ى « مِنْ » بيان شده - و مىخواهد يك مصداق براى زوجيّت ذكر كند - مىخواهد بگويد : « در گياهان هم زوجيّت وجود دارد » . شايد در زمان نزول قرآن كسى نمىدانست كه در گياهان هم بحث نر و مادّه وجود دارد . درخت خرما نر و ماده دارد و گياه نر گَرده‌افشانى مىكند . باد اين گَرده‌ها را بلند مىكند و به درخت خرماى ماده مىرساند و لقاح صورت مىگيرد ؛ گياه مادّه بارور مىشود و درخت خرما تكثير مىگردد .\r\nدر ابتدا گمان مىرفت كه زوجيّت و بحث نر و مادّه فقط در حيوانات معنا دارد ؛ ولى قرآن مىخواهد بگويد :\r\n« تمام نباتات ، انسان‌ها ، حيوان‌ها و چيزهاى ديگرى كه شما اطّلاع نداريد ، در عمق درياها و . . . اين‌ها همه نر و مادّه دارند . و خداوند هم مىخواهد بفرمايد : « من قدرت دارم و عاجز و ناتوان نيستم كه اين زوجيّت را قرار دهم . »\r\n\r\n\r\n","description":"","footnote":"\r\n( 1 ) - / حجر ، 88 .\r\n","page_name":" 179 ","page_number":179},
  {"content":"\r\n\r\nدر اين آيه كلمه‌ى « سبحان » براى تنزيه خداوند آمده است و اين تنزيه براى اين نيست كه خداوند را از زوج داشتن منزّه بداند ؛ بلكه براى اشاره به اهميّت مسأله‌ى زوجيت است ؛ يعنى به قدرى اين مسأله اهميّت دارد كه ممكن است كسى خيال كند از عهده‌ى خدا انجام چنين كارى بر نمىآيد و خداوند با كلمه‌ى « سبحان » عجز و ناتوانى را از خود نفى كرده است .\r\nاز اين جا ، اين نتيجه به دست مىآيد كه زوجيّتى كه در اينجا ذكر شده ، به معناى قرين بودن و در كنار هم بودن دو چيز نيست ؛ بلكه اشاره به امر فراترى دارد ؛ چيزى كه به تدريج در پيشرفت علوم فهميده مىشود و اكنون دانشمندان كشف كرده‌اند كه نه تنها در حيوانات بلكه در بسيارى از موجودات - چه گياهان و چه ساير اشيا زوجيّت وجود دارد .\r\n« سبحان » ، در اينجا به معناى تنزيه ذات اقدس احديّت است . يعنى خداوند متعال منزّه است از اين‌كه مثل همه‌ى اشيا ، زوج باشد ؛ بلكه او خالق زوج است .\r\n\r\nخداوند ، فاقد حواس ، به معنى مصطلح آن است !\r\nيكى از حضّار : گمان مىكنم جناب استاد رحمانى به آنچه حضرت آيت الله مدرّسى فرموده‌اند ، توجّه كامل نكردند . ايشان فرمودند : « ما از هر صفت مخلوقى ، به منزّه‌بودن خالق از آن صفت پى مىبريم . »\r\nيكى از موارد كاربرد كلمه‌ى « سبحان » آن است كه جناب استاد رحمانى فرمودند ؛ جايى كه سخن در باره‌ى عظمت خداست ؛ امّا بيشتر موارد « سبحان » ، در صفات جلال به كار مىرود ؛ يعنى تنزيه خدا از نقص .\r\nبه موردى از تسبيح خداوند در قرآن توجّه كنيد :\r\n« سَبِّحِ اسْمَ رَبِّكَ الْأَعْلَى الَّذِي خَلَقَ فَسَوَّى » « 1 »\r\n\r\n\r\n","description":"","footnote":"\r\n( 1 ) - / اعلى ، 1 - / 2 .\r\n","page_name":" 180 ","page_number":180},
  {"content":"\r\n\r\nمنزّه شمار نام پروردگار بلند مرتبه‌ات را ! همان كه آفريد و منظّم كرد .\r\nعدّه‌اى - مثل امروزىها - مىگفتند : « ما خدا را قبول نداريم ؛ چون او را نمىبينيم » خداوند اوّل مىگويد : « سَبِّحِ اسْمَ رَبِّكَ الْأَعْلَى » ؛ يعنى خدا را تنزيه كن ؛ خدا را با اين چشم - كه مخلوقات را با آن مىبينى - نمىشود ديد ؛ پس چگونه مىشود ديد ؟ « الَّذِي خَلَقَ فَسَوَّى » : با تفكّر عقلى .\r\nدر اينجا هم خداوند مىخواهد با تسبيح و منزّه‌دانستن خود از صفات مخلوق ، به صفات جلال خود اشاره كند .\r\nچون ديده نمىشود ، قبول دارم خداست . اگر ديده مىشد ، مثل من بود .\r\nبايد نور به بدن من بتابد ، به قرنيّه‌ى چشم شما وارد شود ؛ تا من ديده شوم .\r\nاگر خدا ديده مىشد ، نور مىخواست . از اين‌كه خدا به نور و مكان و . . .\r\nاحتياج ندارد ، مىفهميم خداست . از اين كه صفات مخلوق را ندارد ، مىفهميم خالق است .\r\nاكنون هم مىگوييم : « از اين‌كه زوجيّت ندارد و لَمْ يَلِدْ وَ لَمْ يولَدْ « 1 » است ، مىفهميم كه خالق است .\r\nحضرت على عليه السلام در يكى از خطبه‌هاى نهج البلاغه اشاره كرده‌اند : از اين‌كه خداوند حواس را براى مخلوق قرار داده ، مىفهميم كه خود براى درك حقايق ، نياز به حواس ندارد . حواس ، مخلوق اوست و او آن را خلق كرد و به ما داد و او مخلوق نيست و صفات مخلوق را ندارد ؛ پس فاقد حواس به معنى مُصطلح است .\r\n\r\nساخت تخم مرغ و گندم مصنوعى !\r\n\r\n\r\n","description":"","footnote":"\r\n( 1 ) - / اخلاص ، 3 : ( هرگز نزاد و زاده نشد . )\r\n","page_name":" 181 ","page_number":181},
  {"content":"\r\n\r\nمسأله‌ى ديگرى را هم مىخواستم عرض كنم :\r\nحضرت آيت الله مدرّسى « مِن » را در « ممّا تُنبت الارض » و « مِنْ انفسهم » و « ممّا لا يعلمون » ، « مِنْ » بيانيّه معنى كردند كه بسيار مطلب خوبى است و به ذهن من نرسيده بود . يعنى بعد از اين‌كه حضرت حق مىفرمايد :\r\n« سُبْحانَ الَّذى خَلَقَ الْازواجَ كُلَّها » اين سؤال پيش مىآيد كه اين زوج‌ها چه هستند ؟ در بيان اين امر مىفرمايد : يكى گياهان ، يكى خودتان و ديگرى آنچه نمىدانيد .\r\nامّا اگر « مِنْ » را تبعيضيّه معنا كنيم ، يك معناى خيلى عالى به دست مىآيد . حال ببينيد درست است يا نه ؟\r\nآيه‌ى كريمه مىفرمايد :\r\n« سُبْحَانَ الَّذِي خَلَقَ الْأَزْوَاجَ كُلَّهَا مِمَّا تُنْبِتُ الْأَرْضُ وَ مِنْ أَنفُسِهِمْ وَ مِمَّا لَا يَعْلَمُونَ » .\r\nخداوند ، ازواج - يعنى اين‌هايى كه زوج دارند ؛ انسان ، حيوان ، گياه - را از سه جزء آفريد :\r\nيكى از مواد خاكى ، ديگرى از موادى كه در وجود خود شماست - و از زمين و گياه نيست - يكى هم از چيزهايى كه شما نمىدانيد .\r\nاكنون تخم مرغى مصنوعى درست مىكنند و آنچه از مواد موجود در طبيعت هست - يعنى از مواد گياهان - را در آن به كار مىبرند . ولى وقتى زير مرغ مىگذارند ، جوجه نمىشود ! بايد يك خروس به اين مرغ نزديك شود ؛ نطفه ايجاد شود تا جوجه به وجود آيد . پس ، تخم مرغ تنها از مواد نيست ، يك چيزى هم در وجود خود حيوان است كه بشر آن را هنوز كشف نكرده است .\r\nگندم مصنوعى مىسازند . تمام مواد ، همان مواد گندم طبيعى ، و خاصيّت‌ها هم همان ؛ ولى وقتى مىكارند ، نمىروُيد ! غير از آنچه در خاك هست ، ژن‌هايى هم در اين هست كه بشر نمىتواند بسازد .\r\nعلاوه بر اين در انسان ، غير از مواد خاكى و نطفه‌ى حيوانى ، يك حقيقت\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nديگرى است كه لايَعْلَمونْ - آن را نمىدانند - و آن روح مجرّد است . شما را از سه چيز خلق كرده‌اند : از مواد زمين و عناصر آن و از ژن‌هاى نطفه‌ى خودتان كه بشر برايش ناشناخته است و يكى هم موجود غيرمرئى .\r\nاين آيه - شايد - تحمّل اين معنا را داشته باشد - نمىدانم .\r\n\r\nآيا جهان را يك تصادف كور به وجود آورده است ؟ !\r\nيكى از حضّار : سياق آيات ، برداشت استاد رحمانى را تقويت مىكند ؛ چون خداوند در اين آيه در صدد بيان نشانه‌هايى بر توحيد و معاد است و در آيه‌هاى قبل ، زنده‌كردن زمين و رويش گياهان و جارى شدن چشمه‌ها و . . . را نشانه‌هايى براى صفات كمال خداوند بر شمردند .\r\nدر اين آيه به اين نكته توجّه داده مىشود كه يكى ديگر از نشانه‌ها ، زوج بودن بسيارى از مخلوقات خداوند است . رويش گياهان هم كه در آيه‌ى قبل ذكرشده ، خود ناشى از زوج بودن آن‌هاست . زوج بودن گياهان ، انسان‌ها و ساير مخلوقات ، نشانه‌اى بر نظم و نيز تدبير ، علم و قدرت خداوند دارد و اين كه خدا برتر از آن است كه نتواند چنين نظم دقيق و حيرت‌آورى را ايجاد كند .\r\nاين زوج بودن نشان مىدهد كه نظام خلقت ، تصادفى به وجود نيامده ، بلكه بسيار دقيق و حيرت‌انگيز ، هر چيز براى خود زوجى دارد . اگر جهان را يك تصادف كور ايجاد كرده ، اين زوجيّت در بين اشياء عقلًا و بنابر حساب احتمالات غيرممكن بود .\r\nبنابراين « سبحان » در اين جا به همان معناى حقيقى خود يعنى تنزيه آمده است و از طرفى اهميّت و عظمت زوج بودن اشيا را نشان مىدهد ؛ كه اين زوج بودن ، تصادفىبودن نظام خلقت را باطل مىسازد و خداوند چون عظيم است و هيچ نقصى در او راه ندارد ، مىتواند چنين شاهكارى انجام\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدهد .\r\nآيت الله مدرّسى : بله ، مطالبى كه حاج آقاى رحمانى لطف كردند و بيان فرمودند درست است ؛ وهمانطور كه فرمودند : كلمه‌ى زوج در اين آيه ، خيلى واضح است كه اشاره به يك مطلب دقيق علمى مىكند و آن اين است كه امروز فهميده‌اند كه هيچ چيزى در دنيا نيست ، مگر اين‌كه زوج است و نر و مادّه دارد . آيه‌ى بعد هم در ارتباط با خورشيد است كه خورشيد به سوى هدفى در حال حركت است كه اين حقيقت علمى در آن زمان ناشناخته بود :\r\n« وَ الشَّمْسُ تَجْرى لِمُسْتَقَرٍّ لَّها » .\r\nو خورشيد ( نيز براى آن‌ها آيتى است ) كه پيوسته به سوى قرارگاهش در حركت است .\r\nاساساً از ويژگىهاى سوره‌ى ياسين اين است كه از اين ظرافت‌ها و نكته‌هاى لطيف ، بسيار دارد .\r\nحاج آقا فرمودند : « در روايات بسيارى آمده است : هر نقصى كه در مخلوق ديديم ، بايد ما را به كمال راهنمايى كند . » چون وقتى چيزى نقص داشت و به چيز ديگر احتياج داشت ، جاى اين سؤال هست :\r\nچه كسى اين دو را اين چنين خلق كرد كه به هم احتياج دارند ؟ اگر خودش مىخواست خودش را خلق كند ، محتاجْ خلق نمىكرد ، غنىْ خلق مىكرد .\r\nاحتياج ، دليل مخلوقيّت است .\r\nما وقتى به مخلوقات نگاه مىكنيم ، همه حاجت ، نياز و محدوديّت دارند .\r\nوقتى شخصى مىميرد ، مىگوييم : سُبْحانَ الَّذى لا يَمُوتْ « 1 » . فوت شخص ما را به سمت خداشناسى مىبرد . به خود مىگوييم : يك نفر مُرد ! معلوم مىشود :\r\n\r\n\r\n","description":"","footnote":"\r\n( 1 ) - / منزّه است كسى كه نمىميرد - / در صحيفه آمده است : سبحان الحى الذى لايموت . صحيفه‌سجاديه ( ابطحى ) ص 161 .\r\n","page_name":" 184 ","page_number":184},
  {"content":"\r\n\r\nخالقى كه او را خلق كرده ، خودش نمىميرد .\r\nدر دعاى صباح از اميرالمؤمنين عليه السلام مىخوانيم :\r\nفيامَنْ توحَّد بِالْعِزِّ وَ البقاء وَ قَهَرَ عِبادَهُ بِالْمَوتِ وَ الْفَناءِ .\r\nاى كسى كه در عزّت و جاويدانى يكتاست و بر بندگانش با مرگ و نيستى غلبه نموده است .\r\nاگر ديديم كسى افتاد ، مىگوييم : سُبْحانَ الَّذى هُوَ عزيزٌ .\r\nمنزّه است خدايى كه بر همه چيز غالب است .\r\nاين تسبيحات براى منزّه داشتن خدا از نقص‌هايى است كه در انسان و بقيّه‌ى آفريده‌ها وجود دارد .\r\nمطلبى را هم كه در باره‌ى « مِنْ » فرمودند كه « مِنْ » ، ممكن است « نَشْوِيّه » باشد ، يعنى مبدأ و منشأ و اصل خلقت زوج‌ها را بيان كند ، و ممكن است « تفسيرى » باشد كه زوج‌ها از جمله انسان ، از مواد خاكى ، نطفه و چيزى آسمانى و علوى خلق شده‌اند .\r\nسؤال : با توجّه به صحبت‌هاى جناب آقاى رحمانى كه فرمودند :\r\n« كلمه‌ى سبحان در جايى به كار مىرود كه امكان انكار قدرت خداوند در خصوص انجام كار عظيمى چون معراج پيامبر صلى الله عليه و آله است . بهتر است موارد گوناگون كاربرد اين كلمه و نيز هم‌خانواده‌هاى آن بررسى شود تا معلوم شود اين كلمه در چه معناهايى به كار برده شده است .\r\nيكى از حضّار : تنها يكى از معناهاى « سبحان » همانى است كه آقاى رحمانى گفتند . در موارد ديگر براى تنزيه به كار رفته است .\r\nآقاى صحّت : ممكن است در آيه‌ى « سُبْحانَ الَّذى اسْرى بِعَبْدِهِ لَيْلًا » .\r\nكلمه‌ى سبحان در همان معناى تسبيح به كار رفته باشد . خداوند نمىخواهد بفرمايد :\r\n« ما عظمت داريم كه بنده‌ى خود را به آسمان‌ها برده‌ايم . » بلكه مىخواهد\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبفرمايد :\r\n« غير از خدا ، همه بنده هستند . »\r\n\r\nوجه تسبيح خدا در هنگام رؤيت جمال نيكو\r\nآيةاللَّه مدرّسى : مطلب ديگرى هم هست . ما زمانى كه چيز بزرگى را مىبينيم كه ممكن است ما را مجذوب و شيفته‌ى خود كند و گمراه سازد ، « سبحان اللَّه » مىگوييم . اگر صورت زيبايى ديديم ، مىگوييم : « سبحان اللَّه » .\r\nچرا ؟ براى اين كه شيفته‌ى اين صورت زيبا نشويم . وقتى يك چيز بزرگ و تكان‌دهنده‌اى مىبينيم ، براى تنزيه خدا مىگوييم : « اللَّه اكبر » ؛ يعنى بزرگ‌تر از اين هم هست ! با اين ذكر سعى مىكنيم شيفته‌ى ماسوىاللَّه نشويم .\r\nهمانطور كه حاج آقا صحّت فرمودند ، در ارتباط با معراج پيامبر صلى الله عليه و آله اين امكان وجود دارد كه - نعوذ باللَّه - به ذهن خطور كند : اين موجودى كه از زمين به آسمان‌ها رفت ، شايد جزيى از الوهيّت در وجودش بوده كه به بالا رفت ؛ همان چيزى كه مسيحيان را فريب داد . وقتى ديدند حضرت عيسى عليه السلام مرده را زنده مىكند ، گفتند :\r\n« معلوم است چيزى را در دست دارد ! » براى جلوگيرى از چنين انحرافى ، مىفرمايد :\r\n« سُبْحانَ الَّذى اسْرى بِعَبْدِهِ لَيْلًا » .\r\nيعنى مواظب باشيد به اشتباه نيفتيد ! خدا ، فقط خودش هست ؛ شريك ندارد و كسى هم كه به آسمان‌ها رفت ، عبدش بود ؛ خودش هم اين عبد را برد ؛ خودش هم برگرداند ؛ فكر نكنيد كه اين عبد ، خودش به جايى رسيد !\r\nدر آيه‌اى ديگر از قرآن مىخوانيم :\r\n« سُبْحانَ الَّذِي سَخَّرَ لَنَا هَذَا وَمَا كُنَّا لَهُ مُقْرِنِينَ » . « 1 »\r\n\r\n\r\n","description":"","footnote":"\r\n( 1 ) - / زخرف ، 13 .\r\n","page_name":" 186 ","page_number":186},
  {"content":"\r\n\r\nپاك و منزه است كسى كه اين را مسخر ما ساخت و گرنه ما توانايى تسخير آن را نداشتيم .\r\nما قدرت و طاقت نداريم كه اين چهارپايان را رام كنيم . يك شتر بزرگ را مىبينيد كه بچّه‌اى افسارش را گرفته و به حركت وا مىدارد . معلوم است كه اين بچّه آن را رام نكرده ؛ خدا آن را رام كرده است . پس من چيزى نيستم ؛ به خود نبالم ؛ خود را بزرگ نشمارم .\r\nاين آيات مىآموزند كه بايد انسان هنگامى كه ممكن است شيفته‌ى چيزى بشود و يا مغرور به خودش گردد ، با تسبيح خداوندْ از انحراف رهايى يابد .\r\n\r\nگفتگوى حضرت سليمان با مورچگان\r\nماجراى حضرت سليمان و صحبت‌هايى كه با مورچه‌ها داشتند ، داستانى آموزنده است . اميدواريم خداوند به بركت انس با قرآن ، ما را هدايت كند و بر نورانيت ، معرفت و شناخت و ايمانمان بيفزايد .\r\n« وَ حُشِرَ لِسُلَيْمَانَ جُنُودُهُ مِنَ الْجِنِّ وَ الْإِنسِ وَ الطَّيْرِ فَهُمْ يُوزَعُونَ ، حَتَّى إِذَا أَتَوْا عَلَى وَادِ الَّنمْلِ قَالَتْ نَمْلَةٌ يَا أَيُّهَا النَّمْلُ ادْخُلُوا مَسَاكِنَكُمْ لَا يَحْطِمَنَّكُمْ سُلَيْمَانُ وَ جُنُودُهُ وَ هُمْ لَا يَشْعُرُونَ . فَتَبَسَّمَ ضَاحِكاً مِّن قَوْلِهَا وَ قَالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلَى وَالِدَيَّ وَ أَنْ أَعْمَلَ صَالِحاً تَرْضَاهُ وَ أَدْخِلْنِي بِرَحْمَتِكَ فِي عِبَادِكَ الصَّالِحِينَ ، وَ تَفَقَّدَ الطَّيْرَ فَقَالَ مَا لِيَ لَا أَرَى الْهُدْهُدَ أَمْ كَانَ مِنَ الْغَائِبِينَ » ؟ « 1 »\r\nلشكريان سليمان - / از جن و انس و پرندگان - / نزد او جمع شدند ؛ آن قدر زياد بودند كه بايد توقّف مىكردند ( تا به هم ملحق شوند ! ) ( آن‌ها حركت كردند ) تا به سرزمين مورچگان رسيدند .\r\nمورچه‌اى گفت : اى مورچگان ! به لانه‌هاى خود برويد تا سليمان و لشكرش شما را پايمال نكند ،\r\n\r\n\r\n","description":"","footnote":"\r\n( 1 ) - / نمل ، 17 - / 20 .\r\n","page_name":" 187 ","page_number":187},
  {"content":"\r\n\r\nدر حالى كه نمىفهمند ! ( سليمان ) از سخن او تبسّمى كرد و خنديد و گفت : « پرودگارا ! شكر نعمت‌هايى را كه بر من و پدر ومادرم ارزانى داشته‌اى ، به من الهام كن وتوفيق ده تاعمل صالحى كه موجب رضاى توست انجام دهم و مرا به رحمت خود در زمره‌ى بندگان صالحت درآور !\r\nحضرت سليمان شنيد كه مورچه گفت :\r\n« اى مورچه‌ها به لانه‌هايتان برويد كه سليمان و لشكريانش شما را ناخواسته پايمال نكنند ! » و حضرت سليمان خنديد ! ديد : به ! چه مملكتى ! چه عظمتى ! در آسمان‌ها سير مىكند و در زمين همچنين باشكوه ! زود به خودش آمد . معناى پيغمبرى همين است .\r\nدر درس قبل صحبت‌هايى كرديم . بعضى به گونه‌اى ديگر فهميدند . ما كجا و شناخت پيغمبر كجا ؟ آن‌ها خيلى عظيم و باجلال هستند . حضرت سليمان گفت :\r\n« رَبِّ أَوْزِعْنِي أَنْ أَشْكُرَ نِعْمَتَكَ » .\r\nخدايا خودت به من قدرت بده كه تو را شكر كنم .\r\nببينيد سليمان به كجا رسيده است ! سليمانْ وقتى در مرز احساس غرور و خودبينى و توجّه به منيّت قرار گرفت ، بىدرنگ به خود آمد و فهميد : اگر يك لحظه غفلت كند ، ممكن است خدا ، همه‌ى شوكت و قدرتش را از او بگيرد .\r\nفورى گفت :\r\n« رَبِّ أَوْزِعْنِي » خدايا ! حتّى شكر تو هم بايد با قدرتى باشد كه تو به من بدهى ! به حول و قوّه‌ى تو مىتوانم شكر نعمت‌هاى بزرگى كه ارزانى من كرده‌اى را ، انجام دهم .\r\nببينيد پيغمبرها به كجا رسيده‌اند ! خيلى حرف بزرگى است .\r\n/ ب‌يك پادشاه در اوج قدرت و احساس اقتدار معمولًا به خود توجّه مىيابد و يا حدّاقل مىگويد : « الحمدُ للَّه » . امّا سليمان ، حتّى نمىگويد : « الحمد للَّه » ؛ بلكه مىگويد : « خدايا قدرتى به من بده كه بتوانم بگويم : الحمدُ للَّه ! » /\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nنسبت مورچه‌آزارى به انبيا ! /\r\nآقاى جبرئيل : مرحوم آيت‌اللَّه نهاوندى در كتابشان مىگويند :\r\nوقتى حضرت سليمان عليه السلام مورچه را طلبيد ، او را كف دستش گذاشت و پرسيد : « چرا اين نسبتِ « مورچه‌آزارى » ! به انبيا مىدهى ؟ ! » گفت :\r\n« شما پادشاه هستيد و من هم پادشاه اين مورچه‌ها هستم كه چندين هزار قبيله هستند ! لشكر من مشغول ذكر خدا بودند . ترسيدم چشمشان به عظمت لشكر تو بيفتد و از ذكر خدا غافل شوند ! » « 1 » اينجا بود كه حضرت سليمان گفت :\r\n« رَبِّ أَوْزِعْنِي أَنْ أَشْكُرَ نِعْمَتَكَ » !\r\nبعد حضرت سليمان عليه السلام چند سؤال از او كرد . يكى اين‌كه پرسيد :\r\n« عرش تو بالاتر است يا عرش من ؟ ! » نگاهى به سليمان كرد و گفت :\r\n« عرش من ! » گفت :\r\n« چرا ؟ » گفت :\r\n« عرش تو تخت جواهرنشان است ، ولى عرش من كف دست توست ! » اينجا بود كه سليمان : « فَتَبَسَّمَ ضَاحِكاً مِن قَوْلِهَا » !\r\n\r\nالفت الهى كه ميان بيگانگان مىافتد\r\nامّا در باره‌ى « سُبْحانَ الَّذى خَلَقَ الْازْواجَ كُلَّها » فقط در باره‌ى مادّيّات صحبت كرديد !\r\nدختر مؤمن 14 ساله ، جرأت حرف زدن با پسر اجنبى را ندارد . اما به محض اين كه صيغه‌ى عقد را خواندند ، چنان اين محبّت مثل اكسيژن و فولاد مىآيد كه مىگويند : اصلًا از يكديگر جدا نمىشويم ! اين قدرت نيست ؟ اين « الفتى كه ميان آنان مىافتد » سبحان اللَّه ندارد ؟ !\r\n\r\n\r\n","description":"","footnote":"\r\n( 1 ) - / تفسير مواهب عليّه ، ج 3 ص 328 و تفسير روض الجنان ، ج 15 ص 23 .\r\n","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n\r\nدرس سيزدهم آيات 39 - / 37\r\nوَآيَةٌ لَّهُمُ الَّيْلُ نَسْلَخُ مِنْهُ النَّهَارَ فَإِذَا هُم مُّظْلِمُونَ « 37 » وَالشَّمْسُ تَجْرِي لِمُسْتَقَرٍّ لَّهَا ذلِكَ تَقْدِيرُ الْعَزِيزِ الْعَلِيمِ « 38 » وَالْقَمَرَ قَدَّرْنَاهُ مَنَازِلَ حَتَّى عَادَ كَالْعُرْجُونِ الْقَدِيمِ « 39 »\r\nشب ( نيز ) براى آن‌ها نشانه‌اى است ( از عظمت خدا ) ؛ كه ما روز را از آن بر مىگيريم ، ناگهان تاريكى آنان را فرا مىگيرد . و خورشيد ( نيز براى آن‌ها آيتى است ) كه پيوسته به سوى قرارگاهش در حركت است ؛ اين تقدير خداوند قادر و داناست . و براى ماه منزل‌گاه‌هايى قرار داديم ، ( و هنگامى كه اين منازل را طى كرد ) سرانجام به صورت شاخه‌ى كهنه‌ى قوسى شكل و زرد رنگ خرما در مىآيد .\r\n\r\nنشانه‌هاى روشن و در دسترس\r\nنشانه‌هاى قدرت ، عظمت ، نظم و حكمت خداوند ، در سراسر عالَم خلقت ، نمايان است . و يادآورىها و روشنگرىهاى قرآن ، كليدهايى است كه انسان با آن مىتواند - در صورتى كه توفيق الهى همراه باشد - قفل‌هاى حقيقت را بگشايد و به شناخت و معرفت بهتر دست يابد .\r\nخداوند - سبحانه و تعالى - در اينجا پديده‌اى بسيار روشن و در دسترس را كه هر روز با آن سروكار داريم ، مورد توجّه قرار مىدهد . از ما نمىخواهد به موزه‌هاى زمين‌شناسى ، آزمايشگاه‌هاى اتمى و اعماق اقيانوس‌ها برويم .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاين‌ها براى همه مقدور نيست . مىفرمايد :\r\nهمين آمد و رفت شب و روز - كه هيچ كدام به جاى ديگرى قرار نمىگيرد - براى شما نشانه است ! هم آن كودك نوآموخته‌ى زبان عربى كه اين مطالب را درك مىكند ، مىتواند از اين نشانه استفاده كند و هم آن پروفسور و آيت‌اللَّه العظمى و هر كس ديگرى كه درجاتى از مراتب يقين و عالم شهود را طى كرده است .\r\nقرآن ويژه‌ى يك قشر و طبقه‌ى خاص نيست .\r\nو اين نشان مىدهد كه قرآن ، كلام خداست و هر كس به اندازه‌ى ظرفيّت خودش مىتواند از آن بهره‌مند شود .\r\nخوب است در اين باره بيشتر توضيح دهم . ما هر بار كه قرآن را مىخوانيم ، استفاده‌ى جديدى مىتوانيم داشته باشيم .\r\n\r\nقرآن را تدبّر كنيد نه قراءَت !\r\nاين گونه نيست كه اگر از آيه‌اى استفاده‌اى كرديم ، ديگر نتوانيم از آن ، مطلب جديدى به دست آوريم . استفاده از قرآن ، مانند استفاده از يك كتاب علمى نيست كه با خواندن آن ، چيزى به معلومات گذشته‌ى خود اضافه كنيم ؛ بلكه قرآن ، انسان را به عالم حقيقت نزديك مىكند ؛ براى انسان شهود ايجاد مىكند ؛ يعنى تماس مستقيم بين روح و عقل انسان و واقعيّات ايجاد مىكند .\r\nقرآن حكمت است ؛ شناخت و شهود است ؛ وصول به حقيقت و هدايت است ؛ مطالبى نيست كه در ذهن انسان موج زند ؛ مثل آنكه در ديسك كامپيوتر باشد ؛ يا در كتاب و نوار صوتى ضبط شده باشد .\r\nگفتند : فلانى كتاب بُخارى را حفظ كرد . گفت : نسخه اى ديگر به كتاب‌هاى شهر افزوده شد !\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nحفظ كردن ، انسان را به جايى نمىرساند . هدف ، فهم و درايت است ، نه روايت . امامان به ما امر فرموده‌اند كه حديث را درايت كنيد . قرآن هم به ما امر فرموده كه تدبّر كنيد و به عمق مطلب پى ببريد و مطلب را خوب بگيريد .\r\nقرآن ، كاغذ يا حروف و كلمات نيست ؛ بايد به عمق آن برويد و به واقعيّاتش برسيد .\r\nدر آيه ى 37 سوره‌ى ياسين مىخوانيم :\r\n« وَ آيَةٌ لَهُمُ اللَّيْلُ نَسلَخُ مِنهُ النَّهارَ » .\r\nشب ( نيز ) براى آن‌ها نشانه‌اى است ، كه ما روز را از آن برمى كنيم .\r\nكلمه‌ى « آيه » كه در اين سوره و ديگر سوره‌هاى قرآن تكرار شده است ، به معنى « نشانه و علامت » است . ما روزانه بانشانه ها وعلايم گوناگونى سروكار داريم كه مثال روشن آن‌ها ، علايم راهنمايى و رانندگى است . اين علايم ، راهنمايىكننده و هدايت‌كننده هستند و راه را نشان مىدهند . خودْ مقصد نيستند ؛ بلكه انسان از آن‌ها استفاده مىكند تا به مقصد برسد . همين گونه ، انسان از عقل ، وجدان و علم خود استفاده مىكند و از رهگذر اين آيه‌ها و علامت‌ها ، به مقصد و حقيقت مىرسد .\r\n/ الله الحمد لله ن قرآن كريم ده\r\n\r\nسلّاخىِ پوست شب !\r\nشب يك آيت است . چرا شب آيت است و روز ، نه ؟ براى اين‌كه شب ، اساس است و روز به آن افزوده مىشود . مثل پارچه‌ى سياهى كه رنگ سفيدى به آن اضافه كنيم . اصل ، ظلمت و تاريكى است . افزوده شدن نور به اين آفريده‌ها ، خود آيت ديگرى است . آفريده‌ها اساساً تاريك هستند و تاريكى درجات دارد . از تاريكى عدم شروع مىشود و به تاريكى جهل مىرسد و بين آن‌ها هم ، تاريكىها و حجاب‌هاى بسيارى است .\r\nبدن گوسفند را پوستى پوشانده است . وقتى پوست گوسفند را از بدن آن\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nجدا مىكنند ، به اين عمل « سَلْخ » مىگويند . سلّاخ كسى است كه شغلش قصّابى است و پوست گوسفندها را مىكَند .\r\nخداوند ، تاريك شدن هوا را به كنده شدن پوست از بدن گوسفند تشبيه فرموده است كه براى همه ملموس و مأنوس است . همانطور كه وقتى پوست گوسفند كنده مىشود ، بىپوست مىشود ، وقتى كه نور از شب جدا مىشود ، تاريك مىشود .\r\nخداوند چگونه پوست شب را از آن مىكَنَد ؟ مثل پوست گوسفند - كه آن را با چيزى مىگيرند و مىپيچند و كم‌كم از آن جدا مىكنند - تكّه‌تكّه و افق به افق ، خورشيد نور را با خود مىبرد و همه جا را تاريكى فرا مىگيرد .\r\n\r\nتماشاى چندباره‌ى غروب خورشيد !\r\nكسانى كه هواپيما سوار مىشوند ، وقتى گذر هواپيما از مسير حركت خورشيد است ، پديده‌ى تدريجى حركت خورشيد را شايد بتوانند ببينند .\r\nابتدا در جايى كه هستند ، خورشيد غروب كرده است ؛ ولى بعد به جايى مىرسند كه خورشيد هنوز غروب نكرده است ! و اين كار ممكن است چند بار تكرار شود . و آن‌ها مىتوانند در يك روز چند بار غروب خورشيد را تماشا كنند و يا غروب چند ساعته را تجربه كنند !\r\n« وَ آيَةٌ لَهُمُ اللَّيْلُ نَسْلَخُ مِنْهُ النَّهارَ » .\r\nو شب ( نيز ) براى آن‌ها نشانه‌اى است . كه ما روز را از آن بر مىكَنيم .\r\nروز با حركت خورشيد ، مثل پوستى مىماند كه از شب كَنده مىشود و باز شب آشكار مىشود .\r\n« فَاذا هُمْ مُظْلِمُونَ » .\r\nناگهان تاريكى آنان را فرا مىگيرد .\r\nآن‌ها در ظلمات قرار مىگيرند و به همان ظلمات اوّلى كه در آن بودند ،\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبرمىگردند .\r\nبنابر اين ، خورشيد و تأثير آن در ايجاد شب و روز كه بيشترين اثر را در زندگى ما دارد ( شب براى استراحت و آرامش و روز وقت تلاش و فعّاليّت و جنبش ) و تمام پديده‌هاى تأثيرگذارِ ديگر به دست اوست .\r\nسپس در آيه‌ى 38 سوره ى يس مىخوانيم :\r\n« وَ الشَّمْسُ تَجْرِي لِمُسْتَقَرٍّ لَّهَا ذلِكَ تَقْدِيرُ الْعَزِيزِ الْعَلِيمِ »\r\nو خورشيد ( نيز براى آن‌ها آيتى است ) كه پيوسته به سوى قرارگاهش در حركت است ؛ اين تقدير خداوند قادر و عليم است .\r\n\r\nخورشيد به كجا مىرود ؟\r\nسؤالى كه بين مفسّرين مطرح است ، اين است كه مسير و هدف حركت خورشيد كجاست ؟\r\nعدّه‌اى گفته‌اند : مسير حركت خورشيد ، بر اساس همان طلوع و غروب هر روز آن معلوم مىشود . يكى از حركت‌هاى خورشيد - طبق ديد ظاهرى كه مىگوييم ، خورشيد از مشرق طلوع مىكند و در مغرب غروب مىكند - حركت به سمت شمال و جنوب زمين است .\r\nدر اوّل بهار ، خورشيد از خط استوا طلوع مىكند . از اوّل بهار تا اوّل تابستان ، هر روز خورشيد كمى به سمت شمال حركت مىكند و نسبت به روز قبلى از كمى بالاتر طلوع مىكند ؛ تا اين‌كه در اوّل تابستان ، به مدار 23 درجه و 27 دقيقه و 30 ثانيه‌اى نيمكره‌ى شمالى مىرسد . و از اوّل تابستان ، دوباره به سمت خطّ استوا حركت مىكند تا اين‌كه اوّل پاييز دوباره به خط استوا مىرسد .\r\nاز اوّل پاييز تا اوّل زمستان به سمت جنوب زمين حركت مىكد تا به مدار 23 درجه و 27 دقيقه و 30 ثانيه‌اى نيمكره‌ى جنوبى مىرسد و دوباره از\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاوّل زمستان به سمت خط استوا برمىگردد ، تا اوّل بهار به خط استوا مىرسد .\r\nبنابراين خورشيد در هر سال ، يك مسير حدود 47 درجه‌اى را بين قطب شمال و جنوب طى مىكند .\r\nخوب اين تفسير براى مسير حركت خورشيد است . تفسيرهاى ديگرى هم كرده‌اند .\r\nاينجا دو مطلب هست : يكى آنچه امروز در علم ستاره‌شناسى جديد بحث مىكنند كه بنده در ادامه‌ى مطالب عرض خواهم كرد . مطلب ديگر روايت‌هايى است كه از امامان معصوم عليهم السلام در اين خصوص وارد شده است .\r\n\r\nآيا خورشيد هرگز نخواهد ايستاد ؟\r\nحديث‌هايى از حضرت زين‌العابدين ، حضرت باقر ، حضرت صادق عليه السلام در باره‌ى اين آيه روايت شده است . در اين روايت‌ها ، امامانْ آيه را چنين قرائت فرموده‌اند :\r\n« وَ الشَّمْسُ تَجْرِي لا مُسْتَقَرَّ لهَا » ؛ يعنى لِمُسْتَقَرٍّ لهَا را لا مُسْتَقَرَّ لهَا خوانده‌اند . « 1 »\r\nبنابر اين قرائت ، معناى آيه اين مىشود كه خورشيد حركت مىكند و اين حركت بدون توقّف ادامه مىيابد . اين طور نيست كه حركت خورشيد پايانى داشته باشد ؛ در جايى استقرار يابد ، ساكن گردد و خاتمه يابد .\r\nممكن است اين سؤال به ذهن بيايد كه اگر اين گونه است ، مسأله‌ى آخرت و ختم دنيا چه مىشود ؟\r\nمحقّق طبرسى در كتاب مجمع‌البيان مىگويد :\r\nآيه به اين معنى نيست كه خورشيد اصلًا استقرار و توقّف نخواهد داشت ؛\r\n\r\n\r\n","description":"","footnote":"\r\n( 1 ) - / مجمع البيان ، ج 4 ص 423 : و روى عن على بن الحسين . . . .\r\n","page_name":" 196 ","page_number":196},
  {"content":"\r\n\r\nبلكه منظور اين است كه اين گونه نيست كه خورشيد در چند سال آينده خواهد ايستاد ؛ بلكه سكون و استقرارش بعد از فروپاشى نظام آسمان‌ها و زمين يعنى روز قيامت روى خواهد داد . « 1 »\r\n\r\n« نمىدانم ! » خودش نيمى از دانايى است !\r\nبنده اشاره كرده‌ام كه تفسير اهل بيت عليهم السلام از قرآن خيلى جاى دقت و تدبّر و اعمال نظر دارد . بايد با دقّت كامل كوشش كنيم تا اين تفسيرها را بفهميم .\r\nنمىتوانيم به راحتى از كنار آن‌ها بگذريم . به هر حال حدّاقل سه امام چنين مطلبى را فرموده‌اند و حتماً در اينجا اشكالى در ذهن مفسّرين يا كسانى كه آيه را مىخوانده‌اند ، به وجود آمده است و امامان اين اشكال را با اين بيان رفع كرده‌اند .\r\nبنده عرض مىكنم : من هنوز آنچه را كه امامان معصوم عليهم السلام فرموده‌اند ، نفهميده‌ام !\r\nدر مقام حضرت زينب عليها السلام در سوريه ، شب‌ها بحث و گفت‌وگو داشتيم و در باره‌ى موضوع‌هاى مختلف پرسش و پاسخ صورت مىگرفت . آقايى از من سؤال كرد :\r\n« شما در باره‌ى مسأله‌ى شبيه‌سازى و رشد دادن يك سلّول براى تبديل شدن آن به يك موجود كامل چه مىگوييد ؟ » گفتم :\r\n« نمىدانم ! »\r\nمگر وقتى انسان چيزى را نمىداند ، بايد حتماً نظر دهد ؟ خُب نمىدانيم و علم نداريم ! از ما مىپرسند :\r\n« رأى شما چيست ؟ » خُب در اين مسأله رأى نداريم !\r\nانسان بايد اين شجاعت را داشته باشد كه وقتى مقابل حقيقتى كه خارج از\r\n\r\n\r\n","description":"","footnote":"\r\n( 1 ) - / همان ، ص 424 .\r\n","page_name":" 197 ","page_number":197},
  {"content":"\r\n\r\nحيطه‌ى تخصّص و دانايى اوست ، قرار گرفت ، بگويد : « ما جاهليم ! »\r\nدر خصوص محلّ بحث نيز هر چه فكر كردم ، فكر قاصر بنده به جايى نرسيد و ندانستم كه هدفِ اين بيان اهل بيت عليهم السلام كه لِمُسْتَقَرٍ لَها را لا مُسْتَقَر لَها فرموده‌اند ، چيست ؟\r\nظاهر كلام شايد تا اندازه‌اى قابل درك باشد ؛ امّا هدف ، حتماً نكته‌ى عميقى است و اشاره به يك حقيقت علمى دارد كه در زمان امامان عليهم السلام مردم به گونه‌اى ديگر مىفهميده‌اند و ايشان اشاره كرده‌اند كه آنگونه كه شما مىفهميد نيست .\r\nحال دانشمندانى بايد بيايند و دقّت كنند - ان شاء اللَّه - مطالب را مىيابند .\r\n\r\nخورشيد و اعضاى خانواده‌اش !\r\nدانشمندان تاكنون به اين نتيجه رسيده‌اند كه خورشيد چند حركت دارد :\r\nيكى از حركت‌هاى آن ، حركت در ضمن كهكشان راه شيرى و يا به تعبير عرب‌ها دَرْبُ التَّبانَة است . همه‌ى كهكشان ، با سرعتى در حدود يك ميليون و صدوسى هزار كيلومتر در ساعت ، حركت مىكند و خورشيد با اين سرعت ، به همراه بقيه‌ى خورشيدها كه ميليون‌ها بلكه ميلياردها خورشيد هستند ، در حركت است !\r\nحركت ديگر خوشيد ، حركت وضعى است ؛ بيست‌وپنج روز طول مىكشد تا خورشيد يك بار به دور خودش بچرخد .\r\nيكى ديگر از حركت‌هاى خورشيد ، حركت به سمت خورشيد ديگر در انتهاى كهكشان است و سرعت آن هفتاد و دو هزار و چهارصد كيلومتر در ساعت است !\r\nخورشيد در اين حركت‌ها ، اعضاى خانواده‌اش را هم همراه دارد ! سيّاره‌هاى منظومه‌ى شمسى به همراه خورشيد ، همين حركت‌ها را دارند !\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبيشتر سيّاره‌ها هم هر كدام ، يك يا چند قمر دارند كه به گرد آن‌ها مىچرخند .\r\nوقتى همه‌ى اين حركت‌ها را در نظر بگيريم ، مىبينيم كه در هر كهكشان ، سى تا چهل نوع حركت در جهت‌هاى گوناگون و با سرعت‌هاى متفاوت وجود دارد . همه‌ى اين حركت‌ها هم با نظم بسيار دقيقى صورت مىگيرد .\r\nدقيقاً معلوم است كه در چه زمانى اين خورشيد و همراهانش در كدام نقطه‌ى فضا قرار دارند ؟ توانسته‌اند ساعت‌هايى بسازند كه دقّت اندازه‌گيرى آن‌ها يك هزارم ثانيه است . بلكه ساعت‌هايى ساخته‌اند كه تا يك ميليونيم ثانيه را اندازه‌گيرى مىكند و اين فضاپيماهايى كه به فضا پرتاب مىكنند ، بر اساس اين ساعت تنظيم مىشوند .\r\nببينيد چه دقّتى در اين حركت هستى هست كه حتّى به اندازه‌ى يك ميليونيم ثانيه از راه و حركت خودش تخلف نمىكند !\r\nيكى از قمرهاى مصنوعى را كه به فضا پرتاب كردند ، رفت و در فضاى بىانتها گم شد و ديگر هيچ اثرى از آن نيافتند ! علّت آن بود كه از دقّت لازم برخوردار نبود . آيا دقّت هستى اين گونه است ؟\r\nما اگر به خورشيد توجّه مىكنيم ، براى اين است كه براى ما ظاهرتر است .\r\nمشترى را كوچك مىانگاريم ؛ در حالى كه خود يك نيمه‌ى خورشيد است و دانشمندان بر اساس يافته‌هاى جديد احتمال مىدهند كه در آينده ، مشترى براى خودش يك خورشيد شود !\r\nستاره‌هاى ديگرى هستند كه خورشيد در برابر آن‌ها به حساب نمىآيد ؛ ولى چون از ما دور هستند ، به آن‌ها توجّه نمىكنيم .\r\n\r\nبر معرفت خود بيفزاييم\r\nاكنون توجّه كنيم كه خداوند در همه‌ى حقايق ، نه فقط به خورشيد و حركت‌هايش ، كه به هر برگى كه فرسوده شده و خزان مىشود و پايين\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمىافتد و به آن دانه‌اى كه تازه نهال آن از خاك سربرآورده علم دارد . اين مهم است و مسأله اين است . اين طور نباشد كه يك مطلب كلّى گفته شود . آيه‌اى را بخوانيم و از كنارش به سادگى عبور كنيم .\r\n/ ب\r\n\r\nعبور دو كهكشان از ميان يكديگر ! /\r\nگاهى اتّفاق مىافتد كه دو كهكشان كه هر كدام داراى پانصد ميليون خورشيد - / و هر خورشيدِ آن داراى هزاران هزار تابع است - / از داخل هم عبور مىكنند ؛ مانند دو گلّه كه داخل هم بروند ! ولى نه خورشيدى به خورشيدى و نه حتّى يك ماه به ماه ديگر برخورد نمىكند . بعد هم كه اين‌ها از ميان همديگر عبور كردند ، اين با منظومه‌ى خودش مىرود و آن هم با منظومه‌ى خودش ! چه نظمى در جهان حاكم است ؟ آيا اين‌ها بىخود و بىجهت و از سر تصادف است ؟ نه ! اين‌ها نشانه‌هايى است از قدرت ، جبّاريت و حكمت خداوند تعالى شأنُه .\r\nخورشيد در چارچوب نظم خداوندى مسيَّر است ، مگر خورشيد مىتواند بگويد :\r\n« امروز طلوع نمىكنم ! امروز استراحت ! امروز تعطيل و خاموش باشيم ! »\r\nاين گونه نيست . تعطيل يا فعّال بودنِ خورشيد در اختيار او نيست .\r\nبله ! اين بشر است كه امانتِ اختيار را قبول كرده و امكان تخطّى برايش فراهم گرديده است . و اين اختيار ، نعمت بزرگى است كه به انسان عطا شده ؛ ولى افسوس كه آدمى بسيار ظالم و جاهل است و شكرانه‌ى اين نعمت بزرگ را كه مىتواند او را به قُرب خدا برساند ، به جا نمىآورد . بشر در اين آزادى ، خودش را گم كرده و « انَا رَبَّكُمُ الأَعلى » « 1 » مىگويد . فرعون كارش به آن‌جا رسيد كه گفت :\r\n\r\n\r\n","description":"","footnote":"\r\n( 1 ) - / النازعات ، 24 .\r\n","page_name":" 200 ","page_number":200},
  {"content":"\r\n\r\n« خداى موسى كيست كه بروم او را دستگير كنم و بياورم ! » « 1 »\r\nبعد از بيان كيفيّت گردش خورشيد ، حضرت حق مىفرمايد :\r\n« ذلِكَ تَقْديرُ الْعَزيزِ الْعَليمِ »\r\nاين تقدير خداوند قادر و داناست .\r\nخداوندْ هم عزيز است و هم عليم ؛ عزيز يعنى قدرتمندى كه قدرتش را به كار گيرد . ممكن است پدرى ، بچّه‌اش را آزاد بگذارد كه بازى كند و كارى با او نداشته باشد ؛ ولى گاهى موقعيّت به‌گونه‌اى است كه پدر مىخواهد بچّه مؤدّب باشد . پدر از قدرتش استفاده مىكند و در اين هنگام اين پدر ، عزيز مىشود . عزّت در اينجا ، به معنى استفاده‌ى از قدرت است . عزيزى كه قدرتش بىنهايت است ، در همه حال پيروز و شكست‌ناپذير است .\r\nخداوند بر اساس حكمت خويش ، اراده فرموده است كه كهكشان‌ها با همه‌ى وسعت و عظمتشان - در حركت و تكاپو باشند . و چون بر همه چيز غالب و نسبت به هر چيز عالم است ، همه‌ى شرايط لازم را ايجاد فرموده و بر موانع فايق آمده است .\r\n\r\nماه ؛ يا شاخه‌ى قوسىشكل خرما !\r\nدر آيه ى 39 خداوند مىفرمايد :\r\n« وَ الْقَمَرَ قَدَّرْنَاهُ مَنَازِلَ حَتَّى عَادَ كَالْعُرْجُونِ الْقَدِيمِ »\r\nو براى ماه منزل‌گاه‌هايى قرار داديم . سرانجام به صورت « شاخه‌ى كهنه‌ى قوسى شكل و زرد رنگ خرما » در مىآيد .\r\nكسانى كه در نخلستان‌ها بوده‌اند و آشنايى با درخت خرما دارند ، حتماً وضعيّتى را كه در اينجاى سوره‌ى ياسين به تصوير كشيده شده است ،\r\n\r\n\r\n","description":"","footnote":"\r\n( 1 ) - / اشاره به آيه ى 38 سوره ى قصص .\r\n","page_name":" 201 ","page_number":201},
  {"content":"\r\n\r\nمشاهده كرده‌اند . وقتى خرما را از نخل مىچينند ، آنچه از اين خوشه‌هاى خرما بر درخت مىماند ، چوب دراز و قوسىشكل است كه به آن « عُرجون » مىگويند . بعد از مدّتى كه اين چوب خشك مىشود ، وقتى انسان از پايين درخت - فاصله‌ى حدود بيست مترى زمين - به آن نگاه مىكند ، قوسى شكل و زرد رنگ است ؛ مثل همان هلال ماه كه در آسمان است و به مُحاق « 1 » نزديك مىشود .\r\nدر روايات ، « عرجون قديم » را عرجون شش‌ماهه تفسير كرده‌اند . پس از گذشت شش ماه ، عرجونْ تر و تازگى و طراوت خود را از دست مىدهد و چوب خشك و كوچكى مىشود كه زرد رنگ و قوسى شكل است و در اين هنگام است كه شبيه هلال ماه است .\r\nدر روايتى از حضرت امام رضا عليه السلام نقل كرده‌اند كه يكى از پيروان مكتب واقفيّه ، در محضر حضرت بود و ايشان در ارتباط با كسى كه هنگام مرگ خود وصيت كرده كه « كل مملوك لى قديم فهو حُرّ » ( هر بنده‌ى قديم من آزاد است ) فرمودند :\r\nقديم ، شش ماه است و به آيه ى : « حَتَّى عَادَ كَالْعُرْجُونِ الْقَدِيِم » استدلال نمودند . « 2 »\r\n/ ب\r\n\r\nبا خورشيد و ماه ، وارد ديالوگ شويد ! /\r\nبعضىها با يك نان و پنير ، نيرو مىگيرند و به فعّاليّت‌هاى روزانه مىپردازند ؛ ولى گاهى شخصى ، بدن فرسوده و ضعيفى دارد و بايد با انواع و اقسام خوراك‌ها و ويتامين‌ها نيرو بگيرد . در مسأله‌ى دست‌يابى به معرفت و بهره‌مندى از عقل نيز انسان‌ها ، همين‌گونه هستند . بعضى افراد با يك\r\n\r\n\r\n","description":"","footnote":"\r\n( 1 ) - / سه شب آخر ماه قمرى كه در آن ، ماه از زمين ديده نمىشود .\r\n( 2 ) - / الكافى ، ج 6 ، ص 195 ، باب نوادر ، ح 6 .\r\n","page_name":" 202 ","page_number":202},
  {"content":"\r\n\r\nشاخه‌ى درخت يا رؤيت مناظر عادى و روزمرّه همچون حالات خورشيد و ماه ، به حقايق هستى مىرسند و با خدا و صفات او آشنا مىشوند . عدّه‌اى ديگر مقاومترند و بايد حتماً براى آن‌ها خوابى نقل شود و در آن خواب ، واقعه‌ى عجيبى باشد ؛ انسانى ناگهان حيوان شده باشد ، يا حيوانى انسان شود تا تكان بخورند !\r\nاگر ما بتوانيم - بنده خودم خيلى دوست داشته‌ام - كه از همين چيزهاى طبيعى و كارهاى روزمرّه ، نيرو جذب كنيم و شناخت و ايمان به دست آوريم ، به نعمت بزرگى دست يافته‌ايم .\r\nخدا در اين قسمت از سوره‌ى ياسين در باره‌ى خورشيد و ماه و فعل و انفعالات طبيعى آن كه همه‌ى افراد بشر قادر به رؤيت آن هستند ، سخن گفته است . اگر اين دو پديده‌ى عادى را عادى بنگريم ، عبرتى در آن نمىبينيم .\r\nولى اگر عينك مان را عوض كنيم ، مىتوانيم با اين دو مخلوقِ به ظاهر بيجان خدا وارد گفتگو شويم ! به خورشيد بگوييم :\r\nاى خورشيد كجا بودى ؟ آيا مىتوانستى تن به طلوع ندهى ؟ يا مىتوانى از غروب سر باز زنى ؟\r\n\r\nاز جادّه‌ى عادى و مادّى طىّ طريق كنيد !\r\nوقتى اوّل ماه ، چشم مان به ماه مىافتد ، در دعايى كه براى همين حال وارد شده است - كه سعى كنيد خواندن آن را فراموش نكنيد - مىخوانيم :\r\nايُّهَا الْخَلْقُ الْمُطيع ! « 1 »\r\nاى مخلوقى كه مطيع خدا هستى !\r\nاين حرف‌ها را كه فقط به ماه نمىزنم . به خودم هم مىزنم . وقتى ماه كه آن‌همه زيبايى و قدرت و نور دارد ، مطيع خداست ، من چرا مطيع نيستم ؟\r\n\r\n\r\n","description":"","footnote":"\r\n( 1 ) - / دعاى 43 صحيفه سجاديه : وكان من دعائه اذا نظر الى الهلال : ايها الخلق المطيع . . .\r\n","page_name":" 203 ","page_number":203},
  {"content":"\r\n\r\nاز همين بحث‌ها ، از دو ركعت نماز صبح يا دعاى صباحى كه شخصى مىخواند - اگر واقعاً با حضور قلب باشد - نيرو مىگيرد و ايمان و روحيّه‌اش قوى مىشود .\r\nدوباره مطلبى را كه در درس قبل عرض كردم ، تكرار مىكنم . بعضىها براى نيل به معرفت ، در صدد رفتن از راه‌هاى متروك و دنبال مسايل دورافتاده هستند . آن‌ها به جايى نمىرسند .\r\nهمين برنامه‌ى خيلى روشن ، همين قرآن ، روايات و ادعيه ، ما را به جاهايى كه بايد برسيم ، مىرساند ، انشاء اللَّه . به دنبال آن نباشيد كه حتماً يك خواب عجيب ببينيد يا معجزه‌اى رخ دهد . / ب‌از همين جاده‌ى عادى و مادّى ، طىّ طريق كنيد ؛ ولى دنبال جذب نيرو از هر چيز و عبرت‌گيرى از هر پديده باشيد . /\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nدرس چهاردهم آيات 43 - / 39\r\nوَالْقَمَرَ قَدَّرْنَاهُ مَنَازِلَ حَتَّى عَادَ كَالْعُرْجُونِ الْقَدِيمِ « 39 » لَا الشَّمْسُ يَنْبَغِي لَهَا أَنْ تُدْرِكَ الْقَمَرَ وَلَا اللَّيْلُ سَابِقُ النَّهَارِ وَكُلٌّ فِي فَلَكٍ يَسْبَحُونَ « 40 » وَآيَةٌ لَهُمْ أَنَّا حَمَلْنَا ذُرِّيَّتَهُمْ فِي الْفُلْكِ الْمَشْحُونِ « 41 » وَخَلَقْنَا لَهُمْ مِنْ مِثْلِهِ مَا يَرْكَبُونَ « 42 » وَإِنْ نَشَأْ نُغْرِقْهُمْ فَلَا صَرِيخَ لَهُمْ وَلَا هُمْ يُنقَذُونَ « 43 » .\r\nو براى ماه منزلگاههايى قرار داديم ، ( وهنگامى كه اين منازل را طى كرد ) سرانجام به صورت « شاخه كهنه قوسى شكل وزرد رنگ خرما » در مىآيد ، نه خورشيد را سزاست كه به ماه رسد ، و نه شب بر روز پيشى مىگيرد ؛ و هر كدام در مسير خود شناورند ، نشانه‌اى ( ديگر از عظمت پروردگار ) براى آنان اين است كه ما فرزندانشان را در كشتيهايى پر ( از وسايل وبارها ) حمل كرديم ، و براى آنان چيزهاى ديگرى كه ( مانند كشتى ) بر آن سوار شوند آفريده‌ايم ، و اگر بخواهيم آنها را غرق مىكنيم كه نه فرياد رسى داشته باشند و نه نجات داده شوند .\r\n\r\nاسماى حُسناى الهى\r\nدر آيات گذشته ، خداوند - سبحانه و تعالى - روز و شب و خورشيد را به عنوان نشانه ذكر فرمود و در چند آيه‌ى بعدى ، نظمى را كه حاكم بر جهان خلقت است ، بيان مىفرمايد ؛ تا انسان به اين نظم بسيار دقيق توجّه داشته\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nباشد ؛ نظمى كه هم بر عزّت و قدرت خداوند و هم بر علم و حكمت الهى دلالت مىكند .\r\nقبل از ورود در اين بحث ، به مناسبت آيات قبلى ، مختصرى در باره‌ى اسماءاللَّه سخن مىگوييم :\r\nآيات بسيارى در قرآن وجود دارد كه به اسمى از اسامى خداوند ختم مىشود . دو نكته در اين ارتباط حائز اهميت است :\r\n1 - بايد دقّت كنيم كه در هر آيه‌ى مختوم به اسماء الهى در قرآن ، همان « اسم » هدف است و آيه هم دليل بر آن است . مثلًا به عظمت خورشيد نگاه كنيد تا بدانيد خدا « عظيم » است . به حكمت حركت خورشيد توجّه كنيد تا بدانيد خدا « حكيم » است . بنابر اين ، هدف از بيان آيت خورشيد اين است كه بدانيم خدا حكيم است .\r\nما غالباً خود آيه را مورد توجّه قرار مىدهيم و از « اسمِ » بكاررفته در آيه مىگذريم ، و اين اشتباه است . بايد روى آن « اسم » تأمّل كنيم . هدف ، همان « اسم » است .\r\n2 - اين كه مىگوئيم : « خداوند - سبحانه و تعالى - به وصف نمىآيد ؛ حد ندارد ؛ قدرتش بىانتهاست و حكمت يا علمش لامتناهى است . » اين ، حرفِ خوب و صحيحى است ؛ ولى بايد از اين حكمت و قدرت و اسم‌هاى بىانتهايش ، بهره‌اى ببريم .\r\nوقتى خورشيد نورش بسيار زياد است ، آيا مىتوانيم از اين نور استفاده‌اى نكنيم ؟ يا بايد تا آنجا كه مىتوانيم از خورشيد بهره‌مند شويم .\r\nآب دريا خيلى زياد است ؛ امّا آيا نبايد از اين آب استفاده كرد ؟ باران و برف بسيارى مىبارد . از اين برف و بارانِ سرشار چه استفاده‌اى مىتوانيم بكنيم ؟\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبه ندرت مىتوان در قرآن مواردى يافت كه به آن « جنبه‌ى بىنهايت بودنِ » اسم‌هاى خداوند اشاره شده باشد ؛ در همه جا به جنبه‌هاى مثبت توجّه شده است : مثلًا « واسعٌ » ، « عليمٌ » و مانند آن . در روايات ، به آن جهت بىنهايت ، بيشتر تأكيد شده است .\r\n\r\nجذب اسم‌هاى خداوند\r\nما بايد هر اسمى را كه در قرآن بيان شده ، جذب كنيم و در روحمان نگه داريم . اگر در قرآن در باب « حكمت » يا « علم » الهى سخن رفته است ، بايد از اين‌ها استفاده كنيم و خدا را به وسيله‌ى اين « حكمت » و « علم » بشناسيم . در اين صورت خيلى بهره برده‌ايم و خدا را به همين اندازه در مىيابيم .\r\nعلم به اسم‌هاى خداوند ، ما را در معرفت حقايق هم كمك مىكند . مثلًا وقتى دانستيم كه خداوند حكيم است ، به هنگام روبه روشدن با حقايق مىگوييم : « بايد اين حقيقت ، حكمتى داشته باشد . » و به دنبال آن « حكمت » مىرويم .\r\n\r\nجاهليّت قبل از اسلام و تغيير خلقت خدا !\r\nجاهلان قبل از اسلام ، چون معرفت به حكمت خدا نداشتند ، هر جا چيزى مىيافتند كه در آن حكمتى نمىديدند ، آن را تحت تأثير القائات شيطان ، تغيير مىدادند . مىديدند : گوشِ درازگوشْ دراز است . با خود مىگفتند : « خدا به چه مناسبت يك گوش دراز براى دراز گوش خلق كرده ؟\r\nبايد كوتاه باشد ! حال كه نمىتوانيم كوتاهش كنيم ، تكّه‌تكّه‌اش مىكنيم . » قرآن در اين باره از زبان شيطان مىفرمايد :\r\n« وَلَآمُرَنَّهُمْ فَلَيُبَتِّكُنَّ آذَانَ الأَنْعَامِ وَلَآمُرَنَّهُمْ فَلَيُغَيِّرُنَّ خَلْقَ اللَّهِ » . « 1 »\r\nو به آن‌ها دستور دهم تا گوش حيوانات را ببرند و امر كنم تا خلقت خدا را تغيير دهند .\r\n\r\n\r\n","description":"","footnote":"\r\n( 1 ) - / نساء ، 119 .\r\n","page_name":" 207 ","page_number":207},
  {"content":"\r\n\r\n\r\nتحقير پشه ممنوع !\r\nمتأسّفانه جاهليّت امروز هم به همين درد مبتلاست . در همين ادوار اخير مىگفتند :\r\nآپانديس ( قسمت كيسه مانندى كه در پايين روده‌ى كور است و در سمت راست بدن قرار دارد ) چيز زايدى است و از زمانى كه بشر بوزينه بوده ، در او باقى مانده است و وجودش فايده‌اى به حال بدن ندارد !\r\nاز اين رو هر بچّه‌اى كه به دنيا مىآمد ، عملَش مىكردند و اين تكّه را مىكندند و دور مىانداختند . بعد معلوم شد كسانى كه اين روده‌ى بسته را ندارند ، زود گرسنه مىشوند و اين روده نقش « سنگدان » را در بدن دارد .\r\nفهميدند كه اشتباه كرده‌اند .\r\nيا زمانى گفتند :\r\nلوزه‌ها در بدن انسان بىفايده است .\r\nبنابر گزارشى كه در « نيوزويك » چاپ كردند ، در سال شصت ميلادى در آمريكا ، چند ميليون بچّه را عمل جرّاحى كردند و لوزه‌هاى آن‌ها را برداشتند . بعد فهميدند كه قدرت دفاعى بدنِ اين بچّه‌ها در بزرگسالى بسيار اندك است .\r\nانسان معاصر هم مانند گذشتگان خود وقتى فايده‌ى چيزى را نمىفهمد نمىگويد : « من نمىفهمم . شايد در واقع مفيد باشد . » بلكه مىگويد :\r\n« بىفايده و زايد است . »\r\nامّا كسى كه پى به حكمت خدا ببرد ، براى هر مخلوقى از مخلوقات خداوند حكمتى فرض مىكند . حتّى در « پشه » اى كه به نظر نمىآيد نقشى در عالَم جز آزُردن ما داشته باشد - از اين رو همواره از جانب ما محكوم به مرگ مىشود ! - جهانى از زيبايى و نظم و دقّت در خلقت را مىبيند . اگر شما\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nپشه‌اى را با ميكروسكوپ مشاهده كنيد ، به عظمت خلقت خداوند پى مىبريد . چشم اين پشه - / كه به چشم ما نمىآيد - / چند بخش و هر بخش يك رنگ دارد . اين پشه ماكتِ كوچكى از « فيل » است ؛ به اضافه‌ى دوبال ! / عز و جل الحمد لله اينج الحمد لله ج كل الحقوق محفوظه الله اكبر جو و اصلا تمت فواصل تمهيد ي رضي الله عنهم از يك ا صدق الله العظيم بسم الله الرحمن الرحيم ي عليه السلام\r\nحضرت على عليه السلام مىفرمايد :\r\n« به مورچه نگاه كنيد و از راه آن ، به سوى خدا بشتابيد ! درخت خرما را ببينيد و از آن به سوى خدا برويد . » « 1 »\r\nبنابر اين بايد يكى از برنامه‌هاى زندگىمان اين باشد كه اسم‌هاى خداوند را جذب كنيم ؛ نه اين‌كه بخواهيم به آن‌ها احاطه پيدا كنيم ؛ نه ! همين مقدار كه آن‌ها را بشناسيم . شناخت خداوند هم همين شناخت اسماى حُسناى اوست :\r\n« وَلِلَّهِ الأَسْمَاءُ الْحُسْنَى فَادْعُوهُ بِهَا » . « 2 »\r\nخدا نام‌هاى نيكو دارد . او را با آن نام‌ها بخوانيد !\r\n\r\nرهنمون‌شدن از اسامى الهى به كنز مخفى !\r\nدر دعاها ، اسم‌هاى خداوندْ بسيار وجود دارد . « دعاى جوشن كبير » ، هزار اسم خداوند را شامل مىشود . اين براى آن است كه اين اسماء را دريابيم ، جذب كنيم و بفهميم . خداوند ذاتش در غيب است ؛ امّا در عالَم وجود ، تجلّى اسمايش هست و ما از راه اين جلوه‌ها مىتوانيم به آن « كنز مخفى » در حدّ وسع خود پى ببريم .\r\n\r\nمكّه بهترين هواى جهان را دارد !\r\nيكى از رموز آيات قرآن ، فهم همين اسماى الهى است . واقعاً در تفسير قرآن ، توجّه به اين اسم‌ها و دقّت در آن‌ها بسيار مهم و الهام‌بخش است . بنا به\r\n\r\n\r\n","description":"","footnote":"\r\n( 1 ) - / اشاره به خطبه 185 نهج البلاغة .\r\n( 2 ) - / اعراف ، 180 .\r\n","page_name":" 209 ","page_number":209},
  {"content":"\r\n\r\nگفته‌ى يكى از اساتيد دانشگاه كه پزشك هم مىباشد ، هواى مكّه به علّت تركيبات گوناگون و متناسب با بدن انسان ، بهترين هواى جهان است . از طرفى در قرآن مىخوانيم :\r\n« جَعَلَ اللَّهُ الْكَعْبَةَ الْبَيْتَ الْحَرَامَ قِيَاماً لِلنَّاسِ وَالشَّهْرَ الْحَرَامَ وَالْهَدْيَ وَالْقَلَائِدَ ذَلِكَ لِتَعْلَمُوا أَنَّ اللَّهَ يَعْلَمُ مَا فِي السَّمَاوَاتِ وَمَا فِي الأَرْضِ وَأَنَّ اللَّهَ بِكُلِّ شَيْءٍ عَلِيمٌ » « 1 »\r\nدر اين آيه ، دو مرتبه به علم خداوند اشاره شده است و اين امر در قرآن نادر است كه در يك آيه ، يك اسم و صفت الهى دوبار ذكر شده باشد . اين امر نشان مىدهد كه در اينجا مسأله‌ى عظيمى در ميان است كه خدا كعبه را در اين نقطه از كره‌ى زمين بنا كرده است . بشر چقدر بايد پيشرفت كند و با استفاده از علم هواشناسى و جغرافى و . . . درك كند كه جايى بهتر از مكّه به عنوان مركز دنيا و براى حجّ وجود ندارد و اين دلالت بر علم خداوند مىكند .\r\nاين است كه دقّت در اسماى خداوند ، به فهم عميق آياتِ قرآن كمك بسيارى مىكند و ما را به حقايق رهنمون مىشود .\r\n\r\nماه ؛ كُره‌اى از رده خارج !\r\nدر آيه ى 39 سوره ى يس آمده است :\r\n« وَالْقَمَرَ قَدَّرْنَاهُ مَنَازِلَ حَتَّى عَادَ كَالْعُرْجُونِ الْقَدِيمِ »\r\nو براى ماه منزل‌گاه‌هايى قرار داديم تا سرانجام به صورت « شاخه‌ى كهنه‌ى قوسىشكل و زردرنگ خرما » در مىآيد .\r\nگفتيم كه ماه در منازل بيست و هشت روزه‌اى حركت مىكند ؛ تا اين‌كه همچون « عرجون » كهنه ، يعنى خوشه‌ى خرمايى شود كه شش ماه از آن گذشته و پژمرده شده و روى نخل باقى مانده باشد ؛ كه هم زرد است و هم از\r\n\r\n\r\n","description":"","footnote":"\r\n( 1 ) - / مائده ، 97 .\r\n","page_name":" 210 ","page_number":210},
  {"content":"\r\n\r\nپايين به فاصله‌ى پانزده متر يا بيشتر ، مثل هلال ماه ديده مىشود .\r\nخوب است در اين جا تأمّلى كنيم و آيه را از منظر ديگرى مورد مطالعه قرار دهيم .\r\nاز روايات استفاده مىشود كه ماه ، كره‌اى بود كه موجوداتى روى آن زندگى مىكرده و جنب و جوش داشته‌اند ؛ امّا قيامتش برپا شده است ؛ هم چنان كه اگر زمين قيامتش فرا رسد ، مردمش به بهشت يا جهنّم مىروند و زمين ، زمين ديگرى خواهد شد و گويا ديگر وظيفه‌اش تمام شده است ؛ تا بعد خدا چه بخواهد ! ماه هم يك كره‌اى است كه قيامتش برپا شده است .\r\nاز اين آيه هم مىتوان همين مطلب را استفاده نمود . آيه مىگويد :\r\n« كالْعُرجون القديم » ؛ يعنى همانطور كه اين شاخه‌ى خرما قبلًا مفيد بوده و مردم از آن ميوه مىگرفتند ؛ امّا حالا ديگر خرمايش رفته و خودش هم به انتها رسيده است ، « ماه » هم زمانى حيات و ثمر داشته و اكنون « از رده خارج » است .\r\nبه هر تقدير بعيد به نظر مىرسد كه تشبيه در آيه فقط براى زيبايى كلام و تفنّن در عبارت باشد و اين تفسير كه ماه ، قيامتش برپاشده است ، عمق آيه است .\r\nقرآن ، ظاهرش « حُكم » و باطنش « علم » است ؛ ظاهرش « انيق » يعنى : زيبا و باطنش « عميق » است . « 1 » ما بايد هم به ظاهر نظر داشته باشيم و هم از اين ظاهر ، شكافى بزنيم و به عمق مطلب برويم و ببينيم آيه به چه حقيقت ديگرى اشاره دارد .\r\nشايد كاوشگرانى كه فرستاده‌اند تا حتّى از نيمه‌ى پنهان ماه هم عكس‌بردارى كنند ، آثار حياتى در آن بيابند و به نشانه‌هايى از آب ، برگ سبز\r\n\r\n\r\n","description":"","footnote":"\r\n( 1 ) - / نهج البلاغه ، خطبه‌ى 18\r\n","page_name":" 211 ","page_number":211},
  {"content":"\r\n\r\nيا چيز ديگرى برخورد كنند . خدا عالم است . ممكن است پيدا شود ؛ چه مىدانيم ؟\r\n\r\nحركت‌هاى سه‌گانه‌ى خورشيد\r\nدر آيه ى 40 سوره ى يس مىخوانيم :\r\n« لَا الشَّمْسُ يَنْبَغِي لَهَا أَنْ تُدْرِكَ الْقَمَرَ وَلَا اللَّيْلُ سَابِقُ النَّهَارِ وَكُلٌّ فِي فَلَكٍ يَسْبَحُونَ »\r\nنه خورشيد را سزاست كه به ماه برسد و نه شب بر روز پيشى مىگيرد ؛ و هر كدام در مسير خود شناورند .\r\nآنچنان كه علوم كيهان‌شناسى مىگويند ، خورشيد سه حركت دارد :\r\nيك حركت آن به مدّت يك سال طول مىكشد . حركت ديگر حركتى است كه به همراه كهكشان دارد و به سمت هدف كهكشان در حركت است .\r\nحركت سوّم حركتى است كه در درون كهكشان دارد و به سمت ستاره‌ى ديگرى در حال حركت است .\r\nيكى از حركت‌هاى خورشيد يك سال طول مىكشد و اين كندتر از حركتى است كه ماه دارد ؛ چون ماه مسير حركت خود را در « بيست و هشت » روز مىپيمايد . بنابر اين هيچ‌گاه خورشيد به ماه نخواهد رسيد .\r\nامّا خداوند روز و شب را به گونه‌اى خلق كرده كه نسبت به يكديگر كم و زياد نمىشوند . همان مقدار كه بايد شب باشد ، شب هست و همان مقدار كه بايد روز باشد ، روز هست . اگر به عكس گفته مىشد ، معنا نداشت .\r\n\r\nبرخورد خورشيد با ماه و آغاز قيامت\r\nاين آيه را به گونه‌اى ديگر هم تفسير كرده‌اند و آن اين كه خورشيد را نسزد كه به ماه برسد ؛ چون در صورت برخوردِ خورشيد و ماه ، قيامت برپا خواهد\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nشد . در آن زمان است كه « وجُمِعَ الشَّمْسُ وَ الْقَمُر » « 1 » و با برخورد خورشيد و ماه و ساير ستارگان ، همه چيز در هم مىريزد و قيامت برپا مىشود .\r\nامّا اكنون بنا نيست قيامت برپا شود . پس نبايد خورشيد با ماه برخورد كند و هر كدام بايد در مسير تعيين‌شده‌ى خودشان به حركت ادامه دهند :\r\n« وَ كُلٌّ فى فَلَكٍ يَسْبَحُونَ » .\r\nو هر كدام در مسير خود شناورند .\r\n\r\nعدم اشاره به نام زمين در آيه\r\n« فَلَك » به جايى دايره‌مانند مىگويند . هر كدام از خورشيد و قمر دايره‌اى دارند كه بر مدار آن بايد حركت كنند .\r\nبا آنكه صحبت تنها در باره‌ى خورشيد و ماه بود ، خداوند از واژه‌ى « يَسْبَحُون » استفاده كرده است . « يَسْبَحُون » جمع است و حد أقل در زبان عربى مربوط به سه كره مىشود . از اين جا معلوم مىشود كه علاوه بر خورشيد و ماه ، دست كم يك كره‌ى ديگر هم وجود دارد : زمين .\r\nاگر چه از زمين نامى به ميان نيامده است ، ولى اوّلًا ما عملًا روى زمين هستيم و خورشيد و ماه نسبت به ما مورد بحث قرار گرفته است و ثانياً شب و روز كجاست ؟ در زمين است . بنابر اين بدون آنكه اسم زمين آمده باشد ، به آن اشاره شده است . هر كدام از زمين و ماه و خورشيد ، مسير و مدار خاص خود را دارد كه بايد در آن حركت كند .\r\n\r\n\r\n","description":"","footnote":"\r\n( 1 ) - / قيامت 9 : ( و خورشيد و ماه در يك جا جمع آورده شوند . )\r\n","page_name":" 213 ","page_number":213},
  {"content":"\r\n\r\n\r\nمگر فضا ، درياست ؟\r\nبراى بيان حركت خورشيد و ماه از كلمه‌ى « يَسْبَحُون » استفاده شده است كه معنى « شناور بودن » مىدهد . چرا ؟\r\nشايد اشاره به اين نكته باشد كه خيال نكنيد فقط خورشيد و ماه و چند كره‌ى ديگر وجود دارد ؛ خير ! عالمِ « وجود » همچون دريايى بىكران است كه خورشيد و ماه جزء كوچكى از آن است . همانطور كه جسمى كه در دريا شناور است ، نسبت به خود دريا ، ذرّه‌اى به حساب مىآيد .\r\nيا ممكن است اشاره به اين باشد كه با آنكه در فضا خلأ هست و هوايى وجود ندارد ، اين به آن معنى نيست كه هيچ چيز وجود ندارد . نيروهاى جاذبه‌اى كه بين كرات آسمانى است ، نوعى پيوستگى بين آن‌ها به وجود آورده است و گويى اين كرات ، در ميان اين نيروها شناورند ! بنابراين فضا يك وجود به هم پيوسته است و روزى در اين پيوستگى ، گسستگى ايجاد مىشود ، و آن روز ، قيامت است :\r\n« اذَا السَّماءُ انْشَقَّتْ » « 1 »\r\n\r\nكشتى ، مركبى راهوار براى انسان\r\nدر آيه ى 41 مىخوانيم :\r\n« وَ ايَةٌ لَّهُمْ انَّا حَمَلْنا ذُريَّتَهُمْ فِى الْفُلْكِ الْمَشْحُونِ »\r\nنشانه‌اى ( ديگر از عظمت پرودگار ) براى آنان اين است كه ما فرزندانشان را در كشتىهايى پر ( از وسايل و بارها ) حمل كرديم .\r\nغير از شب و روز ، آيات ديگرى هم براى اثبات وجود خدا وجود دارد ؛ و آن سوارشدن بر كشتى است .\r\nسوار شدن بر كشتى ، نياز هر روزه نيست ؛ نيازِ « همه » هم نيست و ممكن است كسى در عمرش حتّى يك بار هم سوار اين وسيله نشده باشد . خداوند - سبحانه و تعالى - خيلى لطيف فرموده :\r\n« يكى از نشانه‌ها اين است كه « فرزندان » آن‌ها را در كشتى سوار كرديم . »\r\n\r\n\r\n","description":"","footnote":"\r\n( 1 ) - / انشقاق 1 : ( هنگامى كه آسمان شكافته شود . )\r\n","page_name":" 214 ","page_number":214},
  {"content":"\r\n\r\nاگر خدا مىفرمود : ما « آن‌ها » را سوار كرديم . شايد اشكال مىشد كه بسيارى از ما ، سوارِ كشتى نشده‌ايم .\r\n\r\nكودكان بىپناه ، در پناه كشتى !\r\nاز سوى ديگر وجه اين‌كه خداوند به جاى آنكه بفرمايد : « ما افرادى از انسان‌ها را بر كشتى سوار كرديم . » فرموده : « ما فرزندانشان را در كشتىها سوار كرديم . » اين است كه « بچّه‌ها » نسبت به بزرگسالان ضعيف‌ترند . ممكن است افراد بالغ ، به هنگام توفان و تلاطم دريا بتوانند خود را به طريقى نجات دهند ؛ امّا بچّه‌ها در ضعف كامل هستند و اين لطف خداست كه آن‌ها را در كشتى حفظ مىكند . بنابر اين به كار بردن كلمه‌ى « ذُرّيه » ، براى بيانِ نعمت بودن كشتى ، مناسب‌تر است .\r\nاين‌كه انسان‌ها كالاهاى مورد نياز خود را از ميان دريا عبور دهند و به مقصد برسانند ، نعمتى از خدا و نشانه‌اى از تدبير و قدرت اوست . انسان‌ها از ميان درياها و اقيانوس‌ها عبور مىكنند ؛ تا نيازهايشان را تأمين كنند و زمينه براى زندگى و رشدشان فراهم باشد .\r\n\r\nكشتى صحرا و هوا\r\nسپس خداوند مىفرمايد :\r\n/ ش الحمد لله ن قرآن كريم ده « وَ خَلَقْنا لَهُمْ مِّنْ مِّثْلِهِ ما يَرْكَبُونَ »\r\nو براى آنان چيزهاى ديگرى كه ( مانند كشتى ) برآن سوار شوند آفريده ايم .\r\nعلاوه بر كشتىِ دريا ، خداوند مركب ديگرى هم آفريده است : مركب صحرا كه همان شتر باشد ! وقتى براى شتر ، آواز « حُداء » مىخوانند ، به قدرى مست مىشود كه تا جان در بدن دارد ، حركت مىكند . اين مركب را هم خداوند براى صحرا خلق كرده است . آيا اين‌ها نشانه نيست ؟\r\nمركب كوهستان هم « قاطر » است ! خداوند هواپيما را هم خلق كرده است\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nكه از كشتى عجيب‌تر است : با هزار تُن جنس ، در ارتفاع سى هزار پايى ، سرعتى حدود نهصد و پنجاه كيلومتر در ساعت حركت مىكند . تبارك اللَّه !\r\nبعضى آيه‌ى « فُلك » را به گونه‌اى ديگر تفسير كرده‌اند كه تفسير خوبى است و منافاتى با آنچه ما ذكر كرديم ، ندارد . گفته‌اند : آيه ، اشاره به طوفان نوح دارد كه خداوند حضرت نوح عليه السلام و پيروانش را همراه با انواع مختلفى از حيوانات نجات داد و انسان‌هاى ديگر هم كه در اصلاب آن‌ها بودند ، نجات يافتند و بشر از انقراض رهايى يافت .\r\nآيه ى 43 مىگويد :\r\n« وَ انْ نَّشَأْ نُغْرِقْهُمْ فَلَا صَريخَ لَهُمْ وَ لا هُمْ يُنْقَذُونَ »\r\nو اگر بخواهيم غرقشان مىكنيم به‌طورى كه نه فريادرسى داشته‌باشند و نه نجات داده شوند !\r\n\r\nهتل مجللى كه غرق شد !\r\nدرست است كه كشتى براى گذران زندگى انسان‌ها خلق شده است ، امّا اين بدان معنى نيست كه عهد و پيمانى بر عهده‌ى خداست كه حتماً بايد ساكنان كشتى به سلامت به مقصد برسند . ممكن است در راه ، اجلشان برسد و خداوند غرقشان كند ؛ يعنى بايد اين ترس را داشته باشند .\r\nدر دنيا كشتىهايى هست كه بهتر است نام آن‌ها را « هتل سيّار » بگذاريم ؛ هتل‌هاى مجللى كه همه چيز در آن هست . عيش و نوش و تفريح و همه چيز .\r\nپولدارهاى عيّاشى كه از همه جا خسته شده‌اند ، يك اتاق از كشتى را به مبالغ هنگفتى اجاره مىكنند ؛ مثلًا شبى ده‌هزار دلار . سوار اين كشتى مىشوند و به همراه حدود هزار و پانصد مسافر در دل دريا و اقيانوس پيش مىروند !\r\nچندى پيش در روزهاى كريسمس - / كه اوّل سال مسيحى هاست - / يك كشتى از نروژ به سمت لندن در حركت بود . كشتى از آن كشتىهاى نو بود كه به بهترين طريق ساخته شده و به بهترين وسائل هم مجهّز بود . دريا ساكت و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nآرام بود . كشتى در وسط دريا دچار حادثه و دچار شكستگى شد و سرنشينانش غرق شدند .\r\nاگر بهترين كشتى را هم سوار شويم ؛ يا با بهترين ماشين مسافرت كنيم ، نبايد بگوييم :\r\n« خوب ! الحمد للَّه‌خوب وسيله‌ى نقليّه‌اى داريم و ديگر هيچ باكى نداريم . » چه مىدانيم ؟ ممكن است قطار سوار شويم و اتّفاقاً تصادف كند .\r\nمگر نمىشود ؟\r\nحوادثى كه براى هواپيماها و قطارها و ماشين‌ها رخ مىدهد ، اختصاص به كشورهاى عقب‌مانده ندارد . همه ى كشورها چه پيشرفته و چه عقب افتاده ، همه در معرض بروز چنين سوانحى هستند .\r\nشايد اگر هواپيماهاى كشورهاى پيشرفته نيز ساقط مىشود ، براى آن است كه بشر ، به خود مغرور نشود .\r\n\r\nسرنوشت فضاپيماى چالينجر\r\nحدود ده ، دوازده سال قبل ، آمريكايىها فضاپيماى « چالينجر » را با صرف ميلياردها دلار ساختند ؛ تا مأموريّت‌هاى فضايى را انجام دهد . و منظور از نام « چالينجر » چيزى است كه در برابر ديگران « عرض اندام » مىكند و مىخواهد « خود » ى نشان دهد . به هنگام پرواز هم ، آن زمانْ حدود پانصد ميليون نفر از راه تلويزيون آن را تماشا مىكردند . امّا چند ثانيه‌اى از پرواز آن نگذشته بود كه ناگهان جلوى چشم همه منفجر شد ! از روزنه‌اى خيلى ريز ، گاز نشت كرد و فضاپيما آتش گرفت و منفجر شد !\r\nآن‌ها كه اميدشان به خداست ، خدا نگهدار آن‌هاست ؛ امّا آن‌ها كه مَنْ مَنْ مىكنند و دچار منيّت و انانيّت هستند و مطمئن هستند كه به مقصد مىرسند ، به عكس دچار حادثه مىشوند .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nخداوند در آيه ى 43 سوره‌ى ياسين اشاره مىكند كه در وسط درياى خطرخيز چه كسى مىتواند به دادِ سرنشينان كشتى كه در آستانه‌ى غرق‌شدن هستند ، برسد ؟\r\nگاه در اخبار مىشنويم فلان هواپيما گم شد . بعد از چند روز لاشه‌ى آن را از زير يخ‌ها و بهمن‌ها خارج مىكنند . يا شنيده‌ايد كه در مثلّث معروف برمودا كه در اقيانوس آرام قرار دارد ، كشتىها و هواپيماهاى بسيارى ناپديد شده‌اند .\r\nنه خودشان مىتوانند خودشان را نجات دهند و نه كسى مىتواند به داد آن‌ها برسد .\r\nپس كشتى هم يك آيت است . قدرت دست خداست و بايد از او بترسيم و به هنگام ترس هم بايد به او باز گرديم و به او انابه كنيم .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nدرس پانزدهم آيات 46 - / 43\r\nوَإِن نَّشَأْ نُغْرِقْهُمْ فَلَا صَرِيخَ لَهُمْ وَلَا هُمْ يُنقَذُونَ « 43 » إِلَّا رَحْمَةً مِنَّا وَمَتَاعاً إِلَى حِينٍ « 44 » وَإِذَا قِيلَ لَهُمْ اتَّقُوا مَا بَيْنَ أَيْدِيكُمْ وَمَا خَلْفَكُمْ لَعَلَّكُمْ تُرْحَمُون « 45 » وَمَا تَأْتِيهِمْ مِّنْ آيَةٍ مِنْ آيَاتِ رَبِّهِمْ إِلَّا كَانُوا عَنْهَا مُعْرِضِينَ ( 46 ) .\r\nو اگر بخواهيم آن‌ها را غرق مىكنيم به طورى كه نه فريادرسى داشته باشند و نه نجات داده شوند . مگر اين كه رحمت ما شامل حال آنان شود ، و تا زمان معيّنى از اين زندگى بهره گيرند . و هر گاه به آن‌ها گفته شود : « از آنچه پيش رو و پشت سر شماست [ / از عذابهاى الهى 
  ] بترسيد تا مشمول رحمت الهى شويد . » ( اعتنا نمىكنند ) . و هيچ آيه‌اى از آيات پرودگارشان براى آن‌ها نمىآيد مگر اين كه از آن‌ها روىگردان مىشوند .\r\n\r\nكشتىهاى شناور در دريا ، و زمين شناور در كهكشان !\r\nبحث در باره‌ى آن دسته از آيه‌هاى مبارك قرآن بود كه با توجّه به آيات الهى ، مخصوصاً آيه‌هاى وجدانى و فطرى ، بشر را به خداوند - سبحانه و تعالى - رهنمون مىشود و شناخت او را نسبت به ربوبيّت خداوند بيشتر مىكند ؛ آيه‌ها و نشانه‌هايى همچون پديده‌ى طبيعى خورشيد و ماه و گردش و حركت آن‌ها تا مسائل مربوط به شخص انسان .\r\nوقتى از خورشيد يا هر پديده‌اى ديگر سخن به ميان آمد ، بايد در نهايت به سودِ معرفت مخاطب باشد و او را دست كم يك گام به سمت كمال حركت\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nدهد .\r\nگفت‌وگو در باره‌ى اين نيست كه خورشيد چقدر حجم دارد ؛ نورش چقدر است ؛ چگونه به دور خود مىچرخد و در چه فلكى حركت مىكند . هدف اين است كه منِ مخاطبِ قرآن ، با توجّه به اين فلك ، ماه ، خورشيد و زمين كه هر كدام در مدار معيّن شناورند ، بفهمم خود چه‌كاره هستم و چه بايد بكنم ؟\r\nهمان خدايى كه خورشيد را خلق كرده ، ماه را تابان قرار داده ، شب و روز را به وجود آورده و همه را در مسير مشخّصى شناور ساخته است ، بنده را هم شناور گردانيده است . وقتى سوار كشتى مىشوم ، كشتى در دريا شناور است ، همان گونه كه زمين در فضا !\r\n/ ب‌اين تصويرها و موقعيّت‌هاى معلّق و شناور كه توأم با احساس نياز به نگهدارنده است ، براى اين است كه توجّه آدمى را به سكاندارِ هستى جلب كند . /\r\n« وَ إِنْ نَّشَأْ نُغْرِقْهُمْ فَلَا صَرِيخَ لَهُمْ وَ لَا هُمْ يُنقَذُونَ » ؛\r\nو اگر بخواهيم غرقشان مىكنيم ؛ به‌طورى كه نه فريادرسى داشته‌باشند و نه نجات داده شوند !\r\nاگر بنا باشد خداوند كشتىنشستگان را در ميان دريا غرق كند ، نه فريادرسى خواهند داشت كه به دادشان برسد و نه اگر امدادگرى باشد ، مىتواند آن‌ها را نجات دهد . از اين تعبيرات در قرآن بسيار است كه مىفرمايد :\r\n« كسى نيست و اگر هم باشد ، نمىتواند كارى بكند » .\r\nممكن است به ذهن خطور كند كه منظور از « فُلْك مَشحون » همان زمين و ساكنان آن باشد ؛ امّا اين بعيد و دور از ذهن است . ذهن عموم مردم ، متوجّهِ زمين و شناوربودنِ آن در فضا نمىشود ؛ مخصوصاً در زمان نزول آيات قرآن كه زمين را مركز عالم و ساكن مىدانسته‌اند .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاحتمال قوىتر همان كشتىهايى است كه روى دريا حركت مىكنند و انسان‌ها و بارهايشان را جابجا مىكنند . حدود هشتاد درصد كالاهاى تجارى ، به وسيله‌ى همين كشتىها جابجا مىشوند . با آن كه در حال حاضرْ قطار ، ماشين و هواپيما به وسايل جابجايى كالا افزوده شده است ، امّا هنوز كشتىها بيشترين سهم را در حمل و نقل بار و كالا دارا هستند .\r\nاگر چه افراد معدودى از كشتى استفاده مىكنند ، به هر حال ، نفع آن به همه‌ى انسان‌ها - به طور مستقيم و غيرمستقيم - مىرسد و به عنوان وسيله‌اى براى گذران امور زندگى ، همه از آن بهره‌مندند .\r\nعلامه‌ى طباطبايى قدس سره بر آن است كه در اينجا تكيه به هر نوع وسليه‌ى نقليه است . به همين علّت ، خداوند در آيه ى 42 مىفرمايد :\r\n« وَ خَلَقْنا لَهُمْ مِّنْ مّثلِهِ مَا يَرْكَبُونَ » ؛\r\nو براى آن‌ها مركب‌هاى ديگرى همانند آن آفريديم .\r\nهمان گونه كه كشتى وسيله‌اى است در دريا ، شتر مركبى است در صحرا كه بشر از آن هم استفاده مىكند . بنابر اين كشتى و هر وسيله‌ى نقليّه‌ى ديگر ، از آيه‌ها و نشانه‌هاى خداوند است .\r\n/ هفده‌بعد در آيه ى 44 مىفرمايد :\r\n« الَّا رَحْمَةً مِنَّا وَ مَتَاعاً الىَ حِينٍ » ؛\r\nمگر اين‌كه رحمت ما ( شامل آنان شود ) و تا زمان معيّنى از اين زندگى بهره گيرند .\r\n\r\nرحمت خاصّ و عامّ خدا\r\nمنظور از اين رحمت الهى كه شامل حال ما مىشود ، چيست ؟ دو احتمال وجود دارد :\r\n1 - منظور ، همه‌ى سنّت‌هاى الهى است كه بر هستى حاكم است . همه‌ى اين سنّت‌ها ، رحمت است . اين‌كه كشتى را خدا به‌گونه‌اى خلق كند كه انسان\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبتواند در آن قرار گيرد ؛ آب به گونه‌اى باشد كه كشتى بر روى آن شناور بماند ؛ جاذبه‌ى زمين به گونه‌اى باشد كه بتواند كشتى را به سوى خود جذب كند ؛ باد و حركت آن به گونه‌اى باشد كه به وسيله‌ى آن بتوان كشتى را به حركت درآورد و اكنون نيز مواد نفتى و نيز قانون گازها و حركت چرخ دنده‌ها به گونه‌اى باشد كه كشتى را به جنبش در آورد و هزاران سنّت ديگر - كه دست به دست هم مىدهند تا انسان سوار كشتى شود و دريا را بپيمايد - همه و همه نورهايى از رحمت خداوند - سبحانه و تعالى - هستند .\r\n2 - علاوه بر سنّت‌هايى كه در احتمال اوّل گفتيم ، به مقصد رسيدن كشتى - با وجود خطرات گوناگونى همچون طوفان‌ها و موج‌هاى سهمگين كه كشتى در آن‌ها غوطه‌ور است - فقط و فقط نشانه‌ى رحمت الهى است . اگر يك كشتى به جايى رسيد ، بايد خيلى خدا را شكر كرد . اين خود رحمت مخصوصى است كه به آن رحمت‌هاى عمومى اضافه شده است .\r\nدر تفسير « بِسْمِ اللَّه الرَّحْمنِ الرَّحِيمِ » گفته‌اند :\r\n« الرّحمن » رحمت شمولى و فراگير نسبت به همه‌ى مخلوقات و « الرّحيم » رحمت خاص خداوند است كه فقط عدّه‌ى مخصوصى از آن بهره‌مند مىشوند . البته اين فقط احتمال است و من تاكنون در تفسير با آن برخورد نكرده‌ام ؛ ولى شايد بتوان گفت كه « إِلَّا رَحْمَةً مِنَّا » همان رحمت خاص باشد .\r\nگاهى اتّفاق مىافتد كه شخصى از يك حادثه‌ى بزرگ جان سالم به در مىبرد ؛ يا از تصادفى نجات مىيابد . در اين گونه موارد به يكديگر مىگوييم :\r\n« خدا به او رحم كرد . نزديك بود تصادف كند ؛ نزديك بود بيفتد ؛ خدا به او رحم كرد . » اين شايد يك رحمت خصوصى باشد .\r\n\r\nرحمت الهى توأم با امتحان اوست\r\nآيا اين رحمت الهى نشان مىدهد كه ما از بندگان نخبه و برگزيده ى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nخداييم ؟ نه ؛ اين نشانه‌ى امتحان است ( وَمَتاعاً إِلىَ حِينٍ ) تا زمان معيّنى از اين زندگى بهره گيرند .\r\nما نبايد به اين رحمت الهى مغرور شويم و خود را فريب دهيم . اين رحمت الهى از يك نگاه رحمت است ولى از نگاه ديگر امتحان و فتنه است .\r\nخدا به ما اين اجازه را داده تا مدّتى از آن استفاده كنيم ؛ تا معلوم شود چه‌كاره هستيم ؟ آيا عمل خير انجام مىدهيم ؛ يا نه ؟ نعمت‌هاى الهى ابتلا هستند و نبايد انسان را مغرور كنند . اين كه انسان خود را از مكر خدا در امان بداند يكى از حرام‌هايى است كه خيلى نسبت به دورى از آن تأكيد شده است ، خداوند مىفرمايد :\r\n« أَفَأَمِنُوا مَكْرَ اللَّهِ فَلَا يَأْمَنُ مَكْرَ اللَّهِ إِلَّا الْقَوْمُ الْخَاسِرُونَ » ؛ « 1 »\r\nآيا آنها خود را از مكر الهى در امان مىدانند ؟ در حالى كه جز زيانكاران ، خود را از مكر ( ومجازات ) خدا ايمن نمىدانند .\r\nانسان هيچ گاه نبايد خيال كند كه وظايفش را انجام داده است : نماز كه مىخوانم ؛ ماه رمضان هم روزه مىگيرم ؛ كتاب تفسير هم كه مطالعه مىكنم ؛ پس ديگر تمام شد ! نه ! انسان بايد بترسد . ممكن است يك اشتباه ، يك غيبت يا تهمت ، يك دروغ يا حركت زشت ديگر ، امروز از من صادر شده باشد كه نقمت و عذاب و عقوبت را بر من حتمى كرده است . در روايتى از حضرت صادق عليه السلام وارد شده است :\r\nاگر قصد گناه كردى آن را انجام نده ، زيرا خداوند گاهى بنده‌اش را در حال انجام گناه مىبيند ، پس به او مىگويد : قسم به عزّت و جلالم هرگز تو را نمىبخشم . « 2 »\r\n\r\n\r\n","description":"","footnote":"\r\n( 1 ) - / اعراف ، 99 .\r\n( 2 ) - / مستدرك الوسائل ، ج 1 ص 147 : عن ابى عبدالله عليه السلام انه قال : اذا همت بخير فلا تؤخره فان الله تبارك و تعالى ربما اطلع على عبده وهو على شىء من طاعته فيقول : وعزتى وجلالى لا أعذبك بعدها . واذا هممتَ بمعصية فلا تفعلها فان الله تبارك و تعالى ربما اطلع على العبد وهو على شىء من معاصيه فيقول : وعزتى وجلالى لا اغفرك أبداً .\r\n","page_name":" 223 ","page_number":223},
  {"content":"\r\n\r\nبايد خيلى هوشيار و مواظب بود ؛ از گناهان كوچك نبايد غفلت كرد وآن‌ها را به هيچ انگاشت .\r\n\r\nپيامبر صلى الله عليه و آله و موعظه در بيابان بىآب و علف\r\nپيامبر صلى الله عليه و آله به همراه اصحاب ، از صحرايى خشك و بىآب و علف عبور مىكردند . پيامبر به همراهان گفتند :\r\n« هر چه مىتوانيد هيزم جمع كنيد و بياوريد ! » آن‌ها گفتند :\r\n« چيزى نيست كه جمع كنيم . » حضرت فرمودند : « هر كس هر چه مىتواند بياورد . » پس هر يك از همراهان چيز كمى آورد و روى هم در برابر رسول خدا قرار دادند . آنگاه حضرت فرمودند :\r\n« اين‌ها را كه مىبينيد ، همان گناهان كوچكى هستند كه به چشم نمىآيند ؛ ولى كم‌كم ، جمع مىشوند تا آنكه انبوهى از گناه ، بر دوش سنگينى مىكند ! » « 1 »\r\n\r\nاز غضب ارحم‌الرّحمين بترسيد !\r\nغرور خيلى شكننده است . غرور اين است كه بگوييم : « الحمد للَّه‌ما آدم خوب و مؤمنى هستيم و كارمان درست است . » و به نعمت‌هاى خداوند نگاه\r\n\r\n\r\n","description":"","footnote":"\r\n( 1 ) - / كافى ، ج 2 ص 288 : قال ابوعبدالله عليه السلام ان رسول الله صلى الله عليه و آله نزل بارض قرعاء فقال لاصحابه : ائتوا بحطب ، فقالوا : يا رسول الله نحن بارض قرعاء مابها من حطب . قال : فليأت كل انسان بما قدر عليه ، فجاؤوا به حتى رموا بين يديه بعضه على بعض ، فقال رسول الله صلى الله عليه و آله : هكذا تجتمع الذنوب . . .\r\n","page_name":" 224 ","page_number":224},
  {"content":"\r\n\r\nكنيم و از گناهان خود غافل شويم . غرور ، انسان را از بين مىبرد . نكند اين گونه عمل كنيم . خدا خيلى عظيم ، متكبّر و منتقم است ؛ همچنان كه بسيار ارحم‌الرّاحمين است ؛ ولى نكند ما از آن طرف بيفتيم و رفتارى از ما سر بزند كه ارحم‌الرّاحمين به ما رحم نكند !\r\nهميشه ، بايد بين بيم و اميد توازن باشد . انسان بايد بين اين دو حركت كند . در تنظيم آيات قرآن ، اين توازن لحاظ شده است . اگر آيه‌ى عذاب آمده است ، بعد آيه‌ى رحمت را شاهديم . اگر آيه‌ى رحمت را مىبينيم ، بىدرنگ در مجاورتش آيه‌ى عذاب است . در آيه‌ى مورد بحث از سوره‌ى ياسين نيز خداوند از طرفى مىفرمايد : « إِلَّا رَحْمَةً مِّنَّا » و از طرف ديگر : « وَ مَتَاعاً إِلى حِينٍ » .\r\nاين نعمت ، وقت محدودى دارد و آن هم اجل انسان است ؛ تا كه از راه رسد ! شايد همين فردا باشد !\r\nسپس خدا در آيه‌هاى 45 و 46 مىفرمايد :\r\nوَإِذَا قِيلَ لَهُمْ اتَّقُوا مَا بَيْنَ أَيْدِيكُمْ وَ مَا خَلْفَكُمْ لَعَلَّكُمْ تُرْحَمُونَ . وَ مَا تَأْتِيهِمْ مِّنْ آيَةٍ مِنْ آيَاتِ رَبِّهِمْ إِلَّا كَانُوا عَنْهَا مُعْرِضِينَ .\r\nو هر گاه به آن‌ها گفته شود : « از آنچه پيش روى و پشت سر شماست ، ( / از عذابهاى الهى ) بترسيد تا مشمول رحمت الهى شويد . » ( اعتنا نمىكنند ) .\r\nو هيچ آيه‌اى از آيات پروردگارشان براى آن‌ها نمىآيد ، مگراين كه از آن ، روىگردان مىشوند .\r\nحال كه خدا به ما رحم فرموده و سالم از كشتى پا به خشكى مىگذاريم ، جاى اين است كه كسى بگويد : از خداوند - سبحانه و تعالى - پروا داشته باش ! بى پروا حركت نكن ! در اين آيه ى سوره‌ى ياسين اين هشدار ، تعبيه شده است :\r\n« اتَّقُوا مَا بَيْنَ ايْديكُمْ وَ مَا خَلْفَكُمْ » ؛\r\nمواظب حركت‌هاى آينده و گذشته‌ى خود باشيد . تا مشمول رحمت الهى شويد .\r\n\r\nجلب رحمت الهى با تقوا ميسّر است\r\nدر آنجا فرمودند : « إِلّا رَحْمَةً مِنَّا » و در اين جا مىفرمايد :\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« اتَّقُوا مَا بَيْنَ ايْديكُمْ وَ مَا خَلْفَكُمْ لَعَلَّكُم تُرْحَمُونْ » .\r\nپس جلب رحمت ، با تقواست . تقوا و رحمت با همند . وقتى انسان پروا از خدا را پيشه كند ، مورد رحمت قرار مىگيرد . اگر در طوفان‌ها و رگبارهاى سهمگين هم باشد ، در هواپيماى در حال سقوط هم باشد ، خداوند او را حفظ مىكند . امّا اگر بىتقوا باشد ، در خانه‌اش هم كه نشسته است ، عارضه‌ى به سراغش مىآيد و او را از پا در مىآورَد .\r\n\r\nخطر سرطان\r\nدر بدن انسان ميلياردها سلول هست . اگر يكى از سلّول‌ها بد كار كند ، چه اتّفاقى مىافتد ؟ همان مرضى توليد مىشود كه به آن سرطان مىگويند ! تا كنون نتوانسته‌اند بفهمند : چرا ناگهان وضع يك سلول به هم مىخورد .\r\nاخيراً يك سرطان‌شناس لبنانى كه در تخصّص خود سرآمد است ، كتابى نوشته و در آن در باره‌ى سرطان چنين توضيح داده است :\r\nهر سلّول ، يك عقل دارد كه درون آن قرار دارد و عوامل اجرايى آن ، در خارج سلّول هستند . به بيان ديگر ، هر سلول يك قوّه‌ى مقنّنه و يك قوه‌ى مجريّه دارد . سلّولِ به اين كوچكى كه ديده نمىشود ، در درون خود يك عقل و قوّه‌ى مقنّنه دارد كه هسته‌ى مركزى سلّول است و اين هسته‌ى درونى به عوامل بيرونى - كه از آن دور هستند - پيام مىدهد . يك پيام اين است كه سلّول را تقسيم كنيد ! سلّول به دو نيم مىشود و هر كدام سلّول مستقلى مىشود . گاهى پيك هسته‌ى درونى دروغ مىگويد ! با آنكه هسته‌ى درونى دستور تقسيم را نداده است ، عوامل اجرايى ، بر اثر دروغ‌گويى پيك ، سلّول را تقسيم مىكنند و اين تكاثر بى رويّه ، همان مرضى است كه اسمش را سرطان گذاشته‌اند !\r\nبه خدا پناه مىبريم ؛ آدم در خانه‌اش باشد ، خيلى هم خوب استراحت\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكرده باشد ، ولى سلّول بدنش غلط كار كند ! حال چه كسى به او گفته كه غلط كار كند ، من نمىدانم ! چه كسى به ميلياردها سلّولِ ديگر بدن مىگويد :\r\n« خوب كار كن ! » و به اين يكى مىگويد : نادرست كار كن و مشكل درست كن ! ؟\r\nنه ! اين كه گفتم : نمىدانم ، مىدانم ! او همان ربّ مهيمن و مدبّر است . او همان خداوند - سبحانه و تعالى - است كه / ب‌هستى نام از او يافت ؛ نام و قوام و استحكام و انجام از او يافت ! /\r\nبنابراين تقوا باعث نزول و تداوم رحمت‌هاى الهى مىشود .\r\n\r\n« لعلّ » و معناى جزميّت يا ترديد ؟\r\nدر آيه‌ى شريفه‌ى ياد شده عبارت : « لَعَلَّكُمْ تُرْحَموُنَ » آمده است .\r\nمعناى « لعلّ » چيست ؟\r\nگفته‌اند : لعلّ با آنكه معناى ترديدآميز دارد ، ولى در قرآن ، براى تأكيد است ؛ « لَعَلَّكُمْ تُرْحَموُنَ » يعنى حتماً مورد رحمت قرار مىگيريد .\r\nبعضى ديگر گفته‌اند : « لعلّ » به معناى « تَرَجّى » و « اميدوارى » است ؛ يعنى احتمال دارد مورد رحمت قرار بگيريد و حتميّتى در كار نيست .\r\nبنده خيال مىكنم معناى « لَعَلَّ » در قرآن ، مفهومى بين اين دو معنى است :\r\nيعنى « لَعَلَّ » سنّت الهى را بيان مىكند ؛ ولى براى خدا ، هيچ سنّتى الزام‌آور نيست ؛ خدا بالاتر از سنّت‌هاست . فقط اگر خداوندْ وعده‌اى دهد ، حتماً انجام خواهد شد و تعابيرى چون « وَعْدٌ غَيْرُ مَكْذُوبٍ » « 1 » و « إِلَّا مَن سَبَقَ عَلَيْهِ الْقَوْلُ » « 2 » ناظر به همين حتميّت و جزميّت است ؛ امّا اگر سنّتِ مرسومى چون سوزانندگى آتش از سوى حضرت حق بنياد نهاده شده باشد ، اين‌گونه نيست\r\n\r\n\r\n","description":"","footnote":"\r\n( 1 ) - / هود ، 65 : ( اين وعده‌اى است كه دروغ نخواهد بود . )\r\n( 2 ) - / هود ، 40 : ( مگر آن‌ها كه قبلًا وعده ى هلاك به آنان داده شده . )\r\n","page_name":" 227 ","page_number":227},
  {"content":"\r\n\r\nكه امكان تخلّف از آن نباشد و آتش هميشه بسوزاند .\r\n/ ب\r\n\r\nاو به دريا حكمِ توفان مىدهد ! /\r\nظاهراً در روايات داريم : وقتى چيزى در آتش افكنده مىشود ، آتش ابتدا از خدا مىپرسد : « آيا به اين سنّت عمل كنم ؟ آيا خاصيّتى را كه در من قرار دادى ، اعمال كنم يا نه ؟ ! » اين پرسش و پاسخ سريع صورت مىگيرد ؛ ولى بايد حتماً انجام گيرد . اگر اذن خدا نباشد ، سوزاندن آتش در كار نيست .\r\nدر روايات آمده است : وقتى « دارو » وارد بدن مىشود ، از خدا مىپرسد :\r\n« آيا به خاصيّتى كه در من قرار دادى عمل كنم ، يا بر ضدّ آن ؟ ! »\r\nلذا مشاهده شده است كه گاه دارويى مصرف مىشود ؛ ولى اثر معكوس مىگذارد .\r\nاز خداوند مىخواهيم كه هدايتمان كند . اين گونه نيست كه / ب‌بر خدا « حَتماً مقضيّاً » باشد / ؛ امّا اين سنّت الهى است كه تقوا با رحمت همراه است .\r\n\r\nسُنّت‌هايى كه دچار تبديل و تحويل مىشوند\r\nممكن است اين سؤال ايجاد شود كه آيا آنچه گفته شد ، نافى آياتى از اين دست نيست :\r\n« فَلَن تَجِدَ لِسُنَّةِ اللَّهِ تَبْدِيلًا وَ لَنْ تَجِدَ لِسُنَّةِ اللَّهِ تَحْوِيلًا » . « 1 »\r\nهرگز براى سنّت خدا تبديلى نخواهى يافت و هرگز براى سنّت الهى تغييرى نمىيابى !\r\nجواب اين است كه سوزاندن آتش و تاثير گذاشتن‌دارو از يك‌سو ، واذن خدا از سوى ديگر - / به‌اتّفاق‌هم - / يك‌سنّت‌محسوب‌مىشود . لذا مىتوان قاطعانه گفت كه اگر سنّتى مُهر تأييد حضرت حق را بخورد ، به طورحتم‌رخ‌مىدهد وتبديلى در آن‌ديده‌نمىشود ، و اگر در مواردى شاهد تبديل و تحويل سُنن بوده‌ايم ، مىتوان نتيجه گرفت كه از سوى خدا تنفيذ نشده است . /\r\n\r\n\r\n","description":"","footnote":"\r\n( 1 ) - / فاطر ، 43 .\r\n","page_name":" 228 ","page_number":228},
  {"content":"\r\n\r\nسؤال ديگر اين است كه بنابر آنچه گفتيم ، بايد جبر حاكم باشد نه اختيار .\r\nجواب اين است كه بله ! در عالم هستى جبر حاكم است ؛ ولى در بشر جبر نيست . دارو مجبور است كه طبق فرموده‌ى خداوند عمل كند و تأثير بگذارد . ولى اينْ براى انسان جبر نمىآورد . يكى از چيزهايى كه انسان در برابر آن‌ها معذور است ، مرض است .\r\n\r\nآيات تشريعى و تكوينى الهى\r\n« وَ إِذَا قِيلَ لَهُمُ اتَّقُوا مَا بَيْنَ أَيْدِيكُمْ وَ مَا خَلْفَكُمْ لَعَلَّكُمْ تُرْحَمُونَ . »\r\nجاى اين سؤال وجود دارد كه در اين آيه ، « اذا » حرف شرط است و نياز به « جواب » دارد . جواب « اذا » كدام است ؟\r\nدر پاسخ بايد گفت : جواب « اذا » آيه ى « وَ مَا تَأْتيِهِم مِّنْ آيَةٍ مِّنْ آيَاتِ رَبِّهِمْ إِلَّا كَانُوا عَنهَا مُعرِضينَ » مىباشد .\r\nمنظور از آيات الهى در اين آيه ، اعم از موارد خواندنى و ديدنى است .\r\nآيات خداوند هم تشريعى است و هم تكوينى . يعنى : از طرفى به مردم گفته شده كه تقوا داشته باشيد و از طرفى ديگر ، آياتْ براى ايشان خوانده و يا ارائه شده است ؛ ولى باز هم « كَانُوا عَنهَا مُعرِضينَ » : از آيه‌ها و نشانه‌هاى الهى روىگردان بودند . وقتى مردم از آيات خدا اعراض كنند ، در حقيقت از آنچه آيه بر آن دلالت مىكند - كه همان ضرورت تقواست - اعراض كرده‌اند .\r\nاز حاج آقاى رحمانى خواهش مىكنيم : در باره‌ى آيه‌ى « إِتَّقُوا مَا بَيْنَ ايْديكُم وَ مَا خَلْفَكُم لَعَلَّكُم تُرْحَمُون » توضيح بيشتر بفرمايند .\r\n\r\nعمل نيك و لزوم پاسبانى از آن\r\nآقاى رحمانى : اين آيه نظير آيه‌ى « يَا أَيُّهَا الَّذِينَ آمَنُوا اتَّقُوا اللَّهَ وَ لْتَنظُرْ نَفْسٌ مَا قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِمَا تَعْمَلُونَ » « 1 » مىباشد .\r\n\r\n\r\n","description":"","footnote":"\r\n( 1 ) - / حشر ، 18 : ( اى كسانى كه ايمان آورده‌ايد ! از ( مخالفت ) خدا بپرهيزيد ؛ و هر كسى بايد بنگرد كه براى فردايش چه چيز از پيش فرستاده و از ( مخالفتِ فرمان ) خدا بپرهيزد كه خداوند به آنچه انجام مىدهيد ، آگاه است . )\r\n","page_name":" 229 ","page_number":229},
  {"content":"\r\n\r\nدر اين آيه ، خداوند نسبت به آنچه پيش روى ماست و آنچه در آينده ، با آن مواجه خواهيم شد ، توجه داده و امر به تقوا فرموده است . آنچه كه پيش روى ماست ، عملى است كه هم اكنون در حال انجام آن هستيم . خداوند مىفرمايد : انسان در اعمالى كه انجام مىدهد ، بايد رعايت تقواى الهى را بكند :\r\n« وَ مَا يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ » « 1 »\r\nرعايت اخلاص در ايجاد عمل ، بخشى از وظيفه‌ى ماست ؛ و آنچه كه با آن مواجه خواهيم شد ، بخش ديگر تكليف است كه مهم‌تر است و آن نگهدارى عمل ، پس از ايجاد آن است . خداوند مىفرمايد :\r\n« علاوه بر آنكه به هنگام انجام عمل بايد تقوا داشته باشيد ، بايد پس از انجام عمل هم تقواى الهى را رعايت كنيد و عمل خود را با سُمعه و بازگوكردن آن و يا آزار و منّت همراه نسازيد . » : .\r\n« يَا أَيُّهَا الَّذِينَ آمَنُوا لَا تُبْطِلُوا صَدَقَاتِكُم بِالْمَنِّ وَالأَذَى » « 2 » .\r\nدر حين انجام عمل ، بايد اخلاص باشد تا عمل مورد قبول واقع شود و بعد هم بايد از عمل نگهدارى كرد تا حبط و نابود نشود .\r\nممكن است شخصى براى كسى كارى انجام دهد ؛ ولى بعد بگويد :\r\n« اگر من نبودم ، تو مىمُردى ! ما بوديم شما را حفظ كرديم ! » اين باعث نابود شدن و حبط عمل مىشود . مفاد آيه ممكن است اين باشد .\r\n\r\nبعد از نيكوكارى ، بىجَنبه و كم‌ظرفيّت نباشيد !\r\nحديث بسيار زيبايى از امير مؤمنان على عليه السلام روايت شده است . ايشان\r\n\r\n\r\n","description":"","footnote":"\r\n( 1 ) - / يوسف ، 106 : ( و بيشتر آن‌ها كه مدّعى ايمانند ، مشركانند ! )\r\n( 2 ) - / بقره ، 264 : ( اى كسانى كه ايمان آورده‌ايد ! بخشش‌هاى خود را با منّت و آزار باطل نسازيد . )\r\n","page_name":" 230 ","page_number":230},
  {"content":"\r\n\r\nفرموده‌اند :\r\nأَلدُّنْيا كُلُّها جَهْلٌ الَّا مَواضِعَ العلم ، وَ الْعِلْمُ كُلُّهُ حُجَّةٌ الَّا ما عُمِلَ بِهِ ، وَ الْعَمَلُ كُلُّهُ رياءٌ الَّا ما كانَ مُخْلَصاً ، وَ الْاخْلاصُ عَلى خَطَرٍ حَتَّى يَنْظُرَ العبد بِما يُختَمُ لَهُ . « 1 »\r\nتمام دنيا جهل است و هيچ چيز ديگرى نمىفهميم ؛ مگر موارد بخصوصى كه انسان چيزهايى به دست آورَد . حال كه علم پيدا كردى ، اوّل بدبختى است ! علم حجّت است و كسى كه نسبت به چيزى علم پيدا كند ، بر او حجّت تمام مىشود و وظيفه دارد : مطابق علمش عمل كند و گرنه مورد سؤال و عقاب قرار مىگيرد .\r\nانسان اگر نداند افرادى فقير و تهيدست هستند ، مسؤوليّت ندارد ؛ امّا اگر پى بُرد ، روز قيامت مىپرسند : چرا به فرودستانت رسيدگى نكردى ؟\r\nپزشك اگر نداند افرادى مريض هستند ، تكليفى ندارد ؛ ولى اگر اطّلاع پيدا كرد و بعد متوجّه شد كه هزينه‌ى درمان ندارند ، اين علم بر او حجّت است و اگر به وظيفه‌ى پزشكى و معالجه‌ى شخصى مريض نپردازد ، حتماً عذاب و عقاب خواهد شد و اين علم وسيله‌اى بر ضدّ او مىشود .\r\nبنابر اين ، علم حجّت است ؛ مگر علمى كه انسان طبق آن عمل كند . حال ، همه‌ى عمل‌ها ريايى است - شخص مىخواهد خودش را نشان دهد - مگر عملى كه مخلصانه صورت گرفته باشد . اوّلِ اخلاص هم در خطر است ، مگر آنكه اخلاص را بتواند به آخر برساند .\r\nمن احتمال مىدهم آيه‌ى شريفه كه امر به تقوا نسبت به « ما بَيْنَ ايْديكُمْ » فرموده ، اشاره به ايجاد عملِ شايسته است و مهم اين است كه :\r\nالابْقاءُ على الْعَمَلِ اشَدُّ مِنْ الْعَمَلِ . « 2 »\r\n\r\n\r\n","description":"","footnote":"\r\n( 1 ) - / عيون اخبار الرضا عليه السلام ، ج 2 ص 253 .\r\n( 2 ) - / نگهدارى عمل از خود عمل سخت‌تر است . الكافى ، ج 2 ، ص 296 ، باب الرياء ، ح 16 .\r\n","page_name":" 231 ","page_number":231},
  {"content":"\r\n\r\nخودنگهدارىِ بعد از انجام عمل شايسته ، اهمّيت بسيارى دارد . گاه فضايى كه بر روح انسانِ نيكوكار بعد از انجام عمل خوب حاكم مىشود ، چنان با ميكروب تكبّر و خودستايى همراه است ، كه گناهكار بر چنين فردى شرافت مىيابد ! به اين حديث از اميرالمؤمنين عليه السلام بنگريد :\r\nسَيِّئِةٌ تَسوؤكُ خَيْرٌ مِنْ حَسَنَةٍ تُعْجِبُكَ . « 1 »\r\nگناهى كه آدم بگويد : « خدايا غلط كردم ؛ ندانستم ؛ بيچاره بودم » بهتر از عمل خوبى است كه براى انسان عُجب و خودپسندى بياورد . / ب‌اگر انسانى آنقدر بىجنبه و كم‌ظرفيّت باشد كه بعد از انجام عمل نيكو ، حالت رضايت از خويش در او ايجاد شود ، نه تنها ارتقاء رتبه نمىيابد ؛ كه در قعر درّه‌ى بدعاقبتى درمىغلتد . /\r\nدر آيه‌ى « يَا أَيُّهَا الَّذينَ آمَنُوا إِتَّقُوا اللَّهَ وَ لْتَنْظُر نَفْسٌ مَّا قَدَّمَتْ لِغَدٍ وَ اتَّقُوا اللَّهَ انَّ اللَّهَ خَبيرٌ بِمَا تَعْمَلوُنَ » « 2 » ، در دو جمله‌ى پشت سر هم ، دوبار امر به تقوا شده است . در آخر آيه هم مىفرمايد :\r\n« انَّ اللَّهَ خَبيرٌ بِمَا تَعْمَلوُنَ » ؛\r\nخداوند خود از عمل نيك شما اطلاع دارد .\r\nيعنى نياز به تبليغ عملتان نداريد ! آن كس كه بايد بداند شما چه كرده‌ايد ، مىداند ! به رُخ كشيدن چرا ؟ اگر عملى را انجام مىدهى ، با بازگو كردن آن ضايعش نكن !\r\n\r\nرياكارى در حمّام !\r\nخدا استاد ما مرحوم آيت‌اللَّه آقاى آخوندى همدانى را رحمت كند . دلّاك\r\n\r\n\r\n","description":"","footnote":"\r\n( 1 ) - / غررالحكم ، حديث 7081 .\r\n( 2 ) - / حشر ، 18 . اى كسانى كه ايمان آورده‌ايد ! از ( مخالفت ) خدا بپرهيزيد ؛ وهركس بايد بنگرد تابراى فردايش چه چيز از پيش فرستاده ؛ و از خدا بپرهيزيد كه خداوند از آنچه انجام مىدهيد آگاه است .\r\n","page_name":" 232 ","page_number":232},
  {"content":"\r\n\r\nو كيسه‌كش حمّام ، كيسه را مىكشيد و چرك‌ها را از پشت آقا مىكِشيد و مىآورْد روى سينه‌ى آقا مىريخت تا نشان دهد كه چقدر خوب كيسه مىكِشد ! در همان حال از آقا سؤال كرد :\r\n« بفرماييد ريا چيست . » آقاى آخوندى فرمودند :\r\n« آقا جان ! ريا همين است كه چركِ پشت مرا مىآورى جلوى چشم من مىريزى تا بگويى : اين منم‌ها ! »\r\n ميل‌ها همچون سگان خفته‌اند * اندر ايشان خير و شر بنهفته‌اند\r\nچون كه قدرت نيست خفتند اين رده * همچو هيزم پاره‌ها وتن زده\r\nتا كه مردارى درآيد درميان * نفخ صور حرص كوبت برسگان\r\nچون در آن كوچه خرى مُردار شد * صد سگ خفته بدان بيدار شد\r\nصد چنين سگ اندر اين تن خفته است * چون شكارى نيستشان بنهفته است \r\nمباد به هنگام روى آوردن تمايلات نفسانى و خواهش‌هاى درونى ، خدا و تكاليف الهى ناديده گرفته شود و تمام اعمال خوب از بين برود . تمايلات نفسانى و خواهش‌هاى درونى ، نبايد روشن‌گرى عقل را از بين ببرد : عقل مغلوبْ و هوا غالب شود . ما بايد با الگو قرار دادن امامان معصوم عليهم السلام جنبه‌ى عقلانيّت را در خود تقويت كنيم ؛ تا به آن‌ها كه در اوج عقلانيّت و در كمال انسانيّت هستند ، نزديك و نزديك‌تر شويم .\r\nحديث بسيار زبيايى در باره‌ى امام حسن مجتبى عليه السلام - / و به يك معنا در خصوص تمام امامان همام ما كه همه از يك نور هستند ، وجود دارد - / كه مىفرمايد :\r\nلَوْ كانَ الْفَضلُ شَخْصاً لَكانَ الْحَسَنُ ؛ « 1 »\r\nاگر فضيلت قرار بود به صورت انسان آشكار شود ، به شكل امام حسن عليه السلام در جهان ظاهر\r\n\r\n\r\n","description":"","footnote":"\r\n( 1 ) - / مئة منقبة ، محمد بن احمد قمى ، ص 134 .\r\n","page_name":" 233 ","page_number":233},
  {"content":"\r\n\r\nمىشد !\r\nعقلْ چراغ راه است و در هر لحظه‌ى زندگىِ انسان مخصوصاً در لحظات سرنوشت‌ساز بايد حضور داشته باشد . اگر عملِ حكيمانه و از روى تدبير و انديشه‌ى امام حسن عليه السلام نبود ، اسلام دچار نابودى مىشد .\r\nنظير اين روايت ، روايتى است كه در باره‌ى حضرت زهرا عليها السلام نقل شده است :\r\nلَوْ كانَ الْحُسْنُ هيئة ، لَكانَ فاطِمةُ بَلْ هِىَ اعْظَمُ . انَّ اْبنَتى فاطِمَةُ خَيْرُ اهْلِ الْارْضِ عُنْصُراً وَ شَرَفاً وَ كَرَماً . « 1 »\r\nاگر حُسْن و خوبى به صورت انسان آشكار مىگشت ، به شكل حضرت فاطمه عليها السلام ظاهر مىشد ؛ بلكه ايشان از آن هم بزرگ‌ترند . فرزندم فاطمه ، بهترين اهل زمين از نظرِ عنصر ، شرف و كرامت است .\r\nاميدوارم فرصت آن را پيدا كنم ، از محضر آيت‌اللَّه مدرّسى در شب‌هاى آينده بيشتر استفاده كنم . علاوه بر اين‌كه بيانات ايشان عميق است ، از صفا و خلوص هم برخودار است . خداوند درِ اين خانه را هميشه باز نگه دارد كه آقايان محترم ، فضلا و دانشمندان شركت كنند و استفاده ببرند .\r\n\r\n\r\n","description":"","footnote":"\r\n( 1 ) - / همان .\r\n","page_name":" 234 ","page_number":234},
  {"content":"\r\n\r\n\r\nدرس شانزدهم آيات 48 - / 46\r\nوَمَا تَأْتِيهِمْ مِّنْ آيَةٍ مِنْ آيَاتِ رَبِّهِمْ إِلَّا كَانُوا عَنْهَا مُعْرِضِينَ ( 46 ) . وَإِذَا قِيلَ لَهُمْ أَنفِقُوا مِمَّا رَزَقَكُمُ اللَّهُ قَالَ الَّذِينَ كَفَرُوا لِلَّذِينَ آمَنُوا أَنُطْعِمُ مَنْ لَّوْ يَشَاءُ اللَّهُ أَطْعَمَهُ إِنْ أَنْتُمْ إِلَّا فِي ضَلَالٍ مُبِينٍ ( 47 ) . وَيَقُولُونَ مَتَى هَذَا الْوَعْدُ إِنْ كُنتُمْ صَادِقِينَ ( 48 ) .\r\nو هيچ آيه‌اى از آيات پرودگارشان براى آن‌ها نمىآيد مگر اين كه از آن‌ها روىگردان مىشوند . و هنگامى كه به آنان گفته شود : « از آنچه خدا به شما روزى كرده انفاق كنيد » ، كافران به مؤمنان مىگويند : « آيا ما كسى را اطعام مىكنيم كه اگر خدا مىخواست او را اطعام مىكرد ؟ ! ( پس خدا خواسته است او گرسنه باشد ) ، شما فقط در گمراهى آشكاريد . » آن‌ها مىگويند : « اگر راست مىگوييد ، اين وعده ( قيامت ) كى خواهد بود ؟ !\r\n\r\nاعراض ؛ پرتگاه خطرناك\r\nيكى از بحث‌هاى مهمّى كه بارها در قرآن مورد توجّه قرار گرفته است ، مسأله‌ى « اعراض » از آيات خداوند و نشانه‌هاى الهى است . اعراض يعنى چه ؟ چه مىشود كه انسان به اين پرتگاه سقوط مىكند ؟ و در اين صورت چه سرنوشتى در انتظار اوست ؟\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاعراض اين است كه انسان وقتى آيات خدا را مىبيند - چه آيه‌هايى كه از جنس لفظ و سخن هستند و چه آن‌هايى كه صامت و ساكتند - آن‌ها را دريافت نكند و به پيام آن‌ها توجّهى نشان ندهد . خورشيد و ماه و شب و روز ، سلامتى و بيمارى ، خواب و بيدارى را ببينيم ؛ ولى پيام آن‌ها را درْنيابيم و احساس نكنيم كه بايد از اين آيه‌ها استفاده كنيم و راهى به سوى شناخت ، به روى خود بگشاييم .\r\nنيز وقتى با آيه‌هاى ناطق روبرو مىشويم و براى ما قرآن و روايت مىخوانند ؛ يا كسى موعظه‌اى مىكند ، نبايد بىتوجّهى از خود نشان بدهيم .\r\nخيلى از مواقع بنده خودم گرفتار اين مصيبت هستم . قرآن خوانده مىشود ، ولى توجّهى ندارم . كسى موعظه مىكند و ما به هر دليل و توجيهى از آن رد مىشويم ؛ يا اساس موعظه را رد مىكنيم . گاه توجيهمان براى نشنيدن اين است كه : « / ب‌وعظ بىعملان ، واجب است نشنيدن ! / اين آقا خودش عمل نكرده ، حال آمده مرا موعظه مىكند ؟ »\r\nسعى مىكنم كه به اين بهانه ، خود را درگير وعظ نكنم ؛ در حالى كه قرآن در آياتى چون « الَّذين يَسْتَمِعُونَ الْقَوْلَ فَيَتَّبِعُونَ أَحْسَنَهُ » . « 1 » به لزوم « استماع » و « گوش شنواداشتن » تأكيد كرده است .\r\n/ ب\r\n\r\nموعظه‌اى را كه متوجّه شماست ، پس نزنيد ! /\r\nما همه كم و بيش مبتلاى مصاديقى از « اعراض » هستيم . آياتْ خوانده مىشود ؛ ولى گاهى والعياذ باللَّه شوخى و مسخره مىكنيم . مىگوييم : « مرگ حق است ؛ ولى براى همسايه » يا « آيات قرآن براى ديگران است ؛ نه در باره‌ى ما ! » و هر بار به گونه‌اى آن را رد مىكنيم . اگر كسى بگويد :\r\n« آقا غيبت نكنيد ! » در جواب مىگوييم : « اوه ! يعنى چه غيبت نكنيد ؟ اين\r\n\r\n\r\n","description":"","footnote":"\r\n( 1 ) - / زمر ، 18 : ( همان كسانى كه به سخن گوش فرا مىدهند و از نيكوترين آنها پيروى مىكنند ؛ )\r\n","page_name":" 236 ","page_number":236},
  {"content":"\r\n\r\nكه غيبت نيست . » يا مىگوييم : « برويد به آن‌ها كه حرام مىخورند ، نصيحت كنيد ! »\r\nخلاصه / ب‌مىخواهيم هرطور شده ، موعظه‌اى را كه متوجّه ماست ، پس بزنيم / و به كار خودمان مشغول باشيم .\r\n\r\nشيب موعظه‌ى همتاى خود را به سمت خود بدانيد !\r\nاين اعراض و تحدّى ، اين مبارزه و ايستادگى در برابر قرآن يا هر سخن موعظه‌آميز ، روح را به سستى و بيمارى و مرگ مىكشاند . همانطور كه اگر به بدن خوراك نرسد ، كم‌كم تحليل مىرود و لاغر و ضعيف مىشود و از بين مىرود ، به روح و قلب هم اگر غذاى كافى نرسد ، كم‌كم خسته و مريض مىشود ، دچار تنگى و انحراف مىشود ، زنگار مىگيرد ، بر آن مُهر مىخورد ، قفل زده مىشود و در نهايت مستحق عذاب حتمى مىگردد !\r\nاين ضعف و سستى از كجا به وجود مىآيد ؟ از امروز ، فردا كردن و به تأخيرافكندنِ اصلاحِ نفس ! صبح مىگويم : عصرْ قرآن خواهم خواند . عصر مىگويم : باشد براى شب ! شب مىگويم : فردا را كه از دست ما نگرفته‌اند ! فردا مىگويم : وقت بسيار است !\r\nآقا روى منبر دارد موعظه و صحبت مىكند ؛ ولى بنده‌ى طلبه نشسته‌ام و به آن توجّهى نمىكنم و اساساً خود را مخاطَب آن نمىدانم . شايد به خاطر آنكه همكار من است و او را همتاى خود مىدانم و / ب‌اختلاف سطحى ميان خود و او نمىبينم و او را دست كم در حدّ يك ميلىمتر بالاتر از خود نمىيابم تا شيبِ موعظه‌اش را به سمت خود بدانم ! /\r\nاو براى چه كسى صحبت مىكند ؟ از خودش مىگويد يا از خدا و قرآن و پيامبر و اهل بيت عليهم السلام مىگويد ؟ چرا من نبايد استفاده كنم ؟ از اين نمونه بسيار است و همين‌هاست كه باعث قساوت و سختى قلب مىشود .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nخداوند مىفرمايد :\r\n« أَلَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَمَا نَزَلَ مِنْ الْحَقِّ وَلَا يَكُونُوا كَالَّذِينَ أُوتُوا الْكِتَابَ مِنْ قَبْلُ فَطَالَ عَلَيْهِمُ الأَمَدُ فَقَسَتْ قُلُوبُهُمْ وَكَثِيرٌ مِنْهُمْ فَاسِقُونَ » . « 1 »\r\nآيا وقت آن نرسيده است كه دل‌هاى مؤمنان در برابر ذكر خدا و آنچه از حق نازل شده است خاشع گردد ؟ و مانند كسانى نباشند كه در گذشته به آن‌ها كتاب آسمانى داده شد ؛ سپس زمانى طولانى بر آن‌ها گذشت و قلب‌هايشان قساوت پيدا كرد و بسيارى از آن‌ها گنهكارند .\r\n\r\nروند عادىسازى و قساوت قلب\r\nگاهى اين حالت در انسان پيدا مىشود و اهل كتاب و اهل قرآن و اهل خواندن و باسوادها اين حالت را كم‌كم پيدا مىكنند كه اين كتاب ، اين قرآن و اين خواندن برايشان عادى مىشود . مىگوييم : اين قرآن ، همان قرآن خودمان است ديگر ! اين امام حسين ، همان امام حسين خودمان است و اين مصيبت‌ها ، همان‌هايى است كه خودمان بارها خوانده‌ايم و شنيده‌ايم . اين « روند عادىسازى » باعث قساوت قلب مىشود .\r\nچرا نبايد يك منبرى گريه كند ؟ مگر گريه كردن فقط براى ديگران است ؟\r\nچه دليلى دارد ؟ آيا اين مصيبت ، حقيقت دارد يا دروغ است ؟ اگر دروغ است ، چرا مىخوانيم ؟ و اگر حقيقت دارد چرا متأثّر نمىشويم ؟ / ب‌چرا بايد به قلب‌ها رسيدگى نكنيم و دچار قساوت شود ؟ / خوب است از هر فرصتى استفاده كنيم و در ايّام هفته و يا روزهاى سال - به هر مناسبتى - بهره گيريم و به خود آييم .\r\n\r\n\r\n","description":"","footnote":"\r\n( 1 ) - / حديد ، 16 .\r\n","page_name":" 238 ","page_number":238},
  {"content":"\r\n\r\nبياييد اعراض نكنيم و نصيحت و موعظه را از هر كس باشد بپذيريم .\r\nهمينجا عرض كنم كه اگر در خيابان كودكى جلوى مرا بگيرد و نصيحتم كند ، بايد تشويقش كنم و بگويم : از نصيحت شما استفاده كردم .\r\nبايد تلاش كنيم سنگدل نشويم و قلب‌هاى ما « غُلف » نشود . تعبير « غُلف » در قرآن آمده است ؛ آنجا كه مىفرمايد :\r\n« وَ قالوُا قُلُوُبُنا غُلْفٌ » . « 1 »\r\nوگفتند دلهاى ما در پوشش است .\r\nغُلْف شايد به معناى اغْلف باشد ؛ يعنى چيزى كه پوشيده شده باشد و در غلاف و كاملًا سربسته باشد .\r\nدر جايى ديگر ، تعبير به « قفل » شده است . « 2 » همچنين تعبير به « طَبْع » ، « خَتْم » و « رَيْن » شده است . « 3 »\r\n\r\nتزيين اعراض با لُعاب و نقاب توجيه\r\nسپس در آيه ى 47 مىخوانيم :\r\n« وَإِذَا قِيلَ لَهُمْ أَنفِقُوا مِمَّا رَزَقَكُمُ اللَّهُ قَالَ الَّذِينَ كَفَرُوا لِلَّذِينَ آمَنُوا أَنُطْعِمُ مَنْ لَوْ يَشَاءُ اللَّهُ أَطْعَمَهُ إِنْ أَنْتُمْ إِلَّا فِي ضَلَالٍ مُّبِينٍ »\r\n\r\n\r\n","description":"","footnote":"\r\n( 1 ) - / بقره ، 88 .\r\n( 2 ) - / براى مثال : أَفَلَا يَتَدَبَّرُونَ الْقُرْآنَ أَمْ عَلَى قُلُوبٍ أَقْفَالُهَا ؛ آيا آن‌ها در قرآن تدبّر نمىكنند ؛ يا بردل‌هايشان قفل نهاده شده است ؟ محمّد ، 24 .\r\n( 3 ) - / « وَ طَبَعَ اللَّهُ عَلَى قُلُوبِهِمْ فَهُمْ لَايَعْلَمُونَ » ؛ و خداوند بر دل‌هايشان مهر نهاده ، به همين جهت چيزى نمىدانند ! توبه ، 93 .\r\nنيز : « أَفَرَأَيْتَ مَنِ اتَّخَذَ إِلهَهُ هَوَاهُ وَ أَضَلَّهُ اللَّهُ عَلَى عِلْمٍ وَ خَتَمَ عَلَى سَمْعِهِ وَ قَلْبِهِ » ؛ آيا ديدى كسى را كه معبود خود را هواى نفس خويش قرار داده است ؟ خداوند او را با آگاهى ( از اين‌كه شايسته‌ى هدايت نيست ) گمراه ساخته و بر گوش و قلبش مُهر نهاده است . جاثيه ، 23 .\r\nو همچنين : « كَلَّا بَلْ رَانَ عَلَى قُلُوبِهِم مَّا كَانُوا يَكْسِبُونَ » ؛ چنين نيست ! بلكه اعمالشان چون زنگارى بر دل‌هايشان نشسته است . مُطفّفين ، 14 .\r\n","page_name":" 239 ","page_number":239},
  {"content":"\r\n\r\nو هنگامى كه به آنان گفته شود : « از آنچه خدا به شما روزى كرده ، انفاق كنيد ! » كافران به مؤمنان مىگويند : « آيا ما كسى را اطعام كنيم كه اگر خدا مىخواست ، خودْ او را اطعام مىكرد ؟ ! شما فقط در گمراهى آشكاريد ؟ ! »\r\nانسان ، اعراض و روىگردانى خود را از حق و حقيقت ، با لعاب توجيه ، زينت مىدهد . يك نمونه از آن ، روىگردانى از انفاق است . وقتى نخواهد بدهد ، توجيه مىكند و مىگويد : « اين‌كه خدا اين نعمت را به من داده و به ديگرى نداده است ، اين است كه من شايستگى اين نعمت را دارم ؛ ولى او ندارد و من لزومى ندارد كه ديگرى را از شايستگىيى كه از آن محروم است ، برخوردار كنم ! » ببينيد شيطان چگونه با / ب‌اين توجيهاتِ غير صحيح ، / انفاق و نيكى را تعطيل مىكند ؟ !\r\nبعد از اين توجيه مىافزودند :\r\n« إِنْ أَنتُمْ إِلَّا فِي ضَلالٍ مُّبِينٍ » ؛\r\nشما فقط در گمراهى آشكاريد !\r\nيعنى : « شما خيلى گمراه هستيد و گمراهىتان هم خيلى آشكار است .\r\nشما آمده‌ايد نعمت‌هايى را كه خدا به شما داده است ، به ديگران مىدهيد ! »\r\nريشه‌ى اين حرف كافران ، در حقيقت همان حرف‌هاى نظام طبقاتى است كه مىگفتند : « خدا غنى را غنىْ و فقير را فقير خلق كرده و تا آخر هم به همين صورت بايد باقى بماند . »\r\n\r\nآيا انفاق ، مخصوص مال است ؟\r\nجاى اين سؤال وجود دارد كه آيا اين انفاق ، فقط مربوط به مال مىشود يا موارد ديگر را هم در بر مىگيرد ؟ از بعضى از آيات قرآن چنين استفاده مىكنيم كه انفاق ، مربوط به همه‌ى نعمت‌هاى خداوند مىشود . خداوند\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nمىفرمايد : « وَ مِمَّا رَزَقْنَاهُمْ يُنْفِقُون » . « 1 »\r\nو از تمام نعمت‌ها و مواهبى كه به آنان روزى داديم ، انفاق مىكنند .\r\nعلم ، قدرت ، رياست و ساير موقعيّت‌ها ، روزى خداوند است و بايد از همه‌ى آن‌ها انفاق كرد .\r\nدر بعضى از روايات ، از انفاق تعبير به زكات شده است . مثلًا فرموده‌اند :\r\nلِكُّلِ شَىءٍ زَكاةٌ وَ زَكاةُ الْعِلْمِ نَشْرُهُ . « 2 »\r\nهر چيزى زكاتى دارد و زكات علم ، گسترش‌دادن آن است .\r\nدر اين روايت ضمن بيان اين‌كه از هر نعمتِ خداوند بايد انفاق نمود ، خصوص انفاق علم را معيّن فرموده‌اند كه همان نشر آن مىباشد .\r\nامّا در اين آيه به احتمال خيلى زياد - منظور همان انفاق مال است ؛ چون در آيه واژه ى « اطعام » به كار برده شده است كه بيشتر مربوط به انفاق مالى و يا مادّى است .\r\n\r\nتوجيهِ ناموجّه كفّار\r\n« وَ يَقُولُونَ مَتَىَ هذَا الْوَعْدُ إِن كُنتُمْ صَادِقِينَ » « 48 »\r\nآن‌ها مىگويند : « اگر راست مىگوييد ، اين وعده‌ى ( قيامت ) كى خواهد بود ؟ »\r\nمؤمنان در جواب كفّار مىگويند : « ما كه انفاق مىكنيم ، چيزى را از دست نمىدهيم . در حقيقت اين يك تجارت است . ما امروز بخشى از پولمان را مىدهيم و فردا چند برابر آن را پس مىگيريم . »\r\nدر روايات فرموده‌اند كه انفاق تا هفتصد برابر رشد مىكند و بلكه بيشتر ؛\r\n\r\n\r\n","description":"","footnote":"\r\n( 1 ) - / بقره ، 3 .\r\n( 2 ) - / بحارالانوار ج 2 ، ص 25 .\r\n","page_name":" 241 ","page_number":241},
  {"content":"\r\n\r\nچون خداوند مىفرمايد : « وَ اللَّهُ يُضَاعِفُ لِمَنْ يَشاءُ » . « 1 » / ب مؤمنان انگار وقتى اين وعده‌هاى حق را مىشنوند ، مىگويند : « با اين حساب ، ما انفاق مىكنيم . » كفّار مىگويند : « اگر هم انفاق ، سودخيز باشد ، در كجا سود و ثمره‌اش را بازپس مىگيريد ؟ » و اين نشان مىدهد كه مشكلِ كفّار ، ريشه در اعتقاد به ماوراء دارد .\r\nقرآن با حذف و استتار برخى از اين پرسش‌ها و پاسخ‌ها كه خواننده‌ى قرآن مىتواند در ذهن خود آن‌ها را تجسّم كند ، به ذكر برخى از آن‌ها بسنده مىكند . لذا بعد از توجيهِ ناموجّه كفّار در خصوص عدم انفاق كه ذكرش رفت ، اين آيه را از زبان كفّار مىبينيم : /\r\n« وَ يَقُولُونَ مَتىَ هذَا الْوَعْدُ إِنْ كُنْتُم صادِقينَ » ؟\r\nو مىگويند : « اگر راست مىگوييد ، اين وعده‌ى ( قيامت ) كى خواهد بود ؟ »\r\n/ ب\r\n\r\nكلاهى از نمَدى ! /\r\nدر حقيقت اين قسمت آيه ، پاسخ كفّار به گفته‌ى مؤمنان است و خداوند ، گفته‌ى مؤمنان را ذكر نفرموده است . اين پاسخ ، اعراض دوّم كفّار محسوب مىشود ؛ ضمن اين‌كه / ب‌هر اعراض ، مشكلِ كفّار را حادتر نشان مىدهد . در اعراض نخست « ميل آنان به فرار از زير بار مسئوليّت انفاق » ثابت مىشود و در اعراض دوم « عدم اعتقادشان به معاد » . /\r\nاوّل گفتند : انفاق نمىكنيم و براى اين اعراضْ دليل آوردند . بعد مؤمنان دليلشان را رد كردند و گفتند : اين انفاق‌ها در نهايت به سود شما و بهانه‌اى است تا به ثواب برسيد . / ب‌خدا مىتوانست خودش به مستمندان پول بدهد ؛ ولى شما را وسيله كرد تا از اين نمَد ، به شما هم كلاهى برسد ! /\r\nكفّار اين حرف‌ها را شنيدند و دوباره اعراض كردند و گفتند :\r\n« مَتىَ هذَا الْوَعْدُ » ؟ / ب « حالا اين وعده‌اى كه مىگوئيد ، كى است ؟ » /\r\n\r\n\r\n","description":"","footnote":"\r\n( 1 ) - / بقره ، 261 : ( و خداوند آن را براى هر كس بخواهد ( و شايستگىاش را داشته باشد ) دو يا چند برابر مىكند . )\r\n","page_name":" 242 ","page_number":242},
  {"content":"\r\n\r\n\r\nانسان اهل جدال و جدَل است !\r\nاز اين جمله هاى قرآن استفاده مىكنيم كه وقتى انسان به دنده‌ى سماجت و جدل مىافتد ، ديگر مشكلش حل نمىشود و / ب‌براى هر حرف و منطقى ، جوابى جفت و جور مىكند . / قرآن در وصف انسان كه ذاتاً ستيزه‌جوست ، از اين تعابير استفاده مىكند :\r\n« وَكَانَ الإِنسَانُ أَكْثَرَ شَيْءٍ جَدَلًا » . « 1 »\r\nانسان بيش از هر چيز ، به مجادله مىپردازد .\r\n« خَلَقَ الإِنسَانَ مِنْ نُّطْفَةٍ فَإِذَا هُوَ خَصِيمٌ مُّبِينٌ » . « 2 »\r\nانسان را از نطفه‌اى آفريده است ولى او بى آن كه انتظار مىرود ، آشكارا با پروردگارش ستيزه جويى مىكند .\r\n/ ب‌آدمى بايد خود را وامدار خدا بداند و به همين اعتبار در برخورد با خلْق و خالق ، فروتن و خاضع باشد ؛ ولى به تصريح قرآن ، اهل جدال و ستيزه جويى است .\r\nدر آيه‌ى زير كه مربوط به قسمت مورد بحث از سوره‌ى ياسين است ، به وضوحْ بوى ستيزه جويى از زبان كفّار به مشام مىرسد : /\r\n« وَ يَقُولُونَ مَتىَ هَذَا الْوَعْدُ انْ كُنْتُمْ صادِقينَ » / نوزده\r\nسپس در آيه ى 49 مىفرمايد :\r\n« مَا يَنظُرُونَ إِلَّا صَيْحَةً وَاحِدَةً تَأْخُذُهُمْ وَ هُمْ يَخِصِّمُونَ »\r\n( امّا ) جز اين انتظار نمىكشند كه يك صيحه‌ى عظيم ( آسمانى ) آن‌ها را فرا گيرد ؛ در حالى كه مشغول جدال هستند .\r\nكافران از مؤمنان مىپرسند : « / ب‌سپرده‌گزارى شما در بانك انفاق ، كى\r\n\r\n\r\n","description":"","footnote":"\r\n( 1 ) - / كهف ، 54 .\r\n( 2 ) - / نحل ، 4 .\r\n","page_name":" 243 ","page_number":243},
  {"content":"\r\n\r\nسوددهى دارد ؟ و كى به شما بازپس داده مىشود ؟ » خدا در جواب مىفرمايد :\r\n« اى بىاعتماد به بانك الهى ! / وقتى وعده‌ى قيامت عملى شد ، به چه درد تو مىخورد ؟ اى آقايى كه انفاق نمىكنى و منتظر وعده‌ى الهى و عذاب هستى ! اگر عذاب بيايد كه ديگر وقت جبران مافات ندارى ! »\r\n/ ب\r\n\r\nناگهان بانگى برآيد خواجه مُرد ! /\r\nيكى از معانى « نظر » - در قرآن - « انتظار » است . بنابر اين در چنين مواردى نبايد آن را به معناى « نگاه كردن با چشم » در نظر گرفت . وقتى در قرآن مىخوانيم :\r\n« الىَ رَبِّها ناظِرَةٌ » « 1 » يعنى منتظر رحمت الهى است . « فنَظِرَةٌ الى مَيْسَرَةٍ » ؛ « 2 » ؛ يعنى مهلت دادن و انتظار كشيدن تا وقتى كه شخص توانگر گردد .\r\n« ما يَنظُرُونَ إِلَّا صَيْحَةً واحِدَةً » ؛\r\nاين‌ها منتظر چه هستند ؟ آيا منتظر عذاب هستند ؟ اگر عذاب خدا بيايد كه به معناى اتمام مهلت ايشان است ! بنابراين اين‌ها كه مىگويند : « مَتىَ هَذَا الْوَعْدُ » ؟ اگر آن روز فرا برسد ، به ضررشان است . اين‌ها كه انتظار مىكشند ، در حقيقت انتظار يك وعده‌ى الهى را مىكشند كه با يك صيحه و بانگ شروع مىشود و ختم فرصت امتحان آنان را در همان حال كه به جدال و جدَل مشغولند ، اعلام مىكند :\r\n« تَأْخُذُهُمْ وَ هُمْ يَخِصّمُونَ » ؛\r\nصيحه ى عظيم ( آسمانى ) آن‌ها را فرا مىگيرد ، در حالى كه مشغول جدال هستند .\r\n\r\n\r\n","description":"","footnote":"\r\n( 1 ) - / قيامة ، 23 .\r\n( 2 ) - / بقره ، 280 : « وَ ان كان ذوُعُسْرَةٍ فَنَظِرَةٌ الى مَيْسَرَةٍ ) . پس اگر بدهكارتان تنگدست باشد ، پس تاهنگام گشايش ، مهلتى به او بدهيد .\r\n","page_name":" 244 ","page_number":244},
  {"content":"\r\n\r\nدر همان حالى كه وقت عزيز خود را به مجادله‌ى بيهوده تلف مىكنند و در همان حال كه پشت سر هم مىگويند : كى ؟ و چطور ؟ « / ب‌ناگهان ! بانگى برآيد خواجه مُرد ! / »\r\n\r\nسفر مرگ ، بليتِ رفت و برگشت ندارد !\r\nدر آيه ى 50 مىخوانيم :\r\n« فَلَا يَسْتَطِيعُونَ تَوْصِيَةً وَ لَا إِلَىَ أَهْلِهِمْ يَرْجِعُونَ »\r\n( چنان غافلگيرمىشوندكه حتّى ) نمىتوانند وصيّتى كنند يا به سوى خانواده‌ى خود باز گردند .\r\nوصيّت از مسأله‌هايى است كه خيلى مايلم در باره‌ى آن - اگر فرصتى دست دهد - به تفصيل صحبت كنم . ما هر روز مشاهده مىكنيم به طور ناگهانى حادثه‌اى براى دوستانمان رخ مىدهد : دچار بيمارى و ضعف مىشوند ، يا در راه دچار سانحه و تصادف مىگردند . انسان نمىداند كى اجلش سر مىرسد و شعله‌ى چراغ عمرش خاموش مىشود ! چه خوب است همه وصيّت‌نامه‌هايشان را بنويسند و آن را در جايى بگذراند كه همه بدانند . نگارش وصيّت ، از مستحبّاتى است كه بسيار بر آن تأكيد شده است .\r\nروايت‌هاى بسيارى در اين خصوص در دست داريم و انسان نبايد از نوشتن وصيّت بترسد ! فكر نكند اگر وصيّت كند ، زودتر مىميرد ! / ب‌مرگ براى خودش راه و روالى دارد كه ربطى به آمادگى ما براى مُردن ندارد ! اينطور نيست كه اگر مرگ را به دست فراموشى بسپاريم ، او هم از ما منصرف شود و برود سراغ كسانى كه مهيّاى مرگند . / از قضا مشهور است - / هر چند من تاكنون در اين خصوص به روايتى برخورد نكرده‌ام - / كه نوشتن وصيّت ، باعث طول عمر مىشود !\r\nاين‌گونه نباشد كه دَيْن و بدهكارى و حق‌النّاس و حق‌ّاللّهى برگردن ما باشد و وصيّت‌نكرده از دنيا برويم . خوب است هميشه انسان در هر لحظه ، هر\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nكسى را كه مىبيند از او حلاليّت بخواهد . به قول معروف هيچ كس از فردايش خبر ندارد !\r\nوصيّت نوشتن ، كفن گرفتن ، ديدن كفن در هر روز ، انسان را از حالت غفلت بيرون مىآورد . پيامبر اكرم صلى الله عليه و آله در روايتى به اين موارد اشاره فرموده‌اند .\r\nدر آيه‌ى مورد بحث از سوره‌ى ياسين مىخوانيم :\r\n« فَلا يَسْتَطيُونَ تَوْصِيَةً وَ لا إِلىَ أَهْلِهِمْ يَرْجِعُونَ » ؛\r\n( چنان غافلگير مىشوند كه حتّى ) نمىتوانند وصيّتى كنند ؛ يا به سوى خانواده‌ى خود باز گردند .\r\nلحظه‌اى كه شتر مرگ درِ خانه‌ى انسان بخوابد ، نه وقت وصيّت‌نوشتن دارد و نه پا در سفرى مىگذارد كه بازگشتى براى آن متصوّر است . / ب‌اگر اين سفر مانند برخى از سفرهاى هوايى يا زمينى ، « بليتِ رفت و برگشت » داشت ، نوشتن وصيّت احتياج نبود . ولى اين سفر ، در جاده‌ى يكطرفه است . /\r\nان شاءاللَّه خداوند ما را از خواب غفلت بيدار كند و روزها و شب‌هاى ما را بابركت كند و يك نورانيّتى ، روحانيّتى به ما بدهد ؛ قبل از آن كه فرصت‌ها از دست برود .\r\n\r\nفقر بنده ، نشانه‌ى روگردانى خدا از او نيست\r\nما از حاج آقا رحمانى خواهش مىكنيم در باره‌ى عبارت « لِلَّذينَ آمَنوا » از آيه‌ى « وَ إِذَا قِيلَ لَهُمْ أَنْفِقُوا مِمَّا رَزَقَكُمُ اللَّهُ قَالَ الَّذِينَ كَفَرُوا لِلَّذِينَ آمَنُوا » توضيح بفرمايند كه تفسير آن چيست ؟\r\nحاج آقا رحمانى : براى توضيح مطلب ، خوب است به عبارت « انْ انْتُمْ الَّا فى ضَلالٍ مُّبينْ » كه در انتهاى آيه به‌كار رفته است ، توجّه بيشترى بكنيم .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n« انْ انْتُمْ الَّا فى ضَلالٍ مُّبينْ » حرف كيست ؟\r\nيكى از حضّار : قولى است كه ملائكه آن را خوانده‌اند .\r\nجواب : خير ! به اين نكته توجّه كنيد :\r\nكفّار مىخواستند مؤمنان را مسخره كنند . از كفّار خواسته شد كه از ثروتى كه خدا به آن‌ها داده است ، به افراد مؤمن بدهند . آن‌ها گفتند : « مگر شما معتقد به خدا نيستيد ؟ مگر مؤمن نيستيد ؟ ما كه ايمان نداريم ، خدا اين ثروت و زندگى را در اختيار ما قرار داده ؛ چرا به شماى مؤمن نمىدهد ؟ اگر شما آدم‌هاى باارزشى بوديد ، خود خدا به شما مىداد ؛ ثروت را در اختيارتان قرار مىداد ؛ چرا نداده ؟ »\r\nاين ، مسخره كردن و استهزاست .\r\nدر پاسخ به اين سنگ‌اندازىِ كفّار ، مؤمنين - / يا خدا از طرف مؤمنين - / به آن‌ها مىگويند : شما مشيّت خدا را درك نكرده‌ايد . خيال كرده‌ايد هر كسى ثروتى دارد ، مورد لطف پروردگار عالم است ؛ نه ! « انْ انْتُمْ الَّا فى ضَلالٍ مُّبينْ » .\r\n« شما مردمى كه اين حرف‌ها را مىزنيد و مىگوييد : خدا به شما لطف و تفضّل كرده است و آن را از مؤمنينِ تنگدست ، دريغ داشته ، خدا را نشناخته‌ايد . گهگاه خداوند مقام انسان را با فقر و تهيدستى و بيچارگى بالا مىبرد . اين مطلب از آيات قرآن به خوبى به دست مىآيد :\r\n« وَلَقَدْ أَرْسَلْنَا إِلَى أُمَمٍ مِّنْ قَبْلِكَ فَأَخَذْنَاهُمْ بِالْبَأْسَاءِ وَالضَّرَّآءِ لَعَلَّهُمْ يَتَضَرَّعُونَ » . « 1 »\r\nمابه سوى امتهايى كه پيش از تو بودند ، ( پيامبرانى ) فرستاديم ، ( وهنگامى كه بااين پيامبران به مخالفت برخاستند ) آنها را با شدت و رنج مواجه ساختيم ، شايد ( بيدار شوند و در برابر حق ، )\r\n\r\n\r\n","description":"","footnote":"\r\n( 1 ) - / انعام ، 42 .\r\n","page_name":" 247 ","page_number":247},
  {"content":"\r\n\r\nخضوع كنند و تسليم گردند .\r\n/ ب\r\n\r\nامتحان تنعُّم سخت‌تر از آزمون فقر است /\r\nبنابر اين عدّه‌اى در تهيدستى و فشار زندگى قرار مىگيرند ؛ تا از اين راه به خدا توجّه يابند و به درگاه او لابه و انابه كنند ؛ امّا اگر برنگشتند :\r\n« فَلَمَّا نَسُوا مَا ذُكِّروُا بِهِ فَتَحْنَا عَلَيْهِمْ ابْوَابَ كُلِّ شَىْءٍ » . « 1 »\r\n( آرى ، ) هنگامى كه ( اندرزها سودى نبخشيد ، و ) آنچه را به آنها يادآورى شده بود فراموش كردند ، درهاى همه چيز ( از نعمتها ) را به روى آنها گشوديم ؛\r\nآن‌چنان بر سرشان ثروت مىريزيم و دنيا به آن‌ها رو مىكند كه نگو ! چرا ؟\r\nبراى اين‌كه / ب‌در فاز و فضاى تازه‌اى از امتحان / قرار گيرند . معمولًا / ب‌خوشى و كاميابى ، غفلت‌زاست و اساساً امتحان‌شدن با تنعّم و برخوردارى ، سخت‌تر از آزمون با فقر و فاقه است . / معمولًا خداوند اگر بخواهد به كسى غضب كند ، او را در ناز و نعمت غوطه‌ور مىكند :\r\n« حَتّىَ اذا فَرِحُوا بِمَا اوتُوا » . « 2 »\r\nتا اين كه برخوردارىهاى ايشان ، فرحناكشان كرد !\r\nگفتند : به‌به ! عجب زندگى خوبى داريم . رفته‌رفته دچار بغْى و طغيان شدند و خود را مستحقّ عذاب كردند . اينجاست كه :\r\n« أَخَذْناهُمْ بَغْتَةً » . « 3 »\r\n/ تمهيد ي كل الحقوق محفوظه ت ناگهان با پنجه‌ى عذاب گرفتيمشان !\r\nاز اين آيات استفاده مىشود كه ثروت را گاه حضرت حق ، از سرِ غضب به بنده مىدهد و مىخواهد با اين كار سوء عاقبت را براى او رقم بزند .\r\n\r\n\r\n","description":"","footnote":"\r\n( 1 ) - / انعام ، 44 .\r\n( 2 ) - / همان سوره و آيه .\r\n( 3 ) - / همان سوره و آيه .\r\n","page_name":" 248 ","page_number":248},
  {"content":"\r\n\r\n« مَا يَنظُرُونَ إِلَّا صَيْحَةً وَاحِدَةً تَأْخُذُهُمْ وَ هُمْ يَخِصِّمُونَ . فَلَا يَسْتَطِيعُونَ تَوْصِيَةً وَ لَا إِلَى أَهْلِهِمْ يَرْجِعُونَ »\r\nمؤمنان گفتند : « عجله نكنيد ! خيلى زود به يك آن و آنچنان شما را گرفتار مىكند كه نه مىتوانيد وصيّتى كنيد و نه به سوى كسان خود برگرديد .\r\nمنظور از وصيّت اين نيست كه آخوندى بيايد و بگويد : الْحَمْدُ للَّهِ الَّذى اعْطاهُ الْعَقْل « 1 » و بعد بنويسد : « در حال سلامتى و فكر ، اين شخص چنين وصيّت مىكند . » خير ؛ « توصيه » اعم از وصيّت مكتوب و غيرمكتوب است .\r\nگاه فردْ اصلًا نمىتواند حرف بزند و بگويد : « دست مرا بگير و يا مرا اقلًا فلان جا ببر تا هنگام مرگ آن جا باشم . »\r\nآيه مىفرمايد : مؤمنان به آن‌ها مىگويند : « خدا آنچنان شما را سريع ، بيچاره مىكند كه فرصت نفس كشيدن هم نداشته باشيد . » .\r\nدر روايت آمده است : گاه فردْ لقمه‌ى نانى در دست دارد و مىخواهد به طرف دهانش ببرد . در همان لحظه ، قيامت برپا مىشود و گرفتار مىگردد .\r\nبنابر اين از محضر عالم بزرگوار ، حضرت آيت الله مدرّسى ؛ درخواست مىكنم در درجه‌ى اوّل به ربط جمله‌ها و آيه‌ها با يكديگر بيشتر بپردازند ؛ چون ، اين جمله‌ها كلام خداست و بايد به اين ارتباطها ، توجّه كامل شود .\r\nبه آيات مورد بحث توجه كنيد .\r\n/ ب\r\n\r\nحكايتِ فوّاره ! /\r\n« وَإِذَا قِيلَ لَهُمْ أَنفِقُوا مِمَّا رَزَقَكُمُ اللَّهُ قَالَ الَّذِينَ كَفَرُوا لِلَّذِينَ آمَنُوا أَنُطْعِمُ مَنْ لَّوْ يَشَاءُ اللَّهُ أَطْعَمَهُ إِنْ أَنْتُمْ إِلَّا فِي ضَلَالٍ مُبِينٍ » .\r\nآيا به شما بدهيم ، آنچه را كه خدا به ما داده ؟ خوب اگر خدا مىخواست\r\n\r\n\r\n","description":"","footnote":"\r\n( 1 ) - / ستايش و سپاس خداوندى را سزد كه به او عقل عطا فرمود .\r\n","page_name":" 249 ","page_number":249},
  {"content":"\r\n\r\nكه خودْ به شما مىداد ! شما مؤمن هستيد و به خدا باور داريد و « ما » نه ! چرا خدا به شما نمىدهد و ما را حواله كرده به شما برسانيم ؟ !\r\nمؤمنان در جواب مىگويند :\r\n« إِنْ أَنتُمْ إِلَّا فِي ضَلالٍ مُّبِينٍ » .\r\nشما خيال كرده‌ايد اين ثروت‌ها معيار است و نشانه‌ى اين است كه خدا شما را دوست دارد ؟ خير ! خدا مىخواهد بيچاره‌تان كند و به همين علّت اين ثروت‌ها را به شما داده است . حكايت شما حكايت فوّاره است كه چون بلند شود ، سرنگون شود ! آن‌ها مىپرسند : « كى قرار است ما بيچاره شويم ؟ » مؤمنان مىگويند : « اين وعده خيلى نزديك است . شتاب و عجله كنيد . » .\r\nبه نظر من بايد ارتباط بين اين آيات ، آنگونه كه عرض شد ، بيان شود .\r\nسؤال : ربطى كه بين آيات بيان نموديد ، ربط مناسبى است . بعضى از مفسّرين در تلاش براى بيان آيه ، گفته‌اند :\r\n« إِنْ أَنتُمْ إِلَّا فِي ضَلالٍ مُّبِينٍ » جمله‌ى ملائكه است ؛ چون نتوانسته‌اند بپذيرند كه اين جمله را كفّار گفته باشند . اين بيانى كه شما فرموديد ، مناسب‌تر است ؛ يعنى اين قول را قول مؤمنين بدانيم .\r\nآقاى رحمانى : لازم نيست مطلبى را آقاى مفسّر بگويد تا ما بپذيريم .\r\nمفسّر هم مثل ماست ! چه نوع برترى او نسبت به ما دارد ؟ او درس خوانده ؛ ما هم درس خوانده‌ايم !\r\nجواب : بنده هم حرف شما را تأييد كردم . به عبارت ديگر قرآن گفت :\r\nملائكه از طرف مؤمنين اين جمله را به كفّار گفتند . مطلب ديگر در باره‌ى « توصيه » است ؛ كه هم مىتوان آن را به معناى وصيّت اصطلاحى گرفت و هم طلب كمك ؛ كه معناى دوّم البته مناسب‌تر است .\r\nاين‌ها نمىتوانند با هم تعاون و اتّحاد داشته باشند و بگويند : « برو به فلانى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبگو به داد من برسد . » اينجا ديگر جاى توصيه نيست .\r\nسؤال : در باره‌ى « لِلَّذيْنَ آمَنُوا » چه مىفرماييد ؟\r\nآقاى رحمانى : « لِلَّذيْنَ آمَنُوا » در حقيقت ، مخاطبين كفّار را بيان مىكند ؛ يعنى كفّار به مؤمنان مىگويند : « شما اگر آدم‌هاى خوبى بوديد ، خداوند ، تمتّعاتى را كه به ما داده است ، به شما هم مىداد . / ب‌شما كه مؤمن هستيد و علىالقاعده بايد عزيزدردانه‌ى خدا باشيد ! / » .\r\n\r\n","description":"","footnote":"","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nدرس هفدهم آيات 52 - / 49\r\nمَا يَنظُرُونَ إِلَّا صَيْحَةً وَاحِدَةً تَأْخُذُهُمْ وَهُمْ يَخِصِّمُونَ « 49 » فَلَا يَسْتَطِيعُونَ تَوْصِيَةً وَلَا إِلَى أَهْلِهِمْ يَرْجِعُونَ « 50 » وَنُفِخَ فِي الصُّورِ فَإِذَا هُمْ مِنْ الأَجْدَاثِ إِلَى رَبِّهِمْ يَنسِلُونَ « 51 » قَالُوا يَاوَيْلَنَا مَنْ بَعَثَنَا مِنْ مَرْقَدِنَا هَذَا مَا وَعَدَ الرَّحْمنُ وَصَدَقَ الْمُرْسَلُونَ « 52 »\r\n( امّا ) جز اين انتظار نمىكشند كه يك صيحه‌ى عظيم ( آسمانى ) آن‌ها را فرا گيرد ، در حالى كه مشغول جدال ( در امور دنيا هستند . ) ( چنان غافلگير مىشوند كه حتى ) نمىتوانند وصيتى كنند يا به سوى خانواده‌ى خود باز گردند . ( بار ديگر ) در « صور » دميده مىشود ، ناگهان آن‌ها از قبرها ، شتابان به سوى ( دادگاه ) پروردگارشان مىروند . مىگويند : « اى واى بر ما ! چه كسى ما را از خوابگاه‌مان برانگيخت ! ؟ ( آرى ) اين همان است كه خداوند رحمان وعده داده ، و فرستادگان ( او ) راست گفتند . »\r\n\r\nانتظار وقت‌گير و نالازم\r\nانتظارْ خوب است ؛ به شرطى كه انسان منتظر وعده‌هاى عذاب خداوند نباشد . از بدترين توجيه‌ها و عذرهايى كه كفّار به آن روى آورده‌اند ، همين است كه مىگويند : اين عذاب‌ها كى و چگونه خواهد بود ؟\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nعلم به كيفيّت خلقت ، لغزشگاه انديشه\r\nاز چيزهايى كه - به غلط - بشر به دنبال آن است و در طول تاريخ او را به ضلالت و گمراهى بزرگ كشانده و سر منشأ انحراف بسيارى از فيلسوفان گرديده همين جاست ، بحث « كَيْف » و « چگونگى » حقيقت‌هاست . خواسته است چگونگى مطلق خود را درك كند . در روايات ، به اين مسأله اشاره شده و فرموده‌اند :\r\n. . . حتّى تكلّفوا علم السماء . « 1 »\r\nخود را به زحمت انداختند تا علم آسمان ( وچگونگى خلقت ) را دريابند .\r\nما كه هنوز نه مخلوق را شناخته‌ايمْ نه خالق را ، چگونه مىتوانيم رابطه‌ى بين آن‌ها را دريابيم ؟ !\r\nروايتى از پيغمبر اكرم صلى الله عليه و آله نقل شده كه فرموده‌اند :\r\nمَنْ انهمك فِى النَّحْوِ سُلِبَ الْخُشُوع ؛ « 2 »\r\nهر كس در كيفيت وچگونگى خلقت تعمُّق كند ، خشوع از او گرفته مىشود .\r\nاحتمال دارد در اينجا واژه ى ( النّحو ) ، به معناى « علم نحو » نباشد ؛ چون علم نحو از علومى بوده كه بعد از رحلت پيامبر صلى الله عليه و آله به وجود آمده و نوظهور است . بلكه معناى لغوى نحو مورد نظر است ، يعنى « كيفيّت » و « چگونگى » مىباشد . بنابر اين اگر كسى به دنبال بحث از كيفيّت و چگونگى برود ، خشوع از او سلب مىشود .\r\nكفّار دچار چنين ژرف‌انديشىِ غيرضرورى شدند و گفتند : / ب « أَيَّانَ يَوْمَ الْقِيمَةَ ) . « 3 » روز قيامت چه وقت است ؟ ( مَتَى هَذَا الْوَعْدُ » « 4 » اين وعده كى فرا مىرسد ؟ / خدا\r\n\r\n\r\n","description":"","footnote":"\r\n( 1 ) - / وسائل الشيعة ، كتاب الامر بالمعروف ، أبواب الأمر والنهى ، باب 23 ، ح 31 .\r\n( 2 ) - / وسائل الشيعة ، ج 12 ص 246 .\r\n( 3 ) - / قيامة ، 6 .\r\n( 4 ) - / يونس ، 48 .\r\n","page_name":" 254 ","page_number":254},
  {"content":"\r\n\r\nفرمود :\r\n« مَا يَنْظُروُنَ إِلَّا صَيْحَةً وَاحِدَةً تَأْخُذُهُمْ وَ هُمْ يَخِصِّمُونَ » ؛\r\nجز اين انتظار نمىكشند كه يك صيحه‌ى عظيم آسمانى آن‌ها را فرا گيرد ؛ در حالى كه مشغول جدال هستند .\r\n/ ب‌انتظارِ وقت‌گير و نالازمِ آمدن آن « يك لحظه » همان ، و برچيده‌شدنِ بساطِ مزرعه‌ى آخرت و ختم فرصت امتحانْ همان ! /\r\n\r\nدرماندگى مطلق\r\n« فَلَا يَسْتَطِيعُونَ تَوْصِيَةً وَ لَا إِلَى أَهْلِهِمْ يَرْجِعُونَ »\r\n( چنان غافلگير مىشوند كه حتى ) نمىتوانندوصيّتى كنند ؛ يا به سوى خانواده‌ى خود بازگردند .\r\n« توصيه » مصدر فعل « وصَّى » است . در اين آيه شاهدِ به اصطلاح : « نكره در سياق نفى » هستيم كه معناى عموم مىدهد . اگر خداوند مىفرمود :\r\nمَا كَانُوا يَسْتَطيعُونَ أَنْ يُوَصُّوا ؛\r\nآن‌ها نمىتوانستند وصيّت كنند .\r\nمفهومش اين بود كه نمىتوانستند يك وصيّتِ كامل كنند . امّا با تعبير كنونى ، منظور اين است كه حتّى يك كلمه هم نمىتوانند وصيّت كنند . گاهى انسان با يك كلمه ، خواسته‌ى خودش را مطرح مىكند . مىگويد : « درب را ببنديد ! اين كار را بكنيد ! آن كار را نكنيد ! » ولى هنگامى كه صيحه و بانگ مرگ برآيد ، حتى به اندازه‌ى يك كلمه هم به انسان فرصت نخواهد داد .\r\n\r\nدرماندگى به هنگام قيام قيامت و يا هنگام مرگ ؟\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nآيا اين بانگ و فرياد ، به هنگام قيامت است و يا شامل مرگ هم مىشود ؟\r\nچون :\r\nمَنْ ماتَ فقد قَامَتْ قِيَامَتُهُ ؛ « 1 »\r\nهر كس بميرد ، قيامت او برپا مىشود .\r\nاز جمله ى « وَ لَا إِلىَ أَهْلِهِمْ يَرْجِعُونَ » دو مطلب استفاده مىكنيم :\r\n1 - آن‌ها اجازه نخواهند داشت كه به هنگام مرگ ، به سوى خانواده و خانه و كاشانه‌اى كه براى خود تهيّه كرده‌اند ، برگردند .\r\n2 - اين گونه نيست كه آن‌ها هيچ بازگشتى نداشته باشند . آن هابه سوى اهل و خانواده‌ى خود برنمىگردند ؛ ولى در روز قيامت ، به سوى خدا باز خواهند گشت .\r\n\r\nسفرِ بىبازگشت\r\nبنده هميشه اين مطلب در نظرم هست كه اين‌ها كه پشت جنازه‌اى دارند حركت مىكنند و آن را تشييع مىكنند ، توجّه ندارند كه چقدر شخصِ فوت‌شده از آن‌ها دور شده است . خيال مىكنند اين جنازه ، همان شخص است ! ولى او رفت كه رفت ؛ به‌گونه‌اى كه شايد ديگر هيچ وقت همديگر را نبينند ! تمام شد !\r\n« فَاذَ ا نُفِخَ فِى الصُّورِ فَلَا أَنْسَابَ بَيْنَهُم » . « 2 »\r\nهنگامى كه در « صور » دميده شود ، هيچ يك از پيوندهاى خويشاوندى ميان آن‌ها در آن روز نخواهد بود .\r\nيا خيال مىكنند شخص در همان جايى است كه دفن مىشود . درست است كه قبرش اينجاست ؛ ولى معلوم نيست كه روح او در كجاست ؛ در چه فلك و در چه ملكوت و در چه كهكشانى است ؛ در برهوت است يا دارالسّلام .\r\n\r\n\r\n","description":"","footnote":"\r\n( 1 ) - / بحارالانوار ، ج 58 ، ص 7 ، باب 42 ، حقيقة النفس والروح واحوالهما . روايت از پيامبر عظيم الشان است .\r\n( 2 ) - / مؤمنون ، 101 .\r\n","page_name":" 256 ","page_number":256},
  {"content":"\r\n\r\nحضرت على عليه السلام در يكى از خطبه‌هايشان اين‌گونه مىفرمايند :\r\n« اين‌هايى كه پشت يك جنازه مىروند ، خيال مىكنند كه بله ، اين‌ها سفرى كرده‌اند و به زودى باز خواهند گشت . » « 1 » اين‌گونه نيست ؛ رفتند و ديگر برنمىگردند ! .\r\nقيد « الىَ أَهْلِهِمْ » در آيه‌ى « وَ لا إِلىَ أَهْلِهِمْ يَرْجِعُونَ » باعث مىشود كه اين آيه با آيه‌هاى ديگر قرآن سازگار باشد . اين‌ها به سمت اهل و عيال خود برنمىگردند ؛ نه اين‌كه ديگر هيچ بازگشتى نخواهند داشت .\r\n\r\nصوُر چيست ؟\r\nدر آيه ى 51 مىخوانيم :\r\n« وَ نُفِخَ فِي الصُّورِ فَإِذَا هُم مِّنَ الْأَجْدَاثِ إِلَى رَبِّهِمْ يَنْسِلُونَ »\r\n( بار ديگر ) در « صور » دميده مىشود ؛ ناگهان آن‌ها از قبرها ، شتابان به سوى پروردگارشان مىروند .\r\n« صوُر » در لغت يعنى : بوق ، يا شيپورى كه ، پيچش و انحنا دارد ؛ يعنى قسمتى از آن در برابر قسمت ديگرش قرار مىگيرد و در يك خطّ مستقيم نيست ؛ چيزى شبيه « شاخ » كه درون آن خالى باشد و در آن دميده شود .\r\nحال اين « صور » ى كه در روز قيامت در آن دميده مىشود ، كجا و به چه اندازه است و چگونه در آن دميده مىشود ، در اين آيات ذكر نشده است ؛ چون ، اين‌ها ، مورد توجّه نيست . مُهِم نيست بفهميم كه « صوُر » بزرگ است يا كوچك ؛ چند متر طول دارد و يا چه صدايى را توليد مىكند . مهم اصل واقعه\r\n\r\n\r\n","description":"","footnote":"\r\n( 1 ) - / نهج البلاغة ، باب قصارالحكم ، 122 : « كأن الذى نرى من الأموات سَفْرٌ عما قليلٍ الينا راجعون . »\r\n","page_name":" 257 ","page_number":257},
  {"content":"\r\n\r\nاست .\r\n\r\nخروج مردگان از قبرها !\r\n« اجداث » ، جمع « جَدَث » است و « جَدَث » به معناى « قبر » است . در بعضى از گويش‌ها : « جَدَسَ » با « سين » تلفّظ شده است . هنوز همچنين گويش هايى در ميان عرب‌ها وجود دارد ؛ مثلًا « ثلاثة » را « سلاسة » تلفّظ مىكنند .\r\nبنابراين هم « اجداث » صحيح است و هم « اجداس » .\r\nدر اين نفخه ، مردگان از قبرها بيرون مىآيند . كسى كه در قبر خوابيده ، با هر سن و سال و جنسيّت و كيفيّتى كه دارد ، تا تبديل به انسانى شود كه بتواند حركت كند و به سمت محكمه‌ى خدا برود ، در ظاهر خيلى زمان مىبرد ؛ ولى ، كلمه‌ى « اذا » دلالت بر حالت ناگهانىبودنِ قيامِ مردگان مىكند .\r\n/ تمهيد ي كل الحقوق محفوظه ت‌ويك\r\n\r\n« نَسْل » به چه معناست ؟\r\nمعناى لغوى « نَسْل » ، نوعى راه رفتن سريع يا دويدن است .\r\nيكى از حاضرين : به معنى سرازير شدن است .\r\nآيت الله مدرّسى : شايد ! تند راه رفتن ، مانند كسى كه سرازير مىشود .\r\nدر كتاب حج ، با روايتى از حضرت پيغمبر صلى الله عليه و آله برخورد مىكنيم كه در « حجّةالوداع » به همراهان خود كه پياده به سمت مكّه حركت مىكردند ، فرمودند :\r\nبه صورت « نَسْل » حركت كنيد .\r\nبعضى گفته‌اند : « نَسْل » نوعى از راه رفتن است . بنده هر چه جستجو كردم ، به معناى واقعى اين كلمه در كتاب‌هايى كه در اختيار داشتم ، دست پيدا نكردم و نفهميدم چه نوع راه‌رفتنى را « نسل » مىگويند .\r\nاكنون كه ديگر پياده رفتن به سمت مكّه متروك شده ، انسان نمىتواند با مشاهده‌ى راه رفتن مردم - كه نشانه‌ى سيره‌ى گذشتگان باشد - بفهمد كه واقعاً « نَسْل » چه نوع راه‌رفتنى مىباشد .\r\nدر هر صورت اين « نَسل » كه در آيه ذكر شده ، همان نوعْ راه رفتنى است كه به هنگام حج مستحب است حاجى به آن شكل راه برود .\r\nاگر آقايان چيزى در باره‌ى كلمه‌ى « نسل » دارند ، بفرمايند استفاده كنيم .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nيكى از حاضران : شتر « ناسل » به شترى مىگويند كه به تندى راه مىرود .\r\n/ ب\r\n\r\nدقيقه‌ى نودىهاى كره‌ى زمين ! /\r\nاستاد رحمانى : كلمه‌ى « نسل » به معناى « جدا شدن » است . اگر به نسل انسان ، نسل مىگويند ، چون فرزندان انسان از انسان جدا مىشود . آنگاه به هر چيزى كه از جايش جدا شد ، « نسل » مىگويند . اين جدا شدن ، گاهى از محلّ سابق است ؛ مثل وقتى كه شخص دارد راه مىرود كه از محلّ قبلى جدا مىشود . نهايت اين‌كه نسل ، جدا شدنِ سريع است .\r\nبنابر اين در همه‌ى مواردى كه ذكر كرديم ( جدا شدن در سير ، راه رفتنِ مخصوص در سفر مكّه و جداشدن فرزندان از والدين ) « جدا شدن » ، وجود دارد .\r\nضمناً شما در باره‌ى « وَ لا إِلىَ أَهْلِهِمْ يَرْجِعُونَ » ؛ مطلبى فرموديد كه بنده نظر ديگرى دارم . به زعم من ، نفخه‌ى اوّل كه همان « صَيْحَةً واحِدَه » ( برگرفته از آيه‌ى « مَا يَنْظُروُنَ إِلَّا صَيْحَةً وَاحِدَةً » باشد ، مربوط به مرگ در همين دنياست . به هنگام مرگ ، هر كسى دوست دارد كنار زن و بچّه‌اش باشد .\r\nقبل از شروع قيامت افرادى در دنيا هستند كه هنوز زنده‌اند و اجلشان سر نيامده است . طبعاً قبل از برپايى قيامت ، نبايد زنده‌اى در جهان باشد و همه بايد بميرند . اينجاست كه با نفخه‌ى اوّل همه‌ى زنده‌ها مىميرند و اين نفخه ، آنچنان با شتاب و سرعت ، باعث مرگ مىشود كه آن‌ها نه مىتوانند توصيه‌اى كنند - و حرفى بزنند - و نه مىتوانند نزد خانواده‌شان برگردند و نزد آن‌ها جان دهند ؛ چون اصلًا ديگر كسى باقى نمانده است كه افراد مزبور بخواهند نزد او بروند و پيش او بميرند !\r\n/ ب‌اين هم از شانس بدِ كسانى است كه به قول بعضىها دقيقه‌ى نودى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nهستند ! و آنقدر دير نوبتِ حيات به آن‌ها افتاده است كه آخرين ساكنان كره‌ى خاك هستند ! /\r\nمن احتمال مىدهم با توجّه به آيه‌ى بعدى كه مىفرمايد : « وَ نُفِخَ فىِ الصُّورِ » كه همان نفخه‌ى دوّم است ، « مَا يَنْظُروُنَ إِلَّا صَيْحَةً وَاحِدَةً » مربوط به نفخه‌ى اوّل باشد كه با آن صيحه همه مىميرند :\r\n« فَصَعِقَ مَنْ فىِ السَّمَواتِ وَ مَنْ فىِ الْأَرضِ » « 1 » ؛ همه مىميرند و كار تمام مىشود . وقتى مدّتى در قبر ماندند ، با نفخه‌ى دوّم از اجداث و قبرها بيرون مىآيند و مىگويند :\r\n« مَنْ بَعَثَنَا مِنْ مَرْقَدِنَا » ؟\r\nبنابر اين « وَ لَا إِلَى أَهْلِهِمْ يَرْجِعُونَ » ، مربوط به نفخه‌ى دوّم در قيامت نيست تا ما بگوييم چرا به « الى اهلِهِم » تعبير شده است . اين صيحه و نفخه ، مربوط به اين دنياست ؛ يعنى مىخواهد بميرد و به او فرصت نمىدهند كه پيش زن و بچّه‌اش برود .\r\nيكى ازحاضرين : در نفخه‌ى اوّل كه نفخه‌ى « صَعْق » است ، همه از وحشت و دهشت جان مىدهند . هر چه در آسمان‌ها و زمين هست ، آنچنان بغتةً و غفلةً و ناگهانى ، مرگ به سراغ آن‌ها مىآيد كه مهلت هيچ كارى را نخواهند داشت . بنابر اين ، اين نفخه ، مربوط به مرگ همگانىِ قبل از برپايى روز قيامت است .\r\nآيت الله مدرّسى : غالب مفسّرين هم همين را مىگويند . در روايات\r\n\r\n\r\n","description":"","footnote":"\r\n( 1 ) - / زمر ، 68 : « وَ نُفِخَ فِي الصُّورِ فَصَعِقَ مَن فِي السَّماوَاتِ وَ مَن فِي الْأَرْضِ إِلَّا مَن شَاءَ اللَّهُ ثُمَّ نُفِخ‌َفِيهِ أُخْرَى فَإِذَا هُمْ قِيَامٌ يَنظُرُونَ » ؛\r\n( و در صور دميده مىشود ! پس همه‌ى كسانى كه در آسمان‌ها و زمينند مىميرند ؛ مگر كسانى كه خدا بخواهد . سپس بار ديگر در صور دميده مىشود . ناگهان همگى به پا مىخيزند و در انتظار حساب و جزا هستند . )\r\n","page_name":" 260 ","page_number":260},
  {"content":"\r\n\r\nآمده است كه روز قيامت ، به گونه‌اى مىشود كه انسان فرصت نمىكند لقمه‌اى كه در دست دارد ، در دهان بگذارد . نيز آمده است :\r\nدر آن هنگام ، دو نفر پارچه‌اى را پهن كرده‌اند و مىخواهند خريد و فروش كنند ؛ ولى قيامت برپا مىشود و معامله‌ى آن‌ها ناتمام مىماند .\r\nاگر چه اين احتمال قوى است ؛ ولى بنده خواستم - علاوه بر اين‌كه مربوط به قيامت كبرى است - يك استفاده‌ى ديگر از اين آيه بكنم و بگويم :\r\nاين آيه مىتواند قيامت صغرى ، يعنى هنگام مرگ هر انسانى را نيز برساند ؛ چون در روايت داريم :\r\nمَنْ ماتَ فقد قَامتْ قِيَامَتُةُ ؛ « 1 »\r\nچون مردن‌هاى همين دنيا هم گر چه مقدّمات دارد ، ولى مرگ در يك لحظه اتّفاق مىافتد ؛ پس « ما يَنْظُروُنَ إِلَّا صَيْحَةً وَاحِدَةً وَ هُمْ يَخِصِّمُونَ » .\r\nحال در اين جا در باره‌ى « يَخِصِّمُون » بحث شده است كه در باره‌ى چه چيزى اين‌ها در حال جدال هستند ؟\r\nلازم نيست بگوييم بحث و جدل اين‌ها فقط مربوط به مسائل قيامت و وعده‌ى الهى است ؛ بلكه همين مشغله‌هاى دنيا مىتواند موضوع بحث و جدل آن‌ها باشد . اين‌ها به زندگى روزمره‌ى خود مشغول هستند و در باره‌ى آن به بحث و جدل مىپردازند كه مرگ مىآيد و همه چيز از بين مىرود .\r\n\r\nموارد استعمال « صيحه » در سوره‌ى ياسين\r\nيكى از حاضران : كلمه‌ى « صيحه » در خود همين سوره‌ى مباركه ، در سه جا آمده است : يكى مربوط به عذاب آسمانى است كه بر قوم صاحب ياسين نازل شد ( آيه ى 29 ) :\r\n« إِنْ كَانَتْ إِلَّا صَيْحَةً وَاحِدَةً فَإِذَا هُمْ خَامِدُونَ » .\r\n\r\n\r\n","description":"","footnote":"\r\n( 1 ) - / هنگامى كه فرزند آدم بميرد ، قيامتش برپا مىشود . بحارالانوار ، ج 58 ، ص 7 .\r\n","page_name":" 261 ","page_number":261},
  {"content":"\r\n\r\nيكى هم آيه‌ى 49 :\r\n« مَا يَنظُرُونَ إِلَّا صَيْحَةً وَاحِدَةً تَأْخُذُهُمْ وَ هُمْ يَخِصِّمُونَ » كه مربوط به نفخه‌ى اوّل است و ديگرى هم در آيه ى 53 :\r\n« إِنْ كَانَتْ إِلَّا صَيْحَةً وَاحِدَةً فَإِذَا هُمْ جَمِيعٌ لَدَيْنَا مُحْضَرُونَ » كه مربوط به نفخه‌ى دوّم است .\r\nامّا صحبت اينجاست كه اين امواج صوتى چگونه مىتوانند با چنين سرعتى ، هم زنده كنند و هم بميرانند ؟ اين چه خاصيّت و اثرى است ؟ البتّه صداهاى مزبور ، مُدهش و حيرت‌انگيز ، كُشنده ، كركننده و پرتاب‌كننده است ؛ امّا زنده‌كننده چطور ؟\r\nاينجا ديگر بايد قدرت لايزال الهى را در نظر گرفت . شما مىبينيد باد ، باد است . امّا باد پاييز ، با درخت‌ها و با جان ما آن مىكند كه مىبينيد و باد بهار برعكس - / زنده‌كننده و نشاطدهنده است .\r\nشما لطفاً ادامه بدهيد من بعد چند كلمه‌ى ديگر مىخواستم عرض كنم .\r\n\r\nحرف‌شنوىِ انسان بعد از مرگ !\r\n« وَ نُفِخَ فِي الصُّورِ فَإِذَا هُم مِّنَ الْأَجْدَاثِ إِلَى رَبِّهِمْ يَنْسِلُونَ »\r\n( بار ديگر ) در صور دميده مىشود . ناگهان آن‌ها از قبرها ، شتابان به سوى پروردگارشان مىروند .\r\nفاصله‌ى « در قبر بودن انسان » تا حركت بر روى زمين ، فاصله‌ى بسيار زيادى است ؛ امّا در اين آيه بيان مىشود كه اين فاصله ، خيلى كوتاه وشتابان طى مىشود و خيلى سريع مردمان از قبرها برانگيخته مىشوند و به سرعت به سوى پرودگار مىروند .\r\nچرا اين همه سرعت ؟ !\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nچون در آن هنگام ، فرمان خدا سريعاً از سوى انسان اجابت مىشود و ديگر جاى اين نيست كه : بخواهيم يا نخواهيم ؛ هيچ جاى گريز نيست !\r\n\r\nهر كسى مىداند كه چه‌كاره است ؟\r\nدر آيه ى 52 مىخوانيم :\r\n« قَالُوا يَا وَيْلَنَا مَنْ بَعَثَنَا مِن مَّرْقَدِنَا ؟ هَذَا مَا وَعَدَ الرَّحْمَنُ وَ صَدَقَ الْمُرْسَلُونَ »\r\nمىگويند : « اى واى بر ما ! چه كسى ما را از خوابگاهمان برانگيخت ؟ ! اين همان است كه خداوند رحمان وعده داده بود ؛ و فرستادگان ( او ) راست گفتند .\r\nچرا آن‌ها مىگويند : « واى بر ما ! چه كسى ما را زنده كرد ؟ » چون آن‌ها مىدانستند چه آدم‌هايى هستند و انكار و تكذيب خود را به ياد داشتند .\r\nحال معلوم شده است كه همه‌ى چيزهايى كه آن‌ها دروغ مىپنداشته‌اند ، راست از آب درآمده است . اينجاست كه مىگويند :\r\nيَا وَيْلَنَا مَنْ بَعَثَنَا مِنْ مَّرْقَدِنَا ؟\r\nاى واى بر ما ! چه كسى ما را از خوابگاهمان بر انگيخت ؟ !\r\n\r\nبحثى در اختلاف قرائات\r\nاز عبارت مَن بَعَثَنَا مِنْ مَّرْقَدِنَا ؟ دو استفاده مىكنيم :\r\n1 - با اين عبارت ، عظمت و قدرت خداوند بيان شده است كه مردگان را چنين با سرعت زنده مىكند .\r\n2 - در اين عبارت ، دو كلمه به كار برده شده است : « بعث » و « مرقد » .\r\n« مرقد » به معناىِ « خوابگاه » است . از اين بيان استفاده مىكنيم كه « مرگ » همچون « خوابيدن » ، و « برانگيخته شدن » چون « بيدار شدن از خواب » است .\r\nآن‌ها گفتند : « گويا ما در خواب بوديم و كسى ما را از خواب بيدار كرد . »\r\nدر بسيارى از روايات ، مرگ به خواب تشبيه شده است . پيامبر گرامى\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nفرموده‌اند :\r\nلتموتُنَّ كما تنامون ، وَلَتُبعَثُنَّ كما تستيقظون . « 1 »\r\nهمانطور كه مىخوابيد ، مىميريد و همانطور كه بيدار مىشويد ، برانگيخته مىشويد .\r\nسؤال : بعد از اين‌كه اين‌ها برانگيخته شدند ، ديگر چه جاى سؤال است ؟\r\nآن‌ها مىفهمند كه اين كار ، كار خداست .\r\nجواب : همچنان كه گفتم ، اين عبارت براى بيان عظمت خداست .\r\n\r\nتفسير امام عليه السلام به مددِ اختلاف قرائت\r\nسؤال : حضرت امير عليه السلام اين آيه را چنين قرائت فرموده‌اند :\r\nيَا وَيْلَنَا مِنْ بَعْثِنَا مِنْ مَّرْقَدِنَا ؛\r\nواى بر ما از برانگيخته‌شدنمان از خوابگاهمان !\r\nاين قرائت ، قرائت بسيار مناسبى است .\r\nجواب : قرائت معنادارى است . بنده هميشه عرض مىكنم : خيلى از اين قرائت‌ها در حقيقت يك نوع تفسير است .\r\nسؤال : امّا ما نمىتوانيم قرائت معصوم عليه السلام را فرع در نظر بگيريم و آن را به عنوان تفسير قلمداد كنيم .\r\nجواب : ببينيد ! بحث سر اين است كه اگر در اين آيه‌ى قرآن :\r\nوَ إِذَا أَرَدْنَا أَنْ نُهْلِكَ قَرْيَةً أَمَرْنَا مُتْرَفِيهَا فَفَسَقُوا فِيهَا فَحَقَّ عَلَيْهَا الْقَوْلُ فَدَمَّرْنَاهَا تَدْمِيراً . « 2 »\r\nأَمَرْنَا مُتْرَفِيهَا به صورت أَمَّرْنا مُتْرَفِيهَا هم قرائت شده است . ممكن است نزول آيه همان « امَّرْنا » باشد ، امّا حال كه مأمور هستيم كه كلمه را به صورت\r\n\r\n\r\n","description":"","footnote":"\r\n( 1 ) - / الاعتقادات ، شيخ مفيد ، ص 64 وبحارالانوار ، ج 7 ص 47 .\r\n( 2 ) - / اسراء ، 16 : ( و هنگامى كه بخواهيم شهرى را هلاك كنيم ، اوامر خود را براى خوشگذرانان آنجا بيان مىكنيم . هنگامى كه مخالفت كردند و استحقاق مجازات يافتند ، آن‌ها را در هم مىكوبيم . )\r\n","page_name":" 264 ","page_number":264},
  {"content":"\r\n\r\n« امَرْنا » بخوانيم ، از قرائت « امَّرْنا » براى فهم كلمه‌ى « امَرْنا » استفاده مىكنيم .\r\nما مأمور هستيم به قرائت مردم - همانى كه مردم مىخوانند آيات قرآن را بخوانيم ؛ امّا اين بدين معنا نيست كه رواياتى را كه در ارتباط با قرائت اهل بيت عليهم السلام آمده ، كنار بگذاريم . نه ! از اين روايت‌ها براى فهم معناى آيه استفاده مىكنيم . براى مثال در آيه‌ى :\r\nكُنْتُمْ خَيْرَ أُمَّةٍ أُخْرِجَتْ لِلْنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ . « 1 » جمله‌ى خَيْرَ أُمَّةٍ به صورتِ خَيْرَ أَئِمَةٍ نيز خوانده شده است .\r\nمسلّم است كه « امّت » بدون « امام » معنا ندارد . « امّت » يعنى « با امام بودن » .\r\nاساس امّت ، امام است . پس اساس بهترين امّت بودن ، بهترين امام داشتن است .\r\nمن نمىگويم قرائت‌هايى كه در روايات نقل شده ، صحيح نيست . عرض بنده اين است كه حال كه ما مأمور هستيم به همين قرائت‌هاى مشهور وفادار باشيم ، بايد از قرائت‌هاى ديگر ، براى فهم معناى آيه استفاده كنيم .\r\nآيه‌ى مورد بحث خودمان هم به همين گونه است :\r\nوقتى تكذيب كنندگان از خواب مرگ بيدار مىشوند ، مىگويند :\r\nيَا وَيْلَنَا مَنْ بَعَثَنَا مِنْ مَّرْقَدِنَا ؛\r\nواى بر ما چه كسى ما را از خوابگاهمان برانگيخت ؟\r\n/ ب\r\n\r\nچه كسى بود كه بيدارم كرد ؟ /\r\nچرا مىگويند : « واى برما ؟ » براى اين جهت است كه ناگهان بيدار مىشوند و در آن‌ها اين احساس به وجود مىآيد كه چقدر بد شد بيدار شديم ! امّا نمىگويند :\r\n\r\n\r\n","description":"","footnote":"\r\n( 1 ) - / آل عمران ، 110 : ( شما بهترين امّتى بوديد كه به سود انسان‌ها آفريده شده‌ايد . ( چه اين‌كه ) امر به معروف و نهى از منكر مىكنيد و به خدا ايمان داريد . )\r\n","page_name":" 265 ","page_number":265},
  {"content":"\r\n\r\n« ا ! چرا بيدار شديم ؟ » بلكه مىگويند :\r\n« چه كسى ما را بيدار كرد ؟ »\r\nدر دنيا هم اگر كسى را بىموقع بيدار كنند ، به جاى آنكه بگويد :\r\n« چرا بيدارم كرديد ؟ » مىگويد :\r\n« چه كسى بيدارم كرد ؟ »\r\nاز اين رو اين تعبير كه « چه كسى چنين كرد ؟ » تعبير روشنى براى بيان ناخوشايندى انسان از خروج از حالت خلسه و بيخودى است . اساساً انسان در مقام اعتراض ، لبه‌ى تيز صحبتش را متوجّه فاعل مىكند . وقتى مىبيند شيشه‌ى اطاق شكسته مىگويد :\r\n« چه كسى شيشه را شكسته ؟ »\r\nاين به خاطر آن نيست كه واقعاً بخواهد بداند فاعل كيست ؟ بلكه براى اين است كه بگويد :\r\n« كار بدى واقع شده است . »\r\nاين تكذيب كنندگان هم كه مىگويند :\r\nمَنْ بَعَثَنَا مِنْ مَّرْقَدِنَا ؟\r\nچه كسى ما را از خوابگاهمان برانگيخت ؟\r\nمعلوم است كه خداوند آنان را از خوابگاهشان برانگيخته است .\r\nو اين ديگر سؤال ندارد ؛ ولى اين براى اين است كه آنان ناخُرسندى خود را از بيدارشدنشان نشان دهند . يعنى درست مثل اين است كه بگويند :\r\nيَا وَيْلَنَا مِنْ بَعْثِنَا مِنْ مَّرْقَدِنَا ؛\r\nواى بر ما از بيدارشدنمان از خوابگاهمان !\r\nو اين همان قرائتى است كه از امام عليه السلام نقل شده است . در حقيقت قرائت امام براى ما آيه را تفسير مىكند و ما با توجّه به قرائت امام ، معنايى را كه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nعنوان كرديم ، دريافت مىكنيم .\r\nو اين معنا از معنايى كه قبلًا ذكر كرديم و گفتيم كه با عبارت مَنْ بَعَثَنَا مِنْ مَّرْقَدِنَا عظمت و قدرت خداوند بيان شده است ، مناسب‌تر به نظر مىرسد .\r\nبعد مىفرمايد :\r\n« هَذَا مَا وَعَدَ الرَّحمَنُ »\r\nاين همان است كه خداوند رحمان وعده داد .\r\nگوينده‌ى اين كلمات كيست ؟ مردگانى كه از خواب مرگ برخاسته‌اند ؟\r\nخدا ؟ ملائكه ؟ مؤمنين ؟\r\nهر كسى گفته باشد ، حرف حقّى است و وقتى حق گفته مىشود ، لازم نيست بگوييم اين حرف را چه كسى زده است ؟\r\nبنده به مناسبتى اين را عرض كرده‌ام كه در بسيارى از موارد كه فاعل بيان نشده است ، براى آن است كه اينجا بنا بوده اين حرف گفته شود . از حلقوم هر كسى اين حرف در آيد ، صحيح است .\r\n\r\nشعارى در زير جنازه !\r\nدر عراق وقتى كه جنازه‌اى را مىبرند ، زيرِ جنازه يكى از كلماتى كه هميشه مىگويند ، اين است :\r\nلا الهَ الا اللَّه ! هَذا مَا وَعَدَ الرَّحْمَنُ !\r\nسؤال : شايد گوينده‌ى اين لفظ در آيه‌ى شريفه ، منكران بعث باشند .\r\nجواب : وقتى كه از مرگ بيدار شدند ، ديگر منكر نيستند . قيامت را با چشم مىبينند و شكّى اگر در آن‌ها باشد ، جايش را به يقين - / از نوع عين‌اليقين - / مىدهد . آن‌ها اعتراف مىكنند ؛ ملائكه و مؤمنين هم مىگويند ؛ خدا هم الآن دارد به ما مىگويد :\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nهَذا مَا وَعَدَ الرَّحْمَنُ ؛\r\nاين همان وعده‌ى خداست .\r\n« آن » هم نمىگويد ؛ مىگويد : « اين » ؛ براى اين‌كه در حقيقت‌هايى كه حتماً واقع مىشود ، زمان معنا ندارد . در آيه‌ى :\r\nإِذَا وَقَعَتِ الْوَاقِعَةُ . « 1 »\r\nوقتى كه قيامت بر پا شد !\r\nاز لفظ « وَقَعَتْ » كه ماضى و مربوط به زمان گذشته است ، استفاده شده ؛ در حالى كه قيامت هنوز واقع نشده و حقيقتى است كه در آينده رخ خواهد داد .\r\nجواب اين اشكال و در حقيقت تفسير آن در آيه‌ى بعد مىآيد :\r\nلَيْسَ لِوَقْعَتِهَا كَاذِبَةٌ . « 2 »\r\nدر وقوع آن دروغى نيست .\r\n/ تمهيد ي كل الحقوق محفوظه ت‌ودويعنى حقيقتى است واقع‌شدنى و زمان در آن معنى ندارد .\r\n\r\n99 درصد از رحمت خدا در قيامت جلوه مىكند\r\nسؤال : اين‌ها كه مأمور شده‌اند به طرف آتش بروند ، چرا از اسم « الرّحمن » استفاده مىكنند ؟ بايد نكته‌اى داشته باشد .\r\nيكى از حاضران : براى استرحام و طلب رحمت از خداوند است .\r\nجواب : اين يك احتمال است كه براى استرحام و طلب رحمت به هنگام برپاشدن قيامت باشد ؛ يا بگوييم : اساساً تعبير به « ما وَعَدَ الرَّحْمن » شده است تا بنده و جنابعالى به « رحمن بودن » خداوند توجّه پيدا كنيم .\r\nدر هر جاى قرآن كه صحبت از عذاب و عقاب و مشكلات هست ، اسمى از رحمت هم مىآيد ؛ چرا ؟ براى اين كه انسانْ بين خوف و رجاء ، اميد و بيم باشد . نه جرى شود و نه نااميد . در مقام وعظ ، نگوييم كه آخرت يعنى در\r\n\r\n\r\n","description":"","footnote":"\r\n( 1 ) - / واقعه ، 1 .\r\n( 2 ) - / واقعه ، آيه 2 .\r\n","page_name":" 268 ","page_number":268},
  {"content":"\r\n\r\nآتش فرو رفتن و اسير سلسله‌ى چندذراعى شدن . نه ! يك بُعد آخرت هم رحمت الهى است . خداوند رحمتش را به صد قسمت تقسيم فرموده ؛ نود و نه تاى آن را براى آخرت ذخيره نموده و يكى از آن براى دنياست .\r\nبنابر اين بايد تصوّرى كه از قيامت در ذهن ما ايجاد مىشود ، جايى باشد كه عمده‌ى رحمت خداوند در آن آشكار مىشود . مؤمنان تا ابد در رَوْح و ريحان خواهندبود و تنها مجرمان به فراخور حالشان در هول و هراس روز قيامت و بعد از آن در جهنّم واقع مىشوند ؛ كه اين هم باطنش رحمت و ظاهرش عذاب است : تا آن‌ها از آثار گناه خود پاك شوند و شايستگى رحمت‌هاى بىپايان الهى را به دست آورند . بسيارى از جهنّمىها پس از پاك شدن از آلودگيهاى گناه ، وارد بهشت مىشوند .\r\n\r\nمرگ هفتاد پيامبر در بين‌الطّلوعين !\r\n« هَذَا ما وَعَدَ الَّرحْمَنُ وَ صَدَقَ الْمُرْسَلوُن »\r\nاين همان است كه خداوند رحمان وعده داد و فرستادگانْ راست گفتند .\r\nخداوند چرا اينجا فرموده است : « صَدَقَ الْمُرْسَلُون » ؟ چطور يكباره نامى از رسولان به ميان مىآيد ؟\r\nنكته‌اش اين است كه حقّ مرسلين ضايع نشود . رسولان در دنيا خيلى زجر كشيدند ؛ مورد تكذيب و استهزا قرار گرفتند ؛ كشته شدند ؛ بنىاسرائيل بين‌الطّلوعين ، هفتاد پيغمبر را كشتند ! چه موقع بايد حق اين‌ها گرفته و معلوم شود كه اينان راست مىگفته‌اند ؟ : آن روز ، روز قيامت است كه راستگويى اين‌ها آشكار مىشود .\r\n/ ب\r\n\r\nاستفهامى كه به نيّت درخواست فهم نيست ! /\r\nيكى از حاضران : با توجّه به آيه‌هاى قبل مىتوانيم علّت آوردن « وَ صَدَقَ الْمُرسَلونَ » را در اينجا دريابيم . اين آيه ، / ب‌اشاره و ارجاعى است / به آيه‌ى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nچهل و هشت كه خوانديم :\r\n« وَ يَقُولُونَ مَتىَ هذَا الْوَعْدُ انْ كُنْتُمْ صَادِقينَ ) ؟\r\n( كافران ) مىگويند : اگر راست مىگوييد ، اين وعده‌ى قيامت كى خواهد بود ؟\r\nحال در اينجا مىگويند « وَ صَدَقَ الْمُرْسَلُونَ » . به صدق رسولان اعتراف مىكنند .\r\nآيت الله مدرّسى : احسنتم ! اين هم نكته‌اى است درست . كمى آنسوتر منكران توحيد و معاد ، قُلدرانه و تمسخرآميز مىپرسند : اگر « راست مىگوييد » قيامت كى است ؟ به وضوح پيداست كه / ب‌هدف از اين استفهام ، طلب فهم نيست ! / بلكه انكار و استهزا مراد است .\r\nخدا مىگويد :\r\n« اندكى صبر ! وقتى صيحه‌ى اوّل و دوّم آمد ، آن وقت همه مىگويند :\r\nپيامبران « راست مىگفتند » .\r\n\r\nدادگاه‌هاى متعدّد در مسير انسان !\r\nخداوند در مسير زندگى انسان ، دادگاه‌هاى متعدّدى قرار داده است . در هر كدام از آن‌ها انسانْ توسّط خود و يا كسى محاكمه مىشود و به جرم خود اعتراف مىكند . آخرين دادگاهى كه برايش برپا مىشود ، لحظه‌ى قبل از پرتاب او در جهنّم است . بعد از آنكه او در دادگاه‌هاى قبلى محاكمه و محكوم شده و او را لب جهنّم آورده‌اند ، همان جا ملائكه او را نگاه مىدارند و از او مىپرسند : الَيْسَ هَذَا بِالْحَقِّ « 1 »\r\n« آيا اين راست است يا دروغ ؟ آيا اين حق نيست ؟ اين آتش هست يا نيست ؟ جهنّم هست يا نيست ؟ ! اين دروغ است يا راست است ؟ ! » مىگويد :\r\n\r\n\r\n","description":"","footnote":"\r\n( 1 ) - / احقاف ، 34 : « وَيَوْمَ يُعْرَضُ الَّذِينَ كَفَرُوا عَلَى النَّارِ أَلَيْسَ هذَا بَالْحَقِّ قالُوا بَلَى وَ رَبِّنَا قَالَ فَذُوقُوا الْعَذابَ بِمَا كُنْتُم تَكْفُرُونَ »\r\n","page_name":" 270 ","page_number":270},
  {"content":"\r\n\r\n« راست است ! »\r\nاين آخرين دادگاهِ خداى عادل است و با اين وصف ، حكمى كه بعد از آن صادر مىشود ، حاوى ذرّه‌اى حق‌كشى نيست :\r\nوَ مَا رَبُّكَ بَظَلّامٍ لِّلْعَبيدِ . « 1 »\r\nوپروردگارت هرگز به بندگان ستم نمىكند .\r\n\r\nبنده‌ى نافرمان خدا در كوره و كوران حوادث ! /\r\nشايد يكى از نكته‌هاى « صَدَقَ الْمُرسَلُون » همين باشد . انسانِ سركش و بنده‌ى نافرمان خدا كه نسبت به حقايق قيامت ديدِ ترديدآميز دارد ، بايد آنقدر / ب‌در كوره و كوران حوادث / مختلف - / از امتحانات دنيوى تا مرگ و سكرات و برزخ و قيامت - / قرار گيرد كه از مَتى هذَا الْوَعْدُ انْ كُنْتُمْ صادِقينَ ؟ برسد به : هَذَا مَا وَعَدَ الرّحْمَنُ وَ صَدَقَ الْمُرْسَلوُن !\r\n\r\nمحدويت علم بشر\r\nيكى از حاضران : در باره‌ى « صيحه » مىخواستم عرض كنم :\r\nمسأله‌ى رستاخيز و آنچه مربوط به آن است ، از حقايق ناشناخته است . ما به اين مسأله‌ها كه سهل است ، به كمال ذرّه‌اى از ذرّات ، علم نداريم . جنْ حقيقت است ؛ ولى از كيفيّت آن بىخبريم . فرشته حقيقت است ؛ ولى از چگونگى آن بىاطّلاعيم . خود مرگ ، مخلوق الهى است ؛ نمىدانيم كه چيست ؟ همين طور است حيات و آنچه به دنبال مرگ و حيات پيش مىآيد ؛ مثل خواب و بيدار شدن . همه‌ى اين‌ها حقيقت‌هاى ناشناخته‌اى هستند تا برسد به اصل وجود كه آن هم براى ما ناشناخته است .\r\nحال با در نظرگرفتن محدوديّت علم بشر و عدم شناخت ما نسبت به اين حقيقت‌ها عرض مىكنم :\r\n\r\n\r\n","description":"","footnote":"\r\n( 1 ) - / فصّلت ، 46 .\r\n","page_name":" 271 ","page_number":271},
  {"content":"\r\n\r\n\r\nنفخه‌ى « صَعْق » و نفخه‌ى « بَعْث »\r\nآنچه كه در آيات راجع به قيامت آمده ، دو نفخه است : نفخه‌ى اوّل و نفخه‌ى دوم . نفخه‌ى اوّل همان نفخه‌ى « صعق » است :\r\nوَ نُفِخَ فِي الصُّورِ فَصَعِقَ مَنْ فِي السَّماوَاتِ وَ مَنْ فِي الْأَرْضِ إِلَّا مَنْ شَاءَ اللَّهُ . « 1 »\r\nيعنى قبل از برپاشدن قيامت همه مىميرند ؛ حتى آن‌ها كه اكنون از دنيا رفته‌اند و در عالم برزخ و ديار جزا هستند . بهشتى در بهشت و جهنّمى در جهنّم يك بار ديگر مىميرند . فرشته‌ها هم مىميرند ؛ الَّا مَنْ شاءَ اللَّه : مگر كسى كه خدا بخواهد . بعضى مىگويند :\r\n« با اين استثنا بعضى از ملائكه‌ى خدا از جمله خود اسرافيل استثنا مىشود ؛ چرا كه او بايد زنده باشد تا بتواند در صور بدمد ! »\r\nبعد فرمان مىرسد كه تو هم بمير ! او هم مىميرد و هيچ كس جز خداوند زنده نمىماند . فراز وَ بِوَجْهِكَ الْبَاقى بَعْدَ فَنَاءِ كُلِّ شَىْءٍ كه در دعاى كميل آمده است ، اشاره به همين نفخه‌ى اوّل دارد .\r\nدر روايات و آيات آمده است كه جانِ همه‌ى جانداران عالم گرفته مىشود و هيچ ذى روحى در عالم نيست ؛ مگر ذات اقدس بارى تعالى .\r\nزمانى چنين وضعى پيش مىآيد . مدّتى مىگذرد و بعد نفخه‌ى دوّم كه نفخه‌ى « بعث » است ، آغاز مىشود . اوّلى « صَعْق » و وحشت‌زا و مرگ آور است و دوّمى زنده‌كننده .\r\nاين مطلبى است كه ما نمىتوانيم بفهميم كه چطور يك صدا مىكشد و يك صدا زنده مىكند !\r\nيكى از حاضران : الآن بُمب‌هاى صوتىاى ساخته‌اند كه منفجر مىشود\r\n\r\n\r\n","description":"","footnote":"\r\n( 1 ) - / زمر ، 68 : ( و در صُور دميده مىشود ؛ پس همه ى كسانى كه در آسمان‌ها و زمينند ، مگر كسانى كه خدا بخواهد ، دچار صعْق ( / مرگ ) مىشوند ! )\r\n","page_name":" 272 ","page_number":272},
  {"content":"\r\n\r\nو بدون آنكه ساختمان‌ها خراب شود ، همه مىميرند !\r\nجواب : بله ! اين نمونه‌ى بسيار كوچكى از آن واقعه‌ى بزرگ و بىهمتاست . آن صدا جن و انس و ملائكهْ ، همه را مىكشد و با همان صدا همه زنده مىشوند . « 1 »\r\n\r\nجاى عرصه‌ى محشر كجاست ؟\r\nآن طور كه بعضى از متكلّمين در كتاب‌هاى خود آورده‌اند ، قيامت پنجاه و چهار اسم و صفت دارد ؛ براى نمونه « القارعة » ، « الرّاجفه » .\r\nاين پنجاه و چهار اسم و صفت براى قيامت ، در خود قرآن آمده است . در خطبه‌ى امير مؤمنان عليه السلام هم اسم‌هاى ديگرى به آن اضافه شده است .\r\nحال وقتى اين قيامت با اوصافش روى داد ؛ انفطار ، انفجار ، انكساف ، انخساف ، زلزله ، تبديل زمين به زمينى ديگر ، پيچيده‌شدن آسمان‌ها و . . . پيش آمد ؛ وقتى همه‌ى مجموعه‌هاى دنيوى به هم ريخت ، سيّاره ها از محور خارج شدند ، نه زمينى ماند و نه آسمانى ؛ عرصه‌ى محشر كجاست و خلايق را در كجا جاى مىدهند ؟\r\nاز مجموع اين بيان‌ها كه در قرآن آمده و روايات هم آن‌ها را معاضدت و پشتيبانى نموده است ، برمىآيد كه نظام موجود فعلى ، همه به هم مىخورد و نظامى جديد روى كار مىآيد . يك عرصه‌ى جديدى غير از اين عرصه‌هايى كه ما الآن در ذهن داريم ، به وجود مىآيد .\r\n\r\nآيا بعد از قيام قيامت ، آدم و حواى تازه‌اى خلق مىشود ؟\r\nآيا بعد از آنكه بهشتى در بهشت جاى گرفت و جهنّمى به جهنّم رفت ، ديگر ديار تكليفى نيست ؟ ديگر جايى نيست كه كسى نماز بخواند و روزه\r\n\r\n\r\n","description":"","footnote":"\r\n( 1 ) - / زمر ، 68 : ( ثُمَّ نُفِخَ فِيهِ أُخْرَى فَإِذَا هُمْ قِيَامٌ يَنظُرُونَ ؛ سپس بار ديگر در صوُر دميده مىشود ؛ ناگهان همگى به پا مىخيزند و در انتظار ( حساب و جزا ) هستند . )\r\n","page_name":" 273 ","page_number":273},
  {"content":"\r\n\r\nبگيرد و تكليفى در برابر خدا انجام دهد ؟\r\nنظر علّامه طباطبايى قدس سره اين است كه ظاهر آيات نشان مىدهد كه چرا ! بالأخره اين قيامت ، قيامت ماست . قيامت ما برپا مىشود و اوضاع به هم مىخورد و تمام مىشود و هر كس در جايگاه خودش قرار مىگيرد . امّا مجدّداً خلقتْ از سرگرفته مىشود . باز آدم و حوّايى و از آن‌ها هم نسلشان منتشر مىشود . حال ، چقدر طول مىكشد ؟ خدا مىداند ، و باز قيامت آن‌ها برپا مىشود و همين طور تا آخر . نظر ايشان اين است .\r\nسؤال : با توجّه به « ازلى » بودن خداوند و نيز « فيّاض بى قيد و شرط » بودن او و با استفاده از اين بيانات ، آيا مىتوانيم بگوييم :\r\nقبل از ما هم انسان‌هايى آمده‌اند ؛ زندگى كرده‌اند و بعد قيامت آن‌ها برپاشده است ؟ و به اين ترتيب قبل از ما هم قيامت‌هاى بسيارى برپا شده است ؟ و آيه‌هايى كه مربوط به قيامت است و در آن‌ها فعل « ماضى » به كار رفته ، مربوط به قيامت‌هاى گذشته است ؟\r\n\r\nخلقت دوازده هزار عالَم از سوى خدا !\r\nجواب : جهان را ما نامتناهى مىدانيم ؛ امّا بايد بدانيم كه مخلوق ، هرچه باشد ، متناهى است . جهان از نظر علم نامتناهى است . اگر موشك‌هايى با سرعت سيصد هزار برابر سرعت نور كه سيصد هزار كيلومتر در ثانيه است ، بسازند و بعد به جهتِ بالا ، پايين ، راست و چپ ، شليك كنند ، اين‌ها با اين سرعت سرسام‌آور و محيّرالعقول ، به كجا خواهند رسيد ؟ به خلأ يا به فضاى بيرونِ دنيا ؟ ! ظلمات است يا نور ؟ آيا ديوارى است كه با آن برخورد كنند ؟\r\nكجاست ؟\r\nآن‌گونه كه دانشمندان مىگويند ، جهان در حجم و ظرفيّت مخصوصى خلق شده ؛ امّا به همان حال باقى نمانده است . دائماً در حال گسترش و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nازدياد است . خداوند هم مىفرمايد :\r\nوَالسَّماءَ بَنَيْنَاهَا بِأَيْدٍ وَإِنَّا لَموسِعُونَ . « 1 »\r\nو ما آسمان را با قدرت بنا كرديم وهمواره آن را وسعت مىبخشيم !\r\nروايتى از امام جعفر صادق عليه السلام نقل شده كه خداوند ، دوازده هزار عالَم خلق كرده است . « 2 » بنابر اين عالَم‌ها بسيار و همه‌ى آن‌ها در حال توسعه و گسترش هستند . حال وقتى قيامتِ ما برپا شد ، در جا و شرايط ديگرى باز هم سفره‌ى تكليف گسترده خواهد شد .\r\n\r\nمكالمه‌ى شگفت بهشتىها با جهنّمىها\r\nيكى ديگر از مواردى كه براى ما ناشناخته است اين است كه بهشتىها و جهنّمىها يكديگر را مىبينند و حتى با هم همكارى مىكنند . جهنّمىها از بهشتىها مىخواهند كه از آنچه دارند ، به آن‌ها بدهند و اين نشان مىدهد كه نزديك به هم هستند . جاى اين سؤال وجود دارد كه چگونه از عذاب‌هاى جهنّم به بهشتىها نمىرسد و از نعمت‌هاى بهشت هم نصيبى براى جهنّميان نيست ؟ و با اين وصف ، چه گفتگويى ميان اين دو گروه در جريان است ؟ !\r\nاين‌ها در محدوده‌ى عقل بشر نمىگنجد و بايد از راه تعبّد و تصديقِ آنچه حضرت پيامبر صلى الله عليه و آله آورده است ، آن‌ها را بپذيريم .\r\n\r\n\r\n","description":"","footnote":"\r\n( 1 ) - / ذاريات ، 47 .\r\n( 2 ) - / بحارالانوار ، ج 54 ، كتاب السماء والعالم ، باب العوالم ، ح 2 ، ص 320 .\r\n","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nدرس هيجدهم آيات 58 - / 53\r\nإِنْ كَانَتْ إِلَّا صَيْحَةً وَاحِدَةً فَإِذَا هُمْ جَمِيعٌ لَدَيْنَا مُحْضَرُونَ « 53 » . فَالْيَوْمَ لَا تُظْلَمُ نَفْسٌ شَيْئاً وَلَا تُجْزَوْنَ إِلَّا مَا كُنتُمْ تَعْمَلُونَ « 54 » . إِنَّ أَصْحَابَ الْجَنَّةِ الْيَوْمَ فِي شُغُلٍ فَاكِهُونَ « 55 » . هُمْ وَأَزْوَاجُهُمْ فِي ظِلَالٍ عَلَى الأَرَائِكِ مُتَّكِئُونَ « 56 » . لَهُمْ فِيهَا فَاكِهَةٌ وَلَهُمْ مَا يَدَّعُونَ « 57 » . سَلَامٌ قَوْلًا مِنْ رَبٍّ رَحِيمٍ « 58 » .\r\nصيحه‌ى واحدى بيش نيست ، ( فريادى عظيم بر مىخيزد ) ناگهان همگى نزد ما احضار مىشوند . ( و به آن‌ها گفته مىشود : ) امروز به هيچ‌كس ذره‌اى ستم نمىشود ، و جز آنچه را عمل مىكرديد جزا داده نمىشويد . بهشتيان ، امروز به نعمت‌هاى خدا مشغول و مسرورند . آن‌ها و همسران‌شان در سايه‌هاى ( قصرها و درختان بهشتى ) بر تختها تكيه زده‌اند . براى آن‌ها در بهشت ميوه‌ى بسيار لذت‌بخشى است ، و هر چه بخواهند در اختيار آنان خواهد بود . برآن‌ها سلام ( و درود الهى ) است ؛ اين سخنى است از سوى پروردگارى مهربان .\r\n\r\nدوستى كه ديگر در ميان ما نيست !\r\nدر يك لحظه رشته‌ى عمر گسيخته و تمام هياهوها ، رابطه‌ها و ضابطه‌ها دود مىشود و از بين مىرود و انسان هم هيچ تصوّر نمىكند كه ناگهان چنين شود ! الآن خبر دادند كه يكى از دوستانى كه شب‌ها در خدمتشان بوديم و مىآمدند و در همين جا مىنشستند ، از دنيا رفته‌اند ! خوب يك تصادف و\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nچند روز بيمارستان و تمام !\r\nإِنْ كَانَتْ إِلَّا صَيْحَةً وَاحِدَةً ؛\r\nهمچنان كه در يك لحظه انسان فوت مىكند و از اين دنيا كوچ مىكند ، آن طرف هم با يك صيحه و در يك لحظه در پيشگاه حضرت حق حاضر مىشود .\r\nحضور ، يك مطلب است و اين‌كه بايد در آن لحظه حساب پس دهند ، مطلبى ديگر ! نه تنها حساب ، بلكه در آن لحظه همه ، خود را در برابر اعمال خوب يا بد خود مىبينند كه به صورت حقيقىِ خودشان مجسّم شده‌اند !\r\n\r\nجزاى عمل « خود عمل » است !\r\nدر آيه ى 54 مىخوانيم :\r\n« فَالْيَوْمَ لا تُظْلَمُ نَفْسٌ شَيْئاً وَ لَا تُجْزَوْنَ إِلَّا مَا كُنْتُمْ تَعْمَلُونَ »\r\n( به آن‌ها گفته مىشود : ) امروز به هيچ كس ذرّه‌اى ستم نمىشود و جز آنچه را عمل مىكرديد ، جزا داده نمىشويد .\r\nچون هدف ، بيان عدالت خداوند است ، اين آيه بيان مىكند كه در آن روز « خود عمل » جزاى آن است . گاهى در قرآن ، مثلًا فرموده است :\r\nلِيَجْزِيَ الَّذِينَ أَسَاءوا بِمَا عَمِلُوا ؛ « 1 »\r\nدر اينجا بر سر « ما » ى موصوله ، « ب » ، آمده ؛ يعنى « به وسيله‌ى » يا « به جزاى » عملى كه انجام دادند ، آن‌ها مجازات خواهند شد . ولى گاهى دارد :\r\nهَلْ يُجْزَوْنَ إِلَّا مَا كَانُوا يَعْمَلُونَ « 2 » ؛ يعنى : خود آن عمل ، جزاى آن‌ها خواهد شد و اين به عدالت الهى نزديك‌تر است .\r\n\r\n\r\n","description":"","footnote":"\r\n( 1 ) - / نجم ، 31 : ( تا بدكاران را به كيفر كارهاى بدشان برساند . )\r\n( 2 ) - / اعراف ، 147 : ( آيا جز آنچه را عمل مىكردند ، پاداش داده مىشوند ؟ )\r\n","page_name":" 278 ","page_number":278},
  {"content":"\r\n\r\n/ ب\r\n\r\nتجسّم اعمال همه و همه‌ى اعمال /\r\nاگر آنچه انجام داده‌اند ، عملِ خيراست ، به صورتى نيكو و با اثرى دلپذير مجسّم مىشود .\r\nاگر نماز است ، به صورت يك جوانِ خوشبو مىشود كه دست انسان را در صحراى محشر مىگيرد و او را از آن مشكلات ، ظلمات و ترس و واهمه‌اى كه بر صحراى محشر حاكم است ، نجات مىدهد .\r\nاگر روزه است ، روزه‌ى انسان ، سپر و مانعى مىشود كه از واردآمدن شعله‌هاى سوزان آتش كه همچون شمشير به صورت اهل جهنّم نواخته مىشود ، جلوگيرى مىكند . « 1 »\r\nهر عمل خير ديگرى باشد ، متناسب با آنْ ، خداوند - سبحانه و تعالى - آن را در مقابل انسان مجسّم مىكند و انسان از آن بهره‌مند مىگردد .\r\nامّا از اعمال شر ، به خدا پناه مىبريم . از امام محمد باقر ( ع ) روايت شده است كه :\r\nالظلم فى الدنيا هو الظلمات فى الآخرة . « 2 »\r\nهر ظلمى در دنيا ، تاريكى در روز قيامت است .\r\nاگر انسان به ناحق ، حتى يك وجب از زمين كسى را تصاحب كرده باشد ، در روز قيامت - همان يك وجب - تا هفت طبقه‌ى زمين به گردن او آويزان مىشود ! حال بيايد و جواب دهد ! اعمال همه ، و همه‌ى اعمال ، مجّسم مىشوند .\r\n\r\n\r\n","description":"","footnote":"\r\n( 1 ) - / مؤمنون ، 103 - / 104 : ( وَ مَنْ خَفَّتْ مَوَازِينُهُ فَأُولئِكَ الَّذِينَ خَسِرُوا أَنفُسَهُمْ فِي جَهَنَّمَ خَالِدُونَ . تَلْفَحُ وُجُوهَهُمُ النَّارُ وَ هُمْ فِيهَا كَالِحُونَ ؛\r\nو آنان كه وزنه‌ى اعمالشان سبك باشد ، كسانى هستند كه سرمايه‌ى وجود خود را از دست داده ، در جهنّم جاودانه خواهند ماند . شعله‌هاى آتش ( همچون شمشير ) به صورت‌هايشان نواخته مىشود و در دوزخ ، چهره‌اى عبوس دارند . )\r\n( 2 ) - / ميزان الحكمة ، ج 2 ص 1772 ، ثواب الأعمال ، الشيخ الصدوق ، ص 272 .\r\n","page_name":" 279 ","page_number":279},
  {"content":"\r\n\r\nوَ لَا تُجْزَوْنَ الَّا مَا كُنْتُمْ تَعْمَلُونَ .\r\nخود آن عمل ، جزاى شما خواهد شد .\r\n\r\nاى خداى مُبدّل‌السّيئات بِالحسنات !\r\nمارها ، عقرب‌ها ، آتش‌ها ، تاريكىها ، رائحه‌هاى بد ، الان هم وجود دارد .\r\nانسان وقتى دروغ مىگويد و يا غيبت مىكند ، به صورت بوى بد در مىآيد ؛ ولى ما استشمام نمىكنيم . كارى بايد بكنيم تا در روزى كه همه‌ى آثار گناه به تمام و كمال خود را نشان مىدهد ، اين بوها محو شود . انجام اين مُهم ، خيلى كار مىخواهد و با دعا مىتوانيم به اين هدف برسيم . / ب‌از آن مهمتر آن است كه كارى كنيم كه خداوند بدىهاى ما را به خوبىها تبديل كند و از قرار معلوم و آنگونه كه از آيات قرآن استفاده مىشود ، اين امر ، شدنى است / :\r\nإِلَّا مَن تَابَ وَ آمَنَ وَ عَمِلَ عَمَلًا صَالِحاً فَأُولئِكَ يُبَدِّلُ اللَّهُ سَيِّئَاتِهِمْ حَسَنَاتٍ وَ كَانَ اللَّهُ غَفُوراً رَحِيماً ؛ « 1 »\r\nمگر كسانى كه توبه كنند و ايمان آورند و عمل صالح انجام دهند ؛ كه خداوند گناهان آنان را به حَسنات مبدّل مىكند ؛ و خداوند همواره آمرزنده و مهربان بوده است .\r\nغير از او كسى نيست كه سيّئه را به حسنه تبديل كند ؛ مار و عقرب را حورالعين كند ؛ ظلمات را نور كند ؛ اين خيلى امر بزرگى است .\r\nخداوند در ادامه‌ى سوره‌ى ياسين چند مورد را ذكر مىفرمايد كه جزاى اعمال خير براى اهل خير چيست و از آن طرف هم ، جزاى مجرمين چيست ؟ از آيه‌ى 55 تا 58 بيان جزاى صالحان است . بعد ، از آيه‌ى 59 تا 67 احوال مجرمان و جزاى اعمال آن‌ها بيان مىشود .\r\n\r\n\r\n","description":"","footnote":"\r\n( 1 ) - / فرقان ، 70 .\r\n","page_name":" 280 ","page_number":280},
  {"content":"\r\n\r\nدر آيه ى 55 مىخوانيم :\r\n« إِنَّ أَصْحَابَ الْجَنَّةِ الْيَوْمَ فِي شُغُلٍ فَاكِهُونَ »\r\nبهشتيان ، امروز به نعمت‌هاى خداوند مشغول و مسرورند .\r\n\r\nوصف مؤمنينى كه در دنيا « رضا به داده » داشته‌اند\r\nاصحاب‌الجنّه - / كسانى كه بهشت را تصاحب كرده‌اند - / از آنِ بهشت هستند و بهشت مال آن‌هاست و با بهشت رفيق و همتا هستند . اين‌ها الْيَوْمَ فِي شُغُلٍ فَاكِهُونَ ؛ امروزْ با نعمت‌هاى خدا ، مشغول و مسرورند .\r\nانسان گاهى مشغول و درگير مشكلات است ؛ چه كار كند ، چه كار نكند .\r\nگاهى هم مشغول نعمت‌هاست . بهشتيان هم مشغول به نعمت‌هاى الهى هستند . آن هم نه اين‌كه بدنشان فقط مشغول است ؛ روحشان مشغول است ؛ نعمت‌هاى الهى روح آن‌ها را پر كرده است ! چون خدا فرموده :\r\nفَاكِهُونَ .\r\n« فاكِه » يعنى چه ؟ « فاكِه » يعنى كسى كه شوخ‌طبع و بذله‌گوست . آدمى است كه خوش است . ديده‌ايد كه در دنيا كسانى را مىبينيم كه ظاهراً خوشند . در بهشت هم كسانى مىخندند و كسانى آنسوتر مىگريند . اهل بهشت خوشند ؛ روحشان خوش است ؛ ذاتشان خوش است ؛ چون يكى از صفاتى كه اهل بهشت در دنيا داشتند و همين صفت ، آن‌ها را به بهشت برد ، صفت « رضا » ست ؛ در دنيا از خدا راضى وخشنود بودند . « 1 » ظاهراً در روايت داريم :\r\nكسى كه از خدا راضى باشد و هر چه خدا نصيب او كند ، بگويد : « الحمد للَّه ! شكر ! و رضاً برضاك ! » خدا هم هر چه او انجام دهد ، حتّى اگر كامل و تام\r\n\r\n\r\n","description":"","footnote":"\r\n( 1 ) - / مائده ، 119 : ( رَضِىَ اللهُ عَنْهُم وَ رَضُوا عَنه . )\r\nهم خداوند از آنها خشنود است ، وهم آنها از خداوند خشنودند .\r\n","page_name":" 281 ","page_number":281},
  {"content":"\r\n\r\nنباشد ، از او قبول مىكند . از امام جعفر صادق عليه السلام روايت شده است كه :\r\nمَنْ رَضِىَ مِنَ اللَّهِ بِالْيَسِير من المعاش رَضِىَ اللَّهُ مِنْهُ بِالْيسر من العمل . « 1 »\r\nهر كس از روزى كم خدا خشنود وراضى باشد ، خداوند نيز از اعمال كم او خشنود و راضى خواهد بود .\r\n/ ب\r\n\r\nنماز بىوضويى كه معراج مؤمن بود ! /\r\nمرحوم آيت‌اللَّه العظمى مرعشى نجفى قصّه‌اى را براى شخصى نقل كرده بودند و او براى من نقل كرد :\r\nپيرمردى در روستايى مىزيست . آدم خيلى خوب و متديّنى بود . يك روز در فصل زمستان هنگام سحر از خواب برخاست و براى خواندن نماز شب يا نماز صبح مهيّا شد . براى تهيّه‌ى وضو بايد به رودخانه‌اى كه از آن اطراف مىگذشت ، برود . ولى هوا يخ‌بندان و رودخانه يخ بسته بود و رفتن تا نزديكى آن هم در آن سردى هوا كار مشكلى بود . هر چه خواست خودش را راضى كند كه به طرف رودخانه برود ، تنش با او همراهى نكرد و ديد كه كار مشكلى است . واقعاً هم اين امر براى او مقدور نبود . چون پير بود و بنيه‌ى جسمانىاش تحليل رفته بود و سرما هم گزنده و طاقت‌فرسا . اينجا بود كه رو به آسمان كرد و گفت :\r\n« خدايا ! هر چه به ما دادى ، قبول كرديم . نان و پنير دادى ، گفتيم الحمد للَّه .\r\nنانِ خالى بود ، گفتيم : الحمدللَّه . چلومرغ هم دادى ، گفتيم : الحمد للَّه . هر چه در زندگى ، به ما دادى ، گله و شكايت نكرديم و گفتيم : الحمدللَّه . حالا هم امشب اين دو ركعت نماز را از ما بدون وضو قبول كن !\r\nظاهراً بعد از فوتش او را در خواب ديده بودند كه ظاهراً گفته بود :\r\nفقط همان دو ركعت نماز از ما قبول شد !\r\n\r\n\r\n","description":"","footnote":"\r\n( 1 ) - / الكافى ، ج 2 ، ص 138 .\r\n","page_name":" 282 ","page_number":282},
  {"content":"\r\n\r\nتعجّبى هم ندارد ! چون اين شخص ، نماز را با دل شكسته و اميد به خدا و بدون اتّكا به عمل خود خوانده بود . گرچه نمازش شرط اوليّه‌ى نماز را نداشت ، ولى سرشار از روح بندگى بود . چنين نمازى حتّى با اين نقص و كاستى اساسى مىتواند معراج مؤمن باشد .\r\nما گاه نمازى را با رعايت تمام احكام و آداب آن مىخوانيم ؛ ولى با توقّع و چشمداشت و با اين ادّعا كه چه نماز خوبى خوانده‌ايم ! اين نمازهايى كه با اين حس خوانده شود ، چه قيمتى مىتواند داشته باشد ؟\r\n\r\nنكند « ثواب » ما « گناه » باشد !\r\nواقعاً از خدا مىخواهيم كه : خدايا ما كارى كه نكرده‌ايم . تمام اين كارها اگر گناه نباشد ، معلوم نيست ثواب داشته باشد . البته ما بايد آنچه را كه شرع مقدّس فرموده است ، همان را انجام دهيم ؛ ولى نمىتوانيم بگوييم اين نمازهايمان چگونه است ! من مىترسم - خودم را مىگويم - اين نمازهاى من ، با اين ريا و روحيه‌ى تجبّر و تكبّرى كه در بنده هست ، در ليست سيّئات نوشته شود . به قول آن شاعر :\r\n اين نماز از بىنمازى بدتر است * مايه‌ى قهر خداى اكبر است \r\nامّا خوب ، خدا گفته عمل كنيد ، ما هم عمل مىكنيم و چيز ديگرى هم نمىگوييم !\r\n\r\nآيا « فاكِهْ » فردِ خوشحال است ؛ يا فردِ ميوه‌دار ؟\r\n« انَّ أَصْحابَ الْجَنَّةِ الْيَوْمَ فى شُغُلٍ فَاكِهوُنَ »\r\nچون كه اين افراد / ب‌در اين دنيا « رضا به داده » داشته‌اند / ، آنجا هم راضىاند و دلشان خوش است .\r\nبعضىها گفته‌اند كه « فاكِه » به معناى كسى است كه « فاكهه » يعنى ميوه\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nدارد ؛ مثل « لابِن » و « تامِر » كه به شيرفروش و خرمافروش گفته مىشود ؛ چون سر و كار با شير و خرما دارند .\r\nامّا چون در آيه‌ى بعد ، واژه‌ى « فاكهه » آمده است ( لَهُمْ فيهَا فَاكِهَة ؛ براى آن‌ها در بهشت ، ميوه‌ى بسيار لذّت‌بخشى است ) بيشتر احتمال دارد كه در اين آيه منظور از « فاكِه » همان كسى باشد كه خوشحال و دلشاد است .\r\nيكى از حاضران : « فاكه » به كسى مىگويند كه دائم در عيش و نوش است .\r\nيكى ديگر از حاضران : منظور از مشغول به نعمتِ الهى بودن ، با حورالعين‌ها به سر بردن است .\r\nجواب : اينجا احتمالاتى است كه ممكن است در روايات هم به آن‌ها اشاره شده باشد و مىتوانند نمونه‌هايى از آنچه كه ذكر كرديم باشند .\r\n\r\nهمسران بهشتيان كيانند ؟\r\nدر آيه ى بعد ( 56 ) مىخوانيم :\r\n« هُمْ وَ أَزْوَاجُهُمْ فِي ظِلَالٍ عَلَى الْأَرَائِكِ مُتَّكِئُونَ »\r\nآن‌ها و همسرانشان در سايه‌ى ( قصرها و درختان بهشتى ) بر تخت‌ها تكيه زده‌اند .\r\nبراى كلمه‌ى « ازواج » كه در اين آيه به‌كار رفته است ، سه تفسير شده است :\r\n1 - حورالعين\r\n2 - همتاها ، رفيقان و اهل انس آن‌ها\r\n3 - همسران دنيايى آن‌ها\r\nتفسير سوّم بيشتر به دل مىچسبد . يعنى خداوند ، زن‌هاى دنيايى آنان را به ايشان ملحق كرده است . از نظر الفت هم كاملًا سازگار است كه كلمه‌ى ازواج ، از زوجين به معناى همسران برگرفته شده باشد .\r\nدر روايت نديده‌ام ؛ امّا شنيده‌ام كه در قيامت ، مؤمن به زوجه‌ى صالحه‌ى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nخودش ، بيشتر از حورالعين انس دارد . در تفسير آيه‌هايى همچون :\r\nوَ فُرُشٍ مَرْفُوعَةٍ ، إِنَّا أَنشَأْنَاهُنَّ إِنْشَاءً ، فَجَعَلْنَاهُنَّ أَبْكَاراً . « 1 »\r\nيكى از احتمالاتى كه مفسّرين در خصوص اين آيات از سوره‌ى مباركه‌ى واقعه داده‌اند ، همين است كه منظور از اين « فِراش‌هاى » والامقام كه هميشه هم باكره و دوشيزه باقى خواهند ماند ، زنان مؤمنى هستند كه در دنيا همسرِ مؤمنان بوده‌اند . ممكن است بعضى از روايات هم اين احتمال را تأييد كنند .\r\nسؤال : زن در اين دنيا كه از شوهرش راضى نمىشود ! چه طور در آنجا راضى مىشود ؟ !\r\nجواب : آنجا جاى نَزَعْنَا مَا فِي صُدُورِهِم مِنْ غِلٍّ « 2 » است . « غِل‌ها » وكينه‌ها را خدا از دلشان زودوده است و روحشان صاف و باز و صيقلى است .\r\nدر آيه‌ى ديگر دارد :\r\n« وَالَّذِينَ آمَنُوا وَاتَّبَعَتْهُمْ ذُرِّيَّتُهُمْ بِإِيمَانٍ أَلْحَقْنَا بِهِمْ ذُرِّيَّتَهُمْ وَمَا أَلَتْنَاهُمْ مِّنْ عَمَلِهِمْ مِّنْ شَيْءٍ كُلُّ امْرِئٍ بِمَا كَسَبَ رَهِينٌ » « 3 »\r\nكسانى كه ايمان آوردند و فرزندانشان به پيروى از آن‌ها ايمان اختيار كردند ، فرزندانشان را ( در بهشت ) به آنان ملحق مىكنيم و از پاداش عملشان چيزى نمىكاهيم ؛ و هر كسى در گرو اعمال خويش است .\r\nاز اين آيه معلوم مىشود كه يكى از نعمت‌هاى الهى اين است كه خداوند ذرّيه‌ى انسان را به او ملحق مىكند . بنده از اين آيه اين طور استفاده مىكنم - / شايد روايت هم داشته باشد - كه ممكن است درجه‌ى فرزندان و يا همسر ،\r\n\r\n\r\n","description":"","footnote":"\r\n( 1 ) - / واقعه ، 34 - / 36 : ( در كنار همسرانى بلند مرتبه وزيبا . ما آن‌ها را آفرينش بخشيده و همه را دوشيزه قرار داديم . )\r\n( 2 ) - / اعراف ، 43 : ( و آنچه در دل‌ها از كينه و حسد دارند ، بر مىكَنيم ؛ تا در صفا و صميميّت با هم‌زندگى كنند )\r\n( 3 ) - / طور ، 21 .\r\n","page_name":" 285 ","page_number":285},
  {"content":"\r\n\r\nپايين‌تر از خود شخص باشد ؛ ولى به شفاعت آن شخص و براى رضايت دل او ، خدا اين‌ها را به عنوان ميهمان به آن درجات بالاتر مىبرد و به او ملحق مىگرداند ؛ بدون اين‌كه در ازاى اين كار ، از درجه‌ى او چيزى بكاهد .\r\nسؤال : مىگويند : بالايىها پايين مىآيند ؛ ولى پايينىها ، نمىتوانند بالا بروند .\r\nجواب : مىگويم شايد ! ولى به احتمال قوى ، همين باشد ؛ چون اگر ذريّه‌ى مزبور ، خود اهل بهشت باشد ، اهل بهشت هستند و ديگر الحاق معنا نخواهد داشت .\r\nسؤال : منظور از ذرّيه ، كسانى هستند كه هنوز بالغ نشده‌اند .\r\nجواب : حالا ما تا اينجا عقلمان رسيده است .\r\nسؤال : سؤال من در باره‌ى « صيحه » و « صور » است كه در آيه‌هاى قبل در باره‌ى آن‌ها صحبت شد . اگر در اين آيه‌ها دقت كنيم ، به اين نتيجه مىرسيم كه « صيحه » براى ميراندن و « صور » براى زنده كردن مىباشد .\r\nاستاد رحمانى : « صيحه » عمل صوُر است . هم در موقع ميراندن و هم در موقع زنده كردن ، در « صور » دميده مىشود . بنابراين ، « صور » فقط براى احيا نيست و ميراندن و زنده كردن ، هر دو به وسيله‌ى « دميدن در صور » انجام مىگيرد .\r\n/ ب\r\n\r\nشغل جنّت‌نشينان ، ملال‌آور و جانكاه نيست /\r\nدر آيه‌ى شريفه‌ى فى شُغُلٍ فَاكِهُون منظور از « شُغُل » چيست ؟\r\nبه نظر مىرسد كه « شُغُل » - / / ب‌با توجّه به پيش‌ْپنداشتى كه از مشاغل دنيوى داريم / - / امرى توأم با سختى و زحمت و اذيّت است ؛ امّا منظور اين نيست .\r\nدر آيات ديگر قرآن مىخوانيم :\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nوُجُوُهٌ يُؤْمَئِذٍ نّاضِرَةٌ ، إِلىَ رَبّهَا نَاظِرَةٌ . « 1 »\r\n« شُغل » بهشتيان اين است كه با چهره‌هايشان به خدا بنگرند . مبادا خيال كنى كه شغل ، از اين شغل‌هاى دنياست ! خير ، شغلى است كه « فاكِه » است ؛ لذّت‌بخش است ؛ معرفت‌زاست .\r\n« فاكِه » - به معناى ميوه - در آيه‌هاى بعدى ذكر شده و در اينجا « فاكِه » ، در حقيقت توضيحى براى « شُغُل » مىباشد . جواب از يك سؤال مقدّر است كه ممكن است كسى بپرسد : اين چه شغلى است ؟ مىگويد : اين شغل براى افزايش معرفت است ؛ نه براى رسيدن به اهدافى مشابهِ آنچه در دنيا براى نيل به آن ، شغل اختيار مىكنند . در بهشت ، هر لحظه معرفت بهشتيان بالاتر و بالاتر مىرود . شاهد اين مطلب آن است كه در آيه ى 58 مىخوانيم :\r\nسَلَامٌ قَوْلًا مِن رَبٍّ رَّحِيمٍ .\r\nبر آنها سلام ( ودرود الهى ) است ؛ اين سخنى است از سوى پروردگارى مهربان .\r\nبعضى از مفسّرين گفته‌اند :\r\nبهشتيان يك وقت مىبينند نورى مىتابد . همه متحيّر مىشوند . يعنى وقتى مردم در بهشت ، يك ذرّه احساس خستگى مىكنند ، نورى كه تا به حال نديده‌اند و در آن جلوه‌ى تازه‌اى از خداست ، بر آن‌ها مىتابد . ؛ اين روايت را آلوسى و ديگران نقل كرده‌اند . « 2 »\r\nبنابر اين ، ما « فاكِه » را در فىِ شُغُلٍ فَاكِهُون ، كسى كه از ميوه‌هاى مادّى بهره‌مند است ، معنا نمىكنيم ؛ بلكه منظور لذّت و لذّت‌بخشى است . اگر به ميوه هم « فاكهه » مىگويند ، چون لذّت‌بخش است . تعبير فُكاهيّات هم حتّى در فارسى به‌كار مىرود ؛ در حالى كه منظور ، ميوه نيست ! افرادى كه كنار هم\r\n\r\n\r\n","description":"","footnote":"\r\n( 1 ) - / قيامة ، 22 - / 23 : ( در آن روز ، صورت‌هايى شاداب و مسرور است و به پروردگارش مىنگرد . )\r\n( 2 ) - / تفسير ابن كثير ، ج 3 ، ص 583 ، و : الدرالمنثور ، ج 5 ، ص 266 .\r\n","page_name":" 287 ","page_number":287},
  {"content":"\r\n\r\nنشسته‌اند و حرف‌هايى مىزنند كه سرور و خرسندى و شادى مىآورد ، به اين حرف‌هاى مطايبه‌آميز و فرح‌بخش ، فُكاهيّات مىگويند . فكاهيّات چيزهايى است كه به انسان نشاط مىدهد .\r\nدر بهشت هم شغل هست ؛ امّا نه شغل مادّى . شغلِ فاكِه يعنى مشغوليّت لذّت‌آور . / ب‌جنّت‌نشينان / ، آن به آن لذّتشان بيشتر مىشود و معرفتشان بالاتر مىرود .\r\nكلمه‌ى « فاكهه » ى به‌كاررفته در آيه‌ى 57 را « ميوه » معنا مىكنيم و اين باعث مىشود كه تفاوتى در بين باشد . و گرنه معنا ندارد كه پشت سر هم ، اينجا بگوييم : « فاكِهون » ؛ آنجا هم بگوييم : « فاكهة » . فاكهون در اينجا ، وصفِ شُغل و روشن‌گر معناى آن است ؛ يعنى خيال نكنيد كه شغل بهشتيان ، مادّى و جانكاه و توأم با مرارت و خستگى است ؛ خير ! اين شُغل ، شادىآفرين و مسرّت‌بخش است .\r\n\r\nهر چه از دوست مىرسد ، نيكوست !\r\nيكى از حاضرين : مطلبى كه ذكر فرموديد بسيار عالى است ؛ ولى خوب است كمى آن را توسعه دهيم . آنچه شما فرموديد ، مربوط به انسان‌هاى كامل است . در بهشت همه نوع نعمت وجود دارد :\r\nعَلَى سُرُرٍ مَوْضُونَةٍ ، مُتَّكِئِينَ عَلَيْهَا مُتَقَابِلِينَ ، يَطُوفُ عَلَيْهِمْ وِلْدَانٌ مُخَلَّدُونَ . « 1 »\r\nو بعد در جاى ديگر مىفرمايد :\r\nوَ رِضْوَانٌ مِّنَ اللَّهِ أَكْبَرُ .\r\nآن انس با خدا و لقاء و ديدار خدا كه خدا بر مؤمن تجلّى مىكند و حالاتى\r\n\r\n\r\n","description":"","footnote":"\r\n( 1 ) - / واقعه ، 15 - / 17 : ( آن‌ها [ مقرّبان 
  ] بر تخت‌هايى كه صف‌كشيده و به هم پيوسته است ، قرار دارند ؛ در حالى كه بر آن تكيه زده و روبه‌روى يكديگرند ! نوجوانانى جاودان ، پيوسته گرداگرد آنان مىگردند . )\r\n","page_name":" 288 ","page_number":288},
  {"content":"\r\n\r\nكه براى او رخ مىدهد ، مربوط به كسانى است كه براى نيل به مقامات عالى تربيت‌شده‌اند . ولى ابعاد و لذّت‌هاى ديگرى هم دارند . نعمت مستدامى كه از آن برخوردارند ، شامل خوردن و آشاميدن و / ب‌مجالست و مؤانست با حورالعين‌ها - / كه تعبير دنيوى و آشناى ما تمتّعات جنسى است / - / هم مىشود . البتّه لذّت اين خوردن و آشاميدن در آنجا بيشتر به خاطر آن است كه / ب‌از دست محبوب مىرسد و هر چه از دوست مىرسد ، نيكوست ! /\r\nاستاد رحمانى : آقاى جبرئيل ( از دوستان جلسه ) كه خدمتشان نشسته بوديم ، آهسته فرمود : اين فى شُغُلٍ فَاكِهُون مربوط به دختران آن جاست ! خوب كسى هم جبرئيل را رد كند ، جايش معلوم است كجاست ديگر ! ما هم معتقد به اين حرف آقاى جبرئيل هستيم ! / ب‌و به هر حال : اللّهم ارزقنا ! /\r\nآقاى جبرئيل : بنده از قول امام صادق عليه السلام گفتم . از خودم نگفتم !\r\nجواب : به هر حال استمتاع از زن هم يكى از نعمت‌هاست .\r\nيكى از حاضران : آيا اين فى شُغُلٍ را متعلّق به « فاكهون » بگيريم ؟\r\nآيت الله مدرّسى : ببينيد ! در عبارت إِنَّ أَصْحَابَ الْجَنَّةِ الْيَوْمَ فى شُغُلٍ فَاكِهوُنَ « اصْحابَ الجَنّة » اسم « انَّ » مىباشد . « فى شُغُل » هم خبر آن است .\r\n« فاكهون » صفت است و موصوفْ معناى « فى شُغُل » مىباشد ؛ و چون خبر « انَّ » مرفوع است ، « فاكهون » هم كه صفت براى خبر است ، مرفوع است .\r\nمىتوانيم « فاكهون » را « خبر بعد از خبر » هم بگيريم .\r\n/ ب\r\n\r\nنعمت‌هاى « افزودنى » و « اضافه بر سازمانِ » بهشت /\r\nمن مىخواهم مطلبى را كه حاج آقاى رحمانى فرمودند ، كمى باز كنم .\r\nبراى انسان ممكن است چند نوع نعمت تصوّر شود :\r\nيك نوع از نعمت‌ها ، نعمت‌هايى است كه كمبودها ، نقص‌ها و خلأها را جبران مىكند . انسان درد دارد . وقتى درد ساكت شود ، خودش يك نعمت\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاست . گرسنه است . وقتى سير مىشود ، اين يك نعمت است . تشنه است .\r\nوقتى كه سيراب شود ، اين يك نوع نعمت است . خوابش مىآيد . وقتى مىخوابد ، آرام مىشود و اين نعمتى است . ظاهراً در بهشت اين‌گونه نعمت‌ها نيست . چون در آنجا گرسنگى ، تشنگى ، خواب‌آلودگى و خستگى وجود ندارد . پس نعمت از نوع رفع كمبود و نقص در بهشت وجود ندارد . در آنجا نعمت‌هايى است كه رفع نقص و كمبود نيست ؛ بلكه نعمت « افزودنى » است . نعمت افزودنى ، يعنى چه ؟\r\nيعنى من دو ساعت خوابيده‌ام و از من رفع خستگى شده است ؛ ولى فرصت دارم و مشكلى هم نيست ؛ لذا يك ربع ديگر هم بعد از آن مىخوابم .\r\nاز نظر نياز به خواب ، سيرِ خواب شده‌ام ؛ ولى اين يك ربع اضافه را « اضافه بر سازمان ! » مىخوابم . يا غذا خورده‌ام و سير شده‌ام ؛ ولى مىآيم نوعى ميوه يا دسر را بعد از غذا مىخورم ؛ نه به دليل اين‌كه گرسنه هستم ؛ بلكه به انگيزه‌ى لذّت‌بردن و بس ! اين كه اشكال ندارد . آب خورده‌ام و سيراب شده‌ام ؛ ولى يك استكان چاى مطبوع هم بياورند ، مىنوشم ! هوا سرد است ، مىچسبد ! اين هم نوعى برخورد با مقوله‌ى خوردن و آشاميدن است كه صِرفاً نياز بدن براى استمرار حيات در آن لحاظ نشده ؛ بلكه هدف از آن لذّت و تفريح است . بهشت يكى از انواع نعمت‌هايش چنين حالتى دارد .\r\n/ تمهيد ي كل الحقوق محفوظه ت‌وچه الحمد لله فهرس نعمتى در بهشت وجود دارد كه نعمتِ عاطفه‌ى انسان است . انسان داراى يك بدن و احساسات و عقل است . چيزهايى مربوط به بدن انسان است : خورد و خوراك ، استفاده‌هاى جنسى و . . .\r\nيك سرى از نعمت‌ها ، مربوط به عاطفه‌ى انسان است . اين نعمت‌ها بالاتر است . اگر انسان جايى تنها نشست و چلوكبابى خورد ، مزّه‌اش بيشتر است يا اين‌كه به جايى دعوتش كنند و با رفقايش بگويند و بخندند و گپ بزنند ؟\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمسلّم است كه حالت دوم لذّتش بيشتر است . اين نوع نعمت هم در بهشت و براى بهشتيان پيش‌بينى شده است . البتّه در اين سوره در اين باب آيه‌اى نيامده ؛ ولى در سوره هاى ديگر شاهد چنين توصيفاتى هستيم :\r\nإِخْوَاناً عَلىَ سُرُرٍ مُّتَقَابِلينَ . « 1 »\r\nدر حالى كه همه برادرند و بر تخت‌ها رو به روى يكديگر قرار دارند .\r\nنعمت سوّم نعمتى است كه به عقل انسان مربوط مىشود . لذّت نعمت‌هاى عقلى ، چندين برابر بيش از لذّت نعمت‌هاى عاطفى و احساساتى انسان است .\r\n\r\nاحساس برترى شيخ طوسى بر شاهان !\r\nشيخ طوسى قدس سره كه يكى از احياگران مذهب بر حق تشيّع است و هزار سال پيش مىزيست ، وقتى كه مسأله‌اى از مسائل پيچيده‌ى فقه ، تفسير ، حديث و مانند آن را حل مىكرد ، از خانه و حجره‌اى كه در نجف اشرف داشت ، به خيابان مىزد و مىگفت :\r\nأَيْنَ الْمُلُوكُ وَ أَبْناءُ الْمُلُوك ؟ !\r\nپادشاهان و شاهزادگان كجايند ؟ !\r\nبيايند و ببينند كه چه لذّتى مىبرم !\r\n\r\nيافتم ! يافتم !\r\nدر باره‌ى ارشميدس هم مىگويند :\r\nوقتى قانون نيروى مايعات بر اجسام داخل در آن‌ها را كشف كرد ، در حمّام بود . با همان وضع به كوچه دويد و فرياد زد : يافتم ! يافتم !\r\nنعمت عقلى ، واقعاً اين چنين است . گاهى پيش مىآيد : يك هفته يكى از علما نشسته و مدام در يك مسأله‌ى علمى در آيات و روايات و اقوال ، غور و\r\n\r\n\r\n","description":"","footnote":"\r\n( 1 ) - / حجر ، 47 .\r\n","page_name":" 291 ","page_number":291},
  {"content":"\r\n\r\nبحث و تدبّر مىكند ؛ ولى متوجّه نمىشود . در يك لحظه ذهنش باز مىشود و حقيقت را مىيابد ! براى او آن قدر لذّت‌بخش است كه اگر به او بگويند :\r\nامروز يك ميليون دلار ، به دست آورده‌اى ! آن قدر برايش لذّت ندارد !\r\nخُب ! حالا نعمت‌هاى عقلى در روز قيامت و در بهشت چيست ؟ نعمت عقلىِ بهشت و قيامت اين است كه رابطه‌ى مستقيمى بين اين بنده‌ى ضعيف ، مخلوق ، بيچاره و محدودْ و رَبُّ السَّمَواتِ وَالارْضْ مَالِكِ يَومِ الدّين وَ أَرْحَمَ الرَّاحِمينْ برقرار شده است . وقتى بشرْ به نعمت لقاءاللَّه دست مىيابد ، نعمت‌هاى ديگر ، نعمت‌هاى نفس و عاطفه براى او هيچ مىشود .\r\nسؤال : آيا بودن با چهارده معصوم عليهم السلام هم همين‌گونه است ؟\r\nجواب : آن هم از همان باب است . احسنتم !\r\n\r\nهمين كه خدا ساقى است ، كافى است !\r\nخداوند در سوره‌ى ( انسان ) مىفرمايد :\r\nوَيُطَافُ عَلَيْهِمْ بِآنِيَةٍ مِنْ فِضَّةٍ وَأَكْوَابٍ كَانَتْ قَوَارِيرَاْ * قَوَارِيرَاْ مِنْ فِضَّةٍ قَدَّرُوهَا تَقْدِيراً * وَيُسْقَوْنَ فِيهَا كَأْساً كَانَ مِزَاجُهَا زَنجَبِيلًا * عَيْناً فِيهَا تُسَمَّى سَلْسَبِيلًا . « 1 »\r\nسپس خداوند مىفرمايد :\r\nوَسَقَاهُم رَبُّهُم شَراباً طَهُوراً .\r\nوپروردگارشان شرابِ طهور به آنان مىنوشاند .\r\nبهشتيان از نظر آب مشكلى ندارند . خدا به آن‌ها آب داده است و سيرابند ؛\r\n\r\n\r\n","description":"","footnote":"\r\n( 1 ) - / انسان ، 15 - / 18 : ( و در گرداگرد آن‌ها ظرف هايى سيمين و قدح هايى بلورين مىگردانند . ظرف هايى بلورين از نقره كه آن‌ها را به اندازه ى مناسب آماده كرده‌اند . و در آن از جام هايى سيراب مىشوند كه لبريز از شراب طهورى آميخته با زنجبيل است . از چشمه‌اى در بهشت كه نامش سلسبيل است ! )\r\n","page_name":" 292 ","page_number":292},
  {"content":"\r\n\r\nولى آخر كار و / ب‌براى تكميل ضيافت ، خدا « ساقى » مىشود ! / : « وَ سَقاهُمْ رَبَّهُمْ ! » اين ، اوج نعمت و برخوردارى است .\r\nبعضى از ظريفان وقتى به اينجا مىرسند ، مىگويند :\r\nديگر بس است ! همين كه ساقى خدا باشد ، براى ما كافى است و ديگر فرق نمىكند ، هرچه بدهد ، براى ما لذّت‌بخش است تا چه رسد كه بگويد : وَ سَقَاهُمْ رَبُّهُمْ شَرَاباً طَهُوراً . / ب به اين بيت كه ظاهراً از سعدى است ، بنگريد :\r\n به حلاوت بخورم زهر كه شاهد ، ساقى است * به ارادت ببرم درد كه درمان هم از اوست \r\nسؤال : آيا اين « سَقاهُمْ رَبُّهُمْ » ، مربوط به همه‌ى اهل بهشت است ؛ يا فقط آن‌هايى را كه درجه‌شان خيلى بالاست ؟\r\nجواب : بنابر آنچه در سوره‌ى « هَل اتى » آمده است ، آن‌ها عدّه‌ى مخصوصى هستند ؛ كسانى هستند كه ايثارگرند و طعامى را كه در اختيار دارند و / ب‌خود بدان محتاج و مشتاقند / ، انفاق مىكنند . در ابتداى سوره ، در وصف اينان مىفرمايد :\r\nوَ يُطْعِمُونَ الطَّعَامَ عَلىَ حُبِّهِ . « 1 »\r\nدر آيه‌ى ديگر مشابه اين مضمون آمده است ؛ آنجا كه مىگويد :\r\nوَ يُؤْثِرُونَ عَلَى أَنْفُسِهِمْ وَلَوْ كَانَ بِهِمْ خَصَاصَةٌ . « 2 »\r\nو ديگران را بر خود مقدم مىدارند ، هر چند خودشان بسيار نيازمند باشند .\r\nدر وَ يُطْعِمُونَ الطَّعَامَ عَلىَ حُبِّهِ اگر ضمير در « حُبِّه » به « اللَّه » برگردد ، اگر چه معناى درستى است و اخلاص آن‌ها را مىرساند - / يعنى فقط به خاطر خدا و دوستى خدا اطعام نموده‌اند - / امّا چون در آيه‌ى بعد اخلاصشان بيان\r\n\r\n\r\n","description":"","footnote":"\r\n( 1 ) - / انسان ، 8 : ( و غذاى ( خود ) را با آنكه به آن علاقه ( و نياز ) دارند ، مىدهند . )\r\n( 2 ) - / حشر ، 9 .\r\n","page_name":" 293 ","page_number":293},
  {"content":"\r\n\r\nشده : انَّمَا نُطْعِمُكُمْ لِوَجْهِ اللَّهِ « 1 » احتمال قوى آن است كه در اينجا ، ضمير به طعام برگردد ؛ يعنى اين‌ها طعام را دوست داشتند ، احتياج به طعام داشتند و احتياجشان هم آنقدر شديد بود كه به درجه‌ى « حبّ » رسيده بود . اگر شما دو يا سه روز - به دليلى - نخوابيد ، چقدر خواب برايتان لذّت دارد ؟ چقدر خواب را دوست داريد ؟ اگر سه روز انسان خوراك نخورده باشد ، يك قرص نان چقدر براى او قيمت دارد و مورد توجّه است ؟ در آيه‌ى شريفه سخن در باره‌ى ايثارگرانى كه به رغم نياز شديد به خوردنى ، آن را صِرفاً براى جلب رضايت حق ، انفاق مىكنند . از اين جهت فقط آن‌ها هستند كه :\r\nوَ سَقَاهُمْ رَبُّهُمْ شَراباً طَهُوراً . « 2 »\r\n/ ب\r\n\r\nمباد اندوهى برسد از پس كوهى ! /\r\nپس در اين آيه ها از سوره‌ى مباركه‌ى ياسين سه نعمت بيان شده است :\r\nنعمت اوّل ( در آيه ى 55 ) : إِنَّ أَصْحَابَ الْجَنَّةِ الْيَوْمَ فى شُغُلٍ فَاكِهُونَ ؛\r\nآن‌ها مشغول هستند ؛ مشغول نعمت‌هاى الهى ؛ كه در روايات هم نمونه‌اى از آن‌ها يعنى حورالعين را بيان نموده‌اند . آن‌ها راحتند ، حالشان خوب است ، مشكلى ندارند . انسان در بهترين حالاتش در دنيا ، باز هم ته دلش مىلرزد ! از چه مىلرزد ؟ از اين‌كه خدا اين نعمت را از او بگيرد . اما در بهشت ماجرا متفاوت است . در آنجا اين نگرانى نيست كه / ب‌مباد اندوهى برسد از پسِ كوهى ! /\r\n\r\nميخى بر فلك !\r\nداستان ازدواج دختر « سهل‌بن فضل » با مأمون عباسى را در تاريخ بخوانيد . در بغداد چه كردند ؟ سه ماه در بغداد غوغا بود . به پول امروز\r\n\r\n\r\n","description":"","footnote":"\r\n( 1 ) - / انسان ، 9 : ( و مىگويند : ) ما شما را به خاطر خدا اطعام مىكنيم . )\r\n( 2 ) - / انسان ، 21 .\r\n","page_name":" 294 ","page_number":294},
  {"content":"\r\n\r\nميلياردها دلار خرج اين ازدواج شد ! تپه‌هايى از شيرينى گذاشته بودند كه تا ماه‌ها مردم از آن‌ها مىخوردند ! سه روز روى نهر بغداد - رود بزرگ دجله - گل مىريختند . سهل گفت :\r\n« دخترم ! شب عروسى توست . از من چيزى بخواه ! » گفت :\r\n« يك ميخ ! » گفت :\r\n« ميخ را امشب براى چه مىخواهى ؟ ! » گفت :\r\n« مىخواهم فلك را ميخكوب كنم تا نگردد ! هميشه همين شب بماند ! » كه نماند و رفت !\r\n/ ب‌در اوج كامگيرى از دنيا / ته دل انسان ناراحت است ؛ ولى اهل بهشت در بهشتْ وقتى نعمت به آن‌ها مىرسد ، تهِ دلشان راحت است و دغدغه‌اى ندارند : فى شُغُلٍ فَاكِهُونَ .\r\nنعمت دوّم را خداوند در آيه ى ( 56 ) بيان كرده است :\r\nهُم وَ أَزواجُهُمْ فى ظِلالٍ عَلَى الأَرائِكِ مُتَّكِئونَ .\r\nنعمت دوّم ، عاطفه است ؛ احساسات است . آدم با زن و بچّه‌اش چقدر خوش است ؟ مىگويد : با خانواده و بستگان ، دور هم هستيم . حتّى مىگرييم ؛ ولى دور هميم ! در بهشت هم اين معنا وجود دارد .\r\nنعمت سوم چيست ؟ آن را در آيه ى 58 مىخوانيم :\r\nسَلَامٌ قَوْلًا مِنْ رَبٍّ رَحِيمٍ .\r\nبر آن‌ها سلام است . اين سخنى است از سوى پروردگار مهربان .\r\n\r\nبهشتيان و مصونيّت كامل !\r\nبنده اين را زياد تجربه كرده‌ام كه آقايى آمده اينجا ، ترس و لرز دارد ، مشكل دارد ، مىرود از كميته ، نيروى انتظامى يا دادگاه برگه مىگيرد و به او مىگويند كه آقا ما با تو كارى نداريم . امّا باز هم مىترسد . مىگويد :\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاين دادگاه به من مصونيّت داد ؛ آن دادگاه چه خواهد كرد ؟ اين نيرو گفت :\r\nبرو خوش باش ! آن نيروى ديگر هم آيا اين دلخوشى را خواهد داد ؟\r\nامّا اگر رئيس ، رهبر يا مسوؤل كلّ كشور به اين شخص برگه بدهد و بگويد :\r\nآقا ! شما در اين كشور هر چه بكنيد ، مشكل نداريد . ديگر اين فرد ، قلبش مطمئن مىشود .\r\nبهشتيان ، اطمينان قلبشان كى پيدا مىشود ؟ اهل بهشت وقتى كه از عرصات محشر گذشته‌اند ، آتش جهنّم را ديده‌اند . ديده‌اند كه مردم چطور در آنجا مىسوزند ! خيلى برايشان مسأله است كه آيا مىتوان از دوزخ مصونيّت يافت ؟ خدا به آن‌ها مىگويد :\r\nديگر ترس نداريد ! : سَلَامٌ قَوْلًا مِّنْ رَّبٍّ رَّحِيمٍ .\r\nسلام بر دو قسم است : يكى اين‌كه من مطمئن هستم كه وضعم خوب است . اين خيلى خوب است . امّا از اين بهتر آن است كه بگويند :\r\n« آقا ! تو هرگز ديگر گرفتار ناراحتى نمىشوى » :\r\nسَلَامٌ قَوْلًا مِّنْ رَّبٍّ رَّحِيمٍ .\r\nبايد ديد : گوينده‌ى اين قول كيست ؟ در اينجا روايات مختلفى ذكر شده است . روايتى را كه حاج آقاى رحمانى گفتند - چون آن را من از راويان شيعه نديده‌ام ، نقلش نكردم . امّا آلوسى در روح‌المعانى نوشته و ديگران هم نوشته‌اند كه نورى ظاهر مىشود و همه متوجّه آن نور مىشوند . آن ، نورِ حضرت حق است ؛ از نورهايى است كه از طرف خدا آمده و از لطف او سرچشمه گرفته است . آن نور به صدا در مىآيد و مىگويد :\r\nسَلامٌ عَلَيْكُم ! سلام بر شما ، درود بر شما ، شما در سلام و در صلح هستيد ؛ كسى به شما كارى ندارد .\r\nولى شايد صحيح‌تر اين باشد كه ملائكه مىآيند و به بهشتيان عرض سلام\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمىكنند ، اين تفسير را از آيه‌هاى 23 و 24 سوره ى رعد داريم كه :\r\nجَنَّاتُ عَدْنٍ يَدْخُلُونَهَا وَمَنْ صَلَحَ مِنْ آبَائِهِمْ وَأَزْوَاجِهِمْ وَذُرِّيَّاتِهِمْ وَالْمَلَائِكَةُ يَدْخُلُونَ عَلَيْهِمْ مِنْ كُلِّ بَابٍ * سَلَامٌ عَلَيْكُمْ بِمَا صَبَرْتُمْ فَنِعْمَ عُقْبَى الدَّارِ .\r\nباغهاى جاويدان بهشتى كه وارد آن مىشوند ، و همچنين پدران و همسران و فرزندان صالح آنها و فرشتگان از هر درى بر آنان وارد مىگردند ( و به آنان مىگويند : ) سلام بر شما به خاطر صبر و استقامتتان ! چه نيكوست سرانجامِ آن سراى جاويدان !\r\nملائكه مىآيند و از طرف خدا سلام مىرسانند . اينقدر براى آن‌ها لذّت دارد و اينقدر براى آن‌ها نعمت است كه ديگر تمام نعمت‌هاى دنيا براى آن‌ها محو مىشود .\r\nشايد جمله ى « فى شُغُلٍ فَاكِهُون » اشاره به همين سَلَامٌ قَوْلًا مِنْ رَبٍّ رَحِيمٍ باشد . اين نعمت ، نعمتى است كه آن‌ها را دلخوش كرده است . تمام نعمت‌هاى بهشت مهم است ولى اين آخرى چيز ديگرى است !\r\n\r\nخود را يك پاى قرارداد با خدا فرض كنيد !\r\nبرويد از خداوند - سبحانه و تعالى - بهشت را بخريد ! بهشت خريدنى است . بايد انسان بخرد ! پول بدهد ، جان بدهد ، نماز بخواند ، عرق بريزد تا اين‌كه بهشت را از خدا بخرد . در قرآن دارد :\r\nهَلْ أَدُلُّكُمْ عَلَى تِجَارَةٍ تُنْجِيكُمْ مِّنْ عَذَابٍ أَلِيمٍ ؟ « 1 »\r\nتجارت ، معامله و معاهده است . / ب‌بايد انسان دست بالا كند و خود را يك پاى قرارداد با خدا فرض كند و بداند چه مىخواهد و چه بايد بدهد تا به خواسته‌اش برسد . بايد در معامله جدّى باشد . /\r\n\r\nبا پاى لنگ هم مىتوان جاده‌ى بهشت را پيمود !\r\nيك بار در خلال يكى از جنگ‌هاى پيامبر صلى الله عليه و آله ، فردى لَنگ و كوچك‌اندامْ\r\n\r\n\r\n","description":"","footnote":"\r\n( 1 ) - / صف ، 10 : ( آيا شما را به تجارتى راهنمايى كنم كه از عذاب دردناك رهايىتان بخشد ؟ )\r\n","page_name":" 297 ","page_number":297},
  {"content":"\r\n\r\nخدمت پيامبر آمد . حضرت گفتند :\r\nتو چرا ديگر آمدى ؟ تو كه نمىتوانى راه به روى . مگر نمىدانى كه لَيْسَ عَلَى الْأَعْرَجِ حَرَج . گفت :\r\nوَ اللَّهِ إنّى لأرجو أَن أَطأ بعرجتى هذه فى الجنّة ؛ به خدا قسم ! با همين پاى لنگم مىخواهم به بهشت بروم !\r\nهى التماس كرد ؛ التجا كرد ؛ تا اين‌كه پيامبر به او اجازه دادند كه به جبهه برود و داخل صف رزمندگان شود . رفت و شهيد شد !\r\nبا همان لنگ‌بودنش رفت و خودش را به بهشت رساند ! « 1 »\r\nخيلى عيب است ؛ خيلى محروميّت است ؛ خيلى بد است كه هفتاد سال از خدا عمر بگيريم ، آخرش بهشت را نتوانيم پيدا كنيم . اين خيلى بد است .\r\nما هر سال در ماه مبارك رمضان قرار مىگيريم . واقعاً محروم كسى است : كه نتواند خود را به بهشت برساند و از مغفرت و آمرزش خداوند برخوردار شود . « 2 » به اين تعبير قرآنى بنگريد :\r\nفَمَنْ زُحْزِحَ عَنِ النَّارِ وَ أدْخِلَ الْجَنَّة فَقَدْ فَازَ « 3 » سعادتمند و بختيارْ كسى است كه بتواند خودش را از جهنّم بكَند ! اين تعبير نشان مىدهد كه گويى ما آنقدر به اين جهنّم چسبيده‌ايم كه كَندن مىخواهد ! « زُحْزِحَ » يعنى اين‌كه انسان خودش را بكَند . اگر نتواند خودش را از اين جهنّم بكَند و به فوز بهشت برسد ، زيانكار است و ورشكسته و مغبون ؛ حتّى اگر در دنيا از / ب‌وَجه و وِجهه /\r\n\r\n\r\n","description":"","footnote":"\r\n( 1 ) - / بحارالانوار ، ج 20 ، ص 131 ، باب 12 ، غزوة أحد .\r\n( 2 ) - / از پيامبر گرامى اسلام روايت شده است كه فرمودند : « فَانَّ الشَّقِىَّ مَنْ حُرِمَ غُفرانَ الله فى هذا الشهر العظيم . » بحارالانوار ، ج 93 ، ص 356 ، باب 46 ، وجوب صوم شهر رمضان .\r\n( 3 ) - / آل عمران ، 185 : ( آن‌ها كه از آتش ( دوزخ ) دور گرديده و به بهشت وارد مىشوند ، نجات‌يافته و رستگار شده‌اند . )\r\n","page_name":" 298 ","page_number":298},
  {"content":"\r\n\r\nبرخوردار باشد .\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\n\r\nدرس نوزدهم آيات 61 - / 59\r\nوَامْتَازُوا الْيَوْمَ أَيُّهَا الْمُجْرِمُونَ « 59 » أَلَمْ أَعْهَدْ إِلَيْكُمْ يَابَنِي آدَمَ أَنْ لَا تَعْبُدُوا الشَّيْطَانَ إِنَّهُ لَكُمْ عَدُوٌّ مُبِينٌ « 60 » وَأَنْ اعْبُدُونِي هَذَا صِرَاطٌ مُسْتَقِيمٌ « 61 »\r\n( و به مجرمان و گنهكاران مىگويند : ) جدا شويد امروز اى گنهكاران ! آيا با شما عهد نكردم اى فرزندان آدم كه شيطان را نپرستيد ، كه او براى شما دشمن آشكارى است ؟ ! و اين كه مرا بپرستيد كه راه مستقيم اين است !\r\n\r\nخلاصه‌اى از آنچه گذشت\r\nبحث در آيه‌هاى مبارك سوره‌ى ياسين از اينجا شروع شد كه رسولان به قريه يا روستايى به نام انطاكيه رفتند ؛ دعوت كردند . مردم دعوت آنان را نپذيرفتند . در يك لحظه عذاب نازل شد و آن‌ها همانند چراغى كه خاموش مىشود يا آتشى كه به سردى مىگرايد ، سرد و خاموش شدند . امّا خاموش شدن آن‌ها به اين معنا نبود كه تا ابد از بين رفته باشند ؛ بلكه آن‌ها بعد از مدّتى - دوباره باز خواهند گشت . درست است كه :\r\nإِنْ كَانَتْ إِلَّا صَيْحَةً وَاحِدَةً فَإِذَا هُمْ خَامِدُونَ . ( 29 )\r\nفقط يك صيحه‌ى آسمانى بود . ناگهان همگى خاموش شدند !\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nولى در چند آيه‌ى بعد مىفرمايد :\r\nوَ إِنْ كُلٌّ لَّمَّا جَمِيعٌ لَّدَيْنَا مُحْضَرُونَ . ( 32 )\r\nو همه‌ى آنان ( روز قيامت ) نزد ما احضار مىشوند !\r\nآن‌ها از دنيا رفتند ؛ ولى روز رستاخيز برمىگردند تا در مقابل خداوند - سبحانه و تعالى - جوابگوى كارشان باشند . سپس بيانِ « آيات » خداوند شروع شد : « زمين و كشت و زرع در آن » ، « شب و روز » ، « خورشيد و ماه » ، « نظم عالَم افلاك » و « مدارهايى كه اجرام آسمانى در آن‌ها شناورند » .\r\nآنگاه نمونه‌هايى از نعمت‌هاى خداوند ذكر شد كه آن‌ها هم به نوبه‌ى خود ، از آيات خدا به شمار مىروند ؛ مثل اين‌كه خداوند - سبحانه و تعالى - بشر را در كشتىهايى قرار دهد و اگر بنا باشد انسان غرق شود ، كسى نمىتواند او را نجات دهد .\r\nو بعد بيان اين حقيقت كه انسان بايد پرهيزگار باشد :\r\n« وَ إِذَا قِيلَ لَهُمُ اتَّقُوا مَا بَيْنَ أَيْدِيكُمْ وَ مَا خَلْفَكُمْ لَعَلَّكُمْ تُرْحَمُونَ . » ( 45 )\r\nو هر گاه به آن‌ها گفته شود : « از آن چه پيش رو و پشت سر شماست ، بترسيد تا مشمول رحمت الهى شويد ، ( اعتنا نمىكنند ) .\r\nو در ادامه ، در باره‌ى توجيهاتى بحث شد كه بشر براى خودش دست و پا مىكند و به دليل همان توجيه‌ها ، در ضلالت و گمراهى باقى مىماند . بحث به اين جا رسيد و در نهايتْ خداوند ، براى از بين بردن اين توجيهات ، مسأله‌ى قيامت و بهشت و دوزخ ، را مطرح كرد كه خود يك مسأله‌ى اساسى است .\r\nبحث بهشت گذشت و عرض شد كه دو نوع نعمت و لذّت هست : يك لذّتْ پركردن خلأ و كاستىهاست ؛ مثل انسانى كه خواب‌آلود است و فرصت مىكند تا بخوابد . يا گرسنه است و به غذا دست مىيابد . و يا تشنه\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nاست و مجال آشاميدن آب مىيابد . نوع ديگر لذّت ، لذّت افزونى است .\r\nشايد لذّت نوع اوّل در آخرت ، معنا نداشته باشد ؛ يعنى انسان در حالت گرسنگى ، تشنگى و . . . نباشد :\r\nوَ أَنَّكَ لَا تَظْمَؤُا فِيهَا وَ لَا تَضْحَى « 1 » ؛\r\nدر آن تشنه نمىشوى و حرارت آفتاب آزارت نمىدهد .\r\nسيرىِ آنجا ، به اين معنا نيست كه بعد از گرسنگى باشد ؛ چون در آن‌جا درد و نقص نيست ؛ هر چه هست ، از نوع دوّم يعنى از نوع افزونى است . و آن خود ، سه قسم است :\r\n1 - افزونى و زيادت بر بدن انسان ، و به تعبير ديگر لذّت‌هاى بدنى همچون خوردن و آشاميدن ، خواب و مانند آن‌ها . البتّه خواب - به معناى خواب - شايد نباشد ؛ ولى مقدّماتش هست .\r\n2 - لذّتى كه مربوط به احساسات و وجدان انسان است ؛ مثل اين‌كه انسان با دوستان ، دور هم باشند ؛ مأنوس باشند : « اخْواناً عَلَى سُرُرٍ مُتَقابِلِينَ » « 2 » باشند .\r\n3 - لذّتى كه از همه‌ى لذّت‌ها بالاتر است ، لذّتى است كه مربوط به عقل انسان است و آن ، رابطه‌ى مستقيم بين انسان و نور خداوند - سبحانه و تعالى - است و همانطور كه حاج آقاى رحمانى فرمودند ، شايد آيه‌ى الْيَوْمَ فِي شُغُلٍ فَاكِهُون اشاره به مشغوليّت مؤمن به سَلَامٌ قَوْلًا مِّنْ رَّبٍّ رَحِيمٍ است . يعنى تفسير كلمه‌ى شُغُلٍ فقط ازدواج و همسران نباشد ؛ بلكه همه‌ى نعمت‌ها\r\n\r\n\r\n","description":"","footnote":"\r\n( 1 ) - / طه ، 117 - / 119 : ( فَقُلْنَا يَا آدَمُ إِنَّ هذا عَدُوٌّ لَّكَ وَ لِزَوْجِكَ فَلَا يُخْرِجَنَّكُمَا مِنَ الْجَنَّةِ فَتَشْقَى إِنَّ لَكَ أَلَّا تَجُوعَ فِيهَا وَ لَا تَعْرَى وَ أَنَّكَ لَا تَظْمَؤُا فِيهَا وَ لَا تَضْحَى ؛\r\nپس گفتيم : « اى آدم ! اين ( ابليس ) دشمن تو و همسر توست . مبادا شما را از بهشت بيرون كند كه به زحمت و رنج خواهى افتاد . ( امّا تو در بهشت راحت هستى و مزيّتش بر تو اين است كه ) در آن گرسنه و برهنه نخواهى شد و در آن تشنه نمىشوى و حرارت آفتاب آزارت نمىدهد ! )\r\n( 2 ) - / حجر ، 47 : ( در حالى كه همه برادرند و بر تخت‌ها رو به روى يكديگر قرار دارند . )\r\n","page_name":" 303 ","page_number":303},
  {"content":"\r\n\r\nباشد كه بزرگ‌ترين آن‌ها همان نعمتِ رابطه‌ى مستقيم بين قلبِ انسان و نور خداست .\r\nو در آيه‌ى ديگر در سوره‌ى « هَلْ أَتى » داريم : وَ سَقَاهُمْ رَبَّهُمْ . « 1 »\r\nساقى ، خداست ! ارزش اساسى هم همان است . اگر چه « شراب طَهور » خيلى مهم است ؛ امّا از آن مهمتر ، آن است كه وَ سَقَاهُمْ رَبُّهُمْ و : سَلَامٌ قَوْلًا مِن ربٍّ رَحِيمٍ .\r\nاين‌ها مطالبى بود كه در باره‌ى بهشت عرض شد . از اين جا به بعد ، احوال مجرمان در سوره‌ى ياسين مورد توجّه قرار مىگيرد :\r\n\r\nجداسازى مُجرمان از يكديگر و از مؤمنان\r\n« وَ امْتَازُوا الْيَوْمَ أَيُّهَا الْمُجْرِمُونَ »\r\nو ( به مجرمان و گنهكاران مىگويند : ) جدا شويد امروز اى گنهكاران !\r\nخدا خطاب به مجرمان و تبهكاران مىفرمايد كه از هم جدا شويد . اين جدا شدن ، دو گونه تفسير شده است :\r\n1 - جدا شدن در ميان خودشان است .\r\nبعضى گفته‌اند : در جهنّمْ براى هر كس ، آشيانه ، خانه و جايى درنظر گرفته شده كه داخل آن مىرود . و همان جا مىماند و رابطه‌اش با جهان خارج قطع مىشود . اين تفسير يكى از تفسيرهاى آيه‌ى جداسازى كفّار از يكديگر است .\r\nمؤمنين ، إِخْوَاناً عَلَى سُرُرٍ مُتَقابِلِينَ « 2 » هستند ؛ ولى وضعيّت كفّار به عكس است . اين‌ها با هم دشمنند و در آتش كه رفتند ، از هم جدا مىشوند . فقط به هر كسْ شيطانى مىرسد كه او را اذيّت و آزار مىكند .\r\n2 - / شايد منظور ، دور شدن آن‌ها از مؤمنان است . به تبهكاران خطاب\r\n\r\n\r\n","description":"","footnote":"\r\n( 1 ) - / انسان ، 21 : ( و سَقاهُمْ رَبُّهُمْ شَراباً طَهُوراً ؛\r\nو پروردگار شراب طهور به آنان مىنوشاند . )\r\n( 2 ) - / حجر ، 47 : ( در حالى كه همه برادرند ، زير تخت‌ها رو به روى يكديگر قرار دارند . )\r\n","page_name":" 304 ","page_number":304},
  {"content":"\r\n\r\nمىشود كه :\r\nدور شويد ! شما مَحرَم نيستيد ! اين‌ها مؤمنند و شما بايد جاى ديگرى برويد !\r\nدر چند آيه‌ى بعد ، خداوند عذاب‌هاى رنگارنگ اخروى را بيان مىفرمايد :\r\n« جهنّم به آن‌ها نشان داده مىشود » ، « به آن‌ها گفته مىشود كه در آن داخل شوند » ، « مُهر بر دهانشان زده مىشود » و . . .\r\nامّا قبل از بيان اين عذاب‌ها ، خداوند به اين پرسش احتمالى جواب مىفرمايد كه :\r\nچرا بايد اين‌ها در رنج و عذاب باشند ؟ ممكن است كسى بگويد :\r\nاى خداى رحمانِ رحيمِ ودودِ حنّان و منّان ! آخر اين‌ها بندگان تو هستند .\r\nچرا اين‌ها را عذاب مىكنى ؟ .\r\nبراى اين‌كه چنين پرسشى پيش نيايد و كسى اين حرف را به هنگام عذاب آن‌ها نزد خدا نزند ، خداوند مىفرمايد :\r\n« ما قبلًا حجّت را تمام كرده‌ايم . »\r\nاين اتمام حجّت ، بين آيه‌هاى 59 و 63 بيان شده است ؛ تا جاى هيچ سؤال و شبهه‌اى باقى نماند .\r\n\r\nعهد خدا با انسان\r\nدر آيه‌هاى 60 و 61 مىخوانيم :\r\n« أَلَمْ أَعْهَدْ إِلَيْكُمْ يَابَنِي آدَمَ أَنْ لَا تَعْبُدُوا الشَّيْطَانَ إِنَّهُ لَكُمْ عَدُوٌّ مُبِينٌ ) . « وَأَنْ اعْبُدُونِي هَذَا صِرَاطٌ مُسْتَقِيمٌ . »\r\nآيا با شما عهد نكردم - / اى فرزندان آدم ! - / كه شيطان را نپرستيد كه او براى شما دشمن آشكارى است ؟ و اين كه مرا بپرستيد ! كه راه مستقيم اين است ؟\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nيعنى : من با شما عهد بستم . حجّت را بر شما تمام كردم . همه‌ى وسايل هدايت - غير از « جبر » - را براى شما مهيّا كردم !\r\nخداوند همه‌ى وسايل هدايت را كه به ذهن انسان خطور كند - براى او مهيّا مىكند و فقط او را مجبور نمىكند ؛ امّا باز مىبيند كه انسان نافرمانى و سرپيچى مىكند !\r\n/ ب\r\n\r\nمنطقه‌ى امام‌نشينِ بهشت ! /\r\n/ تمهيد ي كل الحقوق محفوظه ت‌و الله نج‌خدا در ابتدا مىفرمايد :\r\nوَامْتَازُوا الْيَوْمَ أَيُّهَا الْمُجْرِمُونَ ؛\r\nمجرمان ! دور شويد !\r\nمگر خود همين دورشدن آسان است ؟\r\nخُب ، اين دونفرْ با هم بوده‌اند ؛ يا پدر و پسر هستند ؛ يا دو برادر هستند ؛ يا هم‌درسى ، هم حجره‌اى و هم‌رزم بوده‌اند . همه در دنيا با هم بوده‌اند و امتياز و جدايى در كار نبوده است . قاطى و دَرْهم است ؛ ولى آن روز ديگر بايد از هم جدا شوند :\r\nوَامْتَازُوا الْيَوْمَ !\r\nاز هم جدا شويد ! مؤمنينْ يك طرف و كفار هم يك طرف ! و اين اوّلين عذاب براى انسان است .\r\nيكى از عذاب‌هاى مهمّى كه در دعاها زياد دارد - در قرآن يادم نيست ؛ در دعاى كميل و ابوحمزه‌ى ثمالى و نيز جاهاى ديگر - اين است كه در آخرت ، انسان از خوبان جدا شود . عمرى به ياد امامان ، اوليا و انبيا بوده‌ايم و دلمان مىخواهد با آن‌ها باشيم . ناگهان ما را جدا كنند و / ب‌با ديگرانمان همسفر و همسفره كنند ! /\r\nبنده خيال مىكنم اين يكى از بدترين عذاب‌هاى قيامت است كه به انسان\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبگويند : « در دنيا كه امامان را نديدى ؛ اينجا هم از / ب‌منطقه‌ى امام‌ْنشينِ بهشت / دور شو ! »\r\nيكى از حاضران : گمان مىكنم « يوم‌الفصل » ، وَ امْتَازُوا الْيَوْمَ أَيُّهَا الْمُجْرِمُونَ را هم شامل بشود .\r\nجواب : شايد يكى از معانى آن ، اين باشد ؛ ولى معناى ديگر « فصل » اين است كه « حكمِ فصل » است ؛ يعنى ديگر در آنجا اختلاف نيست و همه‌ى اختلاف‌ها بيان شده است .\r\n/ ب\r\n\r\nگدايىِ نور !\r\nيكى از حاضران : ممكن است كه وَ امْتَازُوا الْيَوْمَ أَيُّهَا الْمُجْرِمُونَ حكايت از يك امر تكوينى كند ؛ چون آن جا خود به خود از هم جدا هستند :\r\nيُعْرَفُ الْمُجْرِمُونَ بِسيمَاهُمْ . « 1 »\r\nجواب : چه اشكال دارد كه هر دو باشد ؟ هم خودبه‌خود از هم جدا و مشخّص باشند و هم به آن‌ها گفته شود كه از هم جدا شوند و فاصله بگيرند .\r\nدر سوره‌ى حديد دارد كه در روز قيامت منافقين به مؤمنين مىگويند :\r\nانظُرُونَا نَقْتَبِسْ مِن نُّورِكُمْ قِيلَ ارْجِعُوا وَرَاءَكُمْ فَالْتَمِسُوا نُوراً ؛ « 2 »\r\nنظرى به ما بيفكنيد تا از شما پرتوى بگيريم ! به آن‌ها گفته مىشود :\r\n« به پشت سر خود باز گرديد و كسب نور كنيد ! »\r\nحال كه شما به راه خود مىرويد ، كمى / ب‌به ما « نورْ قرض دهيد ! » / تا ما هم راهمان را ببينيم ؛ امّا به آن‌ها گفته مىشود :\r\n« برويد دنيا ، از دنيا نور برداريد ! ما هر چه نور داريم ، از دنيا آورده‌ايم : نماز شب خوانديم ، نور بوده ؛ هدايت خدا را پذيرفتيم ، نور بوده . »\r\n\r\n\r\n","description":"","footnote":"\r\n( 1 ) - / الرحمن ، 41 : ( مجرمان از چهره‌هايشان شناخته مىشوند . )\r\n( 2 ) - / حديد ، 13 .\r\n","page_name":" 307 ","page_number":307},
  {"content":"\r\n\r\n/ ب\r\n\r\nعهد الَسْت ؛ عهدشكنى آدم ؛ تعهُّد ما !\r\nأَلَمْ أَعْهَدْ إِلَيْكُمْ يَابَنِي آدَمَ أَنْ لَّا تَعْبُدُوا الشَّيْطَانَ إِنَّهُ لَكُمْ عَدُوٌّ مُّبِينٌ ؛\r\nمگر من با شما عهد نكردم كه دنبال شيطان نرويد ؟ ! مگر من شيطان را به شما نشناساندم ؟ ! مگر نفهميديد و او را نشناختيد ؟ !\r\nبنده در اينجا ميخواهم سؤالى را مطرح كنم :\r\nعهد خدا با انسان ، چه عهدى است ؟\r\nاين عهد ، وجدان وفطرت است ؟ ؛ عهدى است كه پيغمبرها آوردند ؟\r\nامّا ظاهراً آن عهدى كه براى تمام فرزندان آدم هست ، همان عهدِ عالمِ الَسْت و « عالمِ ذرّ » است . اين عهد ، عهدى است كه تمام فرزندان آدم در آن شركت دارند و بعيد به نظر مىرسد كه اين عهد ، فقط همان وجدان ، عقل و مانند آن باشد . گرچه اين موارد هم مواردِ حسّاسى است و خدا وجدان وفطرت انسان را حاكم بر خودش قرار داده ؛ در خصوص فطرت فرموده :\r\nفِطْرَةَ اللَّهِ الَّتِي فَطَرَ النَّاسَ عَلَيْهَا . « 1 »\r\nاين فطرتى است كه خداوند ، انسانها را بر آن آفريده . . .\r\nو همچنين عقل انسان ، در آيه‌ى 62 سوره ى يس مورد توجه است كه :\r\nأَفَلَمْ تَكُونُوا تَعْقِلُونَ ؟ ؛ امّا آنچه از كلمه‌ى « عهد » در زبان عربى فهميده مىشود ، اين است كه عدّه‌اى نشسته باشند و با هم گفت‌وگويى كرده باشند و حرف و صحبتى در ميان باشد .\r\nدر آيه‌هاى 172 و 173 سوره‌ى اعراف مىخوانيم :\r\n« وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلَى أَنفُسِهِمْ أَلَسْتُ بِرَبِّكُمْ قَالُوا بَلَى شَهِدْنَا أَنْ تَقُولُوا يَوْمَ الْقِيَامَةِ إِنَّا كُنَّا عَنْ هَذَا غَافِلِينَ * أَوْ تَقُولُوا إِنَّمَا أَشْرَكَ آبَاؤُنَا مِنْ قَبْلُ وَكُنَّا ذُرِّيَّةً مِنْ بَعْدِهِمْ أَفَتُهْلِكُنَا بِمَا فَعَلَ الْمُبْطِلُونَ » .\r\n\r\n\r\n","description":"","footnote":"\r\n( 1 ) - / روم ، 30 .\r\n","page_name":" 308 ","page_number":308},
  {"content":"\r\n\r\nو ( به خاطر بياور ) زمانى را كه پروردگارت از پشت و صُلب فرزندان آدم ، ذرّيه‌ى آن‌ها را برگرفت و آن‌ها را گواه بر خويشتن ساخت ( و فرمود ) :\r\n« آيا من پروردگار شما نيستم ؟ » گفتند :\r\n« چرا ! گواهى مىدهيم ! » چنين كرد تا مبادا روز رستاخير بگوييد :\r\n« ما از اين غافل بوديم » يا بگوييد :\r\n« پدرانمان پيش از ما مشرك بودند . ما هم فرزندانى بعد از آن‌ها بوديم ( و چاره‌اى جز پيروى نداشتيم . ) آيا ما را به آنچه باطل‌گرايان انجام دادند ، مجازات مىكنى ؟ ! »\r\nدر اين جا خدا فرموده :\r\n« اين عهد از فرزندان آدم گرفته شده تا بعد از اين ، در روز قيامت زبان به اعتراض نگشايند و نگويند ما دنباله‌رو پدرانمان بوديم و يا غافل بوديم . »\r\nأَلَمْ أَعْهَدْ إِلَيْكُمْ يَا « بَنِي آدَمَ » ؟\r\nحال چرا از تعبير « فرزندان آدم » استفاده شده است ؟\r\nآدمِ ابوالبشرى بوده - سلام‌اللَّه عليه - كه آن « عهد » را شكسته و ما هم فرزندان همان آدم هستيم و حالا باز خدا گفته عهدشكنى نكنيد !\r\nدر آيه‌اى ديگر خدا مىفرمايد :\r\nوَلَقَدْ عَهِدْنَا إِلَى آدَمَ مِنْ قَبْلُ فَنَسِيَ وَلَمْ نَجِدْ لَهُ عَزْماً . « 1 »\r\nپيش از اين ، از آدم پيمان گرفته بوديم ؛ امّا او فراموش كرد و عزم استوارى براى او نيافتيم .\r\nو در اين جا هم فرموده : « أَلَمْ أَعْهَدْ إِلَيْكُمْ يَا بَنِي آدَمَ » اين دو بايد با هم ارتباط داشته باشند .\r\n\r\n\r\n","description":"","footnote":"\r\n( 1 ) - / طه ، 115 .\r\n","page_name":" 309 ","page_number":309},
  {"content":"\r\n\r\n\r\nعبادت لزوماً با ركوع و سجود نيست\r\nدر آيه‌ى مورد بحث ، خداوند از فرزندان آدم پيمان و عهد گرفته است كه شيطان را عبادت نكنند . منظور از عبادت در اين آيه چيست ؟\r\nبعضى گفته‌اند :\r\nيكى از معناهاى عبادت اين است كه انسان در برابر كسى سر فرود آورد و ركوع و سجده كند . اين يكى از نمودهاى عبادت است ؛ امّا ، با توجّه به معناى لغوى عبادت - مثل تعبيدالطريق ؛ يعنى راهوار كردن مسيرْ طورى كه زير پاى عابر ، مطيع و رام باشد - شايد معناى حقيقى عبادت ، همان تذلّل ، خشوع و اطاعت باشد ؛ يعنى پيروى بىچون و چرا . هر چه گفت ، انسان به دنبالش برود .\r\nدر روايات هم به اين معناى عبادت ، زياد اشاره شده است . اگر چه آن چه من در برخى روايات ملاحظه كرده‌ام ، تعبير به « من العبادة » شده و آن را بخشى از عبادت و يا نشانه‌اى از عبادت دانسته‌اند و نفرموده‌اند كه عبادت همان اطاعت است .\r\n/ ب‌در مواردى كه انسانْ در برابر كسى يا چيزى مُنفعِل است - / براى مثال تسليم يك ناطق زبردست يا يك مدّاح خوش‌صدا يا يك فيلم هنرى خوب - / اين ترس وجود دارد كه اين انفعال ، رنگ عُبوديّت به خود بگيرد . / از امام محمد باقر عليه السلام روايت شده است :\r\nمَن اصغى الى ناطِقٍ فَقَدْ عَبَدَهُ ، فَانْ كانَ النَّاطِقُ يُؤَدّى عَنِ اللَّهِ فَقَدْ عَبَدَ اللَّه وَ انْ كانَ النَّاطِقُ يُؤَدّى عَنِ الشَّيْطانِ فَقَدْ عَبَدَ الشَّيْطانَ ؛ « 1 »\r\nهر كس به سخنرانى گوش دهد ، او را عبادت كرده است : اگر سخنران از جانب خدا بگويد ، خداوند را عبادت كرده است و اگر سخنران از جانب شيطان بگويد ، شيطان را عبادت كرده است .\r\n\r\n\r\n","description":"","footnote":"\r\n( 1 ) - / وسائل ، ج 12 ، ص 236 .\r\n","page_name":" 310 ","page_number":310},
  {"content":"\r\n\r\nدر آيه‌ى ديگر دارد :\r\nأَرَأَيْتَ مَنِ اتَّخَذَ إِلهَهُ هَوَاهُ ؛ « 1 »\r\nآيا ديدى كسى را كه هواى نفسش را معبود خود برگزيده است ؟ !\r\nمنظور از « إله » معبود است . چگونه مىشود كه هوى ، معبود مىشود ؟ آيا فردْ به هواى خود سجده مىكند ؟ عبادت هوى چگونه است ؟ بىشك منظورْ پيروى كردن از هوى است و نه سجده بر آن .\r\n\r\nشيطانِ مخفى و مُستتِر\r\nمن مطلبى در ذهنم هست كه مىخواهم در اين جمع علما ، مطرح كنم و در يك فرصتى در باره‌ى آن بحث شود .\r\nاز ظاهر آيات قرآن پيداست كه شيطان يك موجود ناپيدا ولى شناخته شده براى انسان است . از جمله ، همين آيه است :\r\nأَلَمْ أَعْهَدُ إِلَيْكُمْ يَا بَنِىآدَمَ أَنْ لّا تَعْبُدُوا الشَّيْطَان ؟\r\nحالْ اين عهد در عالم ذرّ بوده ، يا فطرت است يا وجدان است يا پيغمبرها فرمودند - هر چه باشد - اين شيطانى كه به ما گفته‌اند او را عبادت نكنيد ، بايد يك چيز واضح و روشنى باشد . در حالتى كه ما خيلى از وقت‌ها مىبينيم اين شيطان كذايى ، واضح نيست ! در حقيقت ، نه اين‌كه واضح نيست ، خودمان را به اين مىاندازيم كه شيطان برايمان واضح نيست .\r\nاز اين پيدا مىشود كه « بالأخره » شيطان موجودى است كه هر كسى مىتواند او را به آسانى بشناسد و القاءها و وسوسه‌هاى او را بفهمد ؛ و اگر كسى بگويد من نفهميدم ، در حقيقت خود ، در نفهميدن وسوسه‌هاى شيطان مقصّر است .\r\nدر قرآن ، آيات زيادى است كه شيطان رابه ما معرّفى مىكند و صفات او را\r\n\r\n\r\n","description":"","footnote":"\r\n( 1 ) - / فرقان ، 43 .\r\n","page_name":" 311 ","page_number":311},
  {"content":"\r\n\r\nبراى ما بر مىشمرد كه اين صفت و اين صفت و . . . را دارد . حال ، بعضىها كه مىگويند : « نفهميديم و حق و باطل پيش ما قاطى شده » آيا همين طور است ؟\r\nيا بنابر آنچه كه در آيه آمده : أَنَّ اللَّهَ يَحُولُ بَيْنَ الْمَرْءِ وَ قَلْبِهِ ؛ خداوند ميان انسان و قلب او حايل مىشود . « 1 »\r\nبنابر تفسير آن كه در روايتى از حضرت صادق عليه السلام آمده است : ( يحول بينه و بين أن يعلم أن الباطل حق . ) « 2 »\r\nخداوند ميان مؤمن وميان اينكه باطل را حق بداند حايل مىشود .\r\nدر حقيقت ، شيطان‌شناسى براى بشرْ خيلى كار سختى نيست و از اين جهت است كه خدا حجّت را بر انسان تمام كرده است .\r\n\r\nدشمن اصلى و معرّفى ناكافىِ اهل قلم\r\nما مىدانيم كه شيطان ، هَمَزات و لَمَزات دارد . ناگهان به ذهن انسان چيزى را مىاندازد . در آيات و روايات در باره‌ى صفات شيطان صحبت شده است ؛ امّا بنده تاكنون كسى را نديده‌ام كه در باره‌ى شيطان - به طور مفصّل از اوّل تا آخر قرآن و همچنين همه ى روايات وارده در باره ى شيطان - بررسى كرده باشد و در باره‌ى اين دشمن اصلىِ ما كتاب بنويسد تا اين شيطانى كه اين قدر ما را بدبخت كرده و مىكند ، به درستى بشناسيم و بفهميم كه با او بايد چه كار كنيم ! البته كتابى به نام « تلبيس ابليس » نوشته شده است .\r\nيكى از حاضران : اگر خداوند در عالم ذرّ ، از انسان‌ها عهد و پيمان گرفته است ، ما در حال حاضر كه در دار تكليف و عمل هستيم ، اصلًا آن را به ياد نمىآوريم ، چگونه ممكن است خداوند بر اساس آن ما را در روز قيامت مؤاخذه و مجازات كند ؟\r\n\r\n\r\n","description":"","footnote":"\r\n( 1 ) - / انفال ، 24 .\r\n( 2 ) - / التوحيد ، ص 358 ، باب 58 ، باب السعادة والشقاء .\r\n","page_name":" 312 ","page_number":312},
  {"content":"\r\n\r\nحاج آقاى مدرّسى : همين آيات قرآن دارد اين عهد و پيمان را براى ما واضح مىكند .\r\nيكى از حاضران : در هر صورت ما عالم ذرّ را به خاطر نمىآوريم .\r\nيكى از حاضران : آن نكته‌اى كه آقا فرمود ، خيلى جالب است ، عهد همان عهد « عالم ذرّ » و « عالم السْت » است ؛ نهايتاً نمودهايش در اين عالم ، فطرت ، وجدان و عقل است .\r\nحاج آقاى مدرّسى : و انبيا ؛ وعهدى كه انبيا داشتند .\r\nاين نمودها ما را هدايت مىكند كه عهدى در كار بوده است ؛ اين‌ها به ما عهد را نشان مىدهند .\r\nبنابر اين نبايد از ظاهر آيه ، دست بكشيم و به تأويلات و توجيهات بچسبيم كه نه ، فطرت است و . . . ؛ اين‌ها متفرّع بر آن اصلِ « عهد الست » است .\r\nحاج آقاى مدرّسى : حال ، ديگر آن بحثِ « عالم الَست » يك بحثى است كه خاصّ خودش است .\r\nامّا ببينيد ، خداوند مىفرمايد :\r\nأَلَمْ أَعْهَدُ إَلَيْكُمْ يَا بَنِى آدَمَ أَنْ لَّا تَعْبُدُوا الشَّيْطَانَ انَّهُ لَكُمْ عَدُوٌّ مُّبينٌ ؛\r\n« عدوّ مبين » يعنى دشمن آشكارى است . دشمنى كه ظاهر است نه ناشناخته ؛ خود شيطان ، مخلوق خفى و ناپيداست ؛ ولى دشمنى او آشكار است . خيال مىكنم تفسير كلمه‌ى « عدو مبين » در آيه‌ى بعد ( يعنى آيه ى 62 ) بيان شده است .\r\n/ ب\r\n\r\nاز عملكرد بشر عبرت بگيريد !\r\nوَ لَقَدْ أَضَلَّ مِنْكُمْ جِبِلَّاً كَثيراً أَفَلَمْ تَكُونوُا تَعْقِلوُنَ\r\nاو گروه زيادى از شما را گمراه كرد ؛ آيا انديشه نكرديد ؟ !\r\nاحتمالًا اين آيه ، تفسير كلمه‌ى « عَدُوٌ مُبين » را در بر داشته باشد به آيه\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nتوجّه كنيد . عدّه‌ى زيادى - / انبوه‌ْانبوه بشر - / به وسيله‌ى همين شيطان گمراه شدند و بعد از گمراهى هم به آنجا رفتند كه بايد بروند ؛ آيا انديشه نكرديد ؟ ! يعنى همين براى بشر كافى است . براى آنكه شيطان را بشناسيد ، كافى است از عقل خود بهره بگيريد و از سرنوشت كسانى كه دنباله‌رو شيطان بودند ، گمراه شدند و بعد هم گمراهىشان به عذاب منتهى شد ، عبرت بگيرد .\r\nاگر ما بتوانيم از عقل خود بهره بگيريم و / ب‌از سابقه و عملكرد همين بشر گمراه / و آينده‌ى او - / آن طور كه از آيه‌ى بعد معلوم مىشود - / عبرت بگيريم ، براى ما تا اندازه‌اى شيطان آشكار مىشود .\r\nوقتى معلوم شود كه پيروان شيطان به چه سرنوشت دردآور و ننگ‌آورى مبتلا مىشوند ، و در دنيا هم مبتلا به روزگار سياهى هستند ، اين شناخت از پيروان شيطان ، راهى است براى آن كه خود شيطان را به خوبى بشناسيم .\r\nيكى از حاضران : اين فتح‌بابى كه فرمودند ، بسيارى از روايات را توجيه و تفسير مىكند . بعضى ها روايات وجود « عالم الَست » را رد مىكنند و مىگويند چگونه بر آن چيزى كه به خاطر نداريم ، پايبند باشيم . به اين روايات خيلى اشكال وارد كرده‌اند ؛ امّا طريقى كه شما فرموديد ، طريق خوبى است . و آن اين كه بگوييم ما از راه‌هايى پى مىبريم كه يك عهدى بوده و نشانه‌هايى دارد .\r\nآيت اللّه العظمى مدرّسى : چه اشكال دارد كه عهد باشد ، و اين نشانه‌هاى عهد هم باشد ؟\r\nامّا بحث بنده اين است كه محور شيطان‌شناسى چيست ؟ احتمالًا آيه‌ى أَفَلَمْ تَكُونوا تَعْقِلُونَ به يكى از محورهاى شيطان‌شناسى اشاره مىكند كه اگر انسان از عقل خود بهره گيرد و از سرنوشت كسانى كه از شيطان پيروى كردند و به عذاب‌هاى دنيا و آخرت دچار شدند ، عبرت گيرد ، به دشمن آشكار\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبودن شيطان پى مىبرد .\r\n\r\n« جِبِلّ » انبوهى از انسان‌هاى بىارزش !\r\nگفته‌اند « جِبِلّ » ، هم‌خانواده با « جَبَل » است . جَبَل چيست ؟ جَبَل ، انبوه سنگ است . و جِبِلّ ، انبوه بشر است . امّا ، چرا خدا جِبِلّ گفته است و در اين جا از « طائفه » ، « فريق » ، « امّه » ، « شعب » ، « جماعة » و يا كلمات ديگر استفاده نشده است ؟ شايد براى اين كه خداوند بى ارزش بودن اين‌ها را بيان كند .\r\nاين‌هايى كه دنبال شيطان رفتند ، انبوهى از انسان‌هاى بىسواد ، بىخرد و بىتوجّه هستند كه ارزشى ندارند تا به آن‌ها « بشر » ، « شعب » ، « جماعت » و مانند آن گفته شود . اين‌ها كلّى از انسان‌ها هستند كه در روايات حضرت امير عليه السلام به هَمَجٌ رَعاع تعبير شده‌اند . « 1 »\r\nهَمَجٌ رَعاع - / در يكى از معناهايش - / پشه‌هايى هستند كه در تابستان جمع مىشوند و توده‌اى را تشكيل مىدهند . ناگهان مىآيند و مىروند . در رواياتى ديگر به « غوغا » تعبير شده است :\r\nأَلْغَوْغَاءُ ، قَتَلَة الْأَنبِيَاءِ ؛ « 2 »\r\nمردمان سفله و پست ، قاتلان پيامبران هستند .\r\nمعناى لغوى « غوغاء » ملخ انبوه مىباشد . غوغاء ، يك مشت از افراد بىسوادى هستند كه همان‌ها حضرت امير را خانه نشين كردند ؛ و امام حسين عليه السلام را شهيد كردند ؛ و . . .\r\nدر تفسير كلمه‌ى « جِبِلّ » به نظر بنده آمد كه چرا از اين كلمه استفاده شده است و نه از كلمه‌هاى ديگر ؟ اگر چه جَبَلْ به معناى كوه است و جِبِلّ را هم به بيش از ده هزار نفر گفته‌اند ، امّا مىخواهم بگويم :\r\n\r\n\r\n","description":"","footnote":"\r\n( 1 ) - / نهج‌البلاغه ، قصارالحكم ، 147 - 2 .\r\n( 2 ) - / الأمالى ، شيخ طوسى ، ص 613 .\r\n","page_name":" 315 ","page_number":315},
  {"content":"\r\n\r\nنه ! مسأله‌ى ده هزار نفر يا پنجاه هزار نفر نيست ؛ بلكه آن‌ها غُثاءٌ كَغُثاءِ السَّيْل هستند . يعنى كف‌هايى كه روى سيل مىآيد . در روايات ما هم وقتى خواسته‌اند بُعد منفى جماعت را بيان كنند ، از اين تعبير استفاده شده است .\r\nسؤال : آيا « كثير » در آيه ، تأكيد « جِبِلّ » است ؟\r\nجواب : احسنتم ! نه ، بنده مىگويم كه ممكن است « كثير » يك معناى ديگر داشته باشد ، و جِبِلّ يك انبوه از انسان‌هاى بىارزش باشند . در قرآن در مواردى كه مىخواسته از گروهى ارزشمند ياد كند ، از كلمات ديگر استفاده كرده است . مثلًا فرموده است :\r\nفَلَوْلَا نَفَرَ مِن كُلِّ فِرْقَةٍ مِنْهُمْ طَائِفَةٌ لِيَتَفَقَّهُوا فِي الدِّينِ ؟ « 1 »\r\nچرا از هر گروه از آنانْ طايفه‌اى كوچ نمىكنند تا در دين ( و معارف و احكام اسلام ) آگاهى يابند ؟\r\nدر اين جا از افرادى كه بايد براى تفقّه و دين‌شناسى بروند - چون انسان‌هاى با ارزشى هستند - به طايفه تعبير شده است .\r\nحال نظر ، حاج آقا رحمانى را مىشنويم اگر شما نظر خاصّى داريد ، گوش مىكنيم !\r\nحاج آقاى رحمانى : انشاءاللَّه بحثى بايد در باره‌ى اين « عهد » و « عبد » بشود . ما بايد كلمه‌ى عبد را در قرآن بررسى كنيم .\r\n\r\nمنظور از عبادتِ شيطان ، اطاعتِ اوست\r\nشيطان را كسى عبادت نكرده است . كِى ، ما شيطان را عبادت كرده‌ايم ؟ ! ما شيطان را اطاعت كرده‌ايم نه عبادت . و منظور قرآن از عبادت ، همان اطاعت است :\r\nاتَّخَذُوا أَحْبَارَهُمْ وَ رُهْبَانَهُمْ أَرْبَاباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ مَا أُمِرُوا إِلَّا لِيَعْبُدُوا إِلَهاً وَاحِداً لَا إِلَهَ إِلَّا هُوَ سُبْحَانَهُ عَمَّا يُشْرِكُونَ ؛ « 2 »\r\n\r\n\r\n","description":"","footnote":"\r\n( 1 ) - / توبه ، 122 .\r\n( 2 ) - / توبه ، 31 .\r\n","page_name":" 316 ","page_number":316},
  {"content":"\r\n\r\n( آن‌ها ) دانشمندان و راهبان خويش را معبودهايى در برابر خدا قرار دادند و ( همچنين ) مسيح فرزند مريم را ؛ در حالى كه دستور نداشتند جز خداوند يكتايى را كه معبودى جز او نيست ، بپرستند . او پاك و منزّه است از شريكى كه براى او قائل مىشوند !\r\nاين‌ها دانشمندان و راهبان خودشان را ارباب قرار دادند ؛ در صورتى كه آن‌ها به عبادتِ فقط يك خدا ، امر شده بودند . معلوم است كه اينان راهبان را به عنوان خدا گرفته‌اند . بعد امام صادق عليه السلام فرمودند :\r\n« اين‌ها در مقابل راهبان به سجده و ركوع نيفتادند ، بلكه از آن‌ها اطاعت كردند . » . اين شرك در عبادت است نه شرك در ذات . خود شيطان هم اگر كافر شده ، منكر خدا نبود بلكه از اطاعت خدا سرپيچى كرد . « 1 »\r\nبنابراين ، اگر اشكال شود كه مردم ، شيطان را عبادت نكردند ، مىگوييم :\r\nشرك در طاعت است ؛ كلمه‌ى عبادت در قرآن به معنى شرك در طاعت آمده است . » . در همان روايت ذكر شده است كه آن‌ها احَلُّوا حَراماً وَ حَرَّمُوا حَلَالًا ، فَاطَاعُوهُمْ ؛ حرامى را حلال و حلالى را حرام كردند و آن‌ها اطاعت كردند ؛ و قرآن آن‌ها را به عنوان « إله » و « ربّ » معرّفى كرده است .\r\nيكى از حاضران : فَعَبَدُوهُمْ مِنْ حَيْثْ لَا يَشْعُروُنْ .\r\nحاج آقاى رحمانى : فَعَبَدُوهُمْ مِنْ حَيْثْ لَا يَشْعُروُنْ حتّى ما مىبينيم كه بت‌پرست‌ها هم منكر خدا نبوده‌اند ؛\r\n« أَلَا للَّهِ الدِّينُ الْخَالِصُ وَ الَّذِينَ اتَّخَذُوا مِنْ دُونِهِ أَوْلِيَاءَ مَا نَعْبُدُهُمْ إِلَّا لِيُقَرِّبُونَا إِلَى اللَّهِ زُلْفَى ؛ « 2 »\r\nآگاه باشيد كه دين خالص از آن خداست و آن‌ها كه غير خدا را اولياى خود قرار دادند ، ( دليلشان اين بود كه ) اين‌ها را نمىپرستيم ، مگر به خاطر اين‌كه ما را به خداوند نزديك كنند .\r\n\r\n\r\n","description":"","footnote":"\r\n( 1 ) - / تفسير عياشى ، ج 2 ص 86 و تفسير صافى ، ج 2 ، ص 336 .\r\n( 2 ) - / زمر ، 3 .\r\n","page_name":" 317 ","page_number":317},
  {"content":"\r\n\r\nما آن‌ها را عبادت مىكنيم براى اين كه ما را به « خدا » برسانند . خوب اين دو آيه براى نمونه بود ، در اين زمينه ، آيات متعدّدى وجود دارد .\r\n/ ب\r\n\r\nچيدِمانِ كلمات قرآن !\r\nامّا كلمه‌ى « جِبِلّ » اگر هم‌خانواده‌ى جَبَل باشد و از آن مفهوم كوه فهميده شود ، شايد اشاره به اين باشد كه بشر أَحْسَنِ تَقْويم « 1 » است ؛ اين بشر ، مثل كوه است و گرنه كلمه‌ى طائفه ، شعب يا فرقه را مىآورد . قرآن است ديگر ! قرآن تمام واژه‌هايش روى نظم و نظام و حكمت است . « جِبِلًا » ، طعن به بشر است ! اى بشر ! تو كه خدا تو را به بهترين صورت و نظام آفريده و گرامى داشته « 2 » و بهترينْ آفرينندگان ، تو را خلق كرده « 3 » ، چرا از خدا اطاعت نكردى ؟ ! تو بايد مثل كوه ايستادگى مىكردى ، پايدارى مىنمودى ، چرا بيچاره شدى ؟\r\nاين تفسير به نظر مىرسد بهتر باشد تا اين‌كه بگوييم : « جبِلًا » يعنى : مثل كف روى آب و . . . نمىدانم ! چونْ آنچه مقابل ماست ، قرآن است و / ب‌در قرآن ، انتخاب و چيدمانِ كلمات ، در اوج تناسب و تجانس است . / شايد تعبير به جبِلًا براى اشاره به پايدارى و استقامت بشر باشد ؛ اين بشرِ به اين محكمى ، كه خدا به او عقل داد ، اين عقل را از دست داد . من احتمال مىدهم اين آيه در صدد بيان اين مطلب باشد .\r\n\r\n\r\n","description":"","footnote":"\r\n( 1 ) - / تين ، 4 : ( لَقَدْ خَلَقْنَا الْإِنسَانَ فِي أَحْسَنِ تَقْوِيم )\r\nما انسان را در بهترين صورت و نظام آفريديم . )\r\n( 2 ) - / اسراء ، 70 : ( وَ لَقَدْ كَرَّمْنَا بَنِيآدَمَ ؛ ما آدمىزادگان را گرامى داشتيم . )\r\n( 3 ) - / مؤمنون ، 14 : ( فَتَبَارَكَ اللَّهُ أَحْسَنُ الْخَالِقِينَ )\r\nپس بزرگ است خدايى كه بهترين آفرينندگان است ! )\r\n","page_name":" 318 ","page_number":318},
  {"content":"\r\n\r\n\r\nدرس بيستم آيات 65 - / 60\r\nأَلَمْ أَعْهَدْ إِلَيْكُمْ يَابَنِي آدَمَ أَنْ لَا تَعْبُدُوا الشَّيْطَانَ إِنَّهُ لَكُمْ عَدُوٌّ مُبِينٌ « 60 » وَان اعْبُدُونِي هَذَا صِرَاطٌ مُسْتَقِيمٌ « 61 » وَلَقَدْ أَضَلَّ مِنْكُمْ جِبِلًاّ كَثِيراً أَفَلَمْ تَكُونُوا تَعْقِلُونَ « 62 » هَذِهِ جَهَنَّمُ الَّتِي كُنتُمْ تُوعَدُونَ « 63 » اصْلَوْهَا الْيَوْمَ بِمَا كُنتُمْ تَكْفُرُونَ « 64 » الْيَوْمَ نَخْتِمُ عَلَى أَفْوَاهِهِمْ وَتُكَلِّمُنَا أَيْدِيهِمْ وَتَشْهَدُ أَرْجُلُهُمْ بِمَا كَانُوا يَكْسِبُونَ « 65 » .\r\nآيا به شما عهد نكردم اى فرزندان آدم كه شيطان را نپرستيد ، كه او براى شما دشمن آشكارى است ؟ ! و اين‌كه مرا بپرستيد كه راه مستقيم اين است ! ؟ او گروه زيادى از شما را گمراه كرد ؛ آيا انديشه نكرديد ؟ ! اين همان دوزخى است كه به شما وعده داده مىشد امروز وارد آن شويد و بخاطر كفرى كه داشتيد به آتش آن بسوزيد ! امروز بر دهان‌شان مهر مىنهيم ، و دستهايشان با ما سخن مىگويند و پاهايشان كارهايى را كه انجام مىدادند شهادت مىدهند .\r\n/ ب\r\n\r\nدو بال پرواز\r\nدر درون هر انسانى دو نداى شيطانى و رحمانى وجود دارد كه يكى به دنبال ايجاد وسوسه‌هاى شيطانى و ديگرى به دنبال ايجاد اخلاق نيكو در انسان است . شناخت واقعى اين دو ، در وجود انسان و تفاوت گذاشتن بين آن دو ، در پيدا كردن راه صحيح به انسان كمك مىكند ؛ امّا خطرناك‌ترين دشمن انسان در اين راه شيطان است كه بايد با دورىجستن از وسوسه‌هاى او ، خود را به كمال نزديك كنيم ؛ از اين جهت است كه خداوند متعال در اين\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبخش از آيات به دو موضوع اشاره مىكند . در بخش اوّل مىفرمايد :\r\n« لا تَعبُدُوا الشيطان » ؛ يعنى دنبال وسوسه‌هاى شيطان نبوده و او را عبادت نكنيد ، و در بخش دوم مىفرمايد :\r\n« وَ أَنِ اعبُدُونى » يعنى تنها مرا كه آفريننده‌ى شما هستم ، عبادت كنيد .\r\nانسان مىتواند از اين دو مطلب به عنوان دو بال پرواز براى رسيدن به هدفى كه خدا ترسيم كرده است ، استفاده كند . آن هدف كه مورد نظر خداوند است ، پيدا كردن راه مستقيم هدايت مىباشد ؛ آن جا كه مىفرمايد : « هذا صراطٌ مستقيم » پس در قدم نخست انسان بايد دل خود را از آثار وسوسه‌هاى شيطان پاك كند تا بعد از تقويت اخلاق نيك به هدف خويش در زندگى برسد . دلى كه مريض است و طاغوت شيطانى در آن جاى دارد ، توانايى پيدا كردن راه مستقيم هدايت را نخواهد داشت ، زيرا نور خدا فقط در قلب‌هاى پاك جا مىگيرد . خداى متعال در قرآن كريم مىفرمايند :\r\nفِي كِتَابٍ مَكْنُونٍ لَايَمَسُّهُ إِلَّا الْمُطَهَّرُونَ . « 1 »\r\nجز افراد پاك ، كسى قرآن را مس نمىكند .\r\nپس اگر انسان بخواهد با حقيقت قرآن آشنا شود بايد پاك بوده و طهارت معنوى داشته باشد . از اين آيه طهارت ظاهرى هم استفاده مىشود ؛ زيرا پاكى ظاهرى است كه پاكى معنوى را به وجود مىآورد ؛ به عنوان نمونه وضو يا غُسل علاوه بر اين كه ظاهر بدن را پاك مىكند ، قلب و روح انسان را هم نورانيّت مىبخشد . در روايتى از امام معصوم عليه السلام روايت شده كه\r\nالوضوء على الوضوء نورٌ على نورٌ ؛ « 2 »\r\nاگر كسى وضو دارد و باز هم وضو بگيرد ، همانند اين است كه نورى را بر نور ديگرى گذاشته\r\n\r\n\r\n","description":"","footnote":"\r\n( 1 ) - / واقعه ، 59 58 .\r\n( 2 ) - / وسائل الشيعة ، ج 1 ، ابواب الوضوء ، باب 8 ، ص 265 ، ح 8 .\r\n","page_name":" 320 ","page_number":320},
  {"content":"\r\n\r\nاست .\r\nدر اين حديث وضو به نور تشبيه شده است .\r\nدر آيه‌ى بالا واژه‌ى « مكنون » به معناى چيز محفوظ و پوشيده‌شده به كار رفته است ؛ مثل اين كه كتابى را در صندوقچه‌اى در بسته گذاشته باشند .\r\nمقصود از آيه اين است كه انسان بايد به دنبال كسب آن نورانيّت قلبى باشد .\r\nوقتى قلب نورانى شد ، ساير مراتب نورانيّت قلب هم به وجود مىآيد تا اين‌كه انسان به آن مكنون و امرِ حفظشده دست يابد .\r\n/ ب\r\n\r\nويرانى هفت شهر قوم لوط\r\nيكى از راه‌هاى شناخت شيطان ، مطالعه سرنوشت پيروان شيطان است ؛ يعنى به سرگذشت كسانى كه دنباله‌رو شيطان بوده‌اند ، نگاه كرده و از آن عبرت گرفته و كارهاى بد آن‌ها را ردّ كنيم .\r\nدر روايات براى بيان بدى يك عمل گفته‌اند كه آن كار ، از كارهاى قوم لوط بوده است . اين بدان دليل بوده كه قوم لوط سرگذشتى عبرت‌آموز دارند . بعد از كارهاى زشتى كه آن قوم انجام دادند ، قهر و غضب خداوند شامل آن‌ها شد ؛ به‌گونه‌اى كه هفت شهر آن‌ها را ويران كرده و تمام آن‌ها را از بين برد و براى ابد جزو نفرين شدگان تاريخ قرارشان داد . ديدن و شنيدن سرگذشت اين گونه انسان‌ها - / كه پيروان شيطان بوده‌اند - / ما را در شناخت شيطان كمك مىكند .\r\n\r\nشيطان ؛ مجسّمه‌ى تمام بدىها\r\nبر اساس فرموده‌ى خداوند متعال ، شيطان مجسّمه‌ى كامل گناهانى چون كبر ، حسد ، فساد و . . . مىباشد . با دقّت در آيات قرآن به اين نكته خواهيم رسيد كه ريشه‌ى تمام فسادها و انحراف‌ها به شيطان برمىگردد . فهم اين نكته يكى ديگر از راه‌هاى شناسايى شيطان است ؛ اما برخى كه شناختى از\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nشيطان ندارند ، گفته‌هاى او را قبول كرده ، در مقابلش سر تعظيم فرود مىآورند . در آيات قرآن به اين مطلب اشاره دارد كه شيطان بر كسانى مسلّط مىشود كه آن‌ها شيطان را دوست دارند و در اين باره واژه‌ى « مَن تولّاه » « 1 » آمده است ؛ يعنى كسانى شيطان را به عنوان رهبر قبول كرده و به ولايتش گردن نهاده‌اند . در مقابل اين گروه كسانى هستند كه ولايت خدا را پذيرفته‌اند و به نداهاى شيطانى درون دل خويش گوش نمىدهند . پس مواظب شيطان درونى و نداهاى او براى فريب انسان‌ها باشيم ؛ زيرا او از هر راهى كه بتواند ، قصد فريب انسان را دارد ؛ حتى برخى چيزهاى خوب به انسان مىگويد تا در نهايت او را به گمراهى بكشاند .\r\n/ ب\r\n\r\nناشناسى كه شيخ جعفر را براى نماز شب بيدار مىكرد !\r\nدر يكى از روستاها فردى به نام شيخ جعفر زندگى مىكرد كه انسانى متديّن و اهل عبادت بود . شيخ به همراه زنش به تنهايى در خانه‌اى كوچك به سر مىبرد و بيشتر اوقات به عبادت و نيايش با خدا مشغول بود و طبق عادت خودْ هر شب براى انجام نماز شب از خواب بيدار مىشد . يكى از شب‌ها متوجه شد كه كسى او را صدا زده و مىگويد :\r\n« شيخ جعفر ! بلند شو و نماز بخوان ! نماز امشبَت دير شده ! » شيخ جعفر آن صدا را شنيد ؛ ولى كسى را در اتاق نديد . شب بعد هم شيخ جعفر با همان صدا از خواب بيدار شد و نماز شب را به جا آورد . مدتى به اين صورت گذشت و هر شب صدايى شيخ جعفر را از خواب بيدار مىكرد . بعد از چند هفته متوجه شد كسى او را صدا مىزند . از خواب بيدار شد و شخصى را در مقابل خود ديد . پرسيد :\r\n« تو كى هستى ؟ » گفت :\r\n\r\n\r\n","description":"","footnote":"\r\n( 1 ) - / سوره‌ى حج ، آيه‌ى 4 .\r\n","page_name":" 322 ","page_number":322},
  {"content":"\r\n\r\n« من همان كسى هستم كه هر شب تو را از خواب بيدار مىكردم . خدا مرا براى تو خلق كرده كه بيايم و هر شب تو را براى نماز شب بيدار كنم ! »\r\nمدتى نيز گذشت و بين آن شخص و شيخ جعفر دوستى خوبى برقرار شد ؛ تا اين‌كه روزى آن شخص به شيخ جعفر گفت :\r\n« اى شيخ ! وظيفه دارم تو را در انجام امر به معروف و نهى از منكر يارى كنم و تو وظيفه دارى در اين روستا امر به معروف و نهى از منكر كنى . »\r\nشيخ جعفر اطاعت كرد و قرار گذاشتند كه كار را شروع كنند . آن شخص كه از اسرار خصوصى مردم باخبر بود ، اخبار را پيش شيخ مىآورد و او را راهنمايى مىكرد . به عنوان نمونه كسى در آن روستا مدتى پيش نسبت به پدرش بىادبى كرده بود . شيخ به درب خانه‌ى او آمد و گفت :\r\n« شما چرا به پدرت اهانت كرده‌اى ؟ » آن فرد متعجّب شد و گفت :\r\n« هيچ كس از اين ماجرا خبر ندارد . شما از كجا خبر داريد ؟ »\r\nو نمونه‌هاى ديگر كه افراد با زن و بچه‌هاى خود بدرفتارى كرده ؛ يا كارهاى گناه و حرام انجام داده بودند و شيخ جعفر به آن‌ها تذكّر مىداد .\r\nاهل روستا از كارهاى شيخ جعفر تعجّب مىكردند ؛ تا اين‌كه كم‌كم شهرت و آوازه‌ى شيخ جعفر در ميان مردم آن چنان شد كه او را از اولياى الهى مىدانستند و براى هر مسأله‌اى پيش او مىآمدند ؛ به‌گونه‌اى كه حتى براى اشياى گم شده‌ى خود پيش او مىآمدند و شيخ آن‌ها را راهنمايى كرده و جاى وسيله‌ى گم‌شده را به آنان نشان مىداد ؛ البتّه در انجام تمام اين كارها ، صاحب آن صدا - / كه اكنون دوست صميمى شيخ جعفر بود - / به او كمك مىكرد .\r\nمدّت‌ها گذشت تا اين‌كه روزى آن شخص پيش شيخ جعفر آمده و همراه خود خنجرى داشت . گفت :\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n« اى شيخ ! همسايه‌ى تو بچّه‌اى دارد كه اگر بزرگ شود ، يكى از خونخوارترين مردمان خواهد شد . اين خنجر را بگير و او را بكش ! » شيخ گفت :\r\n« من چگونه و به چه اجازه‌اى بچّه‌ى مردم رابكشم ؟ » گفت :\r\n« اين كار تازگى ندارد . در داستان حضرت موسى شنيده‌اى كه دوست او ( حضرت خضر ) وقتى فهميد كه بچّه‌اى در آينده آدم بدى خواهد شد او را كُشت . پس تو هم مىتوانى اين كار را انجام دهى . از طرفى تو مىدانى كه من از اسرار خبر دارم و حتماً درست مىگويم . » شيخ جعفر گفت :\r\n« من پيرو دين پيغمبر اسلام صلى الله عليه و آله هستم و از كس ديگرى نمىتوانم پيروى كنم . حتى اگر تو جبرئيل امين هم باشى ، منْ پيغمبر نيستم ! تو را به عنوان يك مَلك الهى قبول دارم و تا به حال هم حرف‌هاى درستى برايم گفته‌اى ؛ امّا كارى را كه از من مىخواهى ، قتل نفْسِ محترمْ و حرام است . دين پيغمبر چنين اجازه‌اى را به من نداده است . » آن شخص گفت :\r\n« اگر اين كار را انجام ندهى ، ديگر با تو همراهى نخواهم كرد و تو را از اسرار مردم آگاه نخواهم ساخت . آن وقت ديگر آن مقام و عظمتى را كه تا به حال كسب كرده‌اى از دست خواهى داد . » شيخ جعفر گفت :\r\n« تو آزاد هستى كه هر كار بكنى ؛ اما در اين مورد نمىتوانم حرف تو را گوش كنم . »\r\nآن شخص رفت و ديگر مقابل چشم شيخ جعفر ظاهر نشد .\r\nاز آن پس شيخ جعفر توان پاسخ‌گويى به سؤال‌هاى مردم و پيدا كردن گمشده‌ها را نداشت . مردم كم‌كم از اطراف او پراكنده شدند و شيخ جعفر باز هم همان شيخ تنهاى قبلى شد .\r\nيكى از عالمان آن روستا شيخ را به منزل خود دعوت كرد و پرسيد :\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n« چگونه شد كه مدّتى از همه چيز باخبر بودى و پيش مردم عزّت و جلال پيدا كردى و حال از هيچ چيز خبر ندارى و مردم از دور تو پراكنده شده‌اند ؟ »\r\nشيخ تمام ماجرا را براى او بازگو كرد و در نهايت گفت :\r\n« آن شخص شيطان بود ! و به اين وسيله مىخواست دين و ايمان مرا از من بگيرد . او در ابتدا از راه دوستى وارد شد و بعد با نقشه‌اى ماهرانه مىخواست فريبم دهد ؛ ولى لطف خدا شامل حال من شد و توانستم از اين آزمايش سربلند بيرون بيايم . »\r\n\r\nخدايا مرا به خودم وامگذار !\r\nدر اين شب‌ها يا هر زمان ديگرى ، يكى از دعاها مىتواند اين باشد كه از خداوند بخواهيم وسوسه‌هاى شيطان را براى ما آشكاركند تا بتوانيم در موقعيت‌هاى سرنوشت ساز ، تصميم‌هاى عاقلانه‌اى بگيريم . بايد هر قشرى از جامعه نسبت به انجام صحيح وظايف خود از خداوند كمك بخواهد ؛ به عنوان نمونه بنده كه طلبه هستم و وظيفه‌ام بيان احكام دينى است بايد در اين راه دقت داشته باشم . چند روز پيش فردى سؤال كرد و جواب مسأله در ذهنم بود ، بلافاصله جواب او را دادم . به خانه كه رسيدم به كتاب‌هاى فقهى مراجعه كردم ؛ ولى در مورد آن مسأله چيزى پيدا نكردم ، آن روز تا غروب ناراحت بودم كه چرا به آن سؤال جواب داده‌ام در حالى كه جواب را نديده‌ام ؛ تا اين كه هنگام غروب روايتى به خاطرم آمد كه در آن روايت به آن مسأله مورد سؤال اشاره شده است . اين مثالى است براى اين كه دوستان طلبه‌ى ما ، در جواب دادن به سؤال‌هاى مردم دقت كافى كنند ؛ چنان نباشد كه حالت غرور به خود بگيريم و خود را بى نياز از كمك‌هاى خداوند بدانيم كه آن وقت لحظه‌ى سقوط ماست .\r\nابن ابى يعفور مىگويد : حضرت امام صادق عليه السلام را شنيدم كه اين دعا را\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمىخواندند : رَبّ لَا تَكِلنِى الى نفسى طَرْفَةَ عَينٍ ابداً ؛ « 1 » يعنى خدايا مرا به اندازه يك چشم برهم زدنى به خودم وامگذار .\r\nو اشك بر محاسن شريفشان جارى مىشد سپس امام فرمودند : يونس بن متّى را خداوند يك لحظه به خودش واگذاشت چه كرد و به كجا رسيد ؟\r\nخواهش ما بندگان هم از خداوند اين است كه ما امام صادق عليه السلام يا يونس‌بن متّى نيستيم ، بندگانى گنه‌كار هستيم كه بايد با لطف و رحمت خود از ما دست‌گيرى كنى و در اين طوفان‌هاى زندگى كشتى نجات ما باشى .\r\nدر داستان حضرت يوسف آمده است كه ايشان به آن زندانى نجات يافته گفت : « اذكُرنى عِنْدَ رَبّك » « 2 » مرا نزد سلطان مصر يادآورى كن . و به همين دليل حضرت يوسف چند سال ديگر زندانى كشيد . زندان‌هايى بود كه درون كوه‌ها كنده مىشد و غذاى زندانيان را هم از آن بالا به پايين مىريختند . اين كيفر سنگين در باره‌ى كسانى چون يوسف صدّيق انجام شده است ؛ پس ما بايد مواظب خودمان بوده و اميدوار به لطف و كرم خداوند باشيم . شايد همين لطف و رحمت خداوندى است كه گاهى ما انسان‌ها را مغرور مىسازد و برخى اشتباهات و خطاها را انجام مىدهيم .\r\nگويند روزى عرب صحرانشينى را ديدند و اين آيه را برايش خواندند :\r\nيَاأَيُّهَا الإِنسَانُ مَا غَرَّكَ بِرَبِّكَ الْكَرِيمِ « 3 »\r\nاى انسان ، چه چيز تو را در برابر پروردگار كريمت مغرور ساخته است ؟\r\nصحرانشين در جواب گفت : كَرَمُكَ يَا رَبّ ؛ يعنى كرم خداوند است كه گاه انسان را به اشتباه مىاندازد و گمان مىكند كه خداوند هر گناهى را خواهد بخشيد ؛ لذا دست خود را به گناه آلوده مىكند ؛ امّا خداى متعال در ادامه‌ى\r\n\r\n\r\n","description":"","footnote":"\r\n( 1 ) - / مستدرك الوسائل ، ج 5 ، ص 63 .\r\n( 2 ) - / يوسف ، 42 .\r\n( 3 ) - / انفطار ، 6 .\r\n","page_name":" 326 ","page_number":326},
  {"content":"\r\n\r\nآيات سوره‌ى ياسين به اين توهّمات جواب مىدهد .\r\n« وَلَقَدْ أَضَلَّ مِنْكُمْ جِبِلًاّ كَثِيراً أَفَلَمْ تَكُونُوا تَعْقِلُونَ ؟ »\r\nمقصود اين آيه آن است كه گرچه خداوند ارحم‌الرّاحمين است ؛ اما در برخى موقعيّت‌ها ، انسان‌ها را به حال خود رها مىكند و آنجاست كه شيطان ، انسان بىپناه را به سوى خود مىكشد و به راهى مىبرد كه نبايد برود . در آيه‌هاى بعد ( 63 و 64 ) هم نتيجه‌ى اين گمراهى را چنين بيان مىكند :\r\n« هَذِهِ جَهَنَّمُ الَّتِي كُنتُمْ تُوعَدُونَ * اصْلَوْهَا الْيَوْمَ بِمَا كُنتُمْ تَكْفُرُونَ »\r\nدر اين آيه مراد از كفر ، كفرى است كه تمام درجات را دارد . يكى از درجات و مصداق‌هاى كفر ، قبول نكردن عهدى است كه در آيه‌ى « أَلَم أَعهدَ إليكم » آمده است . به احتمال زياد يكىاز نمونه‌هاى بارز عهد ، ولايت اميرمؤمنان عليه السلام مىباشد . ما شيعيان بايد شكرگزار اين باشيم كه از پيروان آن امام بزرگوار هستيم و اين به دست نيامده مگر با زحمت‌هاى فراوانى كه پدران و مادران ما در نسل‌هاى گذشته كشيده‌اند و اينك به دست ما رسيده است . چه انسان‌هايى كه زندان رفتند و شهيد شدند تا « پيروى از ولايت » حفظ شد . ما نيز از خداوند خواهيم خواست كه اين ولايت را كه عهد خداوندى است ، برايمان حفظ كند و ما نيز روز به روز ميثاقى محكم‌تر با آن ببنديم . چنان باشد كه در زندگى روزمره‌ى خودْ نشانى از علىّبن ابىطالب عليه السلام وجود داشته باشد و به تنها سخن گفتن و دوست داشتن اكتفا نكنيم ؛ بلكه سعى كنيم : صدق ، صفا ، گذشت ، شب زنده‌دارى و برخى كارهاى ديگر را به پيروى از حضرت على عليه السلام در خود ايجاد كرده و انجام دهيم . در اين صورت است كه در لحظات مرگ - / هنگامى كه آن بزرگوار بر سر بالين حاضر مىشود - / مىتوانيم بگوييم :\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n« اى على جان ! ما از پيروان تو هستيم . در قيامت از ما شفاعت كن ! »\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nدرس بيست و يكم آيات 65 - / 60\r\nأَلَمْ أَعْهَدْ إِلَيْكُمْ يَابَنِي آدَمَ أَنْ لَا تَعْبُدُوا الشَّيْطَانَ إِنَّهُ لَكُمْ عَدُوٌّ مُبِينٌ « 60 » وان اعْبُدُونِي هَذَا صِرَاطٌ مُسْتَقِيمٌ « 61 » وَلَقَدْ أَضَلَّ مِنْكُمْ جِبِلًاّ كَثِيراً أَفَلَمْ تَكُونُوا تَعْقِلُونَ « 62 » هَذِهِ جَهَنَّمُ الَّتِي كُنتُمْ تُوعَدُونَ « 63 » اصْلَوْهَا الْيَوْمَ بِمَا كُنتُمْ تَكْفُرُونَ « 64 » الْيَوْمَ نَخْتِمُ عَلَى أَفْوَاهِهِمْ وَتُكَلِّمُنَا أَيْدِيهِمْ وَتَشْهَدُ أَرْجُلُهُمْ بِمَا كَانُوا يَكْسِبُونَ « 65 » .\r\nآيا با شما عهد نكردم اى فرزندان آدم كه شيطان را نپرستيد ، كه او براى شما دشمن آشكارى است ؟ ! و اين‌كه مرا بپرستيد كه راه مستقيم اين است ! ؟ او گروه زيادى از شما را گمراه كرد ؛ آيا انديشه نكرديد ؟ ! اين همان دوزخى است كه به شما وعده داده مىشد ، امروز وارد آن شويد و بخاطر كفرى كه داشتيد به آتش آن بسوزيد ! امروز بر دهان‌شان مهر مىنهيم ، و دستهايشان با ما سخن مىگويند و پاهايشان كارهايى را كه انجام مىدادند شهادت مىدهند .\r\n\r\nراه تاريك و پرتگاه‌هاى بىشمار !\r\nزندگى - آن طور كه ما فكر مىكنيم - سهل و آسان نيست ، بلكه بسيار سخت ، پيچيده و پرخطر است . انسان راهى بسيار تاريك پيش روى دارد و پرتگاه هاى بيشمارى در اطراف اوست ؛ هر لحظه ممكن است شيطان ،\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nانسان را با يك حركت به قعر درّه بفرستد . وسوسه‌هاى شيطان اين است ؛ كه با يك حركت انسان را به جايى مىفرستد كه نبايد برود ! و عقل ما هم نمىكشد ؛ چون ميليون‌ها انسان در ميليون‌ها سال ، عقلهايشان را روى هم ريختند ، فلاسفه ، حكيمان ، عاقل‌ترين انسانها ، همه‌ى علماى بشر ، باهم نشستند ، بحث كردند و در آخر هم به جايى نرسيدند ؛ در آخر بمب اتمى درست كردند كه در عرض يك شانزدهم ثانيه ، دويست هزار نفر را پودر مىكند و اثرى از آن‌ها باقى نمىگذارد ! هنوز هم اين كار را ادامه مىدهند ! با سلاح‌هايى كه براى نابودى بشر تهيّه كرده‌اند ، مىتوان هفت ، هشت بار بشر را نيست و نابود كرد ! يعنى هفت ، هشت برابر بيش از نياز براى نابودى كلّ بشر ، سلاح تهيّه كرده‌اند ! اين است عقل بشر و بهتراز اين هم نمىشود !\r\n\r\nچراغ راه !\r\nحال همه‌ى بشر يك طرف ، بنده هم يك نفر هستم كه - بالاخره - مىخواهم نجات يابم ؛ در اين راه تاريك و پرخطر كه پرتگاه‌هاى مختلف هست ، چه كار بايد بكنم ؟ خدايا چه كار كنم ؟ خدا مىگويد : « يك راه دارى ؟\r\nبايد به آن عهدى كه بين من و تو بود عمل كنى . اگر تو ، به عهد عمل كنى ، من به تو يك چراغ مىدهم كه وقتى از اين چراغ استفاده كردى ، پرتگاه‌ها را مشخّص مىكنى كه اين طرف يا آن طرف نيفتى ، آن عهد چيست ؟ آن عهد اين است كه لَا تَعبُدوا الشَّيطَانَ ؛\r\nشيطان را نپرستيد ؛ بايد مظاهر و مصاديق شيطان را عبادت نكنى .\r\nنفس انسان كه همواره به او به بدى دستور مىدهد ، شيطان است ؛ « جِبْت » ، شيطان است ؛ « طاغوت » مجسّمه‌ى شيطان و آشكارترين نماد بيرونى شيطان است .\r\nو ديگر اين‌كه « اعْبُدُونى » : مرا پرستش كنيد ؛ بخش دوم آن عهد عبادت\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nخداست . نماز عبادت است ؛ روزه و حج ، عبادت است ، ولى تمام اين عبادت‌ها ، يك محور دارد و آن ولايت است .\r\n/ ب\r\n\r\nنهضت جِبْت‌زدايى /\r\n« طاغوت » زدايى و « جبت » زدايى از يك طرف ، و دنبال ولايت رفتن از طرف ديگر ، چراغ راه ماست . اگر ولايت نباشد ، در هر مرحله‌اى كه شده ، حتى پنج دقيقه قبل از مردن باشد ، انسان منحرف مىشود و مىميرد ؛ مؤمن نمىميرد ؛ محال است . « صراط مستقيم » اين است ؛ هَذا صِراطٌ مُسْتَقيمٌ .\r\nصراط مستقيم چيست ؟\r\nصِرَاطَ الَّذِينَ أَ نْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلَا الضَّآ لِّينَ ؛ « 1 » راه كسانى كه آنان را مشمول نعمت خود ساختى ؛ نه كسانى كه بر آنان غضب كرده‌اى و نه گمراهان .\r\nآيات قرآن يكديگر را تصديق مىكنند و توضيح مىدهند .\r\nحال ، از قرآن مىپرسيم : كسانى كه خداوند آنان را مشمول نعمت خود ساخته كيانند ؟ !\r\nقرآن جواب مىدهد :\r\nوَ مَن يُطِعِ اللَّهَ وَ الرَّسُولَ فَأُولَئِكَ مَعَ الَّذِينَ أَنْعَمَ اللَّهُ عَلَيْهِم مِنَ النَّبِيِّينَ وَ الصِّدِّيقِينَ وَ الشُّهَدَاءِ وَ الصَّالِحِينَ وَ حَسُنَ أُولَئِكَ رَفِيقاً ؛ « 2 »\r\nو كسى كه خدا و پيامبر را اطاعت كند ( در روز رستاخيز ) همنشين كسانى خواهد بود كه خدا نعمت خود را بر آنان تمام كرده ؛ از پيامبران و صدّيقان ( امامان ) و شهدا و صالحان ؛ و آن‌ها رفيق‌هاى خوبى هستند .\r\nكسى كه سر تسليم براى ولايت انبياء و امامان ، حضرت علىّبن ابىطالب ، امام حسن ، امام حسين عليهم السلام تا حضرت حجت - صلوات اللَّه و سلامه عليهم اجمعين - فرود نياوَرَد ، و در دلش كبر باشد ، حتماً اين « كبر » او ، روزى او را در يكى از پرتگاهها مىفرستد . اگر ما از يك ماه رمضان همين\r\n\r\n\r\n","description":"","footnote":"\r\n( 1 ) - / حمد ، 7 .\r\n( 2 ) - / نساء ، 69 .\r\n","page_name":" 331 ","page_number":331},
  {"content":"\r\n\r\nمطلب را استفاده كنيم ، خيلى كار كرده‌ايم و آن ماه رمضان ، براى ما خيلى ؛ بابركت بوده است . نكند عمر ما همين طور سال به سال بگذرد امّا در آن هيچ پيشرفتى مشاهده نشود . عهد خدا اين است ، حقيقت عهدى كه بوده اين است : عهدِ « تسليم » . شيطان ، خدا را قبول داشت ، امّا چه چيزى را قبول نداشت ؟ سجده براى آدم را قبول نداشت . پس اگر كسى بگويد من خدا را قبول دارم ولى كارى كه خدا تعيين كره را قبول ندارم ، او به عهد خود با خدا عمل نكرده است ؛ او به طرف شيطان رفته است .\r\nمن اين مختصر را عرض كردم ، بقيه‌اش با حاج آقا رحمانى !\r\nحاج آقاى رحمانى : خواهش مىكنم .\r\nآيت الله مدّرسى : نه ، بنده مىخواستم امشب فقط يك كلمه عرض كنم ؛ چون شما آن جلسه قول داديد كه بحث را ادامه دهيد .\r\n/ ب\r\n\r\nدر محضر مرحوم آقاى فلسفى /\r\nحاج آقاى رحمانى : بسم اللَّه الرحمن الرحيم\r\nيك روز با حضرت آيت‌اللَّه قاسمى ، محضر آقاى فلسفى بوديم و در مورد همين موضوع‌ها بحث مىشد . آقاى فلسفى هم با آن بيان گرم و جذّاب و دلنشينْ صحبت كردند . اين بحث مطرح شد كه اصلًا منظور از كلمه‌ى ( إله ) در لا الَه إِلَّا اللَّهُ ؛ معبود است نه خالق و پديدآورنده و آفريدگار جهان . در لَوْ كَانَ فِيهِمَا آلِهَةٌ إِلَّا اللَّهُ لَفَسَدَتَا « 1 » هم منظور از « آلِهة » ، معبودها و بت‌هايى است كه مردم نادان براى خود مىتراشيدند .\r\nيكى از حاضران : امّا با توجّه به آيه‌ى قبل از اين آيه كه خداوند مىفرمايد : أَمْ اتَّخَذُوا آلِهَةً مِنْ الأَرْضِ هُمْ يُنشِرُونَ « 2 » و نيز اين آيه :\r\n\r\n\r\n","description":"","footnote":"\r\n( 1 ) - / انبياء ، 23 : ( اگر در آسمان و زمين ، جز « الله » ، خدايان ديگرى بود ، فاسد مىشدند ( ونظام‌جهان به هم مىخورد . )\r\n( 2 ) - / انبياء ، 23 : ( آيا آن‌ها خدايانى از زمين برگزيدند كه ( خلق مىكنند و ) منتشر مىسازند ؟ )\r\n","page_name":" 332 ","page_number":332},
  {"content":"\r\n\r\nمَا اتَّخَذَ اللَّهُ مِنْ وَلَدٍ وَمَا كَانَ مَعَهُ مِنْ إِلَهٍ إِذاً لَذَهَبَ كُلُّ إِلَهٍ بِمَا خَلَقَ وَلَعَلَا بَعْضُهُمْ عَلَى بَعْضٍ سُبْحَانَ اللَّهِ عَمَّا يَصِفُونَ ؛ « 1 » « إله » به معناى خالق درنظر گرفته شده است .\r\nحضرت آيت اللّه آقاى مدرّسى در باره‌ى شيطان و نفوذ شيطان در وجود انسان صحبت كردند . مولاى متّقيان امير مؤمنان عليه السلام در اين زمينه خطبه‌اى دارند كه خيلى جالب است . آقايان به نهج‌البلاغه مراجعه مىكنند و به طور مفصّل و مشروح مطالعه مىكنند و انشاءاللّه آن را حفظ مىكنند ؛ خيلى عالى است . « 2 »\r\n/ ب\r\n\r\nجوجه‌گزارى شيطان در سينه‌ى برخى كسان ! /\r\nافرادى كه با امير مؤمنان جنگ كردند ؛ اذيّت كردند ؛ آزار نمودند ؛ آن‌ها\r\n\r\n\r\n","description":"","footnote":"\r\n( 1 ) - / مؤمنون ، 91 : ( خدا هرگز فرزندى براى خود انتخاب نكرده و معبود ديگرى با او نيست ؛ كه اگر چنين مىشد ، هر يك از خدايان ، مخلوقات خود را تدبير واداره مىكردند و بعضى بر بعضى ديگر برترى مىجستند ( وجهان هستى به تباهى كشيده مىشد ) . منزّه است خدا از آنچه آنان توصيف مىكنند ! )\r\n( 2 ) - / متن كامل خطبه چنين است : اتخذوا الشيطان لامرهم ملاكاً ؛ واتخذهم له اشراكا ، فباض وفرخ فى صدورهم ، ودب ودرج فى حجورهم ، فنظر باعينهم ونطق بالسنتهم ، فركب بهم الزلل وزين لهم الخطل ، فعل من قد شركه الشيطان فى سلطانه ونطق بالباطل على لسانه ؛ ( نهج البلاغة ، خطبه 7 ) .\r\nمردمى هستند كه شيطان را تكيه گاه در شؤون زندگى خود قرار دادند و شيطان هم آنان را در پليدى و فريبندگى شركاى خود نمود . اين موجود پليد ، درون سينه‌هاى آنان تخم گذارد و جوجه درآورد و حركت كرد و تدريجاً در آغوش آنان نشست . آن مطرود ازل وابد با چشمان آنان مىنگرد و با زبان‌هايشان سخن مىگويد . نتيجه اين شد كه آنان را مركبى براى راندن در لغزشگاه‌ها نمود و خطا و انحراف را در ديدگاه آنان بياراست . در زندگى ، رفتار كسى را در پيش گرفتند كه شيطان او را در سلطه ى خويش شريك نموده است و باطل را از زمانش بيرون بياورد . ( نهج البلاغة ، خطبه ى 7 ، ترجمه ى علامه محمّد تقى جعفرى ) .\r\n","page_name":" 333 ","page_number":333},
  {"content":"\r\n\r\nبت‌پرست نبودند ؛ هوى پرست بودند . حضرت امير مىفرمايد :\r\nإِتَّخُذوا الشَّيْطَانَ لِأَمْرِهِمْ مِلَاكاً ؛\r\nشيطان براى اين افراد ، محور شد و :\r\nفَرَّخَ فى صُدُورِهِمْ وَ دَبَّ وَ دَرَجَ فى حُجُورِهِمْ ؛ فَنَظَر [ الشَيْطانُ 
  ] بِاعْيُنِهِمْ وَ نَطَقَ بِالْسَنَتِهُمْ .\r\nخيلى جمله‌هاى عجيبى است ! اين‌ها از بس هوى داشتند ، خودپرست و خودمحور بودند ، خدا راعبادت نكردند ، هوى را پرستش كردند . شيطان آمد ، و در دل اين‌ها تخم گذارى كرد ؛ خيلى عبارت عجيبى است ! بعد شيطان در سينه‌هاى اين‌ها جوجه درآورد . اين بابا ، به هر طرف مىچرخيد ، بچّه شيطان‌ها در دلش مىجنبيدند ! - دَبَّ با دابَّة ، كه به معنى جنبنده است ، هم خانواده است - واقعاً ، همين جمله را دقّت كنيم ؛ چه جور مىشود وجود انسان پر از بچّه شيطان بشود ؟ ! همين بس است .\r\nكَلَامُكُمْ نُورٌ وَ أَمْرُكُمْ رُشدٌ وَ وَصيَّتُكُمْ التَّقْوى « 1 » همين است ، اين كلام ، نور و روشنىبخش راه سلوك است .\r\nفَرَّخَ فى صُدُورِهِمْ ؛ « فَرْخْ » يعنى جوجه ؛ در دل‌هاى آن‌ها جوجه در آورد ؛ آن وقت ، اين جوجه‌ها مىلوليدند ، يكى از چشمش ، يكى ازبينىاش ، از فكرش ، از دستش ! تمام اعضا و جوارحِ اين بابا ، شيطان شد . شيطان اگر مىخواست خودش برنامه‌اى را پياده كند ، ديگر خودش انجام نمىداد ؛ تمام آن مردم ، فرمانبرهاى شيطان شدند ؛ اصلًا ، نَطَقَ بِالْسِنَتِهِمْ ؛ شيطان ، با زبان آن مردم حرف مىزد ؛ زبان خودش را كنار گذاشت : خوب ، ديگر چرا زبان خودم را به زحمت بيندازم ؟ ! اين‌ها ، زبان‌ها ، چشم‌ها و اعضا و جوارح و ابزار من هستند ! .\r\n( گويى چنان تشنه‌ى دنياپرستى است كه هرگز سيراب نمىشود . ) اگر شيطان در وجود آدم نفوذ مىكند ، آدم سگ هار مىشود .\r\n\r\n\r\n","description":"","footnote":"\r\n( 1 ) - / سخن شما نور است و امر شما رشد و سفارش شما تقوى است . ( مفاتيح‌الجنان ، زيارت‌جامعه‌ى كبيره ) .\r\n","page_name":" 334 ","page_number":334},
  {"content":"\r\n\r\nقرآن به اين شكل بيان كرده ونهج البلاغة آن گونه !\r\n/ ب\r\n\r\nبت‌پرستى احمقانه است و هوىپرستىْ نابود كننده !\r\nآقاى فلسفى مىفرمود :\r\n« بت‌پرستى خرّيت است ؛ امّا هوىپرستى آدم‌كشى دارد ، غارت دارد ، پيامبركُشى و امام‌كشى دارد و . . . ولى آدمى كه بت دارد ، گوساله را مىپرستد ، اين پيداست : حمار است كه دنبال گوساله مىرود ! »\r\nاين بيان ايشان بود . امّا اگر آدم هوىپرست شد ، آن وقت تمام بلاها از او سرچشمه مىگيرد .\r\nحال ، آيه هم كه فرموده : « و مگر ما عهد و پيمان از شما نگرفتيم كه شيطان را عبادت نكنيد ؟ »\r\nهيچ كس در عالم پيدا نمىشود كه بگويد : « شيطان خداى من است ! » منظور از عبادت در اينجا اطاعت و پيروى است ؛ شرك در اطاعت است .\r\nدر درس هاى قبل به اين آيه اشاره شد :\r\nاتَّخَذُوا أَحْبَارَهُمْ وَ رُهْبَانَهُمْ أَرْبَاباً مِن دُونِ اللَّهِ وَ الْمَسِيحَ ابْنَ مَرْيَمَ وَ مَا أُمِرُوا إِلَّا لِيَعْبُدُوا إِلَهاً وَاحِداً ؛ « 1 »\r\n( آن‌ها ) دانشمندان و راهبان خويش را معبودهايى در برابر خدا قرار دادند و ( همچنين ) مسيح فرزند مريم را ؛ در حالى كه دستور نداشتند جز خداوند يكتايى را كه معبودى جز او نيست ، بپرستند .\r\nاين‌ها دنبال افرادى رفتند و آن‌ها برايشان « إله » شدند و از آن‌ها اطاعت كردند .\r\nحال آيا اين عهد و پيمانى كه خدا گرفت ، همان يَا بَنِيآدَمَ لَايَفْتِنَنَّكُمُ الشَّيْطَانُ است ؟ چون صريح قرآن است : اى فرزندان آدم ، شيطان فريبتان ندهد ؛ كَمَا أَخْرَجَ أَبَوَيْكُم مِنَ الْجَنَّةِ ؛ آن گونه كه پدر و مادر شما را از بهشت بيرون كرد . « 2 »\r\n\r\n\r\n","description":"","footnote":"\r\n( 1 ) - / توبه ، 31 .\r\n( 2 ) - / اعراف ، 27 .\r\n","page_name":" 335 ","page_number":335},
  {"content":"\r\n\r\nپس اين ، همان عهد است . و خدا در اين عهد ، با ما صحبت كرده است .\r\nخدا به بابابزرگ ما هم كه آدم بود ، فرمود :\r\n/ ب\r\n\r\nسوگندِ باور شيطان !\r\nاسْكُنْ أَنْتَ وَ زَوْجُكَ الْجَنَّةَ وَ كُلَا مِنْهَا رَغَداً حَيْثُ شِئْتَما ! « 1 »\r\nتو با همسرت در بهشت سكونت كن و از ( نعمت‌هاى ) آن از هر جا مىخواهيد ، گوارا بخوريد .\r\nهر جاى بهشت كه دوست دارى باش ! زنت هم كنارت ! در زير اين درخت‌ها خوش باشيد ! ولى :\r\nلَا تَقْرَبَا هَذِهِ الشَّجَرَةَ . « 2 »\r\nنزديك اين درخت نشويد !\r\nيك دانه درخت را نشان داد و استثنا كرد و گفت : نزديك آن نرويد . شيطان آمد ! وَ قَاسَمَهُمَا إِنِّي لَكُمَا لَمِنَ النَّاصِحِينَ * فَدَلَّاهُمَا بِغُرُورٍ ؛ « 3 »\r\nبراى آن‌ها سوگندِ باور ياد كرد كه من براى شما از خيرخواهانم و به اين ترتيب آن‌ها را با فريب ( از مقامشان ) فرود آورد .\r\nحال ، حضرت آيت‌اللَّه مدّرسى ، من هم يك جمله عرض كنم ؛ اينجا استفاده كنيم .\r\n/ ب\r\n\r\nبهشتى كه شيطان به آن مجوّز ورود داشت !\r\n\r\n\r\n","description":"","footnote":"\r\n( 1 ) - / بقره ، 35 .\r\n( 2 ) - / بقره ، 35 .\r\n( 3 ) - / اعراف ، 21 - / 22 .\r\n","page_name":" 336 ","page_number":336},
  {"content":"\r\n\r\nاز اينجا اوّلًا استفاده مىشود كه اين بهشت ، بهشت آخرت نبوده است ؛ در بهشت آخرت نبايد شيطان وارد شود و گرنه آن‌جا ، پدر آدم درمىآيد ! ما تمام انتظارمان اين است كه ديگر در بهشت ، شيطان نباشد ؛ اگر به بهشتِ آخرت ، شيطان داخل شود ، واويلاست ! اصلًا بهشت آخرت ، نشأت گرفته و ساخته شده از اعمال و كردار و رفتار انسان است و هنوز انسان نرفته ، آن‌جا بهشتى نيست ؛ اين بهشت ، هرچه بوده ، بهشتِ دنيا بوده است .\r\nمطلب ديگر اين كه حال ، به هر اندازه آدم و حوّا از فرمان خدا پيروى كرده باشند و نهيى كه در آيه آمده ارشادى باشد يا مولوى ، تنزيهى باشد يا تشريعى ، الزام‌آور باشد يا نباشد - هرچه باشد - آدم از بهشت بيرون آمد . هر توجيهى كه بكنيد ، فَبَدَتْ لَهُمَا سَوْآتُهُمَا ؛ « 1 » لخت و مادرزاد ، بدىهايشان ظاهر شد .\r\n/ ب\r\n\r\nانجير خدمتكار !\r\nاستفاده‌ى دوّمى كه از اين جا مىكنيم ، اين است كه انسان اگر فرمان خدا را نبرد ، از فرمان خدا اطاعت نكند ، آبرويش مىرود ؛ بدىهايش ظاهر مىشود .\r\nامّا ، در نهايت ، درخت انجير ، برگ‌هايش را ريخت و آن‌ها خود را با برگ‌هايش مىپوشاندند . محمد عبده ، در تفسير « المنار » « 2 » مىگويد :\r\nاين كه خداوند به انجير سوگند ياد نموده است « 3 » ، براى اين است كه عيب آدم را پوشاند ! اين تفسير و توضيح ، خيلى لطيف است . در توضيح « وَالتّينِ وَ الزَّيْتُونِ » « 4 » مىگويد : اين درخت انجير ، به بشر خدمت كرد و عيب بابايش راپوشاند برگ‌ها را ريخت و آدم و حوّا خودشان را پوشاندند .\r\nحالْ اين چند جمله‌اى كه حضرت آيت‌اللَّه آقاى مدرّسى بزرگوار\r\n\r\n\r\n","description":"","footnote":"\r\n( 1 ) - / طه ، 122 .\r\n( 2 ) - / تفسيرى است جامع ولى ناتمام در 12 جلد كه به آيه 53 يوسف پايان مىيابد . از اوّل قرآن تا آيه‌ى 126 نساء ، به انشاى شيخ محمد عبده ( متوفّاى 1323 ه . ق ) و سپس سيد رشيد رضا به پيروى از سبك شيخ محمد عبده ، آن را تا سوره‌ى يوسف ادامه داد . شيخ محمد عبده دروس تفسيرش را در طول 6 سال در الأزهر ارائه مىكرد و رشيد رضا آنچه را از او فرا مىگرفت ، مىنگاشت ؛ سپس با مشاوره و گفتگو با استاد ، مطالبى بر آن مىافزود و بعد از تصحيح و تهذيب آن توسط استاد ، آن را در مجلّه‌ى « المنار » به چاپ مىرساند . ( تفسير مفسّران ، محمد هادى معرفت ) .\r\n( 3 ) - / تين ، 1 : ( وَالتّينِ وَالزَّيتُون ؛ قسم به انجير و زيتون . )\r\n( 4 ) - / تين ، 1 .\r\n","page_name":" 337 ","page_number":337},
  {"content":"\r\n\r\nفرمودند ، خواستم از امير مؤمنان ارواح العالمين له الفداء عرض كنم .\r\nاز امام باقر عليه السلام روايت شده كه رسول خدا صلى الله عليه و آله فرمود : خداى عزّوجلّ فرمايد :\r\nوَ عِزَّتى وَ جَلالى وَ عَظَمَتى وَ كِبْرِيايى وَ نُورى وَ عُلُوِّى وَ ارْتِفاعِ مَكانى لا يُؤثِرُ عَبْدٌ هَواهُ عَلى هَواىَ الَّا شَتَتُّ عَلَيْهِ امْرَهُ وَ لَبَّسْتُ عَلَيْهِ دُنْياهُ وَ شَغَلْتُ قَلْبَهُ بِها وَ لَمْ أوتِهِ مِنْها الّا ما قَدَّرْتُ لَهُ « 1 »\r\nهيچ بنده‌اى هواى خود را بر هواى من مقدم نمىدارد مگر اين كه بيچاره‌اش خواهم كرد ؛ گرفتار خواهد شد ؛ مشغول دنيايش مىسازم و اولين بلا هم كه بر سرش مىآورم ، أَنْزَعُ حَلَاوَةَ مُنَاجَاتى « 2 » لذّت عبادت را از او مىگيرم ، ديگر نه از نماز لذّت مىبرد ، نه از روزه لذّت مىبرد و نه از قرآن ! خدا شاهد است خود قرآن خواندن - بعضى از وقت‌ها - آن چنان لذّت دارد ! آدم را مىگيرد !\r\nجمله‌اى را هم آقا فرمودند كه اگر انسان تقوا داشته باشد و دنبال شيطان نرود ، خدا به او چراغ مىدهد ، امير مؤمنان - روحى له الفداء - در توصيف سالك راه خداوند سبحان فرموده است : « 3 »\r\n\r\n\r\n","description":"","footnote":"\r\n( 1 ) - / سوگند به عزّت و جلال خودم و بزرگى و كبريايىام و نور و برترى مقامم كه هيچ بنده‌اى خواسته‌ى خود را بر خواسته‌ى من مقدّم ندارد جز اين كه كارش را پريشان كنم و دنيايش را درْ هم سازم و دلش را به آن مشغول كنم و از دنيا به او ندهم ؛ جز آن چه برايش مقدّر كرده‌ام . ( اصول كافى ، ج 4 ، كتاب ايمان و كفر ، باب اتباع‌الهوى ، حديث 2 ، ترجمه‌ى سيد هاشم رسولى . )\r\n( 2 ) - / اصول كافى ، ج 1 ، كتاب فضل العلم ، باب المستأكل بعلمه والمباهى به ، حديث 4 .\r\n( 3 ) - / قَدْ احْيا عَقْلَهُ وَاماتَ نَفْسَهُ ، حَتّى دَقَّ جَليلُهُ ، وَلَطُفَ غَليظُهُ ، وَبَرَقَ لَهُ لامِعٌ كَثيرُ البرقِ ، فَأبانَ لَهُ الطَّريقَ ، وَسَلَكَ بِهِ السَّبيلَ ، وَتَدافَعَتهُ الْابْوابُ الى بابِ السَّلامَةِ ، وَ دارِالاقامَةِ ، وَثَبَتَتْ رِجْلاهُ بِطُمأنينِةِبَدَنِهِ فى قَرارِ الامْنِ وَالْرَّاحِةِ ، بِما اسْتَعْمَلَ قلبه ، وَارْضى رَبَّهُ .\r\nعقل خود را زنده كرد ونفس اماره خود را كشت تا اين كه اعضاى بزرگ ونيرومند او باريك شد ودرشتى و خشونت او لطيف گشت وبارقه‌ى روشنى كه درخشش زيادى دارد ، درون او درخشيد ، پس راه را روشن نمود ، با آن روشنايى سلوك در راه را پيش گرفت ودرهايى گوناگون او را پيش راندند تا به در سلامت ( از آفات راه ) رسيد و قدم به سراى اقامت جاودانه نهاد وقدم‌هاى او با آرامش بدنش در قرارگاه امن وآسايش ، ثابت گشت . ( اين سعادت جاودانى ) در نتيجه اشتغال قلبش به ذكر خدا و خشنود ساختن پروردگارش نصيبش گشت . ( نهج البلاغة ، ترجمه ى علامه جعفرى ، خطبة 220 ) .\r\n","page_name":" 338 ","page_number":338},
  {"content":"\r\n\r\nقَدْ احْيا عَقْلَهُ دنبال شيطان نرفته و اماتَ نَفْسَهُ حَتّى دَقَّ جَليلُهُ ، وَ لَطُفَ غَليظُهُ وَ بَرَقَ لَهُ لامِعٌ كَثيرُ البَرْقِ ، فَابانَ لَهُ الطَّريقَ .\r\nخدا به دلش برق مىزند ، چراغ روشن مىشود ؛ آن چراغى كه در باطنش روشن شد ، ابانَ ، راه را به او نشان مىدهد .\r\n\r\nانگورهاى تهوّع آور !\r\nمرحوم آيت‌اللَّه آخوندى همدانى - / رحمت خدا بر آن بزرگ عالم باد - / مىفرمودند :\r\n« فردى از علاقمندان حاج شيخ « 1 » در قم مىزيست . يك بار مُريدِ مزبور به حاج شيخ عرض كرد : آقا ! اگر زمانى هنگام عصر ، خسته شديد و دوست داشتيد با طلبه‌ها جايى تشريف ببريد ، باغ ما آماده است .\r\nيك روز عصر ، حاج شيخ درشكه‌اى گرفت و با عده‌اى از طلاب و شاگردانش به باغ اين حاج آقا رفتند . داخل باغ شدند و نشستند . در اين بين ، باغبان ، يك سبدِ خيلى تميز ، پر از انگورهاى رنگارنگ به محضر حاج شيخ آورد . ناظران منتظر بودند كه حاج شيخ دست مباركش را ببرد و خوشه‌اى بردارد و اين‌ها هم ، خوب حالشان معلوم است ديگر !\r\nامّا هر چه منتظر ماندند ، ديدند حاج شيخ همين طور نگاه مىكند و اصلًا دست دراز نمىكند ! بعد از مدّتى طولانى فرمود :\r\n« آقاجان ! شما اين انگورها را از كجا آورديد ؟ » ؛ گفت :\r\n« خوب از باغ چيدم و آوردم . » گفت :\r\n\r\n\r\n","description":"","footnote":"\r\n( 1 ) - / ايشان چون از علاقه‌مندان آيت‌اللَّه العظمى حاج شيخ عبدالكريم حائرى - / مؤسّس حوزه‌ىعلميه قم - / بود ، از ايشان با تعبير حاج شيخ ياد مىكرد .\r\n","page_name":" 339 ","page_number":339},
  {"content":"\r\n\r\n« مال كى بود ؟ » گفت :\r\n« باغِ اينجا كه شما - / حضرت آيت‌اللَّه ! - به آن تشريف آورده‌ايد ، انگورهايش خيلى خوب نيست . من رفتم اين‌ها را از باغى كه مىدانستم انگورهايش خيلى عالى است ، چيدم و آوردم كه حضرت عالى ميل بفرماييد ! » آقا گفت :\r\n« نه ! چرا از مال ديگران ؟ از همين جا و همين باغ چند خوشه بياوريد . » رفت و چند خوشه آورد . همين كه روى زمين قرار داد ، حاج شيخ دستش براى انگور رفت ؛ بعد آقايان هم ميل كردند . سؤال كردند :\r\n« حضرت آيت‌اللَّه ! چه طور شد كه دستتان به انگور اوّل نرفت ؟ شما كه از ماوقع خبر نداشتيد ؟ » فرمود :\r\n« همين كه چشمم به انگورهايى كه از باغ ديگرى چيده شده بود افتاد ، حالت استفراغ به من دست داد ! »\r\nحالت استفراغ ! اين همانى است كه ابَانَ لَهُ الطَّريقَ ؛ راه را به او نشان مىدهد ! مراقب باش كه اين غذا خطرناك است ، آن غذا خوب نيست ؛ اين حرام است ؛ اين مجلس برو ؛ آن مجلس نرو ؛ اينجا شبهه‌ناك است ، اينجا شبهه‌ناك نيست .\r\nنتيجه آنكه در اين آيه كه خداوند فرمود :\r\nأَلَمْ أَعْهَدْ إِلَيْكُمْ يَا بَنِىآدَمَ أَنْ لَا تَعْبُدوُا الشَّيْطَانَ ؛\r\nمگر از شما عهد و پيمان گرفته نشد كه شيطان را عبادت نكنيد ؟\r\n« عبادت نكنيد » يعنى اطاعت نكنيد . و بعد هم آن عهد و پيمان ، يا كلامى بوده كه خداوند به انسان فرموده است : « شيطان شما را به فتنه نيندازد ؛ آنگونه كه پدر و مادر شما را از بهشت بيرون كرد . » « 1 » يا اين‌كه نه ! اين عهد و پيمان ، عهد و پيمانى فطرى و توحيد ، توحيد فطرى است ؛ يعنى هر انسانى\r\n\r\n\r\n","description":"","footnote":"\r\n( 1 ) - / اعراف ، 27 .\r\n","page_name":" 340 ","page_number":340},
  {"content":"\r\n\r\nبه گونه‌اى خلق شده است كه مىداند بايد به دنبال خالقش برود ، نه دنبال افرادى كه مخلوق او هستند .\r\nآيات ديگر را انشاءاللَّه ، آقا تفسير مىكنند و ما هم اگر موفق بشويم ، استفاده خواهيم كرد .\r\n\r\nقطره‌خونى در قهوه !\r\nيكى از حاضران : يك جمله از آيت‌اللَّه العظمى آقا حسين قمى نقل مىكنم :\r\nيك آقايى ، قبل از تدريس ، قهوه ميل مىكرد . روزى فرمود : مجلسى هست ، آنجا قهوه درست مىكنند ، آنجا مىخوريم . آن آقا اسمش را فراموش كرده‌ام .\r\nحاج آقاى رحمانى : ملّا حسين‌قلى همدانى شوندى !\r\nدرست است ! تشريف بردند آنجا . قهوه آوردند . ميل نفرمودند ، گفتند :\r\n« آقا خودت فرمودى مىرويم قهوه مىخوريم . » فرمود :\r\n« نمىخورم . » و علّتش را بيان نكرد . رفتند به قهوه‌چى گفتند :\r\n« چطور قهوه درست كردى كه آقا ميل نكرد ؟ » قهوه‌چى تكانى خورد و با شگفتى از اين‌كه رازش چگونه آشكار شده است ، گفت :\r\n« چند قطره خون از دماغم در قهوه ريخت . ترجيح دادم صدايش را در نياورم . با خود گفتم : مىخورند بعد مىگويم دهانتان را سرراهتان آب بكشيد ! » به هيچ كس هم نگفته بود !\r\nحاج آقاى رحمانى : اتّفاقا اين مطلب در خاطرات مرحوم آقاى آخوندى همدانى موجود است .\r\nملّاحسين قلى همدانى شوندى بوده و مربوط به صدسالِ قبل است . رسم اين بود : قهوه ميل مىكردند . همين طور كه فرموديد ، رفته بود و آن آقا گفته\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبود :\r\nخون‌دماغ شدم و يك ذرّه خون داخل قهوه ريخت . گفتم : آقايان ميل مىكنند ، بعد انشاءاللَّه رفع و رجوع مىكنيم ! تمام مىشود مىرود ! اينجاست كه : ابانَ لَهُ الطَّريقُ ؛ خدا به برخى آدم‌ها چراغ مىدهد ؛ همان‌هايى كه :\r\nقَدْ احْيا عَقْلَهُ وَ اماتَ نَفْسَهُ . . . وبَرَقَ لَهُ لامعٌ كَثيرُ الْبَرْقِ فَابانَ لهُ الطَّريقَ .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nدرس بيست و دوّم آيات 68 - / 66\r\nوَ لَوْ نَشَاءُ لَطَمَسْنَا عَلَى أَعْيُنِهِمْ فَاسْتبَقُوا الصِّرَاطَ فَأَنَّى يُبْصِرُونَ « 66 » وَ لَوْ نَشَاءُ لَمَسَخْنَاهُمْ عَلَى مَكَانَتِهِمْ فَمَا اسْتَطَاعُوا مُضِيّاً وَ لَا يَرْجِعُونَ « 67 » وَ مَن نُعَمِّرْهُ نُنَكِّسْهُ فِي الْخَلْقِ أَفَلَا يَعْقِلُون « 68 »\r\nو اگر بخواهيم چشمانشان را محو مىكنيم ؛ سپس براى عبور از راه ، مىخواهند بر يك‌ديگر پيشى بگيرند ، امّا چگونه مىتوانند ببينند ؟ ! و اگر بخواهيم آن‌ها را در جاى خود مسخ مىكنيم ( و به مجسّمه هايى بىروح مبدّل مىسازيم ) تا نتوانند راه خود را ادامه دهند يا به عقب برگردند .\r\nهر كس را طول عمر دهيم ، در آفرينش واژگونه‌اش مىكنيم ( و به ناتوانى كودكى باز مىگردانيم ) ، آيا انديشه نمىكنند ؟ !\r\n/ ب\r\n\r\nماشينى بدون فرمان !\r\nدو نيروى اساسى در انسان‌ها وجود دارد . يكى بينش و هدايت و ديگرى اراده و عزم است ؛ گرچه اين دو تعبيرى متفاوت دارند ؛ ولى حقيقت آن دو يكى است و داراى حقيقتى يكسان هستند : اين‌ها نعمتى است كه خداى متعال در درون انسان‌ها قرار داده است تا به اين وسيله انسان را از ساير موجودات و اشيا جدا كند . اگر خداوند اراده ، عزم و تحرّك را از انسان بگيرد ، انسان با يك چوب بىخاصيّت و بىتحرّك فرقى نخواهد داشت ؛ يا\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاگر خداوند بينش و عقل هدايت‌گر انسان را از او بگيرد ، انسان با يك ماشين بىفرمان كه حركت‌اش كنترل ندارد و به مقصدى نامعلوم حركت مىكند ، تفاوتى نخواهد كرد .\r\nامروزه ، دنيا با پيشرفته شدن ابزارها و امكانات حركتى ، رو به رشد سريعى دارد ؛ چنان كه اتم را شكافته و به فضاى نامتناهى سفر كرده ، و عمق درياها را درمىنوردد . بحث‌هاى ژنتيكى را مطرح كرده و در شيوه‌هاى خلقت دستكارى مىكنند ؛ اما اين پيشرفت ، كوركورانه و بىهدف است ؛ زيرا آن بينش انسانى را ندارد و در نهايت مقصدى معلوم و مشخصى ندارد . شاهد بر مدعا جنگ‌هايى است كه به دست بشر به ظاهر پيشرفته انجام شده است .\r\nمكتب‌ها و فلسفه‌هاى مختلف در مقابل هم ايستاده و مكتب‌هايى چون ليبراليسم و اومانيسم ، همديگر را به مبارزه مىطلبند ، يا در مسائل اقتصادى كشورها در پى نابودى يكديگرند ؛ همانند جنگ اقتصادى اى كه در آسياى دور ميان ژاپن ، مالزى و اندونزى وجود دارد يا درگيرىهاى اقتصادى كه بين قطب‌هاى مهم اقتصاد جهان اتفاق افتاده است .\r\nاين گونه مشاجرات و كشمكش‌ها دليل بر اين است كه انسان داراى عزم و اراده‌اى قوى است ؛ منتهى اگر با بينش صحيح همراه نباشد ، ويرانگر خواهد بود .\r\nاز طرف ديگر ، افرادى از انسان‌ها وجود دارند كه داراى بينش خوبى هستند ؛ اما آن عزم ، اراده و تحرّك براى بروز بينش‌هاى خود را ندارند ؛ لذا دچار عقب‌ماندگى مىشوند .\r\nاين دو نعمت الهى هستند كه انسان بايد براى رسيدن به كمال و سعادت از آن استفاده كند ؛ ولى خداى متعال در آيه 68 سوره ى يس اين هشدار را به بندگان مىدهد كه اين دو نعمت هميشگى نبوده و روزى آن‌ها را از شما\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nخواهم گرفت .\r\n/ ب\r\n\r\nنعمت‌ها در معرض زوالند\r\nوَ مَن نُعَمِّرْهُ نُنَكِّسْهُ فِي الْخَلْقِ .\r\nانسانى كه خود را حاكم بر جهان مىداند ، و همه قدرت‌ها دست اوست ؛ چرا نمىتواند جلوى از دست رفتن قدرت‌هايش را بگيرد . در طول عمر چند ساله‌اى كه انسان دارد ، خداى متعال سال‌هاى جوانى را كه همراه با قدرت و قوت بدنى است ، به انسان مهلت مىدهد ؛ اما با گذشتن عمر و رسيدن پيرى ديگر آن قدرت و قوت از او گرفته مىشود و همانند دوران بچّه‌گى به ذلّت و ناتوانى كشيده مىشود . پس روشن است كه اين همه نعمت و قدرت از خود انسان نيست و از جاى ديگرى به او داده شده است .\r\nخداى متعال اين آيات را با واژه‌ى « لَو نشاء » شروع كرده است و معناى ظاهرى اين است كه « اگر خدا بخواهد » ؛ ولى برداشت بنده اين است كه خدا چنين كارى را كرده است و شايدى در كار نيست ؛ بلكه در دنيا خداوند اراده‌ى افرادى را گرفته و آن‌ها را از خود بى خود كرده است . قرآن كريم در مورد اين گونه افراد تعبير « فَشَل » را آورده است . اين واژه در زبان عربى امروز به معناى شكست مىباشد ؛ ولى در زبان عربى قديم به معناى بى عرضگى ، بى همّتى و سُستى بوده است . اگر در جامعه‌اى اختلاف به وجود آيد ، اراده‌ى افراد از بين رفته و سُستى جايگزين آن مىشود ، و يا از جنبه‌ى ديگر بينش افراد از آن‌ها گرفته مىشود ؛ اگر چه اراده وتحركى دارند ؛ ولى چون بينش صحيح وجود ندارد ؛ مقصد آن‌ها معلوم نيست .\r\n/ ب\r\n\r\nكورى و هزار درد بىدرمان !\r\nوَ لَوْ نَشَاءُ لَطَمَسْنَا عَلَى أَعْيُنِهِمْ\r\nخداى متعال در اين آيه مىفرمايد اگر بخواهيم به چشمانشان دست\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمىزنيم و آن‌ها صاف مىشود . واژه‌ى « طمس » به معناى صاف كردن است ؛ به عنوان مثال روى زمين مقدارى خاك بريزيد و سپس دستى روى آن كشيده و صاف كنيد . به اين كار « طمْس » مىگوييم . در اصطلاحى ديگر واژه‌ى « طَمس‌ُالمَعالِم » گفته شده ؛ يعنى آن آثار ظاهرى از بين برود و چشم انسان همانند صورتش صاف شده و هيچ اثرى از بينايى باقى نماند . اين جمله هم در واقع تكميل حرف‌هاى قبلى است كه گفتيم . خداوند به بندگان هشدار مىدهد كه مواظب نعمت‌هاى خدادادى باشيد ؛ زيرا روزى ، آن‌ها را از شما باز پس خواهيم گرفت .\r\nفَاسْتبَقُوا الصِّرَاطَ فَأَنَّى يُبْصِرُونَ ؟\r\nوقتى خداوند ، چشم انسان را از بين ببرد ، انسان در رسيدن به هدفش دچار سختى مىشود ؛ مثل انسان‌هاى نابينايى كه مىخواهند به خانه‌هايشان بروند ؛ ولى چون راه را نمىبينند ، به كج و راست رفته و به همديگر مىخورند .\r\nواژه‌ى « فاستَبَقُوا » كه از « استَبَقَ » گرفته شده ، به معناى تعارض است . در جايى كه دو نفر بخواهند به يك محل و در يك وقت برسند ، رسيدنشان موجب تزاحم و به هم‌خوردن مىشود و اين امرى طبيعى است ؛ زيرا آدم نابينا چون نمىداند راه از كدام طرف است ، خيال مىكند افرادى كه جلوى او حركت مىكنند ، راهش را بسته‌اند ؛ لذا به آن‌ها برخورد مىكند و آن‌ها را از خود دور مىكند .\r\nنقل مىكنند : سر يك چهار راهى در كربلا ، دو نفر نابينا به هم برخورد كردند . يكى از آن دو به طرف مقابل خود گفت :\r\n« مگر كورى ؟ » طرف مقابل هم كه نابينا بود و نمىدانست آن شخص هم نابيناست ، به او گفت :\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n« مگر كورى ؟ جلوى چشمت را نگاه كن ! »\r\nدر واقع اگر يكى از اين دو نفر بينا باشد ، وقتى به هم مىرسند ، شخص بينا خود را كنار مىكشد تا با فرد نابينا برخورد نكند ؛ اما وقتى هر دو نابينا باشند ، برخورد و تزاحم به وجود مىآيد .\r\nتفسير و تأويل اين در زمان ما ، تعارض‌ها و برخوردهايى است كه در ميان انواع فلسفه‌ها و مكتب‌ها به وجود مىآيد و همين دعواها و تعارض‌ها دليل براين است كه هيچ كدام به حقيقت نرسيده‌اند و تنها راهى كه هدايت بشر را تضمين خواهد كرد ، راه خداوندى است كه به وسيله پيامبران به مردم بيان شده است .\r\n/ ب\r\n\r\nخدا نور است و نوربخش !\r\nوَمَنْ لَم يَجعَل اللَّهُ لَهُ نُوراً فَما لَه مِن نُّورٍ ؛ « 1 »\r\nو هر كسى را كه خدا به او نور ندهد ؛ خودش داراى نورى نيست .\r\nمراد از نور ، همان بينش و روشن‌بينى است كه خداوند به انسان‌ها مىدهد و اگر خداى ناكرده كسى از اين نور و روشن‌بينى محروم شود ، در ظلمت و تاريكى جهل و نادانى گرفتار خواهد شد . خداى متعال در باره‌ى اين تاريكىها مىفرمايد : ظُلَماتٌ بَعضُها فَوقَ بعض : تاريكىهايى كه برخى بيشتر از ديگرى است . « 2 »\r\nنكته‌ى ديگر در ارتباط با اين آيات ، اشاره به نعمت‌هاى الهى است . يكى از نعمت‌هاى بزرگى كه خداى متعال به انسان ارزانى داشته ، چشم او است كه وسيله‌ى ديدن ظاهرى و معنوى مىباشد ؛ اما از آن جايى كه بحث اصلى در باره‌ى ايمان و كفر ، هدايت و گمراهى است نعمت حقيقى در اين مورد ، نعمت هدايت است كه به وسيله‌ى بصيرت و بينايى دل انسان به دست\r\n\r\n\r\n","description":"","footnote":"\r\n( 1 ) - / نور ، 40 .\r\n( 2 ) - / همان ، 40 .\r\n","page_name":" 347 ","page_number":347},
  {"content":"\r\n\r\nمىآيد .\r\nهمان گونه كه كورىِ ظاهرى چشم ، باعث گرفتارى و سردرگمى شخص نابيناست ، كورىِ چشم دل هم باعث گمراهى از جاده‌ى حق شده ، گمراهى انسان بيشتر و بيشتر خواهد شد و از حقيقت دور خواهد شد . براى روشن شدن اين نكته حديثى از حضرت على عليه السلام به عنوان نمونه بيان مىكنيم .\r\nحضرت على عليه السلام مىفرمايند :\r\nاذَا ازدحم الجَوابُ خَفِى الصّواب ؛ « 1 »\r\nاگر پاسخها زياد ومتراكم شود ، پاسخ صحيح و درست پنهان مىماند .\r\nوقتى مىخواهيد مطلبى را از موضوع بحث دور كنيد تا فراموش شود ، زياد حرف بزنيد ! اين كار باعث مىشود كه شنوندگان ، مطلب قبلى را فراموش كنند .\r\nدر مقابل يكى از صفات انسان‌هاى عاقل چنين ذكر شده كه فرموده‌اند :\r\nيُنفِقُ الفَضلَ مِن مالهِ وَ يُمسِكُ الفَضلَ مِن قوله ؛ « 2 »\r\nمثال روشن ديگر آن جايى است كه شما آدرسى را به صورتى ناقص مىدانيد ؛ لذا از شخصى آدرس را مىپرسيد . آن شخص در جواب سؤال شما ، چند جا را نشان مىهد ؛ چنان كه شما راه خود را هم گم كرده‌ايد و آن مقدار ناقصى هم كه از آدرس مىدانستيد را فراموش مىكنيد .\r\nخداوند وقتى نور ايمان را براى هدايت آن انسان‌ها مقابل پايشان روشن مىكند ، اگر قدر ندانسته و بينش پيدا نكنند ، در تاريكى جهل گرفتار شده و خداى متعال هم آن نور را از آن‌ها مىگيرد . قرآن كريم به اين معنا در آية الكرسى اشاره كرده است كه :\r\n\r\n\r\n","description":"","footnote":"\r\n( 1 ) - / نهج البلاغة ، حكمت 243 .\r\n( 2 ) - / نهج البلاغة ، شرح ابن ابى الحديد ، ج 20 ص 292 .\r\n","page_name":" 348 ","page_number":348},
  {"content":"\r\n\r\nوَالَّذينَ كَفَرُوا اولياؤهُمُ الطّاغُوت يُخْرِجُونَهُمْ مِنْ النُّورِ إِلَى الظُّلُمَاتِ « 1 »\r\nوكافران سرورشان طاغوت است كه ايشان را از روشنايى به سوى تاريكيها به در مىبرد .\r\nزيرا كه آن‌ها كسانىاند كه به دلشان مُهر زده شده كه هدايت و نور را درك نمىكنند . « خَتَمَ اللَّهُ عَلى قُلوبِهم » . « 2 »\r\n\r\nمسخ چيست ؟\r\nدر آيه‌ى 67 مىخوانيم :\r\nوَ لَوْ نَشَاءُ لَمَسَخْنَاهُمْ عَلَى مَكَانَتِهِمْ .\r\nواگربخواهيم‌آن‌ها را در جاى خود مسخ مىكنيم ( و به مجسّمه هايى بى روح مبدّل مىسازيم ) .\r\nبه مناسبت واژه‌ى « مسخ » به اين نكته دراين باره اشاره مىكنيم . چهار واژه‌ى هم وزن وجود دارد كه تفاوتى جزيى در معنا دارند . اين كلمات عبارتند از « رَسْخ » ، « فَسْخ » ، « مَسْخ » و « نَسْخ » .\r\nواژه‌ى « رسخ » به معناى اين است كه روح انسان در يك سنگ جايگزين شود .\r\n« مسخ » به معناى دميده شدن روح انسان در بوزينه است .\r\n« فسخ » متلاشى شدن روح انسان و از بين رفتن آن مىباشد .\r\n« نسخ » جدا شدن روح يك انسان و جاى گرفتن در بدن انسان ديگر است .\r\nاين چهار واژه ، چهار مكتب را به وجود آورده است .\r\nدر ادامه‌ى آيه مىفرمايد :\r\nفَمَا اسْتَطَاعُوا مُضِيّاً وَ لَا يَرْجِعُونَ ؛\r\nچنان مىكنيم كه توان حركت به پيش و پس را نخواهند داشت .\r\nبرخى از مفسّرين در باره‌ى مسخ گفته‌اند كه خداوند آن‌ها را مسخ كرده و مىميراند ؛ يعنى در اين آيه مراد از واژه « مكانتهم » اين است كه آن‌ها بعد از\r\n\r\n\r\n","description":"","footnote":"\r\n( 1 ) - / بقره ، 257 .\r\n( 2 ) - / بقره ، 7 .\r\n","page_name":" 349 ","page_number":349},
  {"content":"\r\n\r\nمسخ شدن كشته مىشوند ؛ ما هم گرچه به گفته‌هاى مفسّرين احترام مىگذاريم ؛ ولى نظر من در مورد آيه آن است كه مراد از مسخ ، تحوّل در انسان مىباشد .\r\nمنظور اين است كه از انسان مسخ شده ، اراده ، پويايى و بينش گرفته مىشود . اين جا معناى اعم و گسترده مسخ در نظر گرفته شده كه شامل مسخ ظاهرى و مسخ معنوى است و ما هم مسخ معنوى را مناسب موضوع بحث مىدانيم ؛ يعنى وقتى خداوند اراده و بينش را از انسان گرفت ، انسان موجودى پوچ و بىمحتوا خواهد شد كه هيچ حركتى از خود ندارد .\r\nاين معنا در آيات ديگرى از قرآن هم بيان شده است ؛ آن جا كه مىفرمايد :\r\nكَانَّهُم خُشُبٌ مُسَنَّدَه ؛ « 1 »\r\nوقتى كه خدا نور هدايت را از كسى گرفت ، آن شخص همانند تكّه چوبى مىشود كه خشك شده و توان ايستادن و حركت ندارد .\r\nدر آيه‌ى مورد نظر هم بحث اصلى در اين است كه انسان‌هاى بىاراده‌اى كه بينش صحيح ندارند ، درجا زده و توان حركت و رسيدن به كمال و سعادت را ندارند .\r\n/ ب\r\n\r\nآسيب‌پذيرى عُمر آدمى\r\nوَ مَن نُعَمِّرْهُ نُنَكِّسْهُ فِي الْخَلْقِ .\r\nدر ادامه‌ى آيات گذشته كه فرمود : برخى از انسان‌ها در اثر بينش كم دچار گمراهى شده و مسخ گرديدند ؛ حال مىفرمايد كه اى انسان ! به عمر چندين ساله‌ى خود مغرور نشو ؛ بعد از گذشتن مدّتى از عمرت تو را در زندگى شكسته مىكنيم . انسان جوان و قوى هيكلى را تصور كنيد كه در تمام\r\n\r\n\r\n","description":"","footnote":"\r\n( 1 ) - / منافقون ، 4 .\r\n","page_name":" 350 ","page_number":350},
  {"content":"\r\n\r\nجنبه‌هاى جسمى در درجه‌اى بالا قرار دارد ؛ اما بعد از گذشت چند سال از عمر و پايان جوانى ، تغييراتى در بدن او و سلّول‌هايش ايجاد مىشود . چنان كه گفته‌اند ، روزانه هزاران سلول از بين مىروند . خداى متعال حدود هشتاد ميليون سلّول را براى مغز آفريده است كه به مرور زمان از تعداد آن‌ها كاسته مىشود ؛ به خصوص در موقع اضطراب يا ناراحتىهاى زياد ، تعداد زيادى از اين سلّول‌ها از بين مىرود .\r\n\r\nسوسمار كودك‌خوار !\r\nنقل مىكنند : در گذشته‌هاى دور ، سوسمارى كودك يك عرب بيابانى را به دهان گرفت و به لانه‌اش برد . پدر كودك خود را به لانه‌ى حيوان رساند ؛ ولى توان انجام كارى را نداشت . از آن بالا صداى خورد شدن استخوان‌هاى بچّه را كه در دهان سوسمار قرار گرفته بود ، مىشنيد . پدرْ كه خم شده بود و اين صحنه را تماشا مىكرد ، چنان متأثّر و ناراحت شد كه ديگر نتوانست كمر خود را راست كند و از آن پس همانند پيرمردان با كمر خميده رفت و آمد مىكرد . در توجيه اين مسأله مىگويند : گاهى به يك باره برخى سلّول‌هاى مغز سوخته و از بين مىروند .\r\nديده‌ايد كه اگر كسى به مصيبتى گرفتار شود يا مشكلِ حادّى برايش پيش آيد ، بعد از مدتى در اثر اين مشكلات و مصيبت‌ها چنان شكسته و پير مىشود كه گويى پيرمردى چندين ساله است . البته اين پيرى و فرسودگى كه به يكباره و در اثر برخى ناراحتىها به وجود مىآيد با پيرى كه در اثر گذشت زمان و كم شدن عمر پديد مىآيد ، متفاوت است .\r\nمراد از واژه‌ى « فى الخلق » هم يعنى تمام اعضاى بدن ؛ از جمله مغز ، اعصاب ، چشم و ساير اعضاى بدن همگى ضعيف و فرسوده خواهند شد ؛ گر چه اعصاب نقش مهمى در بدن دارد و ساير اعضاى بدن به‌گونه‌اى با\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nاعصاب در ارتباط هستند ، علاوه بر آن اعصاب ارتباط مهمى با عقل و روح دارند .\r\nاين مطلب را در كتابى خواندم كه نوشته بود :\r\nدر مغز انسان سلول‌هايى به نام سلّول‌هاى مرگ وجود دارد . اين سلول‌ها در طول عمر فقط يك مرتبه حركت و جنب و جوش دارد و آن زمانى است كه عمر فرد به پايان رسيده و بايد از دنيا برود . در اين موقعيت آن سلول‌ها وظيفه دارند بقيّه‌ى سلول‌هاى مغز را كُشته و خودشان هم از بين بروند .\r\nدانشمندان گفته‌اند كه اين سلول‌ها گاهى بدون هيچ دليل به حركت درآمده و سلول‌هاى مغز را از بين مىبرند و تا آن جا پيش مىروند كه انسان را كشته و از بين مىبرند ؛ ولى تا به حال علّت اين حركت بىموقع و بىدليل را پيدا نكرده‌اند .\r\nنكته‌ى ديگر در آيه اين است كه مىتوان از واژه « الخلق » ، عموميت را استفاده كرد ؛ يعنى مىتوان گفت : اين پيرى و شكستگى تنها مختص انسان نيست و ساير حيوانات هم دچار چنين حالتى مىشوند .\r\nدر باره‌ى خورشيد هم اين پيرى وجود دارد و به گفته‌ى دانشمندان علوم نجوم ، خورشيد در اواسط عمر خودش است . علاوه بر اين خورشيد ، خورشيدهاى كوچك و بزرگ ديگرى هستند كه برخى جوان و برخى پير هستند و برخى ديگر فرسوده شده و از بين مىروند .\r\nهمه موجودات ازبين‌رفتنىاند ؛ مگر وجود خداى متعال كه نابودى براى آن معنايى ندارد . قرآن كريم مىفرمايد :\r\nكُلُّ شَيْءٍ هَالِكٌ إِلَّا وَجْهَهُ ؛ « 1 »\r\nهر چيزى نابودشدنى است ؛ مگر ذات خداى بزرگ كه فنا و نابودى ندارد .\r\n\r\n\r\n","description":"","footnote":"\r\n( 1 ) - / القصص ، 88 .\r\n","page_name":" 352 ","page_number":352},
  {"content":"\r\n\r\nدر روايات آمده است : وقتى خداى متعال ، تمامى مخلوقاتِ خود را مىميراند و همه چيز از بين مىرود ، طبعاً خدا تنها مىماند . آنجاست كه خداوند مىگويد : لِمَنِ الْمُلْكُ الْيَوْمَ ؟ پادشاهى امروز از آنِ كيست ؟\r\nو كسى هم غير از خودش جواب نمىگويد كه : للَّهِ الْوَاحِدِ الْقَهَّارِ ! « 1 » و « 2 »\r\n« افَلا يعقلون ؟ »\r\nخداى متعال انتهاى آيه را با دستور به تفكر به پايان مىرساند . در زبان عربى « يعقلون » فعل مضارع است و به معناى كار و عمل انسان مىباشد .\r\nخداى متعال نمىفرمايد كه مگر عقل ندارى كه در باره‌ى نعمت‌ها فكر كنى ؛ تا بندگان بگويند كه خدايا عقل ما هم دست خودت است يا مىدهى يا نمىدهى ؛ بلكه خداوند مىفرمايد اين عقلى را كه به شما دادم ، چرا از آن استفاده نمىكنيد ؟ مَنِ خداوند عقل را به شما بندگان داده‌ام ؛ پس بايد از آن استفاده كنيد . در واقع اين جمله براى توبيخ‌كردنِ بندگان است كه چرا از عقل خود استفاده نمىكنند .\r\n\r\n\r\n","description":"","footnote":"\r\n( 1 ) - / غافر ، 16 .\r\n( 2 ) - / بحارالانوار ، ج 6 ، ص 324 ، باب 2 ، نفخ الصور ، ح 2 .\r\n","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\nدرس بيست وسوّم آيات 68 - / 65\r\nالْيَوْمَ نَخْتِمُ عَلَى أَفْوَاهِهِمْ وَتُكَلِّمُنَا أَيْدِيهِمْ وَتَشْهَدُ أَرْجُلُهُم بِمَا كَانُوا يَكْسِبُونَ « 65 » وَلَوْ نَشَاءُ لَطَمَسْنَا عَلَى أَعْيُنِهِمْ فَاسْتبَقُوا الصِّرَاطَ فَأَنَّى يُبْصِرُونَ « 66 » وَلَوْ نَشَاءُ لَمَسَخْنَاهُمْ عَلَى مَكَانَتِهِمْ فَمَا اسْتَطَاعُوا مُضِيّاً وَلَا يَرْجِعُونَ « 67 » وَمَن نُعَمِّرْهُ نُنَكِّسْهُ فِي الْخَلْقِ أَفَلَا يَعْقِلُونَ « 68 »\r\nامروز بر دهان‌شان مهر مىنهيم ، و دستهايشان با ما سخن مىگويند و پاهايشان كارهايى را كه انجام مىدادند شهادت مىدهند . و اگر بخواهيم چشمان‌شان را محو مىكنيم ؛ سپس براى عبور از راه ، مىخواهند بر يكديگر پيشى بگيرند ، امّا چگونه مىتوانند ببينند ؟ ! و اگر بخواهيم آن‌هارا در جاى خود مسخ مىكنيم ( و به مجسّمه هايى بىروح مبدّل مىسازيم ) تا نتوانند راه خود را ادامه دهند يا به عقب برگردند . هر كس را طول عمر دهيم ، در آفرينش واژگونه‌اش مىكنيم ( و به ناتوانى كودكى باز مىگردانيم ) ، آيا انديشه نمىكنند ؟ !\r\n\r\nاى دست‌ها سخن بگوييد !\r\nيكى از اتّفاقات مهمى كه در قيامت روى مىدهد اين است كه خداى متعال در آن روز بردهان انسان‌ها مهر سكوت مىزند ؛ اما به دست و پاهاى انسان قدرت سخن گفتن مىدهد ، زبانى كه در دنيا سخن گوى انسان بود ، در آخرت براى مدّتى بسته مىشود تا ديگر اعضاى بدن به سخن درآمده و\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nكارهاى انجام شده به وسيله آن‌ها را بازگو كنند . علت اين كار هم آن است كه انسان قصد انجام گناهى را مىكند ؛ ولى قبل از عملى كردن آن ، براى اين كه صداى وجدان خود را خاموش كند براى انجام گناه دليل مىآورد و آن گناه را توجيه مىكند و بعد مرتكب آن گناه مىشود ؛ به عنوان نمونه مىگويد فلانى را مىزنم يا او را مىكشم ، و بعد مىگويم من نبودم .\r\nبرادران حضرت يوسف هم گفتند كه يوسف را به صحرا مىبريم و بعد از كشتن او مىگوييم كه گرگِ بيابان او را خورده است . در آخرت هم انسان براى كارهاى انجام شده‌ى خود توجيهات مختلفى مىآورد ؛ به عنوان مثال پيغمبر خدا را مقصّر دانسته مىگويد :\r\nخدايا ! پيغمبرت با ما خوب صحبت نكرد ، يا اگر هم سخنى گفت اين‌گونه‌اى كه ما الان مىبينيم صحبت نكرده بود ، يا ديگر مبلغان اسلام بحث‌ها را روشن بيان نمىكردند ، و اگر هم سخنى مىگفتند خودشان عمل نمىكردند و ما هم حرفشان را قبول نمىكرديم ، و هزاران بهانه‌ى ديگر ؛ حتى در روز قيامت مقابل درگاه الهى ايستاده و مىگويند :\r\nوَاللَّهِ رَبِّنَا مَا كُنَّا مُشْرِكِينَ ؛ « 1 »\r\nقسم به خدا كه پروردگار ماست ، ما مشرك نبوديم .\r\nاز اين جهت است كه خداوند بر دهان انسان مهر سكوت مىزند تا ديگر عذرتراشى نكند . در قيامت مثل دادگاه‌هاى دنيا به شخص مجرم و متهم اجازه‌ى حرف زدن نخواهند داد . آن جا اعضاى بدن او در مقابل دادگاه عدل الهى شهادت خواهند داد ؛ آنجاست كه انسان ناراحت شده و مىگويد :\r\nوَقَالُوا لِجُلُودِهِمْ لِمَ شَهِدْتُمْ عَلَيْنَا ؟ « 2 »\r\nآنها به پوستهاى تنشان مىگويند : چرا بر ضد ما گواهى داديد ؟\r\n\r\n\r\n","description":"","footnote":"\r\n( 1 ) - / انعام ، 23 .\r\n( 2 ) - / فصلت ، 21 .\r\n","page_name":" 356 ","page_number":356},
  {"content":"\r\n\r\nاعضاى بدن هم در جواب انسان خواهند گفت :\r\nأَنطَقَنَا اللَّهُ الَّذِي أَنطَقَ كُلَّ شَيْءٍ ؛ « 1 »\r\nما را به زبان آورد و توان سخن گفتن داد ، آن خداوندى كه به هرچيز توان سخن‌گفتن مىدهد .\r\nنكته‌ى ديگر در آيه اين است كه در مورد يك عضو تعبير « تُكَلِّمُنَا » و در مورد عضو ديگر « تَشهَدُ » آمده است ، منظور اين است كه دست‌ها به سخن درآمده و آن چه را كه فرد گناهكار انجام داده براى خداوند بازگو مىكنند و نيازى نيست كه پاها هم دوباره توضيح دهند ، بلكه اين جا دست‌ها كارهاى انجام شده را مىگويند و پاها هم شهادت مىدهند كه گفته‌هاى دست درست است .\r\nدر باره‌ى برخى گناهاى جسمى كه جنسى است ، خداى متعال واژه‌ى « جلود » را آورده و براى رعايت ادب از آوردن واژه‌هايى كه معناى آشكارتر و مستقيم‌ترى دارند ، پرهيز كرده است و با كنايه به آن اشاره مىكند .\r\n/ ب\r\n\r\nچگونگى زبان‌گشودنِ دست‌ها !\r\nدستها چگونه سخن مىگويند ؟\r\nبه سه گونه مىتوان سخن گفتن دستها را تفسير كرد :\r\n1 . همانند زبان ، سخن مىگويند و اين هم كار عجيبى نيست ؛ زيرا خداى متعال با قدرت بيكران خودش توان انجام چنين كارى را دارد . مىتوان كيفيّت صحبت را به نوارهاى صوتى و تصويرى كه ساخته‌ى دست انسان است ، تشبيه كرد كه دست انسان زبان باز كرده و سخن مىگويد .\r\nدر جريان سخن گفتن خداوند با حضرت موسى عليه السلام هم منظور اين است كه خدا به‌گونه‌اى مستقيم با آن حضرت صحبت كرده است و نيازى هم نيست كه اين جمله را توجيه كرده و بگوييم كه خدا نورى خلق كرده كه\r\n\r\n\r\n","description":"","footnote":"\r\n( 1 ) - / فصلت ، 21 .\r\n","page_name":" 357 ","page_number":357},
  {"content":"\r\n\r\nموسى آن را ديده است و در واقع صحبتى نبوده است .\r\nاز طرفى تعبير رساى « انطَقَنَا اللَّه » دلالت بر سخن گفتن ظاهرى مىكند . در تعريف نطق گفته‌اند كه وسيله‌ى صحبت است و در واقع صحبت كردن نتيجه‌ى منطق مىباشد .\r\n2 . خداوند سخن را در درون دست خلق مىكند ؛ هم‌چنان كه مورد مشابه آن وجود دارد كه سخنى را در درون درخت خلق كرد . نتيجه اين كار هم صحبت و سخن گفتن است .\r\n3 . مىگويند هنگام گناه كردن ، دست انسان به رنگ خاصى درمىآيد كه آن رنگ دلالت بر آن گناه مىكند ؛ همانند نشانه‌ها و علامت‌هايى كه در جاده‌ها گذاشته‌اند كه هر كدام دلالت بر دستورى و قانونى است . در واقعه اين علائم و نشانه ها با افراد مقابل خود سخن گفته و دستورى خاص مىدهند .\r\nبه نظر مىرسد نوع سومى كه بيان شده صحيح نيست .\r\nدر آيه‌ى بعد ( 66 ) هشدارى به بندگان مىدهد كه از سكوت و حرف نزدن دهان تعجّب نكنيد و از آن عبرت بگيريد . خدا مىگويد : چشم را كه وسيله‌ى ديدن شماست ، من خلق كرده‌ام و اگر بخواهم روزى آن را از شما خواهم گرفت . پايى كه وسيله‌ى حركت شماست ، من آفريده‌ام و روزى آن را از شما خواهم گرفت ؟ پس به اين قدرت‌هاى ظاهرى و معنوى خود مغرور نشويد ؛ زيرا اگر خدا بخواهد آن قدرت‌ها را از شما خواهد گرفت ؛ چنانچه در قيامت چنين كارى را در باره‌ى زبان انجام خواهد داد .\r\n\r\nبازگشت پيران به عالم كودكى\r\nدر ادامه ( در آيه 68 ) به عمر انسان اشاره كرده ، مىگويد : هر كه را عمر طولانى بدهيم ، در اواخر عمر او را به دوران كودكى برمىگردانيم و همانند يك كودك خواهد شد ؛ چنان ناتوانْ كه گاه از انجام كارهايى كه يك كودك\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nانجام مىدهد ، عاجز خواهد شد ؛ يا چنان به فراموشى دچار مىشود كه كوچك‌ترين و ريزترين نكات را به بوته‌ى نسيان مىسپارد .\r\nچندى پيش به ملاقات يكى از دوستان و بزرگان رفته بودم . يكى از پسران او آمد و چيزى به پدر داد و رفت . از پسر پرسيد :\r\n« تو كدام هستى و اسمت چيست ؟ بايست و پيغام مرا برسان ! »\r\nشخص جوان ديگرى را مىشناسم كه بر اثر سكته‌كردن ، توانايى يادگيرىاش را از دست داده است . نتيجه اين‌كه گرفتن قدرت‌هاى جسمى و روحى انسان براى خداوند كارى آسان است و در كمتر از لحظه‌اى و به وسيله يك سبب دنيايى مىتواند آن را از انسان بگيرد . آنچه در مغز انسان وجود دارد همانند ديسكت كامپيوترى است كه خداى متعال آن را در انسان جاسازى كرده است و مىتواند آن را هم بگيرد .\r\nبيان اين نكته‌ها براى ازبين بردن حالت غرور انسان است . در روايت نقل شده كه يكى از صفات پيامبر اسلام صلى الله عليه و آله آن بود كه در آخر مجلس و هر جا كه خالى بود مىنشست و به دنبال آن نبود كه در جايى مناسب شأن خود بنشيند . « 1 » آن حضرت در حديثى مىفرمايند :\r\nكسى كه به مجلسى وارد شده و منتظر احترام از طرف اهل مجلس باشد جايگاهش در آتش است . « 2 »\r\n\r\nكتاب شعور و نه شعر !\r\nدر آيه ى 69 سوره ى يس مىخوانيم :\r\n\r\n\r\n","description":"","footnote":"\r\n( 1 ) - / بحارالانوار ، ج 16 ، ص 240 ، به نقل از كتاب ( المحاسن ) : امام جعفر صادق عليه السلام مى فرمايد : « كان رسول الله صلى الله عليه وآله اذا دخل منزلًا قعد فى أدنى المجلس حين يدخل . »\r\n( 2 ) - / بحارالانوار ، ج 16 ، ص 240 : و روى أن رسول الله ، قال : مَن أحبّ أن يمثل له الرجال فليتبوء مقعده فى النار .\r\n","page_name":" 359 ","page_number":359},
  {"content":"\r\n\r\nوَمَا عَلَّمْنَاهُ الشِّعْرَ وَمَا يَنْبَغِي لَهُ إِنْ هُوَ إِلَّا ذِكْرٌ وَقُرْآنٌ مُبِينٌ .\r\nما هرگز شعر به او ( / پيامبر ) نياموختيم ، وشايسته او نيست ( شاعر باشد ) . اين ( كتاب آسمانى ) فقط ذكر و قرآن مبين است .\r\nخداى متعال خطاب به انسان‌ها مىفرمايد :\r\nاين دستوراتى كه در قالب كتابى به نام قرآن به پيامبر داده‌ام ، شعر نيست ؛ بلكه حرف‌هاى فطرى و وجدانى است كه هر انسان ، با وجدانى پاك آن را درك مىكند . برخى به قرآن به ديده‌ى يك كتاب شعر زيبا مىنگريستند .\r\nخداوند مىفرمايد : چنان نپنداريد كه قرآن همانند گلى خوشبو است كه به دست شما داده باشند تا آن را تزيين منازل و كارهاى خود كنيد ؛ بلكه همانند دارويى خوشبو و معطّر است كه طبيبى چون خداى بزرگ آن را براى انسان‌ها تجويز كرده تا دواى دردهايشان قرار دهند .\r\nمناسب است كه نكته‌اى تذكّر داده سپس بحث را ادامه بدهم . در روايات وارد شده كه خداى متعال به حضرت موسى عليه السلام فرمود :\r\nيَا مُوسى احبِبْنى وَ حَبِّبنى الى خَلْقى ؛\r\nاى موسى مرا دوست بدار و بندگانم را به دوست داشتن من هدايت كن !\r\nحضرت موسى گفت :\r\nيَا رَبّ انكَ لَتَعْلَمُ أنّه ليسَ أحدٌ أحبُّ الىَّ منك ، فكيف لى بقلوب العباد ؟\r\nاى خداى من ، تو ميدانى كه تو را از همه چيز بيشتر دوست دارم ؛ ولى چگونه مردم را به محبت تو هدايت كنم ؟\r\nخداوند فرمود :\r\nفَذَكِّرهم نعمتى وآلائى « 1 » ؛ .\r\nنعمت‌هاى مرا براى آن‌ها يادآورى كن !\r\n\r\n\r\n","description":"","footnote":"\r\n( 1 ) - / بحارالانوار ، ج 13 ، ص 351 ، ح 43 ، روايت از امام محمد باقر عليه السلام است .\r\n","page_name":" 360 ","page_number":360},
  {"content":"\r\n\r\n\r\nعسل‌ْدرمانى !\r\nيكى از نعمت‌هاى خداوند كه در قرآن هم به آن اشاره شده ، عسل مىباشد . عسل دواى تمامى مرض‌هاست . دواى تمام مرض‌ها در گُل وجود دارد . زنبور عسل ، شيره‌ى گل‌ها را مكيده و در هم آميخته و عسل را مىسازد ؛ لذاست كه مىگويند عسل براى هر مرضى فايده دارد . چندى پيش كتابى را كه فرانسوىها در باره‌ى عسل نوشته بودند ، مطالعه كردم كه در آن تمام مرض‌ها و چگونگى مداواى آن با عسل را نوشته بود ؛ به عنوان نمونه عسل « گل ختمى » براى مرض پوست ، عسل « گل گاو زبان » براى درد كليه و . . .\r\nدر حقيقت خداوند لابراتوارى به نام زنبور عسل آفريده است كه عسل توليدى او انواع مرض‌ها را درمان مىكند . در قرآن كريم از اين موضوع به « مُختَلِفٌ الوانُهُ » « 1 » تعبير شده است ؛ زيرا اگر تنها به گفتنِ تعبير « فيه شفاءٌ » اكتفا مىفرمود ، بندگان اشكال مىكردند كه مرض‌ها متفاوت است و يك دارو نمىتواند همه ى آن‌ها را درمان كند ؛ پس « مختلفٌ الوانه » دليل بر تفاوتِ عسَل‌هاست .\r\nخداى متعال هم در اين آيه مقصودش اين است كه خود قرآن و آياتش زيبا و چون عسل شيرين است ؛ اما قرآن را براى اين نخوانيد ؛ زيرا پيغمبرى برايتان فرستاده‌ايم كه در تلاش است تا شما را هدايت كرده ، از آتش جهنم نجات دهد . چنين پيغمبرى سزاوار تهمتِ شعرگويى و شاعر بودن نيست .\r\nكسانى شاعرند كه كلماتى را از خيال خود به هم وصل كنند و بدون اين‌كه در فكر جامعه باشند ، به فكر شهرت خويشند .\r\n\r\n\r\n","description":"","footnote":"\r\n( 1 ) - / نحل ، 69 .\r\n","page_name":" 361 ","page_number":361},
  {"content":"\r\n\r\n\r\nوجه تسميه‌ى انسان\r\nإِنْ هُوَ إِلَّا ذِكْرٌ وَ قُرْآنٌ مُّبِينٌ .\r\nانسان اطلاعاتى را در زندگى به دست مىآورد و تجربه‌هايى را كسب مىكند ؛ ولى در مواردى از آن‌ها غفلت كرده و غبار فراموشى بر روى آن‌ها مىنشيند ؛ لذا احتياج دارد تا كسى به او تذكر بدهد خداى متعال هم قرآن را براى تذكر به انسان‌ها نازل كرده است ؛ زيرا دنيا ، محل غفلت ، غرور و فراموشى است . در زبان عربى در تعريف انسان گفته‌اند :\r\nسُمىّ الانسانُ انساناً لِنسيَانِه ؛\r\nانسان را به خاطر فراموش‌كارىاش ( كه در زبان عربى نسيان گفته مىشود ) انسان ناميده‌اند .\r\nاين ذكر براى همه انسان‌هاست ؛ بعضى از آن استفاده مىكنند و بعضى استفاده نمىكنند . آن‌هايى كه استفاده مىكنند ، دلشان زنده است ؛ ولى كسانى كه استفاده نمىكنند ، زنده‌دل نيستند .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nدرس بيست و چهارم آيات 73 - / 69\r\nوَمَا عَلَّمْنَاهُ الشِّعْرَ وَمَا يَنبَغِي لَهُ إِنْ هُوَ إِلَّا ذِكْرٌ وَقُرْآنٌ مُّبِينٌ « 69 » لِيُنذِرَ مَن كَانَ حَيّاً وَيَحِقَّ الْقَوْلُ عَلَى الْكَافِرِينَ « 70 » أَوَ لَمْ يَرَوْا أَنَّا خَلَقْنَا لَهُم مِّمَّا عَمِلَتْ أَيْدِينَا أَنْعَاماً فَهُمْ لَهَا مَالِكُونَ « 71 » وَذَلَّلْنَاهَا لَهُمْ فَمِنْهَا رَكُوبُهُمْ وَمِنْهَا يَأْكُلُونَ « 72 » وَلَهُمْ فِيهَا مَنَافِعُ وَمَشَارِبُ أَفَلَا يَشْكُرُونَ « 73 »\r\nما هرگز شعر به او [ / پيامبر 
  ] نياموختيم و شايسته‌ى او نيست ( شاعر باشد ) ؛ اين ( كتاب آسمانى ) فقط ذكر و قرآن مبين است . تا افرادى را كه زنده‌اند بيم دهد ( و بر كافران اتمام حجت شود ) و فرمان عذاب بر آن‌ها مسلم گردد . آيا نديدند كه از آنچه با قدرت خود به عمل آورده‌ايم چهار پايانى براى آنان آفريديم كه آنان مالك آن هستند ؟ ! و آن‌ها را رام ايشان ساختيم ، هم مركب آنان از آن است و هم از آن تغذيه مىكنند ؛ و براى آنان بهره‌هاى ديگرى در آن ( حيوانات ) است و نوشيدنىهاى گوارا ؛ آيا با اين حال شكرگزارى نمىكنند ؟ !\r\n\r\nآدمى و حركت\r\nحركت انسان وابسته به احساسات اوست . وقتى احساسات انسان برانگيخته شود ، حركت براى به دست آوردن آن موضوعى كه احساس را بر انگيخته ، آغاز مىشود ؛ حال آن موضوع ، حق باشد يا باطل ؛ يعنى گاهى\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاحساسات انسان به صورت حق و در موقعيتى صحيح برانگيخته مىشود ؛ اماگاهى اين احساس در موقعيتى باطل و نادرست بروز مىكند .\r\nداستان خوانى و قصّه‌گويى يكى از عوامل برانگيختن احساسات انسان‌هاست . اگر قصّه داراى مضمونى الهى و حقيقى باشد ، انسان را به راه مستقيم هدايت وراهنمايى مىكند و اگر محتوايى باطل و شيطانى داشته باشد ، احساسات فرد را به راه باطل هدايت خواهدكرد ؛ از اين جهت است كه خداى متعال در قرآن كريم اگر نامى از قصه وداستان به ميان آورده ، در برخى آيات كلمه‌ى « بالحق » را هم با آن همراه كرده است تا بفهماند قصه‌هايى كه در قرآن ذكر شده ، جهت ايجاد احساسات پاك و ايجاد تحرك براى رسيدن به كمال نهايى است ؛ به عنوان نمونه مىفرمايد : واتلُ عليهم نبأ ابنى آدم بالحق . . . « 1 »\r\nوداستان دو فرزند آدم را به حق بر آنها بخوان . .\r\nبهترينِ شعر دروغترين آن است .\r\nواژه‌ى « شعر » كه در اين آيه به كار رفته ، از شعور گرفته شده و به معناى احساسات مىباشد . اين كه به انسان شعرگو ، شاعر مىگويند ، به علت آن است كه شاعر قدرتى دارد كه احساسات انسان‌ها را برمىانگيزد . به همين دليل كمتر پيش مىآيد كه شعر حامل پيامى باشد ؛ زيرا در پى ايجاد احساسى زيبا يا احساسى نفرت‌انگيز از يك موضوع است ؛ لذا به دنبال القاى پيامى مهم به شنونده و خواننده نيست ؛ گرچه خيلى از شعرها علاوه بر ايجاد انگيزه ، پيام‌هاى زيبا و جالبى نيز دارند ؛ اما در هر صورت قالب كلى شعر حالتى احساسى دارد و اگر شاعر بخواهد شعرى زيبا بگويد به طورطبيعى از بحث اصلى فاصله خواهد گرفت ؛ در اين باره گفته‌اند :\r\n\r\n\r\n","description":"","footnote":"\r\n( 1 ) - / مائده ، 27 .\r\n","page_name":" 364 ","page_number":364},
  {"content":"\r\n\r\nأعذبُ الشّعرِ اكذَبهُ . « 1 »\r\nبهترين شعر ، دروغترين شعر است !\r\nاز طرفى در بسيارى از شعرها شاعران براى زبيايى شعر و ايجاد احساسات در شنونده ، مبالغه‌هاى باورنكردنى انجام مىدهند .\r\n\r\nنمونه‌اى از اغراقات شاعرانه\r\nمُتنبّى يكى از شاعران عرب ، شعرى سروده و از حالات خود چنين گفته است كه من به خاطر آن موضوع چنان لاغر و نحيف شدم كه اگر مرا در سر قلم نى بگذارند نويسنده مرا نخواهد ديد . اين گونه مبالغات و ايجاد احساسات در قالب شعر كارى معمولى است ؛ در حالى كه در دنياى واقعى چنين حالاتى براى انسان پيش نمىآيد .\r\nوَ مَا عَلّمناهُ الشّعر .\r\nاين جمله بيانگر آن است كه آموزه‌هاى پيامبر ، علم الهى است ؛ در حالى كه زبان شعر ، زبانى علمى نيست ؛ پس آنچه را پيامبر اسلام بيان مىكنند ، شعر نيست ؛ بلكه كتابى هدايت‌گر است كه قرآن نام دارد .\r\nدر زمان بعثت پيغمبر اسلام صلى الله عليه و آله عرب جاهلى فرهنگ ، ارزش‌ها و تاريخ خود را در شعر جمع‌آورى كرده بود و از اين جهت شعر در آن زمان از بلاغت و فصاحت برخوردار بود ؛ اما در همين زمان با نزول تدريجى آيات قرآن عرب‌ها كم‌كم متوجه شدند كه فصاحت و بلاغت قرآن چيزى بالاتر از شعرهاى شاعران زمان است ؛ تا جايى كه هيچ نوشته‌اى را ياراى مقابله با آن نيست .\r\nخلاصه اين‌كه وقتى انسان مىخواهد حقيقتى را بگويد ، نبايد به‌گونه‌اى بيان كند كه تأثيرات منفى داشته باشد ؛ بعضى در كلام خود از مبالغاتى\r\n\r\n\r\n","description":"","footnote":"\r\n( 1 ) - / الاصابة ، ابن حجر ، ص 3 .\r\n","page_name":" 365 ","page_number":365},
  {"content":"\r\n\r\nاستفاده مىكنند كه صحيح نيست و باعث مىشود تا شنوندگان دچار شك و شبهه شوند . به عبارت ديگر وقتى انسان نوشته‌ى مبالغه‌آميزى را مىخواند ، مىگويد : اين قسمت از سخن كه صحيح نيست ؛ پس حتماً ساير سخنان او هم صحيح نمىباشد . بايد مواظب بود كه حرفى كه بيان مىكنيم ، دقيق باشد .\r\n/ ب\r\n\r\nپيامبرى كه « نذير عُريان » بود ! /\r\nدر كتاب « تفسير امام حسن عسكرى عليه السلام » در تفسير آيه‌ى وَ جَادِلْهُم بالتّى هى أحسن ؛ « 1 » و با آنها به روشى كه نيكوتر است ، استدلال ومناظره كن ، چنين گفته است كه اگر مطلب حقّى را بيان مىكنيد كه مطلب حق ديگرى را ثابت كنيد ، جدال به احسن كرده‌ايد ؛ يعنى وقتى مىخواهيد حرف درستى را بيان كنيد ، با زبان نيك آن را بگوييد . اما موارد ديگرى وجود دارد كه جدال به احسن نيست و شامل بيان نيك نمىشود ؛ مثل آن جايى كه با يك سخن باطل ، قصد داريد مطلبى درست و به حق را اثبات كنيد ، يا اين‌كه سخن حقى را انكار كنيد به اين فكر كه اگر آن را قبول كنيد ، كار باطلى ثابت خواهد شد . « 2 » مقصود از بيان اين نكات اين است كه اگر به دنبال هدفى درست هستيم ، ابزار و وسايلى كه ما رابه هدف خواهد رساند ، هم بايد وسايل درست و صحيحى باشند . نبايد براى رسيدن به هدف صحيح ازابزار نادرست و باطل استفاده كنيم ؛ زيرا ابزار باطل ما را به راستى هدايت نمىكند .\r\nوَ مَا علّمناهُ الشّعر و ما ينبغى له .\r\nيعنى سزاوار پيغمبر صلى الله عليه و آله نيست كه او را شاعر بناميد ؛ زيرا او پيغمبرى است كه در باره‌ى خودش گفته است :\r\n\r\n\r\n","description":"","footnote":"\r\n( 1 ) - / نحل ، 125 .\r\n( 2 ) - / بحارالانوار ، ج 2 ، ص 125 ، كتاب العلم ، باب 17 ، ح 2 .\r\n","page_name":" 366 ","page_number":366},
  {"content":"\r\n\r\nانَا النَّذيرُ العريان ؛ « 1 »\r\nمن پيغمبرى هستم كه به صورتى واضح و آشكار با شما سخن مىگويم\r\nمن همان پيغمبرى هستم كه وقتى آيه‌هاى قرآن بر من وحى مىشد از شدت فشار آن تكان مىخوردم ، عرق سراسر بدنم را فرا مىگرفت ؛ از چنين پيغمبرى بعيد است كه شاعر باشد ، و با گفتن اشعارى مردم را بگرياند يا بخنداند . به زندگى سراسر نورانى اين پيامبر نگاه كنيد . او به امانت دارى شُهره بود و بيشترين اوقات شبانه روز را به عبادت مىگذراند ، اين چنين وضعيتى حال يك شاعر نيست .\r\n/ ب\r\n\r\nپرحرفى و بىعملى شاعران /\r\nفردى كه مىخواهد جامعه‌اى را اصلاح كرده و در آن تغييراتى اساسى و بنيادين ايجاد كند ، نمىتواند شاعر باشد ؛ زيرا افرادى چون شاعران و ساحران در كارهاى خود به نتيجه نمىرسند . در قرآن كريم مىخوانيم :\r\nوَ لَا يُفلحُ السّاحِرُ حَيْثُ أتى . « 2 »\r\nوساحر هر جا رود رستگار نخواهد شد .\r\nساحر ادّعا مىكند كه توان رفتن به آسمان‌ها و زمين را دارد و كارهاى خارق‌العاده‌اى انجام مىدهد ؛ ولى اگر ساحران چنين قدرتى داشتند فكرى به حال و روز خود مىكردند تا اين همه در بدبختى نباشند . شاعرها همچنين هستند كه در باره خيلى از موضوع‌ها شعر مىگويند ؛ ولى توانايى رسيدن به آن را ندارند ؛ يا اين‌كه خودشان به دنبال آن نمىروند . در باره‌ى شعرا ، قرآن كريم اينچنين مىگويد :\r\nوالشُّعَرَاءُ يَتَّبِعُهُمْ الْغَاوُونَ . أَلَمْ تَرَ أَنَّهُمْ فِي كُلِّ وَادٍ يَهِيمُونَ ؟ وَ أَنَّهُمْ يَقُولُونَ مَا\r\n\r\n\r\n","description":"","footnote":"\r\n( 1 ) - / ميزان الحكمة ، ج 4 ، ص 2818 .\r\n( 2 ) - / طه ، 69 .\r\n","page_name":" 367 ","page_number":367},
  {"content":"\r\n\r\nلَا يَفْعَلُونَ . « 1 »\r\nشاعران كسانى هستند كه گمراهان از آنان پيروى مىكنند . آيا نمىبينى آنها در هر وادى سرگردانند . وسخنانى مىگويند كه ( به آنها ) عمل نمىكنند .\r\nدر حالى كه يك مصلح بزرگ چون حضرت على عليه السلام مىفرمايد :\r\nواللهِ ما أمرتُكم بطاعةٍ الا وقد ائتمرتُ بها ، ولانهيتُكم عن معصية الا وقد انتهيتُ عنها « 2 » ؛\r\nبه خدا سوگند ، هيچ طاعتى نيست كه شما را به آن امر كرده باشم مگر اينكه خود به آن عمل كرده‌ام ، و هيچ گناهى نيست كه شما را از آن نهى كرده باشم مگر اينكه خود از آن اجتناب كرده‌ام .\r\nدر حالى كه / ب‌نوعِ شعرا تنها در حوزه‌ى توليد سخن توانا هستند / ؛ سخنان موزون و زيبايى مىگويند و انسان‌ها را به انجام كارى تشويق مىكنند ؛ ولى خودشان حاضر به انجام آن نمىشوند ؛ يا دست كم اهتمام به انطباق رفتار خويش با گفتار خود ندارند .\r\n\r\nداستان شاعر ترسو !\r\nحَسّان‌بن ثابت يكى از اصحاب پيامبر اسلام صلى الله عليه و آله و شاعر آن حضرت بود ؛ اما در عين حال آدم ترسويى بود . در يكى از جنگ‌ها تعدادى از مسلمانان در قعله‌اى در مدينه به نام ( قلعه ى فارع ) سنگر گرفته بودند . صفيّه عمّه ى پيامبر مىگويد : يك يهودى را ديدم كه اطراف قلعه را جستجو مىكرد ، ترسيدم كه او نقاط ضعف قلعه را پيدا كند و از آنجا دشمن به ما حمله كند . به حسان بن ثابت گفتم :\r\n\r\n\r\n","description":"","footnote":"\r\n( 1 ) - / شعرا ، 224 - / 226 .\r\n( 2 ) - / تأويل الآيات ، ص 124 .\r\n","page_name":" 368 ","page_number":368},
  {"content":"\r\n\r\n« برو و مقابل آن مرد بايست تا به ما تعرّض نكند . » حسان گفت :\r\n« تو خوب مىدانى كه كار من نيست ! »\r\nصفيّه خودش دست به‌كار شد ، سلاحى برداشت و يهودى را كشت . بعد به حسان گفت :\r\n« برو سازوبرگ وسلاح آن مرد بردار ! » حسان از جسد مُرده هم مىترسيد و اين كار را هم قبول نكرد و انجام نداد . « 1 »\r\nبا اين پيش‌زمينه كه در مورد شاعران وجود دارد ، سزاوار نيست بگوييم پيغمبرى كه براى اصلاح جامعه آمده و خود هم سمبل اصلاح است ، فردى شاعر و شعرگوست .\r\nانْ هُوَ الّا ذِكرٌ و قُرآنٌ مُبين .\r\nذكر يعنى حقايقى كه در فطرت انسان نهاده شده و وجدان انسانى هم آن را پذيرفته است . اين حقايق وجدان‌ها را بيدار مىكند . قرآن مبين هم ذكرْ و بيدارگرِ وجدان‌هاست . وقتى وجدان انسانى از خواب غفلت بيدار شد ، به دنبال عمل مثبت و خيرخواهى خواهد رفت .\r\nقرآن كتابى است كه برنامه‌ى كامل براى زندگى در تمام جنبه‌ها دارد .\r\nيعنى قرآن اوّل ذكر است ، و موعظه و توجيه مىكند ، وقتى كه انسان بيدار شد ، برنامه يك زندگى هوشمندانه و عاقلانه را به او مىدهد .\r\nآيه‌اى در قرآن در باره‌ى قصاص آمده كه اين موضوع را به گونه‌اى زيبا بيان مىكند . خداى متعال در سوره‌ى بقره مىفرمايد :\r\nوَ لَكُمْ فِى القِصَاصِ حَياةٌ يَا أوُلىِالألْباب ؛ « 2 »\r\nو براى شما در قصاص زندگى است اى صاحبان بصيرت !\r\nاين آيه در عين حالى كه مختصر است مضامين بسيار بالايى دارد . همين آيه را به تمام جهانيان نشان دهيد كه آيا دو كلمه مختصر و مفيد كه قادر باشد تمام مشكلات قانونى قصاص را حلّ كنيد ، مثل اين آيه پيدا مىكنيد . ديگر\r\n\r\n\r\n","description":"","footnote":"\r\n( 1 ) - / بحارالانوار ، ج 20 ، باب غزوة الاحزاب ، ص 244 ، ح 9 .\r\n( 2 ) - / بقره ، 179 .\r\n","page_name":" 369 ","page_number":369},
  {"content":"\r\n\r\nآيات قرآن همچنين حالتى دارد و هر كدام بيان‌كننده‌ى قانونى الهى است .\r\nنمونه‌ى ديگر در باره‌ى مسائل ازدواج و طلاق كه با بيانى زيبا و كوتاه ذكر شده در سوره‌ى بقره چنين آمده است :\r\nوَ لَهُنَّ مِثلُ الذَّىِ عَلَيهِنَّ بِالمَعروُفِ وَ لِلّرِجَالِ عليهنَّ درجة ؛ « 1 »\r\nو براى زنان ، همانند وظايفى كه بر دوش آنهاست ، حقوق شايسته‌اى قرار داده شده ؛ ومردان به ميزانى بر آنان برترى دارند .\r\nقانون‌هاى كشورهاى مختلف دنيا را اگر جمع كنيم ، خواهيم ديد كه قرآن كريم آن را در جمله‌اى روشن ، رسا و دقيق بيان كرده است .\r\n/ ب\r\n\r\nقرآن و توصيه به حفظ محيط زيست !\r\nقرآن مىفرمايد :\r\nوَ لَا تُفسِدُوا فِى الأَرضِ بَعدِ إِصَلاحِهَا ؛ « 2 »\r\nبعد از اصلاح زمين در آن فساد نكنيد .\r\nيكى از مسائل مهم و پيش روى انسان محيط زيست و مشكلات مربوط به آن است كه دغدغه‌ى بشر حفظ سلامت آن و مبارزه با آلودگى آن است .\r\nامروزه دولت‌ها و مجامع بين المللى در پى كم كردن اثرات گازهاى گل خانه‌اى بر روى محيط زيست هستند ، تمام اين دغدغه‌هاى فكرى بشر را خداى متعال در اين جمله خلاصه كرده است .\r\nبنده از اين آيه ، 17 مورد از مسائل قانونى جامعه امروز را استفاده كردم كه نمونه‌ى بارز آن سيگار كشيدن در محيطهاى بسته است كه انسان را به مشكلات زيادى دچار كرده كه مجبور شده است به خاطر آن قوانينى را مبنى بر ممنوع بودن آن وضع كند . البته در اين باره شايد اشكال كنيد كه در آيه‌ى « ولا تفسدوا فى الارض » كلمه « الارض » گفته شده و سيگار كشيدن جو\r\n\r\n\r\n","description":"","footnote":"\r\n( 1 ) - / بقره ، 228 .\r\n( 2 ) - / اعراف ، 56 .\r\n","page_name":" 370 ","page_number":370},
  {"content":"\r\n\r\nآسمان و هوا را آلوده مىكند و ربطى به آلودگى زمين ندارد ؛ پس نمىتوانيد از اين آيه ممنوع بودن سيگار را برداشت كنيد ؛ ولى در جواب اشكال مىگوييم :\r\nواژه « ارض » تمام آن چه را كه در زمين وجود دارد شامل مىشود و تنها روى خود زمين مراد نيست بلكه فضاى زمين هم جزو زمين به حساب مىآيد .\r\n/ ب\r\n\r\nتهران و « هواى وارونه » !\r\nنمونه‌ى روشن در اين مورد آلودگى شهرهاى بزرگ و در اين شهرى مانند تهران كه بيشترين سهم آلودگى شهر را ماشين‌ها و خصوصاً موتورها دارند و به يقين اگر مىتوانستيم آمارگيرى كنيم ، اين نتيجه به دست مىآيد كه اين آلودگى سبب بسيارى از مرگ‌هاست . مردم سوار موتور شده و خيابان‌ها را يكى پس از ديگرى طى مىكنند ؛ اما توجه ندارند كه دود موتور آن‌ها چه ضرر و زيان‌هايى به مردم ديگر و محيط زيست عمومى شهر وارد مىكند .\r\nاين كه هر از گاهى اعلام مىكنند كودكان ، افراد سالمند و مريض‌هاى قلبى در فلان روز به خاطر آلودگى هوا بيرون نيايند ، به دليل همين بى توجهى برخى افراد است كه با وسيله نقليه خود محيط ناپاك براى ديگران مىسازند .\r\nپزشكان به روزهايى كه هوا در آن آلوده است ، « هواى وارونه » مىگويند .\r\nدر اين روزها فضا سنگين‌تر مىشود ؛ به گونه‌اى كه دودهاى پخش‌شده در هوا به بالاى فضا نمىرود و در پايين باقى مىماند . به يقين مواردى پيش آمده و ديده‌ايد كه شخصى ماشين‌اش خراب شده و كنار جاده نگه داشته و لاستيكى را آتش زده است و مشغول تعمير ماشين است . بعد از درست شدن ماشين بدون توجه به روشن بودن آن لاستيك ، سوار ماشين شده به راه خود ادامه مىدهد ؛ ولى دود ناشى از سوختن لاستيك فضاى بسيارى را\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nآلوده مىكند . ضرر و زيان‌هاى ناشى از اين كار متوجه آن شخص است .\r\nكوتاه سخن اين‌كه اگر به ريسمان محكم الهى - / يعنى قرآن كريم - / چنگ زده و از دستورات نورانى و نجات‌بخش آن الهام بگيريم ، دنيا و آخرت ما اصلاح خواهد شد و سزاوار نيست كه اين چنين كلامى را كه وحى خداوند است ، شعر بناميم و آورنده‌ى آن را شاعر بخوانيم . كدام شعر ، متضمّن اينهمه اصلاح‌گرى است ؟\r\n\r\nبيدارگرى قرآن\r\nدر آيه‌ى ( 70 ) مىخوانيم :\r\nلِيُنْذِرَ مَنْ كَانَ حَيّاً .\r\nتا افرادى را كه زنده‌اند بيم دهد .\r\nدر تفسير آيه‌ى قبل گفتيم كه قرآن ذكر است و به انسان بيدارباش داده و بعد از آن برنامه‌ى زندگى را برايش تدوين مىكند . حال در اين آيه مىفرمايد كه قرآن فرستاده شده است تا به انسان‌هاى زنده و بيدار بيم دهد و آنان را از عاقبت كارهايشان بترساند ؛ البتّه اين كه قرآن انسان‌ها را بيم مىدهد به خاطرآن است كه انسان زنده است و توانايى استفاده از نعمت‌هاى خداوند را دارد و يكى از نعمت‌هاى بزرگ خداوند همين قرآن كريم است ؛ لذا خداى متعال به بندگان هشدار مىدهد كه از اين نعمت بزرگ استفاده كنيد ؛ مبادا از آن غفلت ورزيد . و اين هم به خاطر آن است كه انسان مرده ، كارى نمىتواند بكند تا لازم باشد در باره‌ى كارهايش به او توصيه‌هايى بيان شود .\r\nدر زبان فارسى ضرب‌المثلى وجود دارد كه مىگويد :\r\n« در خانه اگر كس است ، يك حرف بس است . » در مقابلْ عرب‌ها هم مثالى دارند كه مىگويند :\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n لَقَد اسمَعْت‌َلَونَادَيت‌َحَيّاً * وَ لكِنْ لَا حَياةَ لِمَن تُنادى \r\nحيات و زندگى واقعى همان زندگىاى است كه قلب انسان باز باشد و بتواند دانه‌هاى زنده‌ى علم و حكمت را در زمين دل خود جذب كند ؛ همانند زمين حاصل‌خيزى كه دانه‌هاى زنده و قابل رشد را به راحتى جذب كرده و با آب و املاح و نور آسمان ، آن را در دل خود پرورش مىدهد به درختى تنومند تبديل مىكند ؛ اما اگر آن زمين همانند دل مرده‌اى باشد ، هر مقدار هم كود يا آب بريزيم ، چيزى را در دل خود رشد نخواهد داد ؛ زيرا استعداد آن كار را در خود ايجاد نكرده است .\r\n\r\nتمام قرآن ، حقيقت واحدى است\r\nيكى از شيوه‌هاى رايج قرآن اين است كه در ابتداى هر سوره ، مختصرى از مطالبِ سوره را بيان مىكند و در آيه‌هاى بعدى همان موضوع را به‌گونه‌اى گسترده مورد بحث و بررسى قرار مىدهد ؛ به عنوان نمونه در ابتداى همين سوره‌ى مورد بحث ، خداى متعال ( در آيات 8 - / 6 ) فرموده است :\r\nلِتُنْذِرَ قَوْماً مَّا أُنْذِرَ آبَاؤُهُمْ فَهُمْ غَافِلُونَ . لَقَدْ حَقَّ الْقَوْلُ عَلَى أَكْثَرِهِمْ فَهُمْ لَا يُؤْمِنُونَ . إِنَّا جَعَلْنَا فِي أَعْنَاقِهِمْ أَغْلَالًا فَهِىَ إِلَى الْأَذْقَانِ فَهُم مُّقْمَحُونَ .\r\nاين آيات انذار و بيم است ؛ منتهى براى كسانى كه « حق القول عليهم » ؛ يعنى كسانى كه انذار شدند ؛ ولى از آن بهره‌اى نبردند .\r\nدر آيه‌هاى ابتدايى چنان فرمود و در اين آيه‌ها نيز همان موضوع را به‌گونه‌اى ديگر تفصيل داده است . خداى متعال در اين آيه مىفرمايد :\r\nلِيُنْذِرَ مَنْ كانَ حَيَّاً وَ يَحِقَّ القَولُ عَلَى الكَافِرين .\r\nربط بين اين‌ها در عبارت‌هايى است كه در اين دو آيه وجود دارد . در آيه‌هاى ابتدايى « لايؤمنون » گفته و در اينجا « كافرون » آمده است ، يا در آنجا « حَقَّ القولُ » آورده و در اينجا « يَحقَّ القول » گفته است . اين حكايت از\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nحقيقت واحدى است كه در تمام آيه‌ها و سوره‌هاى قرآن وجود دارد . از طرفى اين‌كه انسان انتهاى سخن خود را به ابتداى كلامش ربط دهد ، خود كارى بديع و نيكو است و حاكى از مهارت فرد در سخن‌گفتن مىباشد .\r\nدر آيه‌ى ( 71 ) خداوند مىفرمايد :\r\nأَوَلَمْ يَرَوْا أَنَّا خَلَقْنَا لَهُمْ مِمَّا عَمِلَتْ أَيْدِينَا أَنْعَاماً فَهُمْ لَهَا مَالِكُونَ .\r\nآيا نديدند كه از آنچه با قدرت خود به عمل آورده‌ايم چهارپايانى براى آنان آفريديم كه آنان مالك آن هستند .\r\nقرآن كريم با بيان اين آيات مىخواهد بينش و آگاهى به انسان‌ها بدهد ؛ به عنوان مثال شما نزد پزشك مىرويد و مىگوييد : مريض هستم ، پزشك مىگويد :\r\n« همين غذاى معمولى روزانه‌ات را كه نان و پنير و سبزى است ، بخور خوب خواهى شد ! » نزد پزشك ديگرى مىرويد و مىگوييد :\r\n« فلان داروى چينى را تهيه كن و مصرف نما تا خوب شوى . »\r\nقرآن طبيبى ماهر است كه براى انسان غذاى روحى مناسب را تهيه كرده و در آيات متعددى به حيوانات مختلف و خوردن گوشت آن‌ها اشاره كرده است ؛ منتهى هدف اصلى از بيان اين مطالب آن است كه به انسان‌ها تذكر دهد كه آيا شما نعمت‌ها را نمىبينيد ؟ اين حيوانات را ما به دست قدرت خودمان خلق كرديم . حال كه از آن‌ها استفاده مىكنيد شكر نعمت را هم به جا آوريد .\r\n/ ب\r\n\r\nدر حقيقت مالك اصلى خداست !\r\nمعمولًا انسان‌ها دو گونه غذا تهيه مىكنند : يا غذاى آماده را از بيرون خريدارى كرده و استفاده مىكنند و يا غذايى را در خانه تهيّه مىكنند . معلوم\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاست كه غذاى منزل بهتر و با ميل و سليقه‌ى افراد خانواده مناسبتر مىباشد .\r\nخداى متعال هم مىفرمايد :\r\nمِمَّا عَمِلَتْ أَيْدِينَا ؛\r\nآن چيزهايى كه ما به دست قدرت خودمان آفريديم .\r\nمقصود اين است كه ما با توجه به خصوصيات جوامع مختلف ، حيوانات و خوراكىهاى متنوعى را آفريديم . به عنوان نمونه موقعيت كويرى و بيابانى جزيرةالعرب اقتضاى آن را دارد كه حيوانى چون شتر را بيافريند كه قدرت استفاده از خارهاى بيابانى و تحمل تشنگى را دارد و مىتواند چند روزى را بدون آب و غذا سپرى كند . از طرفى بر كوهان شتر مقدارى پى و چربى خلق كرده كه مىتوان در موقعيت‌هاى ضرورى از آن استفاده كرد ؛ يا اگر احتياج به آب داشتيد ، مىتوانيد شتر را سربريده و از آب درون بدن آن استفاده كنيد .\r\nخداى متعال مىفرمايد : آفريدن حيوانات با توجه به موقعيت و وضع آب و هواى مناطق مختلف است .\r\nواژه‌ى « ايدى » كه به معناى دست‌ها مىباشد ، دراين جا به معناى قدرت و سلطه است . در بحث فقهى و اصولى قانونى وجود دارد كه عَلى اليَدِ مَا اخذَت حَتّى تُؤدّى ؛\r\nاگر انسان بر چيزى ( كه حق ديگرى است ) تسلّط پيدا كرد ، بايد آن را برگرداند .\r\nدر اين جمله واژه‌ى « على اليد » به معناى سلطه داشتن آمده است .\r\nدر آيات قرآن هم نمونه اين معنا وجود دارد كه خداوند مىفرمايد :\r\nيَدُ اللَّهِ فَوقَ ايديهِم ؛ يعنى دست خدا بالاى همه دست‌ها است .\r\nدر اين آيه مقصود اين است كه قدرت خداى متعال بالاتر از همه‌ى قدرت‌هاست .\r\nدر آيه‌ى مورد بحث هم واژه « ايدينا » به معناى قدرت و حكمت است ؛\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nيعنى خدا مىفرمايد : ما با قدرت و حكمتى كه داريم ، موجودات را خلق كرده‌ايم .\r\n« مِمَّا عَمِلَتْ أَيْدِينَا »\r\nعمل به معناى اثرى است كه بر روى اشيا گذاشته مىشود . انسان با توجه و با كارْكرد خود اثرى را از خود به جا مىگذارد ؛ ولى خداى متعال در قبالِ كارهايى كه انجام مىدهد ، متقبِّلِ رنج و زحمت نمىشود « 1 » : به محض اين كه دستور بدهد آن كار خود به خود انجام خواهد شد .\r\n« مِمَّا عَمِلَتْ أَيْدِينَا أَنْعَاماً »\r\nواژه‌ى « انعام » از كلمه‌ى « نعم و نعمة » گرفته شده است ؛ از آن جايى كه حيوانات چهارپا فوايد بسيار زيادى دارند و براى انسان نعمت بزرگى به حساب مىآيد ، در زبان عربى به اين گونه حيوانات انعام گفته شده است .\r\n« فَهُم لَها مَالِكون »\r\nانسان‌ها در ظاهر مالك اين چهارپايان هستند ؛ اما در حقيقت مالك اصلى خداست ؛ زيرا او اين‌ها را به وجود آورد است . گرچه گفتيم كه خداوند همانند انسان‌هابراى به وجود آورد ، زحمتى نكشيده است ؛ اما اين گونه تعبير مىكند كه ما زحمت كشيده ، آن‌ها را به وجود آورديم تا شما انسان‌ها آن‌ها را مالك شده و استفاده كنيد .\r\nمالك آنها بودن يعنى چه ؟\r\n/ ب\r\n\r\nگاوميشى تحت اراده‌ى بچّه‌اى !\r\n1 . به معناى ملكيَّت و صاحب شدن به اين معنا كه بگوييم انسان مالك و صاحب آن حيوانات است .\r\n\r\n\r\n","description":"","footnote":"\r\n( 1 ) - / تعابيرى از اين دست بارها در قرآن آمده است : قَالَ رَبُّكَ هُوَ عَلَىَّ هَيِّنٌ ونيز : انّ ذالك على اللّه‌يسير . مريم ، 9 و حج ، 70 .\r\n","page_name":" 376 ","page_number":376},
  {"content":"\r\n\r\n2 . به معناى قدرت بر آن‌ها داشتن ، به اين معنا كه انسان مالك آن حيوانات است و بر آن‌ها تسلط دارد ؛ گرچه در ظاهر برخى ازاين چهارپايان هيكل و جثه‌اى بزرگ‌تر از انسان دارند و زور و قدرت آن‌ها بيشتر از انسان است ؛ اما خداوند چنان قدرتى به انسان داده است كه آن حيوانات بزرگ در مقابل انسان رام هستند .\r\nدر برخى از مناطق كه مردم گاوميش نگه‌دارى مىكنند ، گاهى ديده مىشود كه بچه‌اى كوچك افسار چندين گاوميش را گرفته و براى چرا به صحرا مىبرد . اگر اين جا به ظاهر نگاه كنيم ، كودك چند ساله ، توان مقابله با اين گاوميش را ندارد ؛ اما خداى متعال به حكمت خود چنان كرده است كه آن چهارپايان در مقابل انسانى كوچك رام و بى آزار شده‌اند . در مقابل برخى حيوانات هستند كه گرچه جثه‌اى كوچك‌تر از انسان دارند ؛ اما در مقابل انسان مىايستد ، به عنوان نمونه ؛ گربه‌اى را به خانه آورده و تربيت كنيد ، بالاخره بعد از مدّتى با كارهايش شما را اذيت خواهد كرد و در مقابل قدرت ناچيز او ناتوان خواهيد شد .\r\nسپس در آيه‌ى 72 مىخوانيم :\r\nوَذَلَّلْنَاهَا لَهُمْ فَمِنْهَا رَكُوبُهُمْ وَمِنْهَا يَأْكُلُونَ .\r\nو آنها را رام ايشان ساختيم ، هم مركب آنان از آن است و هم از آن تغذيه مىكنند .\r\nاين آيه بيان همان مطلبى است كه در بالا اشاره كرديم كه خداوند حيوانات را در مقابل انسان ذليل و خوار مىكند ؛ چنان كه انسان برخى از آن‌ها را براى خود وسيله سوار شدن و برخى را وسيله خوراك قرار مىدهد .\r\nماشين‌هاى امروزى كه آهن پاره‌هايى بيش نيستند ، تنها براى سوار شدن خوب هستند ؛ اما حيواناتى مثل شتر هم وسيله سوار شدن است و هم مىتواند درمواقع اضطرارى جلوى گرسنگى و تشنگى انسان را بگيرد و\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nانسان را نجات دهد .\r\nسپس در آيه‌ى 73 مىخوانيم :\r\nوَلَهُمْ فِيهَا مَنَافِعُ وَمَشَارِبُ أَفَلَا يَشْكُرُونَ .\r\nو براى آنان بهره‌هاى ديگرى در آن ( حيوانات ) است ، ونوشيدنيهايى گوارا ، آيا با اين حال شكرگزارى نمىكنند ؟\r\nعلاوه بر اين كه اين حيوانات چهارپا براى سوارى و خوردن مورد استفاده قرار مىگيرند ، از ساير اجزاى بدنشان مثل پوست ، كرك يا پشم استفاده‌هاى زيادى مىشود .\r\n/ ب\r\n\r\nتهيّه‌ى كود از خون گاو !\r\nدر يكى از مسافرت‌هايم به كشور فرانسه ، به يكى از شهرهاى دور اين كشور رفته و از يكى از كشتارگاه‌هاى آنجا ديدن كردم . در آن كشتارگاه گاو را مىكشتند و از تمام اجزاى آن استفاده مىكردند و چيزى را دور نمىريختند .\r\nحتى آبى كه با آن گاو را مىشستند و با خون مخلوط شده بود ، وارد مخزنى مىشد . در آن مخزن ، آب از خون جداسازى مىشد و از خون كود درست مىكردند و آب را هم تصفيه كرده ، دوباره براى شستشو استفاده مىكردند .\r\nپرسيدم : زهردان گاو را چه كار مىكنيد .\r\nگفتند : زهردان گاو براى ما خيلى مفيد است و برخى از داروها را از زهر داخل زهردان تهيه مىكنيم .\r\nدر هر صورت در اين موجودات چهار پا منفعت‌هايى وجود دارد كه خداوند به خاطر ما انسان‌ها خلق كرده است و اين آيه خداوند كه مىفرمايد :\r\n« اوَلم يَروا » تا آخر آيه‌ى 73 مىخواهد بگويد كه اى انسان چرا از اين برنامه‌هايى كه براى شما ريختيم استفاده نمىكنيد . دور پيغمبر خود را بگيريد و دستورهاى او را پيروى كنيد . از طرفى خداى متعال با گفتن لِيُنْذِرَ\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمَنْ كَانَ حَيّاً به صورت عملى خودش انذار كرده و انسان‌ها را بيم داده است .\r\n\r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\n\r\nدرس بيست و پنجم آيات 80 - / 74\r\nوَاتَّخَذُوا مِنْ دُونِ اللَّهِ آلِهَةً لَعَلَّهُمْ يُنصَرُونَ « 74 » لَا يَسْتَطِيعُونَ نَصْرَهُمْ وَهُمْ لَهُمْ جُندٌ مُحْضَرُونَ « 75 » فَلَا يَحْزُنْكَ قَوْلُهُمْ إِنَّا نَعْلَمُ مَا يُسِرُّونَ وَمَا يُعْلِنُونَ « 76 » أَوَلَمْ يَرَ الإِنسَانُ أَنَّا خَلَقْنَاهُ مِنْ نُطْفَةٍ فَإِذَا هُوَ خَصِيمٌ مُبِينٌ « 77 » وَضَرَبَ لَنَا مَثَلًا وَنَسِيَ خَلْقَهُ قَالَ مَنْ يُحْيِ الْعِظَامَ وَهِيَ رَمِيمٌ « 78 » قُلْ يُحْيِيهَا الَّذِي أَنشَأَهَا أَوَّلَ مَرَّةٍ وَهُوَ بِكُلِّ خَلْقٍ عَلِيمٌ « 79 » الَّذِي جَعَلَ لَكُمْ مِنْ الشَّجَرِ الأَخْضَرِ نَاراً فَإِذَا أَنْتُمْ مِنْهُ تُوقِدُونَ « 80 »\r\nآنان غير از خدا معبودانى براى خويش برگزيدند به اين اميد كه يارى شوند . ولى آن‌ها قادر به يارى ايشان نيستند ، و اين ( عبادت كنندگان در قيامت ) لشكرى براى آن‌ها خواهند بود كه در آتش دوزخ احضار مىشوند . پس سخنان‌شان تو را غمگين نسازد ؛ ما آنچه را پنهان مىدارند و آنچه را آشكار مىكنند مىدانيم . آيا انسان نمىداند كه ما او را از نطفه‌اى بىارزش آفريديم ؟ ! و او ( چنان صاحب قدرت و شعور و نطق شد كه ) به مخاصمه‌ى آشكار ( با ما ) بر خاست . و براى ما مثالى زد و آفرينش خود را فراموش كرد و گفت : « چه كسى اين استخوان‌ها را زنده مىكند در حالى كه پوسيده است ؟ ! » . بگو : « همان كسى آن را زنده مىكند كه نخستين بار آن را آفريد ؛ و او به هر مخلوقى داناست . همان كسى كه براى شما از درخت سبز ، آتش آفريد و شما به وسيله‌ى آن ، آتش مىافروزيد . »\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n/ ب\r\n\r\nبُت‌هاى خودْمحتاج ! /\r\nيكى از بحث‌هاى مهم كه هميشه مفسّران به آن پرداخته‌اند ، ارتباط بين آيات قرآن است . حال ، لازم نيست اين ارتباط را ما كاملًا درك كنيم ؛ چون گاهى ربط بين يك آيه با آيه‌هاى ديگر ، يا بين جمله‌ها و كلمه‌هاى يك آيه ، آنقدر دقيق و لطيف است كه فهم ما به آن نمىرسد .\r\nامّا تا آن‌جا كه مىتوانيم بفهميم بايد عرض كنيم كه رابطه‌ى بين اين آيات كه شرك و كار مشركين را ناپسند و ناصحيح مىداند با آيات قبل ، شايد اين باشد كه آيات قبل ، تعدادى از نعمت‌هاى الهى را يادآور شدند كه اين نعمت‌ها بايد ما را به شكر وادارند ؛ شكر آن خدايى كه با قدرت خود چهارپايانى خلق كرد و ما را مالك و مسلّط بر آن‌ها قرار داد و آن‌ها را براى ما رام كرده كه ما هم از آن‌ها به عنوان مركب استفاده مىكنيم و هم خوراك و مشرب ما از آن‌هاست و هم منفعت‌هاى ديگرى دارند . پس چه مانعى وجود دارد كه انسان را از شكرگزارى باز مىدارد ؟ خدا در آخر اين سه جمله ( در آيه‌ى 73 ) ، فرمود :\r\nأَفَلَا يَشْكُرُونَ ؟\r\nچرا شُكر نمىكنيد ؟\r\nخوب ، اين سؤال جواب دارد ؛ جوابش اين است كه خداوندا ! اين‌ها مشرك هستند و شرك ، بين آن‌ها و شكر خداوند - سبحانه و تعالى - حجاب مىشود .\r\nچطور انسان مشرك است ؟ انسان‌ها در ظاهر كه همه ، آدم‌هاى خوبى هستند ! بله ، خداوند - سبحانه و تعالى - تعدادى از مثال‌هاى واضح و نمونه‌هاى روشن را بيان مىكند و انسان بايد خود به نمونه‌هاى ناپيدا توجّه پيدا كند .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nبراى مَثَل زدن هم بايد از نمونه‌هاى روشن استفاده نمود . وقتى شما مىخواهيد براى اعراب « فاعل » و « مفعول » مثال بزنيد ، از يك نمونه بغرنج مثل اين كه فاعل « ضمير » باشد يا اين كه « مبنى » باشد استفاده نمىكنيد ؛ چون در اين دو مورد ، اعرابِ فاعل و يا مفعول ظاهر نيستند ؛ مىگوييد :\r\nضَرَبَ زَيْدٌ عَمْرواً ؛ زيد « فاعل » است و مرفوع و « عمرو » مفعول است و منصوب ؛ خيلى روشن و واضح . مثال ، بايد يك تكّه‌ى روشن حقيقت باشد تا بقيّه‌ى حقيقت را هم آشكار كند .\r\nخداوند در اين جا مثالى مىزند و بعد ، مطلب ديگرى را هم عرض خواهم كرد .\r\nوَاتَّخَذوُا مِنْ دُونِ اللَّهِ آلِهَةً لَعَلَّهُمْ يُنْصَرُونَ .\r\nخدا مىفرمايد : اين‌ها به جاى آنكه خدا را شكر كنند ، رفته‌اند چند خداى دروغين پيدا كرده‌اند ، دنبال آن‌ها افتاده‌اند و خيال مىكنند آن خدايان دروغين مىتوانند آن‌ها را يارى كنند ؛ در حالى كه داستان برعكس است ! اين‌ها هستند كه دارند به اين خدايان ارزش مىدهند .\r\nاگر ما يك بتى را درست كنيم ، دور بت بگرديم و آن را عبادت كنيم و بت‌خانه را طواف كنيم ، آيا در حقيقت ، بت به ما چيزى داده يا ما هستيم كه به بت ارزش داده‌ايم و از آن دفاع مىكنيم ؟\r\nلَا يَسْتَطِيعُونَ نَصْرَهُمْ وَهُمْ لَهُمْ جُندٌ مُحْضَرُونَ .\r\nاين‌ها براى آن‌ها ، همانند يك ارتشى دست به سينه و هميشه در صحنه خدمت مىكنند ؛ در حالى كه آن خدايان به آن‌ها هيچ نفعى نمىرسانند !\r\nسؤال : آن‌ها تعقّل نداشتند كه از آن‌ها هيچ چيزى برنمىآيد ؟\r\nجواب : چرا . . هنوز هم هستند !\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nهنوز گاو . . . معبود است !\r\nدر يكى از شهرهاى هند مشغول تردُّد بودم . ديدم ترافيك سنگينى شد ؛ ترافيك سنگينى كه باعث شد ماشين‌ها يك سانت هم حركت نكنند .\r\nآهسته‌آهسته به محلّ اصلى ترافيك رسيديم و ديديم : بله ! يك گاو آن وسط ايستاده و آنجا كاملًا به صورت يك ميدان‌گاه در آمده ؛ ماشين‌ها دور گاو حركت مىكنند و گاو را حركت نمىدهند كه برود !\r\nهنوز هم در هند عبادتِ گاو رايج است . برخى مردم موش را عبادت مىكنند !\r\nواقعاً چقدر تأسّف‌آور است كه بشر اين همه سقوط كند !\r\nثُمَّ رَدَدْنَاهُ أَسْفَلَ سَافِلِينَ « 1 » همين است .\r\nخدا مىفرمايد : اين بشرى كه دنبال شيطان رفته و خدايانى جز اللَّه براى خود برگزيده و آن‌ها راعبادت مىكند ، آيا آن‌ها مىتوانند از خود دفاع كنند ؟ !\r\n/ ب\r\n\r\nابوذر و روباهِ اهانت‌كننده به بُت !\r\nاين ماجرا را به ابوذر نسبت داده‌اند كه قبل از آن كه اسلام بياورد ، يك شب براى بتى كه در عبادتگاهى بود ، مقدارى شير برد و جلوى آن گذاشت و خود رفت و پشت پرده‌اى مخفى شد تا ببيند اين بت چه‌كار مىكند . با خود گفت :\r\n« شايد بت از من خجالت مىكشد و شرم حضور ، نمىگذارد كه شير بخورد ! » رفت و مدّتى پشت پرده مخفى شد . ديد بت هيچ حركتى نكرد ؛ ظرف شير هم جلويش بود . ناگهان روباهى آمد و شيرها را نوش جان كرد و\r\n\r\n\r\n","description":"","footnote":"\r\n( 1 ) - / تين ، 4 - / 6 : ( لَقَدْ خَلَقْنَا الإِنْسانَ فِى أَحْسَنِ تَقْوَيمٍ ، ثُمَّ رَدَدْناهُ أَسْفَلَ سَافِلِينَ ، الّا الَّذينَ آمَنُوا وَعَمِلُوا الصَّالِحَات فَلَهُمْ أَجْرٌ غَيْرُ مَمْنُونٍ .\r\nما انسان را به بهترين صورت و نظام آفريديم ، سپس او را به پايين‌ترين مرحله بازگردانديم ، مگر كسانى كه ايمان آورده و اعمال صالح انجام داده‌اند كه براى آن‌ها پاداشى تمام نشدنى است . )\r\n","page_name":" 384 ","page_number":384},
  {"content":"\r\n\r\nبعد هم به خود بُت ادرار كرد !\r\nابوذر از پشت پرده بيرون آمد و با خود گفت :\r\n« ما ول‌معطلّيم ! اين چه خدايى است كه اينقدر از خودش اراده ندارد كه نگذارد يك حيوان حرمتش را بشكند ؟ ! » بعد اين شعر را خواند :\r\n رَبٌّ يَبُولُ الثَعْلَبانُ بِرأسهِ * لَقَدْ هانَ مَنْ بالَتْ عَلَيْهِ الثَعالِبُ « 1 » \r\nاين چه خدايى است كه روباه به رأس آن بول كند ، هر كه روبهان براو بول كنند ، خوار گشته است !\r\nاين چه خدايى شد ؟ ! شير را كه نتواست بخورد ، هيچ ! بعد هم كه اين جورى شد !\r\n/ تمهيد ي كل الحقوق محفوظه ت‌وش رضي الله عنهم وَ هُمْ لَهُمْ جُنْدٌ مُحْضَرُونَ .\r\nخدا خيلى واضح مىگويد : « اين چيزى كه از خود نمىتواند دفاع كند و شما بايد از او دفاع كنيد ، اين چه خدايى است ؟ ! »\r\nاين مثال آشكارش بود ، امّا مثال پنهان هم دارد .\r\n/ ب\r\n\r\nشركِ پوشيده !\r\nما هميشه نعمت‌هاى الهى را به ديگرى نسبت مىدهيم . بچّه مىگويد :\r\n« پدر و مادرم به من غذا مىدهند و برايم لباس مىخرند . »\r\nبزرگ مىشود ؛ شاگردى استادى را مىكند ، مىگويد :\r\n« استادم به من پول مىدهد . » ؛ بزرگ‌تر مىشود ؛ اگر طلبه بشود ، مىگويد :\r\n« علما و مراجع و تجّار بازار »\r\nگاه مىگويد : « متوليان حسينيّه‌ها و تكيه‌ها . »\r\nاگر بازارى شود مىگويد : « بازار و مشترى ! »\r\n\r\n\r\n","description":"","footnote":"\r\n( 1 ) - / مكاتيب الرسول ، ج 3 ، ص 437 .\r\n","page_name":" 385 ","page_number":385},
  {"content":"\r\n\r\nبالأخره بايد كسى غير از خدا را پيدا كنيم و نعمت‌ها را به او نسبت دهيم كه يا پزشك است يا بيمارستان ، يا كسى كه به ما در شرايط سخت ، پول دستى مىدهد ! اين حالت ، در درون انسان است ؛ چون ، طبيعت انسان اين است كه با شهود زندگى مىكند ؛ دنبال غيب نيست . آنچه را كه ظاهر است ، مىبيند امّا آن را كه پشت پرده است و / ب « اينهمه آوازه‌ها از اوست » ، نمىتواند ببيند .\r\n\r\nشيخ على نخودكى و صرّاف يهودى !\r\nخدا همه‌ى اموات را رحمت كند ؛ مرحوم ابوى ما از آقا شيخ على نخودكى اصفهانى كه در مشهد زندگى مىكرد ، نقل مىكردند كه آقايى آمد پيش من و گفت :\r\n« آقا ! شما از كجا امرار معاش مىكنيد ؟ » گفتم :\r\n« از خدا ! » گفت :\r\n« مىدانم از خدا ؛ ولى چطور ؟ » گفتم :\r\n« خُبْ خداوند - سبحانه و تعالى - زندگى مرا مىگرداند . »\r\nامّا او ايستاد و اصرار كرد . به او گفتم :\r\n« آقا ! مىخواهى به تو بگويم چگونه ؟ » گفت :\r\n« بفرماييد ! » گفتم :\r\n« يك صرّاف يهودى در كرمانشاه هست . هفته‌اى دو قِران به من مىدهد ؛ من با آن امرار معاش مىكنم ! » گفت :\r\n« حالا شد ! » گفتم :\r\n« آقا جان ! اوّلًا صرّاف‌ها كه روى پول خيلى حساس هستند . ثانياً چطور يهودى مىآيد به منِ مسلمان پول دهد . ثالثاً ، كرمانشاه كجا و مشهد كجا ؟ تو قبول مىكنى يك صرّاف يهودى در كرمانشاه به من پول بدهد امّا قبول\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nنمىكنى كه خدا به من مىرساند ؟ ! » خدا مىرساند ديگر !\r\nنمىتوانيم قبول كنيم . اگر كسى هم از راه غيبىْ خدا به او كمك كرد ؛ مريض بودْ خوب شد ، بايد يك دليل ديگر بياورد ؛ بايد كسى پيدا شود كه او را خوب كرده باشد . نمىتواند بگويد : خدا خوبم كرده ! قبولش سخت است ! اين‌ها همان شرك‌هاى خفى است كه در انسان هست و در روايات به آن‌ها اشاره شده است .\r\nما در صدد هستيم رابطه‌اى بين آيات سابق كه در ارتباط با « شكر » هستند و اين آيات كه در ارتباط با « شرك » هستند ، بيابيم . يكى از اين رابطه‌ها ، همين است كه عرض كردم : يكى از مانع‌هاى اصلى شكر خداوند ، شرك ورزيدن و دنبال خدايان رفتن است . وقتى به دنبال خدايان مىرويم ، خدا را ديگر فراموش مىكنيم .\r\nحجاب‌ها ، اغيار ، واسطه‌ها و وسيله‌ها ما را از آن خداى حقيقى ، در حجاب قرار مىدهند .\r\nيكى از حاضران : مَا يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ .\r\nآيت الله مدرّسى : بله ، اساساً سبب ايمان ، شكر مُنعم است ؛ شكر كسى كه اين همه به ما نعمت داده است .\r\nسؤال : فرموده‌اند كه براى رسيدن به خواسته‌هاى خود از عوامل ظاهرى استفاده كنيد ولى آن‌ها را از مقدّمات به حساب آوريد نه آن كه آن‌ها را علّت تامّه و تمام علّتِ نيازهاى خود بدانيد . سبب نياز خداست و اين‌ها همه مُعِدّات و زمينه سازها هستند . امّا ما ، در ظاهر ، اين‌ها را سبب تلقّى مىكنيم .\r\nجواب : احسنتم .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n/ ب\r\n\r\nوجه اين‌كه خدا مؤمن را سَر مىدواند !\r\nيكى از علّت‌هايى كه هيچ گاه ، « علّت تامّه » - به آن صورتى كه در ذهن ماست - وجود ندارد ، همين است كه انسان هميشه به فكر « او » باشد . در روايت داريم رزق مؤمن را خداوند - سبحانه و تعالى - از يك جاى مرتّبى قرار نمىدهد تا او مرتّباً به خدا تضرّع ، و آه وناله كند و از خدا بخواهد ، قلبش دائماً بين خوف و رجا باشد ، اين خود يك نعمت بزرگ براى انسان است . امّا انسانى كه مىداند سرماه - بالاخره - حقوقش مىرسد ، ديگر اعتماد به همان حقوق سرماه مىكند و غفلت مىكند اگر خدا نخواهد ، لقمه‌اى كه در دست دارد را نمىتواند در دهانش بگذارد .\r\n\r\nشكرگزارترين‌ها پيغمبر مىشوند !\r\nشايد بزرگترين نعمت الهى ، شكرباشد . از بعضى از آيات استفاده مىشود كه سبب انتخاب و اختيار انبياء هم همين شكر بوده است . اساسىترين محور حكمت ، شكر است .\r\nخداوند مىفرمايد :\r\nوَكَذَلِكَ فَتَنَّا بَعْضَهُمْ بِبَعْضٍ لِيَقُولُوا أَهَؤُلَاءِ مَنَّ اللَّهُ عَلَيْهِمْ مِنْ بَيْنِنَا أَلَيْسَ اللَّهُ بِأَعْلَمَ بِالشَّاكِرِينَ ؛ « 1 »\r\nو اين چنين بعضى از آن‌ها را با بعض ديگر آزموديم تا بگويند :\r\n« آيا اين‌ها هستند كه خداوند از ميان ما برگزيده و بر آن‌ها منّت گذاره است ؟ ! »\r\nآيا خداوند ، شاكران را بهتر نمىشناسد ؟ !\r\nاين‌ها آمدند گفتند : « چطور شد كه خدا اين‌ها را پيامبر قرار داد ؟ چرا اين‌ها پيامبر شدند ؟ » ؛ خدا در جواب مىفرمايد : « مگر خدا نمىداند كدام يك شكرگزار است ؟ ! » : - البته يك تفسير از تفسيرهاى آيه ، اين است -\r\n\r\n\r\n","description":"","footnote":"\r\n( 1 ) - / انعام ، 53 .\r\n","page_name":" 388 ","page_number":388},
  {"content":"\r\n\r\nبنابر اين معلوم مىشود كسى كه شاكرتر است ، همان كسى است كه خدا او را پيغمبر قرار مىدهد . حال ، چرا ؟\r\nچون انسان شاكر سه ويژگى دارد :\r\n1 - خودش را صاحب نعمت نمىداند ؛\r\n2 - خدا را صاحب نعمت مىداند ؛\r\n3 - نعمت را نعمت مىداند .\r\nبه خدا پناه مىبرم ! گاهى ما همين نعمت را نقمت مىدانيم . غالباً ديده‌ايد سر سفره‌هاى ما ، پسرها يا پدرهايشان - هركسى باشد - سر سفره نشسته ، غذا كه حاضر مىشود ، مىگويند : « غذا گرم است ، يا غذا سرد است ، يا بى نمك است ، يا پرنمك است ، يا فلفل دارد ، يا اين غذا را دوست ندارم و . . ! » ؛ كدام سفره را سراغ داريم كه اين نق زدن‌ها سرش نباشد ؟ ! معمولًا انسان ها اين گونه هستند . هيچ وقت گفتيم : « خدايا اين همه بشر در دنيا گرسنه هستند و چشمشان به راه است كه نانى به آن‌ها برسد ؟ ! ما تو را شكر مىكنيم كه اين نعمت‌ها را به ما ارزانى داشتى » .\r\n\r\nآردى مركّب از هسته‌ى خرما و خاك ارّه !\r\nاز عراق ( در زمان حكومت ستمگر صدام ) ، تكّه نانى آورده بودند . سياه بود ؛ هر چه كردم نتوانستم آن را با دستم بشكنم ! در دهانم هر چه نگه داشتم ، نرم نشد ! يك مقدار هسته‌ى خرما را مىكوبند و با مقدارى خاك ارّه مخلوط مىكنند و با آن نان درست مىكنند و به مردم مىدهند بخورند ! گفتم :\r\n« چطور اين‌ها را مىخوريد ؟ ! »\r\nمگر در اين دنيا از اين نمونه‌ها نيست ؟ همه جاى دنيا ، مشكلات هست .\r\nحال چطور منْ مرتّب به نانى كه در دست دارم ايراد بگيرم و به دنبال يك نان بهترى باشم ؟\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nبگرديد ، هر آدم مؤمن صالحى ، اين اركان شكر در او وجود دارد :\r\n1 - / نعمت را از خود نمىداند .\r\n2 - / نعمت را از خدا مىداند .\r\n3 - نعمت را نعمت مىداند ؛ ولى ما نعمت را نقمت مىدانيم :\r\nما اكنون دور هم نشسته‌ايم و غرق در ميليون‌ها نعمتى هستيم كه خداوند به ما داده است :\r\nاوّلًا : « امنيّت » يك نعمت است ، كه اين گونه آسوده دور هم نشسته‌ايم ؛ اگر جاى ديگرى بوديم و هر آن احتمال داشت كسى بيايد و مشكلى ايجاد كند ، چه حالى داشتيم ؟ ديگر ، بقيّه‌ى نعمت‌ها هم بر ايمان گوارا بود ؟\r\nثانياً : « سلامتى » ، كه ما الان ، الحمد للَّه‌از نعمت عافيت و سلامتى ميليون‌ها جزء از اجزاى بدنمان برخورداريم ؛ چشم ، گوش ، دهان ، بينى ، قلب ، كليه‌ها ، كبد و . . . ، همه سالم هستند و به انجام وظيفه مشغول هستند و ما دور هم نشسته‌ايم و داريم صحبت مىكنيم !\r\nثالثاً : از اين نعمت‌ها بگذريم ، همين نعمت « هدايت » ، كه بزرگ‌ترين نعمت است . ما حالا ، دور هم نشسته‌ايم داريم درباره تفسير قرآن صحبت مىكنيم ، امّا عدّه‌اى هم نشسته‌اند و دارند فيلم‌هاى آن‌چنانى تماشا مىكنند ؛ يا عدّه‌اى در همين كوچه پس كوچه‌هاى اطراف دارند بازى مىكنند و يا متأسّفانه مشغول به چه كارهاى ديگرى هستند . خُب ، اين‌ها همه نعمت نيست ؟\r\n\r\nنعمت آب‌درمانى !\r\nامّا چقدر من ، اين نعمت‌ها را « احساس » مىكنم ؟ مشكل ما اين است كه گاهى به نعمت ، شناخت و آگاهى نداريم . با احساس اين نعمت‌ها كه در اختيار ماست ، روح ما تازه مىشود ، گاهى انسان ، بى توجّه آب مىخورد و\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nنمىداند كه آب چه نعمت بزرگى است . چه موادى در آن هست و چقدر براى بدن مفيد است ؟\r\nمىدانيد ، الآن آب درمانى در عالم رواج پيدا كرده است .\r\nآب را كه انسان مىخورد ، خودش يك نعمت است و اين كه من مىتوانم آب بخورم ، نعمتى ديگر است ! مىدانيد ، كسانى كه ناراحتى كليه دارند و دياليز مىشوند نمىتوانند آب بخورند .\r\nيكى از حاضران : حاج آقا بفرماييد ؛ با توجه به تأكيدى كه بر شكركردن مىكنيد و چون خدا هم فرموده : لَئِنْ شَكَرْتُمْ لَأَزِيدَنَّكُمْ وَلَئِنْ كَفَرْتُمْ إِنَّ عَذَابِي لَشَدِيدٌ « 1 » ما به چه طريقى خدا را شكر كنيم ؟ طريقه‌ى شكر كردن چيست ؟\r\nجواب :\r\n1 - / احساس نعمت و شناخت و آگاهى به نعمت ، يعنى بداند كه اين نعمت است ، گامِ اوّل به سوى شكر است .\r\nآقاى صحّت : از حضرت صادق عليه السلام روايت شده است كه فرمودند : مَنْ انْعَمَ اللَّهُ عَلَيْهِ بِنعْمَةٍ فَعَرَفَها بِقَلْبِهِ فَقَدْ ادَّى شُكْرَها ؛ « 2 »\r\nآيت الله مدرّسى : احسنتم ! آقاى صحّت هم روايتش را خواندند !\r\nهر بنده‌اى كه خدا نعمتى را به او بدهد و در دلش اين نعمت را بداند و بشناسد ، فَقَدْ أَدّى شُكْرَها ؛ شكر نعمت را انجام داده است .\r\nو مشكل اساسى بشر اين است . بيشتر نيمه‌ى خالى ليوان را مىبينيم و از آن گزارش مىكنيم . گاهى گوش ما يا چشممان ، نيم درجه ضعيف است .\r\n- آقا چطور است حالتان ؟\r\n- نه آقا خوب نيست ! چرخ با ما سر ناسازگارى دارد . اين گوشمان نيم درجه مشكل پيدا كرده !\r\n\r\n\r\n","description":"","footnote":"\r\n( 1 ) - / ابراهيم ، 7 .\r\n( 2 ) - / تفسير صافى ، ج 4 ، ص 141 .\r\n","page_name":" 391 ","page_number":391},
  {"content":"\r\n\r\nبابا بگو : « چشمم ، دستم ، پايم سالم است . » ؛ برو ببين ديگران چه حالى دارند ؟ به اين توجّه نداريم .\r\n2 - مُنعِم را مىشناسد ، كه اين نعمت از اوست و نه از ديگرى ؟\r\n3 - احساس به فقر و عجز و محدوديت خودش دارد .\r\nخوب ، نسبت به نعمت ، بايد اين سه ويژگى را در نظر داشته باشيم ؛ اين‌ها كه كامل بشود ، شايد بعضى از ابعاد شكر انجام داده شود .\r\nاگر انسان حالت شكرگزارى پيدا كند ، خيلى احساس راحتى مىكند .\r\nقلبش مطمئن است ؛ سكينه دارد ؛ در خود احساس آزادى مىكند . اين كه ما همواره دنبال چيزى هستيم ، براى اين جهت است كه از نظر روحى اشباع و ارضا نمىشويم . اين‌هايى كه دنبال پول هستند مىدانيد چرا ؟ چون كه نقصى در روحشان وجود دارد ؛ مىخواهند آن نقص را به گونه‌اى رفع كنند و خيال مىكنند با پول داشتن مىتوانند اين نقص را بر طرف كنند .\r\n/ ب\r\n\r\nسؤال از يك ميلياردر !\r\nبنده شخصاً از يكى از ميليونرها و شايد ميلياردرها - كه خدا رحمتش كند ، فوت كرده است ! - پرسيدم :\r\n« آقا شما چرا اين قدر دنبال مال هستى ؟ اين پولى كه شما دارى ، براى خودت و فرزندانت و فرزندان فرزندانت و فرزندان آن‌ها كافى است . » گفت :\r\n« خيال مىكنى اين پول را براى خوردن مىخواهيم ؟ » گفتم :\r\n« پس براى چه مىخواهيد ؟ » گفت :\r\n« براى فخر فروشى در برابر ديگران »\r\nپول مىخواهد براى اين كه در برابر ديگران فخر فروشى كند . مگر چقدر خانه‌ى آدم بايد بزرگ باشد ؟ ! چند متر بايد باشد ؟ !\r\nسلطان حسن ، در يكى از شهرهاى كشورهاى نزديك مالزى ، خانه‌اى دارد\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nكه اين خانه ، هزار اطاق دارد ؟ همه‌ى اين‌ها ، نقص در روح است . انسان وقتى كه در روحش نقص باشد و كمبود داشته باشد ، همواره دنبال چيزى مىگردد و هرگز آن را پيدا نخواهد كرد !\r\nمَنْهُومَانِ لَا يَشْبَعَان ؛ « 1 » هرگز احساس اشباع و بى نيازى نخواهد كرد .\r\nبرعكس ، آن كه قرص نانى به دستش مىگيرد و در آن قرص نان ، نعمت‌هاى خدا را جلوه گر مىبيند ، او از يك ميليونر و سلطان حسن هم بيشتر لذت مىبرد . روحش اشباع مىشود ؛ اگر بدن هم اشباع نشود ، روح انسان اشباع مىشود و اين براى انسان كافى است .\r\nأَفَلَا يَشْكُروُنَ ؟\r\nبراى اين كه مابه حقيقت شكر برسيم ، بايد از گرداب شرك خودمان را نجات بدهيم بايد از آن عبور كنيم تا به حقيقت شكر برسيم .\r\nوَاتَّخَذُوا مِنْ دُونِ اللَّهِ آلِهَةً ؛\r\nحجاب شرك را كنار بزنيد تا به حقيقت شكر برسيد . راه رسيدن به حقيقت شكر ، كنار زدن حجاب شرك است .\r\nدر اين جا هم ، خداوند « الهاً » ( يعنى يك معبود ) نفرموده ؛ چون طبع بشر اين است كه به يك « إله » هم قانع نيست . مىرود و خدايان گوناگونى پيدا مىكند ! نه اين كه نقص دارد ، در آن جهت هم نقص دارد ! يك « إله » بزرگ ، يك « إله » كوچك ، « إله » شب ، « إله » روز ، « إله » باران ، « إله » درخت . . . وبقيّه رب‌ّالنوع‌ها ! همين طور سرگشته شده‌اند !\r\n\r\nآپولو ، الهُ الْقَمر !\r\nبيشتر اسم‌هايى كه براى اين سفينه‌هاى فضايى انتخاب مىكنند ، اسم‌هاى\r\n\r\n\r\n","description":"","footnote":"\r\n( 1 ) - / مَنْهُومانِ لا يَشْبَعان ، طالِبُ دُّنْيا وَ طالِبُ علم ؛ دو حريص هستند كه سير نمىشوند : دنياطلب‌و جوياى دانش . ( اصول كافى ، ج 1 ، كتاب فضل‌العلم ، باب المستأكل بعلمه ، حديث 1 ) .\r\n","page_name":" 393 ","page_number":393},
  {"content":"\r\n\r\nرب‌ّالنوع‌هايى است كه در خرافات يونانىها معروف بوده است . آپولو ، اسم يكى از رب‌ّالنوع‌هاى يونانىهاست كه به آن « الهُ الْقَمَر » مىگفتند :\r\nوَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ ؛\r\nبشر هميشه احساس مىكند كه من ضعيف هستم ؛ طبيعت قوى است ، من مىميرم ، مشكل پيدا مىكنم ، مريض مىشوم و . . . دنبال اين است كه كسى به او يارى دهد . خدا مىگويد :\r\nاى بيچاره بشر ! اين بت كه به تو يارى نمىدهد : لَا يَسْتَطيعُونَ نَصْرَهُمْ ؛ آن بت‌ها به شما نمىتوانند يارى بدهند ، بلكه برعكس است : وَ هُمْ لَهُمْ جُنْدُ مُحْضَروُنَ ؛ تازه چيزى را هم اين بت‌ها از شما كم مىكنند . طرف خدا برويد كه خدا نِعْمَ الْموَلْى وَ نِعْمَ النَّصير ؛ « 1 » چه خوب آقا و يارىدهنده‌اى است .\r\n\r\n\r\n","description":"","footnote":"\r\n( 1 ) - / انفال ، 40 .\r\n","page_name":" 394 ","page_number":394},
  {"content":"\r\n\r\n/ تمهيد ي كل الحقوق محفوظه ت‌وهفت\r\n\r\nدرس بيست و ششم آيات 83 - / 81\r\nأَوَ لَيْسَ الَّذِي خَلَقَ السَّماوَاتِ وَالْأَرْضَ بِقَادِرٍ عَلَى أَن يَخْلُقَ مِثْلَهُم بَلَى وَهُوَ الْخَلَّاقُ الْعَلِيمُ « 81 » إِنَّمَا أَمْرُهُ إِذَا أَرَادَ شَيْئاً أَن يَقُولَ لَهُ كُن فَيَكُونُ « 82 » فَسُبْحَانَ الَّذِي بِيَدِهِ مَلَكُوتُ كُلِّ شَيْءٍ وَإِلَيْهِ تُرْجَعُونَ « 83 »\r\nآيا كسى كه آسمان‌ها و زمين را آفريد ، نمىتواند همانند آن [ / انسانهاى خاك شده 
  ] را بيافريند ؟ ! آرى ( مىتواند ) ، و او آفريدگار داناست . فرمان او چنين است كه هر گاه چيزى را اراده كند ، تنها به آن مىگويد : « موجود باش ! » ، آن نيز بى درنگ موجود مىشود . پس منزه است خداوندى كه مالكيت وحاكميت همه چيز در دست اوست ؛ وشما به سوى او بازگردانده مىشويد .\r\n/ ب\r\n\r\nپايان‌بندى سوره‌ى ياسين\r\nآيه‌هايى كه سوره‌هاى قرآن با آن‌ها شروع مىشوند و يا خاتمه مىيابند ، غالباً موضوع‌هايى را بيان مىكنند كه در آن سوره‌ها مورد بحث قرار گرفته است .\r\nاساسىترين مسأله‌اى كه در سوره‌ى ياسين بحث شد رسالت پيغمبر و نشانه‌هايى بود كه بر اين رسالت دلالت مىكند . همچنين نشانه‌هايى مورد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nتوجّه قرار گرفت كه ما را به رستاخيز و قيامت هدايت مىكند .\r\nاشكالى كه هميشه در ذهن بشر نسبت به آخرت بوده اين است كه چگونه خدا اين بشر را از نو خلق مىكند ؟ ما بشر را مىبينيم ، مردنش را لمس مىكنيم ، اين كه اين بشر خلق مىشود را هم مىبينم ، اين‌ها قابل مشاهده است ؛ امّا ، اين كه بشر باز از نو زنده مىشود و به جزاى اعمال خودش مىرسد اين را كه نمىبينيم ؛ چه طور به آن ايمان پيدا كنيم ؟ !\r\n/ ب\r\n\r\nدر سطح اشيا نمانيد و به عمق سفر كنيد !\r\nانسان اساساً از آيات خدا غفلت دارد ؛ حال آيا آيات را نمىبيند و يا اين كه مىبيند ولى از آن‌ها ، به عنوان نشانه استفاده نمىكند ؛ يعنى از آن‌ها عبور نمىكند تا به معرفت و شناخت اسم‌هاى خداوند - سبحانه و تعالى - برسد .\r\nنگاهش ، نگاه عبرتى و عبورى نيست ؛ نگاهش سطحى و جامد است . از خودش و ماده تجاوز نمىكند و به شناختى بالاتر نمىرسد .\r\nگاهى يك مهندس وارد يك ساختمان مىشود . به محض اين‌كه وارد شد ، ساختمان توجّهش را جلب مىكند ، مىگويد :\r\n« عجب ! اين معمار و مهندسى كه اين ساختمان را ساخته آدم جالب و فرد خوبى بوده است . » چون او به اين در و ديوار و ستون و . . . نظر و نگاه عبرتى دارد ؛ يعنى مىخواهد از راه ديدن اين ستون و اين در و ديوار و سقف ، به چيز ديگرى برسد . اين را نظر عبرتى مىگويند . امّا يك آقايى مىآيد و مىخواهد به ستون تكيه دهد ، كار ندارد كه اين ستون را چه كسى ساخته ؛ خيلى همّت كند ، مىگويد :\r\n« اين ستون چقدر قشنگ است يا زشت است يا محكم است و . . . » و به چيز ديگرى توجّه پيدا نمىكند . اين نگاه ، نگاه عبرتى نيست .\r\nاشكال مهم بشر اين است كه خورشيد را مىبيند ؛ ولى مىافتد ولى براى\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nهمين خورشيد سجده مىكند ! در حالى كه بايد بپرسد كه اين خورشيد را چه كسى خلق كرده است ؟ !\r\nمن قبلًا گفته بودم چهار ميليارد سال ديگر امّا آن طور كه تاكنون تخمين زده‌اند ، پنج ميليارد سال ديگر ، انرژى خورشيد تمام خواهد شد . هر چند همان يك ميليارد هم كم نيست !\r\nيكى از حاضران : بعد از آن است كه اذَاالشَّمْسُ كُوِّرَتْ رخ مىدهد .\r\nآيت اللّه مدرّسى : اذَاالشَّمْسُ كُوِّرَتْ شايد بشود . به هر حال بحث ما درباره‌ى نگاه عبرتى است ؛ چون ما نگاه عبرتى به چيزها نداريم ، خدا را نمىشناسيم و چون خدا را نمىشناسيم ، نه پيغمبر را مىتوانيم بشناسيم ، نه مىتوانيم به قيامت ايمان بياوريم و نه اخلاق را درك كنيم . به هيچ چيز دست پيدا نمىكنيم . اصل همه‌ى معرفت‌ها ، ايمان به خدا - سبحانه و تعالى - است . آن كه به خدا ايمان ندارد حتى ايمان به خودش هم ندارد .\r\nنَسُوا اللَّهَ فَأَنسَاهُمْ أَنفُسَهُمْ « 1 »\r\nانسانى كه خدا را فراموش كند ، خودش را هم فراموش مىكند .\r\n\r\nسوفسطائيان و انكار معرفت وجود !\r\nدر تاريخ كسانى به نام سوفسطايى نام برده مىشوند كه هنوز هم هستند و مكتب سوفسطى مربوط به آن‌هاست . حال اين‌كه آن‌ها چه كسانى بوده‌اند و آيا در تاريخِ آن‌ها تحريفى صورت گرفته يا نه ، با آن كار نداريم .\r\n« ديويد هيوم » در انگلستان آمد و تشكيك كرد . او مىگويد :\r\n« آقا ! چه كسى مىگويد اين ديوار را كه من مىبينم ، واقعاً ديوار است ؟ ! شايد چشم من اين را ديوار مىبيند و دركى كه من از ديوار دارم - / حتّى اگر اصل ديوار در خارج وجود داشته باشد - / ساخته‌ى خيال من است ! »\r\n\r\n\r\n","description":"","footnote":"\r\n( 1 ) - / حشر ، 19 : ( خدا را فراموش كردند ، خدا نيز آن‌ها را به خودْفراموشى گرفتار كرد . )\r\n","page_name":" 397 ","page_number":397},
  {"content":"\r\n\r\n- خُب ، من به آن دست مىزنم .\r\nمىگويد : « شايد دست من اين ديوار را احساس مىكند ! »\r\n- سرم را به آن مىزنم .\r\nمىگويد : « شايد سر من اين گونه احساس مىكند ! »\r\n- با ذائقه آن را مىچشم .\r\nمىگويد : « ذائقه من يك احساس در درون من است و نمىشود به آن اعتماد كرد . »\r\nبه مذهب او و پيروانش ، مذهب تشكيك مىگويند . البته آن‌ها « وجودى » هستند . يعنى مىگويند :\r\n« درست است كه چيزى به نام ديوار در خارج خانه وجود دارد ؛ امّا ما نمىتوانيم بگوييم ديوار همان چيزى است كه ما احساس مىكنيم . شايد ديوار چيزى باشد و من آن را به گونه‌اى ديگر احساس كنم . » .\r\nسارتر آمد گفت : « اصلًا هيچ چيز نيست ؛ فقط من هستم . »\r\nيكى ديگر آمد و گفت : « تو هم نيستى ! »\r\n\r\nشيخ بهايى و مرد سوفسطايى\r\nاز شب تا صبح ، شيخ بهايى با آقايى بحث مىكرده كه اصلًا « وجود » ى هست يا « وجود » ى نيست . هر چه شيخ بهايى براى او دليل مىآورد ، او نفى مىكرد و نمىپذيرفت . مىدانيد ، منفىبافى هم خيلى آسان است ! مىگويد :\r\n« نيست ! قبول ندارم ! باور نكن ! » همين جور بگو ! خوب مىگويد ! نزديك صبح رسيد و شيخ بهايى ديد عجب چيزى است اين آقا ! همه چيز را مىگويد نيست .\r\nدر قديم وقتى مىخواستند خانه‌ها را گرم كنند ، ديوار را با سنگ يا چيز ديگرى مىپوشاندند و پشتش آتش روشن مىكردند . آتش ديوار را گرم\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمىكرد و اتاق هم از راه ديوار گرم مىشد .\r\nشيخ بهايى خيلى لجش گرفت و عصبانى شد و او را گرفت و به اين ديوار چسباند ! ديوار داغى كه پشتش آتش بود ! دادش به هوا بلند شد :\r\n« سوختم ! » شيخ بهائى با خونسردى مىگفت :\r\n« باور نكن ! خيال مىكنى ! » گفت :\r\n« بابا ! دارم مىميرم ! » مىگفت :\r\n« دروغ است ! كى سوخت ؟ تو ؟ تو كه وجود ندارى ؛ حرف است و حرف ، جزو باد هواست ! » گفت :\r\n« واللَّه ايمان مىآورم ! وِلَم كن ! »\r\nدر آيات قرآن داريم افرادى كه اهل جهنّم و دوزخ مىشوند ، قبل از آن كه آن‌ها را در آتش بيندازند ، همان لب جهنّم مىگويند :\r\nالَيْسَ هَذا بِالْحَقِّ ؟\r\nبگو ببينيم اين راست است يا دروغ است ؟\r\nاين هم دروغ است ؟ ! مىگويد :\r\n« نه ! اين راست است . » وقتى گفت : « بلى » « 1 » او را در آتش مىاندازند . بشر چنين حالتى دارد ؛ مىخواهد بگويد نيست .\r\nبنده مىخواهم عرض كنم كه حتى قانون علت و معلول - كه يك پايه‌ى محكم براى عده‌اى از فيلسوفان قديم بوده - اگر انسان خدا را نشناسد ، آن هم زير سؤال مىرود كه امروز زير سؤال هم رفته است . همين بحث‌هاى شك كه در هر چيز شك كردند .\r\nبنابر اين ، اصل و پايه‌ى همه‌ى شناخت‌هاى ديگر ، خداشناسى است .\r\n\r\n\r\n","description":"","footnote":"\r\n( 1 ) - / انعام ، 30 : ( قَالَ الَيْسَ هَذا بِالْحَقِّ قالُوا بَلى وَ رَبِّنا ؛ آيا اين حق نيست ؟ ! مىگويند : چرا ، قسم به‌پروردگارتان ( حق است . ) )\r\n","page_name":" 399 ","page_number":399},
  {"content":"\r\n\r\nجمله‌ى معروفى است كه اوَّلُ الْعِلْمِ مَعْرِفَةُ الْجَبَّار . « 1 » روايت بودن اين عبارت براى ما ثابت نشده و آن را در هيچ كتاب روايتى نديده‌ايم ؛ امّا در هر صورت گفته شده است . بنده مىگويم :\r\nاوَّلُ الْعِلْمِ وَ وَسَطُ الْعِلْمِ وَ آخِرُ الْعِلْمِ وَ حَقيقَة الْعِلْمِ مَعْرِفَةُ الْجَبَّارْ ؛\r\nآغاز علم ، ميان علم ، پايان علم و حقيقت علم ، شناخت خداوند است .\r\nعلم چيزى جز خداشناسى نيست . « او » را بايد بشناسيم . آن وقت ، علم و معرفت به او و اسماء او ، به بقيّه‌ى حقيقت‌ها هم تراوش و سرايت مىكند ؛ حقيقت‌ها را از راه او مىشناسيم .\r\nتا خدا نباشد ، تا خدا را نشناسم ، چيزى نمىبينم . با چه چشمى ، با چه گوشى ، با چه احساسى ، با چه عقلى و با چه ايمانى ؟ همان ايمان و عقل و اراده‌اى كه او داده ! لا حَوْلَ وَ لا قُوَّةَ الَّا بَاللَّه .\r\n/ ب\r\n\r\nتا نزديكى اسم اعظم !\r\nاگر خواستيد روزى به نزديك « اسم اعظم » برسيد - به خودش نمىرسيم - بدانيد كه اين كلمه است :\r\nبِسْمِ اللَّهِ الرَّحْمنِ الرَّحِيمِ وَ لا حَوْلَ وَ لا قُوَّةَ الَّا بَاللَّه الْعَلى الْعَظيمْ .\r\nاين كلمه ، نزديك‌ترين كلمه‌ها به اسم اعظم است . اگر روزى خيلى در تنگنا قرار گرفتيد ، و مشكل جدّى پيدا كرديد ، اين ذكر را با توجّه تكرار كنيد .\r\nيكى از حاضران : صد مرتبه !\r\nآيت اللّه مدرّسى : ايشان مىگويند : « صد مرتبه » . من وِرْدهايش را نمىدانم . فقط چون واقعاً در روايات آمده است كه اين كلمه ، نزديك به اسم اعظم است ، بنده عرض كردم و اين را به عنوان هديه‌اى از من داشته باشيد .\r\n\r\n\r\n","description":"","footnote":"\r\n( 1 ) - / اوَّلُ الْعِلْمِ مَعْرِفَةُ الْجَبَّار وَ آخَرُ الْعِلْمِ تَفْويضُ الْامِرِ الَيْهِ ؛ آغاز علم ، شناخت خداوند و انتهاىآن ، واگذار كردن كار به اوست .\r\n","page_name":" 400 ","page_number":400},
  {"content":"\r\n\r\nگاهى انسان در مشكلاتى گير مىكند ، نمىداند چه كند ! اين كلمه را با توجّه به معناى وَ لا حَوْلَ وَ لا قُوَّةَ الَّا بَاللَّه الْعَلى الْعَظيمْ بخواند ، انشاءاللَّه به حاجتش مىرسد . اين اسم اعظم خداست يا بهتر است بگوييم : نزديك به اسم اعظم ؛ اسم اعظم شايد چيز ديگرى باشد .\r\nوَ ضَرَبَ لَنا مَثَلًا وَ نَسىَ خَلْقَهُ ؛\r\nانسان دو چيز را فراموش كرد . يكى خلقت خودش را و ديگرى خالقش را .\r\nچون كه خدا را نشناخت ، خودش را هم نشناخت و چون خودش را نشناخت ، خدا را هم نشناخت . بين اين دو تلازم است .\r\nمَنْ عَرَفَ نَفْسَهُ عَرَفَ رَبَّهُ ؛ « 1 »\r\nحال ، معرفتِ خود اوّل است و معرفتِ خدا دوّم يا برعكس ، فعلًا محل بحث ما نيست ؛ آنچه مسلّم است اين است كه هر گاه انسان به حقيقت جهل و ناتوانى و محدوديّت و ضعف خودش پى ببرد ، به الوهيّت و خدايى خدا ايمان مىآورد . علّت اين كه ما به خدا ايمان نداريم اين است كه خيال مىكنيم خودمان خدا هستيم ! چون ، خيال مىكنيم اين قدرت ، مال خودمان است ! و همه دچار اين مشكل هستيم ! بنده هم همين طور هستم . الان كه نشسته‌ام ، احساس مىكنم من خودم هستم ! من خودم نيستم ! من چه هستم ؟ ! هيچ !\r\n\r\nپُراستفاده‌ترين كلمات !\r\nدر غرب ، صحبت‌هاى تلفنى مردم را ضبط كردند تا ببينند بيشترين كلمه‌هايى كه بين افراد ردّ و بدل مىشود ، چيست ، بعد از تحقيق معلوم شد كلمه‌ى « من » يا « ما » ، يا - بالاخره - ضمير اوّل شخص مفرد و جمع ! بيشترين\r\n\r\n\r\n","description":"","footnote":"\r\n( 1 ) - / هر كه خود را شناخته باشد ، پروردگار خود را شناخته است . غررالحكم ، ح 4637 .\r\n","page_name":" 401 ","page_number":401},
  {"content":"\r\n\r\nكلماتى است كه بين بشر ردّ و بدل مىشود ؛ همه‌اش مىگويد : من ، ما ! « ما » هم كه مىگويد ، براى آن است كه « من » در « ما » هست ! با بقيّه كارى ندارد ! فقط براى احترام « ما » مىگويد : يا براى تعظيم و بزرگ داشتن خودش « ما » مىگويد !\r\nعكس محكومين به اعدام را - در غرب - به رنگ زرد ، در روزنامه‌ها چاپ مىكنند و اسم آن‌ها را زير عكس‌ها مىنويسند . خوب ، يك نسخه از اين روزنامه‌ها هم به زندان مىرود . آن زندانى محكوم به اعدام هم مىرود ، روزنامه را مىگيرد تا ببيند عكسش را قشنگ چاپ كرده‌اند يا نه ! زير آن عكس نوشته شده اين آقا محكوم به اعدام است ، امّا هنوز اين منيّت او باقى است ! بشر است ديگر .\r\nالَّذى جَعَلَ لَكُمْ مِنَ الشَّجَرِ الْاخْضَرِ ناراً فَاذاأنتُم مِنهُ تُوقِدُونَ * اوَ لَيْسَ الَّذى خَلَقَ السَّمواتِ وَ الْارضَ بِقادِرٍ عَلى انْ يَخْلُقَ مِثْلَهُمْ بَلى وَ هُوَ الْخَلَّاقُ الْعَليمُ ؛\r\nخداوند يك جا فرموده بشر خلقت خودش را فراموش كرده و از ياد برده است كه يك نطفه بوده و اين نطفه مراحل گوناگونى را گذراندهْ تا آدم شده است و اين از ياد بردن ، باعث ايمان نياوردن در آخرت است . حال ، خداوند در اينجا ، به « نمود » هايى از قدرت خود كه يكى از آن‌ها اسماى الهى است اشاره مىفرمايد . يعنى خداوند ، دليل ايمان نياوردن بشر به آخرت را ، ايمان نداشتن به خدا و به اسماى الهى مىدانند . آياتى كه اكنون در پيش روى داريم ، در اين ارتباط است .\r\nيكى از نمودهاى قدرت خداوند ، خلق درخت سبزى است كه از آن آتش تهيّه مىشود !\r\nنمونه‌ى ديگر ، خلق آسمان‌ها و زمين است . خداوند در اين آيه\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nنمىفرمايد : « زمين را آفريد يا آسمان و زمين را آفريد . » مىفرمايد : « آسمان‌ها و زمين . »\r\nاين آسمان‌ها چيستند ؟ يك تفسير اين است كه همانطور كه امروز زمين را به پنج يا شش قارّه تقسيم مىكنند ، قديم‌ها آسمان را به هفت اقليم تقسيم كرده بودند و « هفت آسمان » ، يعنى آسمان‌هايى كه هر كدام از آن‌ها اقليم‌هاى هفت‌گانه داشته‌اند . كه حضرت امير در يكى از خطبه‌هايشان به همين آسمان‌ها اشاره فرموده‌اند ، آنجا كه مىفرمايند :\r\nوَ اللَّهِ لَوْ اعْطيتُ الْاقاليمَ السَّبْعَةَ بِما تَحْتَ افْلاكِها عَلى انْ أعْصِىَ اللَّهَ فى نَمْلَةٍ اسْلُبُها جِلْبَ شَعيرَةٍ ما فَعَلْتُهُ . . . » ؛ « 1 »\r\n« بِما تَحْتَ افْلاكِها » يعنى « بِما تَحْتَ سَمواتِها » .\r\nتفسير ديگر اين است كه « آسمان‌ها » كنايه از بىانتها بودن آسمان است .\r\n/ ب\r\n\r\nآنسوى افلاك چيست ؟\r\nاخيراً با يكى از پيشرفته‌ترين تلسكوپ‌هاى جهان ( تلسكوپ « هابل » ) به حقيقت شگفتى پى برده‌اند . مشاهده كرده‌اند كه هر چه علم ، آسمان‌ها و فضاهاى بىكران را مىشكافد و به جلو مىرود ، مانند كسى كه هر چه به جلو مىرود ، باز سايه‌اش جلوتر از اوست ، باز وجودهاى ديگرى آن طرف‌تر هستند !\r\nبراى امروزىها ثابت شده كه قصّه ، فقط اين نيست كه آسمان‌ها در حال بزرگ شدن هستند ؛ بلكه ، آسمان‌ها و موجودات در حال خلق جديد هستند ! يك جاهايى هم‌اكنون دارد خلق مىشود ! خداوند همواره در حال خلق كردن است ؛ و اين تفسير « وهو الخلّاق العليم » است كه در آيه‌ى 81\r\n\r\n\r\n","description":"","footnote":"\r\n( 1 ) - / سوگند به خدا ، اگر تمامى اقاليم هفت‌گانه دنيا با آنچه در آسمان‌هاى آن‌هاست به من داده شود تا خدا را با ظلمى به جهتِ كشيدن پوست جويى از دهان مورچه‌اى معصيت كنم ، هرگز چنين خطايى را مرتكب نگردم . ( نهج‌البلاغه ، ترجمه‌ى علّامه جعفرى ، خطبه‌ى 224 ، بخش 8 ) .\r\n","page_name":" 403 ","page_number":403},
  {"content":"\r\n\r\nآمده .\r\nهنگامى كه ما در حال خواب هستيم ، يا در همين لحظه‌ها كه نيم ساعتى مشغول صحبت هستيم ، ممكن است خداوند ، صدها خورشيد خلق كند .\r\nاوَ لَيْسَ الذّى خَلَقَ السَّمواتِ وَ الارضَ بِقادِرٍ عَلى انْ يَخْلُقَ مِثْلَهُمْ ؛\r\nخوب ، حال ، خدا كه آسمانها و زمين را آفريد ، مىتواند همانند آنان را بيافريند .\r\nيك تفسير آن است كه مرجع ضمير در « همانند آن » ، بشر است . يعنى آيا آن خدايى كه آسمان‌ها را خلق كرد ، عاجز از خلق مجدّد بشر است ؟ انصاف هم خوب چيزى است ! كسى كه آسمان‌ها را خلق كرد ، نمىتواند انسان را از نو خلق كند ؟ ! چرا ؟ !\r\nتفسير ديگر اين است كه مرجع ضمير در « همانند آنان » آسمان‌ها و زمين و آنچه در آن‌هاست مثل ملائكه و . . . مىباشد .\r\nهرقدرت و موجودى كه دراين هستى وجود دارد يك ماده و يك روح دارد . خورشيد يك ماده دارد كه همانى است كه مىسوزد و در حال التهاب و انفجار است . و يك روح دارد . روح آن ، ملائكه‌اى هستند كه امور خورشيد ، بر عهده‌ى آن‌هاست .\r\nيك قطره‌ى باران كه از آسمان مىبارد ، فقط يك قطره نيست ؛ اين ، يك قطره‌ى باران است با دو تا ملائكه ! شما فقط يك قطره‌ى باران مىبينيد ولى دو تا ملائكه‌ى محافظ ، آن را از ابر مىگيرند تا آن را در فلان ميلى متر و در فلان نقطه‌ى جغرافيايى ، بر زمين بگذارند ! شايد هم در رأس همه‌ى اين‌ها ، جناب آقاى ميكاييل باشد .\r\nبَلى وَ هُوَ الخَلّاقُ العَليم .\r\nآرى ، خدا « خالق » است ، « خلّاق » هم هست . خلّاق صيغه‌ى مبالغه است .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nبه طور مرتّب در حال خلق كردن است . « عليم » هم هست . اين گونه نيست كه خلق بكند و تمام بشود .\r\nاو هم « خلّاق » و هم به خلق خود عالم است . مانند مثلًا چشمه نيست كه آب از آن مىجوشد ولى خودش خبر ندارد كه دارد آب از آن تراوش مىكند ؛ ازخورشيد نور مىتابد ولى خود خبر ندارد كه نورش تابش پيدا كرد و به كجا رفت ؛ به اتاق من تابيد . و يا در جاى ديگر ، امّا خدا اين گونه نيست .\r\nخداوند « لَمْ يَلِدْ وَ لَمْ يُولَدْ » است ، در روايات آمده است كه : « حتّى وهمى كه در انسان پيدا مىشود ، نوعى ولادت در ذهن انسان است . خداوند حتّى چنين ولدهايى هم ندارد . »\r\nاين طور نيست كه خدا خواب باشد و مخلوقات يكى يكى از درون خدا بيرون مىآيد !\r\n/ ب\r\n\r\n« يكوُن » بين كاف و نون رخ مىدهد !\r\nحال ، خلّاقيت خداوند چگونه است ؟\r\nدر آيه‌ى 82 مىخوانيم :\r\nانَّما امْرُهُ اذا ارادَ شَيئاً أنْ يَقُولَ لَهُ كُنْ فَيَكُونُ :\r\nچون ما در چارچوب عبارت هستيم ، عبارتى نزديك‌تر به حقيقت ، از اين عبارت وجود ندارد . خلّاقيت وآفرينندگى خدا بين « كاف » و « نون » است ! تا « كاف » گفته نشده ، خلقى صورت نمىگيرد ؛ ولى لازم نيست به « نون » هم برسد ؛ به « نون » نرسيده ، شىء مزبور خلق شده است ! فقط يك لحظه اراده است . حالْ چيست و چگونه است ، همه‌ى اين سخنان كه در قرآن و همچنين در احاديث امامان آمده است ، سخنانى مجازى است ؛ چون لغت و زبان و الفاظ ، براى بشر خلق شده است و وقتى بخواهيم چيزى را در قالب الفاظ به خدا نسبت دهيم ، بايد در حدّ فهم خودمان اكتفا كنيم . مثلًا\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nمىگوييم : « در خدا حبّ ، بغض ، كراهت و . . . وجود دارد . » ما بايد به اين تعابير و مفاهيم ، به همان اندازه كه مىتوانيم بفهميم ، اكتفا كنيم . به ميزانى كه به منظور پى ببريم ، بسنده كنيم و بيش از آن را از اين الفاظ محدود انتظار نداشته باشيم .\r\n\r\nبه ديوارِ سياه نزديك نشويد !\r\nبنده قبلًا مطلبى عرض كردم و حالا هم به مناسبت كلمه‌ى « خلّاق » - / كه در آيات نهايى سوره‌ى ياسين آمده است - / دوباره عرض مىكنم : در علم فيزيك جديد ، براى كشف آغاز خلقت ، وقتى به جلو رفتند ، آنقدر رفتند و رفتند تا به اين نتيجه رسيدند كه :\r\nپانزده ميليارد سال پيش ، در يك لحظه ، انفجارى عظيم رخ داد و خلقت آغاز شد ! و براى آن كه آن لحظه را ترسيم كنند ، گفتند : اگر يك ثانيه رابر عده ده به توان چهل ( يعنى « يك » و « چهل » صفر جلوى آن ! ) تقسيم كنيد ، حاصل آن كه بخش بسيار بسيار بسيار كوچكى از يك ثانيه باشد - لحظه‌اى است كه آن انفجار عظيم رخ داده است ! به اين لحظه ، « زمن الصّفر » مىگويند . يعنى زمانى است كه به صفر نزديك‌تر است تا عدد .\r\nما تاكنون ميكروثانيه يا نانوثانيه - كه يك ميليونيم و يك ميليارديم ثانيه هستند - را شنيده‌ايم و شايد به سختى بتوانيم مقدار آن را تصّور كنيم . امّا اين لحظه ، ده هزار ميليارد ، ميليارد ، ميليارد بار از نانو ثانيه كوچكتر است ؛ در اين لحظه ، هستى خلق شده است !\r\nگفته‌اند : دو نفر از دانشمندان فيزيك‌شناس بلژيكى خواسته‌اند بدانند كه آن زمان چيست و چه طور شد ؟ نشستند فكر كردند و فكر كردند و با كامپيوتر مشغول محاسبه و . . . شدند ؛ امّا ديوانه از اتاق بيرون آمدند ! ديوانه شدند !\r\nاين‌ها تازه مىخواستند مخلوق خدا را تصوّر كنند ، ديوانه شدند ؛ تا چه\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nرسد به تصوّر ذات خداوند - جلّ جلاله - .\r\nبعد از آن ، تمام فيزيك‌دان‌هاى دنيا حريم و خطّ قرمزى براى خود كشيدن و گفتند :\r\n« كسى به منطقه‌ى « لحظه‌ى اوّل » نزديك نشود ! » ؛ و اسم آن را « ديوار سياه » گذاشتند يعنى به آنجا كه رسيدى ديگر فكر نكن و گرنه فكر و مغزت خراب مىشود !\r\nوَ هُوَ الْخَلّاقُ الْعَليمْ ؛ خداوند خلق كرده و مى كند و به همه چيز داناست .\r\nانَّما امْرُهُ اذا ارادَ شَيئاً أنْ يَقُولَ لَهُ كُنْ فَيَكُونُ ؛\r\nاين لحظه‌ى خلق ، يك لحظه‌ى صفر است ! يعنى اگر براى زمان ، يك محور مختصّات در نظر بگيريد ، مبدأ محور ، همان لحظه‌ى خلق است و زمان از آن لحظه به بعد شروع شد ، نه قبل از آن . و يا يك ديوارى است ، اين طرفش - قبل از خلقت - را صفر حساب كنيد ، و آن طرفش - بعد از خلقت - زمان است .\r\nسؤال : آيا آيه‌هايى مثل اين آيه - وَ هُوَ الخَلّاقُ العَليمْ - و يا دو آيه‌ى قبل كه فرمودند : وَ هُوَ بِكُلِّ خَلْقٍ عَليمٌ ، نمىتواند جواب بعضى از شبهه‌ها مثل شبهه‌ى آكل و مأكول باشد ؟ يا مثلًا به اين شبهه پاسخ دهد كه وقتى خداوند خلّاق است و مرتّب در حال آفريدن مىباشد ، پس بايد سرش شلوغ باشد و از كار خلق بى اطلاع بماند ؟ ! آرى ، وقتى خداوند مىفرمايد : وَ هُوَ بَكُلِّ خَلْقٍ عَليمٌ و يا وَهُوَ الْخَلّاقُ الْعَليمْ ، يعنى باهمه‌ى عظمتى كه دارد ، خداوند به همه‌ى آن‌ها علم و آگاهى دارد .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n/ ب\r\n\r\nكلام ميرزا مهدى اصفهانى\r\nجواب : و نيز ردّ شبهه‌اى است كه فلاسفه دارند . فلاسفه معتقد به فيض هستند و چون فيض يك حركت طبيعى است نه ارادى ، بنابراين ، مانند هر حركت طبيعى ديگر ، نبايد به آن علم پيدا شود . كارى است از روى جبر و بنابر اين علم و آگاهى در ميان نيست .\r\nمرحوم آقاميرزا مهدى اصفهانى رحمه الله مىگفتند : اين آيه ها براى ردّ همين شبهه‌هاى فيلسوفان نازل شده است !\r\nدر آنجا گفت : وَ هُوَ بِكُلّ خَلقٍ عَليمْ ، اينجا مىگويد : وهو الْخَلّاقُ الْعَليمْ ، يعنى دائم در حالت خلقت است و به آن چه هم خلق مىكند عالم و آگاه است .\r\nانَّما امْرُهُ اذا ارادَ شَيئاً أن يَقُولَ لَهُ كُنْ فَيَكُونُ\r\nاز اين كه امر او « كُنْ » هست ، اراده هم هست ، اگر « قول و گفتن » هست ، پس اراده هم هست . قول و بيان ، هميشه نشانه‌اى از اراده و اراده كننده است .\r\nدر آخرين آيه‌ى سوره‌ى يس مىخوانيم :\r\nفَسُبْحانَ الَّذى بِيَدِهِ مَلَكوتُ كُلِّ شَىءٍ وَ الَيهِ تُرْجَعُون ؛\r\nخوب اگر مىخواهيد صفات خدا را ذكر كنيد ، ذكر بكنيد ؛ بگوييد : خلّاق است ، عليم است ، امر مىكند ، وامر او فقط يك واژه « كُنْ » مىباشد امّا او را تقديس و تسبيح هم بكنيد ، در باره‌ى او دچار توهّم و خيال‌پردازى نشويد ؛ يك وقت خيال نكنيد زبان دارد و « كُن » مىگويد ، نه قولش اين‌گونه نيست ، فَسُبْحانَ الَّذى بِيَدِهِ مَلَكُوتُ كُلِّ شَىءٍ بدانيد كه ملكوت هر چيزى يعنى روح ، قدرت حقيقى و جوهر هر چيزى به دست اوست . ملكوت از مُلْك گرفته شده ولى مبالغه در ملك است . يعنى به ملكيّت شمولى هرچيز احاطه دارد .\r\nوَ الَيْهِ تُرْجَعُونَ ؛ وشما به سوى او باز گرداننده مىشويد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\nدرباره دعا\r\nخوب است در پايان بحثمان ، و به مناسبت پايان يافتن ماه مبارك رمضان ، بحثى در باره‌ى دعا و طلب آمرزش از خداوند داشته باشيم . گاهى موقعيّت‌هايى پيش مىآيد كه بهترين موقعيت براى دعاست . مثلًا شب عيد فطر . بنا بر روايتى : خداوند به تعداد كسانى كه در همه‌ى ماه مبارك رمضان آمرزيده است ، در آن شب ، بشر را مىآمرزد . يك وقت نشود در چنين شب‌هايى قرار بگيريم و از فيض‌گيرى و بهره‌مندى آن محروم بمانيم .\r\n/ ب\r\n\r\nعيد فطْر ؛ روز شروع از سرِ سطْر !\r\nروزهايى مثل روز عيد فطر و عيد قربان و يا روز جمعه ، به اين خاطر عيد به حساب مىآيند كه بشر قبل از آن روزها ، از گناهانش بيرون آمده و مانند روزى شده است كه تازه از مادر زاده شده است . اگر جمعه عيد است ، چون شب جمعه ، خدا انسان را مىآمرزد و روز جمعه انسان از نو شروع مىكند .\r\n« عيد » يعنى برگشتن و از نو شروع كردن . در هر شب جمعه ، خداوند فرشته‌اى را مامور مىكند از آغاز تا پايان شب ندا سر دهد كه : « هر كسى كه گناهكار است ، حاجت دارد ، اسير است ، مريض است ، بيايد ! بيايد و هر چه مىخواهد ، بگيرد و برود ! » « 1 »\r\nافرادى كه شب جمعه استغفار مىكنند ، خدا آن‌ها را مىآمرزد و آن‌ها استينافِ عمل مىكنند ؛ يعنى از نو شروع مىكنند . پرونده‌شان صاف و پاك مىشود .\r\nبه عيد « قربان » يا « اضحى » هم عيد مىگويند ؛ چون خداوند حاجىها و بقيّه را ، در عصر روز عرفه آمرزيده است و به حاجىها و سايرين مىگويند :\r\n\r\n\r\n","description":"","footnote":"\r\n( 1 ) - / وسائل الشيعة ، ج 5 ، ص 73 ( كتاب الصلاة ، ابواب صلاة الجمعة ، باب 44 ) ح 1 و 3 .\r\n","page_name":" 409 ","page_number":409},
  {"content":"\r\n\r\nاسْتَأْنِفِ الْعَمَلَ فَقَدْ غُفِرَ لَكَ ؛ « 1 »\r\nعملت را از نو شروع كن كه خداوند تو را آمرزيد !\r\nخوب ، چون خداوند حاجىها را در روز عرفه آمرزيده است ، روز بعدِ آن عيد مىشود .\r\nدر عيد فطر نيز ، چون خداوند در ماه مبارك رمضان ، در هر شب ، و در شب آخر ، به تعداد همه‌ى شب‌هاى ماه ، مىآمرزد ، اين روز ، عيد است .\r\nهمه ، در شب عيد فطر حسابشان صاف مىشود ، مگر كسانى كه واقعاً بدبخت و بىبهره و محروم هستند . ان شاء اللَّه در هر عيدى كه قرار مىگيريم ، واقعاً آن روز براى ما عيد باشد .\r\n/ ب\r\n\r\nهمسفر هواپيما و دعاى مستجاب !\r\nدر يكى از سفرهاى هوايى ، آقايى در هواپيما كنارم نشسته بود . ايشان سفير يكى از كشورها بود و به آنجا مىرفت . در خلال پرواز به او گفتم :\r\n« آقا ! سؤال ! » گفت : « بگو ! » گفتم :\r\n« اگر در يك لحظه احساس كردى يك دعاى مستجاب دارى ، از خدا چه مىخواهى ؟ احساس كردى الآن شب عيد است و خدا گفته فقط يكى از دعاهايت را اجابت مىكنم ! يكى و نه بيشتر ! » اين سؤال را بعداً هم تكرار كردم و از افراد مختلفى پرسيدم . يكى از آقايان گفت :\r\n« حسن عاقبت » گفتم :\r\n« به‌به ! چه دعاى خوبى ! »\r\n\r\n\r\n","description":"","footnote":"\r\n( 1 ) - / بحارالانوار ، ج 96 ، ص 262 ، باب 47 ، الوقوف به عرفات وفضله ، ح 41 .\r\n","page_name":" 410 ","page_number":410},
  {"content":"\r\n\r\n- بهشت !\r\n- بسيار خوب است . در يكى از دعاهاى سحر ماه مبارك رمضان مىخوانيم : وَاجْعَلْ قِراىَ اللَّيْلَهَ الْجَنَّةَ يا وَهَّابَ الْجَنَّةِ ؛ « 1 »\r\nپذيرايى از من را امشب بهشت قرار بده اى بخشنده‌ى بهشت !\r\n- مغفرت ؛\r\n- خوب چيزى است ؛\r\n- خير دنيا و آخرت ؛\r\n- اين هم خيلى خوب است .\r\nولى آن دعايى كه در دل من بود اين‌ها نبود .\r\n- وَ رِضْوانٌ مِنَ اللَّهِ اكْبَرْ ؛\r\n- اين هم بسيار خوب است .\r\nيك مثالى براى آن آقا آوردم ؛ مىخواهم براى شما آن را عرض كنم ، ببينيد شما هم آن را مىپسنديد يا نه ؟\r\nمن عرض كردم كه اگر اتّفاقاً يك پادشاهى ، يك آقايى كه همه كاره‌ى كشور شما بود ، تلفنى به شما زد و به شما گفت :\r\n« از من چه مىخواهيد ؟ » شما خيلى چيزها مىتوانيد از او بطلبيد ؛ ولى اگر يك چيز بطلبيد ، خيلى عاقلانه رفتار كرده‌ايد . اين كه بگوييد :\r\n« آن شماره‌ى خصوصىات را به من بده كه هر وقت با شما كار دارم ديگر مشكل گرفتار شدن در پيچ و خم‌هاى ادارى را نداشته باشم . مستقيم به شما زنگ بزنم و جواب بگيرم ! »\r\nبنده گفتم : « اگر خدا يك وقت سيم را وصل كرد ، مىگويم : خدايا همين سيم را نگه دار ! همين طور وصل باشد و قطع نشود تا ديگر من هر چه بخواهم از تو بگيرم ! »\r\nرَبَّنا لا تُزِغْ قُلُوبَنا بَعْدَ اذْ هَدَيْتَنا ؛ اگر به لحظه‌ى هدايت رسيديد ، از خدا\r\n\r\n\r\n","description":"","footnote":"\r\n( 1 ) - / مصباح كفعمى ، ص 604 ، دعاى سحر امام زين العابدين عليه السلام .\r\n","page_name":" 411 ","page_number":411},
  {"content":"\r\n\r\nبخواهيد همين هدايت را برايتان نگه دارد . اگر نگه داشت و رابطه‌ى شما با خدا خوب شد ، ديگر دنيايى در دل شما ، دنيا ، و آخرتى ، آخرت نيست ؛ يعنى ديگر بهشت هم در چشم شما ، چيزى به نظر نمىآيد . چيز ديگرى مىشويد . آدم بايد به آن لحظه برسد ؛ و آن لحظه يك نظر است . همان خدايى كه يكباره به خورشيد گفت : « خورشيد ! خورشيد شو ! » و شد . به آسمان گفت : « آسمان ! آسمان شو ! » و شد . و به بهشت گفت : « بهشت ! بهشت شو ! » وشد . به من هم بگويد : « آدم شو ! » آدم بشوم !\r\nبه هر ترتيب شده از خدا بخواهيم برايمان اين لحظه را مهيّا كند ؛ يك لحظه ، يك نظر ! يك نظرى كه اسْتَوْجِبُ بِها خَيْرَ الدُّنيا وَ الاخِرَةَ ؛ خير دنيا و آخرت در آن باشد ؛ آن خلق جديدى كه خودش بعداً گفت :\r\nفَتَباركَ اللَّهُ احْسَنُ الْخالِقينَ « 1 » . از خدا بخواهيد ، خدا مىتواند .\r\nولى شيطان همواره به بشر مىگويد : « نگويى ! » چون ، شيطان دشمن ماست و نمىخواهد ما برسيم . مىگويد : « به او نگويى ! بعد برايت خيلى مشكل مىشود . خدا اين كار را براى تو نمىكند ! چرا ؟ چون تو آدم بدى هستى ! »\r\nهمواره شيطان آدم را مأيوس مىكند . مرتّب به او مىگويد :\r\n« نگو ! بعداً ! يك وقت ديگر ! » نه ! وقت ديگرى نيست ! همين لحظه ! چه اشكالى دارد ؟ آيا خداوند - سبحانه و تعالى - نمىتواند يك نظرى بكند به طورى كه همه‌ى ما ذاتمان عوض شود ؟ چه اشكالى دارد كه بشود ؟ حتى اين امتحان‌هايى هم كه خدا مىخواهد بكند ، ضرورى نيستند .\r\n/ ب\r\n\r\nدر دعا نبايد بخيل باشيم !\r\nما در شب‌هاى عيد از خدا عيدى مىخواهيم . ديگر نمىخواهيم هيچ\r\n\r\n\r\n","description":"","footnote":"\r\n( 1 ) - / مؤمنون ، 14 .\r\n","page_name":" 412 ","page_number":412},
  {"content":"\r\n\r\nمشكلى برايمان پيش بيايد . طول عمر ، صحّت و عافيت براى خودمان ، خانواده‌مان ، نورچشمىهايمان كه اهل و عيال ، و فرزندانمان هستند ، همه چيز را بخواهيم . ما نبايد بخيل باشيم :\r\nوَ مَنْ يَبْخَلْ فَإِنَّمَا يَبْخَلُ عَنْ نَفْسِهِ « 1 »\r\nو هر كس بخل ورزد ، نسبت به خود بخل كرده است .\r\nما نبايد كم بخواهيم . اين‌كه بدانيم خداوند خلّاق و عليم است ، اين فايده را دارد كه باور مىكنيم هر چه از خدا بخواهيم ، به ما خواهد داد . يهودىها چه گفتند ؟ گفتند : يَدُ اللَّهِ مَغْلُولَةٌ « 2 » : دست خدا بسته است ؛ خداوند چه فرمود ؟\r\nفرمود : غُلَّتْ ايْديهِمْ ؛ دست آن‌ها بسته شد ! يعنى همين كه گفتند : دست خدا بسته است ، باعث شد كه ديگر نتوانند از خدا - / كه هميشه دستش باز است - / چيزى بخواهند ؛ دست خودشان بسته شد . باعث شد هميشه بدبخت باشند ! ما نگوييم كه خدا نمىتواند ، خدا انجام نمىدهد .\r\nپس بياييد جدّىتر ، در خانه‌ى خدا را بزنيم . بالأخره هر چه مىخواهيم از او بگيريم . بايد با خدا با زبان فطرت ، زبان وجدان ؛ زبان انسانى كه با رفيق صحبت مىكند سخن بگوييم . يا نِعْمَ الرَّفيقُ ! يا نِعْمَ الشَّفيقُ . اينكه خدا رفيق شما بشود ، دور نيست .\r\n/ ب\r\n\r\nتشكيك در سند جوشن كبير\r\nآقايى آمد و گفت : « فلان آقا مىگويد : دعاى جوشن كبير چندان به دل من نمىچسبد ! اين سندش مشكل دارد ! » گفتم :\r\n« عجب ! بالأخره اين ، هزار اسم از اسماء اللَّه است ؛ يعنى چه به دلم نمىچسبد ؟ شما اين اسامى را بگوييد ؛ كار به بقيّه‌اش نداشته باشيد ! دل انسان باز مىشود ! »\r\n\r\n\r\n","description":"","footnote":"\r\n( 1 ) - / محمّد ، 38 .\r\n( 2 ) - / مائده ، 64 .\r\n","page_name":" 413 ","page_number":413},
  {"content":"\r\n\r\nخيلى از خدا نترسيد ! ترس و خشيت ، جاى خودش را دارد ، ولى خدا ارحم‌الرّاحمين است ؛ سَبَقَتْ رَحْمَتُهُ غَضَبَهُ ؛ با او رفيق بشويد ، رفيقتان مىشود ، همه جا هم هست .\r\nدر روايتى از پيامبر اسلام صلى الله عليه و آله آمده است كه آخرين نفرى كه به دستور خداوند به سوى جهنم برده مىشود ، به طرف محل صدور دستور نگاه مىكند خداوند مىفرمايد : او را برگردانيد ، از او سؤال مىشود : چرا به اين سو نگاه مىكردى ؟ در جواب مىگويد : اى خدا ! گمان من به تو اين گونه نبود . خداوند مىفرمايد : پس گمان تو به من چگونه بود ؟ مىگويد : گمان من اين بود كه مرا بيامرزى و در بهشت جاى دهى . خداوند مىفرمايد : اى ملائكه من ، قسم به عزت وجلالم ، و به نعمتها و والايى و بلندى جايگاهم ، اين بنده‌ى من يك ساعت هم در دنيا به من گمان نيك وحسن ظن نداشت ، و اگر به اندازه‌ى يك ساعت به من گمان نيك داشت او را به آتش جهنم نمىرساندم ، دروغ او را ناديده بگيريد ، و او را وارد بهشت كنيد . « 1 »\r\n/ ب\r\n\r\nباب سؤال و مسئلت را بسته نينگاريد !\r\nما با چنين خدايى طرف هستيم . حال چه انگيزه‌اى داريم كه اينقدر يأس‌آلود برخورد كنيم و به حوزه‌ى « يأس » از رحمت خدا درغلْتيم و مرتّب شرط و شروط را زياد كنيم ؟ نه بابا ! خيلى هم ارحم‌الرّاحمين است .\r\nدر قرآن هم كه از جهنّم و عذاب و . . . صحبت شده ، در يكى از آيه‌ها چنين آمده : ذلِكَ يُخَوِّف‌ُاللّه بِهِ عِبادَهُ ؛ « 2 » اين چيزى است كه خداوند با آن بندگانش را مىترساند .\r\nنه اين كه مىگوييم : دروغ است ، راست است ؛ ولى اين هم يك رحمت است . اين هم كه مرتّب به رخ ما مىكشدْ براى اين است كه آدم شويم ؛ تا از او\r\n\r\n\r\n","description":"","footnote":"\r\n( 1 ) - / بحارالانوار ، ج 67 ، ص 384 ، ( باب الخوف والرجاء ) ح 42 .\r\n( 2 ) - / زمر ، 16 .\r\n","page_name":" 414 ","page_number":414},
  {"content":"\r\n\r\nبترسيم . ترس هم يك رحمت است . ترس از خدا ، خودش يك رحمت است . امّا اين طور نباشد كه غلبه‌ى ترس اين احساس را در ما به وجود آورد كه ديگر جهنّمى شده‌ايم و حتّى پيامبر هم نمىتواند ما را از دوزخ نجات دهد .\r\nبه هر تقدير يأس ونا اميدى يكى از عقبه‌هاست ؛ جلو راه ما را مىگيرد . اين فكر كه نكند خدا مرا نيامرزد . بگويم : « نكند حرفم را گوش نكند . بنابر اين من از او نمىخواهم ! » نه ! بايد خواست . بابِ سؤال و مسئلت را نبايد بسته انگاشت .\r\n/ ب\r\n\r\nسعى كنيد از پاويونِ بهشت داخل شويد !\r\nنجات خودمان را از جهنّم بخواهيم . مهمترين مسأله اين است كه انسان جهنّم نرود ؛ انشاءاللَّه شما اهل بهشت هستيد . اين بهشت ، به شفاعت اهل بيت عليهم السلام و به عنايت حضرت فاطمه‌ى زهرا عليها السلام و به تفضّل حضرت حجت - صلوات اللَّه و سلامه عليه - انشاءاللَّه هست و نصيب ما مىشود ؛ ولى در عين حال ما مىخواهيم از راه ديگر به بهشت برويم ؛ نه از راهى كه از جهنّم مىگذرد ! بهشت دو راه دارد كه يكى از آن‌ها به جهنّم مىخورد !\r\nمىدانيد ! اين‌هايى كه از هواپيما پياده مىشوند ، عده‌اى به پاويون دولتى مىروند . پاويون دولتى ديگر گمرك و گذرنامه و . . . ندارد و افرادى كه از آن مىگذرند ، مستقيم بيرون مىآيند . اين طور نيست ؟ امّا اگر وارد اين مسير و معبر نشود ، بايد بيايد و در صف بايستد و مشكلات را تحمّل كند .\r\nخدا يك راه ميان‌بُر دارد ، و آن را از خدا بخواهيد . ببينيد آيه ى قرآن مىگويد : رَبَّنا آتِنا فىِ الدُّنيا حَسَنَةً وَ فىِ الاخِرَةِ حَسَنةً « 1 » حسنه‌ى دنيا ، هر چه هست ، زندگى خوب ، زندگى پاك ، آخرت هم كه بهشت است ، خوب بقيه‌ى\r\n\r\n\r\n","description":"","footnote":"\r\n( 1 ) - / بقره ، 201 .\r\n","page_name":" 415 ","page_number":415},
  {"content":"\r\n\r\nآيه كه مىگويد : وَ قِنا عَذابَ النَّار چيست ؟ ! اگر در دنيا بهترين زندگى ، و آخرت هم بهشت ، ديگر وَ قِنا عَذابَ النَّار چيست ؟ ! زيادى است ؟ ! نه ! چون كسانى هستند ، در آخرت ، بهشت مىروند ، ولى از راه جهنّم !\r\nبله خداوند مىفرمايد :\r\nوَ انْ مِنْكُمْ الَّا وارِدُها كانَ عَلى رَبِّكَ حَتماً مَقْضيّاً * ثُمَّ نُنَجّى الَّذينَ اتَّقَوا وَ نَذَرُ الظَّالِمينَ فيها جِثيِاً ؛ « 1 »\r\nو همه‌ى شما ( بدون استثنا ) وارد جهنّم مىشويد ؛ اين امرى است حتمى و قطعى بر پروردگارت * سپس آن‌ها را كه تقوا پيشه كردند ، از آن رهايى مىبخشيم و ظالمان را در حالى كه ( از ضعف و ذلّت ) به زانو در آمده‌اند ، در آن رها مىسازيم .\r\nبنابراين متّقين هم وارد جهنّم مىشوند و بعد رهايى مىيابند . امّا ما از خدا مىخواهيم ، از كسانى باشيم كه : لا يَسْمَعُونَ حَسيسَها وَ هُمْ فى مَااشْتَهَتْ انْفُسُهُمْ خالِدُونَ ؛ « 2 »\r\nآن‌ها صداى آتش دوزخ را نمىشوند و در آنچه دلشان مىخواهد ، جاودانه متنعّم هستند . مىخواهيم از آن‌ها باشيم .\r\nبالأخره بهترين نوعش ! كدام است ؟ ! همان را مىخواهيم ! حال شايد هم ندانيم كدام يك بهتراست ، ولى همانى كه بهتر است ، را مىخواهيم ! يعنى : وَ قِنا عَذابَ النَّار .\r\nدر دعاها مىخوانيم « وأسألك الفوزَ بالجنةِ والنجاة من النار » اين دعا را بايد هميشه براى خود ، خانواده‌هاى خود ، و ساير بستگان وخويشان ودوستان خود بخوانيم .\r\n\r\n\r\n","description":"","footnote":"\r\n( 1 ) - / مريم ، 70 - / 71 .\r\n( 2 ) - / انبياء ، 102 .\r\n","page_name":" 416 ","page_number":416},
  {"content":"\r\n\r\n/ ب\r\n\r\nدعاى پايان\r\nاز خداوند مىخواهيم ما را بيامرزد و سفر آخرت را - انشاء اللَّه - سفر خير و بركت قرار دهد . ما را دوست بدارد . ما را هم كارى كند كه دوستش بداريم .\r\nيك رابطه‌ى مستقيمى بين ما و خودش قرار دهد . انشاءاللَّه اين ملّت ما ، كشور ما ، مسلمان‌هاى دنيا ، گرفتارهايى كه در افغانستان ، عراق ، لبنان ، فلسطين ، كشمير ، هند ، پاكستان و . . . وجود دارد ، بر طرف شود و مظلومان از شرّ اشرار نجات يابند .\r\nشيعه‌هاى پاكستان خيلى وضعشان دلخراش است . گفتند :\r\nسال گذشته هفتاد نفر از بهترين روضه‌خوان‌هاى آنان را قتل عام كرده‌اند ! يكىيكى هر كدام را هر گوشه و كنارى مىكشند . و اخيراً هم كه ريختند و يك عده از مردم عزادار را در آن سامانْ زدند و كشتند !\r\nاز خدا بخواهيد كه مسلمان‌ها و شيعيان جهان را از شرّ اشرار نجات دهد ، در فرج حضرت حجت - صلوات اللَّه و سلامه عليه - تعجيل بفرمايد ، رابطه‌ى بين ما و ايشان را روز به روز محكمتر كند ، دعاى ايشان را در حقّ ما مستجاب كند ، خدا انشاءاللَّه ما را هميشه به ياد ايشان قرار دهد .\r\nو صلّى اللَّهُ على سيِّدنا محمّدٍ و آلِه الطّاهرين .\r\n\r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n . \r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n . \r\n","description":"","footnote":"","page_name":" 423 ","page_number":423},
  {"content":"\r\n . \r\n","description":"","footnote":"","page_name":" 424 ","page_number":424},
  {"content":"\r\n . \r\n","description":"","footnote":"","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n . \r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n . \r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n . \r\n","description":"","footnote":"","page_name":" 431 ","page_number":431},
  {"content":"\r\n . \r\n\r\n","description":"","footnote":"","page_name":" 432 ","page_number":432}
  ]