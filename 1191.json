[
  {"content":"\r\n[ جلد سوم 
  ]\r\nشرح و ترجمه احتجاج طبرسى\r\nبقلم نظام الدّين احمد غفّارى مازندرانى\r\nقرن دهم\r\nبتصحيح دانشمند فاضل آقاى پاكتچى\r\nاز انتشارات كتابفروشى مرتضوى\r\nالمكتبة المرتضوية لإحياء الاثار الجعفرية\r\nتهران - ناصرخسرو پاساژ مجيدى\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\nبِسْمِ الله الرَّحْمنِ الرَّحِيمِ\r\nجواب حضرت مجتبى فرزند علىّ مرتضى عليهما السّلام از مسائل خضر عليه السّلام كه در حضور پدر بزرگوارش سؤال نمود\r\nأبى هاشم داود بن القاسم الجعفرى از أبى جعفر بن علىّ الثّانى عليه السّلام روايت كند كه :\r\nروزى حضرت أمير المؤمنين على عليه السّلام روى توجّه و اقبال به مسجد حضرت ذو الجلال آورد امام حسن عليه السّلام و سلمان فارسى رضى الله عنه با آن حضرت رفيق بودند و خود بسعادت تكيه بر دست سلمان نموده بودند و چون داخل مسجد الحرام گرديد و نشست در آن أثر مردى نيكو محضر با لباس فاخر در نزد أمير المؤمنين حيدر حاضر شد و سلام كرد آن حضرت ( ع ) ردّ سلام نمود پس آنگاه آن برگزيده حضرت آله نزديك حضرت ولىّ الله بنشست و گفت :\r\nيا أبا الحسن من ترا از سه مسأله سؤال مينمايم اگر مرا به آن مخبر گردانى\r\n","description":"","footnote":"","page_name":" 3 ","page_number":3},
  {"content":"\r\nبر من معلوم و ظاهر گردد كه اين قوم در أمر تو مرتكب فعل و شغلى گشتند كه در دنيا و آخرت باعث رسوائى و فضيحت ايشان است ، و آن طايفه مأمون در دنيا و عقبى نيستند و اگر چيزى ديگر شود خواهم دانست كه تو و ساير ايشان در آن مقدّمه يكساناند .\r\nدر آن حال حضرت أمير المؤمنين على عليه السّلام گفت : آنچه در خاطر دارى بپرس كه بتوفيق الله و تعالى و تقدّس و تعليم حضرت نبىّ الأقدس جواب و سؤال تو از هر كس باشد كما هو حقّه خواهند شنيد .\r\nآن شخص گفت : يا أمير المؤمنين على ( ع ) مرا خبر ده از كسى كه بخوابد روح او بأمر قادر سبّوح بكجا رود ، و خبر ده مرا از حال مردى كه پيوسته متذكَّر باشد يا هميشه نسيان برو غالب و عيان بود ، و ايضا مرا مخبر و مطَّلع گردان از حال مردى كه فرزندش چگونه گاه شباهت بأعمام و گاه مماثلت به أخوال دارد ؟\r\nدر آن وقت حضرت ولىّ ايزد بارى ملتفت بسوى أبى محمّد حسن بن - على عليه السّلام گرديد و گفت : يا با محمّد جواب سؤال اين مرد بگوى .\r\nفي الفور آن نوباوه بوستان نبوّت و آن نوگل گلستان ولايت زبان معجز نشان به اين مقالات صدق سمات جارى و سارى گردانيد كه :\r\nأمّا آنچه سؤال نمودى از حقيقت أحوال خواب ايشان كه چون در هنگام كه استراحت و خواب كنند روح ايشان بكجا ميرود و مقرّ و مكان گيرد بدرستى كه روح به حكم ايزد سبّوح متعلَّق است بباد و باد متعلَّق به هوا است تا آن وقت كه صاحب نوم بأمر و حكم حىّ قيّوم حركت به جهت تعطيت كند پس باذن قدّوس سبّوح متعلَّق بردّ روح در بدن صاحب روح گشته پس\r\n","description":"","footnote":"","page_name":" 4 ","page_number":4},
  {"content":"\r\nروح باد را جذب كند و باد هوا را جذب نمايد تا او را به بدن مراجعت - فرمايد پس در بدن صاحب روح ساكن و ممكَّن گرداند ، و اگر اذن حضرت عزّ و جلّ بردّ روح بمحلّ بدن صاحب او متعلَّق نگردد و به حكم و أمر تبارك و تعالى هوا جذب باد و باد جذب روح نمايد و نگذارد كه روح مراجعت به بدن صاحب روح كند و روح به حكم قادر سبّوح از بدن مخفى و مستور تا وقت بعثت و نشور ماند .\r\nو امّا آنچه در باب ذكر و نسيان انسان مذكور و عيان نمودى بدرستى و راستى حقيقت اين مقدّمه چنانست كه دل مرد در حقّه است و هر حقّه بالاى طبق است پس اگر آن كس در هنگام اراده بذكر شىء صلوات تامّه بر محمّد و آل محمّد عليهم السّلام و التّحيّه فرستد به حكم حضرت خالق آن طبق از سر آن حقّه منكشف گشته برخيزد در همان دم به حكم حضرت واهب نور و روشنائى به قلب رسد و آن مرد متذكَّر گردد به آنچه فراموش نموده بود ، و اگر آن كس صلوات به حضرت محمّد رسول ايزد تعالى و تقدّس و آل او نفرستد يا آنكه صلوات فرستد ليكن صلاة تامّه نباشد بنوعى كه چيزى از صلاة آن حضرت يا آل او كم و نقصان گرداند به حكم پروردگار خلَّاق آن طبق بر بالاى آن حقّه منطبق ماند پس دل در ظلمت باقيماند و أصلا نور و ضياء او را مستضىء و مستنير نگرداند پس آن مرد آنچه در سابق در خاطر متذكَّر بود فراموش گرداند .\r\nو امّا آنچه در باب مولود مذكور نمودى كه گاه ولد مشابه أعمام و گاه مماثل أخوال است حقيقت اين أمر آنست كه چون مرد با أهل خود جمع شود با دل ساكن و خاطر جمع كه بدن مضطرب ننمايد و رگهاى بدن هادى و ممكَّن باشد چون حال مرد و زن بدين منوال باشد به حكم حضرت قادر عالم چون نطفه\r\n","description":"","footnote":"","page_name":" 5 ","page_number":5},
  {"content":"\r\nاز صلب پدر جدا گردد و در جوف رحم مادر قرار گيرد و چون فرزند متولَّد گردد فرزند مشابهت به پدر و مادر دارد ، و اگر مرد در هنگامى كه نزديك زن آمد دل او جمع و ساكن و عروقش هادئه و مطمئنّ نبودند و بدن ايشان به غايت مضطرب باشد نطفه نيز مضطرب گردد پس در حالت اضطراب نطفهء او واقع بر بعض عروق گردد اگر أحيانا بر عرقى از عروق أعمام واقع گردد ، فرزند مشابه بأعمام خود باشد و اگر نطفه در هنگام انفصال واقع بر عرقى از عروق أخوال گردد فرزند مشابهت و مماثلت باخوال خود پيدا كند .\r\nسائل چون اين أجوبه شافيه از حضرت أبى محمّد الحسن بن علىّ عليه السّلام استماع نمود در ساعت فرمود كه :\r\nأشهد أن لا إله الَّا الله و أشهد أنّ محمّدا رسول الله و تا در آن مكان ساكن بود پيوسته زبان شهادت به كلمه طيّبه أشهد أن لا إله الَّا الله و كلمه شهادت أشهد أنّ محمّدا رسول الله جارى ميداشت .\r\nو بعد از بيان كلمه شهادتين اشاره به حضرت أمير المؤمنين ( ع ) نموده گفت : شهادت مىدهم بر آنكه وصىّ رسول الله و قايم بحجّت خدا و رسول مجتبى تو خواهى بود ، پس آنگاه اشارت بحسن بن على عليه السّلام نمود و گفت : گواهى مىدهم كه تو وصىّ پدر و قايم بحجّت بعد آن سرور خواهى بود ، و نيز شهادت مىدهم كه حسين بن على ( ع ) وصىّ پدر تو و قايم به حجّت اوست بعد از تو ، و شهادت مىدهم كه علىّ بن الحسين بن على ( ع ) وصىّ حسين عليه السّلام و قايم بحجّت اوست بعد ازو ، و شهادت مىدهم بر محمّد بن علىّ الباقر كه وصىّ پدر خود و قايم بحجّت اوست بعد از او .\r\nو شهادت مىدهم بر جعفر بن محمّد الصّادق كه وصىّ پدر خود و قايم\r\n","description":"","footnote":"","page_name":" 6 ","page_number":6},
  {"content":"\r\nبحجّت اوست بعد از او ، و شهادت مىدهم بر موسى الكاظم بن جعفر كه وصىّ پدر خود و قايم بأمر اوست بعد ازو ، و شهادت مىدهم بر علىّ الرّضا بن موسى كه وصىّ پدر خود و قايم بحجّت او است بعد از او .\r\nو شهادت مىدهم بر محمّد الجواد ابن الرّضا كه وصىّ پدر خود و قائم به حجّت اوست بعد از او .\r\nو شهادت مىدهم بر علىّ بن محمّد الهادى كه وصىّ پدر خود و قائم به حجّت او است بعد ازو .\r\nو شهادت مىدهم بر حسن بن علىّ العسكرى ( ع ) كه وصىّ پدر خود و قايم بأمر اوست بعد ازو .\r\nو شهادت مىدهم بر ولد حسن بن العسكرى كه كنيت و اسم او هيچ كدام ظاهر نگردد تا آنكه او خود ظاهر گردد ، و زمين را مملوّ گرداند از عدل بعد از آن كه از جور و ظلم و تعدّى و ستم پر شده باشد .\r\nپس آنگاه آن مرد خدا گفت : السّلام عليك يا أمير المؤمنين عليه السّلام و رحمة الله و بركاته و برخاست و روان شد .\r\nحضرت أمير المؤمنين حيدر عليه السّلام روى مبارك به حسن بن على عليه السّلام آورده گفت : در عقب اين مرد مؤمن بيرون رو و نگاه كن كه قصد كدام طرف دارد .\r\nحضرت حسن عليه السّلام در أثر آن مؤمن روان گرديد چون از مسجد بيرون آمد آن مرد را ديد كه يك پاى خود در خارج مسجد گذاشت و چون پاى دوّم برداشت معلوم نشد كه پاى خود در كدام زمين گذاشت .\r\nحسن بن على عليه السّلام بعد از مراجعت حقيقت آنچه در باب\r\n","description":"","footnote":"","page_name":" 7 ","page_number":7},
  {"content":"\r\nآن مرد مؤمن مرئى و مشاهد او گرديد به خدمت پدر بزرگوار خود معروض داشت .\r\nأمير المؤمنين على عليه السّلام فرمود كه : يا با محمّد هيچ دانستى كه آن شخص كه بود ؟\r\nحسن عليه السّلام فرمود : امير المؤمنين على عليه السّلام بهتر مىدانند .\r\nأمير المؤمنين على عليه السّلام گفت : آن خضر پيغمبر عليه السّلام بود .\r\n","description":"","footnote":"","page_name":" 8 ","page_number":8},
  {"content":"\r\nجواب حسن بن على عليه السّلام از مسائلى كه أهل شام و روم فرستاده بودند كه جارى مجراى احتجاج بود در محضر مقدّس أمير المؤمنين عليه السّلام\r\nروايت مىكند محمّد بن قيس از أبى جعفر محمّد بن علىّ الباقر عليهم - السّلام گفت كه : حضرت أمير المؤمنين عليه السّلام روزى در رحبهء مسجد بود و مردم كثرت و ازدحام بسيار بر آن ولىّ حضرت پروردگار آوردند بعضى فتوى و گروهى استمداد از آن امام الورى ميخواستند در آن أثنا شخصى برخاست و گفت :\r\nالسّلام عليك يا أمير المؤمنين و رحمة الله و بركاته .\r\nآن حضرت فرمودند : و عليك السّلام و رحمة الله و بركاته كيستى تو اى مرد ؟\r\nگفت : من يكى از رعيّت توام و از أهل شهر تو .\r\nحضرت ولىّ ربّ العزّه فرمود : تو از رعيّت من و از أهل بلاد من\r\n","description":"","footnote":"","page_name":" 9 ","page_number":9},
  {"content":"\r\nنيستى اگر تو در مدّت عمر خود يك روز به من سلام ميكردى بر من مخفى نبودى و ترا ميشناختم كه از چه قومى اگر چه الحال مرا نيز كمال معرفت به حال تست و كمانت آنست كه من ترا نمىشناسم .\r\nچون آن مرد اين سخن از آن ولىّ ايزد مهيمن شنيد گفت : الأمان يا أمير المؤمنين .\r\nعلى عليه السّلام حضرت ولىّ الله تعالى فرمود كه : آيا از روزى كه داخل اين شهر شدى هيچ گونه ضرر به تو رسيد ؟\r\nگفت : نه أمير المؤمنين عليه السّلام فرمود : كه ظاهرا تو از أهل حرب خواهى بود ؟\r\nآن مرد گفت : يا على بلى در كلام شما خلاف نيست .\r\nحضرت أمير المؤمنين عليه السّلام فرمود : هر گاه مقدّمات حرب و جدال و جنگ و قتال منتهى گردد در تردّد تو و ساير أهل حرب به اين صوب باك نيست .\r\nآن مرد گفت : يا أمير المؤمنين عليه السّلام الحال من جاسوس معاويه‌ام مرا فرستاد كه خبرى چندى كه ابن الأصغر در خاطر خود مضمر داشت از تو سؤال و استعلام نمايم بنوعى كه تو مرا نشناسى و ندانى كه من فرستاده و جاسوس ايشانم و حقيقت حال آنست كه چون معويه دعوى خلافت امّت نمود من بأمر ابن الأصغر نزد او رفتم و گفتم : اگر تو بأمر ولايت امّت و خلافت أصحاب ملَّت أحقّ بعد از حضرت محمّد صلَّى الله عليه و آله و سلَّم خواهى بود پس من ترا بهر چه سؤال كنم جواب گوى و چون جواب و سؤال بر وفق صواب\r\n","description":"","footnote":"","page_name":" 10 ","page_number":10},
  {"content":"\r\nبشنوم بىشبهه و گمان بطريق ساير مردم تابع تو گردم و جايزه نيز دهم .\r\nمعاويه گفت : هر چه خواهى سؤال نماى چون اسئلهء خود را بمعاويه عرض كردم جواب نداشت و آن مسائل برو بغايت مغلق و مشكل بود ، بعد از آن مرا به خدمت شما فرستاد تا از شما سؤال كنم .\r\nحضرت أمير المؤمنين على عليه السّلام فرمود حضرت جبّار العباد اين آكله الأكباد را مقتول گرداناد او با تبعهء كور و گمراه و مأيوس از رحمت - حضرت اله‌اند ربّ العزّت ميان من و اين امّت حكم به عدالت كناد كه اين طايفه قطع رحم من و تضييع ايّام من و دفع حقّ من و تصغير منزلت من و اجماع بر منازعت و مخالفت من نمودند .\r\nآنگاه حضرت ولىّ الله فرمود : كه حسن و حسين و محمّد را بخوانيد چون آن جوانان أهل جنّت با محمّد بن الحنفيّه به خدمت حضرت أمير - المؤمنين عليه السّلام و التّحيّة حاضر شدند روى توجّه و اقبال به آن مرد آورده گفت :\r\nيا شامى اين دو پسران حضرت رسول آخر الزّماناند و اشاره به حضرت امام حسن و امام حسين عليهما السّلام نمود و اشاره بمحمّد بن - الحنفيّه كرد و گفت : اين پسر منست از هر كدام اين سه نفر كه بخاطر تو رسد سؤال مسايل خود نماى و جواب آن را كما ينبغى و يليق استماع فرماى .\r\nچون شامى در جمال جهان آراى آن أعيان واله و حيران بود حضرت ولىّ ملك المعبود گفت : از اين پسر كه موى سرش بيشتر است بپرس و امام الأنام از آن كلام حضرت حسن بن على عليه السّلام اراده نمود زيرا كه موى سر مبارك آن فرزند رسول ايزد تعالى و تبارك تا بشحمهء گوش آن منبع معرفت و\r\n","description":"","footnote":"","page_name":" 11 ","page_number":11},
  {"content":"\r\nهوش رسيده بود .\r\nو در آن وقت حسن بن على ( ع ) روى مبارك بجانب آن شامى آورده و فرمود : از هر چه خواهى سؤال كن .\r\nشامى گفت : مسافت ميان حقّ و باطل ، مسافت ميان زمين و آسمان و مسافت ميان مشرق و مغرب چه مقدار است ؟ و قوس قزح چيست ؟ و چشمهء كه أرواح مشركين در آن مأواى و مكين گردد كدام است ؟ و نيز چشمهء كه مقرّ و مكان مؤمنان است در چه محلّ و مكان واقع است ؟ و كدام مؤنّث است كه حكم بذكورت و انوثت آن نميتوان نمود ؟ و كدام است آن ده چيز كه بعض آن سختترست از بعضى ديگر .\r\nحضرت حسن بن على عليه السّلام بعد از استماع اسئلهء شامى بلبل زبان را در جواب بترنّم بيان در آورده گفت : يا شامى مسافت ميان حقّ و باطل مقدار چهار انگشت است پس آنچه به چشم مرئى و مشاهد تو گردد حقّ است و بسيار است كه آنچه به گوش مىشنوى باطل است .\r\nشامى گفت : راست گفتى .\r\nآنگاه حضرت حسن بن على ( ع ) فرمود : مسافت ميان زمين و آسمان به قدر مدّ بصر و دعوت مظلوم مضطرّ است ، و اگر براى تو كسى سواى آنچه من بيان كردم گويد بيقين آن دروغ است .\r\nشامى گفت : راست گفتى يا ابن رسول الله .\r\nبعد از آن امام حسن عليه السّلام فرمود كه : مسافت ميان مشرق و مغرب به قدر سير يك روز آفتاب است نظر كن در آفتاب هنگام كه از مشرق طلوع كند و نيز نظر بجانب آفتاب كن در حين كه در مغرب غروب و غيبت نمايد .\r\n","description":"","footnote":"","page_name":" 12 ","page_number":12},
  {"content":"\r\nشامى گفت : راست گفتى .\r\nبگوى كه : قوس قزح چيست كه ظاهر ميگردد ؟\r\nحضرت حسن بن على عليه السّلام فرمود : و يحك مگوى قوس قزح زيرا كه قزح اسم شيطان عليه اللَّعنة و النّيرانست و آن قوس إله منّانست و چون قوس ظاهر و عيان گردد آن أمان أهل زمين و نشانى ارزانى و فراوان بودن أشياء در جهان است و قوس الله تعالى علامت و نشان أمن و صيانت خلايق از غرق و هلاكت است .\r\nو امّا چشمهء كه أرواح مشركين در آن مكان مكين است آن چشمه را برهوت گويند و در بعض نسخ معتبر به نظر مترجم أحقر رسيده كه برهوت چاه است در حضرموت و آن جزيره‌اى است از جزاير بحر عمّان گويند كه أرواح كفّار در آن چاه گرفتارست ، و در حديث آمده كه بهترين چاه در دنيا چاه زمزم است ، و زبونترين چاه در زمين چاه برهوتست .\r\nو امّا چشمهء كه أرواح مؤمنان در آن مكان مكين و شادمان باشند آن چشمه را سلمى گويند زيرا كه أرواح مؤمنين در آن عين از عنايت ربّ العالمين بسلامت و صحّت با كمال بهجت و مسرّتند .\r\nو امّا مؤنّث كه أنوثت و ذكورتش معلوم نباشد بايد تا هنگام بلوغ او انتظار كشند اگر مرد باشد محتلم گردد و اگر زن بود حائض شود و پستان او ظاهر گردد و الَّا به او گويند كه بر بالاى ديوار بول كند و بول را بلند گرداند اگر بول را به بالاى ديوار رساند پس آن مرد است و اگر بول او مانند شاش شتر - مراجعت به عقب كند و نتواند كه به بالاى ديوار رساند آن زن است .\r\n","description":"","footnote":"","page_name":" 13 ","page_number":13},
  {"content":"\r\nو امّا آن ده چيز كه بعض آن سختتر از بعض ديگر است سختترين چيزها كه خداى تعالى آن را خلق كرد سنگ است ، و سختتر از سنگ به حكم و خلقت حضرت مهيمن آهن است كه سنگ به آن شكافته و قطع گردد ، و سختتر از حديد نار است كه بأمر واحد قهّار آن را ميگدازد ، و سختتر از آتش آبست كه به حكم ايزد وهّاب او را فرومىنشاند ، و سختتر از آب سحاب است كه متحمّل نقل آن ميگردد ، و سختتر از سحاب با دست كه او را متحرّك گرداند ، و سختتر ازو آن فرشته ايست كه باد بأمر او متحرّك ميگردد ، و سختتر از آن ملك ملك الموت است كه آن ملك را مىميراند ، و سختتر از ملك الموت موتست كه ملك الموت را ميميراند ، و أشدّ از موت أمر خداى تعالى و تقدّس است كه موترا ميراند پس أمر و حكم ايزد أقدس از همه چيز و همه كس سختتر است .\r\nشامى گفت : راست گفتى من گواهى مىدهم كه تو پسر رسول خدائى حقّا و پدر بزرگوارت أمير المؤمنين على عليه السّلام از ساير أنام بأمر خلافت امّت حضرت نبىّ الأكرم خصوصا بر معاويهء تيره سرانجام أولى و أحقّ و سزاوار و أليق است .\r\nبعد از آن شامى جوابات را كتابت نموده مراجعت فرمود چون نزد معاويه آمد و حقايق آنچه مرئى و مسموع او شد به او رسانيد معاويه او را با - أجوبه بجانب ابن الأصغر روانه گردانيد .\r\nامّا چون أجوبه بابن الأصغر رسيد و حقايق گذشته را كما ينبغى و يليق بر خود معلوم و تحقيق گردانيد بمعاويه كتابت به اين خطاب و عتاب مكتوب فرمود كه :\r\nچرا بمنّ متكلَّم بكلام و جواب غير گشتى و جواب سؤال از روى علم و\r\n","description":"","footnote":"","page_name":" 14 ","page_number":14},
  {"content":"\r\nفراست و فهم و كياست خود ندادى ؟ مرا قسم به حضرت مسيح بن مريم عليه السّلام است كه اين جواب مقرون صدق و صواب بيشبهه و ارتياب از تو نيست ، و اين جواب از معدن نبوّت و موضع رسالت است و اگر تو سؤال يك فلوس از روى تضرّع و افسوس از من نمائى محال است كه به تو اعطا نمايم زيرا كه تو كذّابى .\r\n","description":"","footnote":"","page_name":" 15 ","page_number":15},
  {"content":"\r\nاحتجاج امام مجتبى حسن بن علىّ بن أبى طالب عليه السّلام بر جماعتى از معاندين و منكرين فضلش و فضل پدر بزرگوارش در حضور معاويه عليه اللَّعنة و الهاويه\r\nاز شعبى و ابن مخنف و يزيد بن أبى حبيب المصرى روايت كنند كه ايشان هر سه متّفق اللَّفظ و المعنى گفتند در اسلام هيچ ايّام منازعه و مشاجرهء قوم سختتر از مثل روز اجتماع ايشان در محلّ نزاع از كثرت فرياد و از ارتفاع صوت در هنگام بيان كلام و از شدّت مبالغه در قول و ابرام در نزد معاويه بن أبي سفيان نبود و حقايق اين أحوال على سبيل الاجمال آنست كه :\r\nروزى عمرو بن عثمان بن عفّان و عمرو بن العاص و عتبه بن أبى سفيان و وليد بن عقبه أبى معيط و مغيرة بن شعبه همگى اتّفاق بر يك أمر نمودند و نزد معاويه حاضر شدند در آن أثر عمرو بن العاص گفت :\r\nاى معاويه التماس اين أعيان از شما آنست كه حسن بن على ( ع ) را كه متنعّل بنعلين پدرش أمير المؤمنين على ( ع ) گشته احياى سيرت پدر خود مينمايد چنانچه هر چه أمر كند مردم اطاعت مينمايند ، و آنچه بگويد -\r\n","description":"","footnote":"","page_name":" 16 ","page_number":16},
  {"content":"\r\nخلايق تصديق او فرمايند ، و هر گاه چنين باشد پس أمر و قول او روز به روز مرتفع و كارش به جائى از اين بزرگتر منتهى و مقرّر گردد و اگر در اين وقت كسى به نزد او فرستى و او را پيش خود حاضر گردانى و او را از آن دعوتى كه او و پدرش به آن بودند و هستند فرود آرى تا ما سبّ او و سبّ پدرش نمائيم و قدر او و قدر والدش را در نظرها صغير و حقير گردانيم و او را از آن دعوى متقاعد نموده باز داريم تا آنكه تصديق تو در أمر خلافت كند و من بعد دعوى خلافت و گزاف با تو نكند بهتر است .\r\nمعاويه گفت : اى ياران من از آن ميترسم كه حسن بن على عليه - السّلام قلَّاده‌ها در گردن شما اندازد كه عار آن و ننگ و نار آن تا هنگام دخول قبر شما مستدام و برقرار ماند ، و الله بخداى عالم قسم است كه من هيچ وقت او را نديدم الَّا آنكه از ديدنش كراهيّت داشته آزار كشيدم و آنچه در عيب من مذكور گردانيده ازو درگذشته بخشيدم و اگر من كسى پيش او فرستم و او را حاضر گردانم آنچه او در حقّ ما و شما مذكور گرداند بر من لازم است آنچه شيوهء عدل و انصاف او باشد از شما ممضى و مجرى گردانم و حقيقت أحوال او و پدرش بر ما و شما ظاهرست از اين مقدّمه بگذريد و باعث رسوائى ما و خود مشويد .\r\nعمرو بن العاص گفت : آيا ميترسى كه باطل حسن بن على عليه السّلام زيادتى را بر حقّ واضح جلىّ ما ، و مرض او زياده بر صحّت ما گردد .\r\nمعاويه گفت : ما از اين نميترسيم ليكن بر حقايق أحوال اين سلسله مطَّلعيم .\r\nعمرو بن العاص گفت : البتّه همين ساعت كسى پيش حسن بن على\r\n","description":"","footnote":"","page_name":" 17 ","page_number":17},
  {"content":"\r\nعليه السّلام فرستاده او را طلب كنيد .\r\nعتبه گفت : اين رأى شما را صحيح نميدانم و أصلا طرف خوبى آن را نميشناسم .\r\nو الله بخداى عالم مرا قسم است كه هيچ أحدى شما را قدرت ، و استطاعت ملاقات منازعه و مشاجرهء بأكبر و أعظم از آنچه از فضل و علم كه با شما است مقابله با او نيست و آنچه در نزد حسن بن على عليهما السّلام است از فضل و حال و علم و كمال به همان با شما ملاقات مينمايد و بدعواى چيزى كه در نزد حسن موجود نباشد هرگز به آن بشما بلكه به هيچ احدى ملاقات ننمايد و حقيقت أحوال او و پدر و جدّش بر همگنان أظهر من الشّمس و أبين من الأمس است و آن طايفه اهل بيت خصومت و جدال و أرباب سيف و أصحاب حالند .\r\nأمّا چون عمرو بن العاص و جمعى ديگر در باب احضار حضرت حسن عليه السّلام سعى بيحدّ و مرّ داشتند معاويه رسول به خدمت آن نور ديدهء زهراء بتول مرسول داشت و چون رسول معاويه به خدمت آن سلالهء دودمان نبوّت و ولايت آمده معروض رأى بيضاء صباى حسن المجتبى گردانيد كه معاويه شما را طلب داشته‌اند .\r\nحضرت حسن عليه السّلام از رسول پرسيد كه : در نزد معاويه از أصحاب او كه حاضر است ؟\r\nرسول گفت : فلان ، و فلان و نام يكان يكان بيان نمود .\r\nپس حسن بن على عليه السّلام فرمود : ايشان را چه بر آن داشت كه مرا بطلبند و در آن وقت اين آيهء مباركهء قرآن تلاوت نمود كه :\r\n* ( فَخَرَّ عَلَيْهِمُ السَّقْفُ مِنْ فَوْقِهِمْ وَأَتاهُمُ الْعَذابُ مِنْ حَيْثُ لا يَشْعُرُونَ ) * .\r\n","description":"","footnote":"","page_name":" 18 ","page_number":18},
  {"content":"\r\nظاهرا حضرت امام المجتبى از اين آيه ( * ( وَالله أَعْلَمُ ) * ) ارادهء آن نموده باشد كه آن طايفه اگر چه الحال در طلب من سعى و استعجال دارند ، امّا رفتن من به آن مكان باعث نزول عذاب و اتيان عقاب برايشان است بلكه سخن به جائى خواهد رسيد كه گمان كنند كه سقف مسكن آنها بر بالاى ايشان فرود آيد .\r\nآنگاه فرزند رسول الله ( ص ) روى مبارك بخادمه كه عتبهء رخوت آن ولىّ ايزد تعالى و تبارك در نزد او بود آورده آواز داد كه جاريه ثياب مرا حاضر گردان حسب الأمر آن جاريه رخوت حاضر گردانيد آن سرور در آن أثر فرمود كه : اللَّهمّ انّى أدرأ بك في نحورهم و أعوذ بك من شرورهم و أستعين بك عليهم فاكفنيهم بما شئت و انّى شئت من حولك و قوّتك يا أرحم الرّاحمين . بعد از آن روى بجانب رسول معاويه آورد و گفت : اين كلام الفرج است و متوجّه منزل معاويه گرديد و چون داخل مجلس ايشان شد معاويه از جاى برجست و استقبال كرد و تحيّت و مرحبا گفت و به آن حضرت مصافحه نمود .\r\nحسن بن على عليه السّلام گفت : آنچه من بواسطهء آن آمدم گويا سلامتى است چه مصافحه أمن است .\r\nمعاويه گفت : بلى چنين است اين جماعت بيرخصت من كسى به خدمت شما فرستادند و شما را طلب داشتند كه شما افتراء ايشان را استماع نمائى ، كه عثمان از روى جور و ظلم و تعدّى و ستم مقتول مظلوم است و قاتل او پدر شما است از ايشان بشنو كه چه ميگويند بر وفق سؤال اين جماعت جواب گوئى و شأن و علوّ مكان من بايد كه ترا از جواب ايشان مانع نگردد و خاطر خود را در هر باب جمع و مطمئنّ گردان .\r\n","description":"","footnote":"","page_name":" 19 ","page_number":19},
  {"content":"\r\nحسن بن على عليه السّلام فرمود : سبحان الله خانه خانهء تست و اذن و رخصت هر كس در نزد شما است و الله بخداى عالم مرا قسم است كه اگر آنچه ايشان گويند و اراده نمايند من متوجّه جواب گردم از تو حياء است مرا از آنكه فحش در مجلس شما مذكور گردد و اگر ايشان بر شما غالب باشند بر آنچه تو اراده نمائى و نتوانى كه اجرا و امضاى آن فرمائى هر آينه مرا از آن حيا است كه ضعف شما از آن طايفه بر ساير برايا ظاهر و هويدا گردد و نميدانم ازين دو أمر مقرّ كدام و اعتذار ازين دو كار بچه كيفيّت و انجام است و من اگر عالم به اجتماع و اتّفاق أرباب نفاق درين مكان ميبودم و من نيز بعدّت تمام از بنى هاشم مىآمدم با آنكه در تنهائى من وحشت و خوف ايشان از من به مراتب بسيار زياده از وحشت جمعيّت آن طايفه است نسبت به من چه مرا أصلا ترس از آن جماعت نيست زيرا كه حضرت ايزد بارى ولىّ من است امروز بعد از امروز من بدان وسيله بر خصم غالب و فيروزم بايد كه آنچه گويند بگويند و جواب بر وفق صدق و صواب بشنوند ليكن شما سامع باشيد و مميّز ميان ما و ايشان گرديد ، آنگاه آن پسنديدهء آله گفت : لا حول و لا قوّة الَّا با لله العليّ العظيم . چون كلام صدق التيام آن امام به اين مقام اختتام و انصرام يافت عمر بن عثمان بنطق و بيان در آمد و گفت : من بعد از امروز راضى نميشوم كه از بنى عبد المطَّلب أحدى در روى زمين باشد بعد از قتل عثمان بن عفان كه خليفهء سيّد المرسلين بود و حال آنكه خليفه مظلوم خواهرزادهء شما بنى عبد المطَّلب و در اسلام بحسب منزلت فاضل و باكرام و بأثر و اقتداى رسول ايزد علَّام مخصوص بود و در اهتمام أمر امّت سعى تمام و در تبليغ شرايع ، و\r\n","description":"","footnote":"","page_name":" 20 ","page_number":20},
  {"content":"\r\nاحكام نبىّ الاكرام جهد لا كلام مينمود پس شما با اين همه اكرام و احترام ملك العلَّام نسبت به او در صدد دفع او از روى حسد و عداوت بواسطهء نفاست ذات او و طلب فتنه از جهت حكومت دنيا نموديد تا آنكه خون آن مظلوم را به ناحقّ ريختند بواسطهء چيزى كه شما بنى عبد المطَّلب أصلا أهل آن نبوديد با آنكه شما عالم بسوابق او در اسلام و رفعت منزلت او در نزد ايزد علَّام و رسول عليه الصّلوة و السّلام بوديد فيا ذلَّاه يعنى واى بر ذليلى و بىگناهى او در تحت خاك باشد و آن در نزد حضرت الله تعالى نيكو باشد و شما با ساير بنى عبد المطَّلب كه قاتلان عثمان بوديد زنده و در روى زمين مسرور و شادمان و او در زير زمين به خون خود رنگين و دفين باشد ، ايزد تعالى هرگز چنين ظلم روا ندارد و ما دعوى نوزده خون ديگر از أعيان بنى أميّه از قتلى بدر بر شما بنى عبد المطَّلب داريم .\r\nبعد ازو عمرو بن العاص بتكلَّم در آمد پس بعد از حمد خداى و ثناى واجب تعالى گفت : اى ابن أبى تراب ما كسى پيش شما فرستاده بواسطهء آن طلب كرديم تا بر تو ثابت و مقرّر گردانيم كه پدرت أبا بكر صدّيق را زهر داد و در خون عمر الفاروق با أهل نفاق و شقاق اتّفاق كرده با آن جماعت شريك و سهيم بود و عثمان ذى النّورين را مظلوما مقتول گردانيد ، و بعد از آن دعوى چيزى نمود كه در آن دعوى صادق و مستحقّ آن أمر حقّ نبود و چندان سعى نمود كه بر سر آن رفت و تا در حيات بود و مهيّج و محرّك فتنه بود .\r\nآنگاه عمرو بن العاص شروع در سرزنش و توبيخ حضرت ولىّ الله نمود و سخنان دور از طرق ثواب را نسبت به آن ولايتمآب صواب دانسته مذكور گردانيده گفت : يا بنى عبد المطَّلب حضرت ايزد تعالى و تبارك ملك دنيا را مطيع شما\r\n","description":"","footnote":"","page_name":" 21 ","page_number":21},
  {"content":"\r\nبگردانيد تا آنكه شما درين دارد دنيا مرتكب چيزى چندى كه حلال نيست بگرديد زيرا كه حقيقت أحوال بر حضرت واجب تعالى ظاهر و هويدا است .\r\nو تو اى حسن با نفس خود ميگوئى كه من پسر أمير المؤمنين هستم و حال آنكه ترا عقل و رأى نيست بلكه عقل از تو مسلوب و تو در ميان قريش أحمق و معيوب ماندى و اين از شومى عمل پدر توست و ما ترا بواسطهء آن طلبيديم كه حقايق أحوال واقعهء تو و پدرت را گاهى بر تو ظاهر گردانيم و من بعد در محافل و مجالس سبّ تو و سبّ پدرت نمائيم و ترا قدرت و استطاعت ذكر عيب و كذب ما نيست زيرا كه ما بنى اميّه را حضرت حق سبحانه و تعالى از تمامى عيوب خلقيّه و خلقيّه منزّه و مبرّا گردانيد .\r\nامّا آنچه در حقّ تو و پدرت بيان كرديم و قول شما را نسبت به دروغ و باطل نموديم اگر ما را در آن دعوى بر شما خلاف حقّ و بر شيوهء عدل و صدق ندانيد متكلَّم شويد و الَّا بيقين دانيد كه تو و پدرت شرّ خلق خداى تعالى و زبونترين همه برايا خواهيد بود .\r\nامّا پدرت كه در پى آزار ما بود خداى تعالى او را مقتول گردانيد و شرّ او را از ما كفايت نمود و تو الحال در دست ما گرفتارى اگر خواهيم ترا به قتل آريم مختاريم و در كشتن تو در نزد خدا گناه و در پيش خلق الله عيب و تباه نيست .\r\nبعد از آن عتبه بن أبى سفيان بتكلَّم در آمد و آنچه در أوّل سخنان خود مذكور و بيان نمود اينست كه بگفت :\r\nيا حسن ( ع ) پدرت شريرترين قريش از براى أصناف قريش بود قطع أرحام اين أنام و سفك دماء اين أقوام نمود و تو نيز در سلك قاتلان مرتبط و\r\n","description":"","footnote":"","page_name":" 22 ","page_number":22},
  {"content":"\r\nمنخرط بودى حقّ و انصاف و عدل و انتصاف آنست كه چون خون عثمان در ذمّهء تو و پدر تست و به حكم خداى عزّ و جلّ قصاص و قتل بر تو لازم است ما ترا در عوض آن قصاص كنيم .\r\nو امّا خداى تعالى و تقدّس در قتل پدرت متفرّد است شرّ او را از ما كفاية نمود .\r\nو امّا آنكه تو آرزوى خلافت امّت دارى تو نه مرد اين كارى زيرا كه ترا در ميز - ان بزرگى و اعتبار طرف رجحان بر ساير مردمان نيست و چون لايق و سزاوار آن كار نيستى جز باعث هيجان فتنه در ميان أخيار أبرار نميگردى .\r\nبعد از آن وليد بن عقبة بن أبى معيط بتكلَّم در آمد و او نيز به مثل سخنان أصحاب سابقين و ياران پيشين خون سخنان چند مذكور كرد .\r\nآنگاه گفت : يا معشر بنى هاشم اوّل كسى كه در صدد اظهار عيب به عثمان و تحريص مردمان و وسيلهء اجتماع ايشان بر قتل عثمان بود شما بوديد و او را بر حرص ملك دنيا بقتل رسانيديد و همه امّت را برو شورانيده بفرياد آورديد و قطع رحم كه أعظم أركان اسلام بلكه پسنديدهء تمامى أهل عالم است براى حبّ و طلب دنياى خسيسه و حرص حكومت رديّه نموديد و حال آنكه عثمان خال شما و نعم الخال و صهر شما و نعم الصّهر بود و شما بيشتر از ساير بشر برو حسد برده طعن ميزديد بعد از آن متولَّى قتل عثمان شديد الحال صنع خدا و قدرت او را در باب خود چون مىبينيد كه پدرت مقتول شد و خود نيز در سلك كشتگان منخرط خواهى شد .\r\nبعد از آن مغيرة بن شعبه بتكلَّم در آمد و كلام او بالتّمام در حقّ حضرت أمير المؤمنين على عليه السّلام بود و از گفتن سخنان لا يعنى سعى تمام نمود\r\n","description":"","footnote":"","page_name":" 23 ","page_number":23},
  {"content":"\r\nآنگاه گفت : يا حسن بدان كه عثمان مظلوما مقتول شد و قاتلش پدر تست و او را در اين باب بىشبهه و ارتياب عذر برائت ذمّه و اعتذار گناهكارى عثمان نيست به غير آنكه ما را گمان چنان بود .\r\nيا حسن كه پدرت خود را منضمّ در سلك قاتلان عثمان نگرداند و راضى بقتل عثمان نباشد بلكه به قدر الوسع و الامكان رفع و دفع قتل عثمان نمايد و حال آنكه خلاف آن ظاهر و عيان گردانيد .\r\nو الله مرا بخداى عالم قسم است كه پدرت را شمشير و زبان به غايت دراز بود زندگان قريش بشمشير جان مىربود و مرده‌گان ايشان به لسان تعداد عيوب مينمود و پيوسته بنو اميّه براى بنى هاشم به خوبى و خير بودند و هميشه بنو هاشم در پى بدى و ضرر بنى اميّه بودند چنانچه الحال معاويه براى تو يا حسن بسيار بسيار بهتر است از تو نسبت بمعاويه چه معاويه را نسبت به تو مودّت و محبّت است و ترا نسبت بمعاويه دشمنى و عداوت است و پدرت در ايّام حيات رسول الله صلَّى الله عليه و آله و سلَّم به آن حضرت در دل بد بود و پيش از فوت حضرت رسول ( ص ) ايزد معبود جلب نفع براى خود مينمود و ارادهء قتل حضرت رسول كرد آن حضرت از ارادهء او مطَّلع گرديد ، و از او گذرانيده .\r\nو چون حضرت سيّد البريّات وفات نمود و خلايق بر أبو بكر بيعت كردند پدرت از بيعت و اتّفاق امّت كراهيّت ظاهر كرد بخوف آنكه مبادا او را قصاص كند و پيوسته در فكر قتل أبو بكر بود تا آنكه او را زهر خورانيد و مقتول گردانيد ، و چون عمر بن الخطَّاب خليفه شد پدرت با او منازعه نمود و در آن باب سعى و اهتمام بسيار نمودند تا آنكه عمر خواست كه گردن پدرت را بزند باز عفو كرد\r\n","description":"","footnote":"","page_name":" 24 ","page_number":24},
  {"content":"\r\nليكن پدرت در عمل قتل عمر ساعى بود تا آنكه بشركت بعضى قوم او را بقتل رسانيد ، و چون خلافت بعثمان رسيد باز پدرت شروع در طعن او نمود و چندان سعى در آن مقدّمه بحيّز ظهور رسانيد كه او را نيز مقتول گردانيد .\r\nخلاصهء كلام آنكه پدرت شريك خون خلفاى ثلاثه بلكه خود ساعى ، و جاهد در آن بودند پس پدرت أمير المؤمنين على را در نزد ربّ العزّت چه قدر منزلت باشد .\r\nيا حسن اين معنى بر همگنان ظاهر و بيّن و لايح و روشن است حضرت ايزد مهيمن ولايت و سلطنت خون را از براى ولَّى مقتول در كتاب كه منزل به خاتم الرّسل است مقرّر و معيّن گردانيد ولىّ مقتول به غير حقّ يعنى عثمان معاويه است ، پس اگر او تو را و برادرت را در عوض خون عثمان به قتل رساند از روى حقّ ميتواند .\r\nو الله بخداى عالم مرا قسم است كه خون عثمان كمتر از خون على نيست و خون على را مزيدى بر خون عثمان بىشبهه و گمان نيست و خداى تبارك و تعالى در اين عالم براى شما بنى هاشم نبوّت و ملك را جمع با هم ننمود بعد از آن ساكت ماند .\r\nو چون ولىّ حضرت ذو المنن و امام المؤتمن أبى محمّد الحسن عليه السّلام كلام نافرجام أرباب لئام استماع نمود و بتكلَّم در آمد ، نخست زبان معجز نشان به حمد و ستايش و شكر بىاعداد و احصايش ايزد منّان گشوده گفت :\r\nسپاس بىقياس و ستايش فوق از حدّ احساس خداوندى را سزا و در خور است كه أوّل شما را بأوّل هادى ما مهتدى گردانيد ، و گمراه آخر شما را\r\n","description":"","footnote":"","page_name":" 25 ","page_number":25},
  {"content":"\r\nبمرشد آخر ما هدايت خواهد نمود ، و درود و تحيّت از حضرت ايزد أحد به روح و روان نبىّ الأمجد محمّد و آل او ممتدّ باد .\r\nو آنگاه آن ولىّ الله روى به آن طايفهء گمراه آورد و گفت : از من بشنويد ، و فهم و علم خود را تا هنگام اتمام اين كلام در نزد من بعاريت گذاريد ، اين سخن آن ولىّ مهيمن كنايه بل تصريح است به آن كه چون شما أصلا در استماع كلام حقّ رغبت نمينمائيد و بمضمون صدق مشحون « الحقّ مرّ » به هيچ وجه من الوجوه مثل شنيدن سخنان حقّ نداشتيد و نظر بر فساد و همّت بر افساد از روى تمرّد و عناد داشتيد ، لهذا آن حضرت فرمود كه از روى علم و فهم كلام صدق التيام ما را گوش كنيد و اگر خلاف حقّ و واقع باشد فراموش نمائيد .\r\nآنگاه ولىّ الله تبارك و تعالى روى مبارك بمعاويه آورد و گفت : يا معاويه من در جواب كلام اين قوم كه خارج از طريقهء ثوابست اوّل ابتداء به تو مينمايم بدرستى و تحقيق و بعمر الله و بقاء ذات فايض البركات قسم است يا أزرق مرا غير از تو كسى دشنام نداد و اين جماعت سبب شتم و سبّ من نشدند و دشنام ندادند ليكن تو به من سبّ و فحش گفتى و اين از بدى رأى و بغى و حسدتست نسبت بما و عداوت و دشمنى با حضرت محمّد رسول مجتبى است بغض قديم و جديد كه تو را با نبىّ ايزد مجيد است .\r\nاى أزرق و الله كه اگر من به اين جمعى منافقى در مسجد حضرت رسول واهب خالق مىبوديم و اين جماعت با من منازعت و مواثبت مينمودند و در أطراف ما مهاجر و أنصار حاضر ميبودند بيقين كه قدرت تكلَّم به اين كلام نافرجام كه در حضور تو از روى تشدّد و ابرام بما سبّ و دشنام دادند نبودند و هرگز به من نوعى كه در مجلس تو روبرو گفتگو كردند قدرت و استطاعت روبروى\r\n","description":"","footnote":"","page_name":" 26 ","page_number":26},
  {"content":"\r\nشدن و گفتگو كردن نداشتند .\r\nآنگاه روى به آن جماعت آورد و گفت : اى جماعت كه اجتماع بر عتوّ و عناد و بر تمرّد و فساد بر سر من نموديد بشنويد از من و حقّ را نپوشانيد آنچه - ميدانيد و اگر سخن باطل از من بشنويد تصديق آن نكنيد ليكن حق را كتمان منمائيد چون ادّعاى اسلام مينمائيد .\r\nبعد از آن خطاب بمعاويه نمود و گفت : اوّل ابتداء به تو مينمايم امّا از عيوب آنچه از بعضى در تو ظاهر و بعضى محجوب است هر چه بيان كنم كمتر از آن عيب و نقصان كه در تو عيانست مذكور گردانم .\r\nشما را بخداى عالم قسم است كه آيا آن كسى كه شما او را دشنام داديد ميدانيد كه نماز بد و قبله با حضرت رسول بىنياز گذارد ، و آن دو كس با ساير أهل ضلالت همگى بعبادت و بندگى لات و عزّى مداومت داشتند و آن كسى را سبّ و شتم كرديد كه دو بيعت بيعة الرّضوان و بيعة الفتح با حضرت سيّد البريّة نمود و تو اى معاويه در بيعت اوّلى هنوز كافر و در ربيعة الأخرى ناكث و شكنندهء عهد اسلام بودى .\r\nپس از آن گفت : شما را بخداى عالم قسم مىدهم كه ميدانيد كه آنچه ميگويم حقّ است و در وقتى كه حضرت أمير المؤمنين عليه السّلام در روز بدر كه شما ملاقات با حضرت رسول صلَّى الله عليه و آله و سلَّم بجنگ و قتال داشتيد رايت پيغمبر ( ص ) با آن مسرور بود و رايت مشركين كه عبادت لات و عزّى مينمودند در آن روز با تو بود و تو حرب رسول صلَّى الله عليه و آله و سلَّم را - واجب و لازم ميدانستى و سعى و اهتمام تمام در آن مهام بانجام و انصرام ميرسانيدى و در روز جنگ احد كه تو ملاقات با حضرت محمّد ( ص ) به واسطهء\r\n","description":"","footnote":"","page_name":" 27 ","page_number":27},
  {"content":"\r\nجنگ نمودى رايت النّبى با أمير المؤمنين على عليه السّلام در آن پيكار بود و رايت كفّار و مشركين با تو بود ، و در يوم الأحزاب در هنگام ملاقات شما با عسكر اسلام رايت رسول ايزد علَّام با آن امام الأنام و رايت مشركين لئام با اهتمام نافرجام تو بود و در تمامى آن مقام فوز فتح و حجّت و نصرت با آن امام الامّة بود و چون دعوتش بحقّ و حكاياتش بصدق و آيتش منصور و ذاتش پسنديدهء ربّ غفور بود لهذا حضرت نبىّ الورى در همگى و تمامى اين مواطن و مأوى از آن ولىّ الله تعالى راضى و شاكر بود .\r\nو ايضا شما را بخداى عالم قسم مىدهم كه آيا ميدانيد در وقتى كه حضرت سيّد البشر در جنگ بنى قريظه و بنى النّضير حاضر شد در هنگام تعيّن عسكر براى حرب آن طايفه عمر بن الخطَّاب را بالتماس و استصواب بعضى أصحاب صاحب رايت اسلام گردانيده ارسال داشت و در آن پيكار سعد بن معاذ صاحب رايت أنصار بود و چون تلاقى فريقين روى داد سعد بن المعاذ و أهل مهاجر بعد از آنكه مجروح شده برگرديد .\r\nامّا عمر همان كه عسكر كفّار به نظر او در آمدند روى از حرب پيكار گردانيد هر چند أصحاب مهاجر او را منع و زجر كردند مفيد نيفتاد تا آنكه تمامى لشكر را بيدل ساخته به خدمت حضرت پيغمبر صلَّى الله عليه و آله و سلَّم مراجعت فرمود چون نبىّ المحمود حال بدان منوال مشاهده نمود به زبان معجز نشان فرمود كه :\r\nلأعطينّ الرّاية غدا رجلا يحبّ الله و رسوله و يحبّه الله و رسوله كرارا غير فرّار . معنى حديث سيّد الأنام آنست كه رايت اسلام به حكم و أمر ايزد علَّام\r\n","description":"","footnote":"","page_name":" 28 ","page_number":28},
  {"content":"\r\nصباح فردا به مردى احسان و اعطا خواهد شد كه محبّ خدا و دوست رسول خداى تبارك و تعالى باشد و خداى تعالى و رسول مجتبى نيز او را دوست داشته باشند و او كرّار در حملات حرب و نبرد باشد فرار از استعمال آلات و حرب طرد او را نباشد يعنى در طريق ايمان و اسلام و قبول شرايع و أحكام تمام و مردانه و در حرب و غزاى كافران لئام در ايّام خود يگانه باشد رايت به او عنايت خواهم نمود .\r\nيكى از أكابر فصحاى شعراى عرب در اين معنى ميفرمايد :\r\nشعر :\r\n\r\nو قال سأعطى الرّاية اليوم صارما\r\nكيّا محبّا للرّسول مؤاخيا\r\nو كان علىّ أرمد العين يبتغى\r\nدواء فلمّا أن تحسّ مداويا\r\nشفاه رسول الله منه بتفلة\r\nفبورك مرقيّا و بورك راقيا\r\n\r\nو أمير المؤمنين هرگز در ميدان حرب و قتال أرباب كفر و عناد پشت بهزيمت نداد .\r\nو أمّا چون رسول بيچون حديث اعطاى رايت اسلام در حضور امّت مذكور گردانيد أبو بكر و عمر و غير ايشان از أنصار و مهاجر بآرزوى آن على الصّباح بدر دولت سراى رسول آخر الزّمان حاضر گشتند و مترقّب و مترصّد اين احسان منتظر نشستند و أمير المؤمنين على عليه السّلام در آن روز درد چشم سخت داشت حضرت نبىّ الرّحمه آن ولىّ الله را بنزديك خود خواند و آب دهان مبارك خود قطرهء در چشم آن امام الأنام انداخت و آن حضرت را از رمد برىء ساخت و رايت به او عطا و عنايت نمود ، و أمير المؤمنين روانه حرب كفّار أشرار گرديد و از آن جنگ برنگرديد تا آنكه از كمال لطف و احسان و از\r\n","description":"","footnote":"","page_name":" 29 ","page_number":29},
  {"content":"\r\nمزاياى طول و امتنان خداى منّان فتح كرد ، و تو در آن روز در مكَّه بدشمنى خدا و رسول مشغول بوديد آيا كسى كه در اطاعت و نصح خدا و رسول باشد مساوى است با آنكه بعداوت ايزد متعال و دشمنى رسول فرخنده خصال اشتغال دارد .\r\nو من قسم بذات ايزد عالم ياد مينمايم كه تو بعد از آنكه اظهار اسلام نمودى هرگز بقلب قبول اسلام ننمودى ليكن بلسان از خوف متكلَّم مىشدى به چيزى كه در چنان قابل به آن نبودى ، شما را بخداى عالم قسم مىدهم كه آيا حضرت نبىّ ايزد معبود در هنگام توجّه ذات أقدس خود بغزوهء تبوك أمير المؤمنين على عليه السّلام را در مدينه جانشين خود گردانيد و آن حضرت را با أمير المؤمنين ( ع ) هيچ گونه سخط و كراهيت نبود مع هذا أهل نفاق و أرباب شقاق نسبت به آن امام الامّه چون سخنان ميگفتند أمير المؤمنين ( ع ) گفت :\r\nيا سيّد المرسلين مرا بمدينه بخلافت مكين مگردان زيرا كه من در هيچ غزوه از خدمت شما محروم و هرگز غايب و پنهان نبودم .\r\nدر آن زمان رسول آخر الزّمان گفت : يا على تو وصىّ و خليفهء منى در أهل من و تو در نزد من بمنزلهء هارونى در نزد موسى عليه السّلام .\r\nپس آنگاه حضرت حبيب الله دست آن ولىّ الله فرا گرفته و روى مبارك بمعشر مردمان آورده گفت : ايّها النّاس هر كه با موالات من باشد با موالات خداى تبارك و تعالى است و هر كه با موالات على است با موالات منست ، و آنكه اطاعت من نمود آن كس بىشبهه اطاعت ايزد أقدس نمود و هر كه اطاعت على كرد اطاعت من كرد ، و هر كه مرا دوست دارد او خداى را دوست دارد و هر كه على را دوست دارد او مرا دوست دارد .\r\n","description":"","footnote":"","page_name":" 30 ","page_number":30},
  {"content":"\r\nو نيز شما را بخداى قادر عالم قسم مىدهم كه آيا ميدانيد كه حضرت رسول ايزد تبارك و تعالى در حجّة الوداع فرمود كه : ايّها النّاس بدرستى كه من در ميان شما چيزى گذاشتم كه اگر بعد از من اطاعت آن نمائيد هرگز گمراه و دور از رحمت حضرت إله نمىگرديد و هر چه در او حلال است بشما حلال و آنچه در او بشما حرام است حرام دانيد ، عمل به حكم او نمائيد و ايمان بمتشابه او آريد .\r\nو در آن زمان حضرت بجميع شما حكم نمود كه بگوئيد ما ايمان آورديم به آنچه خداى وهّاب در كتاب مستطاب انزال و ارسال نمود و اهل بيت و عترت مرا نيز دوست داريد و موالات كنيد با كسى كه بموالات ايشان باشد و نصرت و اعانت اهل بيت من نمائيد بر آن طايفه كه بعداوت و دشمنى عترت و اهل بيت من باشند و بدرستى كه مصحف و اهل بيت من پيوسته در ميان شما خواهند بود تا آنكه روز قيامت هر دو در كنار حوض به من رسند .\r\nو چون رسول حضرت بيچون منبر را بقدوم سعادت لزوم خود مزيّن كرد أمير المؤمنين على عليه السّلام را نزديك خود خواند و او را بدست خود گرفته از زمين برداشت .\r\nآنگاه آن حبيب إله فرمود كه : اللَّهم وال من والاه و عاد من عاداه .\r\nبعد از آن رسول آخر الزّمان گفت : بار خدايا هر كه على را دشمن گيرد او را در دنيا مسكن و مأوى مده و روح او را به آسمان متصاعد نگردان بلكه او را در درك الأسفل من النّار ساكن و مكين گردان .\r\nآنگاه فرمود كه : شما را بخداى تعالى قسم مىدهم آيا ميدانيد كه نبىّ الاكرم روى مبارك خود به حضرت أمير المؤمنين على عليه السّلام آورده خطاب\r\n","description":"","footnote":"","page_name":" 31 ","page_number":31},
  {"content":"\r\nنمود كه يا على تو مردم را كه مستحقّ جزا و پاداشت نيك باشند به طرف حوض من ميرانى و روز قيامت و جمعى را كه سزاوار عزّت و عنايت نباشند چنانچه شتر غريب را از ميان شتران خود دور ميگردانند آن طايفه را از شرب حوض كوثر دور و از احسان و مرحمت ما مهجور ميگردانى .\r\nو ايضا شما را بخداى عالم قسم مىدهم كه آيا ميدانيد كه روزى أمير - المؤمنين على عليه السّلام در أيّام مرض الموت نبىّ ايزد تبارك و تعالى در خدمت آن سرور حاضر شد و چون دانست كه مهاجرت آن نبى الرّحمه از اين دار المحنه قريب گشته بغايت اندوهگين گرديد ليكن چون رسول ايزد متعال أمير المؤمنين على را در غايت حزن و ملال ديد بگريه در آمد .\r\nأمير المؤمنين على گفت : يا رسول الله چه چيز شما را بگريه آورد ؟\r\nحضرت رسول صلَّى الله عليه و آله و سلَّم فرمود : يا على از آن ميگريم كه ميدانم در دلهاى بعض امّتانم عداوت و بغض تو بسيار است ليكن الحال اظهار ما في القلوب و الضّمائر خود نمىنمايند تا آنكه من از تو دور و تو از شرف مواصلت من مهجور گردى .\r\nو نيز شما را بخداى عالم قسم مىدهم كه آيا ميدانيد كه حضرت سيّد عالم در حين احتضار تمامى اهل بيت جمع گشتند در آن أثر آن نبىّ جليل القدر چون نظر بجانب ايشان نمود گفت : بار خدايا اين جماعت اهل بيت و عترت منند .\r\nبار خدايا بدرستى كه بدوستى گير و بمودّت بپذير آن كسى را كه ايشان را دوست دارد و آن كسى را كه اين طايفه را دشمن دارد تو نيز دشمن دار او را و هر كه ايشان را نصرت دهد بار خدايا تو او را نصرت و يارى ده .\r\n","description":"","footnote":"","page_name":" 32 ","page_number":32},
  {"content":"\r\nآنگاه حضرت رسول الله صلَّى الله عليه و آله و سلَّم فرمود كه : أهل بيت من در ميان شما مانند كشتى نوح نبىّ عليه السّلام است هر كه داخل آن گرديد از بليّهء طوفان نجات و خلاصى يافت و آنكه از دخول كشتى و از رفاقت نوح نبىّ متخلَّف شد غرق گرديد پس هر كه در كشتى ولايت اهل بيت من در آيد از شرّ بليّهء عذاب آخرت نجات يابد و آنكه تخلَّف از كشتى ولايت ما نمايد غرق عذاب آخرت گردد .\r\nو نيز شما را بخداى عالم قسم مىدهم كه آيا ميدانيد كه أصحاب رسول ايزد مجيد در عهد آن سرور أمير المؤمنين حيدر را بولايت سلام و تحيّت كردند و آن حضرت در حيات بود .\r\nو نيز من شما را بخداى مهيمن قسم مىدهم كه آيا ميدانيد كه على عليه السّلام اوّل آن كسى است كه در اسلام همگى و تمامى شهوات را بر نفس خود حرام گردانيد از أصحاب سيّد الأنام حضرت ايزد علَّام در آن هنگام اين آيهء مباركه به حضرت نبىّ الاكرام انزال و ارسال گردانيد كه :\r\n* ( يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ الله لَكُمْ وَلا تَعْتَدُوا إِنَّ الله لا يُحِبُّ الْمُعْتَدِينَ وَكُلُوا مِمَّا رَزَقَكُمُ الله حَلالًا طَيِّباً وَاتَّقُوا الله الَّذِي أَنْتُمْ بِه مُؤْمِنُونَ ) * .\r\nو أمير المؤمنين على عليه السّلام عالم بعلم منايا و علم قضايا و فصل الخطاب و رسوخ بعلوم فراوان و عارف به منزل قرآن بود .\r\nو على از رهطى بود كه نميدانم كه از آن گروه ده نفس بهم رسيده باشند مگر آنكه البتّه حضرت ايزد منّان اخبار بايمان ايشان داد و شما از يك رهط و گروهى ميباشيد كه عدد شما بسيار است و جميع آن جماعت از زبان نبىّ -\r\n","description":"","footnote":"","page_name":" 33 ","page_number":33},
  {"content":"\r\nالرّحمه ملعون و مردود از رحمت حضرت بيچوناند .\r\nو قسم مىدهم شما را بخداى تعالى آيا ميدانيد كه در وقتى كه حضرت رسول ( ص ) نزد تو فرستاد كه چون خالد بن الوليد بر سر كفرهء بنى خزيمه رفته تو نيز به آن عسكر رفته آنچه از غنايم كه جمع گردد نوشته ضبط نمائى .\r\nچون فرستاده بعد از تبليغ پيغام سيّد الأنام بشما مراجعت به خدمت حضرت نبىّ الورى نمود و گفت : يا رسول الله معاويه در أكل و صرف غنايم ساعى است نه ضابط و جابى آنست كرّة ثانيه حضرت رسول الله كسى نزد تو مرسول گردانيد و در باب ضبط غنايم تأكيد تمام نمود چون فرستاد معاودت و مراجعت بشرف خدمت نبىّ الاكرام نمود باز كلام أكل مال فيء و غنايم ترا در حضور رسول مجتبى مكرّر بيان فرمود .\r\nكرّة ثالثة چون رسول از پيش تو مراجعت كرده سخن أكل و عدم ضبط ترا در محضر أنصار و مهاجر به خدمت سيّد البشر معروضداشت در آن حال رسول ايزد لا يزال فرمود كه : بار خدايا شكم او را هرگز سير نگردانى كه شكم او هميشه تا روز قيامت به قصد جوع و غرامتست .\r\nبعد از آن حضرت حسن بن على ( ع ) فرمود : قسم مىدهم شما را به خداى تعالى آيا ميدانيد كه آنچه من ميگويم همه حقّست يا معاويه تو و پدرت أبي سفيان هر دو بر بالاى اشتر سرخ سوار بوديد تو شتر ميراندى ، و اين برادرت كه الحال در پيش تو نشسته است كه زمام شتر بدست گرفته ميكشيد در روز جنگ أحزاب چون چشم حضرت رسالتمآب بجانب شما افتاد در ساعة آن رسول صاحب سعادت فرمود كه : لعنت خداى واهب بر راكب شتر و بر آنكه ميراند و بر آنكه زمام گرفته ميكشاند باد .\r\n","description":"","footnote":"","page_name":" 34 ","page_number":34},
  {"content":"\r\nيا أزرق پدرت راكب بود و تو سايق و اين برادرت كه نشسته است قايد أحمق حضرت رسول خلايق بيقين كه بمضمون كلام حقّ مشحون بصدق ايزد خالق : * ( وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * .\r\nبه حكم منتقم مهيمن در آن روز لعن شما نمود چه آن حضرت بوسيلهء اعلام ذو المنن آنچه در خاطر و ضماير شما مستتر و متمكَّن بود عالم و مطَّلع بود .\r\nو نيز شما را بخداى منّان سوگند مىدهم آيا ميدانيد كه رسول آخر الزّمان در هفت مكان لعن بر أبا سفيان از روى ظاهر و عيان نمود .\r\nاوّل آنكه حضرت سيّد الأنام از مكَّه بيت الله الحرام بيرون آمده متوجّه دار السّلام مدينه صانها الله عن زلازل الايّام بود و پدرت أبا سفيان با أكثر طوايف أنام از قريش آمده روانه مكَّه زادها الله شرفا و تعظيما الى يوم القيام بودند چون در راه ملاقات آن طايفه با حضرت حبيب الله واقع شد أبا سفيان بىادبى نسبت به آن نبىّ العرب و العجم نموده قصد قتل و اظهار بطش و شوكت و تهديد و وعيد آن حضرت فرمود در آن مكان رسول آخر الزّمان لعن بر أبا سفيان نمود .\r\nدوّم روزى أبا سفيان با شتران مملوّ از أقمشه نفيسهء شام و كاروان متوجّه مكَّهء معظَّمه بودند و خواستند كه بنوعى از حوالى مدينهء دار السّلام بگريزند كه خبر ايشان برسول ملك العلَّام نرسد در آن اثناء واجب تعالى و تقدّس ارسال أمين الوحى جبرئيل ( ع ) آن نبىّ الاكرام را اعلام نمود كه أبا سفيان با كاروانيان قريش از أحفاد و خويش خود و با شتران بسيار مملوّ و موقّر از بار نفيسهء گران در فلان روز از چهار منزلى مدينه دار الأمان ميگذرند بايد كه اى نبىّ الانس و الجان تو با أصحاب اسلام و ايمان متوجّه غزاى آن كافران گردى\r\n","description":"","footnote":"","page_name":" 35 ","page_number":35},
  {"content":"\r\nكه حضرت واهب الامتنان يكى از آن طايفهء ايشان را از كاروانيان با اشتران با سرداران قريش و أعيان را در دست مسلمانان گرفتار خواهند گردانيد چنان كه كريمهء : * ( وَإِذْ يَعِدُكُمُ الله إِحْدَى الطَّائِفَتَيْنِ أَنَّها لَكُمْ وَتَوَدُّونَ أَنَّ غَيْرَ ذاتِ الشَّوْكَةِ ) * الآيه مشعر بلكه نصّ است بر آن .\r\nچون حضرت بيچون تبليغ خبر كاروان به مسلمانان رسانيد بعد از بيرون رفتن شما به حكم ايزد تبارك و تعالى به قصد غزا و جهاد با أعداء يكى از آن دو طايفه را واهب العطايا بشما احسان و اعطا خواهد نمود ايشان بعد از تجهيز آلات حرب بزود استعداد ضرب و طرز چون از مدينه طيّبه بيرون آمدند بعضى از كفره كه در مدينه بودند اين خبر بسمع آن أرباب شرك و كفر رسانيدند أبو سفيان در ساعت كتابات بأعيان قريش كه در مكَّه بودند قلمى نموده به مصحوب مسرعى ارسال داشت .\r\nمضمون آنكه محمّد با عسكر خويش به سر كاروان قريش شما مىآيد بايد كه بسرعت تمام سرانجام لشكر نموده روانهء اينجانب شويد .\r\nبعد از آن أبو سفيان كاروان را از راه بىراه از حضرت رسول الله گريزانيده بيرون برد در آن وقت نيز رسول مهيمن بر أبى سفيان لعن كرد .\r\nو سيّم روز جنگ احد حضرت نبىّ الأمجد محمّد ( ص ) روى بپدرت آورد و گفت : مولا و ناصر و معين و ياور ما خداى تبارك و تعالى است .\r\nپدرت گفت : ما را نيز لات و عزّى است كه شما را نيست .\r\nآنگاه رسول الله صلَّى الله عليه و آله و سلَّم فرمود كه : لعنت خدا و ملائكهء او و رسول او بر تو و جميع بتان و أصنام با تمام شما باد .\r\nو چهارم روز حنين در روزى كه أبو سفيان جميع قريش و هوازن كه قبيلهء\r\n","description":"","footnote":"","page_name":" 36 ","page_number":36},
  {"content":"\r\nاز بنى قيساند جمع كرده آمدند و عتبه بغطفان آمد و يهودان را نيز در آن كار يار خود كرده آوردند كه خداى قهّار تمامى آنها را مردود و خاكسار گردانيد و ايشان را بخير و خوبى نرسانيد چنانچه خداى عزّ و جلّ در دو سورهء كه به حضرت خاتم الرّسل منزل و مرسل گردانيد أبا سفيان و أصحاب او را كافر ناميد و تو در آن روز يا معويه مشرك و براى پدرت بودى و أمير المؤمنين عليه السّلام در آن روز براى رسول ( ص ) و بدين آن حضرت بود و در آن روز نيز حضرت پيغمبر « ص » بر أبى سفيان لعن كرد .\r\nو پنجم قول حضرت رحيم الرّؤف : * ( وَالْهَدْيَ مَعْكُوفاً أَنْ يَبْلُغَ مَحِلَّه ) * تو و پدرت و مشركان قريش سدّ و منع رسول الله صلَّى الله عليه و آله و سلَّم نمودند در آن روز نيز رسول حضرت ربّ العزيز پدرت و شملت و ذرّيّت او را تا روز قيامة لعنت كرد .\r\nو ششم در روز جنگ أحزاب در آن روز أبو سفيان با جميع قريش آمدند و عينية بن حصين بن بدر بغطفان بر آمد ، حضرت رسول خداى تعالى تابع و متبوع آنكه لشكر را كشيد و آنكه لشكر را رانده بجنگ آن پيغمبر جليل القدر آورده لعن كرده تا روز قيامت .\r\nشخصى گفت : يا رسول الله ( ص ) در أتباع ايشان مؤمنانند .\r\nحضرت رسالتمآب در جواب فرمود كه : لعنت بمؤمن نميرسد امّا آنكه آن عسكر را كشيده آورده در ميان ايشان مؤمن و مجيب و ناجى أصلا نيست .\r\nهفتم روز ثنيّه كه عبارت از طريق العقبه است و در آن روز دوازده نفر با يك ديگر عهد و شرط بر قتل پيغمبر كرده بودند هفت نفر بنو أميّه بودند پنج نفر از ساير قريش .\r\n","description":"","footnote":"","page_name":" 37 ","page_number":37},
  {"content":"\r\nخداى تبارك و تعالى لعنت كرد بر كسى كه پيشتر از آن سرور از آن طريق العقبه بگذرد غير از پيغمبر صلَّى الله عليه و آله و سلَّم و آنكه زمام شتر گرفته قايد بود و آنكه شتران حضرت را راند و رسول نيز بر آن طايفه متمرّده لعنت كرد و در اين هفت مكان نبىّ آخر الزّمان بر أبى سفيان و متابعانش لعنت فراوان نمود چنانچه مذكور شد .\r\nبعد از آن حسن بن على عليه السّلام گفت : بخداى عالم قسم مىدهم كه آيا ميدانيد كه أبا سفيان در أيّام خلافت عثمان در هنگام كه به مسجد النّبى صلَّى الله عليه و آله و سلَّم بواسطهء بيعت پيش عثمان رفته بود چون بيعت كرد گفت : يا بن أخى آيا براى ما ديده‌بان و جاسوسى است ؟\r\nعثمان گفت : نه گفت : آيا براى ما هيچ روز بهتر ازين روز باشد كه بخلافت مشرف شديد ؟\r\nگفت : نه أبو سفيان گفت : قسم به كسى كه نفس أبا سفيان بيد قدرت او منوط و مربوطست كه الحال مرا نه شوق جنّت و نه عار از نار است بايد كه أمر خلافت در ميان جوانان بنى اميّهء ما متداول باشد .\r\nو نيز شما را بخداى عالم قسم مىدهم كه آيا ميدانيد كه در هنگامى كه :\r\nخلايق بعثمان بيعت كردند روزى أبا سفيان دست برادرم حسين بن على عليه السّلام را گرفته گفت يا ابن أخى بيا با تو بقبرستان بقيع بيرون رويم چون باتّفاق بميان قبرستان بقيع رسيدند پدرت أبا سفيان بآواز بلند آواز داد كه يا أهل القبور آنچه شما براى آن با ما نزاع و مقاتله و جدال و مكالمه ميكرديد الحال بدست ما در آمد و شما همه را در تحت خاك استخوان پوسيده و گوشت\r\n","description":"","footnote":"","page_name":" 38 ","page_number":38},
  {"content":"\r\nبتراب مستحيل گرديده .\r\nحضرت حسين بن على عليه السّلام دست خود از دست آن لئيم كشيد و گفت : خداى متعال روى تو و أيّام پيرى ترا بأقبح حال گرداند ، و اگر نعمان بن بشير در آن مكان حاضر نبودى و دست پدرت را گرفته به مدينه نرسانيدى هر آينه أبا سفيان در همان قبرستان هلاك گشتى .\r\nپس اينست حال تو اى معاويه ، آيا آنچه از أوصاف ذميمهء تو كه مذكور شده هيچ ميتوانى كه از آن چيزى را بما ردّ كنى و گوئى كه يكى از آن صفت در شما نيز موجود است و نيز قدرت و استطاعت دفع و رفع لعنت ربّ العزّت و نبىّ الرّحمة از خود و پدرت ندارى .\r\nيا معاويه پدرت با آن همه شرارت ذات چون اراده نمود كه در سلك أهل اسلام منخرط گردد بوى شعر به جهت منع او از اسلام گفته بنزد او فرستادى كه مروىّ و معروف در ميان قريش است و چندان سعى در صدّ و منع او از شرف اسلام نمودى تا او را از آن سعادت محروم گردانيدى .\r\nو ديگر از آن جمله وقتى كه عمر بن الخطَّاب ترا والى شام و اهتمام مهام سكنهء آن مقام را در حوزهء سعى و انجام تو مقرّر داشته با او خيانت ظاهر كردى چنان كه حقيقت آن بر همگنان واضح و عيان است .\r\nو چون عثمان ترا والى گردانيد با او نيز به همان عنوان سلوك كردى ، و مردم را در شك و گمان انداختى .\r\nو بعد از آن ازين بزرگتر جرأت تو بر حضرت ايزد أكبر و سركشى و تكبّر تو آنست كه با حضرت ولىّ ايزد داور أمير المؤمنين حيدر مقاتله و مجادله بواسطهء خلافت نمودى و حال آنكه عالم و عارف و شاهد و واقف بسوابق فضل و حال و\r\n","description":"","footnote":"","page_name":" 39 ","page_number":39},
  {"content":"\r\nعلم و كمال او در نزد حضرت ذو الجلال بودى و ميدانستى كه آن حضرت در - خلافت و امامت امّت از تو و از غير در پيش ايزد منّان و در نزد ساير مردمان أولى و أحقّ و أحرى و أليق است بلكه خود با ده نفر مردم سازش كردى و خون خلق الله تعالى را از خلق خدا ريختى بفريت و كيد خود و كار كسى كردى كه أصلا ايمان بمعاد نداشته و از عقاب و عذاب ربّ العباد ترس و انديشه نكرده باشد پس چون كتاب ربّ الأرباب در باب عمل غير صواب و ثواب در هنگام أجل و وقت مقرّر از شيخ و شابّ برسد تو متوجّه بشرّ مسكن عتاب و خطاب خود گردى و حضرت ولايت مآب أمير المؤمنين على عليه السّلام الملك الوهّاب منقلب بهترين مسكن و مآب گردد .\r\nآنگاه حسن بن على ( ع ) روى بمعاويه آورده فرمود كه : و الله لك بالمرصاد يعنى : كلام امام الأنام و الله أعلم بحقيقة المرام ظاهرا آنست كه حضرت خالق البريّه از جهت بمرصاد كه يك عقبه از عقبات پل صراطست ، جمعى را معيّن گردانيد كه منتظر تواند كه چون به آن عقبه برسى بحقيقت أحوال تو من جميع الأحوال كما ينبغى و يليق وارسند كه چون لايق هر كدام محلّ و مقام دركات سعير و سقر باشى ترا از آن مرصاد متصدّيان ربّ العباد از همان مكان در اندازند و در آن مقرّ مقرّر سازند .\r\nاى معاويه اين عيوب كه مذكور شد مخصوص تست و امّا از عيوب كه با تو جمعى ديگر مساوى و مشتركى چون بسيارست مرا بواسطهء طول از ذكر و بيان آن كراهيت و عارست .\r\nبعد از آن أمير المؤمنين حسن بن على ( ع ) روى مبارك بعمرو بن عثمان آورده فرمود : كه يا عمرو بن عثمان تو بواسطهء حماقت و نادانى و جهالت و\r\n","description":"","footnote":"","page_name":" 40 ","page_number":40},
  {"content":"\r\nهيچ ندانى لايق و سزاوار آن نيستى كه تتبّع مثل اين امور كه درك خوبى و بدى آن بواسطهء قلَّت حسن و شعور از حوصلهء تو دور است نمائى چه تو مثل پشّهء كه در بالاى درخت خرما نشيند و چون خواهد كه از آنجا برخيزد بدرخت خرما گويد كه : خود را نگاه دار كه ميخواهم از تو فرود آيم نخله چون اين سخن شنيد متحيّر گرديد و به او فرمايد : كاى فلان وقتى كه تو به بالاى شاخ من متمكَّن گشتى أصلا مرا از هبوط و وقوع تو بر بالاى من اطَّلاع نبود از خفّت و سبكى كه با تست و ندانستم كه در چه وقت فروز آمدى پس الحال چون از فروز آمدن تو از من مرا مشقّت و آزار رسد بهر نوعكه مرضى خاطرتست فروز آى كه ترا در نزد من هيچ گونه اعتبار و وزن نيست .\r\nو الله بخداى عالم مرا قسم است كه مرا گمان آن نبود كه ترا قوّت حسن معادات با من باشد فكيف سخن ترا در پيش من وقعى و وزنى باشد به درستى كه من آمدن ترا به اين مكان بواسطهء سبّ و شتم على عليه السّلام در حساب ميزان زيادتى و نقصان هيچ نميدانم زيرا كه از اين سبّ تو أصلا نقص در حسب و نسب آن مولى العجم و العرب عايد و راجع نگردد و آن حضرت را از رسول ايزد واهب متباعد و مجتنب نگرداند زيرا كه بدى در اسلام ازو ظاهر نشد و بىشبهه از آن حضرت هرگز جور در حكم و أمر إله داور يا در أحكام شرع پيغمبر بيّن و ظاهر نگشته و أصلا رغبت بلذّات دنيا ننمود و چون هيچ چيز ازين صفات ذميمه از آن امام الامّه سانح و صادر نگشته بلكه از سر لذّات و مشتهيات دنيا گذشته چنانچه حديث زهد و برگشتن او از دنيا ميان خلق الله تعالى بوثيقهء كلام صدق التيام آن سيّد الأوصياء\r\nيا دنيا طلَّقتك ثلاثا لا رجعة فيها مشهور و مذكور است .\r\n","description":"","footnote":"","page_name":" 41 ","page_number":41},
  {"content":"\r\nو اگر تو گوئى كه خلاف آنچه ذكر كردم يكى از آنها از آن ولىّ ايزد تعالى واقع شده است بدرستى و تحقيق كه دروغ ميگوئى .\r\nو بنا بر حديث صدق مشحون رسول حضرت بيچون الكَّذاب لا آمننى از سلسلهء أهل ايمان از امّتان رسول آخر الزّمان تو برون خواهى بود .\r\nو أمّا آنچه گفتى كه : شما طايفهء بنى اميّه را با بنى هاشم دعواى نوزده خون قتلى بدر از مشركان بنى اميّه است بدرستى و راستى كه خدا و رسول آن قوم شوم را مقتول گردانيدند .\r\nو لعمرى و بعمرم قسم است كه جمعى از بنى هاشم كه نيز مقابله با رسول حضرت ربّ العزّت كردند در مرتبهء اوّلى نوزده نفر و بعد از آن در مرتبهء اخرى سه نفر مقتول شدند ، از ياران شما بنى اميّه نوزده نفر و وقت ديگر نيز نوزده نفر يك موضع كشته گشته در سقر مقرّ كردند سواى آن طايفه وخيم - العاقبه جماعت بسيار از بنى اميّه كه در أوقات ديگر مقتول شده در دركات سعير و سقر مكان و مقرّ گزيدند كه عدد آنها را به غير علَّام الغيوب كسى نداند و مجمل أحوال كثير الاختلال شما بنى اميّه آنست كه سيّد البريّات در أيّام حيات روزى در محضر بعضى از خواصّ أصحاب أنصار و مهاجر فرمود كه هر گاه فرزند وزغ بسى نفر رسند دست تسلَّط دراز كنند .\r\nصاحب قاموس اللَّغه در كتاب خود نقل كرد كه وزغ عبارت از كسى است كه مفسد در بدن و در مذهب و عقل و معنى بود .\r\nكلام سيّد الأنام و الله أعلم بحقيقة المرام آنست كه چون أولاد آن شخص كه متّصف به اين صفات ذميمه باشد منتهى بسى نفر گردد ايشان مال خداى را متصرّف گشته خود را أرباب و دل و بندگان ايزد سبحان را خوار و ذليل و\r\n","description":"","footnote":"","page_name":" 42 ","page_number":42},
  {"content":"\r\nكتاب حضرت عزّ و جلّ را دغل گرداند .\r\nخلاصهء معنى كلام رسول ايزد علَّام آنكه هيچ كدام اينها را به حال و مقام خود نگذارند و دست تصرّف و تعدّى هر يك از اينها دراز كنند و چون أولاد وزغ بسيصد و ده نفر رسند لعن بر آن أشرار واجب و سزاوار گردد لعن دوام براى آن طايفه لئام است و چون آن أولاد افساد با أعداد چهار صد و پنج نفر رسند هلاكت ايشان سريع و آسان ترست از پوست باريك كه به روى خرماى رسيده است زيرا كه مضغ آن در كمال سهولت و آسانى است .\r\nدر أثناء اين كلام سيّد الأنام حكم بن أبى العاص كه داخل در ذكر و كلام رسول ايزد علَّام بود روى بجانب حضرت نبىّ ايزد واهب آورد خواست كه بحقايق سخنان رسول آخر الزّمان رسد سيّد البريّات چون مطلب او را دانست كه بواسطهء چه در كمال اضطراب و استعجال به خدمت آن حضرت آمده روى به حضّار مجلس جنّت آثار يعنى مهاجر و أنصار آورده فرمود كه : آهسته‌تر متكلَّم گرديد كه وزغ مىشنود .\r\nو حقيقت اين مقدّمه آنست كه حضرت سيّد الأنام در منام ديد كه بعد از آن حضرت چند نفر ازين امّت يعنى بنو أميّه حكومت خواهند كرد ، چون خلافت آن جماعت بر نبىّ الرّحمه بغايت دشوار بود حضرت معبود آيهء مباركهء * ( لَيْلَةُ الْقَدْرِ خَيْرٌ مِنْ أَلْفِ شَهْرٍ ) * بر آن حضرت به جهت تسليت انزال نمود لهذا براى شما شهادت داد كه بعد از قتل على ( ع ) حكومت شما نيست الَّا در مدّت مؤجّل كه حضرت عزّ و جلّ مقدّر و مقرّر گردانيد كه آن بىاشتباه هزار ماه است .\r\nبعد از آن روى مبارك بجانب عمرو بن العاص الشّانئ اللَّعين أبتر\r\n","description":"","footnote":"","page_name":" 43 ","page_number":43},
  {"content":"\r\nآورده گفت : امّا تو سگى موذىاى اوّل كار و حقيقت كردار و أطوار تو آنست كه مادرت زانيه بود و تو در فراش مشترك ميان پنج مشرك تولَّد يافتى مردان قريشى كه أكثر أقوام و خويش با يك ديگر بودند بعد از تولَّد تو با يك ديگر نزاع كردند و هر يك از آن جماعت دعوى أبوّت تو ميكردند .\r\nاز آن جمله يكى أبو سفيان بن حرب بود .\r\nدوّم : وليد بن مغيره .\r\nسيّم : عثمان بن الحرث .\r\nچهارم : نضر بن الحرث بن كلده .\r\nپنجم : عاص بن وائل و هر يك ايشان را گمان چنان بود كه تو پسر آنى پس در ميان قريش آن طايفه كه ملامتترين طوايف قريش است در حسب و خبيثترين اين جماعت در منصب .\r\nامّا بزرگترين ايشان در زنا و بغتت بود بر تو غلبه كرده داخل أولاد خود گردانيد چنان كه الحال منخرط در سلسلهء آن جماعتى و چون بحدّ بلوغ و تميز رسيدى روزى در ميان قوم خود برخاسته خطبه خواندى و در اثناء آن :\r\nاين سخن گفتى كه :\r\nمن شانئتر از محمّد يعنى شأن و اعتبارم بمراتب بسيار زياده از محمّد عليه صلوات الملك الغفّار است .\r\nچون عاص عاصى اين كلام ترا از روى بيقياسى دانست آن ناسپاس بيرويّت و احساس گفت : محمّد مردى است أبتر و فرزند ندارد بيقين چون وفات يابد كسى ذكر او را بر زبان نيارد و چون أبتر بمعنى مقطوع الآخر است عرب كسى را كه بعد از فوت فرزند ندارد أبتر گويند .\r\n","description":"","footnote":"","page_name":" 44 ","page_number":44},
  {"content":"\r\nامّا چون حضرت ذو الجلال رسول فرخنده خصال خود را از كلام و مقال آن شانئ بىهمال در حزن و ملال ديد اين آيهء مباركهء * ( إِنَّ شانِئَكَ هُوَ - الأَبْتَرُ ) * بواسطهء تسليت خاطر آن سرور انزال نمود .\r\nيعنى : يا محمّد سيّد البشر شانى بيرويّت و فكر أبتر است زيرا كه از او أثر خير و خوبى در دار دنيا منقطع و منتفى است .\r\nاى عمرو مادرت هميشه پيش غلام قيس رفتى و او را مراوده و مطالبهء زنا با نفس خود مينمودى در هر مكان و مقام كه بود خواه در سرّ او خواه در صحراء و خواه در رحال و خواه بطون أوديه و آجام در هر محال بواسطهء آن عمل در دنبال آن عبد ضالّ بود و آن تيره خصال در انصرام آن مهام سعى بكمال و انجام ميرسانيد و چون تو بحدّ بلوغ رسيدى در محضر و مشهد أعداى حضرت پيغمبر حاضر گرديدى و عداوت تو از أعداى ديگر آن سيّد و سرور أشدّ و بيشتر بود و در تكذيب نبىّ ايزد أكبر از همه بيشتر بودى بعد از آن مصاحب شدى با أصحاب سفينه كه پيش نجاشى ملك حبشه خروج كرده مهاجرت بولايت حبشه نمودند و او را تحريص و ترغيب به خون جعفر ابن أبى طالب رضى الله عنه و ساير مهاجرين كه بسوى نجاشى رفته بودند مينمودى پس مكر سيّئ را ز شومى تو به تو رسيد و جدّ و سعى تو پس مانده به جايى نرسيد بلكه آرزوى تو باطل و سعى تو خائب و عاطل و سخنانت دروغ بىفروغ گشته و نان تلبيست بسعى نفس خبيث بدوغ نيفتاده خاسر و زيان كار و مطرود و خاكسار شدى .\r\nآنگاه آن امام الورى اين آيهء كلام ايزد تعالى * ( وَجَعَلَ كَلِمَةَ الَّذِينَ كَفَرُوا السُّفْلى وَكَلِمَةُ الله هِيَ الْعُلْيا ) * تلاوت نمود .\r\n","description":"","footnote":"","page_name":" 45 ","page_number":45},
  {"content":"\r\nيعنى : مدام كلام ناتمام كفرهء لئام به پستى مقام گيرد و كلام صدق التيام ايزد علَّام بدرجهء عليا و ذروهء أعلا مسكن و آرام گزيند لهذا مقصد و مرام شما لئام بىسرانجام ماند .\r\nامّا آنچه در باب عثمان مذكور كردى كه علىّ بن أبى طالب عليه السّلام در قتل او ساعى بودند .\r\nاى بىحياء و بيدين اى محروم از شرف اسلام و شفاعت سيّد المرسلين اوّل تو آتش سوزان براى عثمان افروختى و چون خاطرت را جمع كردى كه او را به آن نيران سوختى بعد از آن بجانب فلسطين گريختى و متربّص و منتظر نشستى و چون خبر قتل او به تو رسيد خوشحال گشتى و خود را بمعاويه بستى بلكه نفس خود را بحبس معاويه محبوس ساختى .\r\nاى خبيث تو دين خود را براى تحصيل دنياى غير فروخته سرمايهء آخرت در باختى و كارى كه براى نفع عقبى بود سرانجام نشناختى * ( ذلِكَ هُوَ الْخُسْرانُ الْمُبِينُ ) * .\r\nو من ترا ملامت ببغض و عداوت اهل بيت النّبوه و معاتب بر عدم محبّت و مودّت اين سلسلهء گرامت نمىنمايم زيرا كه بر حقايق أحوال كثير الاختلال تو من جميع الوجوه واقف و عالمم و ميدانم كه تو دايم دشمن لايم بنى هاشم در أيّام جاهليّت و اسلام بودى و هفتاد بيت هجو سيّد عالم محمّد النّبىّ صلَّى الله عليه و آله و سلَّم نمودى و چون خبر شعر أبتر تو بسمع جناب پيغمبر جليل القدر رسيد .\r\nآن نبىّ المحمود فرمود كه : بار خدايا من مطَّلع بشعر نيستم و بيقين مرا سزاوار و درخور نيست كه شعر گويم ليكن اى مهيمن اميدوارم كه به عدد\r\n","description":"","footnote":"","page_name":" 46 ","page_number":46},
  {"content":"\r\nهر بيت لعن بر عمرو بن العاص نمائى و او را بسقر مقرّ فرمائى .\r\nو تو اى عمرو مؤثر و اختيار دنياى غير بردين خود نمودى و به واسطهء نجاشى هدايا فرستادى و خود نيز دوباره به پيش او رفتى و آنچه از رطب و يابس از حضرت ايزد أقدس نترسيده گفتى و از رفتن مرتبهء اولى به حبشه شرم نداشتى و آن ترا از تردّد و رفتن مرتبهء ثانيه بآنصوب مانع و مزاحم نشد و هر بار كه به آن ديار رفتى سخنان بسيار بواسطهء هلاك جعفر طيّار و أصحاب أبرار او گفتى و چون بالتماس و آرزوى خود نرسيدى خايب و خاسر و آزرده و متحيّر هر بار مراجعت به اين ديار نمودى و چون دانستى كه در آن كار خطا كردى و آنچه مترقّب و مترصّد آن بودى مأيوس و محروم گشتى و در آن مهام مقضىّ المرام و دوستگام نگشتى و غلط باختى آن خطا و عمل رأى نامعتمد خود را به گردن مصاحبت عمارة بن وليد انداختى و الحال در فكر اضلال و اغواى چاره گشتهء .\r\nبعد از آن حضرت امام المؤتمن أبى محمّد الحسن بن على ( ع ) روى مبارك بوليد بن عقبه آورده فرمود كه : يا وليد من ترا در بغض و عداوت أمير المؤمنين على عليه السّلام و التّحيّه توبيخ و ملامت ننمايم زيرا كه آن حضرت ترا بواسطهء شرب خمر به حكم ايزد أكبر و شرع حضرت پيغمبر هشتاد تازيانه زد و پدرت را در بدر مقتول گردانيده بسقر مقرّ داد و امّا تو آن امام العجم ، و العرب را سبّ چون توانى نمود كه او را حضرت واجب الوجود مهيمن مسمّى به مؤمن گردانيد چنانچه در ده آيهء قرآن آن را مذكور و عيان نمود و ترا در قرآن فاسق ناميد چنانچه حضرت ايزد خالق ميفرمايد كه :\r\n* ( إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ ) *\r\n","description":"","footnote":"","page_name":" 47 ","page_number":47},
  {"content":"\r\nو يقين فاسق بيدين و مؤمن در نزد ربّ العالمين مساوى نيستند چنانچه حضرت عزّ و جلّ در آيهء كلام منزل به حضرت خاتم الرّسل از آن خبر دهد كه :\r\n* ( أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ ) * پس ترا نسبت بأهل اسلام و ايمان نباشد و چون چنين باشد خود را در سلك اسلام درآوردن و با ايشان سخن گفتن دلالت بر كمال بىشرمى و بىحيائى تو دارد ، و ديگر آنكه بقوم قريش ترا چه نسبت و چه علاقهء ربط و خويشى است كه هر ساعت تو خود را در سلك آن جماعة مذكور و منخرط ميگردانى و جز اين نيست كه تو پسر علجى از أهل صفوره كه نام آن بىنشان ذكوان بود و اگر تو از مادرت از پدرت نشان طلبى حقيقت تولَّد تو آنست كه چون ذكوان مادرت را گذاشت عقبة بن أبى معيط مادرت را برداشت چه بوسيلهء بيت :\r\n\r\nذرّه كاندر همهء أرض و شما است\r\nجنس خود را همچو كاه و كهرباست\r\n\r\nبذريعهء الجنس مع الجنس يميل يقين زانيه را ميل تمام بزانى و به عكس است لهذا او را بزنى داشت و ترا در هنگام كه مادرت بخانهء عقبه رفت در شكم داشت حقيقت أحوال تو اينست .\r\nو امّا اينكه زعم تو آنست كه ما اهل بيت النّبوّة عثمان را مقتول گردانيديم و الله بخداى عالم مرا قسم است كه طلحه و زبير و عايشه قدرت و استطاعت گفتن اين كلام به حضرت أمير المؤمنين على عليه السّلام نداشتند پس ترا به اين جلالت حسب و نسب كه مذكور شد .\r\nاى خبيث بىادب چون استطاعت گفتن اين سخن غير مؤدّب باشد الحال تو اكتساب سناء و رفعت براى نفس خود و مادرت كردى به آنچه حضرت واحد قهّار براى تو و پدرت و مادرت معيّن و برقرار داشته از خزى و عار در\r\n","description":"","footnote":"","page_name":" 48 ","page_number":48},
  {"content":"\r\nدار دنيا و در روز حساب و شمار كه آن ابود و خلود به عذاب و عقاب نار است .\r\nآنگاه آن ولىّ الله تلاوت اين آيه كلام الله نمود كه * ( وَما رَبُّكَ بِظَلَّامٍ لِلْعَبِيدِ ) * آنچه ايزد علَّام بأمثال شما عباد كه أرباب شقاق و عناد و نفاق و فساد يد عمل آرد عين عدل و انصافست و ظلم و اعتساف نيست .\r\nديگر تو اى وليد الله اكبر در ميلاد تو كه از كدام بناء يا ننگ و عار و از دودمان رفيع الشّأن والانام كه تو دعوى نسبت خود به آن سلسله حسب نمائى فكيف تو سبّ على عليه سلام الله تعالى برگزيدهء ذو الجلال و وصىّ بحقّ نبىّ ايزد متعالست توانى نمود و اگر تو مشتغل بحقيقت نفس خسيس خود گردى روز و شب تو هم شتم و سبّ نفس خود نمائى تا بپدرت نه به آن كسى كه تو دعوى بنوّت او دارى زيرا كه او پدر تو نيست چنانچه روزى مادرت به تو گفت : اى پسر و الله كه پدرت مادر تست و تو احتساب از عقبه نمائى چون وليد اين كلام از آن سبط سيّد الأنام شنيد و سابقا همين كلام از مادرش شنيده بود ساكت و متحيّر گرديد بعد از آن امام الانس و الجان روى بعتبه بن أبى سفيان آورد و گفت امّا تو اى عتبه كسى نيستى كه در حساب و شمار آئى تا من متوجّه جواب تو گردم و عاقل براى صواب نيستى تا با تو خطاب و عتاب نموده عقاب فرمايم و كفو به خبر نيستى كه از تو اميد و رجاء باشد و قادر بشرّ هيچ بشر نيستى كه از تو ترس و پروا باشد و آنچه تو به عمل آرى از سبّ على عليه السّلام چون تو داخل چيزى نيستى هر كه از تو سبّ على ( ع ) استماع نمايد توبيخ و سرزنش تو فرمايد كه مثل ترا قدرت اين كلام سبّ و دشنام على عليه السّلام نيست و تو در پيش من و ساير بندگان حضرت مهيمن كفو غلام غلام أمير المؤمنين على عليه السّلام نيستى\r\n","description":"","footnote":"","page_name":" 49 ","page_number":49},
  {"content":"\r\nتا ردّ آن سبّ و دشنام به مثل تو با تمام نمائيم يا عتاب و عقاب تو فرمائيم ، لكن حضرت قهّار مهيمن لعن بر تو و پدرت و مادرت و برادرت لبالمرصاد نمود و تو اى عتبه ذرّيّت آباء خودى كه ايزد منّان ذكر و بيان ايشان در قرآن لازم الاذعان فرمود چنانچه گفت :\r\n* ( عامِلَةٌ ناصِبَةٌ تَصْلى ناراً حامِيَةً تُسْقى مِنْ عَيْنٍ آنِيَةٍ ) * تا آنجا كه واجب تعالى ميفرمايد كه : * ( مِنْ جُوعٍ ) * الآيه .\r\nو امّا اينكه تهديد و وعيد من بقتل بنمائى اگر ترا غيرت مردى و جرأت مردانگى باشد و قدرت بر كشتن دارى چرا كسى را كه در فراش خود با حليلهء خود يافتى و حال آنكه او شريك غالب تست در فرج زنت و شريك در فرزند تست تا آنكه فرزندى كه به تو ملصق گردانيدند آن فرزند تو نيست في الواقع تو با اين حميّت و جرأت دعوى شجاعت مينمائى و ننگ و عار و خزى را دثار خود كردى .\r\nويل لك سابقا مذكور شد كه اين كلام عذابست چنانچه ويح كلمه راحت است .\r\nاى بىحميّت از مردى دور واى بىعزّت از جلادت مهجور اگر ترا عقل و شعور بودى مشتغل بنفس منفعل خود گشته طلب ثأر و مردى خود را اظهار ميكردى يقين كه در نظر اولو الأبصار اين بواسطهء تو بغايت جدير و سزاوار بود از آن فعل و عمل پاك ندارى و بقتل خوشحالى و مرا بقتل وعيد و تهديد مينمائى و من ترا بسبّ على ( ع ) ملامت ننمايم چه بر من ظاهر است كه على ( ع ) بمبارزت و مردانگى برادرت را مقتول گردانيد و آن حضرت ولَّى ايزد واهب با عمّش حمزة بن عبد المطَّلب در قتل جدّت شريك بود تا آنكه به\r\n","description":"","footnote":"","page_name":" 50 ","page_number":50},
  {"content":"\r\nسعى و اهتمام اين دو پسنديدهء عرب و عجم حضرت جبّار منتقم جدّت را به نار جهنّم و به عذاب اليم متألَّم گردانيد و عمّ ترا بأمر سيّد عالم از شهر نفى و اخراج نمودند .\r\nو اگر من آرزوى خلافت نمايم فلعمر الله ببقاء و دوام ذات خداى علَّام مرا قسم است كه اگر مترجّى و مترقّب خلافت و ولايت باشم به آن حقيق و سزاوارم و تو نظير و مشابه برادرت نيستى و خليفه و جانشين پدرت نشدى و ترا قدرت برادر نيست زيرا كه برادر تو از تو در تمرّد أمر خداى أكبر پيشتر و در طلب ريختن خون مسلمانان از تو در سعى بيشتر است و نيز در طلب و خواست آنچه أهل و مستحقّ آن نيست در مخادعه و فريب مردم و مكر و ريب سعى و اهتمام تمام بانجام و انصرام مىرساند .\r\nأمّا بذريعهء مصدوقه * ( وَالله خَيْرُ الْماكِرِينَ ) * غافل و ذاهل است چون بميرد وانگهى داند .\r\nو أمّا آنچه گفتى كه : على عليه السّلام شرّ قريش و زبونترين قريش بر ايشان بود .\r\nو الله به حضرت قهّار عالم مرا قسم است كه هرگز آن امام معصوم ميّت مرحوم اين طايفه را حقير و مذموم و مظلوم زندهء ايشان را مقتول و مسموم نگردانيد و صفات ذميمهء تو كذب ذميمه است .\r\nبعد از آن امام الانس و الجان روى مبارك بمغيرة بن شعبه آورد ، و فرمود : امّا تو اى مغيره دشمن حضرت آله وهّاب و نابذ و تارك كتاب مستطاب و مكذّب حضرت رسالتمآب بودى تو مستى و زنا كردى و حدّ شرعى بر تو واجب بود ، يعنى رجم زيرا كه عدل بررهء أتقيا شهادت بر زناء تو داده بودند ، پس\r\n","description":"","footnote":"","page_name":" 51 ","page_number":51},
  {"content":"\r\nدر رجم تو تأخير كردند و دفع حقّ بباطل و رفع صدق به اغاليط مهمل كردند اگر در دنيا با تو مدارا و مواسا نمودند ليكن حضرت سميع عليم عذاب أليم و خزى و گرفتارى بنار جهيم كه بغايت أشدّ و أتعب از دنيا است مقرّر گردانيد كه :\r\n* ( وَلَعَذابُ الآخِرَةِ أَخْزى ) * .\r\nو تو اى مغيرهء بيرويّت حضرت فاطمه بنت سيّد البريّه را أذيّت ضرب رسانيدى بنوعى كه اسقاط حمل كه در بطن آن بضعهء رسول مهيمن بود نمودى و مطلب تو ذلَّت و خوارى آن سيّدهء عالم و ايذاء و آزار حضرت رسول صلَّى الله عليه و آله و سلَّم بود بلكه مقصد و مرام تو مخالفت أمر نبىّ الاكرام و هتك حرمت آن سيّد الأنام بود و حال آنكه حضرت رسول ايزد علَّام در حقّ آن امّ الأئمّة المعصومين عليهم السّلام فرمود كه : يا فاطمه تو سيّدهء نساء العالمين در بهشت برين خواهى بود .\r\nو الله بخداى عالم قسم است كه مسير تو در نار است و و بال آنچه در دار دنيا بناطق به آن گشتى در مآل به آن مستمال خواهى شد .\r\nاى ضالّ تو سبّ على عليه السّلام را بچه سبب جايز ميدانى آيا نقص در حسب و نسب آن حضرت ديدى يا او را از حضرت رسول ربّ غفور دور ميدانى يا ازو بدى در اسلام ظاهر شده يا او جور در حكم از أحكام شرع سيّد الأنام به انجام رسانيده يا رغبت و ميل بدنياى نافرجام نموده و حال آنكه هيچ يك ازين أفعال از آن امام فرخنده خصال سانح و صادر نشده پس تو چگونه‌اى خمول بيهال سبّ آن ولىّ ايزد متعال را جائز و حلال ميدانى .\r\nو اگر گوئى كه آن حضرت مرتكب يكى از أعمال مذكوره گشته دروغ ميگوئى و مردم تكذيب تو نمايند چه حقايق أحوال خير مآل ايشان بر همگنان واضح و\r\n","description":"","footnote":"","page_name":" 52 ","page_number":52},
  {"content":"\r\nعيان است .\r\nو اگر زعم تو نادان چنانست كه على عليه سلام الملك المنّان ، قتل عثمان نمود از روى ظلم و جور و الله كه على ( ع ) أتقى و أورع از ساير أئمّه است در اين باب .\r\nو لعمرى و بعمرم قسم است كه اگر على ( ع ) عثمان را مظلوما كشته باشد و الله كه تو در باب اعانت او در هيچ حساب نيستى نه در زندگى نصرت او توانستى داد و نه در مرگ او تعصّب او توانى كشيد و تو مدام در طايف مسكن و مقام داشتى و أصلا ربط و علاقه خويشى به او نداشتى سرايت پيوسته بيعهء زانيان و محيى مراسم جاهليّت و مميت اسلام و ايمان در ميان مردم بودى و يقين اعتراض تو در بنى هاشم و بنى أميّه نه از روى حسن و رويّت است پس اين دعوى بسوى معاويه است .\r\nو امّا قول و سخن شما در باب امارت و أصحاب بنو اميّه در باب ملك ، و دولت كه مالك و متصرّف آن شديد و بدان مفاخرت مينمائيد .\r\nفرعون با كفر و طغيان چهار صد سال پادشاهى مصر كرد حضرت ايزد بيچون موسى و هرون را به نبوّت پيش او فرستاد و آن دو نبىّ ربّ العزّت از آن كافر بيرويّت آزار و اذيّت بسيار بسيار كشيدند و حضرت ايزد غفّار چون مالك الرّقاب و ملك الوهّاب عطا و احسان مرد فاجر و مؤمن و كافر مينمايد پس به آن فخر و مباهات نبايد نمود زيرا كه حضرت عزّ و جلّ در قرآن ميفرمايد كه :\r\n* ( وَإِنْ أَدْرِي لَعَلَّه فِتْنَةٌ لَكُمْ وَمَتاعٌ إِلى حِينٍ ) * .\r\nيعنى : دنيا فتنه از براى مردم دانا و صاحب دين و أرباب اسلام و يقين است و نيز در محلّ ديگر حضرت ربّ العزيز ميفرمايد كه : * ( وَإِذا أَرَدْنا أَنْ نُهْلِكَ\r\n","description":"","footnote":"","page_name":" 53 ","page_number":53},
  {"content":"\r\nقَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ فَدَمَّرْناها تَدْمِيراً ) * .\r\nو چون آن امام الأنام كلام صدق التيام به اين مقام رسانيد برخاست ، و جامهء خود را برداشت و متوجّه منزل و مقام دار السّلام خود گرديد و همان كه از آن مجلس برخاست و شروع در تلاوت اين آيه كلام ملك العلَّام نمود كه :\r\n* ( الْخَبِيثاتُ لِلْخَبِيثِينَ وَالْخَبِيثُونَ لِلْخَبِيثاتِ ) * و تو و أصحاب و شيعهء تو اى معاويه داخل اين جماعت خواهى بود .\r\n* ( وَالطَّيِّباتُ لِلطَّيِّبِينَ وَالطَّيِّبُونَ لِلطَّيِّباتِ أُولئِكَ مُبَرَّؤُنَ مِمَّا يَقُولُونَ لَهُمْ مَغْفِرَةٌ وَرِزْقٌ كَرِيمٌ ) * آن جماعت على عليه السّلام و أصحاب و شيعهء ايشانست .\r\nبعد از آن بيرون رفت و در آن هنگام بمعاويه گفت : بچش و بال آنچه جنايت كردى و بدست خود اكتساب آن نمودى .\r\nو آنچه حضرت قادر واحد از براى تو اى معاويه و براى ياران بنى اميّه خزى و عار و ننگ و شنار در حيات دنيا و عذاب بسيار در آخرت و در روز حساب و شمار معيّن و برقرار داشت و آنگاه روان شد .\r\nدر آن وقت معاويه روى بأصحاب خود بنو اميّه آورد و گفت الحال و بال آنچه كرديد بچشيد و بكشيد .\r\nوليد بن عقبه روى بمعاويه آورد و گفت : تو با ما شريك غالب و سهيم متغلَّب خواهى بود و چون تو مآل أعمال و أفعال خود رسيدى و ميرسى ما هم برفاقت و اطاعت او اين سخنها شنيديم و ميشنويم .\r\nمعاويه گفت : آيا نگفتم بشما كه شما مرد چشم حسن بن على عليه السّلام نيستيد و با او بر نمىآئيد ، اگر اطاعت مرا در اوّل قبول ميكرديد او بر شما نصرت و تسلَّط نمىيافت .\r\n","description":"","footnote":"","page_name":" 54 ","page_number":54},
  {"content":"\r\nو الله كه اين مرد شما بلكه ساير بنى اميّه را فضيحت كرد و از اين مقام برنخاست تا اين خانه را تاريك گردانيد و من خود را بر آن مصروف داشتم كه اين خانه را بر سر حسن فروز آريم نهايت از آن شرم كردم كه مردم نگويند كه معاويه در خانهء خود با حسن بن على عليه السّلام جنگ و نزاع نمود ليك او در ايذاء و آزار ما و شما به هيچ وجه من الوجوه تقصير ننموده كه خير بعد از امروز در ميان شما بنو اميّه نماند .\r\nراوى گويد : كه چون خبر اجتماع بنو اميّه بمروان بن الحكم رسيد كه مشاجره و منازعه با حسن بن على عليه السّلام و التّحيّه نمودند و بعد از ابرام و لجاج از حسن ( ع ) بدليل و احتجاج الزام يافتند از آن خبر بغايت متحيّر و متأثّر شد بنوعى كه تاب آن نتوانست آورد .\r\nلهذا با كمال اضطراب خود را بمعاويه و باقى بنو اميّه كه هنوز در آن مجلس حاضر بودند رسانيد و گفت :\r\nبه من رسيد كه حسن با شما جدال و مباحثه بقيل و قال كرد و سخن به جائى رسانيد كه لعن و سبّ تمامى أعيان بنو اميّه نمود بلكه شتم همگى قريش در حضور شما مذكور فرمود .\r\nايشان در جواب مروان گفتند : كه چنين بود و حسن ( ع ) در ايذاى لسانى اين قوم سعى تمام نمود .\r\nمروان گفت : بعد از آنكه حسن عليه السّلام با شما بر سر دعوى و غوغا بود مرا حاضر ببايست نمود تا اين دعوى بىمعنى او را بىوجه و سبب ميگردانيدم و الله كه سبّ و شتم ميكردم او را با آباء و أهل البيت بنوعى كه غلامان و كنيزان تمامى قريش بغنا و سرود با دف و رود خويش گفتند و بنوعى او را ايذاء و آزار\r\n","description":"","footnote":"","page_name":" 55 ","page_number":55},
  {"content":"\r\nميكردم كه من بعد هرگز قدرت تذكار و تكرار مثل آن كار نداشته باشد .\r\nمعاويه گفت : اين بار آن نيز تقصير نكردند آنچه خواستند گفتن .\r\nامّا چون مروان در فحش و بدى لسان در ميان ايشان مشهور و عيان بود و هر يك از بنو اميّه عالم بأحوال مروان بودند .\r\nچون مروان بمعاويه گفت : الحال كسى بنزد حسن بن على عليه السّلام فرستاده او را بخوان تا من حقايق أحوال بنو عبد المطَّلب بلكه تمامى بنى هاشم را بر حسن ( ع ) واضح و عيان گردانم .\r\nباقى بنو اميّه كرّة ثانيه بمعاويه گفتند : چون مروان اراده دارد كه بعضى سخنان واقع و عيان بحسن عليه السّلام رساند و او را از آن لاف و گزاف باز گرداند بايد كه ارادهء او بانجاح مقرون و مشحون گردد .\r\nمعاويه چون ساير بنو اميّه را در باب طلب حسن بن على عليه السّلام با مروان بن الحكم متّفق و مستحكم يافت او نيز روى از موافقت و انجاح سئول ايشان باجابت و اقران آن باطاعت برنتافت .\r\nدر ساعت كسى برسالت بنزد حسن بن على ( ع ) فرستاد كه حضور قدوم مسرّت لزوم شما مطلوب ما و ساير بندگان ايزد تعالى است حاضر شويد .\r\nچون رسول معاويه به خدمت آن امام البريّه مشرّف و سرافراز گرديد حقيقت طلب به خدمت معروضداشت .\r\nحسن عليه السّلام فرمود كه : اى رسول اين طايفهء طاغيهء أبو الفضول را با من چكار است كه هر ساعت مرا بطلب آزار ميدهد .\r\nو الله بخداى غنىّ عالم مرا قسم است كه اگر ايشان بر سر سخنان مبالغه روند و اعادهء آن كلام كذب التيام نافرجام خود نمايند هر آينه من سامع ايشان\r\n","description":"","footnote":"","page_name":" 56 ","page_number":56},
  {"content":"\r\nرا از شنار و عار كه بموجب حكم ايزد غفّار براى ايشان و اشرار ثابت و برقرار است تا روز قيامت مملوّ موقّر گردانم .\r\nآنگاه آن ولىّ الله روى بمجلس آن جماعت آورد چون به آن مكان رسيد آن طايفهء وخيم العاقبه را بر همان صفت اجتماع ديد الَّا آنكه مروان نيز در آن مجلس نيران نشان حاضر گرديد .\r\nحضرت امام السرّ و العلى متوجّه آن شقى رئيس أهل عصيان نشد ازو در گذشته به بالاى سرير كه معاويه با عمرو بن العاص در آن متمكَّن بودند آن حضرت بسعادت و اقبال در آن سرير مستقرّ گرديد .\r\nآنگاه روى مبارك بمعاويه آورده فرمود : كه باز كرّة ثانيه كسى بطلب من چرا فرستادى ؟\r\nمعاويه گفت : من كسى نزد شما نفرستادم مروان اين سخن به خدمت شما مرسل گردانيد .\r\nدر آن حال مروان گفت : يا حسن عليه السّلام تو مردان قريش را سبّ و شتم مينمائى ؟\r\nامام المؤتمن أبى محمّد الحسن ( ع ) روى مبارك به آن دشمن ايزد مهيمن آورده فرمود : تو چه ميخواهى ؟\r\nمروان گفت : و الله كه من سبّ پدرت و سبّ اهل بيت شما مينمايم به نوعى كه عبيد و اما قريش به آن غنا و سرود با دف و رود نمايند .\r\nحسن بن على عليه السّلام فرمود كه : يا مروان من سبّ تو و سبّ پدر تو نمىنمايم ، زيرا كه عزّ و جلّ لعن تو و لعن پدرت و اهل بيت تو و ذريّت تو تا روز قيامت از لسان نبىّ الرّحمه نمود .\r\n","description":"","footnote":"","page_name":" 57 ","page_number":57},
  {"content":"\r\nاى مروان تو و ياران كه در اين مجلس حاضرند همه در لعن سهيم و شريكند از جهت شما و پدران شما كه پيش از شما بودند .\r\nيا مروان براى شما زيادتى از ياران آنست كه شما را تخفيف به وسيلهء ارتكاب طغيان كثير ايزد سميع بصير نمود بتصديق خدا و تصديق رسول مجتبى چنانچه عزّ و جلّ ميفرمايد كه :\r\n* ( وَالشَّجَرَةَ الْمَلْعُونَةَ فِي الْقُرْآنِ وَنُخَوِّفُهُمْ فَما يَزِيدُهُمْ إِلَّا طُغْياناً ) * .\r\nاى مروان تو و ذرّيّت تو شجرهء ملعونه كه در قرآن مذكورست از قول رسول خداى تبارك و تعالى بىشبهه و ارتياب خواهيد بود .\r\nو چون آن ولىّ ايزد بيچون أحوال آن ملعون را معلوم او و باقى بنو اميّه نمود معاويه بخوف آنكه مبادا حقايق أحوال سابقهء او را كرّه ثانيه با بعضى از مقدّمات كه حضرت ولىّ ذو المنن مخاطبات ميفرمود كه :\r\nاى معاويه من حقايق أحوال شما را مفصّلا بيان نمينمايم زيرا كه ذكر آن موجب طول كلام است چه بيان تمامى شنار و عار بواسطهء كثرت آن به غايت صعب و دشوار است ، در اين وقت شروع در ذكر و بيان آن نمايد لهذا دست بر لب مبارك حسن بن على عليه السّلام گذاشت و گفت : يا أبا محمّد شما هرگز فحّاش نبوديد الحال بس است .\r\nدر آن أثر حضرت ولىّ ايزد أكبر رداء مبارك پوشيده از مجلس ايشان برخاست و بيرون رفته متوجّه دولت سراى خود گرديد و قوم بنو اميّه از آن مجلس بغيظ و خشم تمام و حزن و اندوه لا كلام و سياه‌روئى خارج از ادراك أوهام بيرون برفتند .\r\n","description":"","footnote":"","page_name":" 58 ","page_number":58},
  {"content":"\r\n\r\nذكر بيان مفاخرت حضرت امام حسن بن على عليه السّلام بر معاويه و عتبه بن أبى سفيان و مروان بن الحكم و مغيرة ابن شعبه و بر وليد بن عقبه »\r\nمرويست كه روزى حضرت امام السرّ و العلن أبى محمّد الحسن عليه السّلام در مجلس معاويه كه أكثر أعيان بنو اميّه در آن محفل حاضر بودند بسعادت و اقبال حاضر شد چون آن قوم سبط نبىّ الورى را در آنجا تنها ديدند هر يك ايشان شروع در فخر خود و باقى خويشان بر بنى هاشم نمودند و ذكر معايب آن جماعت ميكردند .\r\nحضرت امام حسن عليه السّلام از استماع اين سخنان بغايت آزرده گرديده فرمود : ما از بهترين شعبه از شعبات عرب و آباى كرام عظامم أكرم و أشرف اين طايفه در حسب و نسبند ، ما راست فخر و ما راست كرم و جوانمردى در حسب ، ما از شاخهاى بهترين درختيم كه آن درخت را فروع ناميه و ميوه‌هاى زاكيه و أبدان قايمه الى يوم القيامه ثابت و برقرار و مستدام ، و پايدار خواهد بود .\r\n","description":"","footnote":"","page_name":" 59 ","page_number":59},
  {"content":"\r\nأصل اسلام و علم نبوّت و اكرام و احترام ايزد علَّام در سلسلهء آباء ، و أجداد عظام ماست در هنگامى كه فخر سر برافراشت ما را بر بالاى سر داشت و در وقتى كه عزّ و شرف و همّت بر منع طالبان ايشان داشتند و دست تطاول - نامنتشان اطاعت أمر نگذاشتند بلكه عزّ و شرف بوسيلهء ما معزّز و مشرّف شدند ما بحور زاخره‌ايم ، كه هرگز از جوش اعطاء و احسان نقصان انقطاع نداريم و ما كوهها و جبال بلند پايهء اقباليم كه هيچ كوه بلند را بر ما ترقّى و استعلا نيست زيرا كه ما معزّز و مكرّم و مرشد و هادى طوايف امم از أصناف بنى آدم به حكم حضرت ايزد عالميم .\r\nچون آن ولىّ قادر بيچون كلام صدق التيام خود به اين مقام رسانيد مروان تيره سرانجام تاب استماع سخنان امام الأنام نياورده گفت :\r\nاى حسن ( ع ) تا چند باد در بينى خود اندازى و بمدح نفس خود پردازى ؟ هيهات يا حسن ( ع ) شما كجا و فخر و بزرگى ما بكجا .\r\nو الله كه ما ملوك ساده و أعزّهء قاده‌ايم .\r\nيعنى : ما سيّد پادشاه و عزيزترين بزرگان أهل جهانيم تو خوشحالى بشرافت نسب و بكرامت حسب خود بما سادات قريش و عرب مينمائى چه عزّت شما مثل عزّت ما و فخر و مباهات شما مثل فخر حسب و نسب ما نيست .\r\nآنگاه آن ضالّ گمراه شروع در انشاء اين أبيات عربيّه نمود .\r\nشعر :\r\n\r\nشفينا أنفسا طابت وقورا\r\nفقالت عزّنا فيمن يلينا\r\nفابنا بالغنيمة حين ابنا\r\nفابنا بالملوك مقرّبينا\r\n\r\nامام حسن بن على عليه السّلام فرمود : كلام ايزد علَّام مملوّ و مشحون\r\n","description":"","footnote":"","page_name":" 60 ","page_number":60},
  {"content":"\r\nبذكر كمال ما و آباى عظام و أجداد ذوى الاحترام ماست چنانچه بر همگان ظاهر و هويداست .\r\nبعد از مروان بن الحكم مغيرة بن شعبه متكلَّم گرديد و گفت : يا حسن عليه السّلام من در أيّام حيات پدرت او را نصيحت بخيريّت ميكردم أصلا قبول نميكرد تا رسيد به او آنچه رسيد و اگر مرا قطع رحم دامنگير نمىبود و كراهت از آن نميداشتم كه مردم گويند كه فلانى قطع علاقه رحم و خويشى و دفع رابطهء دوستى و قرابتى على ( ع ) نموده هر آينه من نيز منخرط در مسلك أهل شام ميشدم در آن دم بر پدرت معلوم ميكردم كه طريق سلوك با أعيان ملوك بچه نوعست و غوغاى قبيلهء قيس و حكم بنى ثقيف را برو وارد ميگردانيدم و او را از أكثر قبايل تجربه بسيار برو ظاهر و آشكار مينمودم .\r\nچون پيشتر از كلام او روى كلام حضرت امام حسن ( ع ) با مروان نافرجام بود لهذا آن امام الأنام روى بمروان آورده گفت : آيا تو مرا به اين سخنان بىبنيان خود ميترسانى يا مرا ضعيف و عاجز ميدانى ؟\r\nآيا گمان تو چنانست كه من بمدح نفس خود ساختم و باد در بينى انداختم ، من فرزند رسول خدا و سيّد جوانان أهل جنّت در يوم الثّواب و الجزاء خواهم بود من تكبّر و استعلا بر نفس خود ننمودم و چيزى كه در من موجود نباشد بيان نفرمودم و كيست آنكه ارادهء رفعت نفس و استطاعت صفت كه درو نباشد بر هر كس ظاهرا دعوى كند البتّه آن مدّعى آز و هوس مردود رحمت حضرت ايزد أقدس و محروم از شفاعت رسول خداى تعالى و تقدّس خواهد بود و ما اهل بيت الرّحمه و معدن جود و كرامت و مكان خير و مرحمت و كثير ايمان و رمح اسلام و سيف دين و صمصام براى أهل شرك و أرباب نفاق و كين بىشبهه\r\n","description":"","footnote":"","page_name":" 61 ","page_number":61},
  {"content":"\r\nو يقين خواهيم بود .\r\nمادرت بمرگ تو گريان باد ساكت نميشوى پيش از آنكه به تيرهاى جوشن شكاف صدر سينه‌ات شكاف كند و داغ گردانند ترا بآلت ميسم كه از نشان و اسم منتفى و مستغنى گردى يعنى هلاك و فناى دو جهانى بر تو ارزانى باد .\r\nآيا مرجع و مآب تو بغنيمت حكومت و مملوك چون تواند بود ؟\r\nآيا آن روزى كه گريختى و از ترس با هيچ كسى نپرداختى و خود را در نظر همه كس خوار ساختى غنيمت تو در روز حرب هزيمت است و ننگ و عارت سلامتى جان مستعار است عذر تو با طلحه در وقت قدرت مشهور است كه او را بحيله و غدر و مكر و حيل قتل نمودى .\r\nبسيار بسيار قبيح و زبون و ناكس و دون و پوست روى تو به غايت غليظ و سخت و تو بينهايت شقىّ و بدبخت خواهى بود . واى بر تو در يوم الموعود .\r\nچون مروان اين سخنان از آن امام الانس و الجان استماع نمود سر در پيش انداخته حيران بماند و مغيره را نيز از آن كلام بهت تمام و حيرت لا كلام سرانجام يافت .\r\nدر آن زمان امام حسن عليه السّلام ملتفت به آن نافرجام گرديده گفت :\r\nاى أعور ثقيف تو از قريش نيستى پس ترا چه فخر است به آن طايفه ؟\r\nآيا تو مرا نمىشناسى من پسر بهترين اماء ايزد تعالى و سيّدهء نساء العالمين فاطمه بنت سيّد المرسلين ام ما بتعليم رسول صلَّى الله عليه و آله و سلَّم عالم بعلم خداى تبارك و بتأويل القرآن و مشكلات أحكام اسلام و ايمان\r\n","description":"","footnote":"","page_name":" 62 ","page_number":62},
  {"content":"\r\nميباشيم .\r\nما راست عزّ عليا و فخر و سنا و تو از قومى كه ايشان را در جاهليّت از نسب و حسب در اسلام نصيب أصلا نبود ، بندهء گريختهء بودى ترا افتخار در مضمار أخيار و در معركه حرب و پيكار مصادمت با شيران بيشه و غار و مجادلت با دليران روزگار است ، و ما سادات عظيم الشّأن و صاحب رايت و نشان علم و عرفانيم ما حامى أطراف خود از زمار و از دخول أشرار در مرعى و محمى خود بعزّت و اعتباريم و از ساحت فخر و شرف خود ما نفى ننگ و عار نمائيم و من پسر نخبهء أبكارم يعنى مادرم جناب حضرت فاطمه عليها السّلام از نجايب أبكار و بضعهء رسول مختار است و گمان تو آنست كه بهترين أوصياء كه وصىّ خير الأنبياء محمّد المصطفى عليه صلوات ربّ الأرض و السّماء . يعنى أمير المؤمنين عليه السّلام است بحقايق أحوال تو مطَّلع نيست .\r\nبا لله كه آن امام اكرام بعجز تو أبصر و بجور و ظلم تو أعلم بود از همهء امّت و آنچه از بغض و حسد كه تو در سينهء پر كينه نسبت به آن امام الامّه دارى مرا جايز و سزاوار است كه آن را به تو ردّ نمايم و آن ألم و درد را در چشم تو جا دهم هيهات ، هيهات رخصت نيست نزد حضرت ايزد بمضمون آيهء كلام قادر واحد لم يكن ليتّخذ المضلَّين عضدا كه از جمعى مضلَّين و گمراهان ناكثين نصرت و اعانت بيقين جويد و زعم تو بىشرم و بىحياء بىآزرم كه اگر تو در صفّين به تحريك جنگ و نزاع قيس يا حكم ثقيف بودى با آن حضرت زيادتى مينمودى .\r\nمادرت بمرگ نشيناد و مدام براى تو مادرت گريان به آنچه جز او آن طايفه را زيادتى بر ولىّ ايزد بارى ميشد ، آيا آن حضرت در مقامات جنگ و حرب و در مقاسات طرد و ضرب از تو با آن جماعت عاجز ميگردد و يا گريزد .\r\n","description":"","footnote":"","page_name":" 63 ","page_number":63},
  {"content":"\r\nاما و الله بخداى عالم قسم است اگر شجعان عرب كه در مردانگى و حرب مشهور و در السنهء عجم و عرب در تهوّر و جلادت مذكور باشند هنگامى كه برابر حضرت أمير المؤمنين على ( ع ) آن جماعت را محارب نبى بر حال ايشان گريان و پريشان كردى و معلوم تو گردد كه هيچ أحدى از أشاجع روزگار دفع موانع از تو نتواند نمود ، وقتى كه آن حضرت ارادهء أذيّت و آزار مثل تو خاكسار مينمود هر آينه از تو فرياد و صداى عجيب و غريب صادر و سانح ميگرديد كه آن خلاف صيحه انسان بودى .\r\nامّا اينكه اظهار كثرت قوم قيس مىنمائى ترا به آن طايفه چه نسبت است و تو غلام آبقى كه خود را به بنى ثقيف منسوب گردانيدى پس از آن جهت مسمى بثقيف شدى و نفس خسيس خود را از سلسلهء كه از آن قبيله نيستى به بستى ، تو از مردان آن گروه نيستى و تو همواره در معالجهء شرك از سقم و فسادى و در افساد ميان ميان بندگان خلَّاق العباد پر زبان و با استعدادى كه چنانچه آداب طريق مخاصمت و شيوهء هيجان فساد و حركت را أعرف و أعلم از آداب حرب و مجادلت و جنگ و مقاتلت خواهى بود .\r\nامّا اينكه اراده دارى كه صاحب حكم باشى چه حكم يابنده در تحت رقيّت و بندگى باشد خواهد بود .\r\nبعد از آن با اين حال تمنّاى لقاى ولىّ ايزد متعال أمير المؤمنين - على ( ع ) داشتى ، با آنكه ميدانستى كه آن حضرت در هنگام ميدان حرب و نبرد و در معركه ضرب و طرد شيرى است بغايت دلير و سمّ قاتلى است كه هرگز از حرب و قتل أعداء الله تعالى و رسول بشير نذير آزرده و سير نگرديد تا آنكه آن طايفه را مطيع يا ( ؟ ؟ ؟ ) قطيع ميگردانيد دلاوران طعن و نبرد و شجعان ضرب و طرد را قدرت مقاومت و تاب مجادلت با آن امام البريّه نبود .\r\n","description":"","footnote":"","page_name":" 64 ","page_number":64},
  {"content":"\r\nپس چگونه گفتار آن آدم گريز و جعلان سرگين بر را حوصله و تاب ستيز آن سامى محبّان در روز رستاخيز باشد .\r\nاى بىحميّت و تميز تو با اين حركت قهقرى اراده و فكر بى جا داشتى لهذا تراب ذلَّت بر و جنات امانى و آمال خود انباشتى * ( ذلِكَ هُوَ الْخُسْرانُ الْمُبِينُ ) * .\r\nامّا وصلت تو با آن حضرت امام الامّة امريست مجعول و قرابتى و علاقهء خويشى ادّعائى تو غير مشهور است و نيست صلهء رحم تو به حضرت أمير المؤمنين على عليه السّلام الَّاميل نبات آب از خشفان آهو بلكه أبعد از آن است در نسب .\r\nمغيره نافرجام را بعد از استماع اين كلام تاب نماند به روى آن حضرت جست امام المؤتمن أبى محمّد الحسن عليه السّلام نيز دست مبارك دراز كرده خواست كه آن مردود ايزد تعالى و تبارك را بمقام سعير و درك مرگ گرداند .\r\nو گفت : اى بنو اميّه ما را معذور داريد كه بعد از همزبانى با غلامان و استماع مفاخرت ايشان تاب زياده ازين سخنان بىبنيان ايشان نتواند آورد .\r\nو چون معاويه حال بدان منوال ديد گفت : اى مغيره برگرد و به حال خود باش ترا نميرسد كه با حسن بن على ( ع ) اين سخن گوئى يا اين كار و فنّ ظاهر نمائى اين طايفهء بنو عبد منافند صناديد عرب را در برابر ايشان ارادهء - مقاومت و لاف و دعوى شجاعت أمر گزاف است و هيچ أحدى را فخر بر ايشان جايز و عيان نيست .\r\n","description":"","footnote":"","page_name":" 65 ","page_number":65},
  {"content":"\r\nبعد از آن حسن بن على عليه السّلام را قسم بذات ايزد أقدس داد كه ساكت باشيد و با مغيره زياده ازين متكلَّم نگرديد لهذا آن حضرت ساكت شد\r\n\r\nمرويست كه روزى عمرو بن العاص بمعاويه التماس نمود كه كسى به خدمت حسن بن على عليه السّلام فرستد و او را به مسجد حاضر سازد و مأمور گرداند كه آن حضرت بمنبر رفته براى مردمان خطبه بخواند كه اميد است كه در هنگام بيان خطبه در ماند و آن را بفصاحت و بلاغت مؤدّى نگرداند ، و آن وسيلهء توبيخ و سرزنش آن ولىّ عزّ و جلّ در آن محفل گردد .\r\nمعاويه نيز استدعاى آن عادى بو الفضول را مرعى و مبذول داشته و كسى بطلب آن نور ديدهء بتول و سبط الزّكى الرّسول مرسول داشت چون آن پسنديدهء ايزد أكبر در آن أثر كه أكثر أعيان عزّت با قبايل بالتّمام و رؤساء شام در آن هنگام در مسجد مقام و آرام داشتند حاضر شد .\r\nمعاويه گفت : يا با محمّد چون أعيان شام آوازهء فصاحت و بلاغت أهل بيت نبىّ الاكرام عاليشأن شنيده استدعا مينمايند كه بمنبر رفته خطبه مشتمل بر حمد ايزد قادر و نعت سيّد البشر مؤدّى گردانيد بايد كه التماس ايشان را مقرون باجابت سازى و آن جماعت را از التماس كه دارند محروم نسازى .\r\nدر ساعت آن امام الامّه باقبال و سعادت قد مبارك برافراشت و مدارج و معارج منبر را بيمن قدوم ميمنت لزوم خود بياراست و بعد از أداء حمد و سپاس واجب الوجود و بيان نعت و ستايش نبىّ المحمود گفت :\r\nايّها النّاس اى معشر مردمان هر كه مرا بشناسد پس عارف و شناسا و عالم و داناست بحقايق أحوال من و آنكه مرا نداند بايد كه بداند كه من حسن بن على بن أبى طالبام كه ابن عمّ رسول أنام و اوّل مسلمانان در\r\n","description":"","footnote":"","page_name":" 66 ","page_number":66},
  {"content":"\r\nايمان و اسلام بود و مادرم فاطمه ( ع ) بنت نبىّ الاكرام و جدّم محمّد صلَّى الله عليه و آله بن عبد الله عليه الصّلوة و السّلام است و من ابن نبىّ الرّحمه و من ابن بشير و من ابن نذير و من پسر سراج منير و من پسر آن كسم كه رحمت عالميان و مبعوث بانس و جانست .\r\nچون معاويه ديد كه آن نور ديدهء رسول آخر الزّمان بذكر محامد و بسير مناقب خود و آباى عاليشأن و أجداد عاليمقام رفيع مكان رطب اللَّسان و عذب البيان است بخوف آنكه مبادا بعضى از رؤساى شام كه كما ينبغى و يليق مطَّلع بر حقايق أحوال خير مآل حضرت نبىّ ايزد متعال محمّد و آل عليهم صلوات الملك الفعّال هستند ، بعد از استماع كما هى أحوال ميل تمام به آن طايفه برگزيدگان واهب علَّام نمايند بلكه اراده نمود كه آن ولىّ ايزد معبود عزّ و جلّ را از آن كلام ساكت و خجل نمايد .\r\nگفت : يا أبا محمّد براى ما حديث خوبى رطب نماى تا دماغ طبيعت خود را به آن مرطَّب گردانيم چون حضرت دانست كه مطلب از طلب تعريف رطب ترك بيان رطب اللَّسان عذب البيانست بواسطهء ترطيب دماغ خاطرش گفت :\r\nآرى ، خرما را أرياح منفتح و حرارت آن را منضج و بىنفخ گرداند ، و شب رطب را مبرّد و متطيّب سازد .\r\nو بعد از آن حضرت امام الانس حسن بن على ( ع ) رجعت بكلام اوّل نمود و فرمود : من پسر مستجاب الدّعوه و من پسر شفيع الامّة و مطاع البريّه‌ام و من پسر آن كسم كه پيشتر از تمامى بنى آدم از سر خود خاك فرو ريزد و پيش از همه كس از قبر برخيزد .\r\n","description":"","footnote":"","page_name":" 67 ","page_number":67},
  {"content":"\r\nو من پسر آن كسم قبل از همه در جنّت زند و آن باب بأمر ايزد وهّاب سبّوح بر آن حضرت مفتوح گردد .\r\nو من پسر آن كسم كه در حرب ملائكهء ايزد غفّار براى او مقاتله و كارزار كردند و غنيمت بر او حلال بود ، و بمسافت يك ماهه راه برعب و اقبال نصرت يافتى ، و هرگز از حرب و قتال روى برنتافتى .\r\nحسن بن على عليه السّلام مثل اين كلام در آن مقام بسيار مذكور كرد تا آنكه دنيا را در نظر معاويه تاريك ساخت و خود را بأهل شام و بساير أنام كه اطَّلاع بحقايق أحوال او و آباى كرام و أجداد عظام عليهم الصّلوة و السّلام نداشتند شناسانيد و بعد از آن از منبر به زير آمد .\r\nمعاويه گفت : يا حسن ( ع ) آرزوى خلافت امّت دارى ليكن لايق آن نيستى .\r\nحسن بن على عليه السّلام فرمود كه : اى معاويه خليفهء امّت كسى است كه ساير بسيرت رسول البريّت باشد و عمل بطاعت خداى عزّ و جلّ و متسنّن بسنن آن خاتم الرّسل بود ، و كسى كه ساير بجور و رفتن و معطَّل - آداب شرع و سنن رسول ايزد مهيمن بود بيقين آن جائر بيدين و ظالم لايق خلافت امّت سيّد المرسلين نيست چه او دنيا را مادر و پدر خود دانسته .\r\nمثل اين كس مثل ملك است كه بملك دنيا بعاريت چند روز متمتّع به مدّت قليل فيروز است و عمّا قريب آن تمتّع ازو منقطع و لذّات آن مختتم ، و مندفع گشته ظلم و جور كه در أيّام حكومت ازو سانح و صادر شده براى او باقى و تابع است .\r\nو اينست آنكه خداى تعالى در حقّ او فرموده : * ( وَإِنْ أَدْرِي لَعَلَّه فِتْنَةٌ لَكُمْ\r\n","description":"","footnote":"","page_name":" 68 ","page_number":68},
  {"content":"\r\nوَمَتاعٌ إِلى حِينٍ ) * * ( مَتَّعْناهُمْ سِنِينَ ثُمَّ جاءَهُمْ ما كانُوا يُوعَدُونَ ما أَغْنى عَنْهُمْ ما كانُوا يُمَتَّعُونَ ) * .\r\nدر آن ايماء به معاويه نمود ، و بدست مبارك اشاره بسوى او فرمود .\r\nآنگاه آن ولىّ الله برخاست و منصرف به مقام و مصرف خود گرديد .\r\nمعاويه در آن حال روى بعمرو بن العاص آورد و گفت : و الله به خداى عالم قسم است كه ترا مطلب از طلب حسن به اين مسكن فضيحت و رسوائى من بود كه مرا أمر به آن نمودى .\r\nو الله كه أهل شام هرگز مثل من در حسب و نسب در هيچ أحدى از أنام در تمامى ولايات حجاز و شام و عراق و عجم و كوفه نميدانستند تا آنكه امام حسن بن على متّصدى بيان آن كلام گرديد اين همه از شومى تو روى داد .\r\nعمرو بن العاص گفت : مقدّمات نجابت حسن بن على عليه السّلام أمرى است بغايت واضح و هويدا كه هيچ كس را قدرت و استطاعت پنهان داشتن و دفن كردن آن نيست و تغيير آن بواسطهء شهرت و عيان نتوان كرد زيرا كه آن در ميان مردمان واضح و روشن و لايح و بيّن است .\r\nمعاويه بعد از استماع اين سخن ساكت و ساكن گرديد .\r\n\r\nشعبى كه از أعيان روات ثقاتست روايت كند كه : چون معاويه بعد از وفات حضرت أمير المؤمنين على عليه السّلام و التّحيّة بمدينه حضرت سيّد - البريّة آمد روزى در محضر حسن بن على ( ع ) و بعضى ديگر برخاست و خطبه خواند در اثناء گفت : علىّ بن أبى طالب ( ع ) كيست ؟\r\nهمان كه اين كلام بسمع شريف حسن رسيد في الفور برخاست و خطبه خواند و در أثناى آن حمد خدا و ثناى واجب تعالى و تبارك و نعت نبىّ -\r\n","description":"","footnote":"","page_name":" 69 ","page_number":69},
  {"content":"\r\nالمحمود در غايت فصاحت و نهايت بلاغت مؤدّى نمود .\r\nآنگاه فرمود كه : حضرت واجب الوجود هيچ نبىّ را مبعوث و موجود ننمود الَّا آنكه براى آن نبىّ وصىّ اهل بيت او مقرّر و معيّن نمود و نيز هيچ پيامبر نبود مگر آنكه او را از مجرمان و أهل طغيان و دشمنان بودند .\r\nو حضرت أمير المؤمنين علىّ عليه السّلام بنصّ ايزد علَّام و حديث سيّد الأنام وصىّ حضرت نبىّ الاكرام بود و من پسر على ولىّ مهيمنام و تو پسر صخرى و جدّت حرب بود و جدّم حضرت رسول است ، و مادرت هند بود و مادرم فاطمه سيّدة نساء العالمين است ، و جدّهء من خديجهء كبرى و جدّهء تو نثيله است .\r\nخداى عالم بر كسى كه ملامت حسب ما نمايد برو لعن و ذمّ نمود و آنكه به ريا يا كفر و شقاق تقديم نمايد و ما را در نام و نسب خمول فرمايد و در نفاق با أشدّاء ساير منافق بيحيا باشد لعنت ايزد تعالى برو باد و عامّهء حضّار كه در آن دم در مسجد نبىّ صلَّى الله عليه و آله و سلَّم بودند گفتند : آمين آمين .\r\nمعاويه از استماع آمين بغايت ملول و حزين گشته از منبر به زير آمده قطع خطبه نمود .\r\n\r\nمروى و منقولست كه چون معاويه بعد از وفات أمير المؤمنين على ( ع ) بكوفه آمد بعضى از أرباب شقاق و نفاق با بعضى ديگر اتّفاق كرده گفتند كه حسن بن على ( ع ) چون خود را از ساير مردمان در رتبه و مكان بغايت عالى شأن ميداند بايد كه او را أمر كنى كه در منبر جايى كه شما در آن مقام قيام و آرام مينمائيد او يك پايه از آن پستر در منبر مقام گيرد و در مقام و مسكن شما بايستد بيقين چون شما أمر چنين نمائيد او را غم و ملال رسد و در بيان و مقال عاجز و\r\n","description":"","footnote":"","page_name":" 70 ","page_number":70},
  {"content":"\r\nأبكم بلكه لال گردد .\r\nمعاويه ضالّ را مقال أرباب ضلال بغايت پسنديده خصال نمود و ارادهء ايشان آن بود كه شايد آن امام الانس و الجانّ در هنگام بيان سخنان عاجز و حيران گشته از نظر مردمان ساقط و عاطل و قولش هابط و باطل گردد و مردم را باد انكار آن حضرت ظاهر و آشكار كنند و اقتداء و اقتفاء به او نكنند لهذا معاويه أمر نمود كه حسن بن على ( ع ) در منبر در محلّ و مقامى كه او قيام نمايد آن حضرت يك پايه از آن فروتر ايستد و در موقف او نايستد .\r\nحضرت امام حسن عليه السّلام ديد كه تمام أرباب نفاق بر آن أمر شقاق اتّفاق كردند لا علاج آن سبط نبىّ الوهّاج چون بواسطهء حفظ عرض و دماء شيعيان خويش مفتقر و محتاج بقبول آن بود فلهذا تقبّل نمود كه در منبر در هنگام أداء خطبهء معاويه فروتر ايستد .\r\nروز ديگر چون به مسجد سيّد البشر حاضر شد بعد از صعود منبر در مقام مقرّر ساكن و مستقرّ گرديده حمد خداى أكبر و ثنا بر ذات مقدّس ايزد داور نمود و نعت پيغمبر جليل القدر و تحيّت آن سرور مؤدّى فرمود آنگاه گفت :\r\nامّا بعد اى معشر مردمان اگر شما از مشرق تا مغرب طلب و تفحّص نمائيد كه مثل من كسى كه جدّ او پيغمبر باشد به غير من و برادرم هيچ أحدى نمىيابيد ما صفقه و متاع پسنديدهء كه از جدّم سيّد المرسلين بأمر ربّ العالمين بما رسيده ما به اين طايفهء طاغيه گذاشتيم و اشاره بدست مبارك خود به بالاى منبر نبىّ ايزد تعالى بمعاويه نمود و او در آن هنگام در منبر مقام رسول ايزد علَّام ايستاده بود .\r\n","description":"","footnote":"","page_name":" 71 ","page_number":71},
  {"content":"\r\nبعد از آن حسن بن على ( ع ) فرمود : اى معشر مردمان من اختيار اين أمر براى آن كردم كه حقن دماى مسلمانان و صيانت عرض ايشان را أفضل از اهراق خون ايشان و ساير محبّان خود دانستم .\r\nبعد از آن تلاوت اين آيه نمود كه * ( لَعَلَّه فِتْنَةٌ لَكُمْ وَمَتاعٌ إِلى حِينٍ ) * و اشارت بدست خود بجانب معاويه نمود .\r\nمعاويه گفت : يا حسن ازين سخن خود چه ميخواهى ؟\r\nحضرت أبى محمّد الحسن فرمود كه : آنچه خداى عزّ و جلّ و خاتم الرّسل اراده نمودند مرا نيز ارادهء همان بلا زياده و نقصان است .\r\nمعاويه چون اين كلام از آن امام المؤتمن أبى محمّد حسن شنيد ، جهان روشن در نظرش تيره و تاريك گرديد برخاست و خطبه در غايت طويله كه مشتمل بر فحش و سبّ أمير المؤمنين على عليه السّلام بود مؤدّى نمود .\r\nحضرت امام المؤتمن چون حال بدان منوال ديد بىتاب گرديد هنوز معاويه در منبر بود كه آن حضرت برخاست و فرمود : يا ابن آكله الأكباد سبّ على ( ع ) مينمائى كه آن حضرت نبىّ العجم و العرب در حقّ او فرمود : كه هر كه سبّ على نمايد همانست كه سبّ من نمود و آنكه سبّ من نمود چنان است كه سبّ خداى تعالى كرده باشد و سابّ خداى وهّاب بىشبهه و ارتياب به حكم ايزد أحد در جهنّم مخلَّد و مقيم و به عذاب أليم مؤيّد و مستقيم خواهد بود اين بگفت و از منبر به زير آمد و متوجّه دولتسراى خود گرديد و آن وقت در مسجد نماز نگذارد .\r\n","description":"","footnote":"","page_name":" 72 ","page_number":72},
  {"content":"\r\n\r\nذكر بيان احتجاج حضرت امام حسن عليه السّلام بر معاويه لجاج در باب اينكه بعد از نبى صلَّى الله عليه و آله و سلَّم آنكه مستحقّ امامت بود و آنكه نبود\r\n\r\nبيان آنچه ميان عبد الله بن جعفر بن أبى طالب و عبد الله بن عبّاس ( ع ) و معاويه واقع شد و بيان حجج اين دو عبد الله بر معاويه گمراه در امامت مستحقّ در محضر حسن ( ع ) و فضل بن عبّاس و غيرهما .\r\nاز سليم بن قيس الهلالى منقولست و مرويست كه فرمود : من از عبد الله بن جعفر بن أبى طالب رضى الله عنهم شنيدم كه گفت : روزى معاويه به من گفت : اين همه تعظيم و تكريم از براى حسن و حسين براى چه ميكنى ايشان بهتر از تو و پدرشان نيز بهتر از پدر تو نبود و اگر فاطمه عليها سلام بنت رسول الله صلَّى الله عليه و آله و سلَّم نبودى هر آينه من ميگفتم كه : أسماء بنت عميس كمتر از فاطمه ( ع ) نيست بلكه كمتر از ايشان .\r\nهر دو عبد الله گويد كه : من از استماع اين كلام نافرجام در غضب شدم و لرزه بر اندام من بمرتبهء مستولى شد كه ضبط خود نتوانستم نمود گفتم : اى\r\n","description":"","footnote":"","page_name":" 73 ","page_number":73},
  {"content":"\r\nمعاويه تو خود را چنان مينمائى كه گوئيا قليل المعرفه به حال اين دو سبط رسول ايزد متعال و به حال پدر بزرگوار ايشان و بأحوال والدهء ماجدهء ساجدهء ايشان فاطمه بنت نبىّ المختار باشى .\r\nبلى و الله كه ايشان هر دو بهتر از من و پدر و مادر ايشان بىشبهه و گمان بهتر از پدر و مادر منست در پيش خداى منّان و رسول آخر الزّمان و ساير خلقان .\r\nاى معويه من پسر بسنّ رشد و تميز بودم كه از حضرت رسول ربّ - العزيز استماع نمودم كه حديث ميفرمود در حقّ اين دو عزيز و در حق پدر ايشان احاديث بسيار در حضور مهاجر و أنصار و خوبى ايشان از ساير طوايف انسان مذكور عيان گردانيد من آنها را شنيده حفظ كردم و در خاطر خود نگاهداشتم .\r\nچون در آن مجلس به غير امام حسن و امام حسين و ابن جعفر رحمه الله و عبد الله بن عبّاس و برادرش فضل كسى ديگر در آن محلّ و در آن محفل حاضر نبود .\r\nمعاويه روى بابن جعفر آورده و گفت : بيار آنچه در حقّ اين جماعت پنهان و آشكارا از سيّد الأبرار نبىّ ايزد غفّار دارى و الله كه تو كذّاب نيستى در آن حال ابن جعفر گفت : آنچه در شأن و بزرگى ذات عاليشأن ايشان است بسيار بسيار أعظم از شأن تست .\r\nمعاويه گفت : بگوى اگر چه آن أعظم از جبل احد و جبل حرّا باشد كه چون أحدى از أهل شام در اين مقام نيست بيار آنچه دارى كه خداى تعالى طاغى شما را مقتول و جمع شما را متفرّق و أعيان شما را خمول گردانيد و أمر\r\n","description":"","footnote":"","page_name":" 74 ","page_number":74},
  {"content":"\r\nايالت و خلافت امّت را در محلّ كه أهل و معدن و مكان بود مقرّر داشت ، و الحال آنچه كه شما گوئيد و ادّعاى آن نمائيد هيچ پاكى نيست زيرا كه از آن بيان أصلا ضرر و نقصان بما لا حق و عيان نگردد .\r\nعبد الله بن جعفر گويد : كه از اين كلام ملالت انجام بغايت آزرده و مستهام شدم ليكن زبان به بيان محامد و مناقب أولاد علىّ بن أبى طالب و بذكر صفات پسنديده أمير المؤمنين عليه السّلام و التّحيّه كه از حضرت نبىّ الرّحمه شنيده بودم گشادم و گفتم كه : حضرت رسول ميفرمود كه : من أولى از تمامى مؤمنين و از ساير براياام از نفسهاى ايشان در آن وقت روى به أمير المؤمنين على عليه السّلام آورده فرمود كه : يا أخى هر كرا من مولى و حاكم باشم از نفس او بعد از من تو مولى آن طايفه خواهى بود .\r\nدر آن وقت أمير المؤمنين در پيش روى آن حضرت حاضر بود و در آن خانه حسن و حسين و عمرو بن امّ سلمه و اسامة بن زيد و حضرت فاطمه عليها السّلام در زواياى آن خانه و امّ أيمن نيز بودند و أبو ذر الغفّارى و مقداد الأسود الكندى و زبير بن العوّام همه حاضر بودند كه حضرت رسول ايزد تعالى دست بر بازوى أمير المؤمنين على ( ع ) زد و اعادهء آن كلام نمود و تا سه مرتبه سيّد الأنام تكرار آن كلام صدق التيام كرد پس از آن نصّ بر امامت تمام أئمّهء اثنى عشر عليهم السّلام فرمود .\r\nآنگاه حبيب الله فرمود : براى امّت من دوازده امام ديگر كه همه أئمّهء اثنا عشر ضالّ و مضلّاند خواهند بود ده نفر آن أئمّهء مضلَّه از بنى اميّه و دو مرد از قريش خواهند بود .\r\nو زر و دولت و اثم و خطيئت تمامى آن أئمّهء اثنا عشر و آن جماعت كه بوسيلهء\r\n","description":"","footnote":"","page_name":" 75 ","page_number":75},
  {"content":"\r\nايشان گمراه و مضلّ گردند در گردن آن دو نفر است .\r\nآنگاه آن رسول إله نام آن دو گمراه به زبان مبارك مذكور گردانيد بعد از آن ده نفر ديگر از أئمّهء اثنا عشر مضلَّه را با آن دو نفر مسمّى و مشتهر فرمود و همهء آنها را براى ما نام برد .\r\nمعاويه از عبد الله بن جعفر استعلام نمود كه : حضرت رسول ايزد علَّام نام هر يك آنها را مذكور گردانيد ؟\r\nعبد الله گفت : بلى نبىّ الله نام يكان يكان مذكور فرمود و گفت : آن فلان و فلان و فلان و صاحب سلسله و ابن او از آل أبى سفيانست و هفت نفر از أولاد مروان بن الحكم بن أبى العاص كه اوّل ايشان همان مروانست خواهد بود .\r\nمعاويه چون اين سخن از عبد الله بن جعفر بن أبى طالب ( ره ) شنيد رنگش متغيّر گرديد و گفت : يا عبد الله اگر آنچه گفتى راست باشد من هلاك شدم و آن خلفاى ثلثه كه پيش از من بودند ايشان هر سه با جميع مردمان كه تولَّى به اين ثلثه نمودند ازين امّت بلكه همگى أصحاب رسول ايزد جبّار از مهاجر و أنصار و تابعين هلاك و زيانكار و خاسر گشتند غير شما أهل بيت نبىّ المختار و شيعيان شما .\r\nعبد الله گفت : يا معاويه و الله آنچه گفتم همه حقّست و صدق و من آن را از حضرت رسول خداى تبارك و تعالى شنيدم .\r\nمعاويه بعد از تحيّر بسيار روى به حضرت امام حسن ( ع ) و امام حسين عليه السّلام و ابن عبّاس ( ع ) آورده پرسيد كه : آنچه عبد الله بن جعفر ميگويد حقّست ؟\r\n","description":"","footnote":"","page_name":" 76 ","page_number":76},
  {"content":"\r\nابن عبّاس گويد : كه چون بعد از قتل على ( ع ) سال أوّل بود كه معاويه بمدينه آمده بود و مردمان از أطراف و أكناف آمده مجتمع بودند من گفتم كه چون ابن جعفر مينمايد كه در هنگام كه حضرت نبىّ الأكرم بيان اين كلام مينمود جمعى از أصحاب سيّد البشر در آن محضر حاضر بودند اگر چه بعضى از آن أعيان متّصل رحمت و مغفرت شدند امّا گروهى باقى و موجودند أمر باحضار آن أعلام نمائيد بعد از حضور آن جماعت حقايق اين كلام سيّد الأنام بوضوح و انجام انصرام خواهد يافت .\r\nمعاويه بعد از تصديق كلام ابن عبّاس أمر باحضار آن جمعى كه عبد الله بن جعفر نام آن طايفه برده كه در آن مأمن در خدمت رسول ذو المنن در وقت بيان آن كلام حاضر بودند نمود .\r\nچون عمرو بن امّ سلمه و اسامة بن زيد حاضر شدند هر دو شهادت دادند كه آنچه عبد الله بن جعفر از لسان حضرت سيّد البشر نقل نمود حقّ است و ما هر دو با جمعى ديگر از پيغمبر جليل القدر در حقّ أمير المؤمنين حيدر و وصىّ آن سرور و در حقّ باقى أئمّه اثنا عشر أوصياى آن نبىّ ايزد داور شنيديم و در باب أئمّهء ضلال آن كلام و مقال از حضرت رسول واهب - متعال استماع نموديم .\r\nآنگاه معاويه روى بسوى امام حسن ( ع ) و حسين ( ع ) و عبد الله بن عبّاس و فضل و پسر امّ سلمه عمرو و أسامة بن زيد آورده گفت : همهء شما قايل بقول عبد الله بن جعفر أبى طالبيد و سخنان او را بالتّمام از كلام حضرت رسول ايزد علَّام ميدانيد ؟\r\nهمه گفتند بلى .\r\n","description":"","footnote":"","page_name":" 77 ","page_number":77},
  {"content":"\r\nمعاويه گفت : يا بنى عبد المطَّلب شما و الله كه هر آينه دعوى أمر عظيم مينمائيد و بر طبق دعواى خود حجّت قويّهء مستقيم اقامت ميفرمائيد و اگر اين حجّت و دليل قويم حقّ و مستقيم باشد هر آينه شما بر أمر بىخطر صابر و خوشحال و شاكريد و ساير مردمان در غفلت و طغيان و كورى ضلالت و عصيان هستند ، و اگر آنچه شما ميگوئيد حقّ باشد بىشبهه تمامى امّت در معرض تلف و هلاكت و رجعت از دين و ردّت نموده كافر به پروردگار و منكر نبوّت نبىّ المختار شدند الَّا اهل بيت رسول ايزد غفّار و آنكه قائل بقول شما باشد از شيعيان و محبّان شما و اين جماعت اندك خواهند بود از مردمان .\r\nابن عبّاس گفت : الله ، آنگاه روى بمعاويه آورده فرمود كه حقيقت اين حال از آيهء كلام لا يزال غفور * ( وَقَلِيلٌ مِنْ عِبادِيَ الشَّكُورُ ) * در غايت تبيّن و ظهور است .\r\nبعد از آن گفت : اگر متابعان نبىّ و ولىّ و أولاد كرام عظام ايشان قليل باشند چه نقصان بذوات كاملهء آن أعيان راجع و عيان گردد .\r\nو اين را از ما چرا متعجّب ميدانى اى معاويه .\r\nآيا اين حال أعجب از أحوال بنى اسرائيل است در هنگام كه سحره مشاهدهء معجزهء نبىّ الكليم عليه التّحيّة و التّسليم نموده دانستند كه موسى عليه السّلام رسول ايزد تبارك و تعالى است اقرار بنبوّت و ايمان به رسالت آن حضرت آوردند در آن حالت آن كافر بيرويّت يعنى فرعون عليه اللَّعنه آن طايفه را تهديد بقتل و عقوبت و قطع ايادى و أرجل از روى سياست نمود آن جماعت چون مطَّلع بر حقيقت موسى ( ع ) بودند بر همان ايمان و اخلاص عقيدت خود مصمّم گشته گفتند : * ( فَاقْضِ ما أَنْتَ قاضٍ ) * هر چه ارادهء تست اى\r\n","description":"","footnote":"","page_name":" 78 ","page_number":78},
  {"content":"\r\nفرعون نسبت بما در باب اسلام و ايمان ما معمول گردان كه ما را رجعت از ملَّت موسى عليه السّلام و التّحيّه بآئين سحر و كفر ممتنع و محال است ، ايمان بموسى كليم آوردند و تصديق آن حضرت نمودند و با بنى اسرائيل در هنگام فرار از قبطيان أشرار رفيق شدند ، و چون به حكم قادر بيچون برفاقت بنى اسرائيل از بحر نيل برهنمونى جبرئيل ( ع ) معبرى شدند و فرعون با هامان و ساير قبطيان بعاقبت بنى اسرائيل بدرياى نيل رسيدند از عبور بنى اسرائيل از نيل در سبيل حيرتهايم و بىدليل ماندند نه قدرت عبور و نه روى رجعت بمنازل و دور داشتند .\r\nدر آن اثنا جبرئيل أمين بر ماديان باد پاى از پيش آن لعين و دعىّ گذشت همان كه بوى ماديان بر مشام توسن آن مغضوب ذو المنن رسيد شروع در سركشى بسيار كرده تا آنكه ضبط عنان از يد تمالك و اقتدار و از حيّز قدرت و اختيار آن خاكسار برون رفت لهذا سر در عقب آن ماديان گذاشته به آن بحر زخّار بيكران درآمدهامان با جميع قبطيان برفاقت فرعون به آن درياى موّاج متلاطم بىپايان در آمدند چون أحدى از ايشان در كنار بحر نماند و تمامى داخل بحر نيل شدند آن بحر بأمر ايزد أكبر بهيئت اوّل و صورت أصلى معاودت و مراجعت نمود و تمامى ايشان را طعمهء دوابّ بحر و باقى جانوران گردانيد .\r\nبنى اسرائيل بعد از اينكه از أذيّت قبطيان و آزار ايشان نجات يافتند باز شروع در فساد نمودند چنانچه تصديق موسى عليه السّلام و اقرار بدين آن حضرت و بتورات ربّ العزّت رجعت و معادت بعبادت أصنام نمودند * ( قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ قالَ إِنَّكُمْ قَوْمٌ تَجْهَلُونَ ) * .\r\n","description":"","footnote":"","page_name":" 79 ","page_number":79},
  {"content":"\r\nپس بنى اسرائيل گفتند : اى موسى چنانچه ساير خلقان يعنى :\r\nعبدهء أوثان را خدايان هستند براى ما نيز آلههء بسيار معيّن و مقرّر دار كه از آلههء بسيار منافع بشمار متصوّر است و از يك خدا نفع متعدّيه ظاهر و هويدا نيست .\r\nموسى ( ع ) فرمود : شما قوم جاهل و از رتبهء عقل كامل ناقص و غافليد أصلا سخن آن رسول ايزد مهيمن در گوش عقل و هوش قوم بنى اسرائيل به وطن سبيل نيافت .\r\nلهذا همان كه آن نبىّ الورى بأمر ايزد تبارك و تعالى متوجّه طور سينا گرديد آن قوم دون بدمدمه و افسون موسى بن ظفر سامرى طريقهء گوساله‌پرستى برداشتند و شيوهء بندگى حضرت بارى بگذاشتند ، الَّا هرون ( ع ) همگى بنى اسرائيل گمراه گشتند و برفاقت سامرى ميگفتند كه اين عجل - خداى شما و خداى موسى ( ع ) است .\r\nموسى ( ع ) چون بعد از مراجعت از طور سيناء و مشاهدهء أحوال اضلال آن قوم جهّال مستعانى به حضرت ذو الجلال گرديد در آن حال حكم ايزد متعال عزّا صدار يافت كه تمامى بنى اسرائيل داخل أرض مقدّسه گردند .\r\nچون موسى ( ع ) پيغام ايزد علَّام ببنى اسرائيل رسانيد جواب ايشان بموسى آنست كه در قرآن مذكور و عيانست .\r\nموسى ( ع ) از مقال آن جهّال مشجر و مضطرّ گشته در آن حال گفت : * ( قالَ رَبِّ إِنِّي لا أَمْلِكُ إِلَّا نَفْسِي وَأَخِي فَافْرُقْ بَيْنَنا وَبَيْنَ الْقَوْمِ الْفاسِقِينَ ) * ، التماس جدائى قوم از حضرت حىّ قيّوم نمود و حكايت موسى ( ع ) با بنى اسرائيل به واسطهء اشتهار محتاج بتفصيل و تكرار نيست .\r\n","description":"","footnote":"","page_name":" 80 ","page_number":80},
  {"content":"\r\nامّا اتباع اين امّت بر حال كه شما آنها را سيّد ساخته اطاعت كرديد چون آن جماعت سابقهء عظيم و منازل قريبه به حضرت رسول البريّه داشتند و پدر أزواج نبىّ الوهّاج بودند و در أوّل مقرّ بدين محمّد خاتم الرّسل و تابع قرآن عزّ و جلّ گشتند امّا بعد از فوت برگزيدهء حضرت ايزد أكبر حسد و كبر آن طايفه را از طريق معتبر سيّد البشر بدر برد لهذا مخالفت با امام ايشان و ولىّ واهب منّان و وصىّ پيغمبر آخر الزّمان كه بنصّ قرآن و وصيّت نبىّ الانس و الجان مقرّر و معيّن بود نمودند .\r\nفيا عجباه اين قوم نيز اقتداء و اقتفاء بقوم بنى اسرائيل نعل بنعل نمود چنانچه آن جماعت از حلَّى قبطيان گوساله ساخته بعد از آن ببندگى آن پرداختند و معتكف بر عبادت آن گوساله نابود از روى جحود و عنود گشته برو سجود مينمودند و زعم آن ملاعين چنان بود كه آن ربّ العالمين است . و تمامى آن مشركين اجتماع بر آن دين و آئين نمودند الَّا هرون .\r\nچنانچه مذكور شد قليلى از خواصّ أصحاب ايشان و همچنين بعد از وفات سيّد البريّات ساير مردمان طريقهء مخالفت و عصيان برداشتند و صاحب ما را كه در نزد پيغمبر ما بمنزلهء هرون ( ع ) در نزد موسى عليه التّحيّة و الثّناء بود تنها گذاشتند و چنانچه با هرون ( ع ) در آن زمان از اهل بيت ايشان چند نفر از مردمان باقى بودند ، همچنان در نزد ما سلمان و أبو ذر و مقداد و زبير و قليلى از أصحاب سيّد البشر به همان طريق باقى و صابر و راضى و شاكر بودند الَّا زبير كه از مسير حقّ برگشته و سبّ اين جماعت ثلثه با امام ايشان نمود و به همان اعتقاد بود تا ملاقات بخداى معبود فرمود .\r\n","description":"","footnote":"","page_name":" 81 ","page_number":81},
  {"content":"\r\nيا معاويه تعجّب مينمائى از آنكه خالق البرايا ان شاء الله هر يك آن أئمّه را كه حضرت رسول مجتبى در موضع خم غدير و در مواطن كثير احتجاج به آن أعيان بر شما و بساير امّتان نموده فرمود كه آن امامان اثنا عشر هر يك بعد از ديگر بنصّ ايزد أكبر معيّن و مقرّرند ظاهر گردند نه پيغمبر ( ص ) أمر شما به طاعت ايشان و نهى از معصيت آن أعيان نمود ؟\r\nو بعد از آن اخبار و اعلان فرمود كه أوّل أئمّهء اثنا عشر أمير المؤمنين حيدر ( ع ) ولىّ هر مؤمن و مؤمنه است كه بعد از وفات آن سرور وصىّ آن حضرت و خليفهء امّت است .\r\nاى معاويه در تعيين أمير المؤمنين ( ع ) براى ولايت امّت از حضرت سيّد المرسلين بىشبهه بيقين صادر و معيّن گشته زيرا كه پيوسته نبىّ ربّ العالمين در وقت ارسال جيش و تعيين عسكر بواسطهء غزوات أهل كفر خليفه و سردار براى مسلمين مينمود چنانچه در هنگام كه حضرت سيّد الأنام تعيين لشكر براى غارت موته سردارى عسكر نصرت أثر بجعفر بن أبى طالب مقرّر داشت و فرمود كه : اگر جعفر مقتول گردد خلافت عسكر بزيد مقرّر است و اگر زيد نيز هلاك و شهيد شود پس عبد الله بن رواحه سردار عساكر منصور است ، لشكر يكسر حكم پيغمبر جليل القدر را پذيرفتند و از أمر او بيرون نرفتند .\r\nهر گاه حضرت حبيب الله براى قليل از سپاه آن همه تأكيد كنند ، امّا هيچ گنجايش دارد كه در هنگام سفر آخرت اين امّت را چنين گذاشته بر ايشان تعيين خليفه بعد از وفات خود نكند ، عجب عجب بلكه كمال تعجّب است كه تعيين وصىّ و خليفه نكند و اين أمر و كار به استصواب و اختيار\r\n","description":"","footnote":"","page_name":" 82 ","page_number":82},
  {"content":"\r\nايشان گذارد .\r\nآيا رأى ايشان براى نفس هر كس أحرى و أرشد و أخير و أصوب از رأى محمّد مختار و بهتر از اختيار آن رسول ايزد غفّار باشد بيقين اين محالست و قائل اين أصل از تمامى امّت ضالّ است قوم آنچه كردند همگى از مخترعات و مبتدعات ايشانست و الَّا حضرت نبىّ الرّحمه امّت را در عمى و شبهت و به غير امام و حجّت نگذاشت .\r\nپس اى معاويه آنچه رهط أربعه مظاهرت و مخالفت بر حضرت أمير المؤمنين على عليه السّلام نمودند و دروغ و افتراء بر حضرت سيّد الورى بسته حديث موضوعه از لسان معجز نشان از روى تهمت و عصيان بلكه عين و زر و بهتان نقل نمودند كه آن حضرت فرمود كه : خداى عزّ و جلّ براى اهل بيت ما نبوّت و خلافت را جمع ننمودند گمان ايشان چنانست كه اين قول نبىّ الانس و الجانّ است لا و الله اين قول را از زبان رسول الله ساخته و شهادت از روى كذب و مكر حقيقت أمر بر أصحاب أنصار و مهاجر بلكه بر تمامى بشر مشتبه و ملتبس گردانيده و همه مردم را از دين ربّ العالمين و أمين سيّد المرسلين برگردانيدند .\r\nمعاويه چون استماع اين سخنان نمود روى سخن به حضرت امام - المؤتمن أبى محمّد الحسن ( ع ) آورد گفت : كه يا حسن ( ع ) شما در اين باب چه ميگوئى ؟\r\nحضرت امام حسن ( ع ) فرمود : آنچه اى معاويه من گفتم بشما سابقا همانست كه شنيدى و الحال آنچه ابن عبّاس از لسان معجز نشان رسول آخر الزّمان گفت أصلا خلاف در آن نيست .\r\n","description":"","footnote":"","page_name":" 83 ","page_number":83},
  {"content":"\r\nاى معاويه تو از قلَّت حياء و بىشرمى و از جرأت از روى بىآزرمى تو بر خداى تعالى و رسول مجتبى بغايت الغايه عجب و جاى بسيار تحيّر و تعجّب است كه حال كسى كه دانى او پسنديدهء خداى عزّ و جلّ و وصىّ و ابن عمّ خاتم الرّسل و بعد از رسول از تمامى بشر أعلم و أفضل باشد تو گوئى كه خداى تعالى طاغى شما را مقتول و أمر را بمعدن خود ممكَّن و موصول كرد اى معاويه امّا تو معدن خلافت و رياستى و ما لايق امامت و ولايت نيستيم ؟ ويل لك و الثّلاثة الَّتى قبلك ، چاه ويل براى تو و براى آن سه كس است كه پيش از تو بودند و ترا به اين مجلس ساكن و متمكَّن نمودند و اين سنّت مبتدعه براى تو مخترع نموده مقرّر داشته‌اند .\r\nاى معاويه ، سخن مذكور ميگردانم اگر چه تو أهل آن نيستى لكن چون بنو أبو سفيان و جمعى ديگر از مردمان كه حاضرند بشنوند ميدانند كه در زمان سيّد عالم مردم اجتماع بر امور بسيار كه خير و رضاى حضرت ايزد جبّار در آن بود نمودند و در ميان مردمان أصلا اختلاف در آن امور و منازعه و فرقت و شور نبود و آن امور مشكور مرضىّ ربّ غفور .\r\nيكى شهادت كلمهء طيّبهء ان لا إله الَّا الله محمّد رسول الله نبى و بندهء او است .\r\nدوّم - نماز پنجگانه .\r\nسيّم - زكات مال .\r\nچهارم - صوم شهر رمضان .\r\nپنجم - حجّ بيت الله الحرام .\r\nديگر چيز بسيار از طاعت خداى غفّار كه حصر و شمار آن بر غير قادر\r\n","description":"","footnote":"","page_name":" 84 ","page_number":84},
  {"content":"\r\nمختار بغايت صعب و دشوار بلكه در حيّز قدرت و اختيار نيست .\r\nو نيز مردم در زمان رسول صلَّى الله عليه و آله و سلَّم اجتماع كردند بر حرمت هر أمر حرام از زنا و سرقت و كذب و دشنام و قطع رحم و خيانت با ساير أنام و أشياء بسيار از أمر معاصى و حرام كه حساب و شمار آن نيز بر غير علَّام الغيوب مخفى و محجوب است و اختلاف در سنن رسول مهيمن نموده در آن مقاتله با يك ديگر كرده متفرّق به چند فرقه شدند و آن ولايت است بعضى در آن باب لعن بر بعضى مينمايند و بعضى مبرّا از بعضى ميفرمايند و بعضى بعضى ديگر را بقتل ميرسانند كه ما أحقّ و أولى بأمر ولايت و خلافتيم الَّا يك فرقه ازين فرق متفرّق كه ايشان متّبع كتاب خداى تبارك و تعالى و تابع سنّت نبىّ ايشان محمّد المصطفى صلَّى الله عليه و آله و سلَّم شدند .\r\nپس كسى كه آداب دين و شرايع أحكام سيّد المرسلين از جمعى كه أهل قبله باشند و در ميان ايشان اختلاف و خلاف و ردّ علم و گزاف نباشد و اختلاف در ذات خداى تعالى بجور و اعتساف ننموده باشند آن جماعت از از هر آفت عذاب و بليّت عقاب سلامتند و بوسيلهء آن نجات از نار و داخل * ( جَنَّاتٍ تَجْرِي مِنْ تَحْتِهَا الأَنْهارُ ) * گردند و اگر في الجمله مقصّر در عبادت پروردگار باشند از شفاعت رسول ايزد غفّار و أئمّة الأبرار محروم نگردند ، و كسى كه حضرت واهب منّان او را بامتنان موفّق ساخته حجّت خود را بر او تمام گردانند به آن كه دل آن بندهء پسنديدهء خود را منوّر بنور معرفت ولات أمر از أئمّه اثنا عشر و معدن علم كه آن در كدام مقرّ مستقرّ است گرداند پس آن بنده در نزد خداى مجيد سعيد و از براى ايزد ولىّ رشيد است و حال آنكه رسول الله - صلَّى الله عليه و آله و سلَّم فرمود كه : رحمت خدا بر آن كس باد كه عالم به حقّ\r\n","description":"","footnote":"","page_name":" 85 ","page_number":85},
  {"content":"\r\nگرديد پس آن را بخلقان گفت پس بوسيلهء آن خير غنيمت يافت يا آنكه ساكت شد و دانست كه اگر افشاى حقّ نمايد كسى گوش بكلام و سروش او ننمايند .\r\nاى معاويه ما أهل البيت ميگوئيم كه بدرستى أئمّه از طرف ماست و خلافت و ولايت به غير از ما از كسى ديگر سزاوار و درخور نيست زيرا كه حضرت ربّ العزّت ما را در كتاب مستطاب و سنّت نبىّ الرّحمه مستحقّ ولايت و أهل خلافت گردانيد و علم در ما موجود و مثبت است و ما أهل علم و مجموع آن در نزد ما ثابت و عيان و لايح و درخشان است و آنچه بر ما ظاهر است چيزى بر آن تا روز قيامت حادث و زيادت نخواهد شد و جزوى و كلَّى و أزلى و أبدى در نزد ما ظاهر و هويداست حتّى ارش جنايت كه در نزد ما باملاء رسول محبوب ايزد قيّوم و بخطَّ علىّ بن أبى طالب مكتوب و مرقوم است .\r\nو جمعى از قوم را زعم چنانست كه ايشان بخلافت و ولايت خلقان أولى و أحقّ و سزاوار و اليقند از ما حتّى تو يا بن هند مدّعى اين أمرى و ميگوئى كه من از أولاد نبىّ در أمر ولايت أحقّم و زعم تو آنست كه عمر الخطَّاب به نزد پدرم فرستاد كه من اراده دارم كه تمامى قرآن متفرّق را در مصحف به خطَّ خود جمع نمايم .\r\nاى على آنچه از قرآن نوشتهء نزد من ارسال دار پدرم على ( ع ) بنزد عمر رفت و فرمود اگر قرآن كه در پيش منست براى تو ميفرستادم پيش از آنكه آن قرآن از نزد من به تو رسد حضرت ايزد گردن مرا ميزد .\r\nعمر گفت : يا أبا الحسن چرا ؟\r\nأمير المؤمنين ( ع ) فرمود : بواسطهء آنكه قادر سبحان در قرآن ميفرمايد كه : * ( وَما يَعْلَمُ تَأْوِيلَه إِلَّا الله وَالرَّاسِخُونَ فِي الْعِلْمِ ) * راسخون علم مرا خواسته\r\n","description":"","footnote":"","page_name":" 86 ","page_number":86},
  {"content":"\r\nو تو و اصحابت را نخواسته .\r\nعمر ازين كلام در غضب شد و گفت : يا ابن أبى طالب گمانت به غير از تو كسى ديگر را علم و فضل نيست .\r\nآنگاه روى بساير خلق الله آورده گفت : هر كه از قرآن چيزى خوانده باشد و در حفظ داشته باشد بايد كه بنزد من حاضر آمده آن را بياورد ، در همان وقت مردى بنزد عمر حاضر شد و چيزى از قرآن بر عمر خواند اگر ديگر آمده مثل آنچه مرد اوّل تلاوت نموده قراءت نمود و آيات آن موافق آيات مقروّ بها بودى آن مكتوب گردانيدى و الَّا كتابت آن آيات ننمودى .\r\nپس از آن در ميان ايشان ميگفتند قرآن بسيارى ضايع شد و الله كه دروغ گفتند تمامى قرآن در نزد أهل قرآن مفحوظست .\r\nپس از آن عمر بقضات ولات خود أمر نمود كه همه آراى خود را جمع نمايند بعد از آن آنچه آن را حقّ دانند حكم و أمر بر آن فرمايند پيوسته كار او و واليانش به همين نهج انصرام و انجام داشت و چون در وقايع عظيمه گرفتار مىشدند پدرم عليه السّلام ايشان را از آن مهلكه عظيمه اخراج مينمود امّا در بعضى امور قضات ولات در پيش خليفهء ايشان حاضر ميشدند و در يك أمر قضايا و أحكام مختلفه ميكردند و عمر نيز تجويز ايشان ميفرمود زيرا كه حضرت ايزد وهّاب ايشان را علم حكمت و فصل الخطاب نداد ، و زعم هر يك صنف از أصناف مخالف بىانصاف ما كه از أهل اين قبله‌اند آن است كه آنها معدن علم و لايق خلافت است نه ما اهل بيت نبىّ الورى .\r\nپس استعانت ما بر ظلمه و منكران حقّ ما و بر آن طايفه مرديه كه بر گردن ما سوار شدند و سنّت براى مردمان گذاشتند كه بر آن سنّت مبتدعه احتجاج\r\n","description":"","footnote":"","page_name":" 87 ","page_number":87},
  {"content":"\r\nبر ما مينمايند مثل تو بر حضرت ربّ العزّتست ، * ( حَسْبُنَا الله وَنِعْمَ الْوَكِيلُ ) * .\r\nاى معشر النّاس مردم در اين عالم سه گروهند :\r\nاوّل - مؤمن كه حقّ ما را داند و ما را بولايت و امامت مسلَّم دارد و آن را بما گذارد و اقتداء و اقتفاء بما نمايد ، پس آن كس ناجى از عذاب ايزد تعالى و تقدّس و محبّ مجيب أمر و حكم واحد مقدّس و مطيع رسول أقدس است .\r\nدوّم - ناصبى كه دشمنى ما را ظاهر كند و از ما تبرّا نموده لعن ما نمايد و منكر حقّ ما گردد و خون ما را حلال داند و دين جداگانه براى خود و ساير منافقين كه آن آئين مشتمل بر برائت از ما و ساير أئمّهء معصومين سلام الله عليهم أجمعين باشد پيدا كند آن كس بيقين كافر مشرك و فاسق منافق است .\r\nو وجه كفر و شرك آن مشرك آنست كه خلاف حكم ايزد تعالى و رسول مجتبى نمود و مخالف أمر واحد علَّام و نبىّ الاكرام كافر و مشرك است و او عالم به آن نيست چنانچه سبّ خداى واهب مينمايد از روى عداوت و طغيان و عالم بحقايق آن نيست .\r\nسوّم - مردى است كه أخذ شرايع اسلام و أحكام كه أنام در آن اختلاف كردند نمايد و آنچه بر او مشكل باشد ردّ آن علم به حضرت عزّ و جلّ فرمايد ، امّا با ولايت ما باشد و اقتداء بما بكند ليكن بعداوت ما نباشد و حقّ ما را كما هو حقّه نداند چون اين مرد جاهل و از شرف خدمت كثير المنفعهء ما دور است ما را اميد از ربّ غفور است كه گناه او را مغفور و بدخول جنّت و مواصلت خود مسرور گرداند ، پس اين مرد مسلم ضعيف است .\r\nچون معاويه از حضرت امام البريّه و از عبد الله بن جعفر بن أبى\r\n","description":"","footnote":"","page_name":" 88 ","page_number":88},
  {"content":"\r\nطالب و عبد الله بن عبّاس و فضل اين سخنان گوش كرد صد هزار درهم به هر يك ايشان جوايز و انعام داد .\r\nامّا حضرت امام حسن و امام حسين عليهما السّلام و عبد الله بن جعفر هر يك اين سه سرور را هزار هزار درهم داد ، آنگاه وداع ايشان نموده بيرون رفت .\r\n","description":"","footnote":"","page_name":" 89 ","page_number":89},
  {"content":"\r\n\r\nذكر بيان احتجاج أمير المؤمنين حسن عليه السّلام بر جميع أنام كه بعد از مصالحهء او با معاويه بموجب رأى أنام و نسبت تقصير به آن حضرت در باب طلب حقّ ولايت و امامت نمودند\r\nاز سليم بن قيس الهلالى منقول و مرويست كه بعد از مصالحه ميان حسن عليه السّلام و التّحيّه و معاويه روزى در محضر كه معاويه نيز در آنجا حاضر بود آن سرور برخاست و بمنبر رفت پس از حمد ايزد تعالى و ثناء برو گفت :\r\nاى معشر مردمان معاويه را گمان چنانست كه من او را بخلافت أولى و سزاوار از نفس خود دانستم كه با او صلح كردم معاويه دروغ ميگويد ، من أولى مردمان بمردمانم در كتاب خدا و بر لسان رسول مجتبى و مرا قسم به ذات الله تعالى است كه اگر مردمان مبايعت و متابعت و نصرت و اعانت من مينمودند هر آينه آسمان قطرات خود را بر ايشان اعطا و احسان و زمين بركت\r\n","description":"","footnote":"","page_name":" 90 ","page_number":90},
  {"content":"\r\nخود را بر ايشان ظاهر و عيان ميگردانيد و هرگز مرا طمع در أمر خلافت ميسّر نبود بلكه تصوّر آن ترا بغايت متعذّر و متعسّر بود و كار امّت و أمر آخرت ايشان به اين غايت خراب و نقصان نمىپذيرفت .\r\nچنانچه حضرت نبىّ الرّحمه فرمود كه : هر گاه امّت أمر ولايت خود به جاهل بيمعرفت مفوّض گردانند و حال آنكه در ميان آن رجال مردى در كمال علم و حال بود و او را متولَّى أمر خود نگردانند پيوسته و لا يزال امرشان را ميل به پستى و زوال دارد ، و بالاخره به جائى رسد كه از فساد عمل بشآمت جهل آن طايفه مراجعت بعبادت بت نمايند .\r\nچنانچه بنى اسرائيل هرون عليه السّلام را كه نبىّ عزّ و جلّ و أعلم و أفضل از همهء ايشان بود گذاشته شيوهء بندگى عجل برداشتند و حال آنكه ميدانستند كه هرون خليفه و نبىّ ايزد تعالى است و حضرت موسى كليم ايشان را أمر باطاعت هرون و تعظيم و تكريم آن حضرت نموده بود .\r\nاى معاويه اين امّت نيز على عليه السّلام را ترك كردند با آنكه از رسول ( ص ) شنيده بودند كه به حضرت أمير المؤمنين ( ع ) خطاب نمود كه يا على ترا در نزد من منزلهء هرون در نزد موسى عليه التّحيّه و الثّناء است يعنى مراتب كمال كه براى هرون در نزد موسى ( ع ) ثابت بود و براى تو اى على در نزد من ثابت و حاصل است غير از نبوّت ، كه بعد از من پيغمبرى نخواهد بود و اگر ميبود آن تو بودى .\r\nو اينكه من از قلَّت ناصر و معين گوشه‌نشين شدم جاى تعجّب است زيرا كه حضرت رسول صلَّى الله عليه و آله و سلَّم مردم و قوم خود را بخداى عالم ميخواند چون آن طايفهء مرديه قصد سيّد البريّه كردند او فرار بغار نمود و اگر\r\n","description":"","footnote":"","page_name":" 91 ","page_number":91},
  {"content":"\r\nأعوان و أنصار مىيافت هرگز بسوى غار فرار نمينمود ، اگر مرا نيز أعوان و أنصار مىبود هرگز با تو بمصالحهء بيعت يار نميشدم .\r\nيا معاويه حضرت الله تعالى وقت را بر هرون به قدر موسّع گردانيد كه قوم بنى اسرائيل بنوعى او را ضعيف و خوار داشتند كه ارادهء قتل آن نبىّ عزّ و جلّ نمودند و نزديك بود كه او را بقتل آرند ، چنانچه وثيقهء كريمه : * ( إِنَّ الْقَوْمَ اسْتَضْعَفُونِي وَكادُوا يَقْتُلُونَنِي ) * نصّ است بر آن و أصلا هرون أعوان بر آن طاغيان نمىيافت و بر پيغمبر ما عليه السّلام نيز وقت را بنوع وسيع گردانيد كه آن حضرت گريخت ، زيرا چون در آن زمان أعوان بر آن أهل عدوان نيافت پس بر فرار از أهل نفاق و أشرار قرار يافت .\r\nچون امّت بيرويّت مرا و پدرم أمير المؤمنين على عليه السّلام و التّحيّة را گذاشتند ما نيز در سعت تنگى مانديم زيرا كه أعوان و أنصار بلكه هيچ كسى معين و مددكار ما نشد مع هذا بيعت بهر أحدى نموده در پى دفع و آزار ما شدند و الحال در ميان شما رجال اين سنّت مبتدعه أمر لازم الامتثال گرديد كه بعضى در آن خلاف و اضلال بتوسّط دواعى نفس و آمال تابع بعضى ديگر از جهّال ميگردند و أصلا از آن فساد و ضلال بر نميگردند .\r\nاى معشر مردمان اگر شما از مشرق تا مغرب جهان در ميان بنى نوع انسان تفحّص و تجسّس نمائيد كه فرزندى از فرزندان يكى از أنبياء و رسولان بدست آريد به غير من و برادرم نور ديده‌گان رسول آخر الزّمان نخواهيد يافت بيقين كه پاداشت عمل خود را از حضرت عزّ و جلّ خواهيد يافت .\r\nاز حنان بن سدير از پدرش سدير بن حكيم از پدرش و او از أبى سعيد عقيصا منقول و مرويست كه چون مصالحه فيما بين حسن بن على عليه السّلام\r\n","description":"","footnote":"","page_name":" 92 ","page_number":92},
  {"content":"\r\nو التّحيّه و ابن أبو سفيان واقع شد بعضى از مردمان به خدمت آن سيّد انس و جان حاضر شده شروع در ملامت آن حضرت بواسطهء مصالحهء ايشان با ابن أبى سفيان نمودند آن امام ( ع ) فرمود كه :\r\nو يحكم ، راحت شما باد شما چه ميدانيد كه من اختيار اين كار و مصالحه با أشرار براى چه نيكو و سزاوار دانستم .\r\nو الله بخداى عالم مرا قسم است كه من اين عمل بواسطهء خير و خوبى شيعيان خودم كردم بدانيد از آنچه آفتاب بر او طلوع و غروب نمايد او عالم و با خبر مطَّلع و مخبر است كه من امام مفترض الطَّاعه بر شما و بر ساير امّتم و من يكى از آن دو جوان جنّتم بنصّ جدّم رسول الله ( ص ) .\r\nآن جماعت گفتند : نعم يا ابن رسول الله ( ص ) چنين است .\r\nحضرت امام حسن ( ع ) فرمود كه : آيا شما نميدانيد كه خضر ( ع ) در هنگام كه موسى ( ع ) در سير طريق مصاحب و رفيق بود چون كشتى را شكست و ديوار برقرار داشت و غلام بر آن حيات مستعار نگذاشت اين كردار خضر عليه السّلام بر موسى ( ع ) بغايت صعب و دشوار بود زيرا كه حكمت اين كار بر او ظاهر و آشكار نبود امّا اين أمر از خضر ( ع ) چون مشتمل بر حكمت و صواب بود لهذا آن مستطاب و مختار ايزد غفّار بود .\r\nامّا نميدانيد كه هيچ أحدى از سلسلهء رفيعه ما أئمّة البريّه نيست الَّا آنكه بر گردن او بيعت طاغيهء زمان او بر او واجب و لازم و فرض متحتّم است به واسطهء نفس و عرض ايشان و حقن دماى شيعيان الَّا قايم آل محمّد ( ص ) كه عيسى روح الله ( ص ) در عقب سر او نماز گذارد و آن حضرت را تنها نگذارد و اينكه بر آن حضرت ( ع ) واجب نيست كه بيعت كند سبب آنست كه حضرت عزّ\r\n","description":"","footnote":"","page_name":" 93 ","page_number":93},
  {"content":"\r\nو جلّ ولادت آن حضرت مخفى و سخن مبارك ايشان را مختفى خواهند گردانيد تا بر گردن او بيعت ديگر نبود وقتى كه آن نهم از أولاد برادرم حسين ( ع ) كه پسر سيّد الامام است بيرون آيد و حضرت ربّ جليل عمر آن زبدهء نباير رسول جميل را در أيّام غيبت طويل گرداند و چون به حكم بيچون وقت ظهور و خروج آن حضرت رسد ايزد واحد آن قايم آل محمّد ( ص ) را به صورت جوان كمتر از سنّ چهل سال بود و ظاهر گرداند تا آنكه بر مردم ظاهر گردد كه خداى عالم بر همه چيز قادر و حاكم است .\r\nاز زيد بن وهب الجهنى منقول و مروريست كه : چون حسن بن على عليه السّلام مصالحه با معاويه نمود در مداين مردم شروع در مطاعن او نمودند و كار به جائى رسيد كه بخيمهء آن سرور ريخته غارت كردند ، حضرت امام - المؤتمن أبى محمّد الحسن ( ع ) از حركت آن جهول متوجّع و ملول گرديد در آن أثر من به خدمت آن سبط سيّد البشر مشرّف و مفتخر گشتم گفتم :\r\nاى سيّد و سرور مردم از مصالحهء شما با معاويه در كما تحيّرند در آن باب شما بچه سبب صواب آن أمر را موجب ثواب دانستيد كه آن مختار و مستطاب شما گرديد و بر هيچ أحدى از بندگان حضرت مهيمن مجيد وجه اختيار صلح ظاهر و پديد نيست ؟\r\nآن حضرت فرمود كه : و الله كه من معاويه را نسبت به خود بسيار بسيار بهتر از اين جماعت كه گمان ايشان آنست كه شيعهء منند ديدم زيرا كه اين جمع گندم نماى جو فروش و سره آراى خارج از صفت معرفت و هوش ارادهء قتل من نموده مال مرا بغارت و تاراج و أثقال مرا بنهب با كمال مسرّت و ابتهاج بردند .\r\n","description":"","footnote":"","page_name":" 94 ","page_number":94},
  {"content":"\r\nو الله كه اگر در اين حال من از معاويه أخذ عهد و پيمان در أقوال و أفعال نمايم كه خون من محقون و اهل بيتم مأمون مانند بهتر است از آنكه من در دست اين جمعى نامؤتمن كشته گشته اهل بيت و بعضى از تبعهء من ضايع و زبون و دماى ايشان محقون نماند .\r\nو الله كه اگر با معاويه مقابله ميكردم هر آينه بحلقم گرفته تسليم معاويه مينموديد .\r\nپس و الله اگر من بواسطهء قلَّت ناصر و معين اين أمر بمعاويه مسلَّم دارم و خود را عزيز در پيش خالق و خلق گذارم بهتر از آنست كه مرا اين جماعت تنها گذارند در آن حال من اسير مانم و در تحت منّت بر زنده و مردهء ما ميگذاشت و آنچه از دست فساد و تعدّى او ممكن بود در فعل آن تقصير نداشت چون أحوال نافرجام اين لئام بدان وجه انصرام داشت و به هيچ وجه اميد نصرت و اعانت از آن طايفه نداشت لهذا طريق مصالحه را برداشت .\r\nزيد گويد كه : من گفتم : يا ابن رسول الله ( ص ) شما شيعهء خود را مثل رمهء بىشبان گذاشتيد .\r\nحضرت امام حسن ( ع ) فرمود كه : اى برادر جهينه من چه كنم و الله كه من اختيار اين كار بواسطهء آن كردم كه حقيقت اين أمر به من رسيده بود از كسى كه صحيح القول وثقه بود ، زيرا كه روزى حضرت أمير المؤمنين على ( ع ) مرا فرح و شادان ديد گفت : يا حسن آيا خوشحالى مينمائى وقتى كه پدرت را مقتول بينى حالت چون و اوضاعت بچه عنوان موزون خواهد بود و بر حال تو بچه كيفيّت و منوال باشد در آن حال كه بنو اميّه متولَّى اين أمر خلافت گرديد و امير آن شخصى واسع الحلقوم كه معده‌اش از مطعوم و مشروب هرگز پر نگردد\r\n","description":"","footnote":"","page_name":" 95 ","page_number":95},
  {"content":"\r\nو هر چند أكل نمايد سير نشود و بميرد و او را در آسمان هيچ أحدى به نصرت نگردد و در زمين نيز كسى عذر او نپذيرد و او بر شرق و غرب عالم حاكم گردد و دين و آئين براى خود و ساير عباد گزيند و ملكش به طول كشد و او متسنّن به سنّتهاى بدع و ضلال و مخترع ببدعتهاى خارج از اعتدال بر وفق امانى و آمال و دواعى نفس و اضلال گردد و حقّ و سنّت رسول ( ص ) صادق را ميراند و مال مردم را بأهل ولايت خود تقسيم نمايد و صاحب حقّ را از آن منع فرمايد ، در ملك او مؤمن ذليل و در سلطانيّت و حكومتش هر فاسق قوى و جليل است و مال را در ميان أنصار و أعوان خودش دول و بندگان خداى منّان را خول گرداند ، يعنى در سلك عبيد و اماء خود منخرط سازد .\r\nو در أيّام سلطنتش أمر حقّ مندرس و باطل ظاهر و مؤسّس گردد ، و لعن صلحا و أتقياء نمايد و قتل كسى كه قاصد حقّ و طالب آن باشد فرمايد و هر كه بر موالات باطل او باشد اعانت نمايد و آن مهام به همين نهج بر قيام مستدام خواهد بود ، تا آنكه حضرت خداى علَّام از روى احسان و امتنان در آخر الزّمان كه مملوّ از شدّت و عصيان و جهل و طغيان باشد يكى از مردمان را مبعوث بخلقان گرداند و او را حضرت ربّ العلىّ مؤيّد و مقوّى گرداند به ملائكهء كرام عظام و منصور و مظفّر سازد بأنصار ذوى الاحترام و بآيات و نشان ، و معجزات فراوان بخلقان نصرت دهد ، و او را بر زمين ظاهر گرداند تا هر كسى را بطوع و رغبت يا بجبر و كراهيّت بجز او پاداشت او رساند .\r\nو زمين را بعدل و غور مملوّ سازد و بقسط و نور و برهان ظاهر و مشهور بحقيقت أشياء كما هى پردازد عرض بلاد و طول آن از مشرق تا مغرب جهان هر كسى كه تظلَّم به آن حضرت نمايد انتصاف آن مظلوم از ظلم از روى عدل ، و\r\n","description":"","footnote":"","page_name":" 96 ","page_number":96},
  {"content":"\r\nانصاف فرمايد و از مشرق تا مغرب كافر نماند الَّا آنكه در دين آن ولىّ الله في الأرضين در آيد و هيچ نماند مگر آنكه صالح گردد و أصلا كسى از دين و آئين آن حضرت برنگردد و سباع و دد و دام با يك ديگر در أيام آن سرور مصالحه نمايند و در يك مقام آرام گيرند و آسمان در آن زمان بركت خود را منزل و زمين نبات را ظاهر گرداند و گنج بالتّمام بر آن خلاصهء أئمّة المعصومين عليهم السّلام مخفى و پنهان نگردد و آن حضرت تا بين خافقين را چهل سال به حكم قادر متعال مالك و حاكم باقتدار گردد و طوبى كسى را كه ايّامش در يابد و كلام معجز نظام او را بسمع رضا تلقّى و اصغاء نمايد .\r\nشخصى از أعمش و او از سالم بن أبى جعد روايت كند كه يكى از ياران ما ميگويد كه : من بعد از مصالحه فيما بين معاويه و أبى محمّد الحسن ( ع ) به خدمت آن خلاصهء زمن رفته گفتم كه :\r\nيا بن رسول الله تو گردن ما شيعيان را ذليل و تمامى ما را بنده‌هاى بيدليل گردانيدى .\r\nآيا با تو مرد نبود كه شما را از اين منع نمايد و اين صلح شما با آن مضلّ دعىّ بچه وجه بود كه تسليم أمر خلافت به آن طاغيه نمودى ؟\r\nدر آن اثناء آن امام الورى فرمود كه : و الله كه من تسليم أمر به او ننمودم الَّا آنكه چون أنصار و أعوان براى اين كار نيافتم بواسطهء همان به مصالحه راضى شدم و چشم انتظار در راه أعوان و أنصار دارم .\r\nو اگر معين و مددكار براى انصرام اين كار مىيافتم در تمامى ساعات ليل و نهار با او مقاتله و كارزار ميكردم تا آنكه حضرت پروردگار منّان بين من و آن خاكسار بچه پسند و قرار دهد .\r\n","description":"","footnote":"","page_name":" 97 ","page_number":97},
  {"content":"\r\nلكن من چون تجربهء أهل كوفه كردم و ميدانم كه هيچ أمر از آن جماعت بصلاح و رستگارى و فلاح و سازگارى نرسد خصوص كار من كه أصلا از ايشان اميد انصرام و انجام بواسطهء فساد عقيدت آن لئام نيست .\r\nبدرستى كه ايشان را در مزرعهء دنيا يك جو وفا و قول و فعل آن جمع نافرجام را اعتبار و اعتنائى نيست و شيوهء ايشان اختلاف و گزافست و بما گويند كه دلهاى ما در نزد شما است و حال آنكه شمشيرهاى ايشان بر ما مشهور و هويدا است .\r\nأعمش گويد : كه آن حضرت با من در سخن بود كه خون از حلق مبارك آن امام المؤتمن روان شد در آن أثناء طشت طلبيد چون طشت حاضر آوردند از اندرون ايشان چندان خون آمد كه آن طشت لبان از آن گرديد .\r\nپس من گفتم : يا بن رسول الله اين خون از كجا است ؟ آيا با شما گزندى هست ؟\r\nفرمود : بلى اين طاغيه مرا زهر خورانيده و آن الحال بجگر من رسيده و اين از آن محلّ مىآيد چنانچه مىبينى .\r\nگفتم : يا ابن رسول الله آيا تداوى آن مينمائى ؟\r\nآن حضرت فرمود كه : دو مرتبه مرا زهر خورانيدند و اين مرتبهء سيّم است الحال اين زهر را علاج و دوا نمىيابم .\r\nمعاويه بافسون و دمدمه كتابت نزد ملك روم مكتوب و مرقوم ميگرداند و سؤال و التماس مينمايد يك شربه از سمّ قتّال ارسال دارد .\r\nملك روم بنزد معاويه ميشوم مرقوم مينمايد كه در دين و آئين ما جايز و روا نيست كه كسى كه با ما جنگ و قتال و محاربه و جدال ننمايد غير را بر قتل\r\n","description":"","footnote":"","page_name":" 98 ","page_number":98},
  {"content":"\r\nاو اعانت نمائيم .\r\nباز معاويه بنزد او مكتوب گردانيد كه اين سخن پسر كسى است پدرش بأرض تهامه خروج كرده بود و آن مرد دفع شد و الحال پسر او دعوى ملك پدر مينمايد و من اراده دارم پنهان جان او را بزهر بستانم ، و بندگان خداى منّان را از شرّ پر ضرر او مستخلص گردانم تا عباد راحت و أهل بلاد فرح و استراحت يابند .\r\nو با آن مكتوب هداياى مرغوب و تحف مصحوب گردانيده ارسال داشت ملك الرّوم بعد از وصول تحف و ارمغان بنزد ايشان براى معاويه اين شربت سميّه را بخفيّه مرسول داشت .\r\nو معاويه چون زهر به او رسيد آن زهر را بمصحوب معتمد خود به نزد كسى فرستاد كه بما خوراند و او را نويد تفقّدات و نوازشات معهود و مشروط گردانيد كه بعد از انصرام مهام بانجام رسانيد و آن حضرت به همان زهر شهيد شده بجنّت عنبر سرشت رسيد و قاتلش بمراد و مطلب موعود نرسيد .\r\nو در بعضى روايت صحيح منقول و مرويست كه معاويه مرديه بواسطهء قتل آن سبط سيّد البريّه زهر را بجعده بنت الأشعث كه زوجهء آن سرور بود فرستاد و او را بنويد تزويج پسرش يزيد موعود گردانيد و گفت : چون اين زهر به خورد حسن بن على ( ع ) دهى من ترا به عقد يزيد پسر خود در آورده ، ملكهء جهان گردانم .\r\nچون آن ملعونه ولىّ حضرت بيچون امام حسن عليه السّلام را زهر خورانيد و ايزد مجيد آن پسر ولىّ ربّ حميد را بعد از وفات بجنّت المأوى خرامانيد آن ملعونه بشام رفت و گفت : من عهد و شرط كه با تو كردم وفا نمودم\r\n","description":"","footnote":"","page_name":" 99 ","page_number":99},
  {"content":"\r\nالحال وقت احسان و امتنان تست بايد كه تو نيز به شرط و عهد خود وفا نمائى و از عهدهء آنچه در ذمّهء تست از نذر و شرط بيرون آئى .\r\nمعاويه گفت : از پيش من دور شو ، بدرستى زنى كه به مثل حسن بن على ( ع ) نسازد بيقين با پسرم سازش نخواهد نمود زيرا كه شرف و حسب و اكرام نسب با حسن ( ع ) بود و ظاهر است كه تو با آن سبط رسول متعال نساختى و كارش را بزهر هلاهل ساخته‌اى با پسرم هم نمىسازى و به زودى او را بر زمين و دفين زمين سازى .\r\n","description":"","footnote":"","page_name":" 100 ","page_number":100},
  {"content":"\r\n\r\nذكر بيان احتجاج امام الشّهيد الأمين أبى عبد الله الحسين بن على عليهما السّلام بر عمر بن الخطَّاب در باب امّت و خلافت امّت\r\nمنقول و مرويست كه روزى عمر بن الخطَّاب بر منبر حضرت رسالتمآب خطبه ميخواند در أثناء آن بيان نمود كه من أولى بمؤمنانم از نفسهاى ايشان چون حضرت أبى عبد الله الحسين ( ع ) در رحبهء مسجد رسول ايزد أكبر حاضر بود و اين سخن عمر بسمع شريف آن سرور رسيد في الفور آن حضرت روى مبارك بعمر آورده فرمود :\r\nأيّها الكذّاب اى دروغگو بىتاب از منبر پدرم نبوّت مآب فروز آى كه منبر پدر منست نه منبر پدر تو .\r\nعمر گفت : لعمرى يا حسين بن على ( ع ) كه منبر پدر تست نه منبر پدر من امّا راست بگوى كه ترا تعليم داد كه اين سخن به من گفتى ، گوئيا پدرت على معلَّم تست ؟\r\n","description":"","footnote":"","page_name":" 101 ","page_number":101},
  {"content":"\r\nامام حسين ( ع ) فرمود : اگر تو اطاعت پدرم مىنمودى در باب آنچه با اعتقاد تو مأمور گردانيد كه به تو رسانم لعمرى بعمر و بقايم قسم است كه هر آينه آن ولىّ ايزد تعالى هادى تو بودى و من مهتدى به او و هرگز تو چنين گمراه و دور از رحمت إله و شفاعت رسول الله نبودى نه آن حضرت را بر رقاب تمامى امّت بعهد نبىّ الرّحمه بيعت است بموجب حكم و أمر ربّ العزّت و وصيّت رسول البريّه كه جبرئيل أمين از نزد ربّ العالمين به آن سيّد المرسلين نازل شد ؟\r\nاى عمر منكر آن نگردد مگر آنكه منكر كتاب ايزد وهّاب و منكر رسول مستطاب بود همگى مردمان بدل و جنان عالم و عارف و شاهد و واقف بحقايق آنند ليكن بلسان از روى جهل و عدوان منكرند .\r\nويل باد بر منكران حقّ اهل بيت رسول آخر الزّمان امّا چگونه ايشان با اين عداوت و مخالفت در روز قيامت ملاقات بمحمّد ( ص ) شافع المطيعين في يوم الدّين توانند نمود از دوام غضب حضرت رسالتمآب و شدّت عذاب مالك الرّقاب در روز حساب .\r\nعمر گفت : يا حسين هر كه منكر حقّ پدر تست لعنت خداى تعالى برو باد .\r\nاى حسين : مردم و أعيان أصحاب جدّ تو محمّد صلَّى الله عليه و آله و سلَّم مرا بامارت برداشتند من نيز قبول نمودم و الَّا من در بدايت حال - مستدعى أمر خلافت نبودم و اگر امّت در آن وقت كه ما را بامارت اطاعت كردند اگر پدر ترا بامامت برميداشتند هر آينه ما اطاعت ميكرديم و أصلا مخالفت نميكرديم امام حسين عليه السّلام فرمود : يا بن الخطَّاب كدام جماعت از مردم ، و\r\n","description":"","footnote":"","page_name":" 102 ","page_number":102},
  {"content":"\r\nأصحاب ترا أمير خود گردانيدند پيشتر از آنكه تو أبو بكر را بر نفس خود أمير گردانيدى تا آنكه او ترا بعد از خود أمير مردمان گرداند به غير حجّت و رخصت نبىّ و رضاى آل محمّد ( ص ) مرتكب أمر خلافت شديد .\r\nآيا رضاى شما رضاى محمّد ( ص ) و رضاى اهل بيت محمّد ( ص ) است لا و الله اين كار شما خلاف رضا و سخط است از براى آن حضرت و أهل او .\r\nاما و الله بخداى عالم قسم است كه اگر شما را بر مردم مقال حقّ بودى كه خلايق تصديق آن مينمودند و فعل بودى كه مؤمنان اعانت توانستندى فرمود هرگز تو بر رقاب آل محمّد ( ص ) تخطَّى و تغضّى ننمودى .\r\nالحال تو بر منبر ايشان صعود مينمائى و بر ايشان حكومت ميكنى ؟ به كتاب ايزد متعال كه در شأن عاليشان ايشان انزال و ارسال نمود كه شناخته نميشود بواسطهء عجم آن و سماع عالم بتأويل آن بمجرّد استماع نگردد خصوصا تو اى ابن الخطَّاب كه مخطى و مصاب در نزد تو بىشبهه ، و ارتياب در گناه و ثواب مساوىاند خداى تعالى ترا جزا دهد به آنچه جزاى تست و از تو سؤال نمايد آن را كه تو احداث نمودى بلكه آن را كه سنّت در ميان امّت گردانيدى .\r\nراوى گويد كه : چون عمر اين كلمات از آن سبط سيّد كائنات استماع نمود از منبر حضرت نبىّ العجم و العرب با كمال اندوه و غضب فرود آمد و با جمعى بسيار از أصحاب خود روانهء خانهء أمير المؤمنين حيدر كرّار گرديد وقتى كه بدر دولتسراى آن امام البرايا رسيد اذن دخول بنزد زوج بتول طلب نمود بعد از تحصيل اذن دخول معروض رأى فيض اقتضاى آن ولىّ الله تعالى گردانيد كه :\r\n","description":"","footnote":"","page_name":" 103 ","page_number":103},
  {"content":"\r\nيا أبا الحسن آنچه امروز از پسرت حسين ( ع ) به من رسيد از آنكه آواز بر من بلند گردانيد به هيچ أحدى در مسجد پيغمبر چنين أمر منكر نرسيد تمامى أراذل و اوباش و همگى أهل مدينه را با كمال ايحاش بر سر من جمع گردانيد و جميع أهل مسجد را بر من شورانيد .\r\nهنوز عمر در ذكر شكايت آن سرور بود كه حضرت امام حسن بن على عليه السّلام از استماع كلام نافرجام ايشان بر آشفت و فرمود : اسكت يا بن الصّهّاك الحبشيّة ترا چه قدرت تكلَّم مثل اين كلام با أولاد سيّد الأنام است و آنچه امام حسين ( ع ) در مسجد البشير بعمر گفت آن حضرت در محضر أمير المؤمنين حيدر بعمر گفت .\r\nآنگاه فرمود : كه برادرم حسين ( ع ) راست گفت ، زيرا كه ترا اى عمر در حضور آن سبط پيغمبر حكم بر هيچ بشر روا نيست .\r\nامّا تو اى عمر اين جمع كه أهل دين سيّد المرسلين باشند تو چون آن طايفه را بطغام و أراذل النّاس نسبت دادى .\r\nاما و الله كه نرسيدى آنچه سزاوار رسيدن آن بودى كه آن نميرسيد الَّا از أراذل لئام و اوباش طغام ، لعنت خداى علَّام بر آنكه تحريض ، و تحريص طغام بر أحدى بر أنام نمايد و اين شيوهء تست كه در صبح و شام در فكر آن أمر نافرجامى .\r\nچون حسن بن على ( ع ) كلام به اين مقام رسانيد حضرت أمير المؤمنين على - عليه السّلام فرمود مهلا يا با محمّد ساكن شو بشدّت و غضب كه هرگز به آن مقرّب نبودى يار مشو زيرا كه تو كريم النّسب از طرف امّ و أبى و در تو اى فرزند ارجمند رگ سياهان نيست و لئيم الحسب نيستى بشنو سخن مرا و تعجيل در كلام\r\n","description":"","footnote":"","page_name":" 104 ","page_number":104},
  {"content":"\r\nاز تو مستحسن و بانجام نيست .\r\nعمر گفت : يا أبا الحسن ( ع ) اين پسران شما آن در خاطر خود آرند ، و قصد آن مينمايند كه آن أمر را به غير حكومت و خلافت در ضمير خود نتوان گذرانيد خلاصهء معنى كلام آنكه پسران تو رغبت به خلافت و دعوى حكومت دارند حضرت أمير المؤمنين على ( ع ) فرمود : اى عمر كسى نيست كه از اين دو پسر به حضرت پيغمبر جليل القدر به نسب و حسب نزديكتر باشند اگر قصد آن كنند از ايشان كسى به آن أمر لايق و سزاوارتر نيست .\r\nيا ابن الخطَّاب ايشان را بحقّ ايشان راضى كن تا آنكه از ايشان بعد ايشان آيد از تو راضى باشد .\r\nعمر گفت : يا أمير المؤمنين ( ع ) من چگونه ايشان را راضى گردانم كه مطَّلع بأمر كه مرضىّ خاطر ايشان باشد نيستم ؟\r\nأمير المؤمنين على ( ع ) فرمود : رضائى ايشان آنست كه ازين خطيئت و معصيت بتوبه و ندامت مراجعت نمائى .\r\nعمر گفت : يا أبا الحسن اين چه سخن است بايد كه پسر خود را أدب نمائى كه با سلاطين و ملوك اين نوع حرارت و سلوك ننمايند زيرا كه ما پادشاه أهل زمين و حكَّام بر تمامى مخلوقيم .\r\nعلى ( ع ) فرمود : اى عمر من كسى را مؤدّب نمايم كه أهل معاصى باشد و مرتكب مناهى و ملاهى گردد و آن را أدب نمايم كه از زلَّت هلاكت او ترسم امّا آنكه او را والد رسول مجتبى و آن حضرت مؤدّب او باشد چون أديب بهتر از آن حبيب ايزد مجيب نيست .\r\nبيقين كه بعد از آن حضرت اينها بأدب أحسن و أخير از آن سيّد البشر\r\n","description":"","footnote":"","page_name":" 105 ","page_number":105},
  {"content":"\r\nمستقلّ و مستكل نخواهند شد .\r\nامّا اى عمر بن الخطَّاب تو ايشان را راضى گردان .\r\nراوى گويد كه : چون دانست كه مرتضى على عليه السّلام طرف پسر را بواسطهء عمر نخواهد گذاشت خصوصا در اين أمر كه حقّ به طرف آن دو سبط سيّد البشر باشد ، بناء عليه از آمدن اظهار ندامت نموده بمسكن خود مراجعت فرمود .\r\nچون بيرون آمده در راه به عثمان بن عفّان و عبد الرّحمن بن عوف رسيد .\r\nدر آن حال ابن عوف گفت : يا أبا حفص با بنى هاشم چه كردى شنيده شد كه حجّت ميان تو و ايشان به طول انجاميد بيان نمائيد كه بالأخره أمر بچه مشيّت يافته منتهى گرديد ؟\r\nعمر گفت : اى عبد الرّحمن هيچ أحدى را قدرت حجّت بر ابن أبى طالب و فرزندان او نيست .\r\nعثمان گفت : كه ايشان اى عمر بنو عبد منافاند كه در سخن بغايت سمين و تمام و ساير النّاس در كلام خشك و نافرجامند .\r\nعمر گفت : اى عثمان من حمق و خفّت عقل كه از تو ديدم تعداد آن نميتوانم نمود آيا الحال تو افتخار بحمق خود ميكنى ؟\r\nعثمان در آن حال دست دراز كرد و گريبان عمر محكم بگرفت و بپيش كشيد بعد از آن بنشست و دست از نزد خود دور كرد .\r\nآنگاه گفت : يا بن الخطَّاب گوئيا تو منكرى به آنچه در باب اين جماعت گفتم مقدّمات اين طايفه كالشّمس في رائعه النّهار و آشكار است .\r\n","description":"","footnote":"","page_name":" 106 ","page_number":106},
  {"content":"\r\nعبد الرّحمن بن عوف چون ديد كه ميان ايشان مقدّمات به منازعه و مخاصمه منتهى گرديد در ميان آمده ، و ايشان را از يك ديگر جدا گردانيد عمر با قوم كه رفيق او بودند مراجعت به منزل نمود .\r\n","description":"","footnote":"","page_name":" 107 ","page_number":107},
  {"content":"\r\n\r\nذكر بيان احتجاج حضرت امام حسين بن على عليه السّلام بذكر مناقب حضرت أمير المؤمنين ( ع ) و اولاد كرام فخام او بر معاويه\r\nما يستحقّ من الملك العلَّام در هنگام كه أمر آن سبط سيّد الأنام نمود كه لعن أمير المؤمنين عليه السّلام نمايد و قتل شيعهء آن حضرت فرمود و حكم كرد كه هر كسى كه از فضايل على عليه السّلام حديث و روايت كند او را بر تقتيل آرند از سليم بن قيس الهلالى منقول و مرويست كه معاويه بن أبى سفيان در أيام خلافت خود به قصد حجّ بيت الله الحرام از شام با أعيان آن مقام روانه مدينهء سيّد الأنام گرديد ، چون بحوالى آن دار السّلام رسيد سكنهء آن محلّ استقبال آن مضلّ نمودند ، چون معاويه در آن جماعت كه پيش باز او كردند نظر كرد از قريش كسى به نظر او نرسيد لهذا وقتى كه به شهر مدينه نزول نمود پرسيد كه :\r\nأنصار را چه كار پيش آمده كه مرا استقبال ننمودند مگر مطَّلع و مخبر\r\n","description":"","footnote":"","page_name":" 108 ","page_number":108},
  {"content":"\r\nبر قدوم من نبودند ؟ شخصى گفت : كه چون أنصار بغايت محتاج و عيال بار و در فقر و آزارند و ايشان را دوابّ و بار بردار نبود بناء عليه نتوانستند استقبال شما نمود .\r\nمعاويه گفت : شتران كه خرما سنانهاى خود را آب ميدهند چه شد تا نسبت بر آن شتران سوار شده استقبال ما ميكردند ؟\r\nقيس بن سعد بن عباده كه سيّد أنصار بود گفت : ما شتران خود را در روز جنگ بدر و أحد و جنگهاى ديگر كه در خدمت سيّد البشر بوديم در آن أثر كه آن سرور تو و پدرت را بضرب قتال و جدال با سلام و اطاعت ايزد متعال آورده و اظهار أمر خداى غفّار نمود و شما كاره بوديد در آن حال شتران و اسبان ما را فنا كرديد الحال ما را قدرت و مال نيست .\r\nمعاويه چون اين كلام شنيد ساكت و خاموش گرديد .\r\nقيس گفت : يا معاويه نه حضرت پيغمبر جليل القدر در أيّام حيات آن سرور با ما و شما عهد مقرّر نمود ، كه همان بعد از آن رسول ايزد داور بر أثر او باشيم ؟\r\nمعاويه گفت : پس از آن ترا بچه أمر نمود ؟\r\nقيس گفت : آن نبىّ جليل القدر ما را حكم و أمر نمود كه بر شدايد و آزار صبر را اختيار نمائيم تا ملاقات او فرمائيم .\r\nمعاويه گفت : شما نيز صبر كنيد تا هنگام كه بشرف ملاقات آن حضرت مشرّف گرديد .\r\nو چون معاويه از آنجا گذشت بجمعى رسيد از قريش كه ابن عبّاس در\r\n","description":"","footnote":"","page_name":" 109 ","page_number":109},
  {"content":"\r\nآن محضر حاضر بود آن جماعت را چون چشم بمعاويه افتاد همگى به تواضع برخاستند الَّا ابن عبّاس .\r\nمعاويه بعد از مشاهدت آن حال بغايت متزلزل و متحيّر گرديده گفت :\r\nيا عبد الله بن عبّاس ( ع ) ترا از تواضع براى من چه مانع آمد گوئيا همان مقاتله كه ميان ما و شما در جنگ صفّين واقع شد همان را منظور داشتيد و من با شما به واسطهء آن يا ابن عبّاس جنگ كردم كه شما ابن عمّ من عثمان را مظلوما شهيد كرديد .\r\nعبد الله بن عبّاس عليه السّلام گفت : يا معاويه پس عمر بن الخطَّاب نيز مظلوما مقتول شده باشد .\r\nمعاويه گفت : عمر بن الخطَّاب را كافر مقتول گردانيد .\r\nابن عبّاس گفت : پس عثمان را كه مقتول گردانيد ؟\r\nمعاويه گفت : او را مسلمانان كشتند .\r\nابن عبّاس گفت : هر گاه مسلمانان او را كشتند لازم است كه او را به واسطهء أمر شرع مستحقّ آن دانسته باشند و اين براى رفع حجّت تو أظهر و أدحض باشد .\r\nمعاويه گفت : من نيز در عوض تقصير شما در أكناف و آفاق و در حجاز و عراق كتابات و أحكام بحكَّام و واليان آن محالّ بالتّمام قلمى نمودم و ايشان را از وضيع و شريف و قوى و ضعيف و بنده و آزاد و خسته و دلشاد را از ذكر مناقب على ( ع ) و اهل بيت او نهى فرمودم بايد كه تو نيز لسان خود را نگاهدارى و الَّا آزار خواهى يافت .\r\nعبد الله بن عبّاس گفت : يا معاويه ما را از تلاوت كلام ايزد علَّام نهى و\r\n","description":"","footnote":"","page_name":" 110 ","page_number":110},
  {"content":"\r\nمنع مينمائى ؟ معاويه گفت : نه ابن عبّاس گفت : آيا ما را از تأويل و تفسير آيات كلام سميع بصير منع ميفرمائى ؟\r\nمعاويه گفت : بلى ابن عبّاس گفت : پس ما تلاوت آيات نمائيم امّا كسى از ما سؤال ننمايد كه ايزد تعالى از اين آيه چه چيز خواسته و ارادهء چه معنى نموده ؟\r\nمعاويه گفت : بلى ابن عبّاس گفت : اى معاويه شما از اين دو أمر كدام را بر ما واجب ، و مقرّر ميگردانيد قرائت و تلاوت قرآن را يا عمل به آن را .\r\nمعاويه گفت : عمل به آن نمائيد ، امّا از معنى و تفسير آن سخن بيان منمائيد .\r\nابن عبّاس گفت : هر گاه حقايق تأويل قرآن بيان نشود عمل به كما ينبغى و يليق آن در حيّز قدرت و امكان هيچ أحدى از بنى نوع انسان نيست .\r\nپس آنگاه معاويه از روى تقريع و كنايه و توبيخ گفت : سؤال از تأويل قرآن از آن كسى بايد نمود كه قرآن را از تو و از اهل بيت تو فرا نگرفته باشد .\r\nابن عبّاس گفت : خداى متعال اى معاويه قرآن را بر اهل بيت ما - انزال و ارسال نمود پس ما حقايق تأويل اين قرآن را از آل أبو سفيان تعليم و سؤال نمائيم .\r\nيا معاويه تو ما را از بندگى و عبادت ايزد علَّام به آنچه در قرآن لازم الاذعان\r\n","description":"","footnote":"","page_name":" 111 ","page_number":111},
  {"content":"\r\nاست از حلال و حرام نهى و ابرام مينمائى ، اگر امّت سؤال از حلال و حرمت أشياء و طريق آداب عبادت حضرت واجب تعالى از قرآن كه هدايت و ارشاد همه برايا به آنست ننمايند و آنها را كما ينبغى و يليق دانسته از قرآن تحقيق نفرمايند بيقين پرستش ربّ العالمين بر نهج كه لايق و سزاوار است نتوانند نمود و واحد غفّار را بندگى پسنديده و مختار نخواهند كرد بلكه بر اين و آن در عبادت پروردگار اختلاف بسيار و آشكار خواهند كرد و آن باعث هلاكت دنيا و آخرت تمامى امّت خواهد شد .\r\nمعاويه گفت : يا بن عبّاس بايد كه تلاوت و قراءت قرآن نمايند و تفسير و تأويل آن فرمايند ليكن آنچه ايزد منّان در قرآن در شأن شما أهل بيت رسول آخر الزّمان انزال و ارسال از آسمان نمود آن را مشهور بروايت در ميان مردمان مكنيد .\r\nامّا آنچه در حقّ شما نازل نشد مذكور و مشهور اگر گردانيد مانع نيست .\r\nابن عبّاس گفت : اى ابن أبى سفيان اگر چه شما را در حقّ أولاد و اهل بيت رسول ايزد سبحان رأيى بر خلاف عدل و انصاف است امّا حضرت مهيمن سبحان در قرآن بنوعى ديگر واضح و عيان گردانيد .\r\nچنانچه فرمود : كه * ( يُرِيدُونَ أَنْ يُطْفِؤُا نُورَ الله بِأَفْواهِهِمْ وَيَأْبَى الله إِلَّا أَنْ يُتِمَّ نُورَه وَلَوْ كَرِه الْكافِرُونَ ) * .\r\nمعاويه گفت : يا بن عبّاس بايد كه رفق و مدارا بر نفس خود نمائى و زبان خود را نيز از ذكر و بيان كلمات لا يعنى باز دارى و تا توانى خود را در حلقهء منخرط مأوّلين و مفسّرين نگردانى و اگر لا بدّ و ناچار مرتكب و فاعل اين\r\n","description":"","footnote":"","page_name":" 112 ","page_number":112},
  {"content":"\r\nكار خواهى شد بايد كه آن را بسرّ و پنهان مذكور و بيان گردانى و بعلانيه و جهار ظاهر و آشكار نگردانى و بسمع أحدى از أهل روزگار و مشهور در ولايت و أمصار نسازى ، و به گوشه‌اى منزوى گشته به عبادت بىنياز بپردازى .\r\nمعاويه بعد از اتمام اين كلام مراجعت به خانه و مقام خود نمود و همان روز مبلغ يك صد هزار درهم برسم جايزه بابن عبّاس صله و عطيّه فرمود و به منادى أمر فرمود كه ندا نمايد به آن كه معاويه ميگويد كه : من براءت ذمّهء خود نمودم از آنكه اعلام هر أحدى از أنام فرمودم كه اگر كسى ذكر حكايت و حديثى از مناقب على ( ع ) و أولاد و اهل بيت ابن أبى طالب نمايد آن كس در نزد من أشدّ و أصعب مردمان است ببلايا و تعب از أهل كوفه و ساير عرب كه در آن بلاد شيعهء على ( ع ) و أولاد زياده از شهرهاى ديگر باشد و زياد بن أبيه را در آن محلّ بر مدينه عامل گردانيده و از طرف خود والى آن مقام عالى نموده عراق كوفه و بصره را بر آن اضافه فرمود .\r\nچون ابن أبيه مرديه عارف بأحوال شيعهء على عليه السّلام و التّحيّه بود در پى آزار شيعيان شد و آن طايفهء نيكو سير را مقتول و شهيد ميگردانيد و مدفن ايشان را در تحت حجر و مدر داشت و همّت را باستيصال اين جماعت گماشت .\r\nچنانچه بعضى را تخويف نموده از أوطان و مقام جلاء فرمود و برخى را بعد از قطع ايادى و أرجل بر جذوع نخل صلب نمود و گروهى را بميل آهن كه در آتش گرم كرده بود كور گردانيد و جمعى را بظلم و جور و سياست غير از شهر نفى و دور نمود .\r\n","description":"","footnote":"","page_name":" 113 ","page_number":113},
  {"content":"\r\nچنانچه هيچ أحدى از شيعيان معروف و مشهور در عراق مذكور باقى نبود الَّا آنكه آن محبّ وصىّ رسول يا مصلوب و مقتول يا محبوس و خمول يا از شهر منفور و در ميان مردمان مجهول بودى و در هيچ بلاد و أمصار آن جمع أبرار ظاهر و آشكار از ظلم أشرار فجّار نتوانستندى بود و مدّت كار عمّال معاويه در أطراف و أمصار با شيعيان حيدر كرّار برين نهج و شعار بود و آن أخيار بوثيقهء * ( إِنَّ الله مَعَ الصَّابِرِينَ ) * صبر را شيوه و شعار ساخته در أذيّت و آزار پاى مصابرت بر دامن وقار و اقتدار كشيده بر جاى فرح و سرور توكَّل به حضرت ربّ غفور نموده منتظر ميبودند .\r\nچنانچه تا حالت ترجمه و تحرير اين كتاب سنهء إحدى و خمسين و ألف من هجرة نبىّ المستطاب حال اين أحباب به همان نهج از ظلم همان ظلمه در عين خفا و احتجاب است و در هيچ بلاد و أمصار سواى بعضى بلاد عجم اين مردم به غير تقيّه ظاهر و آشكار نمىتواند شد تا أيّام ظهور قائم آل نبىّ المختار الحجّة بن الحسن المهدى عليه صلوات الغفّار حال شيعيان خاندان پيغمبر آخر الزّمان از شآمت معاويه بن أبى سفيان و ياران ثلاثه قبل از آن به همين منهج و عيان است .\r\n\r\nراوى گويد كه : معاويه در أيّام خلافت بعمّال و ولات جهّال خود در أمصار فرامين و أحكام اصدار نمود كه در هيچ محلّ و مقام قبول شهادت - شيعهء على و اهل بيت او عليهم السّلام نكنند خصوصا در باب شرايع أحكام اسلام نشنوند و اجازت شهادت و طلب استشهاد از آن محبّان أهل بيت أمجاد ننمايند بلكه نظر در أيّام قبل از حكومت و خلافت أمير المؤمنين عليه - السّلام نمايند از جماعت شيعيان و محبّان اهل بيت او و أهل ولايت او كه\r\n","description":"","footnote":"","page_name":" 114 ","page_number":114},
  {"content":"\r\nروايت فضل و مناقب عثمان از حضرت رسول آخر الزّمان نمايند بايد كه عمّال هر محالّ آن طايفه را اكرام و احترام تمام نموده با ايشان مجالست كنند و توقير و تكريم و عزّت و تعظيم آن طايفه را بر خود فرض و عين فرض دانسته آنچه از مناقب عثمان روايت كنند آن را باسم ايشان و اسم پدر ايشان و قبيله را مكتوب گردانند .\r\nحسب الأمر معاويه عمّال بفرموده عمل نمودند تا آنكه روايت بسيار از عثمان مشهور و آشكار گرديد و آن وسيله رفعت شأن و علوّ مكان عثمان گرديد از بسكه معاويه صلات و خلع و عطايا و قطايع براى عرب و موالى فرستاد در هر شهر حديث بسيار ظاهر و آشكار شد مردم بواسطهء رغبت بأموال دنيا اين نوع شغل معيّن و هويدا گرديد ، و هيچ أحدى از ولايات و أمصار از هر ملك و ديار معاويه و عمّال نمىآمد الَّا آنكه حديث در باب منفعت و فضيلت عثمان روايت و بيان ميكردند كه در همان ساعت اسم ايشان را مكتوب و مرقوم ميگردانيد و آن كس را در كمال تقرّب و احترام و عزّت و اكرام داشته جايزه ميدادند ، و مدّت اين مقدّمه به همين منهج و مرام انجام و انصرام داشت .\r\nچون معاويه ديد كه أحاديث موضوعه مرويّه در مناقب عثمان بغايت فراوان گرديد بعمّال خود قلمى نمود كه چون أحاديث بسيار در باب عثمان افشاء و آشكارا شد بايد كه من بعد در هر شهر مردم را بروايت در باب مناقب و فضل معاويه بخوانند و أحاديث در سوابق او مروى و منقول دارند ، زيرا كه الحال اين أحاديث كه در باب مناقب و فضيلت ما روايت كنند در نزد ما بسيار دوستر از أحاديث مذكور بيشتر است چه اين براى قرّت عين ما بيشتر است زيرا كه أحاديث مرويّه در باب مناقب ما دليل تمام و حجّت لا كلام\r\n","description":"","footnote":"","page_name":" 115 ","page_number":115},
  {"content":"\r\nبر اهل بيت سيّد الأنام و بر آن طايفه بغايت سخت و ابرام و حجّت الزام است و چون كتابات معاويه بعمّال ايشان رسيد هر والى و أمير و قاضى و در بر أو مكتوبات او را بر مردمان هر ولايت تلاوت و قرائت نمودند .\r\nمردم چون استمزاح مزاج آن منكر لجاج فرمودند شروع در روايت أحاديث موضوعه مرويّه از سيّد البريّه در باب فضايل معاويه در منبر و در هر شهر و مسجد ايزد داور از روى كذب و وزر مينمودند تا آنكه أحاديث مناقب موضوعه معاويه را بمكتب أطفال نوشته ارسال داشته‌اند كه بمعلَّمان دهند تا ايشان بصبيان مكتب تعليم آن نمايند .\r\nچنانچه قرآن را بطفلان تعليم ميدهند چون اكرام و احسان بسيار بواسطهء تعليم أحاديث مرويّه در مناقب و فضل او بمردمان مينمود به حدّى تعليم بعلم آن در ميان خلايق جهان اشتهار يافته كه مردم دختران و زنان بلكه مماليك خود را بتعليم آن تأكيد و ترغيب فراوان ميفرمودند ، تا مدّت كه اراده و مشيّت ربّ العزّت در مكتب أهل شقاق و نفاق متعلَّق بود تمامى و تفصّى پذيرفت .\r\nو زياد بن أبيه بيرويّت بمعاويه قلمى نمود كه خضرميّين از خواصّ شيعهء أمير المؤمنين ( ع ) بلكه بر دين قويم و رأى او مستقيماند .\r\nمعاويه بر آن شقى معاند محبّان على عليه السّلام قلمى نمود كه بر تو لازم است كه هر كجا شيعهء على ( ع ) يا بى هيچ كس را زنده نگذارى و ايشان را به غير خاك به هيچ أحدى نسپارى آن ملعون بعد از قتل شيعيان ولىّ حضرت بيچون به مثل و تنكيل ايشان مينمود .\r\nو أيضا معاويه در تمامى بلاد و أمصار و بهر شهر و ديار به عمّال خود\r\n","description":"","footnote":"","page_name":" 116 ","page_number":116},
  {"content":"\r\nبلكه بساير أهل نفاق و ضلال قلمى نمود كه به كسى كه شهادت بر آن دهند اگر آن كس از شيعيان على ( ع ) باشد بايد كه اسم او را از ديوان محو نمايند و او را به هيچ وجه من الوجوه أمان بجان ندهند و كتابت ديگر بعمّال خود در هر شهر مكتوب و مرقوم گردانيد كه أحيانا در پرسش شما شيعه على ( ع ) و كسى كه متّهم بمحبّت على ( ع ) باشد حاضر شود هر چند كه گواه بر تشيّع او اقامت نشده باشد بمجرّد استماع اين خبر آن كس را بقتل آريد و او را مهلت ندهيد .\r\nچون عمّال اين كتابات مطالعه نمودند جمعى را بمجرّد تهمت و ظنّت و شبهت محبّت أمير المؤمنين على عليه السّلام و التّحيّه مقتول گردانيده در تحت حجر و مدر مخفى و مستتر و مكين و مستقرّ ميگردانيدند و كار در باب شيعيان حيدر كرّار به جائى رسانيدند اگر يك كلمه در باب على يا اهل بيت ميشنيدند في الفور گردن او را بضرب شمشير از پيكر بدن منفى و مهجور ميگردانيدند .\r\nو أحوال شيعه در ضيق و عسرت به جائى رسيد كه در هيچ شهر از شهرها مأمون از عرض و مال و خون نبود خصوصا در بصره و كوفه كه محبّان در اين دو شهر بغايت مضطرّ و متحيّر بودند .\r\nچنانچه اگر يكى از محبّان ارادهء ملاقات يكى از ياران كه خاطر از طرف او مأمون بود مينمود در سرّ و پنهان به آن مكان و بخانهء ايشان آمدند زيرا كه خاطر آن مؤمن مضطرّ از خدمه و مماليك مطمئن و مستقرّ نبود و به آن كس تكلَّم و سخن نمينمود الَّا بعد از أخذ پيمان مغلَّظه و أيمان بر اختفا و كتمان .\r\nسلوك معاوية بن أبى سفيان و عمّال ايشان با شيعيان على ( ع )\r\n","description":"","footnote":"","page_name":" 117 ","page_number":117},
  {"content":"\r\nو محبّان على ( ع ) و اهل بيت رسول آخر الزّمان بدين عنوان بود و او و تبعهء آل أبى سفيان اگر زنديق يا كافر بطريق را ميديدند توقير و تعظيم و عزّت و تكريم آن مرد مينمودند و روز بروز معاويه و عمّال او در ايذا و آزار شيعيان حيدر كرّار سعى و اهتمام بسيار بسيار ظاهر و آشكار ميكردند تا آنكه أمر از شدّت و اضطرار از حيّز شرح و بيان قرّاء بيرون رفت و أحاديث كاذبه بسيار ظاهر و آشكار گرديد و صبيان تمامى آن حديث را در دبستان در نزد معلَّم تعليم ميگرفتند .\r\nو أشدّ النّاس در ذكر أحاديث مناقب و مآثر و مدايح و مفاخر معاويه و راويان أحاديث متّضعهء موضوعه بودند كه اظهار خشوع و ورع و خضوع از روى كذب مينمودند و أحاديث موضوعه مذكوره را به خود بسته مولَّدات بسيار از آن مبيّن و اظهار ميكردند و بوسيلهء آن در نزد واليان و قاضيان معاويه بن أبى سفيان حظَّ فراوان و بهرهء بىپايان مىيافتند .\r\nو در مجلس و محافل ايشان از مستسعدان بوده بقطايع و أموال و منازل و أوطان از روى اعطا و احسان ميرسيدند تا آنكه أحاديث ايشان در نزد آل أبى سفيان در غايت حقّ و عيان و صدق و اعلان گرديد پس تمامى حديث را روايت و نقل مىنمودند و قبول و تعليم آن و تعلَّم آن مىفرمودند و جاى آن أحاديث در نزد ايشان بغايت عزيز و از محبّان أبى سفيان - بودى .\r\nو آنكه اظهار شكّ يا ردّ آن أحاديث متّضعه مينمود آن كس در نزد ايشان أبغض مردمان و دشمنترين خلقان بايشان بود .\r\nو همگى ايشان بر آن أمر اجتماع نمودند و أحاديث در دست متنسّكين\r\n","description":"","footnote":"","page_name":" 118 ","page_number":118},
  {"content":"\r\nو متديّنين ايشان كه پيشتر أصلا تجويز مثل آن أمر نمينمودند .\r\nدر آن حال قبول آن أحاديث و أقوال نموده روايت ميكردند كه آن أحاديث همه حقّست چه حقايق آن بر أكثر ايشان مخفى و پنهان است زيرا كه اگر علم ببطلان آن ميداشتندى و بيقين ميدانستندى كه آن أحاديث موضوعه متصنّعه است هر آينه از آن اعراض نموده روايت و حكايت از آن ننمودندى و آن را دين و آئين ندانستندى و از مخالفت آن بغض و عداوت با هيچ أحدى از امّت نداشتندى .\r\nپس حقّ در زمان آل أبى سفيان باطل و باطل در أيّام خلافتشان حقّ بود و كذب در آن وقت صدق و صدق كذب بود و مؤمنان در آن زمان كه به وسيلهء فرار از منازل أوطان از دست واليان معاويه بن أبى سفيان جان برده در أطراف و أكناف جهان مضطرب و سرگردان بودند و در هيچ بلاد و أمصار ظاهر و آشكار نبودند .\r\nو چون امام حسن بن على عليهما السّلام از دار الغرور جهان منتقل بدار السّرور جنان شدند براى محبّان و شيعيان خاندان ايشان فتنه و بلا و مشقّت و عنا فراوان بلكه بغايت بىپايان ظاهر گرديد هيچ ولىّ از واليان خداى منّان نبود الَّا آنكه از آل أبى سفيان بر نفس و جان بغايت الغايت ترسان و متحيّر و سرگردان بود .\r\nيا آنكه مقتول و شهيد ، يا از شهر و ولايت دور و مهجور يا مطرود ، و منفور ميبود .\r\nراوى روايت كند كه قبل از فوت معاويه به دو سال سبط رسول ايزد متعال أبى عبد الله الحسين عليه السّلام من الملك الفعّال ارادهء حجّ\r\n","description":"","footnote":"","page_name":" 119 ","page_number":119},
  {"content":"\r\nبيت الله الحرام در آن سال نمود و عبد الله بن جعفر و عبد الله بن عبّاس و جميع بنى هاشم از رجال و نسوان و موالى و شيعيان أئمّة المعصومين عليهم سلام الملك المنّان از آنان كه حجّ در آن سال ميكردند و جمعى كه حجّ نميكردند با آن حضرت طريقهء مرافقت و شيوهء متابعت را مرعى داشته رفاقت نمودند .\r\nو چون آن سبط رسول بيچون بجمعى از أنصارى كه معرفت به حال آن امام الأبرار و باقى اهل بيت سيّد النّبى المختار داشتند از أصحاب رسول ايزد غفّار و أتباع ايشان و تابعين و از أنصارى كه معروف بصلاح و تقوى و عبادت و بندگى واجب تعالى بودند گذشت آن طوايف امم را برفاقت خواند همگى با آن سرور رفاقت در آن سفر نمودند و چون بمنى رسيد زياده از هزار نفر در تحت سرادق ساميانهء آن نور ديدهء أمير المؤمنين حيدر حاضر شدند كه أكثر ايشان متابعان و ابناء أولاد أصحاب نبىّ الانس و الجانّ بودند در آن حين حضرت امام حسين عليه السّلام بر پاى خاست و در ميان ايشان شروع در خطبه نمود و حمد خداى تبارك و تعالى و ثناى ايزد منّان و تحيّت و درود حضرت نبىّ المحمود مؤدّى فرمود . بعد از لسان معجز نشان گفت :\r\nامّا بعد : اى معشر المسلمين اين طاغيهء مرديه با ما و شيعهء ما كارى چند اظهار كرد كه بشما رسيد و أكثر آن منظور و مرئى شما گرديد و به آن أعمال شنيعهء او عالم و شاهد يد و مرا اراده آنست كه از شما از حقايق بعضى أشياء سؤال و استعلام و از كيفيّت استشهاد آن استفهام نمايم اگر راست گويم تصديق من نمائيد و اگر دروغ گويم تكذيب ما فرمائيد .\r\n","description":"","footnote":"","page_name":" 120 ","page_number":120},
  {"content":"\r\nالحال مقال مرا استماع نمائيد ، و بعد از شنيدن قول من كتمان آن بر خود لازم و عيان دانيد و چون مراجعت به امصار و معاودت به شهر و ديار و قبايل خود نمائيد بجمعى كه موثّق بايشان و مأمون به آن شيعيان و محبّان باشيد ، آن جماعت را بنزديك خود بخوانيد و آنچه دانيد و از ما تعليم داريد ايشان را بحقايق آن واقف و عالم گردانيد زيرا كه من از آن خائف و هراسانم كه أمر حقّ مندرس و ضايع مطلق گردد اگر چه قادر بيچون بوثيقهء * ( وَالله مُتِمُّ نُورِه وَلَوْ كَرِه الْكافِرُونَ ) * حقايق أحكام شرايع و آداب اسلام بر طرف و زبون نخواهد كرد .\r\nخلاصهء كلام آنكه حضرت امام حسين ( ع ) در آن محفل و مقام آنچه از حجّت و الزام أنام بر آن حضرت واجب و لازم بود به حكم ايزد علَّام حقايق آن را بالتّمام بايشان رسانيد و آنچه حضرت ايزد منّان در قرآن لازم الاذعان در شأن عاليشأن ايشان و آباى كرام فخام ذكر و بيان نمود تفسير و تأويل تمامى آن را بر آن مردمان مذكور و عيان گردانيد و هر چه حضرت رسول ايزد معبود در حقّ پدر و مادر او و باقى اهل بيت گفته بود روايت و نقل مينمود و از صحابه شهادت و طلب تصديق ميكرد ايشان ميگفتند : اللَّهمّ نعم بار خدايا چنين است ما به همين ذكر و بيان از حضرت نبىّ الانس و الجانّ شنيديم و شاهد بر آنيم و تابعين ميفرمودند : بار خدايا با همين حكايات كه حضرت سبط سيّد البريّات در محضر اين مردمان بيان و عيان گردانيد حضرت رسول ايزد منّان كه ما تصديق ايشان و ايمان به آن نبىّ آخر الزّمان داشتيم براى ما و ساير ياران كه در ظلّ رأفت و احسان ايشان متمكَّن بوديم مكرّر از زبان معجز نشان شنيديم و شاهد بحقايق آنيم .\r\n","description":"","footnote":"","page_name":" 121 ","page_number":121},
  {"content":"\r\nخلاصهء كلام آنكه حضرت امام حسين ( ع ) هر چه حضرت سيّد الأنام در مناقب و مفاخر ايشان مذكور كرده بود هيچ چيز آن را ترك ننمود و تمامى آن را بيان فرمود ، آنگاه گفت : اى معشر النّاس شما را بخداى عالم قسم است كه چون هر يك شما مراجعت و معاودت بأوطان و مكان خود نمائيد اين حكايات و سخن به آن كس كه ازو موثّق و مؤتمن باشيد بگوئيد و بهر كسى كه خاطر ازو جمع و مطمئنّ نباشد نگوئيد .\r\nبعد از آن از منبر نزول نمود ، و مردمان متفرّق گشتند .\r\n","description":"","footnote":"","page_name":" 122 ","page_number":122},
  {"content":"\r\n\r\nذكر بيان احتجاج امام حسين عليه السّلام بر معاويه و توبيخ او بر قتل شيعهء أمير المؤمنين على عليه السّلام و بر مزاحمت به حال آن جمعى نيكو سرانجام »\r\nاز صالح بن كيسان مروى و منقول است كه چون معاويه بن أبى سفيان قتل حجر بن عدىّ و أصحاب او بواسطهء تشيّع و محبّت خاندان أهل بيت رسول آخر الزّمان نمود در همان سال ارادهء حجّ بيت الله الحرام و زيارت حضرت سيّد الأنام فرمود قضا را در همان و لا ملاقات به حضرت أبا عبد الله - الحسين عليه السّلام نمود گفت : يا أبا عبد الله بشما رسيد كه من به حجر بن عدى و أصحاب و أشياع و قوم و أتباع او و به شيعهء پدرت چه كردم ؟\r\nحضرت امام حسين ( ع ) پرسيد كه چه كردى بايشان ؟\r\nمعاويه گفت : تمامى آن جماعت را بقتل آورديم و بعد از آن تكفينشان نموده بعد از نماز بر ايشان همگى را دفن كردم .\r\nامام حسين ( ع ) خنده بر معاويه زد و بعد از آن فرمود كه : قوم خصم\r\n","description":"","footnote":"","page_name":" 123 ","page_number":123},
  {"content":"\r\nتو باد اى معاويه ليكن اگر ما شيعهء ترا مقتول گردانيم هرگز بر آن طايفه كفن نپوشانيم و نماز نگذاريم و دفن ننمائيم .\r\nاى معاويه وقيفه و عيبة تو در باب امام البريّه أمير المؤمنين على ( ع ) و التّحيّه و بغض و عداوت تو نسبت به آن حضرت و بأولاد كرام عظام ايشان بما رسيد و اعتراض تو به بنى هاشم و اظهار عيوب آن مردم مينمائى .\r\nپس وقتى كه چنين كنى بايد رجوع بنفس خود كرده حقّ را برو عرض نموده سؤال نمائى و انديشه و شيوه و پيشهء خود كنى اگر نفس خود را معيوب از ساير أنفس شنيع نيز نيابى بدان كه در حقّ خود ظلم كردى ، زيرا كه عيب تو صغير نيست .\r\nيا معاويه بايد كه نظر بر بدى كار خود نمائى و نيز به غير هدف و نشانهء خود بمحلّ ديگر ناندازى و با مردم بخدعه و مكر لعب نبازى و با ما به مراتب از مكان نزديك بدشمنى نپردازى چه از اين بازى خود را دربازى .\r\nو الله بخداى عالم ما را قسم است كه تو در حقّ ما سخن كسى شنيدى كه او قديم الاسلام و جديد النّفاق در باب اهل بيت رسول ايزد خلَّاق نيست و اين كنايه از عمرو بن العاص است چه آن عاصى درگاه إله را با أهل بيت رسول الله نفاق بسيار بودى .\r\nاى معاويه ترا نظر و رويّه در أمر مآل في يوم لا ينفع بنون و لا مال نيست پس بايد كه نظر به امانى و آمال مآل كه آن اودع و أوثق است براى نفس تو نمائى .\r\nمروى و منقولست كه معاويه كتابت به خدمت امام حسين ( ع ) مكتوب نمود و آن حضرت اين كتاب برو بطريق احتجاج انشاء نمود كه :\r\n","description":"","footnote":"","page_name":" 124 ","page_number":124},
  {"content":"\r\nامّا بعد : اى معاويه كتابت تو به من رسيد و در آن كتابت مندرج بود كه از من أمر چند به تو عايد و ملحق گرديد كه من از آن بغايت مستغنىام و گمان تو آنست كه مرا رغبت بر آنست و حال آنكه مناسب به حال و مآل من آنست كه من جدير به آن فعل و سزاوار به آن عمل از تو نباشم بلكه آن را درين حال نسبت به شما جايز و حلال ندانم زيرا كه من حقايق نفاق و شقاق ترا من كلّ الوجوه و الأحوال ميدانم .\r\nامّا آنچه از من به تو رسيده بدان كه آن را جمعى بشما ميرسانند كه زبان و جنان ايشان را با يك ديگر اتّفاق و پيمانست و شغل و فعل هر يك آن سخن چين دغل آنست كه دو كس را بهم اندازند تا ايشان را از يك ديگر جدا سازند و تفرقه در مجمع ايشان اندازند و آن دروغ گويان سخن چينان را بسيار بسيار سعى در نفاق و تفرقه در اتّفاقست .\r\nاى معاويه من ارادهء حرب و گزاف و فعل و خلاف بر تو نكردم و حال آنكه و الله كه من هر آينه از خداى تعالى ذكره ، در ترك اين بغايت خايف ، و هراسانم و گمان ندارم كه خداى عالم به ترك اين امر راضى از من باشد و عذر من در حقّ تمرّد و سركشى تو و اين جماعت قاسطين كه عدول از حقّ و انحراف از آن نمودند منخرط بحزب ظالمين كه مجلب به اولياى شيطان رجيم لعينند گشته‌اند بپذيرد .\r\nامّا تو نه قاتل حجر بن عدىّ اخى كنده و أصحاب صالحين و مطيعين عابدين ايشانى .\r\nگناه آن محبّان و مؤمنان چه بود كه تو از روى عنود و جحود قتل آن بندگان ايزد معبود نمودى و آن مردم منكر جور و ظلم و تعدّى و ستم تو بودند\r\n","description":"","footnote":"","page_name":" 125 ","page_number":125},
  {"content":"\r\nو أمر بدع در نزد ايشان بغايت و عظيم مبتدع و مخترع بود و ايشان اختيار أحكام كتاب خداى علَّام مينمودند * ( وَلا يَخافُونَ لَوْمَةَ لائِمٍ ) * .\r\nيعنى : آن مردم أصلا در اطاعت أمر ايزد عالم ترس و خوف از سرزنش لائم نداشتند و همواره خود را بر جادّهء شرع قويم و دين مستقيم استقامت داشتند .\r\nتو بعد از آنكه أيمان مغلَّظه و عهود مؤكَّده براى ايشان كرده فرستادى كه من به امرى كه در ميان ما و شما حادث و عيان گردد و بوسيلهء حقد و حسد كه در سينهء تو بود نسبت بايشان مؤاخذه ننمائى آن جماعت اعتبار بميثاق و پيمان كلام و سخنان تو نمودند و چون نزديك تو آمدند از روى عداوت و ظلم و جور و ستم قتل تمامى آن مردم نمودى و أصلا از حضرت جبّار منتقم انديشه ننمودى .\r\nو نه توئى اى معاويه قاتل عمرو بن الحمق صاحب رسول الله صلَّى الله عليه و آله و سلَّم و بندهء صالح قادر عالم كه بدن خود را در بندگى و عبادت امتحان بألم و درد و جسم خود را ضعيف و رنگ خود را زرد گردانيده بود و بعد از آنكه او را مأمون بعهد و ميثاق خداى عزّ و جلّ نمودى هستى او را به نيستى مبدّل گردانيدى اگر غير از تو آن عهد و پيمان بيكى از بنى نوع انسان ميكرد هر آينه آن كس در أمان عصمت حضرت ايزد أقدس بودى و هيچ كسى را قدرت ايذاء و آزار آن كس نبودى .\r\nآن بندهء واهب متعال چون از شعب و سر قلَّهء جبال نزديك تو آمد او را با كمال استعجال قتل نمودى و اين جرأت بر خداى عزّ و جلّ از روى ظلم و جهل فرمودى و استخفاف بعهد خود كردى .\r\n","description":"","footnote":"","page_name":" 126 ","page_number":126},
  {"content":"\r\nو نه تو آن كسى كه زياد بن سميّه كه متولَّد بر فراش غلامان عبد ثقيف بود تو به گمان دعوى نمودى كه آن پسر پدر تو و برادر تست از قبل پدرت و حال آنكه حضرت نبىّ ايزد أكبر فرمود كه : الولد للفراش و للعاهر الحجر . يعنى : فرزند متعلَّق به صاحب فراش و زوج مرأه است و براى آنكه زانى است بأمر و حكم خداى أكبر حجر مقرّر است .\r\nپس تو ترك سنّت شرع حضرت پيغمبر نموده تابع هوا و خاطر اسير خود شدى و بهدايت و ارشاد ربّ العباد و تبليغ نبىّ الأمّى مهتدى نشدى بعد از آن زياد بدبنياد برادر گمانى خود را باطاعت و استرضاى نفس - شيطانى به او تفويض ايالت و سلطانى نموده او را بر أهل عراق والى و حاكم از روى نفاق و شقاق نمودى و چون آن بيدين بر آن مسلمين مسلَّط كردى قطع ايادى و أرجل مسلمانان نمود و چشم بعضى را بميل آهن كه به آتش گرم و مسخّن كرده بود كور گردانيد و جمعى را بجذوع خرما صلب نمود .\r\nاى معاويه گوئيا تو از اين امّت نيستى ، يا اين امّت از جنس تو نيستند آيا تو اى معاويه صاحب حضرميّين يعنى أهل حضرموت و قاتل آن مردم از روى جور و ظلم نيستى كه ابن سميّه در حقّ ايشان بنزد تو مكتوب و مرقوم گردانيد كه اين جماعت بدين على و رأى او مستقيماند تو بنزد او نوشتى كه هر كه به دين على عليه السّلام و برأى او باشد بايد كه او را بقتل آرى و بجان مهلت و امان ندهى .\r\nپس آن خاكسار آن بندگان ايزد غفّار را بقتل رسانيد و بأمر و حكم تو آن طايفه را گوش و بينى تراشيده به مثل و تنكيل نمود .\r\nدين على و الله و پسر على است كه با پدرت حرب نمود تا آنكه او را به\r\n","description":"","footnote":"","page_name":" 127 ","page_number":127},
  {"content":"\r\nاسلام در آورد و دين اسلام را قوى گردانيد كه امروز تو و جمعى كه پيش از تو بودند بدعوى اسلام بساير أنام حكومت كردند و ترا به اين مجلس كه الحال نشستهء صاحب سرير و حكومت گردانيدند .\r\nو اگر على و أولاد او نبودندى شرف تو مثل شرف پدرت ميبود كه دو بار رحلت بغربت بواسطهء عسرت نمود الحال على از آن عسرت از شما رفع نمود و الَّا تو و پدرت و ساير بنو اميّه را دعوى ايالت و حكومت جايز و رخصت نبود .\r\nبايد كه الحال نظر بنفس خود و بدين خود نمائى ، و نظر به امّت محمّد نبىّ الرّحمه كنى و نوعى نكنى كه وسيلهء تفرقهء اين امّت گردى .\r\nو پرهيز از ايذا و آزار عترت آن حضرت نمائى و زنهار اين امّت را به فتنه ناندازى چه اعتقاد من آنست كه هيچ فتنه براى مردمان أعظم و أفخم از ولاية و ايالت تو بر ايشان نيست .\r\nو من چون نظر بنفس و أولاد خود و امّت جدّم رسول صلَّى الله عليه و آله و سلَّم ميكنم و هيچ أمرى أفضل از جهاد با تو نميدانم .\r\nو اگر با تو جهاد و قتال و جنگ و جدال نمايم البتّه آن محض قربة الى الله عزّ و جلّ و دفع شرّ تو از امّت حضرت خاتم الرّسل است .\r\nو اگر ترك جهاد كنم مرا استغفار از گناه خود به حضرت واهب غفّار است و سؤال توفيق ارشاد و هدايت ارشاد اين امور از حضرت ربّ غفور مينمايم و ميگويم آنچه تو ميگوئى كه اگر من منكر تو گردم تو نيز منكر من گردى و اگر كيد با تو نمايم تو نيز كيد با من نمائى .\r\nآيا رأى تو اى معاويه از روزى كه مخلوق و موجود گشتى به غير كيد و مكر با صالحان و مفلحان أمر ديگر بود .\r\n","description":"","footnote":"","page_name":" 128 ","page_number":128},
  {"content":"\r\nو پيوسته شب و روز در فكر هر نوع كيد كه رأى تو در باب من انديشد معمول گردان .\r\nامّا من اميد به حضرت ايزد مجيد دارم كه كيد تو ضرر به من نرساند و ضررت بجز نفس تو ديگرى را متضرّر نگرداند ، بلكه كيد تو براى تو أضرّ از تمامى بشر باشد ، يا آنكه كيد تو بمردمان دشمنانت را بيدار و ترا هلاك و خاكسار گرداند مثل اين عمل كه تو نسبت به اين جماعت كردى كه ايشان را بقتل آوردى ، و تمثيل گردانيدى بعد از صلح و ايمان و عهد و پيمان كه با آن بندگان حضرت قادر سبحان كردى و سبب قتل ايشان نبود الَّا آنكه آن مؤمنان ذكر فضل ما و تعظيم حقّ و أمر ما مينمودند ، همان حقّ ما كه سبب شرافت و عزّت تو گرديد و تو به آن شرف مشرّف و معروف و مشهور و موصوف گشتى ، و بترس آنكه اگر ايشان را مقتول نگردانى تو قبل از آنكه ايشان كارى كه مرضى تو نباشد به عمل آرند يا بميرند تو بميرى و ايشان را در نيابى .\r\nليكن اى معاويه بشارت باد ترا بقصاص و عتاب و مستعدّ شوى براى حساب و كتاب در محضر محاسبان حضرت مالك الرّقاب و بدان كه حضرت را كتابيست كه صغاير و كباير هر بشر در آن دفتر محسوب و مستطر است .\r\nچنانچه ملك ايزد تعالى در قرآن ميفرمايد كه : * ( لا يُغادِرُ صَغِيرَةً وَلا كَبِيرَةً إِلَّا أَحْصاها ) * و بيقين ربّ العالمين فراموش فعل و عمل تو كه بوسيلهء ظنّ و شبهت و قتل أولياء او بتهمت نمودى و نفى ايشان از ديار دار ايمان و هجرت بديار و حشمت و غربت فرمودى و اينكه بندگان مهيمن سبحان را به بيعت پسرت كه غلاميست از غلامان كه عمل آن شرب شراب و لعب بنجل كعاب است بجبر و قهر منكرى ، من در آن فعل جز به مكر و دغل به بندگان خداى\r\n","description":"","footnote":"","page_name":" 129 ","page_number":129},
  {"content":"\r\nعزّ و جلّ و خسارت نفس تو ازين عمل و فروختن دين و غشّ در مذهب و آئين و خزى و عار در أمانات و اعتبار تو نميدانم و اختيار تو اين كار را محض بواسطهء استماع و اعتبار مقالهء آن سفيه جاهل خاكسار است يعنى عمرو بن العاص العهّار و ترسانيدن شخصى متورّع پرهيزگار و حليم سليم نيكوكار است و بىشبهه در روز حساب و شمار جزاى كردار تو به تو عايد و ظاهر و آشكار خواهد شد و چون كتابت را تمام كرده بعد از اختتام بمصحوب يكى از معتمدان عاليمقام بنزد ولىّ شام ارسال داشت و معاويه كتابت را تلاوت نمود و بر خود پيچيد و روى خود بپسرش يزيد و عبد الله بن أبى عمرو بن حفص آورده فرمود كه :\r\nحسين بن على ( ع ) را در دل نسبت بما كينه بود كه أصلا مرا بر آن اشعار و اطَّلاع بر آن نبود .\r\nايشان گفتند : كه جواب سخت به جهت او قلمى نمائيد كه تا او از آن - كتابت تصغير نفس خود نمايد و بايد كه حسين ( ع ) را متذكَّر گردانى بأفعال و به أعمال و آثار پدر او .\r\nمعاويه گفت : حاشا و كلَّا اگر شما پيشتر ازين مرا ديديد كه اراده داشتم كه أمير المؤمنين على ( ع ) را موصوف بعيب گردانم از روى حقّ و صدق نبود چون على ( ع ) في الواقع از ساير عيوب منزّه و برى بود و شايسته و سزاوار نبود كه مثل من عيب على ( ع ) بباطل نمايم زيرا كه عيب كسى بباطل در هنگامى سزاوار و درخور است كه مردمان او را نشناسند امّا كسى كه او را مردم مصاحب رسول صلَّى الله عليه و آله و سلَّم دانند و از او أمرى مستنكر و چيزى خلاف شرع پيغمبر نديده باشند او را متّصف بعيب و بأمر منكر چون توان نمود و نيز اگر من عيب حسين بن على ( ع ) نمايم از من نيكو و مستحسن نيست ، زيرا كه در حسين ( ع )\r\n","description":"","footnote":"","page_name":" 130 ","page_number":130},
  {"content":"\r\nمكان عيب را مقام و مأواى نمىبينم ، الَّا آنكه من اراده داشتم كه به او كتابت مكتوب گردانم و او را تهديد و وعيد نموده جهالت او را به او بفهمانم چون در آن مقصد و مرام انديشه و فكر تمام نمودم به خود گفتم كه : مرتكب آن در انجام بيشبهه با سرانجام نخواهد بود لهذا ترك آن نمودم .\r\nراوى گويد : معاويه بعد از آن به حضرت أبى عبد الله الحسين ( ع ) كتابت كه آن سرور را از آن بدى يا ضرر رسد مكتوب مرقوم نگردانيد و صله و عطايا كه سابق بواسطهء آن امام البرايا ميفرستاد چيزى از آن نقصان و قطع ننمود و هر سال هزار هزار درهم به غير هدايا و متاع ولايات عرب و عجم براى آن نور ديدهء رسول صلَّى الله عليه و آله و سلَّم ارسال مينمود تا در حيات بود .\r\n","description":"","footnote":"","page_name":" 131 ","page_number":131},
  {"content":"\r\n\r\nذكر بيان احتجاج أمير المؤمنين حسين عليه السّلام به امامت خود بر معاويه و غير او و بيان طرف از مفاخرات و مشاجرات كه ميان او و معاويه روى نمود\r\nاز موسى بن عقبه مروى و منقولست كه شخصى بمعاويه بن أبى سفيان گفت كه : چون چشم تمامى مردم بحسين بن على ( ع ) است و او را بوسيلهء آنكه سبط رسول ( ص ) است خواهش بسيار دارند ليكن چون او را در لسان لكنت ظاهر و عيان است اگر او را حكم و أمر نمائى كه تصاعد بمنبر نمايد ، و خطبه مشتمل بر حمد و سپاس ايزد منّان و نعت و ستايش رسول ( ص ) آخر الزّمان ذكر و بيان فرمايد بيقين بواسطهء كلالت لسان از أداء خطبه در نزد مردمان ألكن و حيران گردد و او را بعد از آن توقير و تعظيم چندان و عزّت و تكريم در پيش مردمان نماند و در آن زمان فصاحت و بلاغت تو بر همگنان لايح و درخشان گردد .\r\nمعاويه گفت : اى ياران ما را به همين گمان با حسن بن على ( ع ) بود و آن از خاطر ما زايل و منقطع نگرديد تا آنكه بر حسب التماس أعيان بنو اميّه\r\n","description":"","footnote":"","page_name":" 132 ","page_number":132},
  {"content":"\r\nاو را روزى بواسطهء خطبه بمنبر فرستاديم او خطبه در غايت فصاحت مشتمل بر حمد و ثناى ربّ العزّت و درود و نعت سيّد البريّه و از صفات كاملهء خود و پدر و جدّ بيرون از توصيف چندان بيان فرمود كه خود را در نظر مردمان معظَّم و با احترام و مفخّم و با اكرام نمود و ما را فضيحت و رسوا گردانيد .\r\nهر چند معاويه بأمثال اين مقال دفع اين سؤال آن طايفه مينمود ايشان از آن قيل و قال ممنوع نگشتند تا آنكه معاويه به حضرت امام حسين ( ع ) گفت : يا أبا عبد الله اگر بمنبر رفته خطبه مشتمل بر حمد و ثناى ايزد تعالى و تحيّت نبىّ الورى مؤدّى گردانى بيقين اين جماعت را ممنون ميگردانى .\r\nحسب الاستدعاى معاويه آن سرور بمنبر رفته حمد و ثناى واجب - الوجود و صلاة و سلام نبىّ المحمود مؤدّى فرمود .\r\nمردى از أعيان شام چون استماع كلام فصاحت انجام بلاغت انتظام آن امام الأنام نمود گفت : اين خطيب كيست ؟\r\nحضرت امام حسين عليه السّلام الملك الوهّاب پيشتر از آنكه شخصى ديگر متوجّه جواب گردد به زبان معجز نشان فرمود كه : ما حزب و گروه غالب خدا و عترت رسول خدا محمّد بن عبد الله بن عبد المطَّلب و اهل بيت طيّبين طاهرين و أحد ثقلين كه رسول خدا ما را دوّم كتاب خداى تبارك و تعالى كه در او تفصيل همهء أشياء هست .\r\n* ( لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه ) * حضرت عزّ و جلّ اعتماد و معوّل بر مادر تفسير و تأويل قرآن نمود چه ما تأويل آن را باطل و أحكام آن را ضايع و مهمل نگردانيم بلكه تابع حقايق آنيم .\r\nپس شما اطاعت ما نمائيد تا ناجى و رستگار در روز حساب و شمار باشيد\r\n","description":"","footnote":"","page_name":" 133 ","page_number":133},
  {"content":"\r\nو اگر مخالفت ما نمائيد خاسر و زيانكار و شرمنده در نزد حضرت پروردگار خواهى بود زيرا كه اطاعت واجب و لازم بلكه فرض متحتّم است به جهت آنكه طاعت ما مقرون بطاعت خدا و رسول ايزد تعالى است .\r\nچنانچه حضرت عزّ و جلّ در كلام منزل به حضرت خاتم الرّسل ميفرمايد :\r\n* ( أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوه إِلَى الله وَالرَّسُولِ ) * .\r\nو در محلّ ديگر ميگويد كه : * ( وَلَوْ رَدُّوه إِلَى الرَّسُولِ وَإِلى أُولِي الأَمْرِ مِنْهُمْ لَعَلِمَه الَّذِينَ يَسْتَنْبِطُونَه مِنْهُمْ وَلَوْ لا فَضْلُ الله عَلَيْكُمْ وَرَحْمَتُه لَاتَّبَعْتُمُ الشَّيْطانَ إِلَّا قَلِيلًا ) * .\r\nو تحذير و تخويف شما مينمايم از آنكه گوش بآواز شيطان را كه راهزن شما است مكنيد * ( إِنَّه لَكُمْ عَدُوٌّ مُبِينٌ ) * .\r\nبدرستى كه او دشمن ظاهر و بيّن شما است و اگر اطاعت شيطان كنيد هر آينه شما از اولياى شيطان . . . .\r\n* ( وَإِذْ زَيَّنَ لَهُمُ الشَّيْطانُ أَعْمالَهُمْ وَقالَ لا غالِبَ لَكُمُ الْيَوْمَ مِنَ النَّاسِ وَإِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْه وَقالَ إِنِّي بَرِيءٌ مِنْكُمْ ) * .\r\nو چون حال بدين منوال شود شما را ملاقات با يك ديگر بضرب شمشير آبدار بردّ نمايند و برماح مردم شكار وارد گرديد و از روى عمد قصد يك ديگر نموده نشانه تير ميگرديد .\r\nبعد از آن ايزد أقدس از هيچ نفس قبول ايمان نكند ، آنگاه آن ولىّ الله تلاوت اين آيه كلام الله نمود :\r\n* ( لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها\r\n","description":"","footnote":"","page_name":" 134 ","page_number":134},
  {"content":"\r\nخَيْراً ) * .\r\nچون حضرت امام حسين ( ع ) كلام معجز نظام به اين مقام انتظام داد جهان در نظر معاويه از استماع آن كلام در عين تاريكى و ظلام گرديد .\r\nلهذا گفت : يا أبا عبد الله بس است ترا از آنچه تبليغ بهر خاصّ و عامّ نمودى بناء عليه آن حضرت از منبر به زير آمد .\r\nو از محمّد بن السّائب مرويست كه : روزى مروان بن الحكم بن حسين - ابن على عليه سلام الله العلىّ گفت : اگر اين افتخار شما بواسطهء دختر نبىّ الأمجاد نبود بواسطهء كى بر ما فخر مينموديد .\r\nچون حسين عليه السّلام اين سخن ناهنجار شنيد بغايت در غضب و غصّه شد برجست و به حلق او چسبيد و بسيار بيفشرد و عمّامهء او را در گردنش انداخته چندان كشيد كه او بيهوش گرديد پس از آن دست از مروان بر داشت و او را به همان حال گذاشت و روى مبارك بجانب قريش كه در آن محضر حاضر بودند آورده گفت :\r\nشما را بخداى عالم قسم است كه اگر من راست گويم تصديق من نمائيد آيا ميدانيد كه دو دوست كه در نزد حضرت رسول صلَّى الله عليه و آله و سلَّم أحبّ از تمامى مردم بودند من و برادرم بوديم يا در روى زمين پسر دختر - پيغمبر به غير من و برادرم كسى ديگر موجود باشد .\r\nآن جماعت در ساعت گفتند : بار خدايا نه هيچ أحدى به غير از تو و برادر تو به اين دو صفت موصوف و منعوت نيست .\r\nآنگاه آن ولىّ الله فرمود كه : من در تمامى زمين لعين بن لعين مثل اين و پدرش مردود و مطرود رسول ربّ العالمين نميدانم .\r\n","description":"","footnote":"","page_name":" 135 ","page_number":135},
  {"content":"\r\nبعد از آن گفت : و الله كه ما بين جابرسا و جابلقا كه يكى دروازهء مشرق و ديگر دروازهء مغربست از مردى كه نسبت اسلام به خود دهد و دشمن خدا و رسول و اهل بيت ( ع ) باشد مثل تو اى مروان من در ميان خلقان نميدانم و علامت عداوت تو به اين سلسلهء رفيعه آنست كه چون غضب بر نفس متعصّب تو مستولى گردد رداء از دوش تو ساقط گردد .\r\nراوى گويد : و الله بخداى عالم مرا قسم است كه از آن مجلس برنخاست تا آنكه بغضب شد و رداء از منكب او ساقط گرديد\r\n","description":"","footnote":"","page_name":" 136 ","page_number":136},
  {"content":"\r\n\r\nذكردر بيان احتجاج امام الشّهيد أبى عبد الله الحسين عليه الصّلوة و الثّناء از وصول بكربلاء با أهل كوفه بعد از آنكه آن سرور بوسيلهء مكتوبات و استدعاى آن قوم شوم به آن مرز و بوم آمده بود\r\nاز مصعب بن عبد الله مروى و منقول است كه چون قوم كوفه و شام تصميم قتل سبط سيّد الأنام حسين بن على ( ع ) نمودند آن حضرت بعد از آنكه عمّامهء حضرت سيّد البشر بر سربسته و رداء آن سرور يعنى نبىّ با فضل و هوش را زيور بال و دوش گردانيده و ذو الفقار أمير المؤمنين على عليه السّلام را حمايل كرد و پسر آن ولىّ ايزد داور در پس پشت انداخت پاى سعادت باقبال و دولت بركاب دلدل در آورده خود را سوار ساخت .\r\nپس آنگاه اسب بميدان تاخت و ساحت مضمار را از شعشعهء جمال خود منوّر و دلهاى أهل عدوان و ضلال را پريشان و أبتر گردانيد در آن زمان تمامى مردمان چشم و گوش بجانب آن منبع فضل و هوش داشتند .\r\n","description":"","footnote":"","page_name":" 137 ","page_number":137},
  {"content":"\r\nدر آن حال سبط رسول ايزد متعال لسان مقال به حمد واهب بيمثال و ثناى ذات لا يزال و درود و تحيّت حضرت نبىّ و آل گشوده آنگاه فرمود :\r\nاى جماعت كوفه و شام مقطوع و متفرّق باد شما را اجتماع و التيام و همه بديهاى ليالى و أيّام بوسيلهء اختيار الحاد نافرجام شما قايم و مستدام باد شما مكرّرا مكاتبات و مراسلات نزد ما ارسال داشتيد كه ما را امام رهنما و مرشد بأحكام شرايع و اسلام سيّد الأنام به غير شما نيست بايد كه قدم رنجه نموده اين مردم را بنوازى و اين طايفه را بتعليم آداب دين الهى و أحكام ملَّت و آئين رسالت پناهى سرافراز و ممتاز سازى و الَّا ما را در عقبى بر شما حجّتها است زيرا كه اليوم امامت و ولايت مخصوص ذات فايض البركات شما است .\r\nالحال كه بمقال شما اعتبار نموده بدين صورت آمديم شما شيوهء مخالفت و ضلالت و طريقهء مخاصمت و احتيال برداشته مستعدّ جنگ و جدال و حرب و و قتال شده لحظة فلحظة بل آنا فآنا مهيّج فتنه و عصيان و محرّك و مبتدع طريق طغيان گشته شمشيرها كه پيوسته در دست ما بود براى قتل أصحاب جحود و دفع أرباب كفر و عنود شما آن سيوف بر ما آخته و آتشى كه ما براى دشمنان خود و شما افروخته بوديم .\r\nالحال شما از براى ما افروختيد امّا از آن غافليد كه خود را در آتش آخرة سوختيد زيرا كه شما شب خود را بصبح به اجتماع بر عداوت اولياى خود ، و بامداد أعداى خويش به غير عدل بلكه از روى جهل آورديد تا آنكه اعانت جماعت ميكنيد كه از آن طايفه دعىّ أصلا اظهار عدل و افشاى آن در ميان شما نشده و حصول امانى و آمال شما از آن أهل ضلال از ممكن شام خيال شما اشغال بخير صبح وصال بىقيل و قال ممتنع و محال است .\r\n","description":"","footnote":"","page_name":" 138 ","page_number":138},
  {"content":"\r\nمع هذا گناه از جانب نسبت شما در أيّام غيبت و حضور ما ظاهر و هويدا نگرديد ، پس از اين جهت در روز حساب و شمار وا ويلاى بسيار از شما بيّن و آشكار خواهد گرديد چه ما را بكراهيت به اين مقام آورديد .\r\nو الحال شمشير از غلاف و نيام براى عداوت و انتقام ما بر آوريد و مانند آروغ ترش كه مطمئنّ در بدن باشد بواسطهء معده فساد بيكبار در طبيعت جوشش نمايد همان نوع يكنوع جوش و خروش بر آورديد .\r\nامّا رأى شما بغايت سست و بىاعتبار و بىنهايت نامحكم و نااستوار است ليكن در بيعت ما مانند ملخ بيكبار هجوم آورديد و مانند فرش كه فرّاش گسترد و قبل از آنكه كسى بر آن نشيند بر چند فعل و شغل و كار و عمل شما بر آن نهج است كه از روى سفاهت و گمراهى و بدى نفس و تباهى رو و عهد و پيمان و توكيد و ايمان خود را شكسته منخرط در سلك أهل عصيان و مرتبط به أرباب تمرّد و عدوان شديد بعد و دورى و سحق و مهجورى بواسطهء مثل امّت كه أهل طواغيت و بدعت ثابت است در قيامت زيرا كه شما بقيّهء أحزاب شيا - طين و بنده و پس پشت اندازندگان كتاب ربّ العالمين و گريزندگان از سنن سيّد المرسلين و برادران مستهزئين و سخريّه‌كنندگان دين و آئينيد .\r\n* ( الَّذِينَ جَعَلُوا الْقُرْآنَ عِضِينَ ) * و عاصيان از أئمّة الهدى و ملحقين بأولاد الزّنا نسب و حسب كه اين آيهء كريمه در شأن ايشان نازل است .\r\nاز حضرت ايزد واهب كه : * ( لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ الله عَلَيْهِمْ وَفِي الْعَذابِ هُمْ خالِدُونَ ) * .\r\nآيا شما اى أهل كوفه بيوفا به آن جماعت معتضد گشته اميد و رجا در روز جزا داريد و از ما متخاذل و نامعتضد شده أصلا پروا بلكه اميد احسان و اعطاء\r\n","description":"","footnote":"","page_name":" 139 ","page_number":139},
  {"content":"\r\nاز حضرت تبارك و تعالى و محمّد سيّد الأنبياء عليه الصّلوة و الثّناء نداريد .\r\nآرى و الله آنچه گفتم چنين است زيرا كه خذل و عار در ميان شما درخت معروف و بر قرار است كه اصول آن در جسم و جان شما روئيده و رگ و استخوان شما به آن محكم و استوار گرديده .\r\nپس شما خبيثترين ميوه درخت از براى جماعت ناظران با كسى كه ميل أكل و تناول آن نمايد خواهيد بود از براى آنكه غضب در حقّ او نمايند يعنى بر كسى كه غضب ايزد تعالى بر او متعلَّق گردد او را به مثل شما مردم گرفتار گرداند .\r\nآنگاه فرمود كه :\r\nالا لعنة الله على الظَّالمين النّاكثين الَّذين و لا تنقضوا الايمان بعد توكيدها و قد جعلتم الله عليكم كفيلا . يعنى : لعنت از براى ظالمان كه شكنندگان عهد و پيمانند ثابت است .\r\nبدرستى كه آن دعىّ بن دعىّ ما را در ميان خوارى و ذلَّت گذاشت هيهات ، هيهات ، از براى اوست ذلَّت و خوارى و خسّت در قيامت .\r\nسوگوارى و گرفتارى به عذاب و عقاب آخرت و شرمسارى در نزد حضرت بارى .\r\nاى أهل كوفه خدا و رسول ( ص ) و مؤمنان و حجرهاى طاهره ، و حجره‌هاى طيّبه ابا و انكار من اختيار كنند اگر من اختيار اطاعت أرباب لئام در ميدان كه مصارع أصحاب كرام است نمايم و من راضى به اسيرى و راجف به اين گرفتارىام بواسطهء قلَّت عدد خود و كثرت أعداء و خذلت ناصر و معين و بسيارى دشمنان دين و تمامى شدايد و آزار به خود قرار دادم و ننگ و عار\r\n","description":"","footnote":"","page_name":" 140 ","page_number":140},
  {"content":"\r\nاطاعت آن شقىّ خاكسار به خود به هيچ وجه من الوجوه قرار نتوانم داد و اين كار اختيار نخواهم كرد .\r\nآنگاه آن ولىّ الله تمثيل به اين كلمات منظومه نمود .\r\nشعر :\r\n\r\nو ان نهزم فهزّامون قدما\r\nو إن نهزم فغير منهز مينا\r\nو ما ان طبّنا جبن و لكن\r\nمنايانا و دولة آخرينا\r\nفقل للشّامتين بنا أفيقوا\r\nسيلقى الشّامتون كما لقينا\r\n\r\nپس آنگاه از ميدان مراجعت به منزل و مكان و بسرادق و خيمه أصحاب و ياران نمود .\r\nو بعضى گفته‌اند كه اين مقدّمه مكالمه بين امام حسين عليه السّلام و التّحيّة و ميان أرباب ظلمه در هنگامى بوقوع انجاميد كه أصحاب آن حضرت و أقارب بالتّمام بتجرّع جام شهادت ساكن دار السّلام گشتند و امام المظلوم المعصوم تنها و بيكس در برابر آن قوم شوم ماند و هيچ كس با آن ولىّ ايزد أقدس نبود الَّا پسر او علىّ زين العابدين عليه السّلام و پسر ديگر شيرخواره كه نام مباركش عبد الله بود .\r\nدر آن أثناء امام انس و جان پيش خيمه پرده‌گيان حرم نبوّت و عصمة و محتجبان سرادق عفّت و طهارت رفته چون چشم مبارك بر آن طفل مظلوم انداخت آه سرد بر كشيد و گفت :\r\nچون سفر آخرت نزديك است و وقت وداع قريب شده آن طفل را به من دهيد كه او را وداع كنم چون صبىّ معصوم بدست آن امام مظلوم دادند آن حضرت بوسه بر روى او ميداد و با كمال حزن و ألم به اين كلام متكلَّم گرديد كه :\r\n","description":"","footnote":"","page_name":" 141 ","page_number":141},
  {"content":"\r\nاى پسرك من ويل لهؤلاء القوم يا ويل است مكان و مأواى اين قوم شوم در يوم القيام در هنگام كه سيّد الأنام محمّد عليه صلوات الملك العلَّام خصيم آن .\r\nدر آن أثناء نامردى از متمرّدان كوفه و شام تيرى به قصد آن امام الأنام انداخت قضا را آن تير بر حلق آن طفل معصوم آمده روح آن بلبل بوستان ولايت بر شاخسار أشجار * ( جَنَّاتٍ تَجْرِي مِنْ تَحْتِهَا الأَنْهارُ ) * پرواز نمود .\r\nو در بعض نسخ معتبر به نظر مترجم أحقر رسيد كه چون حضرت امام حسين عليه السّلام در كرّهء ثانيه از ميدان مراجعت بواسطهء وداع اهل بيت النّبوة نمود .\r\nبعد از آنكه بدر خيمه حجله‌نشينان سرادق عصمت و پرده‌گيان تتق طهارت و عفّت رسيد آن طفل بگريه و اضطراب از واسطهء عدم شير و آب بود .\r\nچون حضرت ولايتمآب مشاهدهء آن نمود بىتاب گرديد گفت : آن طفل را به من دهيد كه نزد آن جمعى مرتاب برده شايد دمى آب براى اين طفل كه از كمى شير والده و عدم آب تشنه و بىتابست توانم گرفت .\r\nمرويست كه چون آن سرور آن طفل را در ميدان آورد از قربوس زين برداشت و پسر را دست گرفت و گفت :\r\nاى قوم اگر من به اعتقاد شما بواسطهء عدم بيعت يزيد گناه كار باشم بارى اين طفل شيرخوار بيگناهست چون در پستان والدهء او شير نمانده و از بىآبى بىتابى مينمايد و الحال به هلاكت نزديك شده اگر او را چندان آب دهيد كه سيراب شود من با شما شرط كنم كه در آخرت در پيش جدّم نبىّ الرّحمه با شما خصمى نكنم .\r\n","description":"","footnote":"","page_name":" 142 ","page_number":142},
  {"content":"\r\nقوم را بعد از استماع اين كلام نفس بكام آن لئام محتبس گشته جواب آن امام ( ع ) ندادند چون آن سيّد و سرور آن التماس و استدعا مكرّر گردانيد جمعى از سنگين دلان شام و گروهى از كوفيان لئام آواز خود بلند گردانيدند كه اى حسين ( ع ) اگر از مشرق تا مغرب مملوّ از آب باشد و آن تحت تصرّف ، و فرمان ما باشد يك قطره به تو اى حسين ( ع ) و فرزندانت ندهيم تا در بيعت والى شام درآئى .\r\nچون حضرت امام حسين عليه السّلام دانست كه آن لئام قطرهء آب بكام آن صبىّ مستهام نخواهند رسانيد .\r\nخواست كه مراجعت فرمايد كه در آن أثناء نامردى از تيراندازان شام گفت :\r\nاى ياران حسين ( ع ) خوش بنشانه ايستاده چه گوئيد بيك تير كار او سازم و خود و ساير عساكر كوفه و شام را از غم و غصّهء او پردازم .\r\nهمان دم تيرى بعرصهء كمان بست و بجانب آن امام مظلوم انداخت قضا را آن تير از حلق آن طفل مرحوم گشته بر بازوى حضرت امام حسين ( ع ) نشست و آن طفل همان ساعت برحمت ربّ العزّت پيوست .\r\nقولى آنست كه امام ( ع ) بعد از مراجعت از ميدان والدهء طفل را طلب فرمود و فرمود : بستان پسر خود را كه بجاى آب از خون سيراب گرديد چون پردگيان حرم عزّت و نبوّت آن حال مشاهدت نمودند خروش وا ويلاه و وا محمّداه و وا عليّاه برآوردند ، حضرت امام حسين عليه السّلام ايشان را بصبر تسلَّى مينمود .\r\nو بعضى از مشاهير نقل كردند كه چون آن طفل در همان ميدان به\r\n","description":"","footnote":"","page_name":" 143 ","page_number":143},
  {"content":"\r\nروضهء رضوان خراميد .\r\nحضرت امام حسين عليه السّلام از اسب فرود آمد و از بتان شمشير حفرهء براى دفن آن نور ديده نموده با همان لباس خونآلوده مدفون گردانيده آنگاه با حزن و آه از سر قبر آن قرّت عين أمير المؤمنين على ولىّ الله برجست و بايستاد و انشاد اين كلمات صدق سمات مشتمل بر أحوال خير مآل خود و حركت و تعدّى أهل ضلال فرمود .\r\nشعر :\r\n\r\nكفروا القوم و قدما رغبوا\r\nعن ثواب الله ربّ الثّقلين\r\nقتلوا قدما عليّا و ابنه\r\nحسن الخير كريم الطَّرفين\r\nحنقا منهم و قالوا أجمعوا\r\nنفتك الآن جميعا بالحسين\r\nيا لقوم من أناس ، رذّل\r\nجمعوا الجمع لأهل الحرمين\r\nثمّ ساروا و تواصوا كلَّهم\r\nباحتياجى لرضاء الملحدين\r\nلم يخافوا الله في سفك دمى\r\nلعبيد الله نسل الكافرين\r\nو ابن سعد قد رمانى عنوة\r\nبجنود كوكوف الهاطلين\r\nلا لشيء كان منّى قبل ذا\r\nغير فخرى بضياء الفرقدين\r\nبعلىّ الخير من بعد النّبي\r\nو النّبي القرشىّ الوالدين\r\nخيرة الله من الخلق أبى\r\nثمّ امّى فأنا اين الخيرتين\r\nفضّة قد خلَّصت من ذهب\r\nفأنا الفضّة و ابن الذّهبين\r\nمن له جدّ كجدّى في الورى\r\nوارث الرّسل و مولى الثّقلين\r\nفاطم الزّهراء أمّى و أبى\r\nقاصم الكفر ببدر و حنين\r\nعروة الدّين علىّ المرتضى\r\nصاحب الحوض مصلَّى القبلتين\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو له في يوم احد وقعة\r\nشفت الغلّ بقبض العسكرين\r\nثمّ بالأحزاب و الفتح معا\r\nهازم الجيش و أهل القبلتين\r\nعبد الله غلاما يافعا\r\nو قريشي يعبدون الوثنين\r\nفي سبيل الله ما ذا صنعت\r\nامّة السّوء معا بالعترتين\r\nعترة البرّ النّبي المصطفى\r\nو على القوم يوم الجحفلين\r\n\r\nچون حضرت امام حسين عليه السّلام و التّحيّة اين كلمات منظومه به اتمام و انجام رسانيد پاى مبارك بركاب در آن وقت سوار شد و شمشير از نيام بركشيد و روان گرديد و چون به پيش روى آن قوم شوم رسيد عنان كشيده بايستاد .\r\nدر آن حال آن سبط نبىّ ذو الجلال شمشير برهنه در دست مستعدّ حرب و قتال گشته مأيوس و محروم از حيات مستعار و عازم موت و مترصّد ، و منتظر أمر و فرمان حىّ الَّذى لا يموت شده شروع در بيان اين رجز نمود .\r\nشعر :\r\n\r\nانا ابن علىّ الخير من آل هاشم\r\nكفانى بهذا معجزا حين أفخر\r\nو جدّى رسول الله أكرم من مشى\r\nو نحن سراج الله في الخلق يزهر\r\nو فاطم امّى من سلالة أحمد\r\nو عمّى يدعى ذا الجناحين جعفر\r\nو فينا كتاب الله انزل صادقا\r\nو فينا الهدى و الوحى بالخير تذكر\r\nو نحن أمان الله للنّاس كلَّهم\r\nنطول بهذا في الأنام و نجهر\r\nو نحن ولاة الحوض نسقى ولاتنا\r\nبكأس رسول الله ما ليس ينكر\r\nو شيعتنا في النّاس أكرم شيعة\r\nو مبغضنا يوم القيامة أخسر\r\n\r\nچون رجز باتمام رسانيد خود را بصف أهل ضلال زد و چندان قتال\r\n","description":"","footnote":"","page_name":" 145 ","page_number":145},
  {"content":"\r\nنمود كه برحمت ايزد معبود و اصل گرديد رحمة الله عليه و لعنة الله على - قاتليه .\r\nو تفصيل أحوال خير المآل آن سبط رسول واهب متعال در أكثر كتب محتويه بر ذكر و بيان أحوال سيّد البريّة و آله أئمّة المعصومين عليهم السّلام و التّحيّة منقول و مسطور و مروى و مذكور است .\r\nو چون اين كتاب مشتمل بر ذكر و بيان احتجاج حضرت نبىّ العدنان و أمير المؤمنين ( ع ) و باقى امامان از أولاد ايشان عليهم السّلام الملك المنّان و بعضى از أصحاب و محبّان است لهذا بذكر همان مطلب و مرام كلام اختتام مينمايد و بخوف طول آن شروع در آن نمينمايد و الله المستعان .\r\n","description":"","footnote":"","page_name":" 146 ","page_number":146},
  {"content":"\r\n« ذكر در بيان احتجاج فاطمة الصّغرى بر أهل كوفه بعد از شهادت امام حسين عليه السّلام و أصحاب آن حضرت در كربلا بوسيلهء غدر و دغاى كوفيان و كثرت عداوت و بغض شاميان عليهما ما يستحقّان من الملك المنّان »\r\nاز زيد بن موسى بن جعفر مرويست و آن بزرگوار از آباى كرام عظام خود عليهم سلام الله الملك المنّان روايت كند كه چون بعد از قتل حضرت امام السّعيد الشّهيد أبى عبد الله الحسين ( ع ) امام زين العابدين ( ع ) را با اهل بيت از كربلا بكوفه انتقال و ارتحال نمودند ايشان را بدار الاماره كه مسكن و مقام عبيد الله زياد بود فروز آوردند .\r\nروزى ديگر كه عبيد الله زياد در ديوان مظالم و أكثر كوفيان ظالم در محضر حاضر بودند آن ثمرهء شجرة الكبرى فاطمة الصّغرى بنت حسين بن أمير المؤمنين علىّ عليه السّلام در آن أثر خطبه به اين نسق به نثر مؤدّى فرمود كه : حمد بعدد رمل و حصى و شكر بموازنهء عرش أعظم بارى سرافراز ذات\r\n","description":"","footnote":"","page_name":" 147 ","page_number":147},
  {"content":"\r\nخداى تبارك و تعالى است كه متفرّد و منزّه از شواهد و انداد و مقدّس از عوارض و اضدادست كه * ( لَيْسَ كَمِثْلِه شَيْءٌ وَهُوَ السَّمِيعُ الْبَصِيرُ ) * .\r\nمن حمد او تمام و ايمان به او دارم و از پرستش و عبادت غير او برى و بيزارم و مرا توكَّل برو و شهادت بيگانگى ذات بىشبهه و انداد اوست كه :\r\nأشهد أن لا إله الَّا الله وحده لا شريك له .\r\nو درود و تحيّت و ثناى لا يحصى بر أشرف رسل و أنبياى او محمّد مصطفى و أولاد او باد كه : أشهد أنّ محمّدا عبده و رسوله صلَّى الله عليه و آله .\r\nو گواهى مىدهم بر آنكه أولاد أمجاد آن رسول ( ص ) ربّ العباد بشط الفرات باتّفاق أهل شقاق و عناد بناحق و ظلم و از روى جور و ستم مذبوح و مقتول أرباب ظلوم و جهول شدند .\r\nبار خدايا مرا پناه به تست اگر افترا و كذب نسبت بذات ستوده صفات تو دهم و آنچه تو انزال و ارسال در حقّ على ( ع ) و آل آن حضرت رسول صلَّى الله عليه و آله و سلَّم پسنديده خصال در باب أخذ عهد و ميثاق از امّت از جهت وصىّ او علىّ بن أبى طالب ( ع ) نموده خلاف گويم .\r\nو على عليه السّلام كه بوسيلهء ظلم امّت حقّ او مسلوب و مقتول به غير ذنب از دست أعداى جهولست ، چنانچه فرزند ارجمند او را ديروز از روى ظلم و ستم او را بقتل آوردند آن سرور را نيز در سابق در بيت از بيوت خداى عزّ و جلّ كه آن وصىّ خاتم الرّسل در عبادت و بندگى ايزد كافل مشتغل بود بقتل آوردند و به آن بيت معشر مسلمانان به زبان و بدل مملوّ از نفاق و كينهء اهل بيت رسول آخر الزّمان حاضر بودند دفع شر از آن ولىّ ايزد داور ننمود بلكه أمر بقتل آن حضرت و گروهى اعانت قاتل نمودند .\r\n","description":"","footnote":"","page_name":" 148 ","page_number":148},
  {"content":"\r\nبار خدايا دفع شرّ آن ظلمه بر تو بغايت آسان بود و آن امام معصوم پيوسته مظلوم بود تا آنكه او را قبض نمودى بسوى خود به نقيبهء محموده و ضريبهء طيّبه مشهوده و آن پسنديدهء ايزد واهب معروف المناقب و مشهور المذاهب بود و هرگز در بندگى تو اى قادر عالم بسرزنش لايم و به عذل عاذلهايم ممنوع و منزجر نگشته .\r\nپروردگارا هدايت آن امام الأنام با سلام در صغر سنّ او نمودى و حمد و ستايش مناقب او در أيّام بزرگى او در نزد خاصّ و عامّ ظاهر فرمودى و آن حضرت پيوسته ناصح و مطيع تو اى بصير سميع و ناصر و معين رسول تو سيّد المرسلين بود تا آنكه او را قبض بسوى خود نمودى و هرگز او را رغبت به دنيا و حريص بمشتهيات و مستلذّات اين سرا نبود .\r\nچنانچه فرمود : يا دنيا طلَّقتك ثلاثا لا رجعة فيها . ليكن آن امام جنّ و بشر را رغبت بسيار بدار القرار و همسايگى أنبياى أخيار و رسل أبرار خصوصا نبىّ المختار بود .\r\nچنانچه دايم مجاهد راه تو بود آن حضرت واهب بيچون چون از او راضى بودى او را اختيار نمودى و بدين قويم و طريق مستقيم هدايت - فرمودى .\r\nآنگاه بضعهء ولىّ الله فرمود كه : امّا بعد يا أهل كوفه بيوفا و يا أهل مكر و دغا و أهل غدر و حيلها با اهل بيت نبىّ ايزد تعالى را حضرت واجب منّان بشما امتحان نمود و شما را نيز باطاعت ما ابتلاء و امتحان فرمود ابتلاى ما را نسبت بشما نيكو گردانيد زيرا كه علم خود را در نزد ما و فهم خود را در پيش ما مودّع و مستقرّ گردانيد پس با عيبه‌ى علم و دعا و مكان فهم خداى عالم و حكمت\r\n","description":"","footnote":"","page_name":" 149 ","page_number":149},
  {"content":"\r\nو حجّت در زمين و در بلاد از براى عباد اوئيم ما را بكرامت خود مكرّم و ما را تفضيل بر ساير طوايف بنى آدم بلكه از تمامى أنبياء سابقين و امم بوجود وافر الجود نبىّ ما محمّد صلَّى الله عليه و آله و سلَّم داد .\r\nشما اى أهل مكر و غدر تكذيب ما نموديد بلكه بكفر ما فرموديد و قتال ما حلال و نهب و غارت أموال ما جايز بطريق مآل أهل ضلال دانسته گوئيا ما أولاد ترك و أولاد أهل كابليم .\r\nچنانچه پيشتر با جدّم سيّد البشر بلكه ديروز با آن سرور مقاتله كرديد بنوعى كه هنوز از شمشيرهاى شما دماى أهل بيت ما متقاطر است بواسطهء حقد و حسد پيشتر به اين عمل شنيع و فعل وضيع قتل أولاد نبىّ الشّفيع .\r\nآيا قرّت عين شما بهم رسيد ؟ و قلوب محبّت مسلوب شما از اين شغل نامرغوب خوشحال گرديدند عجب جراتست شما را بر حضرت واجب تعالى و طرفه مكرى بيّن و ظاهر كرديد ليكن * ( وَالله خَيْرُ الْماكِرِينَ ) * .\r\nأصلا نفس خود را به اين فعل ناپسند كه از شما صادر گشته از اهراق دماى ما اولياى ايزد تعالى و دست درازى شما بأموال ما هيچ گونه بخذلان و شرمسارى و خسارت و زيانكارى منسوب نميگرداند اگر چه اين كار در نظر شما أشرار صعب و دشوار نيست .\r\nاما و الله بخداى عالم ما را سوگند و قسم است كه اين مصائب بر ما أشدّ نوائب دهر و أتعب حوادث عجائب است .\r\nو قال الله في كتابه : * ( مِنْ قَبْلِ أَنْ نَبْرَأَها إِنَّ ذلِكَ عَلَى الله يَسِيرٌ لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ وَالله لا يُحِبُّ كُلَّ مُخْتالٍ فَخُورٍ ) * .\r\nمقطوع باد جمعيّت شما بپراكندگى مقرون باد الفت شما منتظر لعنة\r\n","description":"","footnote":"","page_name":" 150 ","page_number":150},
  {"content":"\r\nاز حضرت ربّ العزّت باشيد كه متواتر بديها از براى شما از آسمان ظاهر و هويدا خواهد شد .\r\nفيسحتكم بما كسبتم * ( وَيُذِيقَ بَعْضَكُمْ بَأْسَ بَعْضٍ ) * و بعد از آن مخلَّد به عذاب أليم و عقاب جسيم در روز قيامت بواسطهء ظلم و غرامت بر ما اهل بيت نبىّ الرّحمه روا داشتيد گرفتار خواهيد شد * ( أَلا لَعْنَةُ الله عَلَى الظَّالِمِينَ ) * .\r\nويل لكم ، چاه ويل مقرّ شما باد آيا ميدانيد كه بكدام دست بمطاعن و محاربه ما دراز كرديد و بكدام نفس خسيس بقتال ما مايل شديد و بكدام پا مشى براى محاربهء ما آمديد و تابع محارب ما شديد بيقين در آخرت جوارح و اعضاى شما بر اين أفعال شنيعه و أعمال قبيحهء شما شهود ظاهر و آشكار خواهند بود .\r\nشما را دلها بغايت در قساوت و جگرها در نهايت بىشرمى و غلظت است بلكه قلوب شما مطبوع و سمع شما مختوم و بصر شما در غشاوت مكتوم - است .\r\nو سوّل لكم الشّيطان و أملى لكم و جعل على بصركم غشاوة و أنتم لا تهتدون . يا أهل كوفه الفت شما به يكديگر مقطوع و بپراكندگى و تفرقه مبدّل باد آن همه وصيّت كه حضرت سيّد البريّه بشما نمود بلكه آن را در نزد شما مودّع فرمود در باب برادر خود حضرت على بن أبى طالب عليه السّلام شما غدر بجدّم أمير المؤمنين حيدر عليه السّلام و به حضرت نبىّ الاكرام و عترت النّبى عليهم السّلام نموديد و افتخار بقتال و جدال حضرت أمير المؤمنين على عليه - السّلام و آل فرموديد چنانچه شعر :\r\n","description":"","footnote":"","page_name":" 151 ","page_number":151},
  {"content":"\r\n\r\nنحن قتلنا عليّا و بنى علىّ\r\nبسيوف هنديّه و رماح\r\nو سبينا نساءهم سبى ترك\r\nو نطحناهم و أىّ نطاح\r\n\r\nاى قايل اين كلام نافرجام دهانت در صبح و شام مملوّ از سنگريزه‌ها و خاك بتوالى أيّام با دو بجز همان ترا اى تيره سرانجام بهره در آغاز و انجام مباد .\r\nافتخار بقتل قومى مينمائى كه حضرت خداى منّان تزكيه و تطهيرشان از رجس عبادت أوثان و از ساير وزر و عصيان نمود .\r\nچنانچه در كلام درّ انتظام خود فرمود كه : * ( لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * .\r\nظاهرا قائل اين كلمات منظومه نامنتظمه عبيد الله زياد باشد لهذا آن معصومه خطاب به او نموده كه اى قائل أفعال تو اين كه قتل أولاد سيّد المرسلين نمودى و مقال تو آنكه افتخار و جدال با پسنديدگان ايزد متعال فرمودى ، وقوع اين عمل از تو عجب و بديع نيست زيرا كه پدرت نيز به مثل اين فعل شنيع به عمل آورده بيقين و بىاشتباه بوثيقهء\r\nو انّما لكلّ امرئ ما قدّمت يداه هر أحدى بجزاى عمل خود بذريعه : * ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * و پاداشت جزو و كلّ آن بمجزى و منفعل گردد .\r\nشما اى قوم حقد بر ما و حسد نموديد از آنچه حضرت ربّ جليل ما را بر شما و بر ساير برايا تكريم و تفضيل فرمود .\r\nويلا لكم ، چاه ويل و عذاب براى مكين و مقرّ شما مستقرّ باد .\r\nشعر :\r\n","description":"","footnote":"","page_name":" 152 ","page_number":152},
  {"content":"\r\n\r\nفما ذنبنا إن جاش دهر بحورنا\r\nو يحرك ساج لا يوارى الدّعاء مصا\r\n\r\nاى قوم بيمروّت گناه ما چه بود كه دنيا را بظلم و جور ما در هيجان و حركت آورديد و اگر منكر اين أمر شويد كه از ما اين أمر منكر بحيّز ظهور بيّن و ظاهر و سانح و صادر نشده اين انكار شما چون انكار امروز غايت وضوح و ظهور است و بحر عمل شما چون ساكن است و خفاى آلات و أدوات آن به واسطهء عدم عمق فراوان ميسّر نيست و وجه أعمال شما را مخفى و پنهان نميگرداند بلكه هر چه شما در حقّ ما اهل بيت رسول مجتبى بمنصّهء عمل بيّن و ظاهر نموديد همگى آن بر تمامى خلقان روشن و عيان است و اين احسان و تفضّل از حضرت عزّ و جلّ نسبت بأولاد خاتم الرّسل بديع و مستبعد نيست .\r\n* ( ذلِكَ فَضْلُ الله يُؤْتِيه مَنْ يَشاءُ ) * * ( وَمَنْ لَمْ يَجْعَلِ الله لَه نُوراً فَما لَه مِنْ نُورٍ ) * .\r\nچون فاطمة الصّغرى كلام صدق التيام به اين مقام اختتام فرمود - خروش و فغان از حضّار آن مكان برخاست و گريه مردم بغايت بلند شد و قطرات عبرات ايشان متقاطر و دمادم گرديد همگى گفتند :\r\nيا بنت الطَّيّبين بس است آنچه ذكر نمودى زيرا كه در درون ما نواير متلهّبه اندوختى و دلهاى حزين و سينه‌هاى غمين ما را به آن نيران سوختى .\r\nآن معصومه چون حال بدان منوال ديد ساكت گرديد سلام الله عليها و على أبيها و جدّيها المعصومين .\r\n","description":"","footnote":"","page_name":" 153 ","page_number":153},
  {"content":"\r\n« ذكر در بيان احتجاج زينب بنت علىّ بن أبى طالب ( ع ) بر كوفيان بطريق خطبه در محضر رجال و نسوان ايشان »\r\nاز حذيم بن شريك أسدى منقول و مرويست كه : چون حضرت امام الشّهيد أبى عبد الله الحسين عليه السّلام بدرجهء شهادت رسيد امام زين العابدين عليه السّلام با نسوان از كربلاء بكوفه آمد در آن أثر آن خلاصهء و زبدهء دودمان رفيع البنيان أمير المؤمنين حيدر مريض و محموم و با شدايد هموم و مغموم بود و همان كه بسعادت و اقبال داخل شهر كوفه گرديد مردان و زنان در جلوى خدمتكاران ايشان بغايت گريان و نالان و گريبان جامهاتا دامن چاكها گرديده وا عليّاه وا حسيناه گويان دوان دوان ميرفتند .\r\nچون آن ولىّ حضرت امام العابدين ( ع ) از بيمارى در نهايت ضعف بوده بآواز حزين چنين فرمود كه : اين جماعت براى ما گريان و نالانند پس ما را به غير ايشان كه بقتل رسانيد و كدام طايفه ما را چنين بىسرانجام گردانيد در آن حال زينب بنت علىّ بن أبى طالب عليه السّلام روى مبارك بجانب آن\r\n","description":"","footnote":"","page_name":" 154 ","page_number":154},
  {"content":"\r\nطايفه آورده ايماء بسكوت نمود .\r\nحذيم أسدى گويد كه : و الله بخداى عالم مرا قسم است كه آنچه از آن بضعهء حيدر كرّار مسموع ميشد گوئيا از نطق و بيان حضرت أمير المؤمنين علىّ بن أبى طالب عليه السّلام الملك المنّان مسموع مردمان ميگرديد .\r\nحضرت زينب ( ع ) اشارت نمود بمردمان كه گوش بسخنان ايشان نمائيد لهذا مردم نفس و دم در كشيدند و جرس را آواز مقطوع گردانيدند .\r\nبعد از آن فرمود كه : بعد حمد ايزد منّان و شكر و ثناى ذات قادر سبحان و صلاة و سلام بر رسول او محمّد و آل ايشان كه امناى دين و حفظهء شرع مبيناند .\r\nاى أهل كوفه و أهل حيله و مكر و أهل خذلان و غدر الحال اين قطرات عبرات و اين صوت گريه از روى رياء و سمعه از براى چه و اظهار حزن و ألم و اهراق آب چشم از جهت كدام مردم است ؟\r\nاگر بواسطهء اهل بيت رسول الله است هر أحدى بر مكر و غدر شما أهل كوفه مطَّلع و مخبر است كه شما بعد از عهد و ميثاق و ارسال مكاتبات ، و مراسلات بنزد آن سبط سيّد البرّيات مكرّر مكرّر آن حضرت اعتماد بقول و فعل شما ننمود تا آنكه عهد و بيعت از شما گرفته آن را بسوگند غلاظ و شداد مؤكَّد فرمود مع هذا شما بر عهد و قول خود وفا ننموديد و اين عمل شنيع و فعل منيع ظاهر نموديد .\r\nمثل شما مثل آن عورت است كه صبح تا شام كارش خرجه كردن بود و چون روز بانجام ميرسيد هر چه در آن روز رشته كرده تمام را خراب و نقض مينمود .\r\n","description":"","footnote":"","page_name":" 155 ","page_number":155},
  {"content":"\r\nبعد از آنكه سعى و اهتمام به قدر وسع بانصرام رسانيده بود ، آنگاه تلاوت آيت كلام حضرت ربّ العزّت فرمود كه : * ( وَلا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً تَتَّخِذُونَ أَيْمانَكُمْ دَخَلًا بَيْنَكُمْ ) * .\r\nآيا اى أهل كوفه در ميان شما به غير غدر و تعسّف و عجب و شنف ، و كذب و تخلَّف و ملاقات با فرومايگان و ارتباط و التيام با دشمنان خاندان رسول صلَّى الله عليه و آله و سلَّم آخر الزّمان أمر ديگر بيّن و ظاهر است و با شما آشنائى و اميد و داد و دوستى مانند آنست كه مرعى و محمى در زمين شورستان و معدن فضّه از نمكزار بىپايان اختيار كنند أفعال و أقوال شما بر همگنان كالشّمس في وسط النّهار در كمال ظهور و آشكار است و جزا و پاداش كردار خود سخط و آزار از منتقم جبّار است خواهيد يافت * ( لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ الله عَلَيْهِمْ وَفِي الْعَذابِ هُمْ خالِدُونَ ) * .\r\nآيا شما ميگرييد ، نعم آرى و الله بخداى عالم قسم است كه شما سزاوار گريه و بكاء دوام و جدير برنج و عنابتتابع ليالى و ايّام خواهيد بود و از اين أعمال تا سرانجام شما بايد كه لبهاى شما در تمادى مشهور و أعوام هرگز به تبسّم انجام و التيام نيابد .\r\n* ( فَلْيَضْحَكُوا قَلِيلًا وَلْيَبْكُوا كَثِيراً ) * زيرا كه شما به مترجّى ننگ و عار دنيا و متمنّى بعيب و شنار ما شديد و هرگز شما را أبدا اميد خلاصى از شدايد عذاب حضرت مالك الرّقاب و انتهاء عقاب نيست و چگونه اميد نجات باشد شما را كه قاتلان سلالهء خاتم النّبوّه و معدن الرّساله و سيّد شباب أهل الجنّة كه ملاذ حريم شما و معاذ حرب عظيم شما و مقرّ مسلَّم شما و نوميدكنندگان مردم از جرح و كلم شما و محلّ مفزع و فريادرس شما در هنگام نزول و هبوط شدايد و بلايا و\r\n","description":"","footnote":"","page_name":" 156 ","page_number":156},
  {"content":"\r\nمرجع شما در دار دنيا و عقبى و ملجا و مفرّ شما در وقت مقاتله شما با أعداء و مدار حجج شما و منار محجّهء شمااند بوديد و بعد از قتل آن أعيان نهب و غارت أموال ايشان نموديد .\r\nألا ساء ما قدّمتم لأنفسكم و ساء ما تزرون و آنچه بواسطهء ذخيرت آخرت خود گذاشته و به جهت زاد معاد و توشه آن مكان داشتيد آن بغايت به دو بينهايت ضايع در دست زيرا كه ذخيرهء شما به غير نكث عهد و پيمان و نقض ميثاق و ايمان نيست شما در سعى خايب و ايادى شما مقطوع از تحصيل مطالب و در بيع و شراى خود خاسر و غير راغب و محروم و مأيوس از احسان و مرحمت ايزد واهب و متّصل بغضب او خواهيد بود . و يؤتم بغضب من الله و ضربت عليكم الذّلة و المسكنة .\r\nويل لكم چاه ويل مقام شما باداى أرباب عناد آيا ميدانيد كه كدام كبد و جگر حضرت سيّد البشر است كه قطع نموديد و كدام عهد است كه شكستيد و كدام طايفه مستوره مكرّمه‌اند كه ايشان را بر مردمان ظاهر نموديد و حرم كدام نبىّ محترم است كه هتك آن نموديد و اين خون كيست از أولاد و سيّد عالم كه از روى جور و ظلم و تعدّى و ستم ريختيد .\r\n* ( لَقَدْ جِئْتُمْ شَيْئاً إِدًّا تَكادُ السَّماواتُ يَتَفَطَّرْنَ مِنْه وَتَنْشَقُّ الأَرْضُ وَتَخِرُّ الْجِبالُ هَدًّا ) * .\r\nشما اى أهل كوفه و اى أهل مكر و حيله كار بسيار بد و بىنهايت زبون و ردّ ما بين آسمان و زمين از روى عداوت و كين به عمل آورديد .\r\nآيا عجب ميدانيد اگر از اين حركت ناموزون و فعل زشت زبون شما به حكم و أمر حضرت قادر بيچون آسمان به روى زمين خون ببارد و شما را معجّلا به\r\n","description":"","footnote":"","page_name":" 157 ","page_number":157},
  {"content":"\r\nعذاب و بلاى گوناگون گرفتار و بلعنت ملعون گرداند .\r\nليكن بوثيقهء * ( وَلَعَذابُ الآخِرَةِ أَخْزى وَهُمْ لا يُنْصَرُونَ ) * ربّ العزّت موقوف عقاب بآخرت داشته چه عذاب آخرت أشدّ و أخزى و آن عقاب بشما أليق و أحرى است .\r\nبايد كه شما به آن مهلت خيال خفّت عذاب و نكال در يوم لا ينفع فيه بنون و لا مال مكنيد زيرا كه در نزد عزّ و جلّ مثل اين عمل حقير نيست و اين كار ناشايستهء جمعى سيه‌روزگار در نزد ايزد جبّار بغايت عظيم و دشوار است و حاشا و كلَّا كه ترس عدم پرسش اين چون از حضرت عادل بيچون متصوّر باشد .\r\nو اين ستم و ظلم را كه بر ما اهل بيت رسول مجتبى واقع شده بىانكار و الحاد حضرت خلَّاق العباد لبالمرصاد بفرياد ما مستغاثيان بعدل و داد رسيده ، دلهاى حزين و سينه‌هاى غمگين ناشاد ما را در آن روز شاد و آباد خواهد گردانيد .\r\nبعد از آن بضعهء امام انس و جان شروع در انشاد و بيان اين كلمات منظومه نمود .\r\nشعر :\r\n\r\nما ذا تقولون اذ قال النّبىّ لكم\r\nما ذا صنعتم و أنتم آخر الامم\r\nبأهل بيتى و أولادى و تكرمتى\r\nمنهم اسارى و منهم ضرّجوا بدم\r\nما كان هذا جزائى او نصحت لكم\r\nان تخلفونى بسوء في ذوى رحمى\r\nانّى لأخشى عليكم أن تحلّ بكم\r\nمثل العذاب الَّذي أودى على ارم\r\n\r\n","description":"","footnote":"","page_name":" 158 ","page_number":158},
  {"content":"\r\nچون آن سيّدهء معصومه اين كلمات منتظمه باتمام رسانيد روى خود از آن لئام بگردانيد .\r\nحذيم أسدى روايت كند كه بخداى منّان قسم است كه جميع مردمان را بعد از استماع اين سخنان در غايت اضطراب و حيران ديدم كه دستها بر دهنهاى خود ميزدند و ميگريستند .\r\nو چون ملتفت بيك طرف خود گرديدم شيخ را از كوفيان ديدم كه چنان مىگريست كه آب چشم او از محاسن او مانند باران روان بود .\r\nدر آن زمان دست بجانب آسمان برداشته ميگفت : كه پدر و مادرم فداى شما باد كهول شما بهترين كهول و جوانان شما بهترين جوانان و نسل شما كريم و فضل شما عظيم است بعد از آن شيخ شروع به خواندن اين شعر نمود :\r\n\r\nكهولكم خير الكهول و نسلكم\r\nاذ اعدّ نسل لا يبور و لا يخزى\r\n\r\nليكن حضرت امام زين العابدين عليه السّلام چون عمّهء خود را در كمال اضطراب و بغايت مضطرّ و بىتاب ديد فرمود كه : يا عمّه خاموش باشيد و با اين طايفهء أهل ضلال قيل و قال منمائيد كه أثر كلام صدق التيام شما در ايشان محال است و ما و شما را بواسطهء حيات مستعار تجربه در ماضى و حال است .\r\nبه حمد الله كه تو عالم و دانا بحقايق أحوال أهل دنيائى و محتاج بتعليم و تفهيم نيستى .\r\nو مىفهمى كه بكاء و حزن از كسى كه دهر او را خراب و مصادمات زمانه او را مضطرّ و با اضطراب گردانيد مردود و ممنوع نيست .\r\nزينب عليه السّلام بعد از استماع كلام امام زين العابدين عليه -\r\n","description":"","footnote":"","page_name":" 159 ","page_number":159},
  {"content":"\r\nالسّلام ساكت و خاموش گرديد .\r\nبعد از آن حضرت امام ( ع ) بسعادت و اقبال فروز آمد و خيمه و سرا پردهء بر پا كرد و عورات و پرده‌گيان حرم محترم را فروز آورده داخل خيمه گردانيد و ايشان را أمر بصبر و تسلَّى فرمود .\r\n","description":"","footnote":"","page_name":" 160 ","page_number":160},
  {"content":"\r\n« ذكر در بيان احتجاج حضرت امام زين العابدين عليه السّلام بكوفه در هنگامى كه از خيمه بيرون آمده بود بر أهل كوفه توبيخ و سرزنش ايشان بر غدر و مكر آن طايفه و نكث عهد و پيمان نمود »\r\nاز حذيم بن شريك الأسدى منقول و مرويست كه چون حضرت امام زين العابدين ( ع ) در كوفه از خيمه بيرون آمد و چشم مباركش بجانب كوفيان افتاد روى بايشان آورده و ايماء به آن جماعت كرده و آن حضرت در آن حال به سعادت و اقبال ايستاده بود شروع در حمد حضرت واجب الوجود نموده و حمد و سپاس و شكر بىاندازهء خداى تعالى و احسان ايزد معبود مؤدّى فرمود و صلاة و سلام نبىّ الاكرام و آل فخام ادا نمود .\r\nآنگاه آن ولىّ الله گفت : ايّها النّاس اى معشر مردمان هر كه مرا شناسد پس او عارف و آگاه است به حال من و آنكه مرا نشناسد بداند كه من\r\n","description":"","footnote":"","page_name":" 161 ","page_number":161},
  {"content":"\r\nعلىّ بن الحسين بن على بن أبى طالبم .\r\nحسين ( ع ) كه مذبوح بشطَّ الفرات بنا حقّ و به غير گناه از روى جور و ظلم و تعدّى و ستم گرديد ويل براى آن كس معيّن و مؤسّس است كه چنين حيف در حقّ آن صاحب منى و خيف پسنديد .\r\nو من پسر آن كسم كه قوم هتك حريم و قطع نعيم او و تاراج و غارت مال و سبى و اسيرى عيال آن امام با عزّ و اقبال نمودند .\r\nو من پسر آن كسم كه مقتول بصبر است و همين كافى است ما را بواسطهء فخر زيرا كه بذريعهء * ( إِنَّ الله مَعَ الصَّابِرِينَ ) * هميشه شعار آباى أبرار و أجداد و أخيار ما صبر بر شدايد و آزار بود .\r\nاى معشر مردمان شما را قسم است بخداى قادر مجيد آيا ميدانيد كه شما مراسلات و مكاتبات بنزد پدرم سبط سيّد البريّات قلمى نموديد و عهد و پيمان و ميثاق و ايمان با آن حضرت فرموديد .\r\nو در كتابات شما مندرج بود كه اگر شما به زودى زود تشريف به اين حدود نياريد ما را در يوم الموعود در نزد حضرت نبىّ المحمود بر شما الزام و حجّت خواهد بود .\r\nبعد از آنكه آن امام برايا اعتماد بر أقوال شما نمود و بدين صوب تشريف ارزانى فرمود ، شما مكر و ريب و خدعه و فريب نموده نقض بيعت و نكث عهد متابعت فرموده مقاتله و مجادله با آن حضرت كرديد و او را مخذول و خود را مأيوس از تمامى مأمول و محروم از شفاعت حضرت رسول نموديد .\r\nمقطوع باد جمعيّت شما و بپراكندگى مبدّل باد الفت شما از آنچه بيشتر از جهت نفس متكبّر و رأى بد منكر خود بر منصّه ظهور ظاهر كرديد .\r\n","description":"","footnote":"","page_name":" 162 ","page_number":162},
  {"content":"\r\nآيا شما بكدام ديده‌ها نظر بجمال جنان آراى رسول مجتبى توانيد نمود و جواب سؤال رسول متعال در آن حال توانيد فرمود .\r\nيعنى : وقتى كه از شما پرسد كه چرا عترت مرا مقتول و مذبوح و دل مرا محزون و مجروح نموديد و هتك حرم محترم من و غارت أموال فرزند مكرّم من فرموديد ، پس شما امّت من نيستيد .\r\nحذيم روايت كند كه چون فرزند امام حسين الشّهيد كلام به اين مقام رسانيد آواز گريه مردمان بغايت مرتفع و بلند گشته به آسمان رسيد .\r\nبعضى از كوفيان ببعضى ايشان ميگفتند كه بهلاك شديم و نميدانيم و از شيوهء أهل اسلام بيرون شديم و پنداريم كه مسلمانيم .\r\nحضرت امام زين العابدين عليه السّلام فرمود كه : رحمت خداى بر آن كس باد كه قبول نصيحت و حفظ وصيّت من در حقّ خدا و رسول و اهل بيت او صلَّى الله عليه و آله و سلَّم نمايد .\r\nبدرستى و تحقيق كه ما را تأسّى نيكو و اقتفاء به حضرت رسول ايزد تعالى است كه حضّار كوفيان در آن مقام بالتّمام گفتند : يا ابن رسول الله ( ص ) ما همه سامعين كلام شما و مطيع أمر و فرمان لازم الاقدام و حافظ عهد و زمام شمائيم و راغب بأمر شما و مأمور به حكم شمائيم و هرگز از متابعت و اطاعت شما رو نگردانيم كه ما را بأمر خود مأمور گردانى كه خداى واحد بر تو رحمت كند .\r\nيا ابن رسول الله ( ص ) بدرستى كه محارب شما را محارب و مسلم أمر و حكم را مسلم و طالبيم و هر آينه ما كينهء شما و كينهء خود را از آن كسى كه بر شما و بر ما ظلم كرد ميستانيم و شرّ آن ظالم را از شما و از خود كفايت نمائيم .\r\nحضرت امام زين العابدين عليه السّلام فرمود كه :\r\nهيهات هيهات\r\n","description":"","footnote":"","page_name":" 163 ","page_number":163},
  {"content":"\r\nاى طايفهء غدرهء مكره اگر توانيد حيله و مكر فيما بين خود و شهوات نفوس أمر خود نمائيد .\r\nآيا ارادهء آن داريد كه چنانچه به آباء ما طريقهء مخالفت و شيوهء - مخاصمت مرعى داشتيد و بدان وسيله خاك در ديدهء امانى و آمال خود نپاشيد .\r\nكلَّا و حاشا بحقّ پروردگار رقّاصان منى و مشتاقان كعبهء لقا هنوز جراحت شما ديروز از قتل پدرم سبط سيّد الرّسل و نور ديدهء ولىّ حضرت عزّ و جلّ مندمل نشده .\r\nاى أهل كوفه بىفرزند شدن جدّم رسول الله صلَّى الله عليه و آله و سلَّم و قتل اهل بيت او در أمس فراموش من بلكه نسيان هيچ كس نگردد و از قتل پدرم و دو پسر او پدر و جدّم أمير المؤمنين حيدر عليه السّلام را بىفرزند و جهانى را بسوز و شيون و درد و حزن مقترن گردانيديد .\r\nاز اين مصيبت سينه من شكافته و مجروح و دلم محزون و مقروح است و از تلخى اين غصّه و غم حنجره و حلقم در غايت مرارت و تلخ كامى و از تجرّع كأس ألم اين درد غصص بيحدّ در فراش سينهء بىكينه‌ام بشادكامى است .\r\nاستدعاى و التماس من از حضرت ايزد تعالى آنست كه شما أهل كوفه را بمددكارى و يارى ما و از دشمنى و عداوت ما مهجور گرداند .\r\nبيت :\r\n\r\nز كوفى اميد بهى داشتن\r\nبود خاك در ديده انباشتن\r\n\r\nبعد از آن آن سرور انس و جان متكلَّم به اين كلمات منظومه گرديد .\r\n","description":"","footnote":"","page_name":" 164 ","page_number":164},
  {"content":"\r\nشعر :\r\n\r\nلا غرو إن قتل الحسين و شيخه\r\nقد كان خيرا من حسين و أكرما\r\nفلا تفرحوا يا أهل كوفة بالَّذى\r\nأصيب حسينا كان ذلك أعظما\r\nقتيل بشطَّ النّهر نفسى فداؤه\r\nجزاء الَّذى أرداه نار جهنّما\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nذكردر بيان احتجاج حضرت امام زين العابدين عليه السّلام بعد از وصول آن حضرت با أهل بيت النّبوه بنزد يزيد به شام بر بعض سكنه و اهالى لا ابالى آن مقام\r\nاز ديلم بن عمر مرويست كه در هنگام كه سباياى آل محمّد ( ع ) را بشام آوردند در آن أيّام من از مقيمان آن مقام بودم چون آن برگزيدگان حضرت ايزد أحد را بر در مسجد جايى كه اسارى ترك و روم را در آن مقام نگاه ميداشتند در همان مكان اقامت فرمودند و حضرت علىّ بن الحسين ( ع ) در ميان ايشان بود .\r\nدر آن هنگام شيخ از مشايخ أهل شام را نظر به آن نيكوترين طوايف أنام افتاد آن غافل جاهل از حقايق آغاز و انجام آن روى بأهل بيت رسول عليهم السّلام آورده گفت :\r\nالحمد لله ، حمد و سپاس مر آن خداى را كه شما را مقتول و هلاك نموده و شاخ فتنه را مقطوع و محبّت شما را از دلهاى مردمان بزدود و آسان مقلوع\r\n","description":"","footnote":"","page_name":" 166 ","page_number":166},
  {"content":"\r\nگردانيد .\r\nبعد از آن شروع درشتم و دشنام نموده هر چه خواست از زبان تيره سرانجام بانصرام و انجام رسانيد .\r\nچون كلام او باتمام رسيد حضرت امام ( ع ) فرمود كه : من آنچه تو گفتى گوش كردم تا تو از منطق فارغ گشتى ، و آنچه در نفس از عداوت و بغض ما أهل بيت رسول خداى تبارك و تعالى و تقدّس مضمر داشتى فاش و ظاهر كردى الحال تو نيز گوش كن به كلام من ، چنانچه من گوش بسخن تو داشتم .\r\nشيخ شامى بكام و ناكامى گفت : بيار يا هاشمى .\r\nحضرت امام ( ع ) فرمود كه : آيا در كلام حضرت واجب تعالى آيهء : * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * تلاوت نمودى ؟\r\nگفت : بلى حضرت علىّ بن الحسين ( ع ) گفت : ما آن جماعت هستيم .\r\nآنگاه آن سلالهء رسول الله ( ص ) فرمود كه : آيا به جهت ما در سورهء بنى اسرائيل هيچ حقّ كه مخصوص ما باشد و أحدى از مسلمان را در آن أصلا حقّ نباشد مىيابى ؟\r\nشيخ شامى گفت : نه حضرت علىّ بن الحسين ( ع ) فرمود كه : آيات تلاوت آيت * ( وَآتِ ذَا الْقُرْبى حَقَّه ) * در قرآن ننمودى ؟\r\nگفت : نعم نمودم آن حضرت فرمود كه : ما آن جماعتيم كه الله تبارك و تعالى رسول خود\r\n","description":"","footnote":"","page_name":" 167 ","page_number":167},
  {"content":"\r\nمحمّد مصطفى عليه سلام الله تعالى أمر نمود كه حقّ ما را بما اعطا نمايد .\r\nشامى گفت : شما آن طايفه‌ايد ؟\r\nحضرت علىّ بن الحسين ( ع ) فرمود كه : نعم آيا اى شامى تلاوت اين آيهء كلام ربّ العزّت * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى ) * نمودى ؟\r\nگفت : بلى امام زين العابدين عليه السّلام فرمود : ذوى القربى مائيم ايا براى ما يا شيخ هيچ حقّ در سورهء الأحزاب مييابى كه مسلمانان را حقّ در آن نباشد ؟ شامى گفت : بلى حضرت علىّ بن الحسين عليه السّلام فرمود : كه آيا تلاوت آيهء * ( إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * نمودى ؟\r\nشامى چون از آن ولىّ حضرت بيچون استماع اين آيه نمود دست - خود بسوى آسمان برداشت و گفت : بار خدايا مرا از اين مقال توبه و رجعت و ندامت و انابت به تو يا ذا الجلال است .\r\nآنگاه سه مرتبه گفت : اللَّهمّ انّى أتوب اليك من عداوة آل محمّد و من قتل اهل بيت محمّد صلَّى الله عليه و آله و سلَّم .\r\nبار خدايا من مدّت عمر خود تلاوت كتاب تو مينمودم و تا امروز مشعر و مطَّلع به اين معنى نبودم .\r\n","description":"","footnote":"","page_name":" 168 ","page_number":168},
  {"content":"\r\n\r\nذكردر بيان احتجاج زينب بنت أمير المؤمنين على عليه السّلام بر يزيد در هنگام كه آن باغى ايزد تعالى چوب بر دندانهاى سيّد الشّهداء عليه سلام الملك العلى ميزد در محضر\r\nروايت كرد شيخ الصّدوق السّعيد أبو جعفر القمّى رضى الله عنه از مشايخ بنى هاشم و غير ايشان از مردمان كه چون حضرت علىّ بن الحسين عليه السّلام را با حرم محترم او داخل شام بر يزيد عليه ما يستحقّ من الملك العلَّام من اللَّعنة الدّائمه گردانيدند ، أمر كرد كه سر حسين ( ع ) را بمجلس حاضر كنيد چون سر مبارك حضرت امام حسين ( ع ) را در طشت - گذاشته بنزد يزيد حاضر كردند مخصره كه در دست آن لعين بيدين بود بر ثناياى آن حضرت ميزد و ميگفت كه : حسين ( ع ) عجب لب و دندان بغايت نيكو داشت .\r\nپس از آن ، آن طاغى ايزد أكبر شروع در انشاد اين شعر نمود :\r\n","description":"","footnote":"","page_name":" 169 ","page_number":169},
  {"content":"\r\nشعر :\r\n\r\nلعبت هاشم بالملك فلا\r\nخبر جاء و لا وحى نزل\r\nليت أشياخى ببدر شهدوا\r\nجزع الخزرج من وقع الأسلّ\r\nلأهلَّوا و استهلَّوا فرحا\r\nو لقالوا يا يزيد لا تشل\r\nفجزيناهم ببدر مثلها\r\nو أقمنا مثل بدر فاعتدل\r\nلست من خندف إن لم اسقم\r\nمن بنى أحمد ما كان فعل\r\n\r\nچون زينب بنت علىّ عليه السّلام كه مادرش فاطمه بنت نبىّ الاكرم عليه صلوات الملك العلَّام بود آن حال و آن مقال از آن باغى ضالّ عدوّ محمّد ( ص ) و آل استماع نمود بر پاى خاست و زبان صدق نشان به حمد ، و سپاس ايزد منّان بياراست و فرمود كه :\r\nحمد و سپاس و شكر بيحدّ و قياس مر خداى را كه پروردگار عالميانست و صلاة بىاندازه و احساس بر روح پر فتوح جدّم كه سيّد أنبياء و رسولانست و اصل باد .\r\nاى يزيد راست گفت : حضرت ايزد سبحان چنانچه در قرآن لازم - الاذعان فرمود كه : * ( ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ الله وَكانُوا بِها يَسْتَهْزِؤُنَ ) * .\r\nيا يزيد زعم و گمان تو آنست كه از اين حركت عصيان كه از روى تمرّد و طغيان نسبت بما اهل بيت رسول آخر الزّمان ظاهر و عيان گرديد أقطار زمين بر ما بظلم و كين گرفتى و آفاق آسمان را بر ما تنگ مانند حلقه مكين و مكين سجّين گردانيدى تا بوسيلهء آن ما را اسارى آثار رانده امروز نزد تو خاكسار بقطار آوردند و تو بر ما ذو اقتدارى اين براى ماهوان و خوارى حضرت ايزد\r\n","description":"","footnote":"","page_name":" 170 ","page_number":170},
  {"content":"\r\nبارى و براى تو منّت و كرامت از ربّ العزّت و مزيد و قادر تو و ذو اعتباريست .\r\nحاشا و كلَّا نه اين از براى تو خوبى و تكريم است يا از براى عزّت و تعظيم يا بواسطهء بزرگى و خطر تو به جهت جلالت قدرتست كه باد در بينى اندازى و نظر بعطف دامن نامؤتمن خود كنى و سينهء خود را مسرور سازى و غم و ألم بواسطهء اين حركت ناملايم از خاطر دور اندازى در هنگامى كه دنيا را بر وفق خاطر فاتر خود مستولى و امور را بر نسق خواهش خويش متّسق يا بى و ملك ما را براى خود صافى و سلطانيّت ما را بواسطهء خود بلا منازع و مكافى بينى مناز كه حضرت عزّ و جلّ را مهل است مهل بايد كه مسرور بنشاط و سرور نگردى از روى غرور و جهل .\r\nآيا فراموش كردى قول حضرت ايزد لم يزل : * ( وَلا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَلَهُمْ عَذابٌ مُهِينٌ ) * .\r\nيا ابن الطَّلقاء اين از عدالت و دعوى اسلام است كه زنان و كنيزان خود را در پس پرده مستور گردانى و بنات رسول ( ص ) و فرزندان فاطمهء بتول ( ع ) را در سلك سبايا و اسارى منخرط و مشهور گردانى و هتك ستور عصمت ايشان و وجوه محجوبهء عفّت اين محتجبات حرم محترم سيّد البريّات را ظاهر و غير مستور نمودى بر دشمنان ايشان و ايشان را حدى گويان از شهر به شهر ميگردانى و اين جماعت را مستشرف مىسازى بأهل منافق و بارز و ظاهر گردانى بأهل مناهل يعنى در كوهها و در صحرا و در مشارب و آبخورها اين سلسلهء نبىّ الرّحمه را بر همه برايا ظاهر و هويدا گردانيدى و رويهاى ايشان را بر قريب و بعيد و غايب و شاهد و شريف و وضيع و دنى و رفيع ظاهر و پديد نمودى و حال آنكه با آن نسوان كسى از اولياى ايشان و خويشان و أقربا هيچ أحدى\r\n","description":"","footnote":"","page_name":" 171 ","page_number":171},
  {"content":"\r\nبا ايشان نبود .\r\nچنين سركشى و عنود تو بر حضرت معبود و تمرّد و جحود بر رسول محمود محض از براى رفع ما جاء به الرّسول از نزد حضرت عزّ و جلّ از معرض عزّ و قبول است و أصلا اين فعل و شغل از تو غريب و عجيب نيست .\r\nو من اميدوارم از حضرت قادر عالم كه آن كسى كه زبان در حقّ جگر سوختگان شهداء ببدى گشود و به خون آن سعداء گوشت بدن او افزود ، و نصب حرب و قتال و جنگ و جدال سلالهء سيّد الأنبياء نمود و جمع لشكر از أطراف و أكناف بواسطهء قتل زبده و خلاصهء أولاد عبد مناف و تشهير حرب و مصاف و اهتزاز أسياف از غلاف بر روى نبىّ با عدل و انصاف از روى ظلم و اعتساف نمود او را أصلا روى ببهبود در دار دنيا و آخرت و اميد رحمت ، و مغفرت از حضرت ربّ العزّت نباشد و بيقين او را نجات از عذاب در مرجع و مآب نخواهد بود زيرا كه آن مطرود و مردود از رحمت ايزد معبود بدترين عرب است در انكار أمر خداى تعالى و منكرترين ايشانست در حقّ رسول مجتبى و أعلن و أظهر تمامى خلقانست در باب بغض عدوان و سركشترين مردمان به حضرت ايزد منّان بكفر و طغيان است . زيرا كه آن متمرّد أبتر نتيجهء خلال كفر و سوسمار متجرجر در صدر بواسطهء قتلى بدر است و پيوسته ملاعين مقتول ببدر موصول بأسفل سافلين در خاطر پركين آن لعين مضمر و مكين بود .\r\nپس آن بيدين در باب عداوت و بغض با أهل البيت و انتقام ما منتظر و در كمين بود و الحال از روى حقد و حسد و كينه ديرينه كه در سينه ذخيره و دفينه داشت ظاهر نمود و كفر خود را برسول مبيّن و آشكار فرمود و تفضيح\r\n","description":"","footnote":"","page_name":" 172 ","page_number":172},
  {"content":"\r\nحال خود را بلسان تيره مقال خود بيان كرد چنانچه قتل أولاد نبىّ كريم را أمر شنيع و فعل منيع ندانسته آن بىتوقيع آن را محلّ وقيع عظيم و آمر ، و متصدّى آن را مستوجب عذاب أليم و مخلَّد در دركات جحيم نميداند ، بلكه فرح و سرور از قتل ولد نبىّ المشكور و سبى ذرّيّت رسول ربّ غفور بخير ظهور ظاهر نمود چنانچه فرمود :\r\n\r\nلأهلَّوا و استهلَّوا فرحا\r\nو لقالوا يا يزيد لا تشل\r\n\r\nمع هذا مخضر به ثناياى أبى عبد الله الحسين عليه السّلام كه محلّ مقتل و مكان بوسهء حضرت خاتم الرّسل بود ميزنى اميدوارم كه هرگز :\r\nبهجت و سرور روى ترا مسرور نگرداند .\r\nلعمرى بعمر و بقايم قسم است كه درد قرحه و جراحت از براى تو ظاهر و طراوت و نضارت از تو مستأصل گرديد بواسطهء ريختن خون سيّد شباب أهل الجنّه و پسر يعسوب عرب و شمس آل عبد المطَّلب صاحب كريمتر حسب و نسب أبى عبد الله الحسين بن علىّ بن أبى طالب عليه السّلام .\r\nو تو بوسيلهء اهراق خون آن سبط رسول ( ص ) بيچون ندا به شيوخ أرباب خلاف و تقرّب بدم آن امام امم بكفرهء أسلاف خود مينمائى و فرياد بر ميدارى بنداى خود و افتخار ميكنى به اين فعل نار و او از اين عمل غير مرضىّ خود .\r\nو لعمرى و مرا بعمر و بقايم سوگند است اگر تو آن جماعت را كه ترا بينند و تو نيز مشاهدهء ايشان نمائى چون نداى آن طايفه كنى نگاه بجانب تو نكنند و هرگز شهادت براى تو ندهند بلكه هر آينه دست راست تو دوست دارد چنانچه زعم تست كه شل ميگرديد از تو بلكه مقطوع از مرفق خود ميگرديد تا از\r\n","description":"","footnote":"","page_name":" 173 ","page_number":173},
  {"content":"\r\nاو اين بىادبى نسبت بسبط النّبيّ العربى سائح و صادر نميگرديد و مادرت به تو حامله نمىشد و پدرت سبب تولَّد تو در حينى كه تو در سخط خداى جبّار و خصم تو رسول ( ص ) مختار نميبود تا از تو اين عنود و جحود ظاهر نشدى .\r\nآنگاه آن بضعهء ولىّ الله متكلَّم به اين كلمات دعا و مناجات به حضرت قاضى الحاجات گرديد كه اللَّهمّ خذ بحقّنا و انتقم ممّن ظلمنا و احلل غضبك على من سفك دمائنا و نقض دمارنا و قتل حماتنا و هتك عنّا سدولنا .\r\nبعد از آن گفت : يا يزيد كردى فعل خود را و نسوختى از اين شغل و فعل الَّا جلد خود را و خوار و ضايع نساختى مگر لحم جسد خود را و زود بود كه تو وارد برسول ( ص ) گردى يا آنچه از وزر دائم و خطيئت كه متحمّل تجشّم به واسطهء جور و ظلم و تعدّى و ستم پدرت بنبىّ الاكرام نمودى و هتك حرمت او و سفك دماى عترت او بلكه پارهء از گوشت بدن او قطع فرمودى و كسى را بقتل آوردى كه پريشانى اهل بيت رسول از او بجمعيّت و پراكندگى آن نيكوترين أنام بوجود وافر الجود آن سبط نبىّ الاكرام التيام پذيرفتى و انتقام از ظلمهء لئام و أخذ حقّ ايشان از دشمنان براى ايشان نمودى بايد كه تو مستقرّ به فرح و سرور بقتل آن نور ديده رسول ربّ غفور گردى .\r\nآنگاه تلاوت اين آيت نمود كه : * ( وَلا تَحْسَبَنَّ الَّذِينَ قُتِلُوا فِي سَبِيلِ الله أَمْواتاً ، بَلْ أَحْياءٌ عِنْدَ رَبِّهِمْ يُرْزَقُونَ فَرِحِينَ بِما آتاهُمُ الله مِنْ فَضْلِه ) * .\r\nاى يزيد كافى است ترا به آنكه خداى عالم در آن عالم ولىّ حاكم ، و رسول خصم تو ظالم بود و جبرئيل ظهير و معين أولاد رسول صلَّى الله عليه و آله و سلَّم باشد و زود معلوم شود كه ترا برانگيخت و بر رقاب مسلمين ممكَّن گردانيد .\r\n","description":"","footnote":"","page_name":" 174 ","page_number":174},
  {"content":"\r\nانّ بئس للظَّالمين بدلا و انّكم شرّ مكانا و أضلّ سبيلا قدر تو وسيلهء استصغار و احتقار ما نگردد و تقريع تو با ما أصلا در نظر ما هيچ گونه استعظام و استظهار ندارد و به جهت انتجاع خطاب تو در حقّ ما ما را بوهم و اضطراب ندارد .\r\nبعد از آنكه عيون مسلمانان را بسبب آن بقطرات عبرات ما مفتوح نمودى و سينه‌هاى ايشان را در اين هنگام بافتاده‌گى و عجز ما منشرح فرمودى پس اينها را دلهاى قاسيه و نفوس طاغيه باغيه و اجسام و أبدان مملوّ و محشوّ به سخط خداى تعالى و لعنت رسول مجتبى ( ص ) است كه در دلهاى ايشان شيطان مكان نفيس خويش نموده جوجه و فرزندان بهم رسانيد و از آنجا مانند ترا بدرج و منتهض گردانيد و عجب و جاى بسيار بسيار تعجّب است بواسطهء شهادت و قتل أتقيا و أسباط و سلالهء أوصيا از دست أبناء طلقاى خبيثه و أولاد الزّنا كه كف دستهاى خود را از خون ما نطيف و خضاب و دهنهاى خود را از لحوم ما متخلَّب و مستطاب گردانيدند يعنى گوشت أبدان ما را قياس - پستان مادران خويش دانسته روزان و شبان مشتغل بمكيدن آنند و بسيار بسيار تعجّب است .\r\nاز آن جثّه‌هاى زاكيه و أبدان طاهره كه در آن صحراى كربلا در حرارة آفتاب سوخته و كباب ميگردند گرگان و ساير جانوران بر آن أعيان نوحه‌كنندگان و گريانند اگر چه الحال ما را در اين صحرا تنها يافته غنيمت دانستى و آنچه از دست تو آمد معمول گردانيدى ليكن زود ما غرامت اين حركت ترا در وقتى كه هر چه كردى از تو بازخواست كنند خواهيم گرفت .\r\nو ما الله بظلَّام للعبيد فالى الله المشتكى و المعوّل و اليه الملجأ و\r\n","description":"","footnote":"","page_name":" 175 ","page_number":175},
  {"content":"\r\nالمؤمّل .\r\nبعد از اين تو هر كيدى كه دارى به عمل آر و هر جهدى كه از تو متصوّر باشد مبذول گردان بحقّ آن خدائى كه ما را مشرّف گردانيد بارسال وحى و كتاب و اعطاى نبوّت و تكريم انتخاب هرگز تو ادراك أمد و عزّت ما نكنى و به رتبه و غايت درجهء ما نرسى و محو ذكر ما در أيّام و دفع عار ما از خود بتمادى و انصرام شهور و أعوام نتوانى نمود .\r\nو در هنگام كه ندا كند منادى كه لعنت خداى بر ظالم عادى رأى خود را باطل و ايّام حكومت را عدد متزايل و جمعيّت خود را متبدّد و عاطل بلكه خود را در أسفل سافلين گرفتار بأغلال و سلاسل يا بى .\r\nو شكر و سپاس خداوندى را سزاست كه حكم و أمر كرد بواسطهء اولياى خود بسعادت و ختم مآل أحوال أصفياء ببلوغ مطالب ارادت و نقل ايشان نموده برحمت و برأفت و برضوان و مغفرت و بمشقّت تو گرفتار و مبتلا و ممتحن به جز تو خاكسار نگردانيد .\r\nو استدعا و سؤال من از حضرت ايزد متعال آنكه آن برگزيدگان را أجر جميل و ذخر جزيل كرامت كند و دشمنان آن أعيان را به عذاب نكيل و عقاب وبيل گرفتار گرداناد .\r\nو نيز سؤال من از حضرت مجيب الدّعوات آنكه أمر خلافت را مستحسن گرداند و انابت را جميل بدست شخصى مؤتمن بندهء خاصّ حضرت مهيمن رساند انّه رحيم و دود .\r\nو چون يزيد اين كلمات از زينب استماع نمود در جواب فرمود :\r\nشعر :\r\n","description":"","footnote":"","page_name":" 176 ","page_number":176},
  {"content":"\r\n\r\nيا صيحة تحمد من صوايح\r\nما أهون الموت على النّوائح\r\n\r\nبعد از آن حكم كرد ايشان را كه مراجعت بمدينه طيّبه نمايند .\r\nو بعضى گفته‌اند كه فاطمه بنت الحسين عليه السّلام بغايت صبيحة الوجه بود و در ميان نسوان نشسته بود يكى از ملاعين شام كه در آن مقام حاضر بود گفت :\r\nيا يزيد اين جاريه را به من عنايت نمائيد يزيد گفت به تو بخشيدم في الفور آن ملعون دست به طرف دامن آن معصومه نجيبه دراز نمود و خواست كه او را بكشد .\r\nچون آن مظلومه آن حال مشاهده نمود دست بدامن عمّهء خود دراز كرد و خود را به او چسپانيد و فرياد بر آورد كه وا ابتاه و يا عمّتاه .\r\nزينب روى بشامى آورده فرمود كه : و الله كه دروغ ميگوئى و ملامت نفس خود مينمائى اين دختر نه از براى تو و نه براى يزيد است چه اين نبيره رسول الله مجيد است .\r\nاز استماع اين سخن يزيد در غضب شد و گفت كه : اين جاريه به من متعلَّق است و من اگر اراده او داشته باشم هر چه خواهم به عمل مىتوانم آورد .\r\nزينب فرمود : كلَّا و حاشا و الله بخداى عالم قسم است كه هرگز خداى تعالى او را براى تو نگردانيد و نخواهد گردانيد مگر آنكه از ملَّت ما و آباى ما بيرون روى و بدين غير ما در آئى .\r\nيزيد گفت : از دين پدر و برادرت بيرون رفتند و بجزاى خود رسيدند .\r\nزينب فرمود : تو بدين خداى تعالى و دين جدّ و پدر و برادرم مهتدى\r\n","description":"","footnote":"","page_name":" 177 ","page_number":177},
  {"content":"\r\nشدى اگر مسلمان باشى .\r\nيزيد گفت : دروغ ميگوئى يا دشمن خدا .\r\nزينب فرمود : تو پادشاهى چرا مردم را شتم از روى ظلم بسلطانيّت خود بخلايق عالم قهر و ستم ميكنى ؟\r\nچون زينب اين سخن گفت : يزيد گوئيا از روى حياء ساكت گشت در آن حال آن شامى بىسعادت و اقبال باز اعادهء همان مقال نمود كه يا أمير اين جاريه را به من بخش .\r\nيزيد گفت : دور شو كه خداى واحد مرگ معجّل به تو بخشيد ديدى كه از شومى تو شامى كلام بدشنام انجام و انصرام يافت ، شامى مأيوس و معبوس از مجلس آن منحوس بيرون رفت .\r\nيزيد در همان هفته أولاد و أحقاد رسول أمجاد را رخصت انصراف به مدينه نمود .\r\n","description":"","footnote":"","page_name":" 178 ","page_number":178},
  {"content":"\r\n\r\nذكردر بيان احتجاج علىّ بن الحسين ( ع ) بر يزيد در آن هنگام كه داخل دار الملام شام شد\r\nروات ثقات و عدول اين جماعت روايت كردند كه چون علىّ بن الحسين عليه السّلام را با جملهء سبايا و اسارى از أولاد حسين ( ع ) بدار الملام شام انتقال نموده مقام دادند .\r\nروزى كه حضرت علىّ بن الحسين عليه السّلام بر يزيد وارد گرديد آن ظالم باغى گفت يا على شكر و سپاس مر خداى را كه پدرت را بقتل رسانيد و خاطر ما و ساير أنام از افساد او جمع گردانيد .\r\nامام زين العابدين عليه السّلام فرمود : پدرم را مردمان كشتند و به وسيلهء قتل او از دين برگشتند .\r\nيزيد گفت : الحمد لله شكر است خدا را كه او را مقتول نمود و شرّ او كفاية فرمود .\r\nحضرت علىّ بن الحسين ( ع ) فرمود : لعنت خداى تعالى بر آنكه\r\n","description":"","footnote":"","page_name":" 179 ","page_number":179},
  {"content":"\r\nپدرم را بقتل رسانيد .\r\nاى يزيد آيا مىبينى مرا از اين كلام لعنت به حضرت خداى علَّام كرده باشم ؟\r\nيزيد در اين باب أصلا جواب آن ولايتمآب نداد و گفت : يا على بالاى منبر رو و مردم را از حال فتنهء پدرت اعلام نماى و توفيق روزى ظفر از حضرت ايزد داور به أمير المؤمنين عليه السّلام در اين محضر بر جميع مردم حاضر ظاهر كن .\r\nحضرت علىّ بن الحسين عليه السّلام فرمود : كه نميدانم كه ترا از اين كلام مطلب و مرام چيست ، امّا چون بموجب وجوب تقيّه آن حضرت خود را در باب اجابت آن مرتاب در كمال عجز و اضطراب ديد .\r\nبعد از آن كه آن سرور منبر را بقدوم ميمنت لزوم خود مشرّف گردانيد حمد و ثناى ايزد تعالى نمود و درود نامعدود و صلاة بر حضرت نبىّ المحمود مؤدّى فرمود آنگاه گفت :\r\nاى معشر مردمان هر كه از شما مرا شناسد شناسد و آنكه مرا نشناسد پس بر من لازم است كه خود را بشما بشناسانم .\r\nمن پسر صاحب مكَّه و منى .\r\nمن پسر چاه زمزم و صفا .\r\nو من پسر محمّد مصطفى صلَّى الله عليه و آله و سلَّم .\r\nو من پسر آن كسم كه او مخفى بر هيچ أحدى از بندگان و متابعان واجب تبارك و تعالى نيست .\r\nو من پسر آن كسم كه در هنگام معراج و استعلا بعد از قطع منازل عالم\r\n","description":"","footnote":"","page_name":" 180 ","page_number":180},
  {"content":"\r\nبالا از مقام سدرة المنتهى گذشته به مكان * ( قابَ قَوْسَيْنِ أَوْ أَدْنى ) * برسيد و جواب شنيد آنچه بأمر و حكم ايزد مجيد ازو پرسيد و بواسطهء تكميل سكنهء خاك بفرمان خالق الأفلاك مراجعت فرمود و تا بود ارشاد و هدايت أهل كفر و ضلالت نمود چون اين كلام بأهل شام رسيد فرياد و فغان و گريهء ايشان بلند گرديد و كار به جائى رسيد كه يزيد ترسيد كه او را از معقد حكومت و مسند ايالت منقطع گردد بمؤذّن فرمود كه : اذان گوئى تا مردم به نماز جمع گردند چون مؤذّن فرمود كه الله أكبر الله أكبر .\r\nحضرت علىّ بن الحسين ( ع ) بر همان منبر نشستند ، باز چون مؤذّن گفت :\r\nأشهد أن لا إله الَّا الله و أشهد أنّ محمّدا رسول الله صلَّى الله عليه و آله و سلَّم .\r\nعلىّ بن الحسين ( ع ) بگريست .\r\nپس آنگاه بجانب يزيد نگريست و فرمود يا يزيد آيا اين محمّد پدر تو است يا پدر من ؟\r\nيزيد گفت : پدر تست ، امّا از منبر فروز آئيد .\r\nحضرت علىّ بن الحسين ( ع ) فروز آمده بناحيهء در مسجد مقرّ گزيد در آن أثنا مرد مكحول كه مصاحب رسول ايزد واهب بود بنزد آن حضرت حاضر گرديد چون چشم او بر امام زين العابدين عليه السّلام افتاد گفت :\r\nيا بن رسول الله صلَّى الله عليه و آله و سلَّم امشب را چون بروز آوردى ؟\r\nحضرت علىّ بن الحسين عليه السّلام فرمود كه : چنانچه بنى اسرائيل در ميان قبطيان كه ذبح و قتل پسران ايشان مينمودند و دست بر شكم زنان\r\n","description":"","footnote":"","page_name":" 181 ","page_number":181},
  {"content":"\r\nحامله آن جماعت مىماليدند و اسقاط أولاد ايشان ميفرمودند بنوعى كه قرآن لازم الاذعان مبيّن أحوال ايشان است كه : * ( يُذَبِّحُونَ أَبْناءَكُمْ وَيَسْتَحْيُونَ نِساءَكُمْ وَفِي ذلِكُمْ بَلاءٌ مِنْ رَبِّكُمْ عَظِيمٌ ) * .\r\nامّا يزيد چون از نماز فارغ گرديد منصرف به منزل و محلَّى خود گشت حضرت علىّ بن الحسين ( ع ) را بنزد خود طلبيد چون آن سرور در محضر يزيد حاضر گرديد يزيد گفت :\r\nيا على با پسرم خالد مسارعت و كشتى ميكنى امام زين العابدين ( ع ) فرمود كه از كشتى من با پسرت حقيقت شجاعت بار ايشان ظاهر نگردد و يك كارد بدست پسرت دهيد و كارد ديگر بما اعطاء نمائيد تا أقوى و أشجع ما أضعف ما را بقتل رساند يزيد چون اين سخن شنيد حضرت علىّ بن الحسين ( ع ) را منضمّ بسينهء خود گردانيد و گفت :\r\nاز مار به غير مار متولَّد نگردد كه لا تلد من الحيّة الَّا الحيّة گواهى مىدهم كه تو ابن علىّ بن أبى طالبى ( ع ) .\r\nآنگاه علىّ بن الحسين ( ع ) فرمود : يا يزيد به من رسيد كه تو ارادهء قتل من دارى اگر لا بدّ قاتل من خواهى بود پس البتّه كسى را برگزين كه اين عورات و نسوان را بمدينه حرم نبىّ آخر الزّمان رساند .\r\nيزيد گفت : يا على آن عورات را بمدينه دار السّلام به غير از تو هيچ أحدى به آن مقام نميرساند لعنت خداى بابن مرجانه باد من او را أمر بقتل پدرت نفرمودم و اگر من أحيانا متولَّى قتال و جدال حسين بن على ( ع ) مىشدم هرگز قتل او نميكردم الحال اين أمر صادر و سانح گرديد از ما هر چه ميخواهى بخواه .\r\nآن حضرت فرمود كه : سه التماس از شما است :\r\n","description":"","footnote":"","page_name":" 182 ","page_number":182},
  {"content":"\r\nاوّل - آنكه قاتل پدرم را به من دهى تا قصاص كنم .\r\nدوّم - سر پدرم را به من دهى تا به كربلا برده با تن دفن كنم .\r\nسوّم - آنكه اين عورات را همراه من كنى كه بحرم محترم جدّم رسول صلَّى الله عليه و آله و سلَّم رسانم و خود نيز در آن مكان بعبادت ايزد منّان اشتغال نمايم .\r\nيزيد گفت : يا على ملتمسات شما بانجاح مقرون است .\r\nروزى ديگر يزيد أعيان كوفه و لشكريان شام را بالتّمام حاضر گردانيد و پرسيد كه قاتل حسين بن على عليه السّلام كيست ؟ بعد از قيل و قال بسيار گفتند شمر ذى الجوشن سر مبارك حسين عليه السّلام را از پيكر بدن جدا گردانيد .\r\nيزيد گفت : يا شمر تو چرا حسين عليه السّلام را شهيد گردانيدى .\r\nشمر گفت حسين عليه السّلام را آن كس به قتل رسانيد كه سر خزانه و در بيت المال را گشوده و تمامى آن را بلشكريان تقسيم نمود .\r\nاى يزيد قاتل حسين ( ع ) به غير تو كيست ؟\r\nدر آن حال يزيد روى به حضرت علىّ بن الحسين عليه السّلام آورده گفت يا على از قاتل حسين ( ع ) در گذر و آن دو أمر ديگر مبذول و مستقرّ است .\r\nبعد از آن جايزهء خوب و أسباب مرغوب سفر همراه آن امام عليه السّلام كرده با سرانجام تمام روانه دار السّلام مدينه حضرت سيّد الأنام گردانيد .\r\n","description":"","footnote":"","page_name":" 183 ","page_number":183},
  {"content":"\r\n\r\nذكردر بيان احتجاج حضرت امام زين العابدين ( ع ) بمحضر انام در علوم بسيار و بيان طرف از مواعظ بليغهء آن امام الأبرار\r\nمردى از شهر بصره به خدمت حضرت علىّ بن الحسين ( ع ) گفت : يا على جدّت أمير المؤمنين علىّ بن أبى طالب عليه السّلام مؤمنان را بقتل مىرساند .\r\nچون آن حضرت اين سخن شنيد چشم مبارك پر آب گردانيد بنوعى كه آب چشم در كفهاى ايشان پر گرديد آن را بر زمين ريخت و پس .\r\nآنگاه گفت : يا أخا أهل البصره نه و الله بخداى عالم قسم است كه هرگز على عليه السّلام مؤمنى را بقتل نرسانيد و مسلمانى نيز از دست او مقتول نگرديد ليكن چون قوم مسلمان نمىشدند آن حضرت ايشان را به جبر با سلام در آوردى امّا ايشان به ظاهر اسلام و به باطن در كفر و ظلام بودند و كتمان كفر ميكردند تا وقت قدرت اظهار آن مينمودند و چون أنصار و أعوان در بر ابراز و اظهار كفر و غدر يافتند كفر مضمر كه در خاطر و ضماير مستتر داشته\r\n","description":"","footnote":"","page_name":" 184 ","page_number":184},
  {"content":"\r\nظاهر كردند .\r\nامّا صاحب ستر ياقوت مطَّلع بر أحوال شتر خويش است و مستحفظان دين قويم و مروّجان شرع مستقيم از آل محمّد عليهم صلوات الملك الأحد - عالم و عارف و شاهد و واقفاند كه أصحاب صفّين و أصحاب نهروان بيقين از لسان حضرت سيّد المرسلين مغضوب و لعيناند و اين كلام ما كذب و افترا به حضرت نبىّ الورى نيست زيرا كه بر ما حقيقت آيهء * ( وَقَدْ خابَ مَنِ افْتَرى ) * ظاهر و هويدا است .\r\nدر آن أثناء شيخ از أهل كوفه گفت : يا علىّ بن الحسين ( ع ) جدّت على عليه السّلام ميفرمود : برادرانم بغى و طغيان بر ما ظاهر و عيان كردند علىّ بن الحسين عليه السّلام فرمود : يا شيخ آيا آيهء كتاب خداى تبارك و تعالى * ( وَإِلى عادٍ أَخاهُمْ هُوداً ) * تلاوت نمودى ؟\r\nگفت : بلى امام زين العابدين ( ع ) فرمود : حضرت ايزد معبود نجات هود و آن جمعى كه با او بود از عاد مردود و مطرود نمود و او را هلاك بريح عقيم و عقاب عظيم فرمود .\r\nو باسناد كه ذكر آن پيشتر مذكور و عيان گرديد مروى و منقولست كه :\r\nروزى حضرت علىّ بن الحسين عليه السّلام ذكر بيان أحوال كثير الاختلال جمعى از بنى اسرائيل كه صورت ايشان مسخ و تبديل به صورت قرده گشتند مىنمود و قضيّهء ايشان را من اوّلها الى آخرها حكايت فرمود .\r\nآنگاه آن ولىّ آله فرمود : قوم بنى اسرائيل بواسطهء صيد ماهى در روز شنبه كه بأمر و حكم ايزد منّان موسى عليه السّلام ايشان را منع و نهى از آن\r\n","description":"","footnote":"","page_name":" 185 ","page_number":185},
  {"content":"\r\nنموده بود مسخ به صورت ذميمهء ميمون گشتند .\r\nپس حال كسى كه قتل سيّد أولاد سيّد الرّسل كرده باشد در هنگام جزاى عمل بنزد حضرت عزّ و جلّ چون خواهد بود اگر چه اين قوم بيحيا مسخ صورت در دنيا نشدند ليكن عذاب آخرت كه براى آن جماعت معدّ و مهيّاست آن عذاب أضعاف مضاعفه از عذاب مسخ است .\r\nدر آن أثناء شخصى گفت : يا بن رسول الله ما اين حديث را از شما - مكرّر شنيديم امّا چون اين كلام ببعضى از نواصب رسيد بما گفته‌اند اگر قتل امام حسين ( ع ) باطل نبودى بيقين آن أعظم و أكبر از سمك است در روز شنبه بايستى كه چنانچه حضرت ايزد منّان بر آن صيّادان غضب كرد همچنين بر قاتلان امام حسين ( ع ) نيز غضب كردى .\r\nحضرت علىّ بن الحسين ( ع ) فرمود كه : به آن نواصب بگوى كه معاصى ابليس بيقين زياده از معاصى آن طايفه باغيه است كه باغواى آن لعين كافر و بيدين گشتند مع هذا حضرت الله تعالى هر كرا خواست از آن قوم هلاك گردانيد مثل قوم نوح و فرعون و غير ايشان را و ابليس با آنكه أولى به هلاكت بود حضرت معبود او را باقى و موجود گذاشت .\r\nپس چرا حضرت ايزد تعالى جمعى را كه بتقصير آن ضالّ كبير مرتكب عمل موبقات شده هلاك گردانيد و حضرت عزّ و جلّ آن باغى دغل را با متابعان مضلّ براى كشف محرّمات مهل داد .\r\nبيقين ايزد لم يزل اين عمل از روى تدبير و حكمت و عدل بحيّز ظهور و فعل آورد و در باب آنكه او را هلاك گردانيد و در حقّ آنكه او را باقى گذاشت همچنين است حال صيّادان سمك در روز شنبه و حال قاتلان پدرم امام\r\n","description":"","footnote":"","page_name":" 186 ","page_number":186},
  {"content":"\r\nحسين ( ع ) .\r\nربّ العالمين آنچه در حقّ هر يك از فريقين أولى بصواب و وسيلهء أجر و ثواب بحكمت و عدل مستطاب دانست به معمول گردانيد .\r\n* ( لا يُسْئَلُ عَمَّا يَفْعَلُ وَهُمْ يُسْئَلُونَ ) * .\r\nحضرت ايزد متعال از بندگان سؤال از أعمال و أفعال نمايد من غير عكس .\r\nو از امام الباطن و الظَّاهر محمّد بن علىّ بن الحسين الباقر عليهم السّلام منقول و مروريست كه : چون پدر بزرگوارم عليه السّلام اين حديث بيان فرمود بعضى كه در مجلس شريف و محفل منيف حاضر بودند گفتند : يا ابن رسول الله صلَّى الله عليه و آله و سلَّم حضرت الله تعالى و تقدّس چگونه هر كس از أخلاف را بر قبايح و فضايح أسلاف معاتب و توبيخ و سرزنش تقريع فرمايد و حال آنكه در قرآن واقع و عيان است كه : * ( وَلا تَزِرُ وازِرَةٌ وِزْرَ أُخْرى ) * ؟\r\nحضرت امام زين العابدين عليه السّلام فرمود كه : قرآن حضرت - سبحان نازل بلغت عرب است و آن مخاطب أهل لسان بلغت ايشانست چنانچه مرد تميمى ميگويد كه : قوم ما غارت فلان شهر كردند و قتل هر كه در آن بلد بود نمودند و گويند شما غارت فلان شهر كرديد و چنين فعل از شما به منصّهء ظهور و حيّز عمل ظاهر گرديد و مرد عربى ميگويد كه :\r\nما به بنى فلان چنين كرديم و ما آل فلان را با سيرى گرفتيم و ما فلان شهر را خراب كرديم .\r\nحضرت الله تعالى نيز اراده و خواهش معاشرت آن فعل از آن طايفه نكردند ليكن ارادهء ملامت اين جماعت أخلاف بواسطهء ارادهء امتحان آن\r\n","description":"","footnote":"","page_name":" 187 ","page_number":187},
  {"content":"\r\nطايفهء أسلاف نمود به آن كه قوم ايشان عمل چنان ظاهر و عيان كردند .\r\nپس قول خداى تعالى عزّ و جلّ در اين آيات جز اين نيست كه توبيخ و سرزنش أسلاف و تقريع ملامت اين جماعت موجودين أخلاف است زيرا كه قرآن بر اين لغت نازل است و ديگر آنكه جماعت أخلاف راضى بأعمال ، و أفعال أسلافند و به اعتقاد ناصواب ايشان أفعال پيشينيان جايز و صواب بلكه مبيح أجر و ثوابست پس بواسطهء اين اعتقاد أخلاف نسبت باسلاف جايز و رواست كه ايزد تعالى باخلاف گويد كه شما اين كار كرديد بواسطهء اين آنكه شما راضى بأفعال ناملايم و أعمال قبايح لائم ايشانيد .\r\nآن طايفه چون اين جواب از آن ولايتمآب استماع نمودند تصديق سخنان صدق نشان آن سلالهء حضرت رسالتمآب فرمودند .\r\nاز أبى حمزة الثّمالى منقول و مرويست كه قاضى از قضات أهل كوفه به خدمت حضرت امام السّاجدين الأمين زين العابدين سلام الله عليه و آبائه أجمعين حاضر شد و گفت :\r\nخداى تعالى مرا فداى تو گرداناد خبر ده مرا از حقايق معانى قول خداى تبارك و تعالى : * ( وَجَعَلْنا بَيْنَهُمْ وَبَيْنَ الْقُرَى الَّتِي بارَكْنا فِيها قُرىً ظاهِرَةً وَقَدَّرْنا فِيهَا السَّيْرَ سِيرُوا فِيها لَيالِيَ وَأَيَّاماً آمِنِينَ ) * .\r\nعلىّ بن الحسين ( ع ) فرمود كه : مردمان كه پيش از شما در عراق بودند در باب معنى آن چه گفتند ؟\r\nقاضى گفت : آن جماعت ميگويند كه قرى مكَّه است .\r\nحضرت علىّ بن الحسين ( ع ) فرمود : كه آيا در مشرق هيچ موضع زياده از مكَّه ديدى ؟\r\n","description":"","footnote":"","page_name":" 188 ","page_number":188},
  {"content":"\r\nقاضى گفت : آن كدامست ؟\r\nحضرت امام زين العابدين ( ع ) فرمود : بدرستى خداى متعال از لفظ قرى ارادهء رجال نمود .\r\nقاضى گفت : آن در كجاست در كتاب خداى عزّ و جلّ كه ايزد لم يزل ارادهء آن كرده باشد ؟\r\nعلىّ بن الحسين ( ع ) فرمود كه : آيا استماع قول حضرت ايزد تعالى : * ( وَكَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَرُسُلِه ) * .\r\nدر جاى ديگر ميفرمايد كه : * ( وَتِلْكَ الْقُرى أَهْلَكْناهُمْ لَمَّا ظَلَمُوا ) * .\r\nو در محلّ ديگر : * ( وَسْئَلِ الْقَرْيَةَ الَّتِي كُنَّا فِيها ) * ، آيا سؤال اى قاضى از قريه كنند يا سؤال از رجال و سكنهء آن محالّ و كاروان نمايند ؟\r\nگويد كه : حضرت امام علىّ بن الحسين ( ع ) آيهء بسيار در همين معنى بر آن قاضى تلاوت نموده .\r\nمن گفتم : فداى تو گردم آن جماعت چه كسانند ؟\r\nحضرت امام ( ع ) فرمود كه : آن طايفه نيكو سرانجام ما أئمّهء معصومين عليهم السّلام خواهيم بود .\r\nآيا شنيدى قول حضرت ربّ العالمين : * ( سِيرُوا فِيها لَيالِيَ وَأَيَّاماً آمِنِينَ ) * يعنى : سير با آن أعيان سبب نجات از عذاب زيغ و بهتان و عقاب عصيان است .\r\n\r\nمروى و منقول است كه حضرت امام زين العابدين عليه السّلام روزى بحسن بصرى گذشت در منى و او مردم را وعظ ميگفت آن حضرت لمحهء در آن مكان توقف فرمود و گفت :\r\n","description":"","footnote":"","page_name":" 189 ","page_number":189},
  {"content":"\r\nخود را نگاه دار من ترا سؤال از حال تو مينمايم آيا تو به اين حال كه بالفعل بر آن مقيم و به اين جادّه كه بر آن مستقيمى راضى هستى از براى نفس خود ميان تو و ميان حضرت الله تعالى اگر فردا موت به تو رسد ؟\r\nحسن بصرى گفت : نه علىّ بن الحسين ( ع ) گفت : آيا هيچ بنفس خود حكايت تحوّل ، و انتقال از اين حال غير مرضىّ بحالى كه مرضىّ تو باشد مينمائى و نجات از آن حال از حضرت واهب متعال از روى تضرّع و ابتهال استدعا ، و التماس ميفرمائى ؟\r\nحسن بصرى سر در پيش انداخت و بعد از مدّتى كه سر برآورد ، و گفت : من حقيقت اين حال بشما نخواهم گفت .\r\nحضرت علىّ بن الحسين ( ع ) فرمود كه : هيچ اميد دارى كه بعد از حضرت محمّد ( ص ) پيغمبرى موجود و مبعوث گردد كه ترا با او سابقهء باشد و دين ، و آئين سواى دين آن سيّد المرسلين بهم رسد ؟\r\nحسن گفت : نه حضرت سيّد السّاجدين ( ع ) فرمود كه آيا به غير اين مسكنت دار دنيا هيچ جاى ديگر دارى اميدوارى كه ترا به آنجا برند و براى عبادت گذارند تا تو در آن محلّ بعبادت و عمل بندگى عزّ و جلّ مشتغل گردى ؟\r\nحسن بصرى گفت : نه امام زين العابدين ( ع ) فرمود : آيا تو هيچ أحدى ديدى كه او را في الجمله عقل باشد او راضى شود براى نفس خود به اين حال كه تو به آن حالى و راضى نباشى به آن و مع هذا با نفس خود حديث انتقال از آن حال به حال\r\n","description":"","footnote":"","page_name":" 190 ","page_number":190},
  {"content":"\r\nكه راضى باشى بحقيقت آن ننمائى و مترجّى نبىّ محمّد سيّد العربى و مترقّب دار و سراى به غير همين دار و بناء كه مسكن تست نباشى كه ترا به آنجا رد كنند تا عمل كه موجب نجات و وسيلهء رفع درجات تو گردد بجاى آرى پس چرا وعظ مردمان مينمائى و تعهّد حال خود نمينمائى .\r\nپس آنگاه حضرت ولىّ الله متوجّه مقام و آرامگاه خود گرديد ، حسن بصرى از حضّار استعلام و استبصار أحوال آن امام الأبرار و الأخيار نمود ايشان گفتند كه : او علىّ بن الحسين بن علىّ بن أبى طالب عليه السّلام است .\r\nحسن بصرى گفت كه : اين طايفهء أهل بيت علم و حال و أرباب معرفة كاملند .\r\nراوى گويد كه : بعد از آن حسن بصرى براى هيچ أحدى از عربى و عجمى و بدوى و حضرى وعظ و پندى نگفت .\r\n\r\nو از أبى حمزهء الثّمالى رضى الله عنه مرويست كه من از حضرت علىّ بن الحسين ( ع ) شنيدم كه براى شخصى از قريش حديث و حكايت ميكرد كه :\r\nچون آدم عليه السّلام توبه كرد و ندامت و رجعت از وزر و آثام به حضرت ملك العلَّام نمود و باز مواصلت حوّا و آدم چون با هم بهم رسيد آدم با حوّا مواقعه نمود و از روزى كه آدم و حوّا مخلوق گشتند و به زمين آمدند چون توبهء آدم قبول شد تعظيم خانهء كعبه و حوالى آن بسيار مينمود بواسطهء احترام و اكرام خانه و چون ارادهء مواقعهء حوّا ميكرد از حرم بيرون ميرفت و حوّا نيز با او بيرون رفتى وقتى كه از حرم ميگذشتند و داخل حلّ ميشدند در آن مكان با هم جمع شدندى بعد از آن غسل ميكردند پس آنگاه داخل حرم ميشدند\r\n","description":"","footnote":"","page_name":" 191 ","page_number":191},
  {"content":"\r\nو بعد از آن رجوع بآستانهء خانه مينمود .\r\nحضرت علىّ بن الحسين عليه السّلام فرمود كه : حوّا بواسطهء آدم داراى بيست پسر و بيست دختر شد و در هر بطن توأمان آوردى پسر و دختر و در أوّل بطن از حوّا هابيل متولَّد گرديد و با او جاريه تولَّد يافت مسمّيه بإقليما كه در حسن يكتا نبود و در بطن ثانى قابيل از او تولَّد گرديد و با او جاريه بود كه آن را لوزا ميگفتند و اين جاريه أجمل بنات آدم در حسن و ملاحت ، و نيكوترين دختر او در خوبى و صباحت بود چون اين دو پسر و دختر به سنّ بلوغ رسيدند حضرت آدم بواسطهء ايشان بهم ترسيد ايشان را نزديك خود خواند و در باب تزويج ايشان بر قانون شرع خود سخن راند و گفت :\r\nاى فرزندان اراده چنانست كه لوزا را به تو اى هابيل نكاح كنم و اى قابيل ارادهء من آنست كه اقليما را بنكاح و عقد تو درآرم .\r\nفي الفور قابيل از كلام آدم عليه السّلام برآشفت و گفت : من راضى نيستم كه خواهر هابيل كه قبيح المنظر است معقودهء من گردد و خواهرم كه با من توأمان در شكم حوّا بود در كمال حسن و جمال است او را به نكاح هابيل درآرى .\r\nآدم گفت : من قرعه ميان شما ميزنم اى قابيل اگر سهم تو بر لوزا افتد يا سهم هابيل بر اقليما برآيد هر يك شما تزويج آنكه به سهم او برآيد نمايد .\r\nحضرت امام السّاجدين زين العابدين ( ع ) فرمود كه : چون آدم ( ع ) اسم قرعه در ميان فرزندان مذكور نمود ايشان راضى بر آن گشتند و چون آدم قرعه زد ميان فرزندان سهم هابيل بلوزا و سهم قابيل بر اقليما بر آمد و توأم واجب هر يك ايشان بنام آنكه با او توأم نبود حضرت معبود مقرّر فرمود\r\n","description":"","footnote":"","page_name":" 192 ","page_number":192},
  {"content":"\r\nبنا بر آن آدم ( ع ) تزويج هر يك ايشان بنوعى كه قرعه بنام آنها بر آمده بود نمود و بعد از آن حضرت ايزد منّان نكاح أخوات به برادران در جميع شرع و أديان حرام فرمود .\r\nآن مرد قريشى به حضرت امام زين العابدين ( ع ) گفت : أولاد ايشان كه در آن زمان بهم رسيده باشند حلال زاده باشند ؟\r\nحضرت امام علىّ بن الحسين ( ع ) فرمود : بلى حلالزاده‌اند .\r\nپس آنگاه قريشى گفت : يا بن رسول الله ( ص ) اين فعل اليوم عمل مجوس است ؟\r\nآن حضرت ( ع ) فرمود كه : بعد از آنكه خداى معبود آن فعل را حرام نمود و از ارتكاب آن منع فرمود آنگاه آن طايفه مرتكب آن شدند .\r\nپس آنگاه علىّ بن الحسين عليه السّلام فرمود كه : منكر اين نشوى زيرا كه اين شرايع جارى شد ، نه حضرت ايزد مجيد حوّا را از پهلوى آدم موجود و پديد نموده زوجه و محلَّله او گردانيد .\r\nپس اين پيشتر در شريعت آدم ( ع ) أبو البشر جايز و مستمرّ بود بعد از آن حضرت ايزد داور او را آن را حرام گردانيد .\r\nمرويست كه عبّاد بصرى در طريق مكَّه معظَّمه زادها الله شرفا و تعظيما الى يوم القيامة ملاقات و دريافت شرف خدمت علىّ بن الحسين عليه السّلام نمود و گفت :\r\nيا علىّ بن الحسين ( ع ) ترك صعوبت جهاد با كفرهء لئام نموده اقبال و توجّه بشغل آسان حجّ بيت الله الحرام فرمودى و حال آنكه حضرت عزّ و جلّ به حضرت خاتم الرّسل در قرآن منزل گردانيد كه :\r\n","description":"","footnote":"","page_name":" 193 ","page_number":193},
  {"content":"\r\n* ( إِنَّ الله اشْتَرى مِنَ الْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ الله فَيَقْتُلُونَ وَيُقْتَلُونَ ) * « الى قوله » * ( وَبَشِّرِ الْمُؤْمِنِينَ ) * .\r\nدر اين آيه حضرت ربّ العالمين براى مجاهدين ثواب بسيار كه عبارت از دخول * ( جَنَّاتٍ تَجْرِي مِنْ تَحْتِهَا الأَنْهارُ ) * است مقرّر و معيّن گردانيد حضرت علىّ بن الحسين عليه السّلام فرمود كه : اگر ما جمعى را به نظر آريم كه جهاد با ايشان أفضل از حجّ بيت الله الحرام باشد بىشبه بيقين در آن وقت جهاد با آن أرباب انكار و عناد خواهيم كرد .\r\nغرض امام زين العابدين ( ع ) از اين كلام آنست كه ما را علم تمام به حقايق أحوال أنام زياده از شما و ساير خلق الله تعالى است .\r\nشخصى از حضرت امام زين العابدين عليه السّلام از نبيذ سؤال كردند آن حضرت ( ع ) فرمود كه : قوم بشرب آن مشغولند و گروه صلحا آن را حرام ميدانند پس شهادت آن جماعتى كه شهوات و مستلذّات دنيويّه وسيلهء شهادت و ايمان دفع و ترك نمودند أولى بقبول است از شهادت آن جمعى كه شهوات ايشان را بشهادت اسلام و ايمان جارى گردانيدند بلكه به وسيلهء مشتهبات دنيويّه اختيار اسلام و ايمان نمودند .\r\nعبد الله بن سنان از أبى عبد الله عليه السّلام روايت كند كه مردى به حضرت علىّ بن الحسين ( ع ) گفت : يا على فلانى ترا منسوب بضلالت و گمراهى و بدعت و بيراهى ميگرداند .\r\n\r\nحضرت امام ( ع ) فرمود كه : تو رعايت حقّ مجالست آن مرد نكردى زيرا كه حديث كه او در خفيه به تو نقل كرد تو در نزد ما عيان و بيان كردى و أداء حقّ ما ننمودى زيرا كه از برادرم سخن غيبت بما تبليغ نمودى و حال آنكه آن\r\n","description":"","footnote":"","page_name":" 194 ","page_number":194},
  {"content":"\r\nبرادر ميداند كه موت مدرك ما و ايشان و بعث محشر ما و ايشان در روز قيامة موعود ما و ايشان است و حضرت الله تعالى و تقدّس حاكم است ميان ما و ايشان .\r\nآنگاه فرمود كه : ايّاكم و الغيبه يعنى زنهار غيبت يكى نكنى بدرستى كه غيبت إدام سگهاى آتش دوزخ است .\r\nاى فلان بدان كه كسى كه عيب مردمان بسيار گويد همان شاهد است بر آنكه او مطالبهء عيوب به قدرى كه خودش به آن معيوب است مينمايد .\r\nو مرويست كه شخصى از آن امام الأنام عليه السّلام يعنى : امام زين العابدين ( ع ) سؤال كرد كه آيا سكوت أفضل است يا كلام ؟\r\nآن حضرت فرمود كه : هر يك از كلام و سكوت را اوقاتست پس اگر سكوت و كلام هر دو از آفات سلامت باشند پس كلام أفضل از سكوت است .\r\nشخصى گفت : يا ابن رسول الله ( ص ) در هنگام سكوت و كلام از آفات و ملام سالم و با سرانجام باشند اختيار كلام از سكوت بچه وجه بانجام و سر انجام باشد ؟\r\nحضرت امام زين العابدين عليه السّلام فرمود كه : خداى عزّ و جلّ هيچ پيغمبرى از أنبياء و أوصياء خود را مبعوث بسكوت نگردانيد بلكه تمامى آن أعيان را حضرت ايزد علَّام مبعوث بكلام و به تبليغ شرايع و أحكام گردانيد مع هذا هيچ أحدى سزاوار چنان سكوت و مستوجب ولايت ايزد منّان به سكوت و وقايت و صيانت نفس از بر آن بسكوت و اجتناب از سخط خداى سبحان بسكوت و وقايت بلكه همه اين أسباب بكلام بانصرام رسد يا تعديل قمر بآفتاب و سها به ماهتاب نميكنم زيرا كه توصفت تفضيل سكوت به كلام\r\n","description":"","footnote":"","page_name":" 195 ","page_number":195},
  {"content":"\r\nميكنى و صفت فضل كلام بسكوت نميكنى چنانچه بيّن و ظاهر است .\r\n\r\nاز امام الباطن و الظَّاهر أبى جعفر محمّد بن علىّ الباقر عليهم السّلام مرويست كه : چون امام السّعيد الشّهيد أبى عبد الله الحسين عليه السّلام شربت شهادت چشيد محمّد بن الحنفيّه كسى به خدمت علىّ بن الحسين ( ع ) فرستاد و گفت : مرا حرفيست با تو كه بخلوت بايد گفت :\r\nحضرت علىّ بن الحسين ( ع ) فرمود كه در هر زمانى كه اراده نمائى ميسّر است .\r\nچون محمّد بن الحنفيّه به خدمت آن امام البريّه حاضر گرديد گفت :\r\nيا ابن رسول الله رسول خدا صلَّى الله عليه و آله و سلَّم ميدانى كه وصيّت و امامت را بعد از خود براى علىّ بن أبى طالب ( ع ) و بعد از علىّ براى حسن عليه السّلام و پس از آن براى پدرت حسين ( ع ) مقرّر گردانيده بود و الحال ، پدرت مقتول شده و او كسى را وصىّ خود نگردانيد و من عمّ تو و هم فرزند پدر توام چون من در سنّ از تو أقدم و بأمير المؤمنين على ( ع ) أقربم و تو در حداثت سنّ و جوانى ، پس بر تو اطاعت و متابعت من لازم است بايد كه با من منازعه در وصيّت و مخالفت در امامت نكنى .\r\nحضرت علىّ بن الحسين ( ع ) فرمود :\r\nيا عمّ اتّق الله و لا تدّع ما ليس لك بحقّ انّى اعظك ان تكون من الجاهلين . اى عمّ من بپرهيز بخدايتعالى و چيزى كه حقّ تو نباشد دعوى آن نكنى و من ترا وعظ و نصيحت ميكنم از آنكه مبادا از جاهلان گردى .\r\nيا عمّ بدرستى كه پدرم صلوات الله عليه مرا وصىّ خود گردانيد و ولايت و امامت به من سپرد پيش از آنكه متوجّه عراق گردد و نيز در هنگام شهادت\r\n","description":"","footnote":"","page_name":" 196 ","page_number":196},
  {"content":"\r\nپيشتر از آنكه شهيد گردد به نصف ساعت مرا ولىّ عهد خود گردانيد و امامت امّت تسليم من نموده و اين سلاح رسول الله صلَّى الله عليه و آله و سلَّم است كه در نزد منست بايد كه در اين بابت تعرّض من نكنى كه من بنقصان عمرو پريشانى حال تو اى عمّ ميترسم .\r\nو ديگر آنكه حضرت ايزد تبارك و تعالى قسم ياد نمود كه وصيّت و امامت بجز در عقب حسين بن علىّ عليه السّلام و التّحيّه نگذارند و اگر تو اى عمّ خواهى كه حقيقت اين أمر بر تو بيّن و ظاهر گردد باتّفاق ما بنزديك حجر الأسود حاضر شو تا او را حكم درين مهمّ گردانم و از او سؤال اين حال از آن مطيع ايزد متعال نمائيم .\r\nحضرت امام محمّد باقر عليه السّلام ميفرمايد كه اين كلام در آن روز در ميان ايشان در مكَّه معظَّمه زادها الله تعظيما الى يوم القيام بود هر دو ايشان به پيش حجر الأسود آمدند .\r\nحضرت علىّ بن الحسين ( ع ) بمحمّد بن الحنفيّه گفت : يا عمّ اوّل تو ندا كن و از روى تضرّع و ابتهال از حضرت ايزد متعال سؤال نمائى كه آن سنگ را براى شهادت تو بنطق آرد ، بعد از آن سؤال از حقيقت حال خود نمائى .\r\nمحمّد بن الحنفيّه بفرموده عمل نموده از روى تضرّع و ابتهال از حضرت واهب حصول امانى و آمال خود را سؤال نمود و بعد از آن حجر را بمراد خود خواند حجر اجابت كلام محمّد در آن أمر ننمود .\r\nحضرت زين العابدين ( ع ) فرمود كه اى عمّ نه اگر تو وصىّ و امام أنام مىبودى هر آينه اجابت سخن و استدعاى تو در آن أمر مينمود .\r\n","description":"","footnote":"","page_name":" 197 ","page_number":197},
  {"content":"\r\nمحمّد بن الحنفيّه گفت : يا بن أخ بايد كه الحال تو سؤال نمائى و حجر را در باب ولايت و امامت خود بخوانى .\r\nحضرت علىّ بن الحسين ( ع ) آنچه مطلب و مراد او بود از حضرت ربّ - العالمين سؤال و استدعا نمود .\r\nپس آنگاه آن ولىّ الله فرمود كه : اى حجر بخدائى كه ترا ميثاق جميع پيغمبر و ميثاق تمامى أوصياء اولو الأمر و پيمان همگى بشر گردانيد تو ما را بلسان عربى روشن و به زبان واضح بيّن خبر ده از وصىّ و امام بعد از حسين ابن علىّ ( ع ) .\r\nدر آن دم آن حجر بأمر ايزد عالم بنوعى به حركت و اهتزاز آمد كه نزديك به آن بود كه از موضع و مقام زائل گشته آرام نگيرد .\r\nبعد از آن حضرت قادر سبحان آن را بنطق و بيان در آورد و به زبان عربى روشن و آسان گفت : بار خدايا وصيّت و امامت بعد از حسين بن على عليه السّلام حقّ علىّ بن الحسين بن علىّ بن أبى طالب ( ع ) و ابن فاطمه بنت رسول الله صلَّى الله عليه و آله و سلَّم است .\r\nچون محمّد بن الحنفيّه اين نوع شهادت از حجر الأسود در باب وصيّت و امامت علىّ بن الحسين عليه السّلام و التّحيّه مشاهدت نمود اقرار بولايت حضرت علىّ بن الحسين ( ع ) فرمود .\r\nپس آنگاه رجعت و انصراف به منزل خود نمود\r\n\r\nاز ثابت البنانى منقول و مرويست كه من با جماعت بصريان مثل أيّوب سجستانى و صالح المروى و عتبه الغلام و حبيب الفارسى و مالك بن دينار به راه كعبه معظَّمه به قصد حجّ بيت الله الحرام احرام بسته بوديم و بعد از قطع منازل و طىّ مراحل چون\r\n","description":"","footnote":"","page_name":" 198 ","page_number":198},
  {"content":"\r\nداخل آن مكان و محلّ شديم آب در آن موطن و مآب بغايت كم و ناياب بود و مردمان را از شدّت عطش بىتاب و در حيرت و اضطراب ديديم أهل مكَّه تفزّع و تضرّع بما نمودند و حجّاج نيز استدعا و التماس فرمودند كه ما بواسطهء ايشان طلب آب از حضرت وهّاب نمائيم چون بكعبه رسيديم و طواف خانهء واهب يگانه نموديم از كريم متعال از روى تضرّع و ابتهال و تخضّع و تخشّع أحوال التماس و سؤال اعطاى غيث بسكنهء آن محلّ فرموديم ايزد معبود اجابت و استدعاء ما ننمود و ما را در آن باب حيرت تمام روى نمود و به همان حال در كمال ملال بوديم ناگاه جوانى مكروب محزون كه أثر صلاح و رستگارى و سيماى فلاح و خشيت ايزد بارى ازو جنات أحوال او معلوم و مشحون بود و از گريه در قلق و اضطراب و از خوف عقاب بىتاب شده ليكن شروع در طواف كعبهء ملك الرّؤف نموده چون طواف خانه باتمام أشواط هفتگانه بانجام و انصرام رسانيد روى توجّه بسعادت و اقبال بجانب ما أرباب ارادت و أصحاب اطاعت آورد و گفت :\r\nيا مالك بن دينار و يا ثابت البنانى و يا ايّوب السّجستانى و اى صالح المروى و يا عتبة الغلام و يا حبيب الفارسى و يا سعد و يا عمر و يا صالح الأعمى و يا رابعه و يا سعدانه و يا جعفر بن سليمان ما گفتيم : لبّيك و سعد يك يافتى آنگاه فرمود كه : آيا در ميان شما كسى هست كه حضرت رحيم الرّحمن او را از روى مودّت و محبّت مهربان و خواهان باشد ؟\r\nگفتيم : اى جوان بر ما است دعا و التماس از حضرت مهيمن منّان و بر او است اجابة اعطا و احسان ، چون حضرت امام السّاجدين زين العابدين ( ع ) اين سخن از ما شنيد فرمود : كه شما از كعبه دور شويد كه اگر در ميان شما كسى ميبود كه حضرت واجب الوجود او را دوست ميداشت اجابت مينمود و شنيد كه ميگفت كه : اى سيّد و\r\n","description":"","footnote":"","page_name":" 199 ","page_number":199},
  {"content":"\r\nمالك من به آن محبّتى كه ترا با منست كه باعطاء و احسان آب باران اين تشنه لبان را سيراب گردانى .\r\nراوى گويد كه : هنوز آن برگزيدهء ايزد علَّام كلام باتمام نرسانيده بود كه باران مانند دهان مشك گشاده گشته روان شود ، از آسمان روان گرديد ثابت البنانى گويد كه : من گفتم : اى جوان محبّت حضرت قادر سبحان بشما چگونه دانستى كه ايزد تعالى را بمودّت خود قسم دادى ؟\r\nحضرت علىّ بن الحسين عليه السّلام فرمود كه : اگر حضرت واجب - الوجود مرا دوست نميداشت مرا خوشحال نميگردانيد چون من دانستم كه مرا دوست ميدارد لهذا واهب متعال را بمحبّت او نسبت به من استدعا و سؤال نمودم و حضرت ربّ العزّت نيز التماس مرا باجابت مقرون گردانيد و سكنهء اين مكان را سيراب و ريّان نمود .\r\nپس از آن ولىّ ايزد جبّار از ما استدبار فرمود و در آن حال انشاء اين مقال فرمود .\r\nشعر :\r\n\r\nمن عرف الربّ فلم تغنه\r\nمعرفة الرّب فهذا شقى\r\nما ضرّ في الطَّاعة ما ناله\r\nفي طاعة الله و ما ذا لقى\r\nما يصنع العبد به غير التّقى\r\nو العزّ كلّ العزّ للمتّقى\r\n\r\nچون اين كلمات بسمع ما و ياران رسيد حيرت در حقّ اخلاص او به حضرت ملك تعالى از حيّز بيان متجاوز گرديد كه يا ربّ اين جوان از كدام دودمان رفيع الشّأن و از كدام خاندان باشد در آن زمان از أهل مكَّه از حقايق ذات عاليشأن استعلام و استعلان نمودم گفتند اين علىّ بن الحسين بن\r\n","description":"","footnote":"","page_name":" 200 ","page_number":200},
  {"content":"\r\nعلىّ بن أبى طالب عليه السّلام است .\r\n\r\nو حضرت امام النّاطق جعفر بن محمّد الصّادق ( ع ) از پدرش امام محمّد الباقر ( ع ) و آن بزرگوار از پدرش علىّ بن الحسين ( ع ) و آن حضرت از آباى كرام عظام عليهم السّلام روايت كنند كه حضرت أمير المؤمنين على ( ع ) فرمود ما و أولاد ما أئمّهء دين و أوصياى سيّد المرسلين الى يوم الدّين خواهيم بود .\r\nو حضرت سيّد السّاجدين علىّ بن الحسين ( ع ) فرمود كه : ما أئمّهء مسلمين و حجج خداى تعالى بر تمامى مخلوقين و سادات مؤمنين و قادهء غرّ محجّلين و موالى أرباب دين و ما أمان أهل زمينيم چنانچه نجوم أمان - أهل آسماناند و بسبب وجود وافر الجود ما آسمان به غير دعايم و بنيان بر قرار و امان و مستحكم بمكانست و ساقط به زمين نگردد .\r\nو بنا تمسك السّماء أن تقع على الأرض و بوسيلهء ما زمين أهل خود را فرو نميبرد و به جهت ما باران از آسمان جارى و عيان گرديد .\r\nو بنا تمسك الأرض أن تميد بأهلها و بنا ينزل الغيث من السّماء و ينشر الرّحمه .\r\nو بواسطهء وجود و ذات فايض البركات ما نشر رحمت از آسمان به زمين و ظهور و فرج بركت از زمين به جهت سكنهء زمين گردد و اگر از ما كسى در زمين باقى نماند أثر از زمين نيز نميماند .\r\nبعد از آن فرمود كه : بيقين از روزى كه خداى تعالى آدم عليه السّلام را ايجاد نمود هرگز زمين از حجّت ربّ العالمين خالى نماند خواه ظاهر مشهور يا غايب مستور تا قيام قيامت و اقامت آن ساعت آن حجّت ربّ العزّت باقى در زمين و اگر حجّت در زمين موجود نبودى هرگز ايزد معبود معبود\r\n","description":"","footnote":"","page_name":" 201 ","page_number":201},
  {"content":"\r\nنشدى .\r\nو از أبى حمزهء الثّمالى منقول و مرويست كه أبو خالد كابلى گفت : كه من روزى به خدمت سيّد و مولاى خود علىّ بن الحسين زين العابدين عليه السّلام مشرّف شدم و گفتم : يا ابن رسول الله ( ص ) مرا خبر ده از سكنهء زمين كه طاعت و متابعت و مودّت و محبّت ايشان واجب و لازم بر تمامى أهل عالم است و بعد از رسول صلَّى الله عليه و آله السّلام اقتدا به آن بر أنام بأمر ايزد علَّام از فروض متحتّم است .\r\nآن حضرت فرمود : ما بدرستى كه اولى الأمرى كه حضرت ايزد داور ايشان را أئمّهء همگى و تمامى بشر گردانيده و طاعت و متابعت ايشان را بر جميع انس و جان واجب و عيان فرمود حضرت أمير المؤمنين على ( ع ) بعد ازو حسن و بعد از حسن عليه السّلام حسين ( ع ) پسران علىّ بن أبى طالب عليه السّلام پس از ايشان أمر ولايت و امامت منتهى به من گرديد .\r\nآنگاه ساكت شد من گفتم : يا سيّدى از حضرت أمير المؤمنين على ( ع ) بما رسيد كه آن حضرت فرمود كه : زمين خالى از حجّت أرحم الرّاحمين براى مخلوقين نميماند و شما انتهاى امامت و ولايت بذات فايض البركات خود نسبت داديد پس حجّت و امام امّت بعد از شما كه خواهد بود ؟\r\nحضرت علىّ بن الحسين ( ع ) فرمود كه : امام و حجّت بعد از من پسرم محمّد و نام او در تورات باقر مبقر علم و مظهر آنست ، و بعد از محمّد پسر او جعفر ( ع ) و نام مبارك او در نزد أهل آسمان صادق ( ع ) است .\r\nمن گفتم : يا سيّدى و مولائى اى صاحب و مالك من همگى و تمامى أئمّه صادقان و امناء حضرت ايزد منّانند .\r\n","description":"","footnote":"","page_name":" 202 ","page_number":202},
  {"content":"\r\nوجه تخصيص اين اسم به آن شبان چراست بايد كه از روى مرحمت و احسان براى اين بنده خاص خود بيان و عيان نمائى .\r\nآن حضرت ( ع ) فرمود كه : پدرم حكايت كرد از پدر بزرگوار خود حضرت علىّ ( ع ) گفت كه : حضرت رسول ايزد معبود فرمود كه : هر گاه فرزندم جعفر بن محمّد بن علىّ بن الحسين بن علىّ بن أبى طالب عليهم السّلام متولَّد گردد بايد كه او را بصادق مسمّى گردانيد زيرا كه ولد پنجم او كه أيضا مسمّى به جعفر است دعوى امامت نمايد و اين نوع جرأت بر حضرت ربّ العزّت از روى كذب فرمايد .\r\nپس او در نزد خداى وهّاب كذّاب و مرتاب و مفترى به حضرت خداى وهّابست و او مخالف حكم پدر و حاسد برادر اوست و اين آن كس است كه كشف ستر خداى تبارك و تعالى در هنگام غيبت ولىّ ايزد علَّام نمايد .\r\nپس آنگاه حضرت علىّ بن الحسين ( ع ) گريهء بسيار كرد و گفت : گوئيا من جعفر كذّاب را مىبينم كه طاغيان زمان خود را ترغيب و تحريص بر تفتيش أمر ولىّ الله تعالى كه غايب در حفظ و حمايت إله و محروس و در پناه بود مينمايد و متوكَّل را بحرم محترم پدر مكرّم از روى جهل و حرص گردد تا مطَّلع بولادت آن صاحب سعادت و مظفّر بر آن ولىّ ربّ العزّت شده او را بطمع ميراث پدر بقتل آرد و أخذ حقّ او به غير حقّ نمايد .\r\nأبو خالد گويد كه : من گفتم : يا ابن رسول الله ( ص ) اين أمر چنان خواهد شد كه شما فرموديد ؟\r\nگفت : آرى مرا به پروردگار قسم است كه اين مقدّمات در صحيفهء كه ذكر محن كه بر ما أئمّة الهدى عليهم السّلام جارى و سارى خواهد شد ،\r\n","description":"","footnote":"","page_name":" 203 ","page_number":203},
  {"content":"\r\nمكتوب و مرقوم است كه بعد از حضرت رسول آخر الزّمان به ما چنين و چنان شدايد و محن واقع و عيان خواهد شد .\r\nأبو خالد روايت كند كه من به آن حضرت عرض نمودم كه : يا ابن رسول الله ( ص ) بعد از آن أحوال آن أعيان در جهان بچه نوع انجام و انصرام خواهد يافت ؟\r\nحضرت سيّد السّاجدين امام زين العابدين ( ع ) فرمود كه : أيّام امامت و ولايت ممتدّ بأيّام غيبت ولىّ حضرت ايزد داور امام ثانى عشر از از أوصياى حضرت پيغمبر صلَّى الله عليه و آله و سلَّم گردد و همين أعيان بعد از نبىّ الانس و الجانّ أئمّه و هدات تمامى خلقاناند .\r\nآنگاه حضرت ولىّ الله علىّ بن الحسين ( ع ) فرمود كه : يا أبا خالد أهل زمان غيبت آن ولىّ ربّ العزّت كه قائل بامامت و منتظر ظهور آن صاحب سعادتاند بهترين أهل زمان و أفضل آن خلقانند زيرا كه قادر سبحان اعطاى عقول و أفهام و معرفت بايشان از روى مرحمت و احسان چندان نمود و أسباب غيبت آن امام الامّة را بنوعى بر ايشان واضح و عيان فرمود كه غيبت آن حضرت در پيش امّت آن وقت بمنزلت مشاهدت و رؤيت است و آن شيعيان و محبّان ما را حضرت واجب تعالى در آن بمنزلهء مجاهدان و غازيان در - خدمت رسول ايزد منّان بسيف و سنان گردانيد و اين جماعت مخلصان به حقّ و شيعيان ما از روى صدقند و اين طايفهء أعيان قائل بدين خداى تعالى بسرّ و آشكارا و بعلانيت و خفا در تمامى صباح و مساءاند .\r\nبعد از آن علىّ بن الحسين ( ع ) فرمود كه : انتظار فرج در ايّام شدّت أرباب بليّت را از أعظم فرج است بيگمان و شبهت .\r\n","description":"","footnote":"","page_name":" 204 ","page_number":204},
  {"content":"\r\n\r\nو باسناد مقدّم مذكور از حضرت علىّ بن الحسين عليه السّلام مروى و منقول است در تفسير آيهء قول حضرت ايزد وهّاب * ( وَلَكُمْ فِي الْقِصاصِ حَياةٌ يا أُولِي الأَلْبابِ ) * .\r\nيعنى : اى امّت سيّد البريّات شما را در قصاص حيات است زيرا كه چون شخصى ارادهء قتل كسى نمايد بعد از آنكه عالم و عارف و شاهد ، و واقف گردد كه اگر او آن كس را بقتل رساند البتّه وارث مقتول آن قاتل را به قصاص مورث خود مقتول ميگرداند بىشبهه در آن حال جرأت و اقبال بقتل آن بندهء ايزد متعال ننمايد و بواسطهء همين از قتل بلكه از ارادهء آن باز آيد پس در اين حال كه آن شخص از ترس قصاص ترك قتل نمود اين كفّ از قتل موجب حيات دو بندهء عزّ و جلّ گرديد يكى جانى و ديگر مجنىّ عليه ، بلكه وسيلهء حيات غير اين دو كس از ساير بندگان خداى تعالى و تقدّس است زيرا كه مردمان چون بدانند كه اگر اقدام بقتل خلقان نمايند بموجب أمر قادر سبحان قصاص واجب و عيان گردد در آن زمان بىشبهه و گمان جرأت بر آن ننمايند .\r\n* ( يا أُولِي الأَلْبابِ ) * ، يعنى : اى صاحبان عقول .\r\n* ( لَعَلَّكُمْ تَتَّقُونَ ) * ، يعنى : وجوب قصاص محض بواسطهء تقوى و رستگارى و نجات از شدّت عذاب ايزد بارى است .\r\nپس آنگاه حضرت امام الامّه زين العابدين عليه السّلام و التّحيّه فرمود كه : اى بندگان حضرت ايزد منّان اين قصاص قتل شما براى آن كسى است كه او را در دار دنيا بقتل رسانيد و روح آن بندهء واهب سبّوح را فانى گردانيد و چون شما را در عوض قصاص كنند تحمّل كه در آخرت شما را از آن\r\n","description":"","footnote":"","page_name":" 205 ","page_number":205},
  {"content":"\r\nطلب و بازخواست نكنند .\r\nآيا دوست داريد كه شما را مخبر و مطَّلع گردانم به چيزى كه آن أعظم از قتل و آنچه حضرت عزّ و جلّ بر قاتل واجب و لازم گردانيد از آنچه آن أعظم از اين قصاص است .\r\nآن جماعت گفتند : بلى يا بن رسول آخر الزّمان اين كلمات مرحمت و احسان است .\r\nحضرت علىّ بن الحسين عليه السّلام فرمود : أعظم از اين قتل آنست كه بسبب آن به حال اين محبّان و شيعيان بقتل آرند كه أصلا آن منجرّ نگردد ، بعد از آن آن را زندگى نيايد .\r\nحضّار مجلس بهشت آثار گفتند : يا بن نبىّ المختار آنچه آن أعظم از قتل انسان و قصاص ايشان كدام است .\r\nحضرت علىّ بن الحسين عليه السّلام فرمود كه : آن گمراهى از ادراك نبوّت حضرت رسالت پناهى است و اضلال از ولايت علىّ و آل عليهم سلام الله الملك الفعّال و سلوك مسلك غير سبيل حضرت ذو الجلال و عادى گردد بوسيلهء اتّباع طريق أعداء علىّ عليه السّلام و قايل بامامت آن عاديان لئام و دفع حقّ علىّ عليه السّلام نموده منكر فضل آن ولىّ عزّ و جلّ گردد و آن را اعطا به اعداى آن حضرت نمايد و أصلا باك از آن نداشته باشد و تعظيم دشمن آن ولىّ حضرت مهيمن را دوست داشته باشد پس اين كشته شدن در آن عالم باعث تخليد مقتول در نار جهنّم است زيرا كه جزاى آن قتل پيوسته خلود و ابود در آتش دوزخ است .\r\nو از حضرت أبو محمّد الحسن بن علىّ العسكرى عليه السّلام مروى و\r\n","description":"","footnote":"","page_name":" 206 ","page_number":206},
  {"content":"\r\nمنقول است كه : مردى با خصم خود به خدمت حضرت علىّ بن الحسين عليه السّلام آمده گفت : يا بن رسول الله اين مرد پدرم را بقتل آورد .\r\nحضرت سيّد السّاجدين امام زين العابدين ( ع ) از مدّعى عليه حقيقت آن استعلام نمود آن كس اعتراف بقتل پدر مدّعى فرمود در حال آن ولىّ ايزد متعال بر او قصاص و قتال واجب و لازم بناء على اقراره گردانيد و بعد از آن از مدّعى قود سؤال عفو از قتل مدّعى عليه نمود و فرمود كه : چون عفو او موجب بسيارى ثواب و أجر از حضرت عزيز وهّابست أنسب آنست كه تو از قتل او درگذرى و نفس او را بمعرض تلف نيارى .\r\nنفس مدّعى عليه به كلام عفو راضى و خوشحال نگرديد .\r\nحضرت علىّ بن الحسين ( ع ) در آن حال روى به آن ولىّ دم يعنى مدّعى كه مستحقّ از طرف از براى قصاص بود آورده گفت : اگر اين مرد را بر تو فضل و حقّ باشد بايد كه بخاطر آرى و اين جنايت را به او بخشى و او را بوسيلهء آن حقّ نكشى و طلب مغفرت اين گناه او از حضرت آله نمائى و او را به اين جرايم عفو فرمائى .\r\nآن مرد گفت : يا بن رسول الله ( ص ) او را بر من حقّ است لكن آنقدر نيست كه از واسطهء آن او را عفو نمايم و خون والد خود طلب نفرمايم .\r\nحضرت امام زين العابدين عليه السّلام فرمود كه : از او چه ميخواهى گفت : يا ابن رسول الله صلَّى الله عليه و آله و سلَّم اگر ارادهء شما باشد كه من به همان حقّ قليل او با او مصالحه بديت كنم و از قتل او درگذرم من نيز صلح كردم و عفو او نمودم .\r\nحضرت علىّ بن الحسين عليه السّلام فرمود كه : حقّ او در ذمّهء شما\r\n","description":"","footnote":"","page_name":" 207 ","page_number":207},
  {"content":"\r\nچيست ؟ گفت : يا ابن رسول الله ( ص ) تلقين توحيد خداى مجيد و نبوّت حضرت رسول لازم التّمجيد ( ص ) و تعليم امامت علىّ بن أبى طالب ( ع ) و أئمّهء معصومين عليهم سلام الملك الحميد بما نمود .\r\nعلىّ بن الحسين ( ع ) فرمود كه : اين وفا و كفايت به خون پدرت به اعتقاد تو نميكند .\r\nو الله بخداى عالم مرا قسم است كه اين تلقين و تعليم أعيان دين قويم و آداب شريعت مستقيم سواى خون أنبياى مرسلين و أئمّهء معصومين صلوات الله عليهم أجمعين وفا و كفايت بدماء تمامى أهل زمين از أوّلين و آخرين اگر مقتول شوند مينمايد ليكن وفا بدماء أنبياء و أئمّة الهدى عليهم السّلام نكند\r\n\r\nو از حضرت امام الباطن و الظَّاهر محمّد بن علىّ الباقر عليهم السّلام منقول و مرويست كه محمّد بن شهاب الزّهرى داخل دولتسراى حضرت علىّ بن الحسين ( ع ) شد و بشرف بساطبوسى آن حضرت مشرّف گشته ليكن با كمال حزن و اندوه بود .\r\nحضرت علىّ بن الحسين عليه السّلام چون او را بدان حال مشاهدت نمود و فرمود كه : يا فلان چرا مغموم و مهمومى ؟\r\nگفت : يا بن رسول الله صلَّى الله عليه و آله و سلَّم غم و همّ و اندوه و ألم بر من متابع و متوالى گرديد بواسطهء آنكه مرا ممتحن گردانيد بجمعى كه حسّاد نعمت من و طامعان مال من از آن جماعت كه از ما اميدواريها ميداشتند ، و من نيكوئيها نسبت بايشان كردم و از آن جماعت گمان خوبى و احسان داشتم ظنّ من خلاف واقع بود و به غير آزار از آن طايفه أمر ديگر متصوّر شود .\r\n","description":"","footnote":"","page_name":" 208 ","page_number":208},
  {"content":"\r\nحضرت علىّ بن الحسين ( ع ) فرمود كه : يا فلان حفظ لسان در حقّ اخوان باعث صيد دلهاى ايشان و مالكيت آن محبّان است .\r\nزهرى گفت : يا بن رسول الله ( ص ) من نيكوئى بايشان آنچه از دست و زبان مىآيد تقصير در آن ننمودم .\r\nسيّد السّاجدين عليه السّلام فرمود : هيهات ، هيهات ، زنهار زنهار ، عجب بنفس خود راه ندهى و متكلَّم بكلام نگردى كه چون بدلهاى مردمان رسد انكار تو بر ايشان واجب و لازم گردد و اگر ترا أحيانا عذر آن كلام باشد بسا كه هر كس آن عذر ترا نشنود و ترا قدرت و امكان نيست كه آن عذر را برّ و بحر بشنوانى .\r\nاى زهرى هر گاه عقل كسى در باب مقدّمه كامل نباشد و بحقيقت آن چيز كما ينبغى و يليق نرسد يقين كه هلاكت آن كس در آن أمر بغايت سهل و آسان است .\r\nيا زهرى نه طريق زيست و سلوك در ميان مسلمانان آنست كه همگى ايشان را بمنزلهء اهل بيت و خويشان خود شمرى ، پيران ايشان را به منزلهء پدر دانى و جوانان ايشان بجاى فرزند خود قياس كنى و جمعى كه در سنّ با تو شريك و سهيم باشند آنها را برادران خود دانى تا در طريق سلوك در نمانى و هر گاه بمتابعان حضرت رسول صلَّى الله عليه و آله و سلَّم به اين نوع سلوك كنى پس بكدام طايفه از اين مردم راضى بتعدّى و ظلم گردى ، و خوشحال بنفرين و دعاى بد و ستم كدام جماعت از اين مردم شوى ، و كدام طايفه را هتك ستر ايشان كنى .\r\nيقين كه هر گاه ايشان بمنزلهء پدر و برادران و فرزندان باشند هرگز\r\n","description":"","footnote":"","page_name":" 209 ","page_number":209},
  {"content":"\r\nراضى بسلوك خلاف رضاى ايشان نگردى و اگر شيطان بعرض تو رساند كه تو أفضل از ساير مسلمانان أهل قبله در معرفت و ايمان خواهى بود ، پس بايد كه نظر به حال هر يك از أهل قبله نمائى اگر آن كس از تو بزرگتر باشد پس بگوئى كه آن بندهء ايزد سبحان چون در عمل صالح و ايمان سبقت به من دارد پس او بيقين از من بهتر خواهد بود و اگر او در سنّ از تو أصغر باشد كه بنفس خود گوئى كه من به آن بنده الهى در معاصى و ملاهى و گناه و روسياهى سابقم پس بواسطهء اين همين بنده أرحم الرّاحمين از من بهتر خواهد بود .\r\nو اگر در سنّ برابر تو باشد بايد كه بنفس خود گوئى كه من در گناه خود مقيم و در گناه او بشكّ چرا يقين را بشكّ بگذارم و آن را به عمل نيارم .\r\nو اگر جميع مسلمانان را در تعظيم و توقير و تكريم و تبجيل خود راغب و تحريص نمائى ، پس بگوئى كه اين فضل و احسان از توجّه و مرحمت واهب بىامتنان است كه آن جماعت نسبت بشما ظاهر و عيان كردند و اگر از اين جماعت آزار و جفا و انقباض و ايذا از سرا پا بينى آن را از وزر و خطاياى خود دانسته كه به آن مؤاخذ گشتى بدرستى كه تو اگر آنچه من گفتم عمل نمائى حضرت عزّ و جلّ اين أمر را به تو سهل و يسير و عيش ترا بغايت خوش و قرير گرداند .\r\nبايد كه أصدقاء خود را بسيار و أعداء را كم و خوار گردانى و از ترحّم كه بمردم نمودى خوشحال باشى و از آنكه كسى به تو جفا كرده باشد و تو مكافات به جفا نكرده باشى در تأسّف و بدحالى نباشى .\r\nاى زهرى بدان كه أكرم و أسخى مردمان بمعشر مردمان آن كسى است\r\n","description":"","footnote":"","page_name":" 210 ","page_number":210},
  {"content":"\r\nكه خير ايشان بساير خلقان فايض و رايگان باشد و حال آنكه آن كسى از تمامى مردمان مستغنى باشد و محتاج نباشد و سخىترين مردمان بعد از او بمردمان آن كس است كه از مردم اظهار استغناء نمايد هر چند محتاج به ايشان باشد ، زيرا كه أرباب ثروت و منال و مخلَّفات تركهء أموال خود را در عقب خود گذارند چون كسى مزاحمت به حال و مآل ايشان نرساند أهل دنيا آن كس را نسبت بجود كريم دانند و بر كسى كه مزاحمت بمال و مخلَّفات متعقّبه ايشان برساند بلكه آن كس ايشان را به آن مال ممكَّن و مسلَّط گرداند ، آن شخص در نزد ايشان أعزّ خلايق و أكرم بندگان ايزد خالق است .\r\nو باسناد متقدّم ذكره از سلطان سرير قضا امام علىّ بن موسى الرّضا عليه السّلام منقول و مرويست كه آن حضرت فرمود كه : حضرت علىّ بن الحسين ( ع ) گفت : اگر شما شخصى را ببينيد كه سلوك او خوب و مرغوب و صفت و سيرتش محبوب بود و از پارسائى مسارعت در نطق و بيان ننمايد و خضوع و خشوع در عبادات خالق البريّات و در حركات در ميان مردمان نمايد بايد كه شما مغرور به آن و فريفته ايشان نشويد زيرا كه أكثر مردمان كه ايشان را دست به زخارف و باقى مشتهيات دنيا و ركوب محارم و مستلذّات ما فيها نيست به غير نيّت و صورت او بدل و او خايف و بد دل گردد ، پس آن شخص دين را در ميان خلقان مانند آلت صيد آهو گرداند و أمثال اين جماعت پيوسته مختلّ أحوال مردمان و وسيلهء فسق و معصيت ايشانند زيرا كه ضعف و عدم قدرت از تمكَّن و تصرّف مال حرام باعث منع و زجر مردمان از آنست پس هر گاه شما جمعى را ببينيد كه آن جماعت احتراز و اجتناب بعزّ منع و ابرام مينمايند بايد كه شما مغرور و فريفته آن نشويد .\r\n","description":"","footnote":"","page_name":" 211 ","page_number":211},
  {"content":"\r\nبدرستى كه شهوات و دواعى نفس هر كس از خلايق خالق أقدس - مختلف است بسا كسى كه چشم از مال حرام بردارد اگر چه آن بسيار باشد ليكن نفس آن شخص متحمّل فضايح و قبايح ديگر شود .\r\nپس اگر چه از آن محترز و مجتنب است ، امّا به اين امور قبيحه ملوّث و به أفعال مرتكب است .\r\nو اگر بينيد كه از آن نيز اجتناب كند باز مغرور نشويد تا آنكه نظر بعقده عقل او نمائيد بسا باشد كه ترك جميع ملاهى و معاصى نمايد امّا نه از روى عقل تمام و فراست لا كلام پس بسا باشد كه آنچه مفسد او باشد او جاهل آن بود در اين حال آنچه فساد او نمايد بواسطهء جهالت و نادانى او بسيار - بسيار بيشتر است از آنچه مصلح او بعقل و جهد اوست .\r\nو اگر عقل او را متين و محكم و فراست او را استوار و مستحكم دانيد بايد كه مغرور و فريفته نشويد تا آنكه نظر كنيد كه آيا هوا و هوس او بر عقل او غالب است يا عقلش بر هوا متغلَّب و أيضا نظر بر محبّت و مودّت بر رياست و حكومت باطله دنيا و بر عدم ميل و زهد او از زخارف اين سرا و ما فيها نمائيد زيرا كه جمع هستند از مردمان كه ايشان خسر الدّنيا و الآخره‌اند .\r\nو اين جماعت ترك دنيا براى دنيا كردند و لذّت رياست باطلهء عاجله را أفضل از لذّت أموال و نعمت مباحه آجله ميدانند .\r\nپس ترك نعم آخرت همگى بواسطهء رياست باطله اين جهانى از روى جهل و نادانى نمايند ، تا آنكه اگر با جدّى ايشان گويد :\r\n* ( اتَّقِ الله أَخَذَتْه الْعِزَّةُ بِالإِثْمِ فَحَسْبُه جَهَنَّمُ وَلَبِئْسَ الْمِهادُ ) * آن كس را مخبط عشوا گويند و حال آنكه او را اوّل طلب باطل او با بعد غايت خسارت\r\n","description":"","footnote":"","page_name":" 212 ","page_number":212},
  {"content":"\r\nكشد ، و چون مدام در طلب أمر باطل نافرجام باشد حضرت پروردگار علَّام او را كشاند به چيزى كه او قدرت طغيان از آن نداشته باشد .\r\nو آن ضالّ در آن حال آنچه ايزد متعال حرام گردانيد حلال داند و حلال را حرام گرداند و همان كه رياست باطلهء دنيويّه براى او سلامت ماند او أصلا باك از ترك و فوت آداب دين و ملَّت ندارد زيرا كه او اختيار شقاوت به واسطهء دنيا كرده .\r\nأولئك الَّذين * ( غَضِبَ الله عَلَيْهِمْ وَلَعَنَهُمْ وَأَعَدَّ لَهُمْ ) * عذابا مهينا .\r\nليكن مرد تمام و نيكو در معرفت و شناخت حضرت لا آله الَّا هو و مطيع أوامر و نواهى رسول او آن مرد است كه هواى خود را تابع أمر خداى تعالى و قواى خود را مبذول رضاى حضرت خالق البرايا گرداند و ذلَّت را با حقّ أقرب به عزّ أبد از عزّت أمر باطل هر چند بيحدّ بود داند و عالم و عارف و شاهد و واقف شود به آن كه متحمّل قليل از ضرّاء و شدايد آلام دنيا .\r\nالبتّه مؤدّى بجلايل عقبى و دوام آن از مزاياى انعام حضرت ايزد علَّام گردد و در آن سراى أبد كه أصلا منقطع و متبدّد نگردد .\r\nو نيز بداند كه اگر تابع هوا و هوس و مشتهيات نفس گردد از كثرت شرّ او آنچه ملحق و مختصّ آن كس شود بىشبهه و ارتياب او را مؤدّى گرداند به عذاب حضرت مالك الرّقاب كه آن را أصلا انقطاع و زوال در هيچ باب نباشد .\r\nپس اين مرد مردى نيكو و در علم و حال و معرفت و كمال متفرّد است به اين مرد متمسّك و مترجّى و البتّه شما نسبت به او تشبّث و اقتداء به پروردگار توسّل و اقتفاء نمائيد ، زيرا كه دعاى او ردّ و طلبش از حضرت ايزد أحد - مستردّ نگردد .\r\n","description":"","footnote":"","page_name":" 213 ","page_number":213},
  {"content":"\r\nو بر عارف نكته‌دان واضح و عيان و لايح درخشان است كه اين صفات مذكوره امّهات صفات كلامى دين و عرفاى صدق و يقين است ، و سالك مسالك شريعت و طريقت را رعايت اين صفات كامله از مفترضاتست .\r\n","description":"","footnote":"","page_name":" 214 ","page_number":214},
  {"content":"\r\n\r\nذكردر بيان احتجاج أبى جعفر محمّد بن علىّ الباقر عليهما السّلام بر جمعى از خوارج و غيره\r\nمحمّد بن مسلم از حضرت ولىّ ايزد قادر أبى جعفر محمّد بن علىّ الباقر ( ع ) روايت كند كه آن حضرت ( ع ) در تفسير آيهء كلام ايزد بصير قوله تعالى :\r\n* ( وَمَنْ كانَ فِي هذِه أَعْمى فَهُوَ فِي الآخِرَةِ أَعْمى وَأَضَلُّ سَبِيلًا ) * فرمود :\r\nهر كرا دليل بر خلق سماوات و أرضين و اختلاف ليل و نهار و دوران فلك بآفتاب و ماهتاب و باقى آيات عجيبه و علامات غريبه نباشد بر آنكه در وراء اين صنايع مكنونات و بدايع مصنوعات امريست كه آن أعظم از هر يك آن - صنايع بديعه و بدايع عجيبه است پس او در آخرت أعمى است آن حضرت فرمود كه :\r\nچون او اين مصنوعات را بمعاينه نبيند أعمى و أضلّ سبيل است .\r\n","description":"","footnote":"","page_name":" 215 ","page_number":215},
  {"content":"\r\nنافع بن أزرق از آن ولىّ ايزد خالق داور يعنى أبى جعفر محمّد الباقر عليه السّلام سؤال نمود و گفت : يا بن رسول الله صلَّى الله عليه و آله و سلَّم مرا خبر ده از خداى عزّ و جلّ از چه وقت و چه محلّ بود حضرت أبى جعفر عليه السّلام فرمود كه : كدام وقت و زمان بود كه ايزد منّان نبود تا من ترا خبر دهم كه از كدام وقت ربّ العزّت و ذات منزّه لم يزل و لا يزال ايزد متعال فرد صمد كه أصلا أخذ صاحب و ولد ننموده و ننمايد پيدا شد .\r\nعبد الله بن سنان از پدرش روايت كند كه من به خدمت حضرت أبا جعفر محمّد الباقر ( ع ) حاضر شدم در همان دم مردى از خوارج بنزد آن ولىّ ايزد عالم آمد و گفت : يا أبا جعفر ( ع ) شما عبادت و بندگى كدام چيز به تقديم ميرسانيد ؟\r\nآن حضرت فرمود كه : بندگى خداى تعالى مينمايم .\r\nآن مرد گفت : او را ديدى ؟\r\nامام أبو جعفر ( ع ) فرمود : بلى امّا بمشاهدهء عيون و أبصار دل حضرت مهيمن عزّ و جلّ را بحقايق ايمان و أنوار آن مىبينند ذات حضرت خالق جنّ و ناس شناخته بقياس و مدرك بحواسّ و مشابه به هيچ أحدى از ناس نگردد بلكه موصوف بآيات و مشهور و معروف بدلالات بىشبهه و التباس است ، جور در حكم قادر عالم و تعدّى در أمر غنىّ سالم نيست اينست خداى * ( لا إِله إِلَّا هُوَ ) * كه خدائى جز او نيست .\r\nچون آن مرد از آن ولىّ بيچون اين كلمات استماع نمود از خدمت او بيرون شد و گفت : كه * ( الله أَعْلَمُ حَيْثُ يَجْعَلُ رِسالَتَه ) * يعنى حضرت ايزد علَّام أعلم أعدل است به وضع و قرار بر چيزى بمحلّ كه لايق و سزاوار آن چيز به حكم\r\n","description":"","footnote":"","page_name":" 216 ","page_number":216},
  {"content":"\r\nواحد غفّار عزيز است چنانچه أمر رسالت و حكم ولايت را در سلسلهء محمّد و أوصياى آن رسول مختار مقرّر و پايدار گردانيد .\r\n\r\nو أيضا محمّد بن مسلم از حضرت أبى جعفر محمّد بن علىّ الباقر عليهم السّلام روايت كند كه آن حضرت در صنعت حضرت آله فرمود كه : واجب تعالى و أحد و صمد و أحدىّ المعنى است و او را معانى بسيار مختلفه بموجب عقل و رويّت نيست .\r\nمن گفتم : فداى تو گردم بدرستى قوم از أهل عراق را گمان در حقّ قادر على الاطلاق چنانست كه سميع نه به غير آلت سميع و بصير نه به غير آلت بصر است ، يعنى الله تعالى سميع است به عين آنچه شنيده شود و بينا است به عين آنچه ديده شود .\r\nآن حضرت گفت : دروغ ميگويند و آن جماعت ملحدانند كه تشبيه ذات خداى تعالى ببعضى أشياء نمودند و ميگويند كه خداى قدير سميع و بصير است بمعنى آنكه سميع است به آنچه بينيد و بصير است به آنچه به آن شنويد .\r\nمن گفتم : يا بن رسول الله ( ص ) گمان ايشان چنانست كه حضرت ايزد منّان بصير است به آنچه بعقل در آيد .\r\nآن حضرت فرمود : كه خداى تعالى ازين صفت منزّه و مبرّاست ، زيرا كه آنچه متعقّل گردد آن براى كسى است كه بصفات مخلوقين باشد و حضرت الله تعالى متّصف به اين صفات نيست .\r\n\r\nبمعنى أصحاب ما روايت كردند كه عمرو بن عبيد به خدمت محمّد بن علىّ الباقر ( ع ) حاضر شد و گفت فداى تو گردم قول خداى عزّ و جلّ : * ( وَمَنْ يَحْلِلْ عَلَيْه غَضَبِي فَقَدْ هَوى ) * آن غضب كدامست ؟\r\n","description":"","footnote":"","page_name":" 217 ","page_number":217},
  {"content":"\r\nآن حضرت فرمود كه : آن عبارت از عذابست يا عمرو زيرا كه غضب از صفات مخلوقين است ، و چون چيزى به كسى رسد كه او را از طبيعت جبلَّى برهاند و مغيّر به حالت ديگر گرداند آن را غضب گويند .\r\nپس كسى كه زعم او چنان باشد كه رضا و غضب به غير حال ذات ايزد متعال به حال ديگر گردد و از آن حال رضا بغضب و غضب برضا منتقل گردد چه اگر ربّ العالمين موصوف بصفت چنين گردد پس بيقين ذات أرحم - الرّاحمين متّصف بصفات مخلوقين شود .\r\nو از أبى الجارود مرويست كه : حضرت أبو جعفر ( ع ) فرمود كه : هر گاه من بواسطهء شما حديث و حكايت كنم به چيزى بايد كه از من سؤال آن از كتاب ايزد سبحان نمائيد .\r\nبعد از آن فرمود كه : حضرت رسول واجب الوجود نهى از قيل و قال و فساد مآل و كثرت سؤال از بسيارى امانى و آمال نمود .\r\nپس شخصى گفت : يا ابن رسول الله ( ص ) حضرت عزّ و جلّ اين در كتاب ايزد لم يزل در كجا است ؟\r\nآن حضرت فرمود كه : اين در آيهء : * ( لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ ) * .\r\nو در محلّ ديگر عزّ و جلّ ميفرمايد كه : * ( لا تُؤْتُوا السُّفَهاءَ أَمْوالَكُمُ الَّتِي جَعَلَ الله ) * .\r\nو در جاى ديگر فرمود كه : * ( لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ ) * .\r\n\r\nو از أبى الياس چنان مرويست كه من از حضرت أبا جعفر محمّد الباقر عليه السّلام از معنى قول خداى تعالى و أيّده بروح منه استعلام و استفهام\r\n","description":"","footnote":"","page_name":" 218 ","page_number":218},
  {"content":"\r\nنمودم آن حضرت فرمود كه : روح مخلوقيست حضرت خالق آن را بحكمت خود در حضرت آدم و عيسى خلق و ايجاد فرمود .\r\nمحمّد بن مسلم از حضرت أبو جعفر محمّد الباقر عليه السّلام سؤال از قول خداى متعال : * ( وَنَفَخْتُ فِيه مِنْ رُوحِي ) * نمود كه يا ابن رسول الله ( ص ) اين نفح روح به حكم حضرت ايزد سبّوح بچه نوعست ؟\r\nآن حضرت فرمود كه : بدرستى كه روح متحرّك بتدريج است و او را به واسطهء آن روح گويند كه آن مشتقّ از ريح است و روح را اخراج از ريح بواسطهء آن كردند كه روح را انس از ريحست .\r\nو امّا وجه آنكه حضرت ايزد أقدس اضافهء روح بذات مقدّس خود كرد آنست كه روح آدم و عيسى را از ساير أرواح اصطفاء و اختيار نمود ، چنانچه خانهء از خانها را برگزيده و اختيار فرمود و گفت بيتى و بيكى از رسول مرسل خود گفت : كه خليل من و هر چه مانند آنست و همهء اينها مخلوق و مربوب و مدير بخضوعست .\r\nو از أبى القاسم مروى و منقول است كه من از حضرت أبا جعفر محمّد الباقر عليه السّلام سؤال نمودم كه يا ابن رسول الله ( ص ) .\r\nدر بعضى روايت واقع است كه خداى عالم خلق و ايجاد آدم ( ع ) بر صورت خود نمود مگر حضرت واجب الوجود را صورت و صنعت خاصّه بود كه تا آدم بر آن صورت و هيبت مخلوق و موجود شود و آن كدام صورت خواهد بود ؟\r\nآن حضرت فرمود : آن صورت محدثه مخلوقه است كه خداى تعالى بعد از ايجاد و اصطفاء و اختيار آن از ساير صور مختلفهء الأعيان نمود و آن را اضافه بنفس أقدس خود فرمود چنانچه كعبه و روح را بذات مقدّس خود مضاف\r\n","description":"","footnote":"","page_name":" 219 ","page_number":219},
  {"content":"\r\nگردانيد و گفت : بيتى و در جاى ديگر فرمود : كه * ( نَفَخْتُ فِيه مِنْ رُوحِي ) * و أمثال اين بسيار است .\r\n\r\nو از عبد الرّحمن بن عبد الله الزّهرى منقول و مرويست كه : در سالى كه هشام بن عبد الملك ارادهء حجّ بيت الله الحرام نمود در هنگام كه داخل مسجد الحرام ميشد تكيه بر دست غلام خود سالم نموده بود در آن حال ولىّ ايزد متعال حضرت محمّد بن علىّ بن الحسين بن علىّ عليهم سلام الله الواحد الفعّال در مسجد ايزد علَّام نشسته بود چون سالم آن امام أهل عالم را ديد در همان دم بمولاى خود گفت : يا أمير المؤمنين اين است محمّد بن علىّ بن الحسين ( ع ) .\r\nهشام گفت : همين است كه أهل عراق مفتون و فدوى او باشد ؟\r\nاى سالم بنزد او رو و بگوى أمير المؤمنين ميگويد كه چه چيز است آنكه مردم در روز قيامت و در وقت حساب و كتابت مشتغل بأكل و شرب آن گردند تا آن وقت كه در ميان ايشان حكم بجنان يا بدخول نيران شود ؟\r\nچون سالم پيغام هشام به آن امام عليه السّلام رسانيد در همان ساعت آن امام الامّه باقبال و سعادت فرمود كه آن در وقت و زمانى است كه جنّ و بشر در آن محشر بأمر ايزد أكبر كه بر مثال فرضه زمين پاك بلا احجار كه در آن فواكه و أثمار عيون و أنهار بسيار ظاهر و آشكار باشد حاضر شوند و در آن مأكل و مشرب أكل و شرب نمايند تا آنكه ايزد وهّاب از كتاب و حساب فارغ گردد .\r\nچون سالم بعد از استماع جواب امام ( ع ) بنزد هشام آمده پيغام او را مجاب گردانيد هشام ديد كه آن خلاصهء دودمان سيّد البشر در كلام برو\r\n","description":"","footnote":"","page_name":" 220 ","page_number":220},
  {"content":"\r\nمظفّر است در همان أثر از روى اضطرار و تحيّر گفت : الله أكبر اى سالم مراجعت بنزد أبا جعفر محمّد بن علىّ الباقر ( ع ) نمائى و از او استعلام و استفهام فرماى كه در آن روز در آن محلّ چه چيز آن مردم را از شرب و أكل معطَّل گرداند ؟\r\nچون كرّهء ثانيه سالم غلام هشام به خدمت آن امام الأنام پيغام گذارد و آن حضرت فرمود كه : گرفتارى مردمان بدوزخ تابان ايشان را مشتغل از آن شرب و أكل گرداند و آن طايفه را منع از گفتن اين كلام * ( أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ الله ) * نمايد .\r\nچون سالم اين پيغام بهشام نافرجام رسانيد او را سكوت تامّ و بهت لا كلام حاصل شد بنوعى كه او را قدرت رجعت بكلام در آن مقصد و مرام نماند\r\n\r\nروايت است كه نافع بن أزرق به خدمت حضرت امام محمّد الباقر ( ع ) حاضر شده پيش روى آن سرور بنشست و شروع در سؤال مسائل حرام ، و حلال از روى استعلام از آن ولىّ ايزد متعال نمود آن حضرت در أثناى آن كلام فرمود كه : يا نافع تو به اين جماعت مارقين كه از عهد و پيمان حضرت أمير المؤمنين عليه سلام ربّ العالمين بيرون رفته‌اند بگوى كه : شما فراق و جدائى از خدمت أمير المؤمنين على ( ع ) را بچه وجه حلال دانستيد و حال آنكه حضرت دماى شما را در طاعت خود قربة الى الله ريخته تا آنكه شما را بينائى در دين حضرت ملك تعالى حاصل گشت .\r\nامّا چون اين كلام به آن جمعى لئام گوئى ايشان گويند بشما كه وجه مفارقت ما از على عليه السّلام آنست كه اگر على امام به حكم ايزد علَّام و نصّ حضرت سيّد الانام بودى هرگز راضى به حكم در دين خداى عالم نشدى ، چون\r\n","description":"","footnote":"","page_name":" 221 ","page_number":221},
  {"content":"\r\nاختيار حكم نمود پس او ولىّ خدا و وصىّ رسول مجتبى نباشد .\r\nاى نافع بگوى در جواب ايشان كه حضرت مهيمن سبحان در شريعت رسول آخر الزّمان حكم مقرّر و عيان ميان دو نفر از خلقان گردانيد چنانچه آيهء قرآن لازم الاذعان ناطق و مشعر است بر آن قوله تعالى :\r\n* ( فَابْعَثُوا حَكَماً مِنْ أَهْلِه وَحَكَماً مِنْ أَهْلِها إِنْ يُرِيدا إِصْلاحاً يُوَفِّقِ الله بَيْنَهُما ) * .\r\nاين آيهء جلالت پايه در باب ناسازگارى مرد و زن از نزد حضرت ذو - المنن نازل شد و حكم آن تا حال منسوخ و مستأصل نشد .\r\nو حضرت رسول صلَّى الله عليه و آله و سلَّم سعد بن معاذ را در قوم بنى قريظه حكم گردانيد و سعد بموجب أمر سيّد عالم در ميان آن قوم حكم به آنچه رضا و امضاى الله تعالى بود مينمود .\r\nآيا شما نميدانيد كه حضرت أمير المؤمنين حكمين أبو موسى أشعرى و عمرو بن العاص السّهمى را أمر و حكم نمود كه حكم ايشان به قرآن باشد ، و أصلا تجاوز و تعدّى از منهج قرآن و رضاى ايزد منّان ننمايند و شرط نمود كه اگر حكم مخالف حكم قرآن در أحكام مردمان نمايند آن حضرت آن حكم بايشان ردّ نمايد .\r\nاى نافع اگر آن جماعت گويند كه : أمير المؤمنين على ( ع ) در اختيار حكم موافق أمر و حكم ايزد عالم ننمود پس در جواب ايشان بگوى : هر گاه آن ولىّ اختيار آن أمر بر وفق كتاب الله فرمود شما مارقين بيراه چون آن وصىّ رسول الله را گمراه ميدانيد و حال آنكه شما را اطَّلاع و اخبار تمام است كه آن ولىّ ايزد علَّام أمر و حكم نمود كه حكمين حكم بر وفق قرآن نمايند و شرط ردّ\r\n","description":"","footnote":"","page_name":" 222 ","page_number":222},
  {"content":"\r\nقول ايشان نمود در هنگام كه حكم بر خلاف قرآن فرمايند .\r\nنافع بن أزرق بعد از آنكه استماع قول آن زبده و خلاصهء أولاد رسول ( ص ) نمود گفت :\r\nو الله اين كلاميست كه هرگز بسمع من نرسيد و بخاطر من خطور و عبور ننمود و اين كلام بىشبهه و ابرام حقّ و صدقست ان شاء الله الملك العلَّام\r\n\r\nأبى الجارود از حضرت أبى جعفر محمّد الباقر عليه سلام الله الودود روايت كند كه آن حضرت فرمود كه : يا أبا الجارود مردم در حقّ حسن و حسين پسران رسول صلَّى الله عليه و آله و سلَّم چه ميگويند ؟\r\nگفتم : يا ابن رسول الله ( ص ) مردم در باب بنوّت ايشان منكرند ، و ميگويند كه ايشان پسر رسول ( ص ) نيستند .\r\nأبو جعفر ( ع ) گفت : پس شما در آن باب چه حجّت بر آن جماعت استقامه نموديد ؟\r\nگفتم : يا ابن رسول الله ( ص ) ما حجّت بر آن جماعت بقول حضرت ربّ العزّت كه در حقّ عيسى بن مريم فرمود كه :\r\n* ( مِنْ ذُرِّيَّتِه داوُدَ ) * تا آخر قول خداى أكبر * ( كُلٌّ مِنَ الصَّالِحِينَ ) * نموديم و گفتيم با تقضّى مدّت مديد ربّ العالمين تبارك و تعالى حضرت عيسى ( ع ) را از ذرّيّت ابراهيم ( ع ) گردانيد .\r\nدوّم - حجّت بر آن طايفه وخيم العاقبه بقول خالق البريّه : * ( فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ) * الآيه . آن حضرت فرمود كه : آن جماعت در آن حال چه گفتند ؟\r\nگفتم : كه ايشان گفتند كه : پسر دختر پسر پدر است نه پسر پدر مادر -\r\n","description":"","footnote":"","page_name":" 223 ","page_number":223},
  {"content":"\r\nاست و اگر أحيانا پسر دختر را پسر گويند هر آينه آن پسر صلبى نيست .\r\nأبا الجارود فرمود كه : حضرت أبو جعفر ( ع ) روى مبارك به من آورد ، و گفت : من سند اين كلام از آيهء كتاب ايزد علَّام بشما بنمايم كه حضرت الله - تعالى آن دو نفر بزرگوار را از صلب رسول الله ( ص ) شمردند و پسران حضرت رسول ايزد منّان ناميدند و ردّ اين آيهء وافى هدايت نميكند مگر كافر منكر .\r\nمن گفتم : فداى تو شوم يا بن رسول الله ( ص ) كجاست آن محلّ كه :\r\nحضرت عزّ و جلّ حسن و حسين را پسران رسول ذو المنن ناميدند ؟\r\nآن حضرت فرمود كه : يا أبا الجارود در جايى كه خداى تبارك و تعالى ميفرمايد كه :\r\n* ( حُرِّمَتْ عَلَيْكُمْ أُمَّهاتُكُمْ وَبَناتُكُمْ ) * الى قوله * ( وَحَلائِلُ أَبْنائِكُمُ الَّذِينَ مِنْ أَصْلابِكُمْ ) * بايد كه از آن جماعت سؤال نمائيد كه آيا حضرت رسول صلَّى الله عليه و آله و سلَّم را حلال است كه حليلهء حسن و حسين را نكاح كند .\r\nاگر گويند نعم و الله كه دروغ ميگويند .\r\nو اگر گويند كه روا نيست پس و الله ايشان پسران صلبى حضرت رسول صلَّى الله عليه و آله و سلَّماند و حليلهء ايشان بر آن حضرت عليه الصّلوة و السّلام حرام نشد مگر به علَّت آنكه آن أعيان از صلب رسول صلَّى الله عليه و آله و سلَّم ايزد منّاناند .\r\n\r\nأبى حمزة الثّمالى از أبى الرّبيع روايت كند كه او گفت : من در خدمت حضرت أبى جعفر محمّد بن علىّ الباقر ( ع ) حجّ كردم در سالى كه هشام بن عبد الملك هم در آن سال به زيارت بيت الله الحرام آمده و نافع غلام عمر بن الخطَّاب با او بود چون نافع نظر بسوى أبى جعفر محمّد الباقر ( ع ) نموديد\r\n","description":"","footnote":"","page_name":" 224 ","page_number":224},
  {"content":"\r\nكه در ركن خانهء مباركه حضرت ايزد مهيمن ساكن گشته و خلق بسيار بر سر آن ولىّ ايزد غفّار جمع شدند .\r\nنافع بهشام گفت : يا أمير المؤمنين اين كيست كه خلق بر او تكافى نمودند ؟\r\nهشام گفت : اين محمّد بن علىّ بن الحسين بن علىّ بن أبى طالب ( ع ) است .\r\nنافع گفت : من برخصت أمير المؤمنين عليه السّلام بنزد او مىروم و از مسائل چند سؤال كنم ، كه آن اسئله را به غير نبىّ يا وصىّ نبىّ جواب نگويند .\r\nهشام گفت : در كار خير حاجت هيچ استخاره نيست البتّه بسرعت تمام به اين مقصد و مرام سعى و اهتمام نمائى شايد او را خجل نمائى .\r\nنافع بعد از استماع كلام هشام باستعجال خود را به آن مجمع ازدحام رسانيد و بر آن جماعت تكيه نمود بنوعى كه مشرف به حضرت أبى جعفر محمّد الباقر ( ع ) گرديد و گفت : يا محمّد بن على ( ع ) من كتاب تورات و انجيل و زبور و قرآن در خدمت أعيان مقرّين به آن كتب واهب ديّان تلاوت و قرائت فرمودم و تحصيل معرفت تمام بحلال و حرام مذكورين در كتب أربع حضرت ايزد علَّام نمودم در اين دم به خدمت شما آمدم كه سؤال مسائل چند از شما نمايم كه جواب آن مسايل به غير رسول ( ص ) يا وصىّ رسول ( ص ) عادل يا پسر رسول ( ص ) ديگرى نتواند گفت .\r\nحضرت أبو جعفر ( ع ) در آن أثر سر مبارك برداشت و نظر به جانب نافع عمر گماشت و فرمود كه : هر چه خواهى سؤال كن .\r\n","description":"","footnote":"","page_name":" 225 ","page_number":225},
  {"content":"\r\nنافع گفت : مرا خبر ده از تقضّى مدّت متمادى ميان محمّد و عيسى عليهما السّلام كه چند سالست ؟\r\nامام أبى جعفر محمّد الباقر ( ع ) گفت : جواب اين بقول و اعتقاد خود ميخواهى يا بقول ما أئمّهء اولياى واجب تعالى ؟\r\nگفت : جواب به قول ما و شما بيان نماى تا اعتقاد طرفين بر ما ظاهر و هويدا گردد .\r\nحضرت أبو جعفر عليه سلام الله تعالى فرمود كه : مدّت متمادى ميان محمّد و عيسى ( ع ) بقول ما أئمّة الهدى پانصد سال است و بقول شما شش صد سال .\r\nنافع گفت : مرا خبر ده از قول خداى عزّ و جلّ : * ( وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ ) * ظاهر آيه * ( وَالله أَعْلَمُ ) * بالبدايه بمعنى آنست كه اى محمّد ( ص ) سؤال كن از آن كسى كه من او را قبل از تو برسالت براى امّت ارسال داشتم از رسولان ما كه پيش از تو در دار دنيا بودند .\r\nآيا من آن رسل را بعبادت و طاعت غير خود مأمور گردانيدم و آلهه به غير ذات يكتاى بىهمتاى رحيم الرّحمن مقرّر داشتم كه تا خلقان عبادت آن أصنام و أوثان نمايند .\r\nيعنى : من كه حضرت ذو المنن و پروردگار عالمم راضى به پرستش غير ذات أقدس خود نيستم .\r\nنافع گفت : اى أبى جعفر فاصله ميان عيسى و محمّد سيّد البشر پانصد سال يا بيشتر است ، در اين حال حضرت رسول فرخنده خصال مأمور\r\n","description":"","footnote":"","page_name":" 226 ","page_number":226},
  {"content":"\r\nبسؤال از كه بود ؟ حضرت امام محمّد باقر عليه السّلام روى بنافع ضالّ آورد تلاوت اين آيت كلام ربّ العزّت نمود كه : * ( سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى الَّذِي بارَكْنا حَوْلَه لِنُرِيَه مِنْ آياتِنا ) * .\r\nو اين از آيات و نشانهاى حضرت ايزد تبارك و تعالى اينست كه به حضرت رسول مجتبى محمّد المصطفى صلَّى الله عليه و آله و سلَّم نمود چنانچه آن حضرت را از خانهء مباركهء ايشان تا به بيت المقدّس كه محضر اوّلين و آخرين از نبيّين و مرسلين است كه حضرت أرحم الرّاحمين در آن سرزمين حشر تمامى مخلوقين نمايد نقل فرمود .\r\nپس جبرئيل ( ع ) را أمر نمود كه أذان گويد : و فصول هر يك آن را دو بار مذكور گرداند و بعد از آن اقامت به همان نهج أذان مذكور و عيان نمايد جبرئيل ( ع ) در أذان ذكر لفظ حىّ على خير العمل فرمود ، چون تمامى آن طايفه حاضر در آن محضر شدند حضرت پيغمبر ( ص ) پيش صف ايستاد و ساير قوم اقتداء به آن نبىّ حىّ قيّوم نموده نماز گزاردند و چون آن رسل بيچون از نماز فارغ شد در آن محلّ حضرت عزّ و جلّ خطاب به محمّد خاتم الرّسل كرده فرمود كه : * ( وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ ) * .\r\nحضرت نبىّ المحمود ( ع ) بموجب أمر واجب الوجود هر كه در آن مشهد و محضر حاضر بود از معبود ايشان سؤال و پرسش نمود و گفت شما عبادت و بندگى و اقرار بيگانگى و مقرّره نبوّت كه در دار دنيا داشتيد ؟ ايشان همگى و تمامى زبان گشوده گفتند كه ما گواهى ميداديم به اين مضمون كه :\r\n","description":"","footnote":"","page_name":" 227 ","page_number":227},
  {"content":"\r\nنشهد أن لا إله الَّا الله وحده لا شريك له و نشهد أنّك رسول الله يا محمّد از ما عهد و ميثاق بر تصديق نبوّت و ولاى شما گرفته‌اند .\r\nنافع گفت : يا أبا جعفر راست گفتى ليكن مرا از تفسير قول خداى عزّ و جلّ : * ( يَوْمَ تُبَدَّلُ الأَرْضُ غَيْرَ الأَرْضِ وَالسَّماواتُ ) * خبر ده كدام زمين است در روز قيامت به حكم ربّ العالمين مبدّل به زمين ديگر گردد .\r\nحضرت أبو جعفر محمّد الباقر ( ع ) فرمود كه : آن عبارت از تبديل زمين است بقرصهء نان سفيد كه خلايق أكل از آن نمايند تا آنكه خداى خالق از حساب همه خلق فارغ مطلق گردد .\r\nنافع گفت : يا أبا جعفر ( ع ) پس ايشان در آن محلّ مشغول به أكل باشند .\r\nآن حضرت فرمود كه : آن شغل أكل ايشان را از ساير فعل و عمل باز نمىدارد ، يا نافع آيا شغل اين جماعت زياده است يا شغل أهل نار ؟\r\nنافع گفت : بىشبهه و گمان شغل أهل نيران زياده از شغل ايشان است .\r\nحضرت امام محمّد باقر عليه السّلام فرمود : هر گاه با آن گرفتاريهاى أهل دوزخ و شدايد آن ايشان را قدرت طلب و بيان سخنان باشد يقين اين طايفه را نيز قدرت ارتكاب و شغل بعضى فعل و عمل در آن محلّ باشد چنانچه حضرت عزّ و جلّ در حقّ گرفتاران آن محلّ ميفرمايد كه :\r\n* ( وَنادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ الله ) * . هيچ شغل ايشان را مانع از خواهش و آرزو نيست . پس ايشان چون اراده و خواهش طعام نمايند آن طايفه را مطعوم بطعام زقّوم گردانند ، و\r\n","description":"","footnote":"","page_name":" 228 ","page_number":228},
  {"content":"\r\nچون از تشنگى و عطشان مضطرب و حيران گشته طلب آب و ميل تمام به آن نمايند بغسّاق و حميم نيران كه عبارت از آب و چرك أبدان دوزخيانست سيراب و ريّان گردانند .\r\nنافع گفت : راست گفتى يا ابن رسول الله صلَّى الله عليه و آله و سلَّم يك مسأله از اسئله من باقى است .\r\nحضرت امام محمّد باقر ( ع ) فرمود كه : آن مسأله كدامست ؟\r\nنافع گفت : مرا خبر ده كه خداى علَّام از كدام وقت پيدا و بانجام رسيد و از چه زمان ذات ايزد منّان بيّن و عيان گرديد ؟\r\nآن حضرت ( ع ) گفت : ويلك معنى ويل لك پيشتر مذكور شد تكرار آن به موجب تكرار بيان است .\r\nاى نافع مرا خبر ده از زمانى كه ذات حضرت سبحان موجود در آن زمان نبود تا من ترا مخبر و مطَّلع گردانم كه حضرت واهب منّان از چه وقت و زمان ظاهر و عيان و معلوم تمامى انس و جانّ و فرشتگان گرديد .\r\nيا نافع ذات ذو الجلال لم يزل موجود و لا يزال باقى فرد و صمد است كه أصلا أخذ صاحب نكند و ولد و مصاحب نگيرد ، و وى تغيّر نپذيرد .\r\nامّا چون هشام مدّتى انتظار نافع كشيد و او را حاضر نديد او نيز متوجّه بجانب نافع گرديد .\r\nدر آن دم او را به حضرت أبا جعفر ( ع ) متكلَّم ديد گفت : يا نافع اين همه نفس درازى از براى چيست ؟\r\nنافع گفت : يا أمير المؤمنين ( ع ) واگذار مرا و از اين كلام درگذر و الله كه اين مرد أعلم ناس و پسر رسول خداى تعالى بىشبهه و التباس است حقّا و صدقا .\r\n","description":"","footnote":"","page_name":" 229 ","page_number":229},
  {"content":"\r\n\r\nأبان بن تغلب روايت كند كه طاوس يمانى به قصد طواف خانهء ايزد سبحان متوجّه مكَّه معظَّمه گرديد .\r\nچون داخل مسجد الحرام گشت و با كسى كه مصاحب او بود شروع در طوف بيت الله الحرام نمود در أثناى شوط ديد كه حضرت امام محمّد باقر عليه السّلام در پيش پيش ايشان مشتغل بطوف خانه حضرت ايزد منّان است در آن زمان آن زبدهء خلاصهء أولاد رسول آخر الزّمان در سنّ حداثت و جوانى بود .\r\nطاوس اليمانى بمصاحبش گفت كه : اين جوان بغايت صاحب علم و عرفان است و چون حضرت امام الأنام از أشواط سبعهء طواف بيت الله الحرام فارغ گشته دو ركعت نماز طواف خانهء ايزد كار سازى بجاى آورده به گوشهء مسجد بنشست مردم بسيار به خدمت آن ولىّ مهيمن غفّار جمع شدند طاوس بعد از ملاحظهء آن حال از آن عترت رسول متعال بمصاحب خود گفت : بيا تا ما نيز به خدمت أبى جعفر محمّد بن علىّ الباقر ( ع ) رويم و از او - سؤال مسأله نمائيم كه گمان من آنست كه او را أصلا اطَّلاع بر آن نباشد چون باتّفاق يك ديگر نزديك آن سرور آمده سلام كردند بعد از استماع جواب طاوس گفت :\r\nيا أبا جعفر ( ع ) هيچ ميدانى كه كدام روز بود كه سه يك خلايق در آن روز بأمر واجب الوجود نوميد از وجود خويش گشتند .\r\nحضرت أبا جعفر ( ع ) فرمود كه : يا با عبد الرّحمن البتّه شما ارادهء آن داشتيد كه استعلام از موت چهار يك خلايق نمائى .\r\nدر آن دم في الفور طاوس يمانى گفت : راست گفتى امّا آن چه نوع بود ؟\r\n","description":"","footnote":"","page_name":" 230 ","page_number":230},
  {"content":"\r\nحضرت امام محمّد باقر ( ع ) گفت : آن در وقت و زمانى بود كه آدم و حوّا و قابيل و هابيل در اين جهان بودند و به غير ايشان هيچ أحدى در اين عالم كون و فساد نبود پس قابيل هابيل را بقتل آورد و آن ربع خلقان در آن زمان بود .\r\nطاوس گفت : راست گفتى .\r\nآنگاه آن ولىّ الله گفت : يا طاوس ميدانى كه حضرت ربّ جليل به قابيل بعد از قتل هابيل چه كرد و بچه نوع عقوبت و عذاب او را معذّب و عقاب نمود ؟\r\nطاوس گفت : نه يا أبا جعفر ( ع ) .\r\nحضرت محمّد باقر ( ع ) فرمود كه : او را بآفتاب معلَّق آويخته‌اند تا او را به آب گرم پخته گرداند تا روز قيامت .\r\n\r\nمرويست كه عمرو بن عبيد بواسطهء امتحان حضرت امام محمّد باقر ( ع ) به خدمت آن سرور حاضر شد و شروع در سؤال نموده فرمود كه فداى تو گردم معنى قول خداى تعالى :\r\n* ( أَ وَلَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما ) * چيست ؟\r\nو اين رتق و فتق كدام است ؟\r\nحضرت أبو جعفر ( ع ) فرمود كه : آسمان بسته از باران و زمين را بنبات و غير آن بود حضرت كريم بىامتنان آسمان را مفتوق و مفتوح بباران و زمين را به نبات و أشجار مثمره و غير آن گردانيده .\r\nعمرو بن عبيد را بعد از استماع اين كلام بهت تمام دست داده منقطع و ساكت گشته بنوعى كه أصلا قدرت اعتراض ديگر نداشته آن سرور را گذاشته\r\n","description":"","footnote":"","page_name":" 231 ","page_number":231},
  {"content":"\r\nراه خود برداشته برفت و چون كرّة ثانيه به خدمت آن امام جنّ و بشر مستسعد و مفتخر شد گفت : يا أبا جعفر ( ع ) فداى تو گردم مرا از تفسير و معنى قول - حضرت تبارك و تعالى : * ( وَمَنْ يَحْلِلْ عَلَيْه غَضَبِي فَقَدْ هَوى ) * خبر ده كه غضب قادر سبحان بچه كيفيّت و عنوانست .\r\nپس حضرت امام محمّد باقر ( ع ) فرمود كه : يا عمرو غضب ايزد وهّاب عبارت از عذاب و عقابست و اگر كسى اعتقاد كند كه ايزد أكبر متغيّر بشىء ديگر گردد بىشبهه آن كافر است و او مطَّلع و مخبر بذات مقدّس واهب أقدس نيست چه ذات واجب تعالى أصلا متغيّر بشىء از أشياء نگردد .\r\n\r\nو از أبى حمزة الثّمالى منقول و مرويست كه حسن بصرى به خدمت حضرت محمّد بن علىّ ( ع ) آمد و گفت : يا بن رسول الله ( ص ) بواسطهء سؤال بعضى أشياء از كتاب حضرت واجب الوجود تقدّس و تعالى به خدمت شما آمدم .\r\nابو جعفر ( ع ) گفت كه : آيا تو فقيه أهل بصره نيستى ؟\r\nحسن بصرى گفت : گاه مردم به همين قول متكلَّم ميگردند .\r\nحضرت امام محمّد باقر ( ع ) فرمود كه : آيا در بصره از فقها كسى هست كه از تو أفقه و أعلم بود تا تو از او تفقّه و تعلَّم نمائى ؟\r\nحسن گفت : نه أبو جعفر « ع » گفت : پس جميع أهل بصره از تو تعليم دين و تفهيم آداب شرع مستقيم مينمايند ؟\r\nحسن بصرى گفت : نعم امام الباطن و الظَّاهر أبى جعفر محمّد الباقر عليه السّلام فرمود كه :\r\n","description":"","footnote":"","page_name":" 232 ","page_number":232},
  {"content":"\r\nتو متقلَّد قويم أمر عظيم و متصدّى حكم جسيم گشتى از تو به من أمر رسيد نميدانم كه تو آنچنانى يا آن دروغ به تو بستند .\r\nحسن گفت : آن كدام است ؟\r\nأبو جعفر ( ع ) فرمود كه : زعم مردمان در حقّ تو چنانست كه تو ميگوئى حضرت خلَّاق العباد خلق و ايجاد عباد نمود تفويض أمر ايشان به ايشان فرمود تا ايشان هر چه خواهند از خير و شرّ به عمل آرند .\r\nراوى گويد كه : حسن بصرى بعد از استماع كلام أبى جعفر عليه السّلام ساكت شد .\r\nآن حضرت فرمود كه : آيا آنچه حضرت واجب تعالى ذكره در كتاب خود در باب آن كسى كه فرمود إنّك آمن تو او را ديدى هر گاه حضرت إله در حقّ كسى گويد كه تو در دنيا و آخرت ايمن و در پناه ربّ العزّت خواهى بود .\r\nآيا او را بعد از استماع اين سخن از حضرت ذو المنن هيچ گونه خوف و حزن خواهد بود ؟\r\nحسن گفت : نه أبو جعفر ( ع ) فرمود كه : من عرض آيهء ايزد وهّاب و انهاء خطاب مالك الرّقاب از كتاب مستطاب خود كه به حضرت رسالتمآب ارسال داشته بر تو نمايم و تفسير آن از تو طلب فرمايم امّا گمان من چنانست كه تو تفسير آن بر من به غير وجه مستحسن و سواى مراد حضرت مهيمن بيان خواهى كرد .\r\nو اگر آيه را بر خلاف مراد خلَّاق العباد تفسير و بيان كنى خود هلاك گردى و مستمعين تفسير قرآن كه از تو استماع نمودند و بدان عمل نمايند بىشكّ و گمان آنان نيز هلاك و ويران گردند .\r\n","description":"","footnote":"","page_name":" 233 ","page_number":233},
  {"content":"\r\nحسن گفت : يا أبا جعفر ( ع ) آن آيه كدام است ؟\r\nامام محمّد باقر ( ع ) فرمود آيا ديدى در كلام ايزد علَّام در جايى ميفرمايد كه : * ( وَجَعَلْنا بَيْنَهُمْ وَبَيْنَ الْقُرَى الَّتِي بارَكْنا فِيها قُرىً ظاهِرَةً وَقَدَّرْنا فِيهَا السَّيْرَ سِيرُوا فِيها لَيالِيَ وَأَيَّاماً آمِنِينَ ) * .\r\nاى حسن به من رسيد كه تو فتوى بمردمان دادى كه آن مكَّه خانهء مباركهء ايزد سبحان است .\r\nآنگاه أبو جعفر ( ع ) فرمود كه : آيا تو بر خود قطع و جزم نمودى كه اين آيه از براى آن كس است كه حجّ خانهء كعبه نمايد آيا أهل مكَّه را خوف هست يا نه و آيا أموال ايشان نيز ميرود يا نه پس چگونه آن جماعت أيمن خواهند بود ؟\r\nدر آن زمان حسن بصرى از بيان آن مبهوت و حيران ماند .\r\nحضرت امام محمّد باقر عليه السّلام فرمود كه : اى حسن اين آيه در حقّ ما نازل شد و خداى متعال در شأن ما اين آيهء قرآن را ضرب الأمثال گردانيد ما آن قراىايم كه حضرت ايزد تعالى و تبارك او را مبارك ساخته بركت در او گذاشت ، و قول عزّ و جلّ به همين تفسير و بيان منزل است ، پس هر كه مقرّ به فضل ما و معترف بولايت ما گردد چنانچه واجب تعالى ايشان را مأمور باتيان خدمت ما گردانيد و فرمود كه :\r\n* ( وَجَعَلْنا بَيْنَهُمْ وَبَيْنَ الْقُرَى الَّتِي بارَكْنا فِيها ) * معنى و تفسير اين آيه آنكه ما گردانيديم ميان ايشان و ميان شيعيان ايشان * ( الْقُرَى الَّتِي بارَكْنا فِيها قُرىً ظاهِرَةً ) * قراى ظاهره عبارت از رسل و نقلهء ما بشيعهء ما و از شيعهء ما به شيعهء الى يوم القيمه * ( وَقَدَّرْنا فِيهَا السَّيْرَ ) * پس سير مثل است از براى علم كه بواسطهء تحصيل آن سير در ليالى و أيّام فراوان مينمايند تا آنكه از علم ما\r\n","description":"","footnote":"","page_name":" 234 ","page_number":234},
  {"content":"\r\nميسّر گردد و براى ايشان در ليالى و أيّام در باب حلال و حرام و فرايض و أحكام شرايع و اسلام آمنين فيها يعنى هر گاه آن جماعت أخذ علم از معدن و منبع آن كه حضرت واهب منّان أمر و حكم گرفتن علم از آن محلّ و مكان نمود چون علم از آن بندگان خاصّ ربّ العالمين فرا گرفته‌اند أيمن از شكّ و ضلال گشتند و انتقال از حرام بحلال نمودند زيرا كه ايشان أخذ علم و عرفان فرمودند از آن كسى كه برايشان فرا گرفتن علم و عرفان از آن جماعت محمودة العاقبه واجب و عيان است كه مغفرت از ايشانست زيرا كه ايشان ذرّيات أهل ميراث علم از حضرت آدم أبو البشر تا بهر مكان و محلَّى كه منتهى ، و مستمرّ گردد كه همه آن ذرّيات برگزيدگان ايزد منّان بعضى ايشان از بعضى ديگر هم از ايشان آن علم را فرا گرفته‌اند و اصطفاء و اجتباء منتهى به شما نشد بلكه منتهى بما و بسلسلهء ما گرديد و ما آن ذرّيهء نجيبه‌ايم نه تو و أمثال تو .\r\nاى حسن اگر من به تو گويم كه در اين زمان دعوى چيزى نمودى كه به جهت تو نبود و ترا اى جاهل بصره أصلا علم و حوصله دريافت فهم آن نيست يقين كه آنچه در حقّ تو گفتم مرا علم و اطَّلاع بر حقيقت آن كما ينبغى و يليق از روى صدق و تحقيق است زيرا كه همگى آن از تو بر من ظاهر و عيان گرديد امّا زنهار قائل بتفويض نگردى بدرستى كه خداى عزّ و جلّ در هيچ مكان و محلّ از وهن و ضعف أمر بسوى خلق نگذاشت و ايشان را بجبر بر معاصى از روى ظلم نگاه نداشت .\r\nمصنّف رحمه الله ميفرمايد : كه چون اين خبر طويل و حكايت مستطيل بود لهذا ما بأخذ موضع حاجت و مرام كلام خود اختتام نموديم .\r\n","description":"","footnote":"","page_name":" 235 ","page_number":235},
  {"content":"\r\n\r\nمرويست كه سالم روزى به خدمت حضرت امام الأنام أبو جعفر ( ع ) آمد و گفت : من به خدمت شما بواسطهء آن آمدم كه با شما در باب اين مرد متكلَّم گردم .\r\nآن حضرت پرسيد كه در حقّ كدام مرد ؟\r\nسالم گفت : در شأن علىّ بن أبى طالب ( ع ) .\r\nامام محمّد باقر ( ع ) گفت : در امور على ( ع ) حرف دارى ؟\r\nگفت : نه ، در باب آنكه على بعد از فوت نبىّ در حداثت سنّ جوانى بود و مشايخ در سنّ كمال در خدمت رسول واهب متعال بودند .\r\nأبو جعفر عليه السّلام فرمود كه تو بايد نظر از روى تدبير و تفكَّر نمائى به آنچه به تو رسيد از روايت روات ثقات از آباى ايشان چنانچه در نزد تو مستّقر و عيانست .\r\nبعد از آن آن ولىّ ايزد سبحان نسبت ايشان را بوضوح تمام بيان - نمود و فرمود كه : يا سالم آيا به تو رسيد كه در أيّام حيات سيّد المرسلين آن رسول ايزد غفّار سعد بن معاذ را برايت أنصار به جهت فتح خيبر بجنگ مرحب نابكار كه در شجاعت و شهامت مشهور روزگار بود فرستاد سعد مكسور و منهزم به خدمت رسول صلَّى الله عليه و آله و سلَّم مراجعت و معاودت نمود .\r\nروز ديگر كه بنا شد صبح أنور از مشرق منوّر سر بدر كرد حضرت پيغمبر جليل القدر عمر بن الخطَّاب را با رايت مهاجر بصوب خيبر مرسل گردانيد ، سعد بعد از آنكه جنگ با كفّار خيبر كرده بود شكست خورده و زخم برداشته ، و گريخت .\r\nامّا عمر بدون حرب و جنگ با مرحب سردار أهل خيبر بد دل شده و\r\n","description":"","footnote":"","page_name":" 236 ","page_number":236},
  {"content":"\r\nأصحاب خود را ترسانيد و آن جماعت نيز عمر را بيدل ساخته باتّفاق يك ديگر به خدمت رسول ايزد أكبر مراجعت نمودند .\r\nحضرت رسول ايزد متعال گفت : اى مهاجر و أنصار شما را شغل و كار چنين است .\r\nسه بار حضرت نبىّ المختار تكرار اين گفتار با مهاجر و أنصار نمود و فرمود كه : مهاجر و أنصار چنين كار مىكند چون ايشان از كلام و سخنان رسول بيچون شرمسار گشتند .\r\nپس آنگاه حضرت حبيب الله فرمود كه : لأعطينّ الرّايه غدا رجلا ليس بفرّار يحبّه الله و رسوله و يحبّ الله و رسوله بعد از آن رسول ( ص ) فرمود كه نعم تمامى قوم و مردم نيز گفتند نعم .\r\nحضرت أبو جعفر ( ع ) گفت : اى سالم اگر گوئى كه خداى عالم آن امام أكرم را دوست داشت ليكن آن حضرت را اطَّلاع و علم أصلا بحقيقت ذات - صانع عالم نبود .\r\nپس تو بيقين از دين سيّد المرسلين برگشتى و مرتدّ كافر گشتى و اگر گوئى كه خداى عزّ و جلّ آن وصىّ خاتم الرّسل را دوست ميداشت ، و ميدانست كه او صانع و شافع العصات في العرصاتست پس تو كدام حكم و أمر و فكر در نظر دارى ؟\r\nدر آن دم سالم گفت : يا أبا جعفر ( ع ) اين كلام بر من مكرّر گردان تا در ضمير و خاطرم متمكَّن و مستقرّ گردد .\r\nچون أبو جعفر ( ع ) كلام براى سالم مكرّر گردانيد .\r\nسالم گفت : من عبادت خداى متعال در مدّت هفتاد سال بر صنعت\r\n","description":"","footnote":"","page_name":" 237 ","page_number":237},
  {"content":"\r\nجهل و ضلال بتقديم رسانيدم .\r\n\r\nاز أبى بصير رضى الله مرويست كه حضرت امام أكرم أبو جعفر عليه السّلام در مسجد الحرام نشسته بود و در أطراف و جوانب ايشان جمعى از اولياى متعصّبين به آن خلاصهء أولاد سيّد المرسلين حاضر بودند كه ناگاه طاوس اليمانى با جمعى از أصحاب خود حاضر شدند در همان أثر طاوس به حضرت امام محمّد باقر عليه السّلام گفت :\r\nآيا مرا اذن در سؤال هست ؟\r\nحضرت أبو جعفر گفت : اذن است ترا هر سؤال كه خواهى بكن .\r\nطاوس يمانى گفت : مرا خبر ده كه در كدام وقت سه يك خلايق و مردمان در آن زمان هلاك و ويران گرديدند ؟\r\nحضرت أبو جعفر ( ع ) فرمود كه : يا شيخ وهم كردى زيرا كه خواستى بگوئى كه چهار يك خلقان در چه زمان هلاك شدند ؟\r\nو آن روزى بود كه قابيل هابيل را بقتل رسانيد در آن وقت خلايق - چهار نفر بودند آدم و حوّا و قابيل و هابيل ، پس ايشان در آن روز هلاك شد .\r\nطاوس گفت : راى تو صواب بود و من وهم كردم امّا مرا خبر ده كه از اين دو نفر كدام پدر تمامى بشر است قاتل يا مقتول .\r\nأبى جعفر ( ع ) فرمود كه : نه آن و نه اين هيچ كدام ايشان پدر ساير أنام نيستند بلكه پدر جميع خلايق شيث بن آدم ( ع ) بود .\r\nطاوس گفت : وجه تسميهء آدم به اين اسم چيست .\r\nأبو جعفر ( ع ) فرمود : به جهت آنكه طين آدم از روى أرض سفلى\r\n","description":"","footnote":"","page_name":" 238 ","page_number":238},
  {"content":"\r\nمرفوع شد .\r\nطاوس گفت : حوّا را چرا مسمّى بحوّا گردانيدند ؟\r\nحضرت امام محمّد باقر ( ع ) گفت : بواسطهء آنكه حوّا مخلوق از ضلع حىّ يعنى از پهلوى آدم ايجاد شد .\r\nطاوس گفت : ابليس چرا به اين نام مسمّى گرديد ؟\r\nآن حضرت ( ع ) فرمود : بواسطهء اينكه او مبلوس يعنى مأيوس از رحمت ايزد و پيوسته در حزن و افسوس است هرگز او را اميد از رحمت خداى مجيد - نيست .\r\nطاوس گفت : جنّ چرا مسمّى به اين نام گرديد ؟\r\nأبو جعفر ( ع ) فرمود : بواسطهء آنكه طلب اختفاء نمودند و نخواستند كه كسى ايشان را ببيند لهذا مرئى نميشوند .\r\nطاوس گفت : اوّل دروغ كه تكذيب از صاحب كذب واقع شد مرا به آن مخبر و مطَّلع گردان .\r\nحضرت امام الانس و الجانّ أبو جعفر ( ع ) فرمود كه : أوّل دروغگويان و رئيس ايشان شيطان بود در وقت و هنگامى كه مهيمن علَّام او را مأمور كرد بسجدهء آدم ( ع ) گفت : * ( أَنَا خَيْرٌ مِنْه ، خَلَقْتَنِي مِنْ نارٍ وَخَلَقْتَه مِنْ طِينٍ ) * .\r\nطاوس يمانى گفت : مرا خبر ده از جمعى كه شهادت بأمر حقّ دادند و حال آن طايفه كذّاب مطلق بودند .\r\nامام محمّد باقر ( ع ) فرمود كه : آن جماعت منافقان و أرباب عدوان بودند كه به زبان به حضرت رسول آخر الزّمان ميگفتند كه ما گواهى ميدهيم كه تو رسول ايزد سبحانى ليكن بقلب و جنان معتقد و مصمّم بر آن نبودند لهذا\r\n","description":"","footnote":"","page_name":" 239 ","page_number":239},
  {"content":"\r\nحضرت عزّ و جلّ اين سوره بخاتم الرّسل منزل و مرسل گردانيد كه :\r\n* ( إِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ الله وَالله يَعْلَمُ إِنَّكَ لَرَسُولُه وَالله يَشْهَدُ إِنَّ الْمُنافِقِينَ لَكاذِبُونَ ) * .\r\nحضرت قادر منّان فرمود كه : من شهادت برسالت تو و كذب آن جماعة كه مرا علم بر حقيقت كذب ايشان است مىدهم .\r\nطاوس گفت : خبر ده مرا از طايرى كه يك مرتبه پرواز كرد و بيشتر از آن طيران ننمود و بعد از آن نيز نخواهد نمود و آن طاير را در قرآن خداى معبود ذكر نمود كدام است ؟\r\nأبو جعفر ( ع ) فرمود كه : آن طور سينا است كه خداى منّان بر بالاى بنى اسرائيل طيران فرمود در هنگامى كه سايه بر مفارق ايشان با جناح كه در او أنواع عذاب بأمر خالق الرّياح بود انداخت تا آنكه آن طايفه قبول تورات موسى ( ع ) نمودند و از اينجاست قول عزّ و جلّ : * ( وَإِذْ نَتَقْنَا الْجَبَلَ فَوْقَهُمْ كَأَنَّه ظُلَّةٌ وَظَنُّوا أَنَّه واقِعٌ بِهِمْ ) * .\r\nطاوس گفت : مرا خبر ده از رسول كه خداى تعالى او را مبعوث كرد كه نه انس و نه جنّ و نه ملائكه حضرت مهيمن بود و خداى عزّ و جلّ آن را در قرآن ذكر نمود .\r\nأبا جعفر ( ع ) فرمود كه : آن رسول غراب بود كه ايزد معبود براى قابيل مردود مبعوث و مرسل گردانيد تا به بيند كه جسم برادر خود هابيل را كه مقتول ساخته بود چگونه در زمين مستور و دفن گرداند .\r\nچنانچه واجب تعالى در كلام خود فرمود : كه * ( فَبَعَثَ الله غُراباً - يَبْحَثُ فِي الأَرْضِ لِيُرِيَه كَيْفَ يُوارِي سَوْأَةَ أَخِيه ) * .\r\n","description":"","footnote":"","page_name":" 240 ","page_number":240},
  {"content":"\r\nطاوس گفت : مرا خبر ده از آن كسى كه انذار و تخويف قوم خود نمود و حال آنكه او از انس و جنّ و ملائكه نبود و حضرت واجب الوجود آن را در كتاب خود ذكر نمود .\r\nأبو جعفر ( ع ) فرمود كه آن نمله بود كه خطاب به جماعت خود كرده گفت * ( يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَجُنُودُه وَهُمْ لا يَشْعُرُونَ ) * .\r\nيعنى : اى مورچگان بايد كه شما بمحلّ و مكان خود داخل شويد و از منازل و أوطان بيرون مرويد كه مبادا سليمان و جنود ايشان شما را در ته دست و پا خراب و ويران نمايند ، و مشعر و مطَّلع بأحوال شما نباشند .\r\nطاوس گفت : مرا خبر ده از دروغ كه آن را نسبت دادند به آن كه از آدميان و جنّيان و از ملائكه ايزد سبحان نبود واقع و عيان نشد و حال آنكه آن در قرآن ذكر شده .\r\nأبو جعفر ( ع ) فرمود كه : آن گرگ بود كه برادران يوسف نسبت دروغ گفتند كه يوسف ( ع ) را دريد .\r\nطاوس يمانى گفت : مرا خبر ده از چيزى كه اندك آن حلال و بسيار آن حرام و و بال است و حضرت ذو الجلال او را در كتاب لازم الامتثال مذكور گردانيد .\r\nحضرت أبو جعفر ( ع ) فرمود كه : آن نهر طالوت بود كه حضرت معبود فرمود كه : * ( إِلَّا مَنِ اغْتَرَفَ غُرْفَةً بِيَدِه ) * .\r\nطاوس گفت : مرا خبر ده از صلاة واجبه كه به غير وضوء است و از روزه كه أكل و شرب در آن جايز است .\r\nامام محمّد باقر عليه السّلام فرمود كه : امّا صلاة به غير وضوء صلاة بر\r\n","description":"","footnote":"","page_name":" 241 ","page_number":241},
  {"content":"\r\nپيغمبر و آل او أئمّه اثنا عشر است و امّا صوم عبارت از قول خداى قيّوم در حقّ مريم والدهء مسيح عليه السّلام است در هنگام اعتراض قوم به او در باب ولد او عيسى ( ع ) و به اشاره فرمود كه : * ( إِنِّي نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنْسِيًّا ) * طاوس گفت : مرا خبر ده از چيزى كه زياد و كم شود و از چيزى كه زياده شود و كم نشود و از چيزى كم شود و زياد أصلا نشود .\r\nحضرت أبو جعفر محمّد الباقر عليه السّلام فرمود كه : آن چيز كه زياده و كم گردد آن قمر است و امّا آن چيزى كه زياده شود و كم نشود آن بحر است ، و آن چيزى كم شود و زياد نشود آن عمر است چنانچه حقيقت آن بر همگان بيّن و ظاهر است .\r\nمصنّف رحمة الله عليه ميفرمايد كه : ايراد اوّل اين خبر اگر چه در ذكر مكرّرست امّا بواسطهء فوايد آخر آن در ذكر مكرّر گشته .\r\n\r\nو باسناد مقدّم از امام عسكرى مروى است كه : حضرت علىّ بن الحسين عليه السّلام روزى در مجلس بهشت قرين ارم تزئين خود فرمود كه : حضرت سيّد المرسلين از ربّ العالمين چون مأمور بسير غزوهء تبوك و گذاشتن أمير المؤمنين عليه السّلام در مدينه طيّبه گرديد ليكن أمير المؤمنين ( ع ) بعد از استماع كلام سيّد الأنام گفت :\r\nيا رسول الله من هرگز دوست نداشتم كه از شرف خدمت موفور السّرور شما دور و از مشاهدهء جمال مسرّت آمال غايب و مهجور گردم و در أمر و كار شما پيوسته مترجّى و مستدعى انصرام و انجام بوده و خواهم بود تا يوم الموعود .\r\nرسول مجتبى ( ص ) فرمود كه : يا على آيا تو راضى نيستى در نزد من\r\n","description":"","footnote":"","page_name":" 242 ","page_number":242},
  {"content":"\r\nبمنزلهء هرون در نزد موسى عليه السّلام باشى الَّا آنقدر هست كه بعد از من پيغمبر نخواهد بود .\r\nيا على چون در مدينه اقامت نمائى أجر و ثواب تو در نزد حضرت ايزد وهّاب برابر آنست كه به قصد غزوهء تبوك برفاقت ما برآئى و بىريب و شبهت ترا در استقامت مدينهء طيّبه أجر آن جماعتست كه ايشان بطوع و رغبت و از روى يقين اطاعت سيّد المرسلين نمايند .\r\nيا على عليه السّلام تو چون دوست دارى كه مشاهدهء جمال با كمال نبىّ ايزد متعال نمائى و در ساير أحوال نظر از سمت محمّد به هيچ حال بر ندارى بر خداى ذو الجلال بالغدوّ و الآصال واجب و لازم گردد كه پيك وحى جليل أمين الوحى جبرئيل ( ع ) را أمر كند كه در جميع منازل مسير ما به جانب تبوك زمينى كه ما بر آن سير مينمائيم ، و زمينى كه شما نيز به زير آن ساير ميگرديد تمامى آن زمين را مرفوع گرداند و پرده از ميان بردارد .\r\nو بصر شما را تيز گرداند تا آنكه تو مشاهدهء جمال محمّد ( ص ) و نظر بر أحوال أصحاب آن برگزيدهء ايزد أحد در تمامى أحوال خود و أحوال ايشان خواهى نمود .\r\nو انس رؤيت تو به حضرت محمّد صلَّى الله عليه و آله و سلَّم و رؤيت أصحاب آن نبىّ الرّحمه فوت نخواهد شد و همين شما را مستغنى از مكاتبات و مراسلات ميگرداند و محتاج برسل و رسائل نميگرداند .\r\nچون اما زين العابدين در آن مجلس و مقام كلام صدق التيام از لسان معجز نشان نبىّ الاكرام ( ص ) بانجام و انصرام رسانيد شخصى هم از آن محفل جنّت مثل بر پاى خاست و گفت :\r\n","description":"","footnote":"","page_name":" 243 ","page_number":243},
  {"content":"\r\nيا بن رسول الله اين صفت از صفات أنبياى ذوى الاقتدار و پيغمبران ايزد غفّار است براى على عليه السّلام و غير او چون تواند بود ؟\r\nامام زين العابدين ( ع ) فرمود كه : اين معجزه حضرت محمّد رسول ايزد معبود بود از براى على ( ع ) نه از براى غير آن حضرت زيرا كه خداى تعالى رفع پردهء خفا بدعاء محمّد عليه الصّلوة و السّلام من الله تعالى نمود و نور بصر آن حضرت نيز بدعاء آن نبىّ المحمود افزود تا آنكه على ( ع ) در مدينه ميديد و درك تمامى حقايق تبوك أصحاب حضرت نبىّ الرّحمه در آنجا درك و مشاهدت مينمودند حضرت ولىّ ايزد معبود همگى آن را در مدينه كما هى مشاهده مينمود .\r\nحضرت امام محمّد باقر ( ع ) فرمود كه : يا عبد الله بسيار كس از اين امّت ظلم بيحدّ در حقّ علىّ بن أبى طالب ( ع ) نمودند و با آن حضرت به انصاف سلوك ننمودند و أكثر صفات كمال كه براى ساير أصحاب نبىّ متعال ثابت ميگردانند با افضليّت علىّ بن أبى طالب عليه السّلام در جميع أحوال بر تمامى آن رجال از آن حضرت منع مىنمايند .\r\nپس چگونه صنعتى كه مخصوص غير آن ولىّ ايزد علَّام باشد از آن حضرت منع آن منزلت بنمايند ؟\r\nشخصى گفت : يا بن رسول الله صلَّى الله عليه و آله و سلَّم آن چگونه چنين باشد ؟\r\nأبو جعفر عليه السّلام فرمود كه : بواسطهء آنكه شما موالات با محبّان أبى بكر بن أبى قحافه مينمائيد و تبرّا از أعداء او هر كه باشد لازم مىدانيد و أيضا تولَّا بعمر بن الخطَّاب و تبرّا از دشمنان او واجب مىشمريد هر كه باشد\r\n","description":"","footnote":"","page_name":" 244 ","page_number":244},
  {"content":"\r\nو همچنان تولَّا بعثمان بن عفّان و تبرّا از أعداء آن هر كه باشد لازم و عيان ميدانيد امّا چون أمر ولايت و امامت منتهى بعلى ( ع ) گرديد گفتند كه : ما را تولَّا بمحبّان على عليه السّلام است ليكن ما را تبرّا از أعداى علىّ در هيچ مكان و مأوى نيست بلكه ما دشمنان على را نيز دوست ميداريم .\r\nيا عبد الله فكر نمائيد كه چون آن جماعت را گفتن اين مقال جايز و حلال باشد و حال آنكه رسول واهب متعال در حقّ علىّ عليه السّلام الملك الفعّال گويد كه : اللَّهمّ وال من والاه و عاد من عاداه و انصر من نصره و اخذل من خذله . آيا شما مىبينيد آن كس را كه او را أصلا معادات بأعداء و خاذل على ( ع ) نيست پس اين عمل با آن وصىّ خاتم الرّسل از روى انصاف و عدل نيست ديگر آنكه هر گاه كسى براى آن جماعت ذكر صنعت كه ايزد تعالى مخصوص به حضرت أمير المؤمنين عليه السّلام نمود نمايند و گويند كه اين محمود بدعاى حضرت رسول واجب الوجود از پروردگار معبود و كرامت آن حضرت براى على بابت و موجود بود آن طايفه عنود و جحود منكر گردند و آنچه براى على ( ع ) و أولاد أمجاد ايشان است آن را در حقّ على و آل قبول ننمايند و آن را در حقّ أصحاب رسول صلَّى الله عليه و آله و سلَّم حضرت ذو الجلال قبول نمايند .\r\nپس چه چيز ايشان را ممنوع گرداند از آنكه صفات كه براى جميع - أصحاب اثبات و انتخاب مينمايند ، آن صفات را در حقّ على ( ع ) و آل منع نمايند .\r\n","description":"","footnote":"","page_name":" 245 ","page_number":245},
  {"content":"\r\nاى عبد الله اين عمر بن الخطَّاب در مدينه سيّد البشر در بالاى منبر خطبه در محضر أنصار و مهاجر ميگفت در أثناء خطبه ندا فرمود كه : يا سارية الجبل . يعنى : اى عسكر اسلام طرف جبل را اهتمام تمام نمائيد كه مبادا كفرهء لئام در سير بر شما سبقت گيرند و آن مسكن و مقام بتصرّف أصحاب ظلام در آيد زيرا كه بعد از تسلَّط و توطَّن كفّار بر آن محلّ مبادا از عقب لشكر اسلام درآيند و بواسطهء غفلت عساكر نصرت پا بر شكست دهند .\r\nخلاصه كلام آنكه أصحاب حضّار چون از عمر اين گفتار استماع نمودند تعجّب بسيار كرده گفتند كه : يا عمر اين چه كلام است كه در أثناء خطبه مذكور كردى كه يا سارية الجبل ؟\r\nعمر گفت : يا معشر أنصار و مهاجرين در أثناء خطبه بدانيد كه چون نظر بآنجانب كه برادران شما بواسطهء جهاد و غزاى أعدا يعنى كفّار نهاوند بيرون رفته‌اند انداختم كه سعد بن وقّاص با ايشان است .\r\nدر آن دم حضرت ايزد واهب براى من فتح استار و حجب و تقويت بصرم به غير خواهش و طلب من نمود تا آنكه تمامى لشكر اسلام را ديدم كه ميان كوه كه در آنجاست صف بسته در برابر كفّار براى حرب و كارزار منتظر ، و طيّارند و ديدم كه بعضى كفّار آمده تا در عقب ساريه و ساير آن جماعت كه با اوست از مسلمانان بگردد و أهل اسلام را در ميان گيرند و قتل نمايند .\r\nپس من بواسطهء همان ندا به مسلمانان نمودم كه يا سارية الجبل تا أهل اسلام ملتجى به آن جبل گردند و آن را پناه خود ساخته كفّار را از احاطهء لشكر نصرت شعار ما مانع آيند و بعد از آن مسلمانان قتال و جدال با آن كفّار\r\n","description":"","footnote":"","page_name":" 246 ","page_number":246},
  {"content":"\r\nأشرار نمودند ، حضرت ايزد جبّار برادران مؤمنين شما را نصرت و اقتدار و شوكت و وقار ارزانى داشته كفّار را از ميان برداشته‌اند و مفتّح الأبواب فتح بلاد و تسخير عباد براى أهل اسلام فرمود بايد كه حفظ اين وقت نمائيد .\r\nچون حضرت امام محمّد باقر ( ع ) اين خبر به آخر رسانيد فرمود كه : يا عبد الله اين خبر بر شما وارد است زيرا كه شما قائل به اين كلام كذب التياميد و حال آنكه از مدينه تا نهاوند مسافت زياده از پنجاه روز راهست بلا اشتباه و از مدينه تا تبوك مسافت اندك است .\r\nآنگاه حضرت امام محمّد باقر ( ع ) فرمود كه : خبر نهاوند اگر براى عمر بابت و مستمرّ خواهد بود پس چگونه آن خبر ديگر براى على بن أبى طالب ( ع ) معيّن و مستقرّ نباشد ليكن شما بىانصاف بلكه أصحاب مكابره و اعتسافيد .\r\nو از عبد الله بن سليمان مروى و منقول است كه : من در خدمت حضرت امام محمّد باقر ( ع ) حاضر بودم كه در آن زمان شخصى از أهل بصره كه او را عثمان أعجمى ميگفتند نزد آن حضرت آمد و گفت : يا بن رسول الله ( ص ) گمان حسن - بصرى چنانست كه جماعتى كه صاحب علم و كمال و أرباب فضل و حال باشند و علم خود را بپوشانند حضرت منتقم جبّار آن طايفه را در نيران مستقرّ و پايدار گرداند و از نتن و ريح بطون آن أشرار أهل نار متأذّى گشته مستعانى به حضرت ايزد غفّار گردند .\r\nحضرت أبو جعفر ( ع ) فرمود كه : حسن بصرى هالك و زيانكار است اگر قائل به اين گفتار است زيرا كه حضرت بيچون مدح مؤمن آل فرعون نمود كه كتمان ايمان خود از قبطيان كرده بود و از روزى كه علم را حضرت عزّ و جلّ مبعوث بشيخ الرّسل نوح عليه السّلام گردانيد هميشه آن مكتوم و پنهان بود .\r\n","description":"","footnote":"","page_name":" 247 ","page_number":247},
  {"content":"\r\nحضرت امام الباطن و الظَّاهر محمّد الباقر ( ع ) فرمود كه : بايد كه حسن بصرى تردّد بيمين و شمال براى تحصيل علم و حال نمايد زيرا كه به خداى عالم قسم است كه علم يافته نگردد مگر آنجا .\r\nيحتمل كه حضرت أبا جعفر ( ع ) از لفظ آنجا اراده باب أنا مدينه - العلم و علىّ بابها كرده زيرا علم كامل در آن باب حاصل و كامياب است .\r\nپس آنگاه آن ولىّ الله گفت : كه محنت مردمان بر ما بسيار بسيار عظيم و گرانست چه اگر اين جماعت را بارشاد و هدايت ميخوانيم اجابت كلام ما از جهل و ابرام نمينمايند و اگر ايشان را ميگذاريم از غير ما ارشاد و هدايت نمييابند\r\n","description":"","footnote":"","page_name":" 248 ","page_number":248},
  {"content":"\r\n\r\nذكردر بيان احتجاج امام الخلائق أبى عبد الله جعفر بن محمّد الصّادق عليه السّلام در أنواع علوم دينيّه بر أصناف بسيار از أهل ملل و ديانات از هر ديار\r\nهشام بن الحكم روايت كند كه زنديق به خدمت حضرت امام الخلائق أبى عبد الله جعفر بن محمّد الصّادق عليه السّلام آمده سؤال بدين منوال نمود كه دليل قاطع بر وجود قادر صانع عالم كدام است .\r\nأبو عبد الله عليه السّلام فرمود : دليل بر وجود صانع جليل فعلهاى محكمهء متقنه است كه دلالت بر صنعت صانع مىكند چنانچه آسمان و زمين و باقى موجودات خارجيّه و ذهنيّه را ايجاد نمود .\r\nاى زنديق هر گاه تو نظر ببناى مشيد معتبر نمائى البتّه ميدانى كه آن را باقى خواهد بود كه آن بنا را به آن وضع خاصّ مصنوع نمود هر چند تو آن باقى را نديده باشى .\r\n","description":"","footnote":"","page_name":" 249 ","page_number":249},
  {"content":"\r\nزنديق گفت : آن چه چيز است ؟\r\nامام ( ع ) گفت : چيزيست بخلاف چيزها كه أصلا او را به هيچ شىء از أشياء نسبت نتوان داد .\r\nرجوع بدرك قول من كن به آن كه من گفتم چيزيست مطلب من اثبات ذات حضرت مهيمن است و اينكه او چيزيست بحقيقت شيئيّت الَّا آنكه آن شىء جسم و صورت وى اسم نيست ، بحسّ قياس و مدرك بحواسّ خمس جنّ و ناس بىشبهه و التباس نگردد و أوهام و عقل ادراك حضرت عزّ و جلّ ننمايد و نقصان بتقضّى دهور و أجل و تغيّر به زمان و محلّ نپذيرد .\r\nزنديق گفت : ما هر چه بوهم و بعقل مردم در آيد آن را مخلوق ، و موجود ميدانيم و الَّا چيزى كه مدرك بوهم و عقل نباشد موجود چگونه باشد ؟\r\nحضرت أبو عبد الله جعفر الصّادق عليه السّلام فرمود كه : اگر أمر چنان باشد كه تو ميگوئى هر آينه توحيد از ما مرتفع خواهد بود زيرا كه مكلَّف و مأمور نيستيم به آن كه اعتقاد كنيم مگر أمر موهوم متعقّل را ليكن آنقدر هست كه ما ميگوئيم كه هر موهوم بحواسّ كه ممثّل باشد آن مخلوقست و لا بدّ و ناچار است از اثبات ذات صانع أشياء كه خارج ازين دو جهت مذمومه باشد .\r\nجهت اوّلى آنكه نفى را بذات حضرت واجب تعالى راه نيست زيرا كه نفى ابطال و عدم است و عدم در هيچ دم بر ذات قادر عالم راه ندارد و جهت ثانيه آنكه متشبّه بصفت مخلوق كه ظاهر آن تركيب و تأليف است نباشد .\r\nپس لا بدّ است از اثبات صانع بواسطهء وجود صانع و مصنوعات ، و اضطرار و احتياج آنها بسوى او زيرا كه موجودات مصنوعاتاند ، و صانع\r\n","description":"","footnote":"","page_name":" 250 ","page_number":250},
  {"content":"\r\nايشان غير ايشانست و مثل ايشان نيز نخواهد بود چه اگر مشابه و مانندشان باشد هر آينه شبيه ايشان در ظاهر تركيب و تأليف و در آنچه بر خلقان جارى و سارى گردد از آنكه حادث گردند بعد از عدم و نقل ايشان از كوچكى ببزرگى و از سياهى و از قوّت بضعف خواهد بود .\r\nو در باقى أحوال موجوده كه ما را احتياج بتفسير آن چيزها بواسطهء ثبات و وجود آنها نيست نيز مشابه خواهد بود .\r\nسائل گفت : پس شما او را بحدّ تعريف و توصيف نموديد كه بدان حدّ اثبات وجود او فرموديد .\r\nحضرت أبو عبد الله عليه السّلام فرمود كه : من حدّ او نكردم ، ليكن اثبات او كردم زيرا كه ميان نفى و اثبات منزلهء ديگر نيست .\r\nسائل گفت : پس قول خداى تعالى * ( الرَّحْمنُ عَلَى الْعَرْشِ اسْتَوى ) * محمول بچه معنى است ؟\r\nأبو عبد الله جعفر بن محمّد الصّادق ( ع ) فرمود كه : واحد مقياس به اين تعريف وصف نفس أقدس خود ميكنى بمعنى آنكه مستولى بر عرش و جدا از خلق و محتاج به مكان و فرش نيست نه آنكه عرش محلّ و مكان ملك تعالى تا حامل يا فحوى ايزد عزّ و علا باشد ليكن ما ميگوئيم كه : حضرت غنى كامل حامل ممسك عرش است .\r\nخلاصهء كلام آنكه آنچه ما در باب تفسير و بيان * ( وَسِعَ كُرْسِيُّه السَّماواتِ وَالأَرْضَ ) * ذكر كنيم در اين مكان نيز همان معنى و بيان مذكور و عيان است پس ما از عرش و كرسى اثبات آنچه خواستيم نموديم و نفى كرديم از آن كه عرش يا كرسى حامل قادر سبحان يا حاوى يا عزّ و جلّ محتاج به مكان يا مفتقر\r\n","description":"","footnote":"","page_name":" 251 ","page_number":251},
  {"content":"\r\nبسوى خلق خود از انس و جانّ يا غير ايشان بود بلكه تمامى خلقان محتاج و مفتقر بسوى واهب ذى الجود و الاحساناند .\r\nسائل گفت : يا أبا عبد الله هر گاه استيلاى ربّ العلى در أرض و سما مساوى و بيك اندازه باشد .\r\nپس چه فرق است ميان آنكه كف دستها در وقت دعا مرفوع به طرف سما يا منخفض بنحو غبرا باشد ؟\r\nحضرت أبو عبد الله عليه السّلام فرمود كه : در أرض و سما علم و احاطه و قدرت ربّ العزّت بىشبهه مساويست ليكن خداى عزّ و جلّ أمر أوليا و عباد هر مكان و محلّ برفع ايادى ايشان بسوى آسمان بجانب عرش حضرت رحيم الرّحمن نمود بواسطهء آنكه قادر منّان آن مكان را معدن رزق خلقان گرداند اى زنديق ما اثبات آن نموديم چنانچه قرآن و أخبار و أحاديث رسول آخر الزّمان هر يك مثبت آناند مثل قول نبىّ خاتم الرّسل كه فرمود : ارفعوا أيد - يكم الى الله عزّ و جلّ و به همين واسطه تمامى فرق امّت را مجمع به سوى حضرت او است .\r\nو از جمله سؤال كه آن زنديق به آن امام با سعادت و اقبال نمود نيز يكى آنست كه : چرا جايز نباشد كه صانع عالم زياده از يكى باشد ؟\r\nحضرت امام الخلائق أبو عبد الله جعفر بن محمّد الصّادق ( ع ) فرمود كه : بدان كه قول تو در باب آنكه ميگوئى خداى تعالى چرا دو تا نباشد حال خالى از آن نيست كه آن هر دو قديم و قوىاند يا هر دو ضعيفاند يا يكى قوى و ديگر ضعيف است .\r\nپس اگر هر دو قوى باشند چرا هر يك ايشان دفع صاحب خود كرده\r\n","description":"","footnote":"","page_name":" 252 ","page_number":252},
  {"content":"\r\nمنفرد در الوهيّت و ربوبيّت نگردد .\r\nاگر زعم و گمان تو چنانست كه يكى از ايشان قوى و ديگرى ضعيف ، و ناتوان است پس ثابت شد كه خداى منّان همان قوىّ قادر سبحان يكى است و آن عاجز ظاهر بيقين از بندگان حضرت واحد عينى است .\r\nو اگر گوئى كه خداى دو است حال خالى از آن نيست آن هر دو متّفقند با يك ديگر در هر جهت يا متفرّقند در هر جهت و اين هر دو نوع مستدعى فساد نظام عالم و عدم انتظام أحوال بنى آدم است و چون ما خلايق را منتظم و أفلاك را جارى و ملتئم و اختلاف ليل و نهار و شمس و قمر بر وفق مقدّر مقرّرى مىبينيم اينها دلالت دارد بر صحّت أمر و تدبير و ائتلاف أمر بتقدير بر آنكه مدير واحد بصير است .\r\nو از هشام بن الحكم مرويست كه ابن أبى العوجاء به خدمت امام جعفر الصّادق عليه السّلام حاضر شد آن حضرت فرمود كه : يا بن أبى العوجاء آيا تو مصنوعى ؟\r\nابن أبى العوجاء گفت : من مصنوع نيستم .\r\nحضرت أبو عبد الله عليه السّلام گفت : اگر مصنوع نيستى پس چيستى و اگر مصنوعى پس چگونه بودى ؟\r\nابن أبى العوجاء جواب پا بر جا نداشت از مجلس برخاست و راه خود برداشت .\r\n\r\nمرويست كه أبو شاكر الدّيصانى كه زنديق بود بنزد حضرت ولىّ ايزد معبود أبو عبد الله جعفر بن محمّد الصّادق عليه سلام الملك الودود حاضر شد و گفت : يا أبا عبد الله جعفر ( ع ) مرا دلالت و هدايت بر معبود من نمائى .\r\n","description":"","footnote":"","page_name":" 253 ","page_number":253},
  {"content":"\r\nحضرت امام جعفر ( ع ) بزنديق گفت : در همان حال پسر كوچك در آنجا حاضر گشت و تخم مرغ در دست داشت كه به آن بازى ميكرد حضرت امام الامّه گفت : اى پسر اين تخم به من ده . پسر بموجب أمر آن سرور تخم مرغ تسليم آن امام جنّ و بشر نمود .\r\nحضرت أبو عبد الله ( ع ) فرمود كه : يا ديصانى اين قلعه‌اى است بىدر كه او را جلد غليظست و در تحت جلد غليظ جلد ديگر است به غايت باريك و هموار و در تحت جلد رقيق طلاى گداخته و نقرهء آب شده كه نه طلاى گداخته به نقرهء آب شد مخلوط و نه نقرهء آب شده به طلاى گداخته ممزوج گردد و اين بيضه بر حال خود است هيچ خارج مصلح از او بيرون نيايد تا خبر از صلاح حال او دهد و هيچ مفسد داخل اين نتواند شد تا خبر از فساد آن دهد و نميدانى كه اين بيضه مخلوق براى ذكر است يا انثى از او بيرون خواهد آمد مانند ألوان طاوس .\r\nآيا اين نوع بيضه مديرى ميخواهد و براى اين هيچ موجد مدبّرى مىبينى ؟\r\nراوى گويد : كه مدّتى ديصانى سر در پيش انداخت پس آنگاه گفت أشهد أن لا إله الَّا الله وحده لا شريك له و أشهد أنّ محمّدا عبده و رسوله و أشهد أنّك امام و حجّة من الله على خلقه و من يا ابن رسول الله به اين عقيده ثابت قدم گشتم و از اعتقاد فاسد كه داشتم در گذشتم .\r\n\r\nو نيز از هشام بن الحكم منقول و مروى است كه : من روزى از حضرت امام جعفر عليه سلام الله تعالى از حقيقت أسماء حقّ عزّ و جلّ و اشتقاق آن سؤال نموده گفتم كه : الله از چه مشتقّ است ؟\r\n","description":"","footnote":"","page_name":" 254 ","page_number":254},
  {"content":"\r\nآن حضرت گفت : يا هشام الله مشتقّ از إله و وله است ، زيرا كه آن مقتضى مألوهست و اسم غير مسمّى است يعنى نام ديگر است و صاحب نام ديگر ، پس كسى كه بندگى اسم كند بدون معنى و مسمّى بدرستى كه آن عابد أبتر كافر است و او أصلا عبادت و بندگى چيز بتقديم نرسانيد .\r\nو آنكه بندگى و عبادت اسم و معنى هر دو نمايد او نيز كافر است زيرا كه عبادت دو چيز بجاى آورد .\r\nو آنكه عبادت معنى بدون اسم نمايد پس آن توحيد و بندگى ايزد حميد است .\r\nآيا فهميدى يا هشام ؟\r\nراوى گويد كه : در آن حال هشام از روى استعجال تمام گفت : يا ابن رسول الله صلَّى الله عليه و آله و سلَّم زياده كن براى من تا از يمن توجّه شما مرا معرفت تمام به حال ايزد تعالى حاصل گردد .\r\nدر آن حال حضرت أبو عبد الله عليه سلام الملك المتعال فرمود كه :\r\nخداى تعالى را نود و نه نام است پس اسم و مسمّى اگر هر دو داخل باشند هر آينه هر اسم از اين أسماء الله باشند پس تعدّد آلهه لازم آيد ليكن الله تعالى معنى است كه دلالت بر ذات ربّ العزّت دارد ، پس اين أسماء بالتّمام غير ذات واحد علَّام است .\r\nيا هشام خبز اسم مأكول ، و آب اسم مشروب و ثوب اسم ملبوس ، و نار اسم محرق است .\r\nآيا فهميدى يا هشام .\r\nفهميدى كه توانى به آن دفع و دورى كلام أعداى ما و آن جماعت كه\r\n","description":"","footnote":"","page_name":" 255 ","page_number":255},
  {"content":"\r\nبراى خداى عزّ و جلّ شريك پيدا كردند نمائى ؟\r\nگفتم : بلى يا ابن رسول الله ( ص ) .\r\nآن حضرت در آن زمان دعا در حقّ اين كمترين محبّان خاندان ايشان نمود كه نفعك الله به و ثبّتك . هشام فرمود : كه و الله من از آن روزى كه اين كلام از آن امام الأنام استماع نموده از آن مجلس عاليمقام بيرون آمدم هيچ أحدى را در علم توحيد ايزد خالق بر من زيادتى بقهر و تفوّق نبود .\r\n\r\nو نيز از هشام بن الحكم مروى و منقول است كه زنديق بمصر بود به او رسيد كه : حضرت أبى عبد الله عليه سلام الله الملك المتعال صاحب علم و حامل معرفت و كمال است .\r\nآن زنديق بىبصر بعد از استماع اين خبر از مصر بواسطهء مناظره به آن سرور روانهء مدينهء سيّد البشر گرديد .\r\nچون بمدينه آمد به او گفتند : كه آن حضرت در مكَّه است في الفور زنديق روانهء مكَّه شد قضا را در آن زمان من در خدمت حضرت أبى عبد الله عليه السلام بودم زنديق در هنگامى كه امام جعفر بن محمّد الصّادق ( ع ) در طواف بيت الله الحرام مشغول بود آمده سلام كرد .\r\nحضرت ابو عبد الله ( ع ) گفت نام تو چيست ؟\r\nگفت : عبد الملك .\r\nآن حضرت فرمود كه : كنيت تو كدام است ؟\r\nگفت : أبو عبد الله امام ( ع ) گفت : كدام ملك است كه تو بندهء آنى آيا از ملوك آسمانست\r\n","description":"","footnote":"","page_name":" 256 ","page_number":256},
  {"content":"\r\nيا از ملوك زمين و خبر ده مرا از پسر خود كه او آيا بندهء خداى آسمانست ، يا بندهء خداى زمين ؟\r\nزنديق ساكت گشت .\r\nحضرت أبو عبد الله گفت : بگوى ، زنديق همچنان ساكت در جواب و حيران بود .\r\nچون آن ولىّ بيچون او را ساكت ديد گفت : وقتى كه من از طواف فارغ گشتم بنزديك من آى .\r\nچون حضرت أبى عبد الله ( ع ) از طواف فارغ شد زنديق به خدمت آن سرور حاضر شد و پيش روى آن حضرت بنشست و ما با بعضى محبّان در نزد آن ولىّ ايزد أكبر جمع شديم .\r\nأبو عبد الله عليه السّلام روى بجانب زنديق آورد و گفت : آيا ميدانى كه اين زمين را تحت و فوق است ؟\r\nگفت : بلى حضرت امام عليه السّلام فرمود كه : داخل تحت اين زمين شدى يا نه ؟\r\nگفت : نه أبو عبد الله عليه السّلام فرمود كه : ميدانى كه تحت اين چيست ؟\r\nزنديق گفت : نه امّا گمان من آنست كه در تحت زمين هيچ چيز نباشد .\r\nامام المؤتمن أبو عبد الله عليه السّلام گفت : ظنّ عجز ظاهر و بيّن است مادامى كه آن أمر معيّن و متيقّن نباشد .\r\n","description":"","footnote":"","page_name":" 257 ","page_number":257},
  {"content":"\r\nبعد از آن آن امام الأنس و الجانّ فرمود كه : اى فلان صعود و عروج به آسمان نمودى ؟\r\nگفت : نه حضرت ( ع ) فرمود كه : آيا ميدانى در آسمان چه چيز است ؟\r\nگفت : نه امام الخلائق ( ع ) از آن زنديق پرسيد آيا بمشرق و مغرب رسيدى و نظر در ما وراء آن دو مكان بديدهء عيان نمودى ؟\r\nگفت : نه حضرت أبو عبد الله عليه السّلام فرمود كه : بسيار بسيار تعجّب است از تو كه بمشرق نرسيدى و مغرب را نديدى و بتحت الأرض نزول ننمودى و به آسمان صعود و عروج نفرمودى و به آنجا نگذشتى تا بدانى كه در خلقت - مشرق و مغرب چه چيز است مع هذا منكرى به آنچه در آنها است آيا هيچ عاقل منكر ميگردد چيزى را كه نشناسد و نداند ؟\r\nزنديق گفت : يا أبا عبد الله غير از شما هيچ أحدى بما متكلَّم به اين سخن نگرديد و سامعه‌ام جز از ذات فايض البركات شما از هيچ عالم دانا اين كلام نشنيد .\r\nحضرت أبو عبد الله عليه السّلام فرمود كه : تو در شكَّى كه آيا اميد است كه باشد و لعلّ نباشد .\r\nزنديق گفت : اميد است كه باشد بلكه آنچه شما خبر دهيد خلاف در آن ظاهر و پديد نيست .\r\nپس أبو عبد الله ( ع ) گفت : اى مرد آنكه او را علم نباشد هرگز او را\r\n","description":"","footnote":"","page_name":" 258 ","page_number":258},
  {"content":"\r\nبر عالم حجّت نبود و أيضا جاهل را بر عالم كامل حجّت از روى فراست و عقل نيست .\r\nاى برادر أهل مصر اين كلام از روى درك تمام از من بفهم ، آيا نمىبينى كه آفتاب و ماهتاب و ليل و نهار هر يك ايلاج در ديگر مينمايند و مدام باقى و مستدام نيستند بلكه هر يك آنها ميروند و مىآيند و گاهست كه شب و روز مضطرّند كه ايشان را مأوى و مكان نيست كه توانند از آن درگذرند ، و هر يك از ليل و نهار در غير وقت خود ظاهر و آشكار گردند .\r\nپس اگر هر يك ايشان قدرت ميداشتند كه بيشتر از تقضّى ساعات خود بروند ميرفتند و مراجعت نميكردند و نيز اگر غير مضطرّ نباشند چرا شب و روز نشود و روز شب نگردد همه مضطرّند به أمر حضرت بيچون در سير و سكون .\r\nو الله يا برادر أهل مصر بدرستى آنچه مردم آن را مذهب خود دانستند و گمان ايشان چنانست اين از أثر دهر است پس اگر ايشان را ببرد پس چرا ايشان را ردّ نكند و اگر ردّ كند پس چرا ايشان را نميبرد .\r\nآيا نمىبينى كه آسمان مرفوع و زمين ساكن و موضوعست كه ممسك آسمان و زمين و حافظ اين دو مكان و مكين بىشبهه بيقين خالق و مدبّر آن و اين حضرت ربّ العالمين است .\r\nچون آن زنديق اين سخنان از آن امام الانس و الجانّ استماع نمود بر دست مبارك ولىّ ايزد تعالى و تبارك ايمان آورد .\r\nدر آن هنگام حضرت امام جعفر الصّادق ( ع ) آن جديد الاسلام را به هشام سپرد و گفت : او را به منزل و مقام خود مسكن و آرام داده تعليم آداب شرايع اسلام و تفهيم أركان أحكام سيّد الأنام نماى و مدام از أحوال او\r\n","description":"","footnote":"","page_name":" 259 ","page_number":259},
  {"content":"\r\nاستعلام فرماى .\r\n\r\nو از عيسى بن يونس رضى الله عنه مرويست كه ابن أبى العوجاء از تلامذه و شاگردان حسن بصرى بود از طريق توحيد منحرف بطريق غير سديد گرديد كسى به او گفت : كه ترك مذهب صاحب و استاد نمودى و داخل مذهب گشتى كه آن را أصل و حقيقت و شيوهء شريعت و طريقت مستقيمه نيست ابن أبى العوجاء كه چون اسم پدر با مسمّى بود در اعوجاج مذهب و كجى در دين ايزد واهب گفت : صاحب من مخلط در قول است گاه قايل به قدر و گاه قايل بجبر است مرا گمان چنانست كه حسن بصرى معتقد مذهب كه دايم بر آن قايم باشد نبود .\r\nابن أبى العوجاء به همان حال تردّد و انكار آن كسى كه بر او حجّت نمايد داخل مكَّه معظَّمه شد امّا علما مجالست و مسائلت او را مستكره بودند بواسطهء خبث لسان و فساد ضمير و جنان ايشان .\r\nروزى به خدمت حضرت أبا عبد الله ( ع ) آمد و در مجلس آن حضرت كه جماعت از نظرات آن امام الورى حاضر و پا بر جا در آن مكان و مأوى بودند - نشست و گفت :\r\nيا با عبد الله ( ع ) بدرستى مجالس و محافل كه در آن مكان أعيان و أفاضل باشند آن محلّ امانت و جاى بيان مطالب و حاجت است پس لابد و ناچار است كه هر كسى كه باسعال باشد بايد كه در هنگام هيجان آن ضبط خود نكند و سعال كند و اين كنايه از آنست كه چون سؤال يا مطلب در خاطر داشته باشد در جاى كه محلّ عرض آن باشد معروض گرداند آيا مرا اذن در كلام و سؤال هست ؟\r\n","description":"","footnote":"","page_name":" 260 ","page_number":260},
  {"content":"\r\nحضرت أبو عبد الله عليه السّلام فرمود كه : هر نوع كلام و سؤال كه خواهى بيان نماى .\r\nابن أبى العوجاء گفت : تا به چند شما اين در آستانه را بپاى خود كوبيد و پناه به اين حجر بريد و عبادت اين خانه مرفوع به خاك و آجر و هروله در ميان صفا و مروه بر مثال شتر منفّر مينمائيد هر كه در اين باب بفكر و تدبير از روى عقل مستقرّ كند ميداند كه اين فعل است كه مؤسّس آن حكيم صاحب نظر ، و داناى مخبر نيست .\r\nيا أبا عبد الله كه سر اين مرد و سنام آن يعنى بزرگ اين جماعت و أعلم ايشانى و پدرت مؤسّس آنست زيرا كه قطعا اساس اين مهام از آباى عظام كرام شما است بيان نماى .\r\nحضرت أبو عبد الله عليه السّلام فرمود : كسى را كه حضرت حقّ عزّ و علا او را ضالّ و گمراه گرداند و دل او را تاريك و دور از رحمت إله سازد أمر حقّ در نظر آن نالايق بغايت ناموافق نمايد و او أصلا استعداد اطاعت ايزد خالق ننمايد و شيطان ولىّ آن ناكس گردد و او را در مقام هلاكت وارد گرداند و او را مصدر خير نگرداند اين خانه‌ايست كه حضرت خلَّاق العباد از تمامى بندگان طلب عبادت اين خانه نمود و ايشان را بطاعت خود - اختيار و امتحان در اتيان به آن مكان و تحريص بر تعظيم و زيارت اين مأمن عاليمكان فرمود و اين خانه را محل أنبياء رسول و قبله نمازگزارندگان ، و سعت رضوان و طريق مؤدّى بغفران حضرت مهيمن سبحان گردانيد زيرا كه اين بنيان منصوب بر استوار كمال مجتمع عظمت و جلال ايزد متعال است خالق فعّال خلق اين محلّ قبض و اقبال پيش از گسترانيدن زمين به دو\r\n","description":"","footnote":"","page_name":" 261 ","page_number":261},
  {"content":"\r\nهزار سال نمود ، پس منشى أرواح و صور يعنى خداى أكبر سزاوار و در خور اطاعت است در آنچه هر يك بشر را به آن أمر يا نهى و زجر نمايد .\r\nابن أبى العوجاء گفت : ذكر حضرت الله تعالى كردى امّا نزول و حلول ذات او بر غايب نمودى .\r\nحضرت أبو عبد الله عليه السّلام گفت : ويلك چگونه ايزد تعالى و تبارك غايب بود كه با خلق خود حاضر و شاهد است و حضرت قادر مجيد به بندگان خود أقرب از حبل الوريد است آنچه گفتند شنيد و أشخاص ايشان را ديد چه عالم بأسرار ايشان در آشكار و نهانست .\r\nابن أبى العوجاء گفت : پس خداى منّان در همه مكانست يا ابا عبد الله هر گاه واجب تعالى در آسمان باشد در آن زمان چون حضرت - بيچون در زمين مكين تواند بود و اگر ربّ العالمين در زمين باشد پس چگونه در آسمان تواند بود ؟\r\nحضرت أبو عبد الله عليه السّلام فرمود كه : بدرستى كه آنچه توصيف و بيان آن كردى آن صفت مخلوقست نه صفت خالق زيرا كه مخلوق چون از مكان منتقل به مكان و محلّ ديگر گردد مكان أوّل از او خالى و مشتغل است و او در مكان ثانى كه به آنجا آمده مطَّلع و مخبر امور حادثهء مكان أوّل نيست .\r\nفامّا خداى عظيم الشّأن ملك الدّيان هيچ مكان از او خالى و او به هيچ مكان مشتغل و محوى نيست و نيز به هيچ مكان أقرب از مكان ديگر نيست بلكه ذات حضرت ايزد تعالى به همه مساوى است .\r\nو نيز در روايت آمده كه حضرت أبى عبد الله عليه السّلام بابن أبى العوجاء كه زنديق بود و قايل به بعث و نشور و حساب ربّ غفور نبود فرمود كه\r\n","description":"","footnote":"","page_name":" 262 ","page_number":262},
  {"content":"\r\nاگر بعث و نشور بر وفق قول تو باشد ، يعنى بعث و نشر و حساب و كتاب در محشر واقع نشود و آن أمر موافق قول ما نباشد تو و ما هر دو نجات از عذاب و عقاب خالق البريّات خواهيم يافت و اگر أمر بعث و نشر موافق قول تو نباشد بلكه بر وفق قول ما باشد پس ما ناجى و رستگار و تو خاسر و زيانكار خواهى بود .\r\nو همچنين در روايت آمده ابن أبى العوجاء از حضرت امام جعفر الصّادق عليه التّحيّة و الثّناء از حدوث العالم سؤال و استعلام نمود .\r\nآن حضرت ( ع ) فرمود كه : هيچ كوچك و بزرگ از مخلوقات ايزد تعالى و تبارك نيست الَّا آنكه چون آن چيز را ضمّ كنى به مثل آن خواه كوچك و بزرگ البتّه آن چيز بزرگتر از اوّل گردد و در اين زوال و انتقال است از حالت اوّلى و حدوث عباد از اينست و اگر قديم باشد حلول و زوال بر او محال است زيرا كه هر چه زوال و حلول پذير و جايز است كه موجود گردد و او است كه وجود نپذيرد .\r\nپس هر چه از عدم موجود گردد داخل در حدوث است و هر چه در أزل باشد داخل در قدم است و هرگز صفت حدوث و قدم در يك چيز جمع بهم نشود .\r\nابن أبى العوجاء گفت : شما را چنان پنداريم كه عالم باشى در - اجراى حالتين و زمانين كه در اين هر دو حالت و هر دو زمان هر آنچه ذكر كردى استدلال بر حدوث أشياء نمائى پس اگر أشياء باقى بصغر خود بودى تو كجا استدلال بر حدوث آن مينمودى ؟\r\nحضرت امام جعفر الصّادق ( ع ) فرمود كه : ما را سخن بر اين عالم\r\n","description":"","footnote":"","page_name":" 263 ","page_number":263},
  {"content":"\r\nموضوع است پس اگر ما مرفوع و موضوع بعالم ديگر گرديم هيچ شىء أوّل بر حدوث آن از رفع ما به آنجا و وضع ما در غير محلّ و مكان اوّلى نيست لكن من ترا مجاب گردانم از حدث شىء كه تو قادر بر الزام نباشى چنانچه ميگوئيم ما كه هر گاه أشياء بر همان حالت صغر و خوردى باقى دايم باشند هر آينه در او هم ثابت خواهد بود كه هر گاه ضمّ كنند چيزى را به چيزى ديگر البتّه بعد از تركيب و ضمّ آن چيز بزرگتر از قبل ضمّ خواهد بود و در جواز تغيّر بر آن چيز همان دليل أتمّ است براى برون رفتن آن چيز از صفت قدم چنانچه تغيّر شىء از حالى بحالى ديگر مستلزم حدوث آن شىء است يا عبد الكريم تو را وراى آن خرد مگر ظاهر و عيان نيست .\r\n\r\nو از يونس بن ظبيان مرويست كه من در خدمت حضرت أبى عبد الله جعفر ( ع ) حاضر بودم كه مردى بنزد آن سرور آمد و گفت كه حضرت ايزد منّان را در هنگام عبادت و بندگى بديدهء عيان مىبينى ؟\r\nامام جعفر صادق عليه السّلام فرمود كه : آيا ميتواند بود كه من عبادت چيزى كه او را نمىبينم بجاى آرم .\r\nيونس بن ظبيان گفت : آن مرد از آن امام الورى پرسيد كه خداى تعالى را چگونه ديدى ؟\r\nامام گفت كه : حضرت ايزد منّان بىشبهه و گمان بادراك أبصار به مشاهدهء عيان نشود ليكن قلوب و جنان بحقايق ايمان و بنور آن ادراك - رؤيت مهيمن سبحان كند حضرت قادر تعالى و تبارك مدرك و مرئى بحواسّ و به هيچ أحدى از جنّ و ناس نسبت و قياس نتوان كرد زيرا كه ذات فايض البركات معروف به غير تشبيه و التباس است .\r\n","description":"","footnote":"","page_name":" 264 ","page_number":264},
  {"content":"\r\nو عبد الله بن سنان از أبى عبد الله ( ع ) روايت كند كه آن حضرت ( ع ) در تفسير آيهء كلام واهب علَّام چنين بيان و اعلام نمود كه : * ( لا تُدْرِكُه الأَبْصارُ ) * عبارت از احاطت وهم است .\r\nآيا نمىبينى در قول خداى عزّ و جلّ : * ( قَدْ جاءَكُمْ بَصائِرُ مِنْ رَبِّكُمْ ) * بمعنى بصائر عيون نيست .\r\n* ( فَمَنْ أَبْصَرَ فَلِنَفْسِه ) * : حضرت امام جعفر فرمود كه : تفسير آيهء كلام ايزد علَّام عبارت از احاطت وهم و علم است بذات قادر عالم بمعنى آنست كه هر كسى بصارت بذات حضرت خالق الموجودات پيدا تواند كرد و او را تواند - ديد .\r\n* ( وَمَنْ عَمِيَ فَعَلَيْها ) * نيز بمعنى عمى عيون نيست بلكه عبارت از عدم احاطت وهم است ، زيرا كه بصارت عبارت از وقوف و دانائى است چنانچه ميگويند فلانى بصير است بفقه ، و فلان بصير بدراهم و فلان بصير به ثبات است ، و خداى عالم أعظم از آن است كه مرئى به چشم أهل عالم گردد .\r\nو از جملهء سؤال اين زنديق كه از حضرت أبى عبد الله عليه السّلام مسايل بسيار استعلام و استفهام نمود .\r\nيكى آن بود كه گفت : يا با عبد الله ( ع ) ساير برايا كه ذات واجب تعالى را نبينند عبادت و بندگى او چون نمايند ؟\r\nحضرت أبى عبد الله عليه السّلام فرمود كه : دلهاى خلقان به نور ايمان او را بينند و بعقول و فطانت آن اثبات ذات مهيمن منّان نمايند - اثبات ظاهر و عيان و بيان هستى قادر سبحان از روى عقل و عرفان كنند مرئى أبصار ميگردد به آنچه ديده شود از حسن تركيب و انتظام أهل عالم و\r\n","description":"","footnote":"","page_name":" 265 ","page_number":265},
  {"content":"\r\nاحكام تأليف و نظام عوالم .\r\nپس از آن رسل خداى عزّ و جلّ و آيات آن و كتب و محكمات آن همگى و تمامى آن ادلَّهء واضحه و براهين لايحه بر وجود حضرت خالق البريّه است و علما بر رؤيت عظمت و اجلال ذات حضرت ذو الجلال اقتصار از رؤيت ذات ايزد متعال نمودند و از آثار و علامات استدلال وجود ايزد معبود فرمودند زنديق گفت : آيا حضرت ربّ العلى قادر و توانا نيست بر آنكه خود را بر خلقان ظاهر و عيان گرداند تا خلايق ذات خالق را ديده بشناسند و عبادت و بندگى أرحم الرّاحمين از روى صدق و يقين نمايند ؟\r\nحضرت امام جعفر الصّادق عليه سلام الملك الفعّال گفت : آيا محال را جواب است ؟\r\nآن ضالّ بعد از استماع مقال گفت : پس اثبات أنبياء و رسل بدون رؤيت خداى عزّ و جلّ چگونه ظاهر و مسجّل گردد ؟\r\nحضرت امام الورى عليه التّحيّة و الثّناء فرمود كه : بدرستى چون اثبات نموديم كه ما را خالق صانع كه متعاليست از ما و از جميع ما سوى الله تعالى بيّن و هويدا است و آن صانع عادل و حكيم است كه جايز نيست هيچ أحدى از خلقان مشاهده و ملامسهء آن نتوانند نمود و او مباشرت و مجالست به خلقان و بندگان را نيز مباشرت بايزد سبحان محال و ممتنع است و محاجّهء خلقان بواهب منّان و محاجّهء مهيمن سبحان به بندگان واقع و عيان نگردد و ثابت است كه حضرت ربّ العزّت را سفرا يعنى رسل و أنبياء در ميان خلايق و عباد واحد خالق بر منهج حقّ و صدق هستند كه خلقان را دلالت بر مصالح ايشان و منافع و به آنچه بناء بقاى ايشان و ترك آن وسيلهء فناء انس و جان بود\r\n","description":"","footnote":"","page_name":" 266 ","page_number":266},
  {"content":"\r\nنمايند ، پس آمران و ناهيان از حكم عليم منّان در خلقان ثابت و عياناند و در آن هنگام ثابت گردد كه حضرت قادر ديّان را معبّران باشند و آن أعيان أنبياء و رسولان برگزيدگان حضرت مهيمن سبحان حكماء مؤدّبين بحكمت كه مبعوث و مرسول از ربّ العزّتاند اين جماعت چون در تركيب و خلقت مشاركت با ساير مردمان دارند لهذا در أحوال و در قبول أفعال شريك با جميع خلقان باشند .\r\nليكن از نزد حكيم عليم تأديب و تعليم حكمت بدلايل و براهين و شواهد از زنده كردن موتى و ابراء و صحيح كردن كور مادر زاد و مبروص به حكم حضرت ربّ العباد در دار دنيا نمايند .\r\nپس در هيچ وقت زمين خالى از حجّت ربّ العالمين كه به او علم و حالت بود كه بر صدق مقال رسول دلالت كند با زهد و عدالت او كه پسنديدهء تمامى أرباب ملَّت است نباشد .\r\nچون حضرت امام جعفر الصّادق عليه السّلام كلام به اين مقام انصرام نمود فرمود كه : ما را زعم چنانست كه زمين در هيچ زمان خالى از حجّت أرحم الرّاحمين بىشبهه بيقين نگردد و آن حجّت نيست الَّا از أعقاب و رسل حضرت عزّ و جلّ ايزد تعالى هرگز پيغمبر نفرستاد مگر از نسل أنبياء .\r\nو وجه اين آنست كه حضرت ايزد سبحان براى بنى آدم طريق به غايت روشن و اعلان و منهج در كمال وضوح و بيان ظاهر و عيان گردانيد و از نسل آدم أبو البشر نسب طاهر طيّب ظاهر نمود و اخراج أنبياء و رسل كه ايشان صفوت خداى عزّ و جلّ و جوهر خالص در فعل و عمل كه از أصلاب طاهره و أرحام زاكيه متولَّد شدند و از سفاح جاهليت مصون و از شوب ، و\r\n","description":"","footnote":"","page_name":" 267 ","page_number":267},
  {"content":"\r\nآميختن به آن انساب محفوظ و محروساند زيرا كه حضرت ايزد تعالى آن جماعة را درجهء عاليهء عزّت و شرف از روى احسان و لطف ارزانى داشته و حضرت قادر سبحان اين أعيان را خزّان علم و عرفان گردانيد .\r\nپس كسى كه خازن علم خداى تعالى و أمين غيب ربّ العلى و مستودع سرّ و حجّت خداى أكبر بر تمامى خلقان و ترجمان و لسان ايشان باشد بايد كه متّصف به اين صفت حسنه و شيوهء محسّنه بود . پس حجّت براى امّت نيست الَّا از نسل أنبياى ربّ العزّت كه قايم مقام و نايب مناب نبىّ در امّت گردد به وسيلهء علم و معرفت كه در نزد آن كس باشد كه آن علم از رسول به او رسيده باشد .\r\nاگر مردمان منكر او در علم شوند او ساكت شود و بعد از سكوت او از انكار خلقان و بقاء مردم بر انكار او علم رسول كه در نزد قايم مقام او بود و در دست منكر نباشد و اگر أحيانا قليلى از علم رسول در نزد آن بو الفضول باشد در آن نيز اختلاف كنند و در ميان خود برأى و قياس اقامت نمايند .\r\nو اگر اقرار برسول و اطاعت آن حضرت و اخذ علم از او مينمودند هر آينه عدل ظاهر و أمر مستوى و متظاهر شدى و اختلاف و تشاجر در ميان طوايف بشر بر طرف گشتى و دين إله واهب روشن و يقين بر شكّ بىشك غالب و مبرهن بودى .\r\nامّا در هنگام تشاجر و نزاع اميد اقرار مردم برسول و اطاعت آن حضرت از روى عزّ قبول ميسّر نيست و هيچ رسول و نبىّ ربّ العزّت از اين دار الفناء و المحنه انتقال و رحلت ننمودند مگر آنكه امّت هر يك ايشان اختلاف بعد از آن حضرات نمودند و برأى و قياس بىأساس خود عمل فرمودند .\r\n","description":"","footnote":"","page_name":" 268 ","page_number":268},
  {"content":"\r\nو وجه اختلاف امّت أنبياء و رسولان بعد از آن أعيان بواسطهء خلاف بر محبّت رسول و ترك كردن أمر آن حضرت است .\r\nزنديق گفت : كه هر گاه قايم مقام رسول متّصف بصفات قبول باشد او را حجّت چه لازم است .\r\nامام فرمود كه : بعد از اظهار حجّت خلايق اقتدار به او نمايند و از آن چيز كه منافع خلقان باشد و سبب صلاح ايشان شود ظاهر گردد و اگر چه ايشان احداث چيزى در دين خداى عزيز نمايند آن نايب مناب رسول اعلام آن جماعت بر حصول فساد لازم آن احداث فرمايند .\r\nو اگر چيزى در دين زياد كنند نيز ايشان را بر آن مطَّلع و مخبر گرداند و نيز اگر چيزى در دين كم كنند آن كس به جهت آن طايفه افاده كند و ايشان را بر آن نقصان واقف و اعلان نمايند .\r\nزنديق گفت : از چه چيز أشياء مخلوق و پيدا شدند ؟\r\nحضرت أبى عبد الله عليه السّلام فرمود كه : ايجاد از لا شىء است .\r\nزنديق گفت : كه از لا شىء چگونه شىء موجود گردد ؟\r\nآن حضرت ( ع ) فرمود كه : بدان كه أشياء حال خالى از آن نيست كه مخلوق از شىاند يا موجود از غير شىء اگر مخلوق از شىء باشد كه به او بود پس آن شىء قديم است و قديم را حدوث و فناء و زوال و تغيّر در هيچ مكان و مأوى جايز و روا نيست و حال خالى از آن نيست كه آن شىء موجد جوهر واحدست يا لون واحد كه عبارت از عرض است .\r\nاگر چنين باشد اين ألوان مختلفه و جواهر كثيره موجود در اين عالم از وجوه بسيار ظاهر و آشكار شدند از چه وجه موجود شدند .\r\n","description":"","footnote":"","page_name":" 269 ","page_number":269},
  {"content":"\r\nو اگر آن شىء كه انشاء أشياء و ابداع تمامى آنها از او موجود و پيدا شده‌اند زنده باشد پس موت أشيائى كه از او موجود گشته باشند از كجا و از چه وجه بود .\r\nو اگر شىء كه موجد أشياء است ميّت باشد پس حيات أشياء از چه وجه حاصل و پيدا شد و جايز و روا نيست كه وجود أشياء و هستى موجودات از حىّ و ميّت كه هر دو قديم لا يزال باشند زيرا كه از حىّ كه پيوسته و لم يزل حقّ باشد از او ميّت صادر نگردد و نيز جايز نيست كه ميّت قديم أزلى باشد به سبب موت كه با او است بواسطهء آنكه ميّت را بقاء و قدرت نيست .\r\nزنديق گفت : پس اين جماعت از كجا قايل به أزليّت أشياء شدند .\r\nحضرت امام الورى أبى عبد الله جعفر عليه السّلام الله تعالى فرمود كه : اين مكالمه مقالت قوميست كه منكر مدبّر أشياء ، يعنى حضرت عزّ و جلّ و مكذّب مقالهء أنبياء و رسلاند و خود اخبار از حضرت ايزد جبّار دهند و كتاب خود را أساطير ناميدند و بواسطهء وجود دين و آئين با رأى و اهواى خود كه مستحسن ايشان است گردانيدند .\r\nبدرستى كه استدلال بر حدوث أشياء دوران فلك مع ما فيهاست و اين أفلاك نه است و تحرّك زمين و آنچه در او است و انقلاب أزمنه و اختلاف وقت أمكنه و حوادث كه در عالم حادث گردد از زياده و نقصان و موت و بلى و امتحان و اضطرار نفس بسوى اقرار به آن كه اين محدثات را صانع و مدبّر بر قرار است .\r\nآيا نمىبينى كه شيرينى مبدّل به ترشى گردد و عذب و گوارا منتهى بتلخ و مرّ شود و نو كهنه گردد و تمامى أشياء بالأخره متغيّر و فنا گردد .\r\n","description":"","footnote":"","page_name":" 270 ","page_number":270},
  {"content":"\r\nآنگاه آن ولىّ الله فرمود كه : پيوسته حضرت صانع عالم عالم است بأحداث كه حادث خواهد نمود .\r\nيعنى : پيش از آنكه حضرت صانع تعالى شأنه احداث بعضى أشياء نمايد ، علم او به آن تعلَّق گيرد ، پس هميشه ايجاد و خلق معلومات خود نمايد .\r\nزنديق گفت : كه آيا ملك تعالى مختلف است به أشياء يا مؤتلف است به آنها .\r\nحضرت امام جعفر الصّادق ( ع ) فرمود كه : بذات حضرت خالق العدل و الانصاف ائتلاف و اختلاف سزاوار و لايق نيست زيرا كه هر چه مختلف شود متجزّى است و آنچه مؤتلف گردد متبعّض است .\r\nپس حضرت واجب تعالى را مؤتلف و مختلف نتوان گفت .\r\nزنديق گفت : پس چگونه او را خداى واحد ميگويند ؟\r\nآن حضرت ( ع ) فرمود كه : حضرت الله تعالى واحد در ذات است نه واحدى كه مشابه و مانند واحد باشد بواسطهء آنكه ما سواى خداى واحد هر واحدى متجزّى است و ايزد تعالى واحد است نه متجزّى و اسم عدد بر خداى واحد واقع نگردد .\r\nزنديق گفت : پس حضرت خالق بچه علَّت ايجاد خلق نمود و حال آنكه ذاتش بايجاد خلقان مضطرّ بخلقت ايشان نبود و بواسطهء ما عبثيّت بر حضرت الله تبارك و تعالى جايز و روا نيست .\r\nپس هر گاه حضرت معبود محتاج بخلقت خلق نبود بچه وجه ايجاد خلايق نمود ؟\r\n","description":"","footnote":"","page_name":" 271 ","page_number":271},
  {"content":"\r\nحضرت امام الصّادق الأمين جعفر بن محمّد سلام الله عليهم - أجمعين فرمود كه : ايجاد و خلقت بريّت از حضرت ربّ العزّت محض اظهار حكمت و انفاذ علم و امضاء تدبير از روى قدرت نمود .\r\nزنديق گفت : يا أبا عبد الله جعفر ( ع ) چرا حضرت ايزد أكبر اقتصار به همين دار ننمود و اين سرا را دار ثواب خود و محتبس عقاب أصحاب مستحقّ عتاب و خطاب نگردانيد .\r\nحضرت امام جعفر عليه السّلام در جواب زنديق از روى تحقيق و تصديق فرمود : بدرستى كه اين دار سراى ابتلا و عتاب و محلّ اتّجار و تحصيل ثواب و مكتسب رحمت حضرت مهيمن وهّابست داريست مملوّ از آفات و مطبوق بشهوات تا آنكه خالق اختيار خلايق در اين سراى مشتمل بر محنت و غم بطاعت فرمود ، پس اين دار عمل سراى جزاء و لايق عيش و صلاحيت استكانت و بقاء نيست .\r\nزنديق گفت : آيا از حكمت حضرت ربّ العزّت بود اينكه بواسطهء نفس خود دشمن پيدا نمود و حال آنكه او را هيچ گونه دشمنى نبود خلق را ايجاد فرمود و گمان تو آنست آن ابليس است پس او را مسلَّط گردانيد بر بندگان خود كه ايشان را بر خلاف طاعت او ميخواند و به معصيت خالق البريّت مأمور ميگرداند و ابليس را بر نبىّ آدم قوّت و تسلَّط تمام داد .\r\nچنانچه زعم تست كه ابليس پر تلبيس بلطايف الحيل تصرّف در قلوب خلايق عزّ و جلّ نمايد و ايشان را وسوسه فرمايد ، پس آن جماعت را شكّ در پروردگار ايشان تعالى و تبارك بهم رسد و دين ايشان بر ايشان مشتبه و ملتبس گردد بنا بر آن از شناخت و معرفت حضرت ربّ العزّت بازمانند تا\r\n","description":"","footnote":"","page_name":" 272 ","page_number":272},
  {"content":"\r\nآنكه قوم بواسطهء وسوسهء شيطان منكر ربوبيّت رحيم الرّحمن گشتند و عبادت و بندگى سواى حضرت ربّ العلى نمودند .\r\nپس چرا واجب تبارك و تعالى ابليس لعين دشمن خود را بر بندگان خويش مسلَّط گردانيد و بر اغواء و اضلال خلقان قدرت و قوّت فراوان داد ؟\r\nحضرت امام الخلائق جعفر بن محمّد الصّادق عليه سلام الملك - الخالق فرمود كه : اين دشمن كه تو ذكر كردى أصلا عداوت او ضرر به حضرت ايزد أكبر و ولايت او نيز نفع بواحد قادر نميرساند و از عداوت او نقصان به ملك مهيمن سبحان نرسد و از ولايتش مزيدت بربّ العزّت عايد نگردد .\r\nاى زنديق رفع و دفع و نفى و قمع دشمن از روى عقل و فطن گاهى واجب و لازم گردد كه از او نفع و ضرر ظاهر و متصوّر باشد كه اگر قصد ملك او كند قادر بر أخذ آن بود و اگر در سلطانيّت و حكومت او قهر نمايد بر آن قادر باشد امّا ابليس بنده‌ايست كه حضرت ايزد خالق او را براى بندگى و عبادت و اطاعت و متابعت ذات خود يعنى واجب الوجود تعالى شأنه موجود نمود تا اقرار بيگانگى او نمايد و بعد از خلق ابليس چون معلوم حضرت بيچون شد كه نفس ابليس خسيس چه نوع در تمرّد است و استكبار و بالاخره كارش بچه نوع قرار خواهد يافت .\r\nامّا آن ملعون أبدى و مطرود سرمدى پيوسته با ملائكه مشغول به عبادت و بندگى حضرت ربّ العزّت بود تا آنكه ايزد معبود او را امتحان به سجدهء آدم عليه السّلام نمود ابليس بواسطهء غلبگى شقاوت و حسد كه بر نفس أخسّ او غالب بود امتناع از أمر و سجدهء آدم فرمود .\r\n","description":"","footnote":"","page_name":" 273 ","page_number":273},
  {"content":"\r\nحضرت مهيمن موجود بعد از اظهار عنود و جحود آن مردود او را لعن فرمود و اخراج از صفوف ملائكه و انزال به زمين نمود در حالتى كه آن مغضوب ايزد غفور ملعون مدحور بود و چون ابليس خسيس دانست كه بواسطهء - استكبار و استنكار سجدهء آدم ايزد عالم او را مردود أبدى و مطرود لا يزالى گردانيد و بواسطهء اين سبب او دشمن آدم و أولاد او صلَّى الله عليه و آله و سلَّم گرديد ليكن او را سلطنت بر أولاد آدم به غير حيله و وسوسه و خواندن به غير راه حضرت خالق البريّه أمر ديگر بيّن و ظاهر نيست و ابليس خود اقرار به معصيت او با پروردگار و بربوبيّت ايزد غفّار نمود .\r\nزنديق گفت : آيا به غير خداى تعالى كه معبود و لايق سجود است غير او هيچ أحدى سزاوار سجود نيست .\r\nچون امام جعفر الصّادق عليه السّلام كلام به اين مقام رسانيد .\r\nزنديق گفت : آيا به غير خداى تعالى را سجود كردن جايز و رواست ؟\r\nحضرت امام عليه السّلام فرمود كه : هر كه سجده بأمر خداى تعالى نمايد ، پس سجده براى خداى تبارك و تعالى نمود زيرا كه اين سجده آدم به حكم خداى قادر عالم است .\r\nزنديق گفت : أصل كهانت از كجا است و مردمان خبر بخلقان چگونه به آن دهند كه در جهان حوادث چنين و چنان ظاهر و عيان خواهد شد ؟\r\nحضرت امام الأمين النّاطق جعفر بن محمّد الصّادق ( ع ) فرمود كه :\r\nدر زمان جاهليّت كه زمان فترت أنبياء و رسولان بود چون كاهنى به منزلهء حاكم بود ، مردم محاكمه بسوى كاهنان مىآوردند در امور متشابهات كه در ميان خلقان سانح و عيان ميشد كاهن ايشان را مخبر و مطَّلع بر آن أشياء\r\n","description":"","footnote":"","page_name":" 274 ","page_number":274},
  {"content":"\r\nكه بعد از آن محدث ميشد مىگردانيد و اين به چند نوع بود :\r\nيكى - بفراست عين .\r\nدوّم - ذكاء قلب و وسوسهء نفس .\r\nسوّم - فطانت روح به آنچه در دل اندازد ، زيرا كه هر چه از حوادث كه در زمين ظاهر و حادث شود همگى و تمامى آن معلوم شيطان است ، و شيطان آن را مؤدّى گرداند بكاهن و او را مخبر و مطَّلع ميگرداند به آنچه در منازل جهان و أطراف عالم حادث و عيان گردد .\r\nو امّا آنچه از أخبار آسمان بخلقان مىرساند حقيقت اين مقدّمه چنان است كه شياطين به آسمان رفته در مقاعد استراق سمع مىنشستند و هر چه در آن مكان مىشنيدند زيرا كه در آن زمان ايشان محجوب از آسمان و محروم از نجوم يعنى از شهب و تبارك آن مكان نبودند لهذا صعود و عروج به آسمان مىنمودند و استراق سمع كرده مراجعت فرموده بكهنه اعلام و اخبار مينمودند امّا در زمان حضرت رسول ايزد سبحان محجوب و مرجوم از آسمان بواسطه آن شدند كه چون أخبار ايشان مشاكلت و مشابهت بوحى آسمان در باب أخبار سماوى داشت و خوف التباس و اشتباه براى أهل زمين بود در آنچه از خداى تعالى بواسطهء اثبات حجّت و نفى تشبيه بوساطت جبرئيل أمين به ايشان ميرسيد بناء عليه شياطين را از عروج و صعود منع و رجم فرمود زيرا كه شغل و عمل ملاعين بنوعى كه مذكور شد كه شيطان استراق كلمه و أخذ خبر آسمانى به آنچه حادث شود از خداى تعالى در خلقان مىنمود و بعد از هبوط و نزول به زمين آن را به زبان كاهن مىانداخت چون كاهن بر آن أمر مطَّلع ميشد كلمات چند از پيش خود بر آن مخلوط ميگردانيد پس امور باطله را بأمر حقّ ممزوج\r\n","description":"","footnote":"","page_name":" 275 ","page_number":275},
  {"content":"\r\nساخته بخلايق ميرسانيد .\r\nپس آنچه بعضى كلمات حقّ و صواب كه از كاهن مرتاب به خلقان ميرسيد از خير و نيكوئى آن از جملهء آن چيزها است كه شيطان در آسمان استراق نموده بايشان رسانيد و آنچه از امور باطله كه در آن خطا فرمود آن بىشبهه و گمان از امور و كلمات زايدهء آن كاهن است فلهذا همان كه شيطان از استراق سمع از أهل آسمان ممنوع و محجوب شد كهانت نيز منقطع و مندفع گشت ، اليوم كار شياطين و عمل آن جمعى مردود قادر سبحان آنست كه بكاهن خود خبر خلقان ميرسانند كه خلايق در فكر احداث فلان شغل ، و علمند و چنين و چنان از ايشان صادر و عيان گرديد و شياطين بشياطين به آنچه حادث شود در روى زمين در دور از دورى كه دزدى كرده باشد و از قاتلى كه كسى را بقتل رسانيد و از غايبى كه غايب شده و ايشان نيز در اين زمان بمنزلهء ساير مردماناند كه بعضى صادق و گروهى كافرند .\r\nزنديق گفت : يا أبا عبد الله جعفر ( ع ) شياطين در خلقت و كثافت بطريق ساير بنى آدماند . پس صعود ايشان به آسمان چگونه ميسّر باشد و حال آنكه ايشان براى حضرت سليمان بن داود عليه السّلام عمارت چند بنيان نمودند كه بنى آدم از بناء مثل آن عمارت عاجز بود .\r\nحضرت امام ( ع ) فرمود كه : چون شياطين را قدرت تشكَّل به أشكال مختلفه است لهذا شياطين از جهت انصرام خدمات حضرت سليمان عليه السّلام چنانچه مسخّر آن حضرت بودند غليظ وزينه و جثّه شدند .\r\nو امّا ايشان خلق رفيق بودند و غذاى ايشان نسيم است و دليل رقّت خلقت ايشان صعود به آسمان است بواسطهء استراق سمع و جسم كثيف\r\n","description":"","footnote":"","page_name":" 276 ","page_number":276},
  {"content":"\r\nرا قدرت ارتقاء به آسمان و استعلا به آن مكان نيست مگر بنردبان يا سبب ديگر مثل معراج أنبياء .\r\nزنديق گفت : يا امام الورى مرا از حقيقت سحر مطَّلع و مخبر گردان كه أصل آن چيست و قدرت ساحر چگونه است بر آنچه صفت آن كند از عجايب و غرايب كه بفعل و عمل آرد ؟\r\nحضرت امام جعفر الصّادق عليه السّلام فرمود كه : سحر بر چند نوع است يكى از آن بمنزلت طلب است چنانچه اطبّا براى هر درد دواء وضع و مقرّر داشته‌اند علم سحر بر چنين است كه سحره حيلها كرده براى هر صحّت آفت و بواسطهء هر آفت عاهت و براى هر معنى حيلت انديشيدند .\r\nو نوع ديگر از سحر آنست كه در او سرعت و مخاريق و سبكى است .\r\nو نوع سيّم از سحر آنست كه أولياء و احبّاى شياطين از ايشان تعليم ميكردند .\r\nزنديق گفت : شياطين علم سحر از كجا تعليم گرفته‌اند ؟\r\nأبو عبد الله جعفر عليه السّلام فرمود كه : از جايى كه اطبّا تعليم علم طبّ گرفته‌اند و نيكو شناخته‌اند بعضى را بتجربه و بعضى را بمعالجه .\r\nزنديق گفت : يا أبى عبد الله ( ع ) در حقّ ملكين هاروت و ماروت و در باب آنكه خلايق ميگويند كه تمامى بشر از ايشان تعليم سحر ميگيرند چه ميگوئى ؟\r\nحضرت أبى عبد الله ( ع ) فرمود كه : بدرستى كه ايشان در مكان امتحان و در موقف فتنه ساكن و حيرانند اليوم در تسبيح و تقديساند . و اگر بعضى چنين و چنين كنند هر آينه چنين و چنين خواهد شد و اگر در\r\n","description":"","footnote":"","page_name":" 277 ","page_number":277},
  {"content":"\r\nمعالجه بيمار چنين و چنين كنند هر آينه أثر چنين و چنين ظاهر خواهد شد همچنين است أنواع سحر و أصناف آن از عمل هر نوع آن أثر علاحده ظاهر و عيان خواهد شد .\r\nپس خلايق آنچه از آن ملكين بيرون آيد چون خواهند تعليم گيرند ملكين بايشان گويند كه زنهار از ما چيزى تعليم نگيريد زيرا كه ما در مكان فتنه هستيم پس بايد كه چيزى نياموزند از ما كه بشما نفع نرساند بلكه ضرر مىرساند زنديق گفت : يا با عبد الله عليه السّلام آيا ساحران را قدرت آنست كه انسان را به صورت كلب يا حيوان ديگر مبدّل و مصوّر گرداند ؟\r\nحضرت ولىّ ايزد أكبر فرمود كه : او ، يعنى ساحر أعجز و أضعف از آنست كه تغيير خلق الله تعالى نمايد ابطال تركيب صور مثال آنچه حضرت ايزد متعال تصوير فرمود فرمايند زيرا كه هر كرا قدرت ابطال تركيب صور و غيرها كه واجب تعالى آن را بقدرت كامله و ارادت شامله خود تصوير كرده باشد بود . پس آن كس شريك و سهيم خداى تعالى و تقدّس در خلق و ايجاد هر نفس باشد تعالى الله عن ذلك علوّا كبيرا .\r\nاى زنديق اگر ساحر ماهر بر آن أمر كه تو بيان و ظاهر كردى عالم و قادر بودى هر آينه دفع پيرى و آفت زمينگيرى و أمراض و نفى بياض از سرو رفع غم و فقر از ساحت جسم و پيكر از تركيب مستولى و عنصر خود ميكرد .\r\nبدرستى كه بزرگترين سحر نميمه و سخنچينى است و به اين افتراق ميان دوستان و جلب عداوت فيما بين محبّان صافى عقيدت و صوفى طويّت واقع گردد و بواسطهء سخنچينى ضرر صورى و معنوى ظاهر و هويدا گردد و سفك دماء و خرابى خانها و كشف ستور خلق الله تعالى از شآمت آن سانح\r\n","description":"","footnote":"","page_name":" 278 ","page_number":278},
  {"content":"\r\nپيدا شود اكثر مردم عالم كه طىّ مراحل زمين بقدم مينمايند سخنچين نامحرم است .\r\nپس أقرب أقاويل سحر بصواب آنست كه بمنزلهء طبّ در هر باب بود مثل آنكه ساحر بسحر علاج مردى نمايد و او را از مجامعت ممتنع گرداند ، و نوع كند او قادر به جماع نبود ، پس چون طبيب حاضر شود او را معالجه به غير آن علاج كند و او را از آن ألم صحيح و سالم گرداند چه او را از اعتلال خوف و نقص قدرت بواسطهء أمراض درون خواه لفيف مفروق و خواه مقرون هر چه متصرّف گرداند و براى او صحيح فرمايد .\r\nزنديق گفت : يا أبا عبد الله ( ع ) از كجاست آنكه أولاد آدم ، بعضى شريف و گروهى وضيعاند .\r\nحضرت امام الشّفيع عليه السّلام فرمود كه : شريف مطيع أوامر و نواهى ايزد سميع و وضيع عاصى منيع آنست .\r\nزنديق گفت : آيا در ميان بنى آدم ( ع ) فاضل و مفضول نيست .\r\nحضرت أبى عبد الله ( ع ) فرمود كه : فضيلت بعضى ايشان ببعضى از آن نيست مگر بتقوى پس هر كه بتقوى أكمل بود او بعلم و فضل أفضل و أعلم است .\r\nزنديق گفت : كه ما ميگوئيم كه أولاد آدم همه مساوى در أصل خلقت ايزد تعالىاند و تفاضل بعضى ببعضى ديگر نيست الَّا بتقوى .\r\nامام الأكرم الأعظم فرمود : نعم من يافتم كه أصل خلقت بنى آدم از خاك است زيرا كه پدر ما آدم و مادر ما حوّا به حكم ايجاد حضرت خالق الأفلاك از خاكست همگى خلايق را خالق واحد خلق كرد و خلقان بالتّمام\r\n","description":"","footnote":"","page_name":" 279 ","page_number":279},
  {"content":"\r\nبندگان موجد منّاناند بدرستى كه قادر مختار از أولاد آدم اختيار بعضى مردم كه ميلاد ايشان طاهر و أبدان آن أعيان طيّب ظاهر است نمود و ايشان را در أصلاب مردان و أرحام نسوان نگاهداشت و أنبياء و رسل ايزد عالم كه أزكى و أطهر أنواع بنى آدماند از ايشان اخراج نمود و به غير فعل و عمل كه خداى عزّ و جلّ مستحقّ آن عنايت و تفضّل باشند اين نوع شفقت و احسان از حضرت قادر لم يزل واقع و عيان شد زيرا كه چون حضرت بيچون ايشان را در آن أصلاب و أرحام گذاشت و آنست كه جمعى از ايشان اطاعت و عبادت ذات بىامتنان او مينمايند و أصلا شرك به او نمىآرند .\r\nپس اين جماعت بوسيلهء اطاعت از حضرت ربّ العزّت شرف و كرامت و منزلت و رفعت يافته‌اند و اين طايفه را شرف علم و نسب و فضل و حسب است و ساير النّاس بىشبهه و التباس همه مساوىاند در أصل خلقت الَّا آنكه أتقى و أورع بود حضرت الله تعالى بواسطهء تقوى او را اكرام و احترام نمايد و هر كه اطاعت او كند او را بدوستى گيرد و هر كرا ايزد غفّار دوست دارد او را به عذاب و آزار نار معاقب و گرفتار نگرداند .\r\nزنديق گفت : مرا خبر ده كه چرا عزّ و جلّ همه خلق را مطيع موحّد خلق نگردانيد با آنكه قادر بر آن بود .\r\nحضرت ولىّ ايزد معبود فرمود كه : اگر حضرت واجب الوجود خلق را مطيع موجود مينمود هرگز خلايق را ثواب نبود زيرا كه هر كرا طاعت نبود ، او مستحقّ ثواب و جنّت نگردد و آنكه مرتكب معصيت نشود داخل نار نمىشود لكن حضرت مهيمن چون خلق را ايجاد نمود ايشان را أمر بطاعت و نهى از معصيت فرمود و رفع حجّت ايشان بارسال رسل عاليشأن و دفع عذر ايشان\r\n","description":"","footnote":"","page_name":" 280 ","page_number":280},
  {"content":"\r\nبكتب تورات و انجيل و فرقان و غير آن نمود تا آنكه از ايشان اطاعت كند - مستحقّ ثواب شود آنكه معصيت نمايد سزاوار عتاب و آزار نار گردد .\r\nزنديق گفت : پس عمل صالح از بنده و شرّ نيز از بنده صادر گردد .\r\nحضرت أبى عبد الله عليه السّلام فرمود كه : عمل خير صالح از بنده است كه بأمر واهب قادر مصدر آن گردد و عمل شرّ نيز از آن بنده است كه ظاهر گردد و حال آنكه حضرت ايزد تعالى او را از آن نهى نمود .\r\nزنديق گفت : آيا عمل نه آخر از آلت كه ربّ العزّت در او خلق نمود از او موجود گرديد .\r\nحضرت امام فرمود كه : امّا اين آلت همان آلت است كه از او عمل خير نمود و از او قادر بشرّ بود ليكن حضرت ذو المنن او را از آن نهى فرمود .\r\nزنديق گفت : پس بسوى بنده از أمر و فعل اجبار چيزى باشد ؟\r\nحضرت امام جعفر الصّادق ( ع ) فرمود كه : حضرت الله تعالى بنده را نهى از عمل نميكند الَّا آنكه علم دارد بر آنكه آن بنده را طاقت ترك آن عمل است و نيز بنده را أمر به هيچ فعل خير نكند مگر آنكه عالم است به آن كه آن بنده را قدرت و استطاعت فعل آنست زيرا كه ظلم و جور به حضرت ربّ غفور روا نيست و جور و ستم و عبث و ظلم بر خلق عالم در هيچ وقت و دم روا نبود و ايزد متعال اين أفعال نكرد و نخواهد كرد و تكليف بندگان بأمر و كارى كه در حصر قدرت و امكان ايشان نباشد آن بىگمان ظلم صريح و عيانست .\r\nزنديق گفت : پس آن كس را كه خداى تعالى و تقدّس كافر خلق كرده باشد او را استطاعت قبول ايمان بعد از آن هست و حال آنكه او را بر خداى تعالى بر ترك ايمان حجّت و برهان ظاهر و عيان است .\r\n","description":"","footnote":"","page_name":" 281 ","page_number":281},
  {"content":"\r\nحضرت امام جعفر الصّادق عليه السّلام گفت : كه حضرت مهيمن علَّام تمامى خلق خود را بر صفت تكليف و اسلام ايجاد نمود و ايشان را أمر بخير و نهى از شرّ فرمود و كفر عبارت از فعل است كه چون فاعل مرتكب آن فعل گردد او را بعد از انصرام آن عمل كافر گويند و ايزد أكبر در هنگام خلقت ، و ايجاد بندهء او را بر صفت كفر و كافر خلق ننمود زيرا كه چون بنده بسنّ بلوغ و زمان رشد رسيد بر خداى عالم اتمام حجّت بر آن بنده لازم است لهذا به ارسال أنبياء و رسل عرض حقّ بر آن بنده از روى صدق نمود و آن نالايق قبول قول و اطاعت پروردگار خالق ننمود پس بواسطهء جحد و انكار حقّ - كافر خاكسار مطلق گرديد .\r\nزنديق گفت : آيا جايز است كه قادر بصير بنده را مأمور بخير گردانيد بعد از آنكه او را مقدّر بشر بيشتر كرده باشد و حال آنكه آن بنده قدرت و استطاعت عمل خير و طاعت نداشته باشد و در آخرت آن بنده را عذاب به واسطهء آن معصيت نمايد .\r\nحضرت امام جعفر الصّادق عليه السّلام فرمود كه : اى زنديق ، به درستى و تحقيق كه اين فعل از حضرت عزّ و جلّ و برأفت و عدل او سزاوار و يليق نيست كه بر بنده تقدير شرّ او و اراده آن أمر منكر كند و بعد از آن او را مأمور گرداند به چيزى كه خود عالم و عارف باشد بر آنكه بنده مضطرّ به شرّ قادر و مستطيع بر أخذ آن أمر نيست .\r\nيا آن بنده را نهى و انزاع فرمايد از چيزى كه آن بنده متحيّر مضطرّ قدرت بر ترك آن نداشته باشد . پس آنگاه آن بنده را حضرت إله بواسطهء گناه ترك أمر او كه خود عالم بود بر آنكه آن بنده حيران را قدرت و استطاعت\r\n","description":"","footnote":"","page_name":" 282 ","page_number":282},
  {"content":"\r\nأخذ و عمل آن بىشبهه و گمان نيست ، مع هذا در يوم الحساب آن بنده را عتاب و عقاب نمايد .\r\nزنديق گفت : يا أبا عبد الله ( ع ) جمعى كه در سعت رزق و غنا فارغ البال و بواسطهء آن بحصول دواعى و خواهش نفس مرفّه الحالاند ، آن جماعت بچه سبب مستحقّ آن احسان و رويّت از حضرت ربّ العزّت گشتند و نيز جمعى از فقر آنچه وسيلهء تقصير پيوسته در تضييق و تغيّر و محتاج و بىعزّ در نظر خلايق زار و حقيرند .\r\nحضرت امام الخلائق جعفر بن محمّد الصّادق عليه السّلام فرمود كه :\r\nأغنيا را باعطا اختيار و امتحان نمود تا به بيند كه شكر سپاس ايشان در باب نعم و احسان بچه كيفيّت و عنوانست و فقرا را از سعت رزق و شرف مال منع نمود تا ببيند كه صبر ايشان در آن باب به چسان است .\r\nو وجه ديگر در باب ثروت أغنيا و عسرت فقرا آنست كه آنچه حضرت عزّ و جلّ بواسطهء بعضى معيّن و مسجّل گردانيد بعضى ايشان را در همين نشأ حيات دنيوى بايشان معجّل رساند و گروهى را در وقت حاجت در آجل به ايشان مفوّض گرداند .\r\nو وجه ديگر در باب غنا أغنيا و فقر طايفه فقرا آنست كه حضرت عزّ و جلّ عالم بقدرت و تحمّل هر قوم است لهذا هر قوى را به قدر تحمّل ايشان اعطا و احسان نمود و اگر واجب تعالى تمامى خلق را أغنياء ميگرداند هر آينه دنيا خراب و تدبير آن فاسد بىآب و تاب شدى و أهل دنيا بسوى سرور و عنا ميل كند ليكن حضرت مهيمن بعضى أهل دنيا را ممدّ و معاون بعضى ديگر گردانيد و جمعى را سبب رزق گروهى ديگر ساخت و برخى را بواسطهء ضروب أعمال و\r\n","description":"","footnote":"","page_name":" 283 ","page_number":283},
  {"content":"\r\nتعليم صناعات أفعال و أنواع مقرّر داشت و هيچ أحدى را به غير شغل و أمر نگذاشت و اين نوع كه حضرت قادر عالم در حقّ بنى آدم به عمل آورد ، اين به جهت بقاء نوع انسانى أدوم و در تدبير أصحّ و أتمّ است بعد از آن اختيار و امتحان أغنيا باستعطاف و مهربانى ايشان نسبت بفقيران نمود ، و اين لطف و رأفت و احسان و مرحمت است از حضرت حكيم كه أصلا آن را عيب در تدبير و قدرت او نيست نسبت به انسان .\r\nزنديق گفت : طفل صغير بچه سبب و تقصير مستحقّ اوجاع و أمراض گرديد نه گناه او بحيّز عمل و نه جرم در نامهء عملش مسجّل گرديد تا سزاوار آن أمراض و علل گردد .\r\nحضرت امام جعفر الصّادق عليه السّلام فرمود كه : مرض به چند وجه است مرض بلوى و امتحان و مرض عقوبت عصيان و مرض كه علَّت فناء و سپردن جانست و ترا زعم چنانست كه هر كسى كه او سياست بدن خود كند در مأكل و مشرب .\r\nيعنى : هر چه مشتهى نفس و ارادهء آز و هوس بود در پى آن نرود و نظر در أحوال خود كند و ضار از نافع بشناسد از آنچه تناول كند هرگز مريض نشود و گمانت آنست كه مرض از غذاهاى بد و از آب و شراب ناگوار يا از علَّت كه با مادر بود در مولود أثر نمود و اين قول به آن ماند كه تو نيز ميل كنى به قول شخصى كه ميگويد كه موت و مرض از مطعم و مشربست اگر چنين بودى بايستى كه حكماى دانا كه أعلم بمضارّ و منافع أشياء بودند و در مطعم و مشرب احتياط تمام مينمودند در سلسلهء أموات منخرط نگردند .\r\nو حال آنكه ارسطاطاليس كه معلَّم الأطبّاء و استاد أحذقا بود و افلاطون\r\n","description":"","footnote":"","page_name":" 284 ","page_number":284},
  {"content":"\r\nكه رئيس الحكماء و استاد همه بود و جالينوس كه حكيم فيلسوف بود مردند مىبايست كه هر يك بكمال پيرى رسيد بينى و بصر ايشان بغايت باريك گشتى و چون هر يك بساحت مرگ نزول نمودند موت از ايشان دفع نشد و نتوانستند كه حفظ نفسشان و نظر به آنچه موافق بود نمايند .\r\nبسا مريضى كه از علاج معالج مرض او زياده شدى و بسا از طبيبان عالم بصير و معالجان دانا و خبير بود بدردها و ماهر بعلَّتها كه مردند و پى به معالجه نفس خود نبردند ، و بسا جاهل بطبّ و بىخبر از علم و آداب كه بعد از آن طبيب ماهر زمان بسيار بحيات مستعار باقى پايدار بودند پس آن طبيب را نفع بعلم طبّ حاصل نشد در هنگام انقطاع مدّت حيات و أمل و انفصام زمام زندگى و حضور أجل و اين جاهل طبّ را با بقاء مدّت حيات و تأخير أجل هيچ نوع آزار و ضرر از جهل نرسيد .\r\nبعد از آن حضرت امام الأنام ( ع ) فرمود : كه أكثر اطبّاء ميگويند كه أنبياء و رسل عالم بعلم طبّ و عمل آن نبودند بنا بر قول ايشان و بر قياس زعم آن طايفه انبيا را چه احتياج بعلم طبّ است .\r\nچه ايشان حجج خداى منّان بر خلقان و امناء حضرت رحيم الرّحمن در زمين و زمان و خازنان علم و عرفان و وارثان حكمت ايزد سبحان و هاديان به سوى واحد ديّان و داعيان همگى و تمامى بندگان بطاعت حضرت قادر بىامتناناند و من أكثر اطبّا را يافتم كه ببلاياى مذهب خود گرفتارند و منكر - سبيل أنبياء و تكذيب كتب منزله به آن أعيان از حضرت ايزد تعالى بودند و وجه زهد من از طبّ ايشان و عدم رغبت من بحاملى آن همين است .\r\nزنديق گفت : يا أبا عبد الله عليه السّلام تو چون تزهّد نمائى و رغبت به\r\n","description":"","footnote":"","page_name":" 285 ","page_number":285},
  {"content":"\r\nقوم ننمائى كه تو مؤدّب و بزرگتر ايشان باشى .\r\nامام الخلائق أبى عبد الله جعفر الصّادق فرمود كه : من چون شخصى كه ماهر در علم طبّ و متفرّد در فهم آن فنّ و ادب بود و او را ديدم و سؤال از آن طبيب از هر چه كرده پرسيدم و أصلا از آن واقف و دانا نبود و اسئله آن بود كه از طبيب چون حقيقت أحوال او استعلام نموديم او واقف بر حدود نفس خود و تأليف بدن او و تركيب اعضا و مجراى اغذيه در أعضاء و جوارح او و از مخرج نفس و روح او و از حركت لسان مستقرّ كلام و بيان او و نور بصر و انتشار ذكر و اختلاف شهوات آن طبيب و ريختن عبرات آب چشم او و مجمع سمع او و موضع عقل او و مسكن روح او و مخرج عطسهء او و هيجان غموم او و أسباب سرور او و علَّت آنچه حادث گردد در او و أبكم و أصمّ از كرى و گنگى و غير اينها أصلا او را هيچ گونه علم و اطَّلاع نبود و اطبّا به غير كه سخنان چند خود پسنديدند و علل كه در ميان ايشان خود به خود تجويز آنها نمودند و بوسيلهء همين خود را طبيب ميدانند زنديق گفت : يا أبا عبد الله مرا خبر ده از خداى عزّ و جلّ آيا او را شريك در ملك و مضادّ در تدبير هست يا نه ؟\r\nحضرت امام جعفر الصّادق عليه السّلام فرمود : نه زنديق گفت : پس اين فساد كه موجود در اين عالم است از درندگان ضارّه و دد و دام مؤذيه و هوام مخوفه خلايق بسيار كه بغايت در صورت زشت و در فعل بد كردارند موجود گردانيد و دود و پشه و مار و عقرب و أمثال اين حشرات براى چه ايجاد نمود .\r\nو حال آنكه زعم شما آنست كه حضرت ربّ العباد هيچ چيزى از موجودات را به غير علَّت ايجاد موجود نگردانيد بواسطهء آنكه حكيم كار عبث نخواهد كرد .\r\n","description":"","footnote":"","page_name":" 286 ","page_number":286},
  {"content":"\r\nأبو عبد الله عليه السّلام فرمود كه آيا زعم شما آنست كه عقارب نفع دهد اوجاع مثانه و حصاة و آن كسى را كه پيوسته در خواب بول در فراش كند و نيز زعم شما آنست كه أفضل ترياق آنست كه از لحوم أفاعى معمول گردد .\r\nبدرستى كه اگر لحوم أفاعى با شبّ بخورد مجذوم دهند نفع دهد و نيز زعم شما آنست كه كرم سرخ كه در تحت الأرض است نافع است از براى أكله صاحب صحاح گويد : كه اكله بكسر حكه و شب مشابه است بزاج .\r\nزنديق گفت : آرى .\r\nحضرت امام جعفر عليه السّلام فرمود كه : امّا بعوض و بقّ ، بعضى أسباب ايجاد اينها آنست كه حضرت ايزد خلَّاق آن حشرات أرزاق طيور گردانيد و نيز جبّار متمرّد را به آن پشّه اهانت نمود و آن مردود نمرود بود كه جبر و تكبّر كرده منكر ربوبيّت حضرت ربّ العزّة گرديد .\r\nلهذا حضرت واجب الوجود آن مطرود را بأضعف موجودات عذاب فرمود و قدرت و عظمت خود بر ساير بريّت ظاهر نمود و آن پشه بود كه داخل سوراخ بينى او گشت تا بدماغ او رسيد و شروع در أكل مغز آن كافر پاى نغز نمود و او را بقتل رسانيد .\r\nاى زنديق بدان كه ما بر هر چيز توقّف نمائيم از آنچه حضرت ايزد تعالى خلق را ايجاد فرمود كه : گوئيم آن را براى چه خلق نمود و بواسطهء انشاء و اختراع فرمود لكن نامساوى با ايزد بارى در علم ما و علم او خواهيم بود ، در آنچه از معلوماتست و استعانت ما از حضرت واجب تعالى است در معلومات كه ميان ما و او مساواتست .\r\nزنديق گفت : يا أبا عبد الله ( ع ) مرا خبر ده كه آيا در خلق حضرت ايزد\r\n","description":"","footnote":"","page_name":" 287 ","page_number":287},
  {"content":"\r\nمنّان و در تدبير ايشان هيچ گونه عيب و نقصان هست .\r\nآن حضرت ( ع ) فرمود كه : هيچ عيب نيست .\r\nزنديق گفت : يا أبى عبد الله حضرت ايزد خالق بيچون خلايق خود را أغلف غير مختون خلق كرد ، آيا اين از حضرت ربّ العالمين از روى حكمت است يا عيب و ناپسند است .\r\nامام عليه السّلام فرمود كه : بلكه اين أمر از حضرت واهب أكبر عين - حكمت و مصلحت است .\r\nزنديق گفت : پس شما تغيّر خداى تعالى را به عمل خود صواب دانستيد كه آنچه واحد خالق براى أغلف خلق كرد شما او را عيب نموديد و آن را قطع فرموديد .\r\nخلاصه آنكه آنچه فعل و خلق خداى تعالى است آن را عيب ميدانند و دم و ختان كه فعل شما است آن را صفت مدح مىشمرند آيا شما آن را از خداى تعالى غير حكمت و خطا ميدانيد .\r\nحضرت امام جعفر الصّادق عليه السّلام فرمود كه : خلق أغلف به اين صفت از حضرت وهّاب عين حكمت و صوابست الَّا آنكه آن را در سنّت شريعت بر خلق خود واجب گردانيد .\r\nچنانچه مولود وقتى كه از رحم ما در متولَّد گردد ناف مولود متّصل بسرّهء مادر اوست همين نوع حضرت حكيم عليم او را خلق كرد مع هذا ايزد تبارك و تعالى أمر بقطع آن نمود چه در ترك و عدم قطع آن فساد ميان فرزند و مادر بيّن و ظاهر گردد .\r\nو همچنين است ناخن انسان كه حضرت خالق سبحان خلق آن نمود\r\n","description":"","footnote":"","page_name":" 288 ","page_number":288},
  {"content":"\r\nو فرمود كه آن را دراز نكنند و همچنين است موى شارب و سركه دراز مىشود و قطع ميكنند ، و همچنين است ثيران كه حضرت واجب تعالى آن را محوّل خلق گردانيد و خصاى آن أوفق است نظر به آن كرده و بحسب عقل هيچ عيب در اين باب در تقدير خداى عزّ و جلّ نيست .\r\nزنديق گفت : يا أبا عبد الله جعفر نه شما ميفرمائيد كه خداى تعالى فرمود كه : * ( ادْعُونِي أَسْتَجِبْ لَكُمْ ) * مرا بخوانيد تا اجابت كنم و حال آنكه مىبينيم ما كه مضطرّ بينوا هر چند تضرّع و دعا به حضرت ايزد وهّاب مينمائيم أصلا جواب در هيچ مطلب و مآب نمىيابد و مظلوم مطيع هر چند طلب نصرت از بصير و سميع بر دشمن نمود حضرت معبود نصرت و يارى ننمود .\r\nحضرت ولىّ خداى تعالى فرمود كه : و يحك بدان كه هيچ أحدى به حضرت واهب متعال دعا نكرد و سؤال ننمود مگر آنكه واجب الوجود دعا و التماس او را مستجاب فرمود ، امّا دعاى ظالم مطرود بىرويّه تا هنگام انابت و توبه مردود است امّا محقّ و سزاوار از اجابت دعاء چون سؤال و دعا به حضرت مجيب - الدّعوات تبارك و تعالى نمايد بىشبهه و ريب اجابت دعا او نموده از و دفع بلا و آسيب نمايد بنوعى كه او را علم بر آن نباشد و ثواب بسيار براى روز حاجت او ادّخار فرمايد .\r\nو اگر آنچه بنده بدعا و تضرّع سؤال از كريم لا يزال نمايد و در حصول آن خير به بنده عايد و عيان نگردد ، حضرت خالق الأفلاك آن را از اجابت امساك فرمايد و مؤمن عارف بذات خداى تعالى بسا باشد كه دعا و استدعا به حضرت خالق البرايا نمايد در باب چيزى كه نداند آن صوابست يا خطا ، و گاه بود كه بنده از پروردگار خود هلاك كسى كه أيّام حياتش منقضى ، و\r\n","description":"","footnote":"","page_name":" 289 ","page_number":289},
  {"content":"\r\nمنقطع نگشته سؤال كند .\r\nو گاه بنده تا بر آن حضرت ايزد منّان طلب نمايد در زمان كه تقاطر مطرود آن أثر مصلح و درخور نيست لهذا واحد أكبر دعاى او را باجابت مؤخّر گرداند زيرا كه سميع بصير بتدبير آنچه خلق و ايجاد براى خلايق كبير و صغير و مانند آن گردانيد أعلم و أعرف به آنست و اين بسيار قريبست بفهم اين را نيكو فراگير زنديق گفت : أيّها الحكيم مرا خبر ده كه چرا از آسمان به زمين نزول نكنند و از زمين به آسمان هيچ بشر صعود و عروج ننمايد و هيچ مسلك و طريق از زمين بسوى آسمان بتحقيق نيست و اگر بندهء ايزد أكبر در تمامى عمر خود در همه دهر يك بار از جمعى بشريكى را كه به آسمان مسافر گشته صعود نمايد و بعد از آن هر كه از آنجا هبوط و نزول فرمايد نظر و مشاهده افكند هر آينه اين براى اثبات ربوبيّت ربّ العزّت أثبت و براى نفى شكّ أقوى و از جهت تعيين أجدر و أحرى است زيرا كه هر گاه چنين شود معلوم هر بندهء واهب أكبر كه عالم و قادر بر تدبير و تفكَّر باشند بعد از تعمّق نظر و تصوّر از روى فراست و تدبير بر او بيّن و ظاهر گردد كه در آنجا مدبّرى است كه تقاعد هر أحد بسوى آن - واجب الوجود واحد است كه هر هابط و نازل از پيش او هبوط و نزول فرمايند .\r\nحضرت امام الخلائق جعفر بن محمّد الصّادق عليه السّلام بعد از استماع كلام آن زنديق منافق گفت : بدرستى و راستى تمامى و همگى آنچه تو در زمين از تدبير ربّ العالمين ادراك نمائى همه آن منزل از آسمانست و از آنجا بيّن و ظاهر گردد .\r\nآيا نمىبينى آفتاب كه نور نهار و قوام دنيا و اعتبار از او برد وام و آشكار\r\n","description":"","footnote":"","page_name":" 290 ","page_number":290},
  {"content":"\r\nاست از آسمان طالع گردد و اگر آفتاب در آسمان محتبس گردد هر كه در آسمان باشد از حرارت و گرمى آن هلاك و ويران شود و ماهتاب جهانتاب نيز از آسمان به حكم قادر وهّاب طلوع كند و نور شب از روشنائى او است و با و عدد سنين و حساب و شهور و أيّام بىشبهه و ارتياب معلوم و مفهوم گردد و اگر قمر از ايشان محبوس و پنهان شود هر آينه أمر بغايت دشوار و تدبير فاسد و بىاعتبار گردد و نجوم در آسمان بارشاد حىّ قيّوم و بهدايت ايزد قادر ، و هاديان در ظلمات بحر و برّاند و نيز باران حيات تمامى أشياء از زراعات و نباتات و انعام و غيرها به آنست آن از آسمان آيد اگر باران از آنها محبوس گردد ، هيچ كدام اين أشياء را حيات و سرانجام بانصرام و انجام نرسد و نيز اگر به او چند روز محبوس شود همگى أشياء متغيّر و تباه شوند .\r\nاى زنديق غيم و رعد و برق و ساير صواعق همهء آنها دليل بيّن و برهان روشن است بر آنكه در عالم كون و فساد مدبّريست كه تدبير هر شيء نمايد و از نزد او هر چيزى كه نازل گردد و حضرت مهيمن معبود با موسى كليم عليه التّحيّه و التّسليم تكلَّم نمود و حضرت ايزد علَّام عيسى بن مريم عليه السّلام را به آسمان مرفوع گردانيد و ملائكه كرام نيز از آن مقام بحضرات أنبياء عليهم السّلام از نزد أرحم الرّاحمين آيند ليكن تو ايمان نمىآرى تا به چشم خودبينى .\r\nامّا آنچه مرئى و مشاهد تو گرديد همان كافى است براى ايمان تو به حضرت عزّ و جلّ كه از روى فراست و دانائى تفهّم و تعقّل نمائى .\r\nزنديق گفت : يا امام اگر حضرت علَّام در هر صد سال تمام يكى از أموات را زنده گردانيده بنزد ما مراجعت ميفرمود تا با او گفت و شنود و سؤال از آن كسى كه از ما گذشتند و بر آن صفت و سيرت كه در اينجا داشتندى پرسيديم أحوال\r\n","description":"","footnote":"","page_name":" 291 ","page_number":291},
  {"content":"\r\nايشان بچه كيفيّت و عنوان است و بعد از موت ملاقات بچه كسان و بچه چيز از أهوال و أفزاع آن جهان نمودند و با ايشان چه نوع سلوك كردند اگر چنين مىشد هر آينه مردمان بىشبهه و گمان عمل بيقين ميكردند و از ضماير ايشان شكّ مضمحلّ و از دلهاى خلايق رين غلّ بر طرف شدى .\r\nحضرت ولىّ عزّ و جلّ امام جعفر الصّادق عليه السّلام فرمود كه اين مقاله تو قول منكران رسل و تكذيبكنندگان أنبياى لم يزل است كه آن جماعت به تصديق أنبياء و رسل باخبار از خداى عزّ و جلّ و بساير ما جاء به النّبىّ ننمايند و گويند كه خداى منّان در كتاب خود قرآن لازم الاذعان و غيره بر لسان أنبياء و رسولان حال آنكه از ما وفات يافته بيان و عيان گردانيد .\r\nآيا هيچ أحدى از خلق از حضرت حقّ تعالى و تقدّس و از رسول ايزد خالق أصدق در قول و فعل هست چنانچه بأمر و حكم خداى تبارك و تعالى از أموات جمعى بسيار به دنيا مراجعت نمودند .\r\nاز آن جمله أصحاب كهف عبارتست از غار جبل بتاخلوص قريب به شهر افسوس و آن جمعى از خداپرستان بودند كه از دست آن ظالم پرفسوس - مدّعى الوهيّت گريخته پناه به آن غار بارشاد و ايزد غفّار بردند و بواسطهء شهرة آن حكايت احتياج ببيان آن نيست .\r\nخلاصهء سخن آنكه آن طايفه را حضرت مهيمن سيصد و نه سال بعد از آن كه ايشان را ميرانيد در أيّام زمان قوم كه منكر بعث و نشور بودند زنده ، و مبعوث گردانيد تا قطع حجّت آن جماعت كند و قدرت خود بر ايشان ظاهر گرداند تا بدانند كه بعث و نشور حقّ است .\r\nو نيز خداى عزيز ارميا نبىّ عليه السّلام را كه نظر بسوى خرابى بيت -\r\n","description":"","footnote":"","page_name":" 292 ","page_number":292},
  {"content":"\r\nالمقدّس و حوالى آن كه بسعى بختنصّر كافر در هنگامى كه با بنى اسرائيل جنگ كرد و ايشان به قصد غزا و جهاد با آن رئيس أهل عناد و الحاد و نيز به واسطهء ثواب و ذخيرهء * ( يَوْمَ يُنادِ الْمُنادِ ) * در قتال و جدال سعى بيداد كردند ليكن چون شكست يافتند آن كافر بتير يعنى بخت النّصر بعد از قتل عام بنى اسرائيل و سبى و زرارى ايشان بيت المقدّس حضرت ايزد تعالى و تقدّس را از بنيان خراب و ويران گردانيد .\r\nچون بتقدير حضرت بيچون ارمياى پيغمبر بعد از تقضّى أيّام شهور و سنين بر آن سرزمين گذشت و آن مقام رفيع مكان را بغايت خراب و ويران ديد * ( قالَ أَنَّى يُحْيِي هذِه الله بَعْدَ مَوْتِها فَأَماتَه الله مِائَةَ عامٍ ) * .\r\nيعنى : حضرت ارميا بعد از مشاهدهء آن ويرانى گفت كه : حضرت الله تعالى بعد از موت اين جماعت و خرابى آن مأمن عزّ و كرامت در كدام وقت و ساعت أحياء آنها خواهد كرد .\r\nو اين كلام از آن پيغمبر عاليمقام از روى استعلام و استفهام بود نه بر سبيل انكار و استعظام و چون آن نبىّ ( ع ) اين كلام باتمام و انصرام رسانيد در همان مكان و مقام حضرت مهيمن علَّام او را تا صد سال ميرانيد .\r\nپس آنگاه او را زنده گردانيد او نظر به اعضاى خود مىنمود كه بعد از انقطاع و انفصام چگونه اتّصال به يكديگر و التيام لحوم لباس عظام و مفاصل و عروق و اصل و انجام يابد .\r\nچون جميع اعضاى او بنهج اوّلى انصرام و سرانجام يافت برخاست و راست نشست و * ( قالَ أَعْلَمُ أَنَّ الله عَلى كُلِّ شَيْءٍ قَدِيرٌ ) * .\r\nيعنى : ارميا بعد از رؤيت و مشاهدت حقيقت احياء أشياء فرمود كه :\r\n","description":"","footnote":"","page_name":" 293 ","page_number":293},
  {"content":"\r\nمن الحال دانستم كه ايزد تعالى قادر و توانا بر ايجاد و احياء تمامى أشياء است .\r\nو نيز قوم را كه از طاعون گريخته و وطن گذاشته بيرون رفته بودند چون ارادهء كامله و قدرت شاملهء بيچون بر موت ايشان تعلَّق پذير گشته بود همان كه آن قوم كه احصاء عدد ايشان را جز حىّ قيّوم كسى نداند بر كنار رودبار ارادهء رحل اقامت نمودند هنوز أثقال و أحمال فروز نياورده بودند كه بصداى نداى دو ملك از ملايك حضرت عزّ و جلّ يكى از أعلا و ديگرى از أسفل موتوا موتوا ميگفتند در حال رجال و نسوان و خورد و كلان همگى و تمامى تعب جان بقابض آن سپرده در سلك مرده‌گان منخرط گشتند و ربّ جليل مدّت مديد طويل آن جماعت را به همان صفت مرده‌گان گذاشته تا اعضا و جوارح ايشان از يك ديگر جدا گشته و گوشت پوسيده و عظام رميم گرديد .\r\nپس حضرت ايزد جميل در هنگام كه ارادهء او تعلَّق گرفته كه خلق او مشاهده قدرت او نمايد پيغمبر جليل القدر كه او را حزقيل و گروهى ارميا و برخى عزير گفتند بر آن محلّ گذشت در حقّ ايشان دعا كرد و التماس أحياء آن جماعت از حضرت ربّ العزّت در خواست نمود تير دعاى آن نبىّ ايزد تبارك و تعالى بهدف اجابت كارگر آمد تراب أبدان هر يك ايشان به فرمان خالق منّان در يك محلّ و مكان جمع گشتند و أرواح ايشان مراجعت به أبدان نموده برخاستند بر همان هيئت روز وفات كه نقد جان بمتصدّى آن سپردند .\r\nچنانچه يك كس از أعداد آن بندگان خداى تعالى و تقدّس معقود و محتبس نشد و بعد از احياء مدّت بسيار تعيّش در اين دهر ناپايدار نمودند\r\n","description":"","footnote":"","page_name":" 294 ","page_number":294},
  {"content":"\r\nو به تناكح و تناسل از ايشان خلق بيشمار موجود و آشكار شدند .\r\nو نيز حضرت ربّ العزّت بر جمعى كه با موسى ( ع ) كليم عليه السّلام به ميقاتگاه حضرت إله بيرون رفتند و چون به آن محلّ موعود حضرت عزّ و جلّ رسيدند * ( فَقالُوا أَرِنَا الله جَهْرَةً ) * گفتند يا موسى تا خداى تعالى را بما بيّن و آشكارا ننمائى ما ايمان بخداى تعالى و اقرار به نبوّت شما نمىآريم ، الله تعالى به أخذ صاعقه آن طايفه را ميرانيد و بالتماس موسى عليه السّلام آن جماعت را زنده گردانيد .\r\nزنديق گفت : مرا خبر ده از آن كسى كه قايل بتناسخ أرواح است در چه وجه قايل به اين قول نامعقول گشتند و كدام حجّت بر مذهب خود اقامت نمودند ؟\r\nحضرت أبى عبد الله عليه السّلام فرمود كه : أصحاب تناسخ و اين جمعى ناسپاس در ناسخ منهاج دين و مسالك طرق و آئين را پسى پشت انداختند و شيوهء نامرضيّهء ضلالت را براى نفس خويش مزيّن ساختند و نفسهاى خود را ممتزج بشهوات گردانيدند و زعم ايشان چنانست كه آسمان خاليست از آنچه صفت و بيان وجود آن در آسمان ميكنند و مدبّر اين علم به صورت مخلوقين است بحجّت و برهان آنكه روايت است كه حضرت قادر عالم آدم صلَّى الله عليه و سلَّم را به صورت خود خلق و ايجاد نمود و ايزد جبّار را جنّت و نار و بعث و نشور روز حساب و شما راست و قيامت در نزد أرباب تناسخ بىرويّت عبارت از خروج روح از قالب و ولوج در قالب ديگر است اگر در قالب أوّل محسن و پسنديدهء عزّ و جلّ بود اعادهء او در قالب ديگر كه أفضل و أكمل است از قالب أوّل كه در حسن در أعلا درجهء دنيا بود گردد .\r\n","description":"","footnote":"","page_name":" 295 ","page_number":295},
  {"content":"\r\nو اگر مسمّى بود و عارف بمعارف حقايق شرع شريف نبود روح او منقلب بقالب دوابّ تبعهء دنيا يا هوام مشوهّة الخلق بىسر و پا گردد و نماز و روزه و هيچ چيز از عبادت حضرت واهب العطيّه بر مردم واجب و لازم نيست به غير از آنكه شناخت و معرفت آن كسى كه شناختن او بر اين كس واجب باشد چيزى ديگر واجب نيست .\r\nو نيز اعتقاد أهل تناسخ آنست كه همه چيز از شهوات دنيا مباحست بر ايشان از فروج نسوان و غير اينها از خواهران و دختران و خالات و زنان شوهردار و همچنين مردار و خمر و خون را مباح و حلال ميداند و مقالهء آن طايفه بيرويّت بغايت در نزد هر فرقت قبيح و وسيلهء ذلَّت و خطيّت است و تمامى امّت مذمّت و لعنت آنها ميكنند و چون از ايشان سؤال حجّت و برهان نمايند تند و آشفته گردند تورات تكذيب مقالهء ايشان و فرقان لعنت بر ايشان مينمايد .\r\nو نيز أرباب تناسخ را با اين اعتقاد گمان چنانست كه خداى ايشان منتقل از قالب أوّل بسوى قالب ديگر گردد .\r\nو بدرستى كه أرواح أزليّه همان روحست كه در آدم عليه السّلام بود باز همان روح كشيده آمده از يكى به ديگرى منتقل گرديد تا بروزگار ما رسيد پس خالق در صورت مخلوق بود در آنچه استدلال كنند كه يكى از ايشان خالق و موجد صاحب خود است .\r\nو نيز أهل تناسخ ميگويند كه : ملايكه از أولاد آدماند چون هر كدام در درجهء أعلى در دنيا سرفراز و ممتاز گردند از درجهء امتحان بيرون ميروند و چون بمنزلهء تصفيه رسيد بگذرد ، پس آن كس ملك ايزد تعالى و تقدّس\r\n","description":"","footnote":"","page_name":" 296 ","page_number":296},
  {"content":"\r\nهست پس طور ايشان را طايفهء نصارى در بعضى أشياء اختيار نمودند و طور ديگر اين طايفه مثل طور دهريّه است كه ميگويند كه : أشياء بر غير حقيقت خود باشند و آنچه در نظر شما است نه عين هر أشياء است پس بر أهل تناسخ لازم است كه از هيچ گوشت نخورند بواسطهء آنكه دوابّ بالتّمام از أولاد آدماند كه تحويل صور ايشان شده بسا باشد كه بموجب اعتقاد ايشان آن جانوران خويشان پس جايز نباشد كه أكل لحوم قربات و خويشان خود نمايند .\r\nزنديق گفت : و از أهل تناسخ جمعى هستند كه گمان ايشان چنان است كه لم يزل و لا يزال با حضرت ايزد متعال طينت و داخل به آن گردد پس خداى تعالى را خلق بعضى أشياء از اين طينت موذيه هست كه أصلا و قطعا ايزد تعالى قدرت و استطاعت گريز از آن ندارد بلكه او ممتزج به آن طينت و داخل به آن گردد پس خداى تعالى خلق بعضى أشياء از اين طينت موذيه نمود .\r\nحضرت امام الأنام عليه السّلام فرمود كه : سبحان الله تعالى چون خداى منّان متّصف بصفت قدرت و توان بود كه او عاجز بود و او را استطاعت تفصّى و گريز از آن طينت موذيه نبود .\r\nپس اگر آن طينت را كه لازمهء ذات الهيّه است حيات أزليّه بوده باشد بيقين لازم آيد كه دو إله كه هر دو قديم باشند بهم ممتزج و مركَّب گشته تدبير عالم هر دو با هم كنند و اگر اين چنين باشد پس موت و فناء از كجا پيدا شد ، و اگر آن طبيب لازمهء ذات ميّت بود و بر صفت حيات أزليّت نبود ميّت را با أزلى قديم بقاء و ثبات نيست و از ميّت دمى حيات موجود نگردد .\r\nو اين قول مقاله جماعت ديصانيّه كه أشدّ طايفه و خيم العاقبه زنادقه\r\n","description":"","footnote":"","page_name":" 297 ","page_number":297},
  {"content":"\r\nهستند در قول ، و مهملترين آن جماعتاند در مثل ، ايشان نظر در كتب كه أوايل آن أهل ضلال تصنيف نمودند و خبر براى ايشان در أفعال و أعمال بألفاظ مزخرفه و كلمات مزيّفه اثبات و بيان نمودند كه أصلا آن دعوى بيمعنى آن جماعت را دليل ثابت و برهان حجّت كه موجب اثبات دعوى كه گرديد نيست تمامى و همگى قول آن طايفه بو الفضول خلاف بر خداى تعالى و رسول ، و تكذيب ما جاء به من عند الله است .\r\nو امّا آن كسى كه زعم و گمان او چنان بود كه أبدان ظلمت و أرواح نور است و نور فاعل شرّ و ظلمت عامل خير نيست ، پس بر آن طايفه واجب و لازم نيست كه الزام هيچ أحدى بر فعل و ارتكاب معصيت و حرمت و اتيان فاحش است نمايند زيرا كه اين چيزها همه از ظلمت ظاهر و پيدا شد چه از ظلمت و أثر او پيدا شدن مثل اين أمر مستنكر نيست و او را نرسد كه پروردگار را بخواند و تضرّع بسوى او نمايد زيرا كه نور ربّ است و پروردگار را سزاوار از تضرّع بسوى نفس خود نيست لهذا تضرّع بنفس خود ننمايد .\r\nو نيز پناه و استعاذه به غير نمايد و هيچ أحدى از أهل اين مقاله را نرسد كه گويند خوب كردى يا بد كردى بواسطهء آنكه اساءت از فعل و عمل ظلمتست و احسان از نور است و نور بنفس خود بگويد كه يا محسن تو نيكو كردى و ثالث در آنجا نيست ، پس ظلمت بنا قياس قول برويّت ايشان در فعل محكمتر و در تدبير استوارتر و در أركان عزيز از نور بود زيرا كه أبدان بغايت محكم در بنيانست ، پس از اين خلايق كه تصوّر صورت واحده بر نعوت مختلفه نمايد و همه أشياء كه مرئى و مشاهد ما گردد و از شكوفه و أشجار و از طيور و دوابّ و أثمار واجب و لازم است كه همه إله و پروردگار باشند و نور در آن صورت محبوس و\r\n","description":"","footnote":"","page_name":" 298 ","page_number":298},
  {"content":"\r\nدولت از جهت او مخصوص بود .\r\nو آنچه أهل تناسخ ادّعا نمودند كه عاقبت بسا باشد كه به جهت نور بود پس اين قول مجرّد دعواى پيش نيست و بر قياس قول ايشان بايد كه نور را فعل نبود زيرا كه او اسير است نه سلطان نه أمير تا ايجاد فعل تواند نمود يا تدبير و تقدير شىء تواند فرمود و اگر نور را با ظلمت قدرت تدبير بود بيقين نور امير نبود بلكه مطلق و عزيز ، و گر نور در هنگامى كه او با ظلمت بود أصلا او را قدرت تدبير نبود ، پس او اسير ظلمت بود زيرا كه مرئى و مشاهد ما ميگردد و ما مىبينيم كه در اين عالم كون و فساد احسان و خير و فساد و شرّ بيّن و ظاهر ميگردد .\r\nپس وقتى كه از نور تدبير و تصرّف متصوّر نبود البتّه اين كه گاهى خير و احسان آشكارا و عيان گردد ظلمت آن چيز را نيكو دانسته معمول گردانيد .\r\nچنانچه شرّ را نيكو دانسته بفعل آورد اگر أهل تناسخ گويند محالست كه از ظلمت فعل خير ظاهر گردد بناء عليه نور و ظلمت هر دو حاصل و ثابت نباشند و دعوى ايشان باطل و از درجهء استماع ساقط و عاطل گردد و أمر مراجعت نمايد به آن قول أنبياء و رسل كه خداى عزّ و جلّ واحد و عادل و ما سواى ايزد لم يزل فاسد و باطل است و اين قول أهل تناسخ كه مذكور شد مقالهء مانى زنديق است و أصحاب او .\r\nو امّا آن كسى كه گويد : نور و ظلمت البتّه واقع است و ميان ايشان بىشائبه گمان حكم ظاهر و عيان است كه اگر يكى از ايشان ارادهء زيادتى و ظلم بر ديگرى نمايند حكم ظالم را از عمل ظلم مانع آيد .\r\nاين حكم بعقل محكم نيست زيرا كه لازم آيد كه حكم ازين ثلثه أكبر و\r\n","description":"","footnote":"","page_name":" 299 ","page_number":299},
  {"content":"\r\nأحكم بود و نور و ظلمت مغلوب و حكم غايب بود و مغلوب محتاج است زيرا كه محتاج به حاكم نگردد الَّا مظلوم و ملهوف غير كافل يا مغلوب و جاهل و اين مقاله مانويّه از جماعت زنادقه و حكايت و قصّهء ايشان بسيار بسيار طويل البيان است زنديق گفت : يا أبا عبد الله عليه السّلام قصّهء قول مانى چه نوعست ؟\r\nحضرت امام النّاطق الأمين جعفر بن محمّد الصّادق عليهم سلام الله أجمعين فرمود كه : قول او بغايت منخفض و بىاعتبار بود امّا بعضى مجوسيّه دور از رويّت آن را اعتبار نموده فرا گرفتند و بعضى از نصرانيّه را نيز اشتباه بهم رسيد .\r\nو بعضى از آن سخنان مستحسن نصرانيان گرديد و أصحاب اين هر دو ملَّت خطا كردند و هيچ يك از اين دو مذهب عمل براى صواب نكردند و زعم و گمان ايشان چنانست كه اين عالم مدبّر بتدبير دو خداست يكى نور و ديگرى ظلمت و نور در حصار ظلمت است بر آن وجه كه ما حكايت و بيان آن كرديم چون نصارى استماع قول زنادقه در اين باب نمودند تكذيب آن جماعت كردند ليكن مجوس قبول قول آن طايفه تناسخيّه نمودند .\r\nزنديق گفت : يا أبا عبد الله مرا خبر ده از طايفه مجوس آيا الله تبارك و تعالى براى ايشان نبىّ يا رسول مبعوث و مرسل گردانيد يا نه .\r\nامّا من در پيش ايشان كتب محكمه و مواعظ بليغه يافته‌ام و بأمثال شافيه و أحكام وافيه و مقرّ به ثواب و عقاباند و ايشان را شرايع و دين و ملَّت و آئين است كه بدان عمل مينمايند .\r\nحضرت امام الهمام جعفر بن محمّد الصّادق عليه السّلام اين آيه مباركه را در جواب آن زنديق تلاوت نمود كه : * ( وَإِنْ مِنْ أُمَّةٍ إِلَّا خَلا فِيها نَذِيرٌ ) * .\r\n","description":"","footnote":"","page_name":" 300 ","page_number":300},
  {"content":"\r\nيعنى : هيچ طايفه از امّت به اين دار المحنهء دنيا نيامد الَّا آنكه نذير كه عبارت از نبىّ و رسول ايزد سميع بصير است بايشان آمد و خداى تعالى براى مجوس نيز كتاب و رسول مبعوث و مرسل گردانيد آن طايفه منكر پيغمبر ، و جاحد كتاب ايزد وهّاب گشتند .\r\nزنديق گفت : آن رسول كيست يا أبا عبد الله عليه السّلام وجه استعلام از اسم آن رسول قادر عالم آنست كه جمعى كثير از مردمان را زعم و گمان چنانست كه آن نبى خالد بن سنانست .\r\nآن حضرت فرمود كه : خالد مرد عربى بدوى بود و نبىّ نبود و اين حرفى است كه مردم ميگويند و هيچ أحدى از أنبياء به اين كلام متكلَّم نگرديد .\r\nزنديق گفت : آيا آن نبىّ زردشت بود ؟\r\nامام الأنام ( ع ) فرمود كه : نعم زردشت با جمعى بنزد ايشان آمد و دعوى نبوّت نمود گروهى از آن قوم به آن نبىّ حىّ قيّوم ايمان آوردند ، و جمعى از آن قوم جحد و انكار آن پيغمبر ايزد أكبر نموده او را از شهر اخراج به بيابان كه در آن سرزمين درّندگان بسيار بود فرمودند آن نبىّ قادر سبحان در آن مكان طعمهء سباع و درّندگان گرديد .\r\nزنديق گفت : يا أبا عبد الله عليه السّلام مرا خبر ده از مجوس كه آيا اين طايفه أقرب بصوابند يا مشركين عرب ؟\r\nحضرت امام الأنام ( ع ) فرمود كه : عرب در زمان جاهليّت بدين حنفى أقرب از مجوس بودند و بواسطهء آنكه مجوس كافر بجميع أنبياء و جاحد كتب ايشان و منكر براهين آن أعيان شدند و أصلا هيچ چيز از سنن و آثار انبيا بر نداشتند و كيخسرو ملك مجوس و پادشاه آن جمع بافسوس در أيّام حكومت\r\n","description":"","footnote":"","page_name":" 301 ","page_number":301},
  {"content":"\r\nخود سيصد نبىّ ايزد تعالى را بقتل رسانيد و مجوس غسل جنابت نمىكردند و كفرهء عرب غسل ميكردند و غسل كردن از جنابت از خالص دين شرايع حنيفيّه است و مجوس ختنه نيز نميكردند و اين ختنه از سنن أنبياى خداى تبارك و تعالى است و أوّل آن كسى كه عمل بدين سنّت سنيّه نمود خليل - الرّحمن ابراهيم عليه السّلام بود و مجوس موتاى خود را غسل نميدادند ، و تكفين نيز نمىنمودند امّا عرب تمامى اين أفعال بتقديم ميرسانيدند ، و مجوس موتى خود را در نواويس و صحارى مىانداختند و تكفين نيز نمينمودند امّا عرب تمامى اين أفعال بتقديم ميرسانيدند و مجوس موتى خود را در - نواويس و صحارى مىانداختند و عرب موتى خود را در گور لحد كرده دفن مينمودند و سنّت أنبياء و رسول نيز چنين است .\r\nو أوّل آن كسى كه به جهت او قبر حفر كردند حضرت آدم أبو البشر بود و مجوس امّهات كه زنده در خانه بود مع هذا دختران آنها را نكاح ميكردند و نكاح خواهران خود مينمودند و عرب آنها را حرام ميدانستند .\r\nو مجوس منكر بيت الله الحرام بودند و آن مكان را بيت الشّيطان گفتند و عرب حجّ و زيارت آن خانه ميكردند و تعظيم و تكريم آن مىنمودند ، و ميگفتند كه اين خانهء پروردگار ما خداى عزّ و جلّ است و عرب بتورات و انجيل قايل و مقرّ بودند و پيوسته از أهل كتاب سؤال مسايل ضروريّه مىنمودند و حقايق آن را از آن جماعت فرا ميگرفتند و عرب در همهء أسباب به دين حنيفيّه أقرب از مجوسند .\r\nزنديق گفت : يا أبا عبد الله مجوس در نكاح اخوات محتجّ به آن شدند كه اين فعل سنّت حضرت آدم أبو البشر است .\r\n","description":"","footnote":"","page_name":" 302 ","page_number":302},
  {"content":"\r\nحضرت امام جعفر الصّادق ( ع ) فرمود كه : حجّت ايشان در اتيان ، و نكاح بنات در حيات امّهات چيست ؟\r\nآدم و نوح و ابراهيم و موسى و عيسى و ساير أنبياء بالتّمام اين را حرام ميدانستند و مجوس هر چه از خداى عزّ و جلّ آمد به أنبياء و رسل آن را ميكردند .\r\nزنديق گفت : يا أبا عبد الله ( ع ) خداى غنىّ أكبر براى چه خمر را حرام گردانيد و حال آنكه از مكيّفات هيچ چيز از آن بدتر نيست .\r\nحضرت امام الهمام جعفر بن محمّد الصّادق عليه السّلام فرمود كه : ايزد علَّام شراب را بواسطهء آن منع و حرام نمود كه آن امّ الخبائث و سر همهء بديها است زيرا كه ساعت بر شارب الخمر ميگذرد كه او را عقل در سر نيست و پروردگار خود خداى عزّ و جلّ را نمىشناسد و چون مست لا يعقل گردد از فعل معصيت و انصرام هيچ عمل بد بر نگردد و هر فعل حرام كه در آن حال بخاطر أبتر او رسد به عمل آرد و قطع رحم در آن دم كند و هر فاحشه كه بود معمول گرداند البتّه زمام سكران بدست شيطان است اگر شيطان او را در حالت سكران أمر بسجدهء بتان نمايد در حال او سجدهء أصنام بانصرام رساند و بهر مكمن و مقام كه شيطان او را كشد و دواند او نيز در آن أمر مسارعت تمام به انجام رساند .\r\nزنديق گفت : چرا خداى تعالى خون مسفوح را حرام گردانيد ؟\r\nحضرت امام الأمين النّاطق جعفر بن محمّد بن علىّ بن الصّادق ( ع ) فرمود كه : دم مسفوح را ايزد سبّوح بواسطهء آن حرام گردانيد كه مورث قساوت - قلب و منتج سلب رحم از دل است و مغيّر لون انسان و وسيلهء تعفّن بدن\r\n","description":"","footnote":"","page_name":" 303 ","page_number":303},
  {"content":"\r\nآدميانست و أكثر جذام از أكل خون حرام است .\r\nزنديق گفت : يا أبا عبد الله أكل غدد جايز است ؟\r\nحضرت امام الخلائق جعفر بن محمّد الصّادق ( ع ) فرمود كه : أكل غدد مورث جذام و حرام است .\r\nزنديق گفت : أكل ميته را چرا واجب تعالى حرام گردانيد ؟\r\nامام جعفر الصّادق ( ع ) فرمود : ميته را بواسطهء آن حرام گردانيد كه فرق باشد ميان ميته و ميان آنچه تزكيه كنند و اسم خداى تعالى در هنگام ذبح بر آن ذبيحه مذكور گردانند و ميته گاهست كه خون آن منجمد شده رجعت به بدن آن حيوان نمايد ، پس گوشت ميته بواسطهء آن بغايت ناگوارا و گران باشد زيرا كه أكل آن گوشت را با خون تناول مينمايد .\r\nزنديق گفت : چون ميته حرام است ، پس ماهى ميته است و حرام باشد ؟\r\nحضرت امام الهمام جعفر بن محمّد الصّادق عليه السّلام فرمود : سمك ميته نيست و تزكيهء آن اخراج اوست از آب در حالتى كه زنده باشد و چون بيرون آرد در زمين گذارد و بگذارد كه خودى خود بميرد و اينكه او را ذبح نميكنند بواسطهء آنست كه او را خون نيست و حكم ملخ نيز چنين است .\r\nزنديق گفت : يا امام عليه السّلام حضرت ايزد علَّام زنا را براى چه حرام گردانيد ؟\r\nحضرت امام جعفر بن محمّد عليه السّلام فرمود : حرمت زنا بواسطهء فساد بسيار است كه آن عبارت از بر طرف شدن مواريث و انقطاع نسب است چه عورت زانيه هر گاه در شبانروزى سه چهار نفر برو وارد شوند چون حامله\r\n","description":"","footnote":"","page_name":" 304 ","page_number":304},
  {"content":"\r\nگردد نميداند كه او را حامله گردانيد و مولود نيز مطَّلع و عالم به حال والد نيست و نميداند كه والد او كيست و أرحام موصوله نيز معلوم نشود ، و قرابت معروفه بهم نرسد و نتوان گفت كه فلان صلهء رحم مولود و قرابت مشهور و معروف فلان است .\r\nزنديق گفت : لواطه را حرام چرا گردانيد در آن نسب نيست ؟\r\nامام الهام جعفر بن محمّد الصّادق عليه الصّلوة و السّلام فرمود كه :\r\nوجه حرمت لواطه براى آنست كه اگر لواطه حلال ميشدى مردان را از زنان استغنا بهم رسيدى و اين أمر موجب قطع نسل و تعطيل فروج بودى و در اجازه اين كار فساد بسيار ظاهر و آشكار گشتى .\r\nزنديق گفت : وطى بهايم را چرا حرام گردانيد و اين نيز نوع اشفاعست از مال خود ؟\r\nحضرت امام النّاطق جعفر بن محمّد الصّادق ( ع ) فرمود كه : حضرت صمديّت كراهيّت دارد از آنكه مرد آب خود را ضايع گرداند و به غير شكل و هيولى و عنصر خود آمده متّصل گردد .\r\nو ديگر آنكه اگر قادر سبحان اتيان بهايم را حرام نگردانيدى هر آينه هر مردى ما ده خرى در خانهء خود بستى و نگاهداشتى بر پشتش سوارى كردندى و دخول بفرجش نمودى ، پس اگر چنين ميكردندى فساد بسيار ظاهر و آشكار گشتى چنانچه بر أرباب عقل و عرفان ظاهر و عيان است پس حضرت ملك العلَّام بواسطهء آن فساد و آثار بر همگى خلايق ظهورش را حلال و فروجش را حرام گردانيد .\r\nو ديگر آنكه حضرت خالق زنان را به جهت مردان خلق نمود تا آنكه\r\n","description":"","footnote":"","page_name":" 305 ","page_number":305},
  {"content":"\r\nرجال انس بنسوان گيرند و در پيش ايشان ساكن گردند و مواضع شهوات مردمان و امّهات أولاد ايشان زنانند .\r\nزنديق گفت : يا أبا عبد الله غسل جنابت بر امّت چرا واجب كردند و حال آنكه جنب به پهلوى حلال خود رفت و در حلال أصلا دنس و كثافت نيست تا رفع آن واجب و لازم بود ؟\r\nحضرت امام الخلائق جعفر بن محمّد الصّادق عليه السّلام فرمود كه :\r\nجنابت بمنزلهء حيض است بواسطهء آنكه نطفهء آدمى دم غير مستحكم است و در جماع حركت شديده و شهوت غالبه است و چون مجامع از جماع فارغ گردد بدن تنفّس زند البتّه آن مرد رايحهء كريه از نفس خود مىيابد ، پس غسل بواسطهء همين واجب گرديد مع هذا غسل جنابت امانت است كه حضرت مهيمن ميان بندگان خود را بر آن ايتمان نمود و ايشان را به آن اختيار ، و امتحان فرمود .\r\nزنديق گفت : ايّها الحكيم اى امام حكيم حليم و اى عارف عليم ، چه ميگوئى در حقّ آن كسى كه زعم او چنانست كه تدبيرى كه در اين عالم ظاهر و قايم گردد آن تدبير نجوم سبعهء سيّاراتست .\r\nحضرت امام الأنام عليه الصّلوة و السّلام گفت كه ايشان را دليل بيّن و حجّت واضح روشن بر اثبات دعوى لازم است كه عالم أكبر و عالم أصغر از تدبير نجوم است كه در فلك تقدير تبيع حضرت سميع قدير ذاكر و بهر طرف كه عليم قادر داير گرداند از روى تعب به حكم ايزد واهب داير غير فاتر است و به هيچ مكان واقف و ساكن نگشته مدام ساير است .\r\nپس آنگاه آن ولىّ الله فرمود كه : هر نجم از نجوم به أمر حىّ قيوم موكَّل\r\n","description":"","footnote":"","page_name":" 306 ","page_number":306},
  {"content":"\r\nمدبّر است پس اين نجوم بمنزلهء بندگان مأمور و منهيان ربّ غفور باشند كه مترصّد و منتظر حكم ايزد أكبرند كه بهر چه مأمور گردند معمول گردانند و اگر نجوم قديمهء ازليّه بودندى بايستى كه متغيّر از حال به حال ديگر نگشتندى .\r\nزنديق گفت : أثر نجوم بطبايع است ، يعنى بالطَّبع مدير در عالم است .\r\nحضرت امام جعفر الصّادق ( ع ) فرمود كه : اين قول كسى است مالك بقاء و دوام نباشد و صرف حوادث از أيّام بتغيّر ليالى و أيّام نتواند نمود و ردّ هرم و پيرى و رفع عجز و زمينگيرى نتواند فرمود و هيچ مرد را دفع نتواند كرد از آنچه با او معمول گرداند .\r\nزنديق گفت : مرا خبر ده از آنكه زعم او چنانست كه خلق لم يزل توالد و تناسل مينمايد و به همين طريق قرن ميگذرد و قرن ديگر مىآيد و خلايق را صنوف آفات و أمراض و أسباب علل و أعراض فانى ميگرداند چنانچه ترا أخير خبر از أوّل دهد و خلف از سلف مخبر و مطَّلع گرداند و قرون از قرون و از حقايق شهور و سنون واقف گرداند و ميگويند كه خلايق را بمنزلهء شجر و نبات و بر صنعت أجسام كه ازاله و قطع آن در همه دهر و ايّام تواند كرد دانستند ازين خلق به حكم واحد كريم و حكيم عليم وقتى داناى بطبع مستقيم بيرون آيد كه بمصالح مردمان عارف و دانا و واقف و شناسا بود و قادر بتأليف كلام باشد و كتاب تصنيف كند و بفطانت خود بهم مربوط گرداند و بحكمت خود آن را نيكو و مضبوط نمايد و آن كتاب را حاجز ميان مردمان فرمايد كه أمر و تحريص مردم بخير و اتّحاد و نهى ايشان از شرّ و فساد و زجر و منع از ايجاد نمايد تا آنكه خلايق بعضى زيادتى ببعضى ديگر و قتل و افساد گروهى با جمعى آخر\r\n","description":"","footnote":"","page_name":" 307 ","page_number":307},
  {"content":"\r\nنتوانند نمود .\r\nحضرت امام الخلائق جعفر بن محمّد الصّادق عليه السّلام فرمود كه :\r\nويحك بدرستى كه آن كسى كه از شكم مادر بيرون آيد ديروز و فردا رحلت - نمايد آن كس را علم به آنچه پيش ازو بود و آنچه بعد از او خواهد بود بىشبهه نخواهد بود ديگر آنكه حال خالى از آن نيست كه انسان ايجاد نفس خود خود نمود يا ديگر او را موجود فرمود ، يا آنكه هميشه موجود بود .\r\nپس آنچه شىء نبود قدرت ايجاد شىء ديگر ندارد و خلق پيشتر از آن كه موجود شوند چيزى نبودند و همچنين مادامى كه خلق وجود پيدا ننمود چيزى نبود كه از او سؤال توان نمود ، پس معلوم نيست كه ابتدا آن چگونه بود و اگر انسان أزلى باشند بايد كه حوادث كه در او حادث نشود بواسطهء آنكه أزلى أيّام را به صرف أيّام متغيّر و فنا را برو راه تصوّر نيست با آنكه هيچ بناء به غير بنّاء معتبر و هيچ أثر به غير مؤثّر و هيچ تأليف بىمؤلَّف مخبر بيشبهه ميسّر نيست .\r\nپس كسى را كه زعم و كمان چنان بود كه پدر ايشان ايجاد و خلق تركيب صورى و پيكر هيولانى او نمود از او استعلام بايد فرمود كه پدر او را كه خلق ، و ايجاد كرد و اگر پدر او را موجود گردانيده باشد هر آينه خلق او بواسطهء لذّة نفس و شهوت و تصوير آن مؤدّب و دوستى عشرت خود كرد و اگر پدر را قدرت ميبود بايستى كه او مالك حيات پسر بودى و حكمت در ولد جايز و ممتدّ گشتى و أصلا هيچ نوع از أنواع بلايا بر او راجع نگشتى و حال آنكه اگر ولد مريض گردد والد أصلا نفع او ندهد و اگر ميرد والد عاجز از دفع درد آنست و موت از ولد نتواند كرد زيرا كه هر كرا قدرت و استطاعت ايجاد خلايق و نفخ روح در ايشان\r\n","description":"","footnote":"","page_name":" 308 ","page_number":308},
  {"content":"\r\nبود بنوعى كه آن مخلوق او به پا روان گردد و راه تواند رفت ، پس بيقين آن كس را قدرت دفع أذيّت و فساد از مخلوق خود تواند نمود .\r\nزنديق گفت : يا أبا عبد الله ( ع ) چه گوئى در عالم نجوم ؟\r\nحضرت امام الأنام فرمود كه : آن علمست كه نفعش قليل و ضررش كثير و جزيل است ، زيرا كه أمر مقدّر بعلم منجّم و بسعى او در ازالهء آن دفع و بر نگردد و از محذور قدرت پرهيز ندارد و اگر منجّم كسى را ببلاء ضرر عالم و مخبر گرداند آن كس را نجات از آن باحتراز از قضاء منّان در حيّز قدرت و امكان نيست و اگر كسى را مطَّلع بخير سازد و آن شخص را استطاعت تعجيل نيست كه تا معجّلا به آن پردازد و اگر بدى به كسى رسد او را صرف و منع آن نرسد و منجّم مضادّ حضرت خلَّاق العباد در علم و حكم بزعم خود است زيرا كه گمان منجّم نادان چنانست كه او ردّ قضاء ايزد سبحان از خلقان مينمايد .\r\nزنديق گفت : يا أبا عبد الله عليه السّلام رسول أفضل است يا ملك ايزد تعالى و تبارك كه به رسالت ربّ العزّت بنزد آن رسول آمدى ؟\r\nحضرت أبى عبد الله جعفر بن محمّد عليه السّلام فرمود كه : بلكه رسول صلَّى الله عليه و آله و سلَّم أفضل است .\r\nزنديق گفت : يا أبا عبد الله ( ع ) علَّت رفاقت ملايكه موكَّلين را ببندگان أرحم الرّاحمين و أرقام فعل و عمل آنها بر ايشان براى ايشان بيان نماى و حال آنكه حضرت واجب تعالى عالم السّر و أخفى است .\r\nامام الهمام جعفر بن محمّد الصّادق عليه السّلام فرمود كه خداى معبود از بندگان خود طلب عبادت و بندگى نمود و اين طايفه را شهود بر خلايق فرمود ، زيرا كه در هنگامى كه ملائكه كرام در ملازمت ايشان باشند\r\n","description":"","footnote":"","page_name":" 309 ","page_number":309},
  {"content":"\r\nبىشبهه و گمان بندگان بر طاعت و عبادت حضرت مهيمن منّان در سعى اشدّ و در مواظبت آن بحدّ بيشتر باشند چنانچه حقيقت آن بر أرباب عقل و عرفان واضح و عيانست ، و أيضا از معصيت خايف و هراسان گشته بسا باشد كه مرتكب آن نگردند زيرا كه گاهى بنده از روى خطا و نسيان قصد فعل عصيان كند و چون آدم دو ملك قادر بيچون كه رفيقاند بخاطر رساند كه كرام الكاتبين در ساعات ليل و نهار شهور و سنين همراه و همنشيناند في الفور از آن فعل منكر باز ايستد و گويد كه پروردگارم مرا مىبيند و حفظهء من شاهد و كاتب بأمر حضرت ايزد واهباند بواسطهء همان دست از آن عصيان بدارد و خود را از آتش نيران محفوظ و در أمان دارد و نيز حضرت ربّ العزيز از روى احسان و رأفت و لطف و مرحمت ملكى كرام الكاتبين را به بندگان خود موكَّل گردانيد تا آن دو ملك عزّ و جلّ ايشان را از مردهء شياطين و تبعهء ملاعين و هوام و حشرات جنّ و آفات بسيار از مكان كه بنده آن را نمىبيند باذن و فرمان أرحم الرّاحمين در حفظ حضرت ربّ العالمين تا آن محلّ كه حكم و أمر عزّ و جلّ به آن بنده و اصل و مسجّل گردد نگاهدارند .\r\nزنديق گفت : يا أبا عبد الله حضرت خالق وهّاب خلق را براى رحمت ايجاد نمود يا بواسطهء عذاب ؟\r\nحضرت امام جعفر بن محمّد الصّادق عليه السّلام فرمود كه : حضرت - مالك الرّقاب خلق عباد براى رحمت و ثواب نمود و ربّ العباد قبل از ايجاد و ارشاد عالم بود كه جمعى از اين قوم بواسطهء انكار و الحاد و ارتكاب أعمال ناصواب محروم از رحمت و ثواب و مستحقّ عذاب و عقاب گردند .\r\nزنديق گفت : پس عذاب منكر بواسطهء آن باشد او منكر ذات خالق\r\n","description":"","footnote":"","page_name":" 310 ","page_number":310},
  {"content":"\r\nواحد أكبر گرديد و بوسيلهء انكار مستوجب عذاب و آزار باشد ليكن چرا عذاب و عقاب عارف موحّد كه او را يكتاى بىهمتا داند ، و شناسا به حال ايزد تبارك و تعالى باشد نمايد ؟\r\nحضرت امام الصّادق الأمجد جعفر بن محمّد عليهم السّلام فرمود كه حضرت ربّ الأرباب منكر الوهيّت ذات واحد خود را معذّب به عذاب و عقاب أبد گرداند و مقرّ بذات كامل الصّفات خود را بواسطهء ارتكاب معصيت عذاب و عقاب به جهت عمل آن خطيئت نمايد كه ترك ما فرض الله نمود و چون خداى بيچون آن عاصى را به قدر فعل معاصى عذاب كشد بعد از آن آن بنده را از نيران بيرون آورده * ( جَنَّاتٍ تَجْرِي مِنْ تَحْتِهَا الأَنْهارُ ) * داخل گرداند و بوصال حور و رضوان مبتهج و شادمان سازد * ( وَلا يَظْلِمُ رَبُّكَ أَحَداً ) * .\r\nزنديق گفت : يا أبا عبد الله عليه السّلام ميان كفر و ايمان هيچ منزلهء واضح و عيانست يا نه .\r\nحضرت امام الانس و الجانّ فرمود كه : هيچ منزلت ظاهر درخشان - ميان كفر و ايمان نيست .\r\nزنديق گفت : ايمان چيست و كفر كدام است ؟\r\nحضرت امام عليه السّلام فرمود كه : ايمان عبارت از تصديق مهيمن سبحان است در آنچه از بنده غايب و پنهان بود از عظمت خداى تعالى مثل تصديق آنچه آن را ببيند و مشاهده كند و كفر عبارت از انكار ذات حميده صفات حضرت غافر الخطيّات است .\r\nزنديق گفت : يا أبا عبد الله عليه السّلام شرك كدام و شكّ بچه كيفيّت و انجام است ؟\r\n","description":"","footnote":"","page_name":" 311 ","page_number":311},
  {"content":"\r\nحضرت امام الأنام جعفر بن محمّد الصّادق عليه السّلام فرمود كه شرك عبارت از ضمّ شىء است بذات واحد كه مثل آن شىء ديگر نيست و شكّ عبارت از آنست كه آن كس بدل اعتقاد به آن چيزى كه به او رسيده ننمايد .\r\nزنديق گفت : آيا عالم جاهل گردد ؟\r\nحضرت امام الخلائق جعفر بن محمّد الصّادق عليه السّلام فرمود بلى عالم بما يعلم و جاهل بما يجهل گردد يعنى هر چه ميداند عالم به آنست و آنچه نميداند جاهل است به آن .\r\nزنديق گفت : سعادت كدام و شقاوت چيست ؟\r\nامام الهمام جعفر بن محمّد عليه السّلام فرمود كه : سعادت سبب خير است كه سعيد به آن متمسّك شود تا او را بسوى نجات رساند و شقاوت شرّ است كه شقىّ به آن تمسّك نمايد پس او را به هلاكت كشاند و خدا يتعالى عالم بهمهء اينها است .\r\nزنديق گفت : يا أبا عبد الله عليه السّلام مرا خبر ده از حقيقت سراج كه چون فرو نشيند نورش بكدام مقام رفته آرام گيرد ؟\r\nآن حضرت فرمود كه : ضوء سراج ميرود و هرگز عود نكند .\r\nزنديق گفت : چه چيز شما را مانع است و منكر دارد از آنكه انسان نيز مثل و مانند آن سراج وهّاج باشد كه چون از ضوء بازماند ديگر هرگز نور به او رجعت ننمايد انسان نيز چون بفرمان قادر بيچون وفات يابد و روح از بدن او مفارقت كند بعد هذا هرگز روح بأمر مهيمن سبّوح رجعت بجسم آن ميّت نكند چنانچه ضوء منطقى از سراج رجعت به آن نفرمايد .\r\nحضرت امام الأمجد جعفر بن محمّد بن على عليهم السّلام فرمود كه :\r\n","description":"","footnote":"","page_name":" 312 ","page_number":312},
  {"content":"\r\nقياس تو بصواب در اين باب بىشبهه و ارتياب نيست زيرا كه آتش در أجسام مكمّن است و أجسام قايم بأعيان آنست مثل سنگ و آهن كه چون يكى از اينها را به ديگرى زنند آتش از ميان اين دو جنس ساطع و لامع گردد اقتباس ضوء سراج از آن آتش كنند كه از سنگ و آهن حاصل گشته .\r\nپس آتش در أجسام ثابت و ضوء ذاهب است و روح به حكم قادر سبّوح جسم رقيق است كه ملبّس به لباس قالب كثيف شده و آن بمنزلهء سراج نيست كه تو ذكر آن كردى آن پروردگار قادر عالم كه از آب صافى خلق جنين در رحم نمود و در او تركيب ضروب مختلفه و عروق و عصب متفاوته و أسنان ، و استخوان و موى و غير آن فرمود همان احياى مردگان بعد از موت ايشان و فناء أجسام و أبدان مينمايد و اين بر عاقل نكته‌دان بعد از تدبّر و تفكَّر فراوان ثقيل و گران نمىنمايد بلكه در غايت ظهور و عيان نمايد .\r\nزنديق گفت : پس روح بعد از مفارقت أبدان بكدام مكان رود ؟\r\nحضرت امام جعفر بن محمّد ( ع ) فرمود كه روح بأمر ايزد سبّوح در بطن زمين در مكان مصرع و مدفن أبدان مكين گردد تا هنگام بعث مخلوقين .\r\nو در بعضى أحاديث معتبر به نظر مترجم أحقر رسيد كه أرواح را مكان علاحدّه است وراء عالم برزخ و آن را عالم أرواح نامند و چون تمامى خلقان از دو صفت بيرون نيستند محسن يا مسىء عالم أرواح نيز دو است هر گاه روح محسن از دار المحنهء دنيا متوجّه مكان و محلّ روح نيكوكاران گردد ، چون قريب به آن مكان شود جمعى از أقوام و خويشان نيكوكاران كه پيشتر به آن مكان آمده‌اند استقبال او نمايند و از و استعلام أحوال متخلَّفان دنيا ميفرمايند اگر روح جديد الورود گويد كه من او را بر صفت حيات باقى گذاشته‌ام أرواح\r\n","description":"","footnote":"","page_name":" 313 ","page_number":313},
  {"content":"\r\nگويند كه اميد است كه او بعد از وفات ناجى باشد و بنزد ما آيد كه فلانى ، و فلانى قبل از اين وفات يافتند به يكديگر گويند كه چون نزديك ما نيامدند مشخّص شد كه خاسر و زيانكار و هلاك و گرفتارند البتّه امّا روح مسىء در مقام هوان و خوارى و در موضع ذلَّت و سوگوارى است و چون روح از دار الملك دنيا به آنجا رسد أرواح بعد از ملاقات و حسرت أحوال او خبر از خويش و أقرباء دنيا پرسند اگر گويد كه فلانى در دنيا باقيست اميد نجات او دارند .\r\nو اگر گويد كه پيشتر از اين وفات يافته با يك ديگر گويند چون باينجا نيامد البتّه نجات از اين عذاب و عقاب يافت .\r\nو از حضرت امام الباطن و الظَّاهر محمّد بن علىّ الباقر عليهما سلام الله الملك الغافر مرويست كه أرواح با يك ديگر حلقه حلقه نشينند و أكل و شرب نمايند و روح هر كس كمال مشابهت و مماثلت به صورت مثالى آن كس به حكم ايزد تعالى و تقدّس پيدا كند چنانچه اگر كسى روح مثالى كسى را به نظر آرد گويد كه اين فلانى است الحاصل در روح كه مخلوق قادر سبّوح است در او خلاف و اختلاف بسيار است و أفضل المتقدّمين و المتأخّرين شيخ بهاء الملَّة و الدّين العاملى أسكنه الله تعالى في الفردوس العالى در بعضى از مصنّفات خويش مسمّى بكشكول چهارده قول در باب روح نقل نمود ، و مترجم بعضى از آن أقوال كه به اعتقاد اين شكسته بال بصحّت أقرب و به قرآن و حديث أنسب بود در بعضى از مؤلَّفات خويش كه ترجمهء الاعتقاداتست به أوضح البرهان بيان نمود و الله أعلم بالصّواب .\r\nزنديق گفت : يا أبا عبد الله روح مصلوب بكجا مخفى و محجوب گردد ؟\r\nحضرت امام الخلائق جعفر بن محمّد الصّادق عليه السّلام فرمود كه :\r\n","description":"","footnote":"","page_name":" 314 ","page_number":314},
  {"content":"\r\nروح مصلوب در كف فريشته‌ايست كه قبض روح نموده تا هنگامى كه آن مصلوب را در زمين مدفون محجوب گردانند و چون آن مصلوب مدفون گردد روح او بنزديك او ممكَّن گردانند .\r\nزنديق گفت : مرا خبر ده از روح كه آيا آن غير از خون است يا نه ؟\r\nحضرت أبى عبد الله ( ع ) فرمود كه : نعم ، روح كه من براى تو وصف و بيان آن كردم مادّهء آن از خونست زيرا كه از دم صفاى لون و رطوبت ، و تراوت جسم است بلكه حسن صوت و كثرت ضحك نيز از دم است پس چون خون بفرمان حضرت بيچون منجمد و زبون گردد روح از بدن بيرون رود .\r\nزنديق گفت : آيا روح وصف به سبكى و سنگينى و وزن گردد ؟\r\nحضرت امام الهمام جعفر بن محمّد الصّادق ( ع ) فرمود روح به منزلهء ريح است در مشك كه چون مشك مملوّ از باد گردد هيچ چيز در وزن آن نيفزايد و چون باد از آن بيرون آيد نقصان در آن پديد نيايد روح نيز چنين است كه آن را ثقل و وزن نيست .\r\nزنديق گفت : مرا از جوهر ريح خبر كن .\r\nحضرت امام الهمام جعفر بن محمّد عليه السّلام فرمود كه ريح هواى متحرّك است ، يعنى اگر هوا حركت كند او را ريح گويند و چون ساكن باشد هواست و به باد قوام دنيا است اگر سه روز باد بأمر خلَّاق العباد در دنيا نجهد هر آينه هر چه در روى زمين است فاسد و فتن گردد زيرا كه ريح بمنزلهء مروحه است كه دفع فساد از تمامى أشياء كند و آنها را متطيّب و نيكو گرداند و باد بمنزلهء روحست چون روح از بدن بيرون رود البتّه جسم متغيّر گردد * ( فَتَبارَكَ الله أَحْسَنُ الْخالِقِينَ ) * .\r\n","description":"","footnote":"","page_name":" 315 ","page_number":315},
  {"content":"\r\nزنديق گفت : يا أبا عبد الله عليه السّلام آيا روح بعد از خروج از بدن متلاشى ميگردد يا باقى به همان حال است ؟\r\nحضرت جعفر بن محمّد الصّادق الأمين رضوان الله عليهم أجمعين فرمود كه بلكه روح باقى است تا وقتى كه اسرافيل صور أوّل در زند در آن هنگام تمامى أشياء باطل و فنا گردد پس حس و محسوس نگردد بلكه جميع أشياء فانى گردد يعنى هيچ چيز به غير ذات حضرت واجب الوجود عزيز باقى نماند ، و چون اسرافيل به حكم قادر بيچون صور دردمد دوّم تراب أشياء فانيهء موجود هر چند متفرّق باشد بفرمان ايزد خالق در يك جا جمع گردد و بعد از نفخ صور سيّم حضرت قادر تعالى اعاده و ايجاد أشياء چنانچه در مرتبهء اوّلى به غير مادّهء واضحه هويدا ظاهر و پيدا نموده كرّهء ثانيه نمايد و از نفخ صور اوّلى تا نفخهء ثانيه چهار صد سال است خلايق بواسطهء تمادى أيّام أحوال بين النفختين بر گردند .\r\nپس آنگاه حضرت واهب إله جميع خلايق را بجايگاه آرامگاه دهد و بعد از تشخيص حساب هر كسى را بمحلّ و مآب كه بجزاى عمل و اكتساب - لايق و مستحقّ آن باشد عطا و احسان نمايد .\r\nزنديق گفت : يا أبا عبد الله عليه السّلام بعث و ايجاد أبدان بعد از آنكه پوسيده و متفرّق شده باشد چنانچه يك عضوى او را در شهرش سباع و ساير درّندگان أكل آن نمودند و عضوى ديگر را هوام و حشرات الأرض قطعه قطعه كرده باشند و عضو ديگر تراب يعنى خاك بىتاب و آب گشته و بنّاء آن خاك را برداشته و با گل بناى عمارت گذاشته باشد بغايت از عقل دور و از شيوهء خرد مهجور است .\r\n","description":"","footnote":"","page_name":" 316 ","page_number":316},
  {"content":"\r\nحضرت امام الاتقياء أبى عبد الله عليه التّحيّه و الثّناء فرمود كه : حضرت واجب الوجود كه ابداع و انشاء خلقان به غير مادّه و بنيان در مرتبه اوّلى از غير شىء و تصوير او را بر غير مثالى كه در سابق بر او بوده باشد فرمود همان خداى منّان قدرت بر ايجاد و بعث و اعاده و خلقت خلقان بنوع اوّل دارد .\r\nزنديق گفت : يا أبا عبد الله از اين واضحتر براى من بيّن و ظاهر گردان حضرت امام الانس و الجانّ عليه السّلام فرمود كه : روح به حكم قادر سبّوح در مكان مقيم و در محلّ خود مستقيم است چنانچه روح محسن در ضياء و فسحت و روح مسىء بدبخت در ضيق ظلمت است ليكن بدن خاك گردد همان نوع كه پيشتر از ايجاد بشر بر آن صفت مستمرّ بود .\r\nامّا آنچه هوام و درّندگان از خلايق اكل نمودند يا پاره پاره فرمودند كه در جوف شكم جانوران مقيم و مستحكم گرديد چون رجعت همگى به خاك است تمامى آن در تراب بأمر ايزد وهّاب محفوظست در نزد آن كس يعنى ايزد تعالى و تقدّس هيچ مثقال ذرّه در ظلمات زمين بر آن رحيم الرّحمن پوشيده ، و پنهان نيست و او عالم و عارف و شاهد و واقف بر حقايق عدد أشياء و وزن آن بىشبهه و گمانست .\r\nاى زنديق خاك روحانيّين بمنزلهء طلاى أحمر خالص در تراب دفين است و چون به حكم حضرت ربّ غفور هنگام بعثت و أيّام نشور رسد زمين ممطر گردد بمطر نشور ، پس زمين چون بباران نشور تر گردد آن زمين بأمر ربّ العالمين في الجمله به بالا آمده ، بعد از آن به درد زائيدن آيد و بيرون آورد بيقين از جوف بطن خود آنچه از مخلوقين در او مخزون و دفين است و كراء خود را پاك گرداند و خاك أبدان روحانيّين مانند طلاى آلوده به خاك كه آن را به\r\n","description":"","footnote":"","page_name":" 317 ","page_number":317},
  {"content":"\r\nآب بسته باشند و پاك ساخته و مانند مسكه ( 1 )  كه از دوغ بيرون آورده باشند بيرون آيد ، پس تراب هر قالب در نزد آن قالب جمع گردد بعد از آن ، آن خاك به حكم خداى عزّ و جلّ منتقل به مكان كه روح در آن محلّ است نمايد پس صورت هر صور باذن مصوّر مثل شكل أوّل مخلوق و موجود گردد .\r\nو آنگاه بأمر و حكم آله ابلاغ روح در آن صور بود پس در هنگام كه آن شخص مستوى گردد ، و خود را ملاحظه نمايد صورت خود را از صنعت اوّل در هيچ وجه كمتر نبيند .\r\nزنديق گفت : مرا خبر ده از مردمان كه آيا در محشر برهنه و عريان در روز قيامت حاضر گردند ؟\r\nحضرت امام جعفر بن محمّد الصّادق ( ع ) فرمود كه خلايق بأمر ايزد خالق در محشر بأكفان خود بواسطهء حساب حاضر شوند .\r\nزنديق گفت : يا امام ( ع ) در آن زمان أثر از أكفان نخواهد بود بلكه همگى آن پوسيده چنانچه أصلا از آن أثر ظاهر و عيان نيست .\r\nامام النّاطق جعفر بن محمّد الصّادق ( ع ) فرمود : معبود مجيد كه :\r\nايشان را احياء نمود أكفان آن جماعت را نيز تجديد خواهد فرمود .\r\nزنديق گفت : كسى كه مدفون به غير كفن گردد ؟\r\nحضرت امام الخلائق جعفر بن محمّد عليه السّلام فرمود كه : عورت او را حضرت ستّار به هر چه خواهد مىپوشاند از آنچه در نزد خداى تبارك و تعالى است .\r\nزنديق گفت : آيا خلايق بر واجب تعالى عين صفة الخلق بر صفوف ايستاده عرض أعمال خود نمايند ؟\r\n","description":"","footnote":" ( 1 ) مسكه : يعنى كره كه در عربى زبد گويند . ","page_name":" 318 ","page_number":318},
  {"content":"\r\nامام الجنّ و البشر أبى عبد الله جعفر بن محمّد بن على عليه السّلام فرمود : نعم خلايق در آن روز يك صد و بيست هزار صف در عرض زمين - است .\r\nزنديق گفت : آيا وزن أعمال نميكنند ؟\r\nحضرت امام جعفر الصّادق عليه السّلام فرمود كه : أعمال أجسام - نيست و جز اين كه أعمال صفت أفعال است أمر ديگر نيست و صفت شىء موزون نشود و محتاج به وزن شىء كسى است كه جاهل از عدد أشيا و عالم و عارف بثقل و خفّت آنها نباشد و امّا بر خداى تبارك و تعالى هيچ چيز مخفى و پوشيده نيست .\r\nزنديق گفت : پس معنى ميزان چيست ؟\r\nحضرت امام جعفر عليه السّلام فرمود كه : ميزان عبارت از عدل است .\r\nزنديق گفت : پس معنى ميزان در كتاب ايزد منّان در آيهء : * ( فَمَنْ ثَقُلَتْ مَوازِينُه ) * چيست ؟\r\nحضرت امام عليه السّلام فرمود كه : ثقل ميزان عبارت از رجحان عمل است .\r\nزنديق گفت : مرا خبر ده آيا در نار دوزخ هيچ عذاب ديگر نبود كه حضرت معبود قانع به آن عتاب گشته بندگان خود را به آن معذّب گرداند و ايشان را بحيّات و عقارب عذاب و عقاب بفرمايد ؟\r\nحضرت امام الخلائق جعفر بن محمّد الصّادق عليه السّلام فرمود كه :\r\nحضرت ايزد وهّاب قومى بحيّات و عقارب عذاب كند كه زعم آن مردم چنانست كه ايشان از مخلوقات حضرت خالق الأرض و السّموات نيستند ، بلكه شريك\r\n","description":"","footnote":"","page_name":" 319 ","page_number":319},
  {"content":"\r\nمهيمن سبحان خلق و ايجاد ايشان نمود لهذا حيّات و عقارب در نشاء آخرت بر آن جماعت بىشبهه مسلَّط و آن طايفه را به آن بلايا و شدّت مرتبط گرداند تا در نيران عالم و بال كه بواسطهء جحد و انكار ذات واحد متعال مستحقّ آن شدند بچشند و بدانند كه ايشان منكران صنعت حضرت ربّ العزّتاند .\r\nزنديق گفت : از كجا ميگوئى كه أهل جنّت چون أكل ثمرهء بهشت كنند و ميوه از درخت تناول نمايند به حكم واهب العطيّه مثل همان ميوه كه تو چيده بدل آن در همان موضع معاودت كند ؟\r\nحضرت امام الأمين جعفر بن محمّد الصّادق عليهم السّلام أجمعين فرمود كه : نعم اين چنين است بر قياس ضوء اسراج كه قابس چون از اقتباس روشنائى كند و چراغ خود از آن سراج به حكم قادر وهّاج درگيرد چيزى از سراج مقتبس منه نقصان نپذيرد و دنيا را از آن يك سراج پرتوان گردانيد كه أصلا از آن كمى و نقصان ظاهر و عيان نگردد .\r\nزنديق گفت : نه ، ايشان از أثمار أشجار جنان و غير آن أكل و شرب مينمايند و قوم را زعم آنست كه آن امّت را در آن مكان قضاء حاجت كه عبارت از تقاضاى بول و غايط است نيست .\r\nحضرت امام الامّه فرمود كه بلى ، چنانست بواسطهء آنكه غذاى أهل چنان بىشبهه بتحقيق بغايت صاف و رقيق است و به حكم عزّ و جلّ أصلا در او ثقل نيست و آن از أجساد آن أنام به عرق بيرون رفته چنانچه أثر آن در بدن نمايد .\r\nزنديق گفت : يا أبا عبد الله عليه السّلام پس اين چگونه است كه هر گاه\r\n","description":"","footnote":"","page_name":" 320 ","page_number":320},
  {"content":"\r\nزوج حور العين با ايشان ملاقات كند آن جماعت باكره باشند .\r\nحضرت امام الهمام جعفر بن محمّد الصّادق عليه السّلام فرمود : بلى اين چنين است ، زيرا كه حضرت خالق مجيب حوراء حسنا را مخلوق از طيب گردانيد كه أصلا عاهت در أجسام ايشان معترى و آفت بأجساد آن طايفه محتوى نگردد و در ثقب حوراء هيچ شىء از أشياء مجرى نيايد و آن ثقبه مدنّس و ملوّث خون نفاس و حيض نگردد . پس رحم حوران بهم بسته است به واسطهء آنكه در رحم حور براى سرايت احليل مجرائى نيست .\r\nزنديق گفت : يا أبا عبد الله عليه السّلام حوران را چنين گويند كه هفتاد حلَّه پوشند و شوهران ايشان در وراى حلل و بدن مغز ساق آن طايفه را مىتوانند ديد .\r\nحضرت امام أبى عبد الله عليه التّحيّة و الثّناء فرمود كه : نعم آرى چنين است چنانچه شما دراهم كه در آب صاف انداخته باشند اگر چه به قدر رمح باشدى بينيد .\r\nزنديق گفت : يا أبا عبد الله عليه السّلام أهل جنّت چون راضى بتنعّم در آن محفل و تغمّم از هر درد و ألم و مشتغل بعيش و طرب دمادم گردند كه هيچ أحدى از ايشان نيست الَّا آنكه پدر يا خويش و پسر يا مادر و برادر در آن محضر مفقود دارد و چون آن جماعت را در جنّت نبيند هيچ شكّ نيست كه گويد : البتّه مسير اين خويشان ما به نيران خواهد بود .\r\nپس آن كس كه داند خويش در جهنّم بهزار گونه بلاياى معذّب و متألَّم است او را چه نوع ذوق عيش جنّت و تنعّم است ؟\r\nحضرت امام النّاطق الأمين رضوان الله و سلامه عليهم أجمعين فرمود\r\n","description":"","footnote":"","page_name":" 321 ","page_number":321},
  {"content":"\r\nكه : أهل علم ميگويند كه أهل جنان أقربا و خويشان را فراموش كنند .\r\nو بعضى ايشان گويند كه : أهل جنّت در آن مكان منتظر قدوم خويشاناند و اميدوارند كه در ميان جنّت و نار در سلك أصحاب أعراف منخرط و برقرار باشند .\r\nزنديق گفت : مرا خبر ده از آفتاب كه به حكم حضرت ايزد وهّاب بكدام مقام غايب و يا سرانجام گردد ؟\r\nحضرت امام الهمام عليه السّلام فرمود كه : بعض علماء گفتند كه : در هنگام آفتاب منحدر گردد بأسفل قبّه داير گرداند فلك او را بسوى بطن آسمان و آفتاب هميشه ميل تصاعد كند با آنكه منحطَّ موضع مطلع خود گردد .\r\nيعنى : چون آفتاب در چشمهء حاميه غايب گردد از آنجا در هنگام مراجعت بمطلع خود خرق زمين كند و چون بمحلّ طلوع خود در تحت الأرض رسد متحيّر گردد نه قدرت رجوع و نه رخصت عبور در آن مكان حيران چندان ايستد كه او را مأذون بطلوع گردانند و چون هر روز نور آفتاب عالم افروز در وقت غروب سلب نمايند در هنگام طلوع به حكم حضرت ايزد علَّام نور جديد به او ارزانى فرمايند .\r\nزنديق گفت : يا أبا عبد الله عليه السّلام آيا كرسى بزرگتر است يا عرش ؟\r\nحضرت امام الخالق جعفر بن محمّد الصّادق عليه السّلام فرمود كه :\r\nهمه چيزها كه خداى تعالى خلق كرد در جوف كرسى است و كرسى محتوى تمامى آنها است سواى عرش معظم زيرا كه آن أعظم از آنست كه كرسى احاطه آن تواند كرد .\r\n","description":"","footnote":"","page_name":" 322 ","page_number":322},
  {"content":"\r\nزنديق گفت : يا أبا عبد الله عليه السّلام خلق نهار پيش است يا ايجاد شب صنعت بقدم دارد .\r\nآن حضرت فرمود : آرى خلق روز پيشتر از ايجاد ليل است و نيز خلقت آفتاب پيش از خلقت ماهتاب است و ايجاد زمين قبل از خلقت آسمان از حضرت ربّ العالمين واقع گرديد و خالق جسم و عرض وضع أرض ماهى و حوت در آب و آب بر سنگ مجوّف و سنگ بر گردن فرشته و آن فرشته بر ثرى و ثرى بر باد عقيم و باد بر هوا نمود و هوا را قدرت واجب تعالى حفظ و صيانت فرمود و در تحت ريح العظيم به غير هوا و ظلمات بتقدير رحمان الرّحيم چيزى نيست و در وراء آن نه وسعت و نه تنگى است و هيچ چيز در آنجا ظاهر و پيدا نيست .\r\nبعد از آنكه واجب تعالى از خلقت زمين و تركيب و قرار آن پرداخت ، كرسى را موجود ساخت ، چون سموات و أرضين كرسى را بغايت عظيم ، و رزين ديد بغايت ترسيدند و كرسى أكبر از جميع چيزها است كه مخلوق شدند بعد از آن حضرت مهيمن منّان خلق و ايجاد عرش أعظم نمود و آن را بزرگتر از كرسى گردانيد .\r\n\r\nابان بن تغلب روايت كند كه من در خدمت حضرت أبى عبد الله ( ع ) - حاضر بودم كه ناگاه مردى از أهل يمن به خدمت آن امام الانس و الجانّ عليه السّلام آمد و سلام بر آن برگزيده و قدوهء أنام كرد آن حضرت ( ع ) ردّ سلام نمود و گفت : مرحبا يا سعد .\r\nچون سعد اين نام خود شنيد حيران گرديده گفت : يا أبا عبد الله ( ع ) اين به غير مادرم هيچ أحدى از مردم مرا به اين اسم نخوانده و گمان من آنست\r\n","description":"","footnote":"","page_name":" 323 ","page_number":323},
  {"content":"\r\nكه هيچ كس به غير مادرم مرا به اين نام نشناسد .\r\nحضرت أبو عبد الله عليه السّلام فرمود كه : راست گفتى يا سعد المولى آن مرد گفت : جعلت فداك فداى تو گردم يا سيّدى ، من به اين اسم ملقّب شدم .\r\nحضرت أبا عبد الله عليه السّلام فرمود كه : هيچ چيز در اين لقب نيست به درستى كه تبارك و تعالى در كتاب مستطاب خود ميفرمايد : * ( وَلا تَنابَزُوا بِالأَلْقابِ بِئْسَ الِاسْمُ الْفُسُوقُ بَعْدَ الإِيمانِ ) * ، اى سعد چه صنعت دارى ؟\r\nسعد گفت : پدر و مادرم فداى تو باد من از أهل بيت و سلسلهء أهل نجومم و هيچ أحدى قايل نگردد كه در تمامى ولايات به من كس در نجوم ، و مهارت آن فن مثل من باشد .\r\nحضرت أبا عبد الله عليه السّلام فرمود كه : ضوء قمر چند درجه تفاوت دارد ؟\r\nيمانى گفت : نميدانم .\r\nآن حضرت فرمود : راست گفتى .\r\nضوء مشترى را بر ضوء عطارد تفاوت چند درجه است ؟\r\nباز يمانى گفت : يا حضرت مرا اطَّلاع بر حقيقت آن نيست .\r\nأيضا آن امام البريّه عليه الصّلوة و التّحيّه فرمود كه : راست گفتى امّا بگوى كه نام آن ستاره چيست كه چون به حكم قادر بيچون طالع گردد شتران مست گردند .\r\nيمانى گفت : مرا علم بر آن ستاره نيست .\r\nحضرت أبى عبد الله عليه السّلام گفت : نام آن ستاره چيست كه بعد از\r\n","description":"","footnote":"","page_name":" 324 ","page_number":324},
  {"content":"\r\nطلوع آن گاوان بمستى و هيجان آيند .\r\nيمانى گفت : نميدانم .\r\nحضرت امام الخلائق أبى عبد الله جعفر بن محمّد الصّادق ( ع ) فرمود كه : اين ستاره چيست كه چون طلوع كند كلاب در هيجان و مستى آيند ؟\r\nيمانى گفت : نميدانم .\r\nأبى عبد الله عليه السّلام فرمود كه : راست گفتى نميدانى امّا بگوى كه ستارهء زحل را در نزد شما چه عزّت شرف و محلّ است ؟\r\nيمانى گفت : كه زحل ستارهء نحس است .\r\nامام النّاطق الأمين جعفر بن محمّد الصّادق عليه السّلام و سلام الله ربّ العالمين فرمود كه : اى يمانى زنهار اين سخن نحوست زحل بر زبان نرانى زيرا كه آن ستاره نجم أمير المؤمنين صلوات الله عليه و عليهم أجمعين است ، و آن حضرت سيّد الأوصياء است او آن نجم ثاقب است كه حضرت ايزد واهب ذكر آن را در كتاب خود واجب دانسته مذكور گردانيد .\r\nيمانى گفت : يا امام الامّه معنى ثاقب چيست ؟\r\nامام عليه السّلام فرمود كه : مطلع آن ستاره در هفتم است چون زحل در آن محلّ به حكم عزّ و جلّ طالع گردد اضاءت و روشنائى آن از تمامى آسمان درگذرد و سوراخ همه سموات كند تا آنكه به آسمان دنيا رسد پس از اين جهت از تعدّى ثقب او حضرت مهيمن واهب آن را مسمّى بنجم ثاقب گردانيد .\r\nپس آنگاه آن ولىّ الله فرمود كه : يا أخا العرب اى برادر مردم عرب آيا در پيش شما عالم دانا و فقيه عارف شناسا است .\r\nيمانى گفت : نعم جعلت فداك آرى مادر و پدرم فداى تو باد در -\r\n","description":"","footnote":"","page_name":" 325 ","page_number":325},
  {"content":"\r\nشهر يمن قوم هستند كه هيچ طايفه مثل ايشان در علم و عرفان نيستند .\r\nحضرت أبو عبد الله عليه السّلام گفت : از عالم يمن چه چيز مىرسد به مردم و چه هنر از فضل او بر تو ظاهر گرديد ؟\r\nرجل يمانى فرمود كه : عالم يمن مرغ را در سبقت سير از طيران باز ميدارد و در ساعت واحده به قدر مسيرهء يك ماهه راه راكب كه بر مركب تيزرو سوار گشته سير نمايد او بر أثرش رود كه أصلا ازو نماند .\r\nامام النّاطق الأمين جعفر بن محمّد الصّادق عليه السّلام فرمود كه :\r\nعالم مدينه أعلم از عالم يمن است .\r\nمرد يمانى گفت : كه از علم عالم مدينه چه بمردم ميرسد .\r\nحضرت امام الهمام أبى عبد الله عليه السّلام فرمود كه : عالم مدينه را قدرت سير و سفر چندانست كه وقوف بر أثر راكب مركب تيزتك و زجر طير از طيران بهر ملك بىشبهه و شكّ نكند و در لحظهء واحده عالم بمسير آفتاب كه قطع دوازده برج و دوازده خشكى و دوازده دريا و دوازده عالم نمايد .\r\nيمانى گفت : يا أبا عبد الله عليه السّلام گمان نيست كه هيچ أحدى عالم به اين مذكورات باشد و درك كنه آن چيزها تواند نمود .\r\nراوى گويد كه : يمانى بعد از آن از مجلس بهشت قرين ارم تزيين آن امام الأمين عليه السّلام برخاست و راه خود برداشت .\r\n\r\nو از سعيد بن أبى الخصيف مرويست كه گفت من و ابن أبى ليلى در زمان امامت حضرت امام الخلائق جعفر بن محمّد عليهما السّلام به مدينهء سيّد البريّه رفتيم و چون باتّفاق رفيق طريق به مسجد حضرت رسول شفيق داخل گشتيم و نشستيم ، ناگاه حضرت أبى عبد الله ( ع ) از در مسجد در\r\n","description":"","footnote":"","page_name":" 326 ","page_number":326},
  {"content":"\r\nآمد من با رفيق استقبال آن سرور نموديم و چون عرض فدوّيت و نيكو بندگى خود ظاهر نموديم از أحوال من و أهل و عيالم سؤال نمود و بنده‌نوازى به جاى آورد .\r\nبعد از آن گفت : اين كسى كه با تست كيست ؟ گفتم اين ابن أبى ليلى قاضى مسلمانان است .\r\nآن حضرت فرمود كه : نعم و بعد از لحظهء روى بسوى ابن أبى ليلى آورد و گفت : اى فلان مال اين را گرفته به آن ميدهى و ميان مرد و زن مفارقت ، و جدائى بهم ميرسانى و از ارتكاب اين أفعال از هيچ أحدى نميترسى ؟\r\nگفت : بلى آن حضرت فرمود كه : تو بچه چيز حكم ميان مردم ميكنى ؟\r\nابن أبى ليلى گفت : آنچه از حضرت رسول آخر الزّمان و از أبى بكر و عمر به من رسيد من به همان حديث و خبر حكم و أمر در ميان مردمان مينمايم .\r\nحضرت أبى عبد الله جعفر عليه السّلام از ابن أبى ليلى پرسيد كه :\r\nحضرت سيّد البشر عليه صلوات الملك الاكبر در شأن حضرت أمير المؤمنين حيدر فرمود كه : أقضاكم علىّ عليه السّلام .\r\nقاضى گفت : نعم ، بلى اين حديث فيما بين النّاس مشتهر است .\r\nأبى عبد الله جعفر بن محمّد سلام الله تعالى فرمود كه : هر گاه تو راه به خدمت رسول ايزد داور بردى و اين چه صحيح به تو رسيده تو چون حكم و قضاء به غير قضاء على مرتضى ميكنى ؟\r\nراوى گويد : كه رنگ ابن أبى ليلى بعد از استماع كلام حضرت امام الورى معصفر گرديد و گفت : يا أبا عبد الله التماس من از ذات ستوده صفات\r\n","description":"","footnote":"","page_name":" 327 ","page_number":327},
  {"content":"\r\nشما آنست كه در آن باب با من سخن نگوئى و مرا نيز و الله بخداى عالم قسم است كه من بعد أصلا و أبدا بر سر آن يك كلمه از آنچه مذكور شد نميروم .\r\nو حسين بن يزيد از حضرت امام الخلائق جعفر بن محمّد الصّادق عليه السّلام روايت كند كه حضرت رسول صلَّى الله عليه و آله و سلَّم فرمود كه : يا فاطمه حضرت ايزد واهب بغضب تو در غضب آيد و برضاى تو راضى گردد .\r\nيعنى : هر كس كه اى فاطمه تو ازو راضى باشى حضرت واجب الوجود ازو راضى است و خشنود و آنكه مغضوب تست واحد معبود نيز بىشبهه از او در غضب و ناخشنود است .\r\nراوى گويد : كه امام الهمام جعفر بن محمّد عليه السّلام اين كلام صدق التيام در محضر جمعى كثير از أهل اسلام بيان نمود محدّثون اين حديث قايل گشته‌اند و در كتب خود نقل نمودند ليكن چون ابن جريج در آن محضر حاضر بود گفت : يا أبا عبد الله عليه السّلام امروز حديث براى ما نقل كرديد كه مردمان را در حيرت تمام دارد .\r\nحضرت امام الخلائق جعفر بن محمّد الصّادق عليه السّلام فرمود كه :\r\nآن كدامست ؟\r\nگفت : يا حضرت آن كلام آنست كه حديث نمودى كه حضرت سيّد البريّه خطاب بفاطمه نموده فرمود كه : يا فاطمه الله تعالى ليغضب بغضبك و يرضى لرضاك .\r\nراوى گويد كه : امام جعفر الصّادق عليه السّلام فرمود كه : شما مىبينيد كه خداى تبارك و تعالى برضاى بندهء مؤمن راضى و بغضب او مغضوب و ناخشنود ميگردد .\r\n","description":"","footnote":"","page_name":" 328 ","page_number":328},
  {"content":"\r\nابن جريج گفت : بلى آن حضرت فرمود : هر گاه حضرت آله بواسطهء هر آحاد مؤمن اين احسان بخير ظهور ظاهر كند شما را چه انكار است از آنكه دختر حضرت رسول فاطمة البتول مؤمنه بود كه حضرت واجب الوجود برضاى آن بضعهء نبىّ المحمود راضى و خشنود گردد و بغضب آن امّ الأئمّه البريّة در غضب آيد .\r\nآن مرد چون اين سخن شنيد گفت : راست گفتى آنگاه فرمود كه : * ( الله أَعْلَمُ حَيْثُ يَجْعَلُ رِسالَتَه ) * .\r\n\r\nو از حفص بن غياث مرويست كه : گفت : من روزى داخل مسجد الحرام گرديدم در آن أثناء ديدم كه ابن أبى العوجاء از امام البرايا أبى عبد الله عليه التحيّه و الثّناء سؤال از قول ايزد تعالى * ( كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ ) * مينمود كه يا حضرت آن جلد غير چه گناه دارد كه خلَّاق وهّاب او را عذاب و عقاب كند ؟\r\nامام الهمام عليه الصّلوة و السّلام فرمود كه : ويحك جلد آن همانست ليكن چون جلد اوّلى محترق گرديد و باز مهيمن كار ساز كرهء ثانيه جلد اخرى بر او ملبّس گردانيد .\r\nابن أبى العوجاء گفت : يا بن رسول الله تعالى براى توضيح اين بيان بواسطهء خاطر من مثال از أمر دنيا بيان فرمائى .\r\nحضرت امام النّاطق الأمين جعفر بن محمّد الصّادق عليه السّلام فرمود آرى اگر مردى خشت بردارد پس آن را بشكند و بعد از آن آن خشت شكسته را از آنجا كه برداشته بيندازد پس اين همانست و آن خشت كه در اوّل برداشت غير اين خشت شكسته است زيرا كه آن صحيح غير مكسور بود .\r\n","description":"","footnote":"","page_name":" 329 ","page_number":329},
  {"content":"\r\n\r\nروايت است كه شخصى از حضرت امام النّاطق جعفر بن محمّد ( ع ) از تفسير قول خداى عزّ و جلّ در قصّهء ابراهيم ( ع ) نمود كه : * ( قالَ بَلْ فَعَلَه كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ ) * .\r\nحضرت امام جعفر صادق ( ع ) فرمود كه : كبير آن أصنام نكرد ، و خليل الرّحمن عليه السّلام دروغ نگفت .\r\nآن مرد گفت : پس اين قول چگونه است ؟\r\nامام عليه السّلام فرمود كه : ابراهيم ( ع ) بقوم گفت كه : از آن أصنام سؤال نمائيد اگر آنها را قدرت نطق و بيان باشد و ايشان بنطق و بيان درآيند پس آن فعل كسر أصنام از بزرگترين ايشان صادر و سانح گرديد و اگر ايشان قادر بنطق و بيان نباشند آن كار بزرگترين أصنام نخواهد بود و هيچ گونه فعل و عمل از آن مردودان يزد عزّ و جلّ صادر و مسجّل نگردد و آن جماعت بنطق و بيان درنيامدند يعنى أصنام ناطق نگشتند و حضرت ابراهيم عليه السّلام دروغ نگفت .\r\nو نيز از حضرت امام الامّه أبى عبد الله عليه السّلام و التّحيّه از تفسير قول خداى عزّ و جلّ در سورهء يوسف عليه السّلام : * ( أَيَّتُهَا الْعِيرُ إِنَّكُمْ لَسارِقُونَ ) * سؤال شد .\r\nحضرت امام الهمام عليه السّلام فرمود كه : سرقت اخوان يوسف آن بود كه آن حضرت را از پدرش دزديدند .\r\nآيا نمىبينيد كه در هنگام كه وكلاى حضرت يوسف عليه السّلام گفتند كه :\r\n* ( أَيَّتُهَا الْعِيرُ إِنَّكُمْ لَسارِقُونَ ) * .\r\nبرادران در جواب گفتند كه : * ( ما ذا تَفْقِدُونَ قالُوا نَفْقِدُ صُواعَ الْمَلِكِ ) * ، و\r\n","description":"","footnote":"","page_name":" 330 ","page_number":330},
  {"content":"\r\nنگفتند كه شما صواع ملك را دزديديد بلكه ايشان يوسف را از پدرش دزديدند چون از آن ولىّ حضرت بيچون از قول حضرت ابراهيم عليه السّلام * ( فَنَظَرَ نَظْرَةً فِي النُّجُومِ فَقالَ إِنِّي سَقِيمٌ ) * سؤال نمودند آن حضرت عليه السّلام فرمود كه : ابراهيم عليه السّلام سقيم نبود و دروغ نيز نگفت بلكه مطلب ابراهيم عليه السّلام از سقيم سقم در دين مهيمن كريم است .\r\n\r\nو از عبد المؤمن الأنصارى منقول و مرويست كه من گفتم به حضرت أبى عبد الله عليه السّلام كه : جعلت فداك قوم از حضرت رسول حىّ قيّوم روايت ميكنند كه آن نبىّ الرّحمه عليه الصّلوة و التّحيّه فرمود كه : اختلاف امّت من رحمت است .\r\nحضرت أبى عبد الله فرمود كه : راست گفتند .\r\nعبد المؤمن الأنصارى گويد كه : من گفتم پس هر گاه اختلاف رحمت باشد پس اجتماع ايشان وسيلهء عذاب و دخول نيران باشد .\r\nحضرت امام جعفر بن محمّد عليه السّلام فرمود كه : مطلب حضرت نبىّ المحمود نه بنوعى است تو و قوم بر آن رفته‌اند جز اين نيست كه مراد و مفاد از قول حضرت عزّ و جلّ * ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ) * . آنست كه حضرت واجب الوجود تعالى أمر بندگان خود نمود كه به خدمت حضرت نبىّ المحمود رفته و از آن حضرت شرايع و أحكام دين اسلام را فرا گيرند و بعد از تعليم چون - مراجعت بسوى قوم خود نمايند آن طايفه را از آنچه تعليم گرفته‌اند بياموزند پس ايزد تعالى و تقدّس اراده كرد كه خلايق اختلاف از بلدان بنزد آن رسول آخر الزّمان بواسطهء تعليم آداب اسلام و ايمان نمايند نه آنكه مراد از\r\n","description":"","footnote":"","page_name":" 331 ","page_number":331},
  {"content":"\r\nاختلاف ايشان در دين باشد زيرا كه دين يكى است و در او اختلاف نيست .\r\n\r\nو از حضرت امام الهمام جعفر بن محمّد الصّادق عليه السّلام منقول و مرويست كه حضرت رسول خداى فرمود كه : هر چه شما در كتاب خداى عزّ و جلّ بيابيد ، البتّه عمل بدان نمائيد و اعتذار در ترك آن نكنيد كه عذر شما مسموع نيست و آنچه در كتاب منزل از حضرت عزّ و جلّ نباشد و در آن سنّت من كه رسول ايزد علَّام بود پس شما را هيچ گونه عذر در ترك سنّت من نبود البتّه عمل به آن بايد نمود و هر چه أصحاب من شما را أمر به آن نمايند كه چنين كنيد و چنين گوئيد بايد كه شما قايل بقول و فعل آن جماعت شويد و آن طايفه را هدات دين ربّ العالمين و پيروان سيّد المرسلين دانيد زيرا كه اصحابم در ميان شما مثل نجوم آسمانند كه بهر كدام آنها كه مستمسك و متشبّث ميگرديد ارشاد و هدايت مييابيد و بقول هر يك از أصحاب من كه فرا گيريد مهتدى خواهيد شد و اختلاف أصحاب من از براى شما رحمت است .\r\nجمعى پرسيدند كه يا رسول الله صلَّى الله عليه و آله و سلَّم أصحاب شما چه طايفه‌اند ؟\r\nحضرت نبىّ الرّحمه فرمود كه : أصحاب من أهل بيت منند .\r\nمحمّد بن علىّ بن الحسين بن بابويه القمّى رضى الله عنهم ميگويد كه :\r\nاختلاف در ميان اهل بيت رسول آخر الزّمان هرگز ظاهر و عيان نشد ليكن شيعيان ايشان فتوى بأمر حقّ دهند و بمضمون الحقّ مرّ چون تلخى آن بمردمان رسد نوع ديگرى در خاطر و ضماير ايشان متمكَّن و مستقرّ گردد و نيز بسا باشد كه اختلاف شيعيان در قول و فتوى بواسطهء تقيّه در دين سيّد البريّه بود و تقيّه براى شيعه رحمت است و مؤيّد تأويل قول محمّد بن علىّ\r\n","description":"","footnote":"","page_name":" 332 ","page_number":332},
  {"content":"\r\nالقمىّ رضى الله عنه أخبار بسيار أحاديث نبىّ المختار و أئمّه الأبرار است و از جملهء آن روايت محمّد بن سنان از نصر خثمعى است .\r\nراوى گويد كه : من از حضرت أبا عبد الله عليه السّلام شنيدم كه ميفرمود آن كسى كه عارف أمر ما باشد و حقايق أحكام شرع سيّد الأنام را نيكو داند بايد كه به غير حقّ أمر ديگر چيزى مطلق نگويد و اكتفاء به همان كه از ما ميداند كرده بيان نمايد ، پس اگر خلاف آنچه ميداند از ما بشنود بايد كه آن كلام ثانى را بواسطهء دفاع أمر و اختيار آن داند .\r\nو از عمر بن حنظله مرويست كه : من از حضرت امام الخلائق أبى عبد الله جعفر بن محمّد الصّادق عليه السّلام سؤال كردم از حال دو شخص كه از أصحاب ما باشند و در ميان ايشان منازعه در أمر دين يا در ميراث بهم رسد و ايشان هر دو محاكمه بسلطان وقت و بقاضى زمان برند آيا جايز است ؟\r\nامام النّاطق جعفر بن محمّد الصّادق عليه السّلام فرمود كه : آن كس كه محاكمه به او نمايند و در أمر حقّ و باطل جز اين نيست كه محاكمه شما بطاغوت است كه خداى تعالى نهى از آن نمود و آنچه او حكم به آن كند چون او را حكم به آن ميرسد پس اگر حكم كند جز اين نيست كه يا مانع او گردد از روى بخل و جهل يا اگر حقّ او ثابت باشد چون براى او حكم كنند و گويد كه استيفاء حقّ از مدّعى عليه به حكم طاغوت نمايد پس او مطيع طاغوت باشد و حال آنكه أمر حضرت عزّ و جلّ صادر گشته كه خلق منكر او شوند چنانچه در قرآن لازم - الاذعان واقع و عيان است كه : * ( يُرِيدُونَ أَنْ يَتَحاكَمُوا إِلَى الطَّاغُوتِ وَقَدْ أُمِرُوا أَنْ يَكْفُرُوا بِه ) * .\r\nعمر بن حنظله گويد كه : من گفتم در آن زمان كه ميان ايشان مخالفت\r\n","description":"","footnote":"","page_name":" 333 ","page_number":333},
  {"content":"\r\nپيدا شود چه كنند ؟ حضرت أبو عبد الله عليه السّلام فرمود كه : كه بايد نظر كنند به آن كه از شما باشد و حديث از ما روايت كند و حلال و حرام ما را بداند و عارف بأحكام ما باشد .\r\nچون چنين كسى بيايد بايد كه راضى شويد به آن كه او حكم كند ميان شما زيرا كه من او را حاكم شما گردانيدم .\r\nپس هر گاه او حكم كند و محكوم عليه كه بر آن راضى نشود آن كس حكم ايزد تعالى و تقدّس را خفيف دانسته ردّ قول ما نمود و ردّ قول ما موجب ردّ قول حضرت واجب تعالى است و آنكه ردّ قول حضرت ايزد أكبر كند آن أبتر بيشبهه بيقين كافر است بلكه آن آن كسى است مشرك بخداى تعالى است .\r\nمن گفتم : يا بن رسول الله صلَّى الله عليه و آله و سلَّم اگر هر يك از متخاصمين اختيار ديگر كنند يكى مثلا گويد : كه زيد حاكم باشد و ديگر گويد كه حارث براى حكم ميان ما و شما بهتر است ، بعد از آنكه ما راضى شويم كه ناظرين در حقّ مدّعى و مدّعى عليه باشند در آن حال اختلاف در ميان حكمين واقع گردد و ايشان را اختلاف در حديث كه از شما روايت ميكنند بهم رسد در آن وقت ما را اعتماد و عمل بقول ايشان چه نوع بايد كرد ؟\r\nحضرت امام عليه السّلام فرمود كه : حكم حكم أعدل وافقه و أصدق آن دو نفر است هر كدام ايشان كه در صنعت ثلاثه طرف رجحان داشته باشد بايد كه عمل به حكم قول ايشان كند شرطى كه در حديث ما با اين صفات ثلاثهء مذكوره أورع از أصحاب ورع بود در آن وقت كه يكى از ايشان حكم كند بر كسى بايد كه همان را مجرى و ممضى گرداند و ملتفت به حكم حاكم ديگر نگردد .\r\n","description":"","footnote":"","page_name":" 334 ","page_number":334},
  {"content":"\r\nعمر گويد : كه من گفتم : يا ابن رسول الله هر گاه هر دو حكمين عادل مرضى باشند و در معرفت و فضل نه مساوى باشند بنوعى كه هيچ يك انسان را بر ديگر طرف رجحان در صفات ثلاثه مزبوره نباشد در آن حال مدّعى و مدّعى عليه مرافعه بكدام ازين دو نفر نمايند ؟\r\nحضرت امام النّاطق جعفر بن محمّد الصّادق عليه السّلام فرمود كه : در آن زمان نظر كند بسوى آنچه آن دو نفر از ما روايت كنند از أحاديث حضرت سيّد البشر هر چه ملاحظه نمايند ازين دو نفر مسموع در باب حكم و أمر متخاصمين گردد به بينند كه آن مجمع عليه ميان أصحاب است يا آنكه آن روايت بطريق شاذّ و نادر است اگر مجمع عليه بود همان را در ميان حكم حكمين اختيار نمايند و ترك شاذّ كه مشهور در ميان أصحاب نيست فرمايند زيرا كه أمر مجمع عليه حقّ است كه أصلا در آن شكّ و ريب نيست .\r\nبدان كه امور بموجب عقل و شعور بر سه وجه محصور و مقصور است :\r\nاوّل - آنكه أمر بيّن و ظاهر بود ليكن بطريق شاذّ نبود ، پس مردم تابع آن گردند .\r\nدوّم - امر بيّن كه غىّ آن ظاهر بود خلق از آن اجتناب كنند .\r\nو سوّم - أمر شكل مبهم كه به غير ايزد عالم و حضرت رسول صلَّى الله عليه و آله و سلَّم و أئمّهء معصومين را بر او اطَّلاع و علم نباشد اين أمر مسترد به حكم خداى عزّ و جلّ و به حضرت خاتم الرّسل است در آن باب آنچه أمر كند آن را بر خود فرض عين و عين فرض دانند .\r\nو حضرت رسول صلَّى الله عليه و آله و سلَّم حقايق تمامى أشياء را در ضمن سه أمر بيّن و ظاهر گردانيد چنانچه فرمود كه : هر چه هست يا حلال مبيّن\r\n","description":"","footnote":"","page_name":" 335 ","page_number":335},
  {"content":"\r\nاست يا حرام بيّن يا مشتبه است ميان اين دو چيز كه أصلا طرف حرمت و حليّة به هيچ أحدى از شما امّت ظاهر نباشد .\r\nپس هر كه در أمثال اين أوقات ترك شبهات كند او را معين نجات از محرّمات است ، و امّا آنكه أخذ شبهات نمايد بىشبهه آن محروم از سعادت ادراك شفاعت سيّد البريّات مرتكب محرّماتست و منخرط است در سلك - هلكات ليكن او را علم بحقيقت آن نيست .\r\nراوى گويد كه : من گفتم يا أبا عبد الله ( ع ) اگر آن دو خبر هر دو از شما مروى و مشتهر باشد كه ثقات روات از شما روايت كنند در آن وقت مترافعين عمل بقول كدام از اين دو نفر مطيعين حضرت أئمّة المعصومين عليه السّلام نمايند ؟\r\nآن حضرت عليه السّلام فرمود كه : نظر كنند به آن حكم كه موافق كتاب ايزد وهّاب و سنّت رسالتمآب بود و عامّه نيز در آن موافق باشند بدان عمل كنند .\r\nگفتم : جعلت فداك من فداى تو گردم اگر به بينم كه آن دو و فقيه حكمين را به پيش ايشان مرافعه نمودند هر دو حكم آن را از كتاب و سنّت نيكو دانند .\r\nبعد از آن مطَّلع گرديم به آن كه يكى از اين دو چيز موافق است بقول عامّه و خبر آخر مخالف ما بكدام از اين دو خبر مستمسك متشبّث گرديم ؟\r\nحضرت امام النّاطق الأمين جعفر بن محمّد الصّادق سلام الله عليهم أجمعين فرمود كه : نظر كنند به آن خبرى كه عامّه را ميل به آن نباشد و بدان حكم عمل نمايند زيرا كه هر چه مخالف رأى عامّه است در آن براى شما هدايت تامّه است .\r\nگفتم : فداى تو گردم اگر آن هر دو خبر را موافق رأى عامّه يابيم در آن\r\n","description":"","footnote":"","page_name":" 336 ","page_number":336},
  {"content":"\r\nأثر ما را اختيار به عمل كدام از آن دو خبر است ؟ آن حضرت عليه السّلام فرمود كه : نظر كنيد بسوى آنچه حكَّام و قضات ايشان را بالتّمام ميل بدان أمر ناتمام است همگى آن را ترك كنيد ، و آنچه مخالف آراى قضات و حكَّام و غير آن باشد بدان حكم و عمل نمائيد .\r\nمن گفتم : اگر حكَّام ايشان در آن دو خبر جميعا متّفق باشند ما را چه بايد كرد ؟\r\nحضرت امام جعفر بن محمّد الصّادق عليه السّلام فرمود كه : هر گاه حال بدان منوال باشد پس اميدوار باحسان حضرت پروردگار خود گشته آن را موقوف دار تا آنكه ملاقات به امام خود از ائمّة الأبرار نمائى زيرا كه وقوف ، و احتراز در نزد شبهات بسيار بسيار بهتر از وقوع و اقتحام در هلكات است و ايزد تبارك و تعالى مرشد و هادى بريّات است و حافظ و حامى از تمامى زلَّات و زاجر و مانع از ارتكاب خطيآتست .\r\nمصنّف اين كتاب أبو على الطبرسىّ أسكنه الله في الفردوس العالى ميفرمايد كه : اين خبر بر تقدير قياس است كه اگر چنين واقع شود حكمش آنست و الَّا در آثار و أخبار بسيار بسيار كم است كه اين چنين أمر متّفق گردد كه دو خبر كه هر دو مختلف يك ديگر در حكم از احكام باشند كه آن هر دو موافق كتاب و سنّت باشند و اين خبر مثل حكم شستن روى و دستها در وضو بواسطهء بندگى و عبادت لا آله الَّا هو است زيرا كه در أخبار و أحاديث آمده كه هر يك از روى و دستها را يك مرتبه يك مرتبه بشويند و نيز در أخبار آمده كه هر يك را دو مرتبه دو مرتبه بشويند و ظاهر قرآن مقتضى خلاف هيچ از اين دو قول نيست بلكه محتمل هر دو روايتست و مثل اين در أحكام شرع حضرت سيّد المرسلين\r\n","description":"","footnote":"","page_name":" 337 ","page_number":337},
  {"content":"\r\nموجود است .\r\nو امّا قول حضرت رسول مجتبى محمّد صلَّى الله عليه و آله و سلَّم كه به سائل فرمود كه : ارجه وقف عنده حتّى تلقى امامك بر أصحاب اولو الألباب واضح است كه أمر امّت بتوقّف در آن زمان تا هنگام ملاقات امام ايشان اين در وقتى است كه وصول به خدمت امام ممكن باشد .\r\nو امّا اگر امام غايب باشد و تمكَّن وصول به خدمت آن أولاد رسول نباشد و أصحاب همگى و تمامى اجتماع بر دو خبر كنند و أصلا در آن وقت رجحان روات از اين دو خبر روات ديگر بكثرت و عدالت بيشتر نبود در آن زمان حكم ايشان من باب التّخيير است بهر كدام از اين دو خبر كه اختيار كند مختار است ، و دليل بر آنچه گفتيم : قول حسن بن جهم از حضرت امام رضاء عليه التّحيّة و الثّناء است .\r\nچنانچه حسن مذكور روايت كند كه من روزى معروض رأى فيض - اقتضاى حضرت امام البرايا أبى الحسن علىّ بن موسى الرّضا عليه سلام الله تعالى گردانيدم كه يا ابن رسول الله صلَّى الله عليه و آله و سلَّم از شما به ما أحاديث مختلفه رسد ما را در آن باب حيرت و اضطراب بسيار بهم ميرسد زيرا كه ما را قدرت عمل بحديثين بيشبهه بيقين ميسّر نيست .\r\nحضرت امام الأتقياء أبى الحسن الرّضاء عليه التّحيّة و الثّناء فرمود كه :\r\nأحاديث كه از ما بشما رسد بايد كه شما آن را بكتاب حضرت واجب تعالى قياس نموده بسنجانيد و به باقى أحاديث ما أئمّة الهدى موازنه نمائيد اگر آن أحاديث را مشابه و مماثل بكتاب ايزد وهّاب و بساير أحاديث ما يابيد پس آن را از ما دانيد و اگر آن أحاديث را به هيچ وجه مشابه در كتاب و أحاديث رسول و أوصياى ايشان نيابيد پس آن را از ما ندانيد .\r\n","description":"","footnote":"","page_name":" 338 ","page_number":338},
  {"content":"\r\nمن گفتم : يا أبا الحسن عليه السّلام دو كس بنزد ما با دو حديث مختلف آيند و هيچ كدام ايشان را ما كاذب ندانيم بلكه هر دو را ثقه دانيم در اين حال ما كدام را أحقّ از ديگر دانيم و عمل بقول كدام از اين دو راوى صحيح القول نمائيم ؟\r\nحضرت امام الهدى فرمود كه : هر گاه حقايق أحوال هر دو بر تو ظاهر باشد كه در فقاهت و عدالت و تقوى و ورع من جميع الوجوه مساوىاند در آن زمان وقت بر تو موسّع است بقول هر كدام كه خواهى عمل كن .\r\nو امّا آنچه حرث بن مغيره از حضرت أبى عبد الله عليه السّلام روايت كرد كه آن حضرت فرمود كه : هر گاه تو از أصحاب خود حديث بشنوى و حال آنكه همه آنها ثقه باشند پس وقت بر تو موسّع است بقول و حكم آنها كه خواهيد عمل نمائيد تا آنكه قايم آل محمّد صلَّى الله عليه و آله و سلَّم را دريابيد در آن زمان كه بشرف و ادراك ملاقات او مشرّف گرديد البتّه رجعت در هر باب به خدمت آن ولايتمآب نمائيد .\r\nاز سماعه بن مهران مرويست كه گفت : من از حضرت امام جعفر صادق عليه السّلام سؤال كردم كه يا ابن رسول الله صلَّى الله عليه و آله و سلَّم هر گاه دو حديث از شما بما رسد كه يكى از آن دو حديث ما را مأمور گرداند بفراگرفتن چيز و حديث ديگر ما را نهى از أخذ كند در اين حال از آن دو حديث كدام را ترك و كدام را استعمال بايد كرد ؟\r\nحضرت امام الأمجد أبى عبد الله جعفر بن محمّد عليهما السّلام فرمود كه : هيچ كدام از اين دو حديث عمل نخواهى كرد تا آنكه به صاحب خود يعنى امام وقت ملاقات كنى پس در آن أثر تحقيق أمر و نهى از آن سرور خواهى\r\n","description":"","footnote":"","page_name":" 339 ","page_number":339},
  {"content":"\r\nنمود .\r\nسماعه گويد : كه من گفتم فداى تو گردم لا بدّ ما را عمل بيكى از آن دو چيز لازم است .\r\nآن حضرت عليه السّلام فرمود كه : هر چيز كه خلاف عامّه در آن باشد آن را فراگير آن ولىّ ايزد أمر ترك آنچه عامّه را اتّفاق در آن خبر است نمود بواسطهء آنكه محتمل است كه أمر متّفق عليه طرفى دارد و در مورد تقيّه باشد امّا آنچه مخالف قول آن جماعت بود بىشبهه آن احتمال تقيّه و غير آن ندارد ، پس البتّه آن موافق مذهب أهل ايمان است .\r\nو از أئمّه المعصومين عليهم السّلام روايت است كه آن أعيان دين ، و هدايت راه صدق و يقين فرمودند كه اى معاشر المؤمنين هر گاه أحاديث ما را بشما مختلف رسانند و ندانيد كه به عمل كدام از آن أحاديث مختلفه براءت ذمّه حاصل گردد در آن حال بايد كه مستمسك به آنچه اجتماع بر شيعيان ، و محبّان ما در آن باشد گرديد و عمل بدان نمائيد زيرا كه در حقيقت مجمع عليه شيعيان ما أصلا به هيچ نوع شكّ و گمان نيست .\r\nو أمثال اين مقال و أخبار از ائمّة الأبرار عليهم سلام الله الملك الجبّار بغايت بسيار است بنوعى كه در اين كتاب احتمال ذكر آن من جميع الأبواب محتمل و مستطاب نيست ليكن آنچه ما ذكر و ايراد آن در اين كتاب نموديم محض بواسطهء معارضه بود و الَّا در اين كتاب موضع ذكر آن نبود .\r\n\r\nو بشير بن يحيى العامرى از ابن أبى ليلى روايت كند كه او گفت : كه من و نعمان أبو حنيفه به خدمت حضرت امام النّاطق جعفر بن محمّد الصّادق عليه السّلام مشرّف شديم آن حضرت بسوى ما توجّه نمود و فرمود كه :\r\n","description":"","footnote":"","page_name":" 340 ","page_number":340},
  {"content":"\r\nيا ابن أبى ليلى اين مرد كيست ؟ و خطاب بما كرده اشاره به ابو حنيفه نمود .\r\nگفتم : جعلت فداك ، فداى تو گردم اين مرد از أهل كوفه و صاحب رأى و بصيرت و نقّاد سخن از روى علم و معرفت است .\r\nحضرت امام البرايا عليه سلام الله تعالى فرمود كه : گوئيا اينست آنكه برأى خود قياس أشياء مينمايد .\r\nپس آنگاه آن ولىّ الله خطاب مستطاب به ابو حنيفه فرمود كه : يا نعمان آيا قياس سر خود را نيكو ميدانى و آنچه برأى تو مقرّر شده به قياس توانى دانست ؟\r\nنعمان گفت : نه حضرت امام الأنام ابن محمّد جعفر الصّادق عليه السّلام فرمود كه :\r\nپس قياس أشياء را چگونه نيكو توانى نمود آيا قياس در شناخت ملوحت عينين و مرارت و تلخى اذنين و برودت در منخرين و عذوبت در دهان توانى نمود ؟\r\nگفت : نه آن حضرت فرمود كه : اى نعمان كلمهء كه اوّلش كفر و آخرش ايمان است كدام است ؟\r\nگفت : نميدانم .\r\nدر آن حال ابن أبى ليلى گفت : جعلت فداك ما را در كورى نگذاريد و آنچه وصف آن كردى براى ما بيان كنيد و ما را بتعليم آن سرفراز و ممتاز گردانيد .\r\nحضرت امام الأكرم جعفر بن محمّد صلوات الله عليه و سلَّم فرمود كه :\r\n","description":"","footnote":"","page_name":" 341 ","page_number":341},
  {"content":"\r\nنعم ، حديث و حكايت كرد پدرم از آباى كرام ما عليهم السّلام و آن اولياى ايزد علَّام روايت كردند كه حضرت رسول ملك العلَّام عليه الصّلوة و السّلام فرمود كه : خداى تعالى هر دو چشم اين آدم از شحم نمود و آب هر دو چشم را شور گردانيد چه اگر شورى نميداشتى هر آينه آن شحم گداختى و هيچ چيز از قذى در عينين نيفتادى الَّا آنكه گداخته گشتى ليكن آن ملوحت هر قذى و چيزهاى درشت كه در چشمها مىافتاد آن را بيرون انداخت و تلخى در گوشها به جهت آن مقرّر داشت تا آن حجاب بواسطهء دماغ باشد و آن محفوظ از أذيّت جانوران ماند زيرا كه أحيانا جانورى اگر به گوش فرو رود همان لحظه التماس خروج از آن مكان كند ، و اگر تلخى آن نبودى هر آينه آن دانه به دماغ آن كس رسيدى و آزار رسانيدى .\r\nو برودت در سوراخهاى بينى بواسطهء آنست كه دماغ انسان از شرّ أذيّت جانوران و غيرها مصون و محروس ماند .\r\nو اگر برودت در منخرين نبودى هر آينه دماغ گداختى و فرو ريختى .\r\nو عذوبت در دهان انسان بيّن و عيان از حضرت واهب منّان محض از روى احسان و امتنان است تا آنكه بنى آدم لذّت طعام و شراب از دهان بيابد و امّا كلمهء كه اوّلش كفر و آخرش ايمان است آن عبارت از گفتن * ( لا إِله إِلَّا الله ) * است كه أوّل آن كفر است بواسطهء نفى و آخرش ايمان به جهت اثبات ذات خلَّاق الموجوداتست .\r\nبعد از آن آن امام الأنس و الجانّ فرمود كه : يا نعمان زنهار قياس نكنى و پيرامون اين كار بىهنجار نگردى زيرا كه پدر بزرگوارم حديث از آباى كرام عظام بيان نمود كه : آن أعيان از حضرت رسول آخر الزّمان نقل\r\n","description":"","footnote":"","page_name":" 342 ","page_number":342},
  {"content":"\r\nفرمودند كه : آن رسول خير البشر عليه صلوات الملك الاكبر روزى در محضر أصحاب نيكو سير چنين فرمود اگر كسى در أمر از امور دين قياس براى خود كند بيقين حضرت ربّ العالمين او را با ابليس لعين در أسفل السّافلين جليس و قرين گرداند زيرا كه أوّل قياسكنندگان آن لعين بيدين بود چنانچه در هنگام كه حضرت واجب الوجود آن مطرود و مردود را أمر به سجده آدم نمود آن متمرّد از روى جحود و عنود دعوى * ( أَنَا خَيْرٌ مِنْه ) * نمود گفت : * ( خَلَقْتَنِي مِنْ نارٍ وَخَلَقْتَه مِنْ طِينٍ ) * در آن زمان متكبّر خنّاس در حضور ملك النّاس دعوى رأى قياس نمود .\r\nو در روايت ديگر از حضرت جعفر بن محمّد عليه السّلام مروى و مشتهر است كه آن سرور به ابو حنيفه گفت : در وقت كه او به خدمت آن حضرت مشرّفشد كه تو كيستى ؟\r\nأبو حنيفه گفت : من مفتى أهل عراقم .\r\nحضرت فرمود : نعم يا نعمان بچه فتواى ايشان ميدهى ؟\r\nأبو حنيفه گفت : بكتاب خداى وهّاب .\r\nامام جعفر عليه السّلام فرمود كه : پس تو اى نعمان عالم بكتاب ايزد منّان و بناسخ و منسوخ قرآن و محكم و متشابه آن باشى ؟\r\nأبو حنيفه گفت : بلى حضرت امام الهمام جعفر بن محمّد عليه السّلام فرمود كه : پس مرا خبر كن از تفسير و معنى قول خداى تبارك و تعالى * ( وَقَدَّرْنا فِيهَا السَّيْرَ سِيرُوا فِيها لَيالِيَ وَأَيَّاماً آمِنِينَ ) * آن كدام موضع است كه حضرت مهيمن علَّام أمر بسير آن مقام نمود ؟\r\n","description":"","footnote":"","page_name":" 343 ","page_number":343},
  {"content":"\r\nأبو حنيفه گفت : آن ما بين مكَّه و مدينه حضرت سيّد الأنام است .\r\nامام الباطن و الظَّاهر جعفر بن محمّد باقر روى مبارك بجلساى مجلس عالى و محفل متعالى خود آورده گفت : من شما را به حضرت واجب تعالى قسم مىدهم كه آيا شما سير ميان مكَّه و مدينه مينموديد كه فيما بين آن دو محلّ شما مأمون از قتل بعض جدال و مال از سرقت و زوال نباشيد ؟\r\nحضّار گفتند : اللَّهمّ نعم ، بار خدايا بلى بسيار بود كه ما در أيّام سير از قتل نفوس و از سرقت أموال از قطَّاع الطَّريق در ترس و افسوس بوديم .\r\nچون آن ولىّ حضرت بيچون از أهل حضّار اين سخن شنيد روى به أبو حنيفه آورده گفت : يا أبا حنيفه حضرت ايزد خلَّاق نگويد الَّا حقّ .\r\nديگر مرا خبر ده از قول حضرت عزّ و جلّ : * ( وَمَنْ دَخَلَه كانَ آمِناً ) * آن كدام موضع است كه بعد از دخول آن محلّ آن كس مأمون و مصون در پناه عزّ و جلّ است ؟\r\nأبو حنيفه گفت : آن موضع بيت الحرام است در آن هنگام امام الأنام أبى عبد الله جعفر بن محمّد ( ع ) روى بجليسان مجلس بهشت آئين ارم تزئين خود آورده گفت شما را به حضرت خداى تبارك و تعالى قسم است كه آيا ميدانيد كه عبد الله بن الزّبير و سعيد بن جبير هر دو در هنگام ترس و خوف داخل حرم حضرت رحيم الرّؤف گشتند ، مع هذا مأمون از قتل نگشتند ؟\r\nأصحاب حضّار يك بار گفتند كه : اللَّهمّ نعم ، بار خدايا چنين است كه امام النّاطق جعفر بن محمّد الصّادق عليه السّلام فرمود ، و در آن خلاف نيست .\r\nامام عليه السّلام گفت : ويحك يا أبا حنيفه بدرستى كه خداى تعالى\r\n","description":"","footnote":"","page_name":" 344 ","page_number":344},
  {"content":"\r\nآنچه گويد حقّ است و أصلا در آن خلاف ظاهر نگردد .\r\nأبو حنيفه چون دانست كه از جواب سؤال آن ولىّ ايزد متعال عاجز و لال است گفت : مرا علم به كتاب حضرت ذو الجلال نيست ، و من مرد صاحب قياسم .\r\nأبو عبد الله عليه السّلام فرمود كه : تو چون مرد مقيسى پس نظر در قياس خود نماى و ببين كه در نزد ايزد أكبر قتل از ربا يا زنا از قتل كدام أعظم است ؟\r\nأبو حنيفه گفت : بلكه قتل أعظم از زنا است .\r\nحضرت امام الخلائق جعفر بن محمّد الصّادق عليه السّلام فرمود كه :\r\nپس چگونه است آنكه عزّ و جلّ در قتل راضى گرديد بشاهدين و در زنا راضى نكرديد الَّا به چهار شاهد ، بعد از آن گفت : يا أبا حنيفه نماز أفضل است يا روزه ؟\r\nأبو حنيفه گفت : بلكه نماز أفضل است .\r\nحضرت امام الخلائق جعفر بن محمّد الصّادق عليه السّلام فرمود كه :\r\nبنا بر قياس تو بايستى بر حائض قضاى آنچه ايّام حيض از او فوت گشته لازم است از نماز و قضاء روزه لازم نباشد و حال آنكه حضرت قيّوم قضاء نماز را ساقط گردانيد و أمر بقضاء صوم نمود .\r\nباز حضرت ولىّ بىنياز فرمود كه : يا أبا حنيفه بول أقذر و أنجس است يا منى ؟\r\nأبو حنيفه گفت : بول .\r\nامام جعفر صادق عليه السّلام فرمود كه : بنا بر قياس تو لازم آيد كه\r\n","description":"","footnote":"","page_name":" 345 ","page_number":345},
  {"content":"\r\nغسل از بول بايد كرد نه از منى و حال آنكه خداى تعالى غسل از منى واجب گردانيد نه از براى بول .\r\nأبو حنيفه گفت : من مرد صاحب رأىام .\r\nحضرت امام جعفر بن محمّد صلَّى الله عليه و آله و سلَّم فرمود كه : رأى تو در حقّ مرد كه او را غلام باشد و خواجه تزويج بزنى نمايد و غلامش نيز تزويج كند بزن ديگر و اين هر دو عقد در يك شب واقع گردد و خواجه و غلام هر دو در يك شب دخول كنند و بعد از آن هر دو در يكوقت مسافر گردند و هر دو زن خود را در يك خانه بگذارند قضا را بعد از مسافرت ايشان هر دو زن پسران زائيدند و بعد از تولَّد زنان ديوار خانه برايشان واقع گشته وفات يافتند و هر دو پسر باقيماندند در اين حال براى تو مالك كدام و مملوك كدام و وارث كه و موروث كدام است ؟\r\nأبو حنيفه چون جواب آن ولىّ ايزد وهّاب در اين باب نداشت پرده از حقيقت أحوال خود برداشت و گفت : حقايق اين مقدّمات بر من مخفى است و من مرد صاحب حدودام .\r\nحضرت أبى عبد الله جعفر بن محمّد عليه السّلام گفت : چه نوع حدّ شخصى كه يكى را چشم كنده باشد و بعد از آن دست ديگر را قطع كند مقرّر خواهى داشت و اقامت حدود بر او چه نوع مينمائى ؟\r\nأبو حنيفه گفت : من مردىام كه مطَّلع به بعثت أنبياء عظام و رسل كرام آن حضرت فرمود : پس مرا خبر ده از قول حضرت عزّ و جلّ در هنگام كه موسى و هرون عليهما السّلام را بفرعون مبعوث گردانيد و أمر كرد كه او را با سلام بخوانند * ( لَعَلَّه يَتَذَكَّرُ أَوْ يَخْشى ) * لفظ لعلّ در نزد تو بمعنى شكّ است ؟\r\n","description":"","footnote":"","page_name":" 346 ","page_number":346},
  {"content":"\r\nأبو حنيفه گفت : نعم .\r\nحضرت امام الخلائق جعفر بن محمّد الصّادق عليه السّلام فرمود :\r\nچنان كه لعلّ در پيش تو موضوع از براى شكّ است أيضا در نزد خداى عزّ و جلّ لفظ لعلّ از براى شكّ مستعمل است چنانچه در قرآن فرمود كه : * ( لَعَلَّه يَتَذَكَّرُ أَوْ يَخْشى ) * حقيقت اين بيان ظاهر و عيان گردان .\r\nأبو حنيفه گفت : مرا علم بحقايق آن كما ينبغى و يليق نيست .\r\nامام النّاطق الأمين جعفر بن محمّد الصّادق صلوات الله عليهم أجمعين فرمود كه : اى أبو حنيفه فتوى بكتاب خداى منّان ميدهى و وارث آن نيستى و زعمت آنست كه در مقدّمات ذى أساس صاحب قياسى و حال آنكه بناى دين اسلام بر قياس انصرام نيافت و أوّل كسى كه بر أساس قياس شتافت ابليس بود .\r\nو نيز زعم تو آنست كه صاحب رأى و حال آنكه رأى از حضرت رسول ملك تعالى صلوات الله و سلام عليه صوابست از غير آن حضرت خطا و موجب محرومى از ثواب و جزاست ، زيرا كه خداى تعالى و تبارك خطاب به حضرت رسالتمآب فرمود كه : * ( وَأَنِ احْكُمْ بَيْنَهُمْ بِما أَنْزَلَ الله ) * الآيه و به غير نبىّ المحمود ايزد معبود اين احسان و مرحمت به هيچ أحدى ننمود .\r\nو زعمت آنست كه حدود و آن كسى باشى كه مباعث أنبياء به تو نازل شد و خاتم الأنبياء محمّد المصطفى عليه صلوات ربّ الأرض و السّماء أعلم بمباعث أنبياء عليهم سلام الله تعالى از تو و ساير خلق الله بود .\r\nاى أبو حنيفه اگر نه آن بودى كه تو بعد از خروج از منزل مادر هر مقام و مأوى در نزد أحدى از خلق الله تعالى ميگفتى كه من در پيش پسر رسول\r\n","description":"","footnote":"","page_name":" 347 ","page_number":347},
  {"content":"\r\nحضرت قادر عالم رفتم و مدّتى در نزد او نشستم أصلا از من حقيقت شيئى از أشياء را سؤال ننمود من هرگز از تو سؤال نميكردم .\r\nأبو حنيفه گفت : مرا علم و كمال نيست .\r\nامام الأنام جعفر بن محمّد عليه السّلام فرمود : حقايق أحوال تو به نوعى است كه مذكور شد قياس حال خود نمائى اگر تو مرد صاحب قياسى .\r\nأبو حنيفه گفت : من بعد از اين مجلس هرگز متكلَّم بقياس نگردم زيرا كه من از كلام صدق التيام شما قياس أساس كار خود گرفتم .\r\nحضرت امام الهمام جعفر الصّادق عليه السّلام فرمود : حاشا و كلَّا كه حبّ رياست دنيا ترا بگذارد و تو ترك آن توانى نمود چنانچه قبل از اين ترك آن نتوانستى كرد الحال بر حال تو به همان منوال حقيقت است تمامى خبر اينست كه مذكور شد .\r\nو از عيسى بن عبد الله القريشى مرويست كه : أبو حنيفه در هنگام كه به خدمت حضرت امام جعفر بن محمّد الصّادق عليه السّلام آمد آن حضرت ( ع ) فرمود كه : يا أبا حنيفه به من رسيد كه تو قياس ميكنى و مدار تو در أحكام شرع سيّد الأنام بقياس است ؟\r\nأبو حنيفه گفت : نعم امام عليه السّلام فرمود كه : قياس مكن زيرا كه أوّل آنكه قياس كرد ابليس بود ، چنانچه در هنگامى كه حضرت واجب الوجود او را بسجدهء آدم ( ع ) أمر نمود از روى قياس گفت :\r\n* ( أَنَا خَيْرٌ مِنْه خَلَقْتَنِي مِنْ نارٍ وَخَلَقْتَه مِنْ طِينٍ ) * بدرستى كه آن مطرود لعين از روى عداوت و كين قياس فيما بين نار و طين نمود ليكن قياس ميان\r\n","description":"","footnote":"","page_name":" 348 ","page_number":348},
  {"content":"\r\nنوريّت آدم بنوريت نار ننمود چه اگر قياس فيما بين اين نورين و صفاء يكى از اين دو نور بر ديگر مينمود هر آينه عالم و عارف بمراتب عزّت و قدر و منزلت أب الأنبياء و الأوصياء آدم عليه سلام الله ميبود يحتمل بعد از معرفت تامّ به حال آدم عليه السّلام منكر سجدهء او نگشتى و ملعون سرمد و مطرود أبد نشدى .\r\nو از حسن بن محبوب مرويست كه گفت : من از سماعه شنيدم فرمود كه :\r\nچون أبو حنيفه به خدمت حضرت أبى عبد الله جعفر بن محمّد عليه السّلام حاضر شد في الفور از آن حضرت سؤال نمود كه مسافت ميان مشرق و مغرب چه مقدار است .\r\nآن ولىّ الملك الوهّاب گفت : مسافت ميان مشرق و مغرب سير يك روزه آفتاب است بلكه كمتر از آن .\r\nچون أبو حنيفه شنيد گفت : اين بغايت أمر عظيم و عجيب است .\r\nحضرت امام عليه السّلام فرمود كه : اى عاجز اين آفتاب از مشرق طالع گردد و در مغرب غروب كند ، در أقل از يك روز اين تمام خبر است .\r\nاز عبد الكريم بن عتبة الهاشمى مروى است كه من در نزد حضرت أبى عبد الله عليه السّلام در مكَّه بيت الله الحرام حاضر بودم كه جمعى كثير از معتزله كه در ميان ايشان در آن مكان و مقام حاضر گشته شروع بر كلام نمودند چون در آن مقصد و مرام بحدّ كثرت و ابرام رسانيده خبط در آن كلام فرمودند و مقالات فاسده آن لئام بسمع شريف أبو عبد الله عليه السّلام رسيد ، آن حضرت فرمود كه : شما كلام خود را بر من بغايت دراز بلكه طويل بىساز گردانيديد ، پس شما أمر خود را مستند بيك مرد گردانيد تا او بوكالت جميع متكلَّم بحجج و براهين شما با ما گردد به شرطى كه بيانش بر سبيل ايجاز و اختصار\r\n","description":"","footnote":"","page_name":" 349 ","page_number":349},
  {"content":"\r\nنه بر وفق اطناب و اكثار بود .\r\n\r\nمعتزله اسناد أمر خود بالتّمام به عمرو بن عبيد نمودند و آن لئام خاطر خود به او جمع فرمودند .\r\nآن مرد شروع در بلاغت و اطاعت كلام نمود و آنچه گفت اين بود كه : يا أبا عبد الله أهل شام تا خليفه خود را بقتل رسانيدند و شمشير در يك دگر گذاشته‌اند بعضى از ايشان قتل بعضى ديگر از قوم و خويشان خود نمودند و چون أمر و كار و عمل و كردار ايشان بغايت أبتر و پريشان گشت بالأخره ما و ايشان فكر مآل حال خود في يوم لا ينفع بنون و لا مال نموده گفتيم :\r\nلا علاج ما محتاجيم بمرشد هادى كه ما را ارشاد و هدايت نمايد ، چون نظر كرديم يافتيم مردى كه او را عقل و دين و مروّت و معدن خلافت است و او محمّد بن عبد الله بن الحسن است ما را اراده چنان است كه با او اجتماع نمائيم و به او بيعت فرمائيم بيقين بعد از متابعت ما به او أحوال ما كمال قوّت بهم رساند و ما را مظاهرت تمام پيدا گردد و ما خلايق را بمتابعت و مبايعت او خوانيم .\r\nپس هر كه به او بيعت كند ما با ايشانيم و او نيز از ماست و آنكه از ما اعتزال نمايد ما نيز از او باز ايستيم و آنكه با ما بقتال و جدال برخيزد ما نيز با او مقاتله و مجادله نمائيم تا او را از بغى و ضلال ردّ بحقّ و أهل آن من جميع الوجود و الأحوال نمائيم .\r\nو چون ترا صاحب فضل و كمال و بكثرت شيعيان و محبّان بىنظير و أمثال يافتيم و ما را بىقيل و قال احتياج بأمثال شما خداوندان علم و حال است لهذا دوست داريم كه اين مقال بسمع شما رسانيم و حقايق أحوال بشما\r\n","description":"","footnote":"","page_name":" 350 ","page_number":350},
  {"content":"\r\nمعروض گردانيم زيرا كه ما را از شما استغناء نيست ، بلكه احتياج ما در أمر دين و دنيا بشماست .\r\nچون آن مرد از كلام فارغ شد حضرت أبو عبد الله عليه السّلام فرمود كه من اگر با شما تكلَّم نمايم به مثل كلام عمر و شما در آن أمر مستمرّ خواهيد بود ؟\r\nقوم گفتند : نعم راوى گويد : در آن دم حضرت امام الأكرم جعفر بن محمّد صلَّى الله عليه و آله و سلَّم حمد و سپاس و شكر و ثناى دور از حدّ بيان و احساس و نعت حضرت نبىّ المبعوث الى الجنّ و النّاس بلسان معجز نشان بيان نمود .\r\nپس آنگاه آن ولىّ الله فرمود كه : يا عمرو ما از كسى كه عاصى از حضرت الهى باشد در سخط و غضبيم ليكن از مطيعان ايزد بارى و تابعان حضرت رسالت پناهى شاكر و راضى در أزمنهء حال و مستقبل و ماضى خواهيم بود .\r\nاى عمرو مرا خبر ده كه اگر امّت سيّد البريّه ترا متقلَّد أمر خلافت خود گردانند و تو مالك خلافت به غير قتال و مئونت گردى و به تو گويند كه اختيار أمر ولايت امّت به كف كفايت و بقبضهء اقتدار و درايت آنست هر كرا خواهى والى و حاكم امّت كن در آن وقت تو كرا متولَّى و متصدّى أمر خلافت خواهى گردانيد ؟\r\nعمرو بن عبيد گفت : من أمر خلافت بشوراى مسلمين ميان امّت مقرّر خواهم كرد .\r\nحضرت امام الخلائق فرمود كه : ميان جميع امّت يا بعض ايشان ؟\r\nعمرو گفت : ميان تمامى ايشان .\r\nآن حضرت عليه السّلام فرمود كه : آيا شورى ميان فقهاء أبرار و علماء أخيار برقرار خواهى داشت يا براى ساير النّاس خواهى گذاشت ؟\r\n","description":"","footnote":"","page_name":" 351 ","page_number":351},
  {"content":"\r\nعمرو گفت : بيقين شورى ميان فقهاء و أخيار مسلمين است .\r\nحضرت امام عليه السّلام فرمود كه : قريش و غير ايشان نيز داخل در شوراى خود ميكنيد ؟\r\nعمرو گفت : بلكه جميع عرب و عجم را داخل شورى اگر توانم ميگردانم .\r\nامام الأنام جعفر بن محمّد عليه السّلام فرمود كه : مرا خبر ده يا عمرو آيا أبا بكر و عمر را بولايت مىپذيرى يا از ايشان هر دو تبرّا مينمائيد ؟\r\nعمرو گفت : ايشان را بولايت و خلافت بپذيرم .\r\nآن حضرت فرمود كه : يا عمرو اگر تو مردى باشى كه تبرّا از ايشان هر دو مينمودى نمائى ، جايز است كه خلاف قول و فعل ايشان كنى ، و اگر از مواليان و دوستان ايشان بودى پس الحال كه اين شيوه پيش گرفتى مخالفت با ايشان كردى و بر مذهب و كيش ايشان نرفتى زيرا كه أبو بكر به عمر عهد كرد كه اگر او بيعت به أبا بكر نمايد چون أيام وفات او نزديك رسد براى او بخلافت امّت وصيّت كند چون عمر از أبو بكر عهد و شرط گرفت بيعت كرد ، و أبو بكر در باب ولايت عمر شور به هيچ أحدى از جنّ و بشر ننمود .\r\nامّا عمر در أيّام وفات أمر خلافت بشورى انداخت ميان شش نفر چنانچه سابقا حقيقت اين خبر منقول و مستطر گشت و به غير آن شش نفر از أصحاب ترا و أصحاب بلكه تمامى أحباب راضى به آن نخواهيد بود .\r\nعمرو بن عبيد گفت : يا أبا عبد الله عمر چه كرد ؟\r\nآن حضرت فرمود كه : عمر صهيب را أمر كرد كه تا سه روز پيش نماز باشد مردمان اقتداء بايشان نمايند تا آن شش نفر شور با يك ديگر نمايند به شرطى كه در ميان أعيان شورى أحدى به غير ابن عمر نباشد و او را دخل در شورى\r\n","description":"","footnote":"","page_name":" 352 ","page_number":352},
  {"content":"\r\nنبود ، آيا أمر أصحاب شورى باشد و ايشان را بتهاون و توجّه در باب تعيّن خليفه نگذارد و عمر در محضر أنصار و مهاجر وصيّت كرد كه سه روز بگذرد و أصحاب شورى مقدّمات خلافت بانصرام نرسانند گردن هر شش نفر را بزنند و اگر چهار نفر اتّفاق كنند پيش از تقضّى أيّام ثلثه و دو نفر مخالفت نمايند بايد كه گردن آن دو كس را بزنند پس شما نيز راضى به اين نوع شورى در ميان مسلمانان خواهيد بود ؟\r\nعمرو بن عبيد و باقى اصحابش گفتند : ما هرگز راضى به اين نوع شورى نخواهيم شد .\r\nدر آن حال ولىّ ايزد متعال جعفر بن محمّد الصّادق عليه سلام الملك الفعّال گفت : يا عمرو در آن هنگام چنان مىبينى كه تو و اصحابت اگر مبايعت بصاحبت نمائيد يعنى بمحمّد بن عبد الله بن الحسن بيعت كنيد و مردم را بمبايعت ايشان بخوانيد و امّت بر سر او جمعيّت كنيد بنوعى كه دو نفر از امّت از آن جماعت با شما مخالفت نكنند پس شما نزد مشركين كه ايمان و اسلام نياورده باشند و أداء جزيه نكرده كسى نزد آنها اگر بطلب جزيه فرستيد يا آن طايفه را با سلام بخوانيد و آن جماعت بقدم انكار و تمرّد پيش آيند آيا در نزد شما يا در پيش صاحب شما از علم و حال و فضل و كمال آنقدر هست كه آن مشركان را بسيرت حضرت سيّد البريّه صلَّى الله عليه و آله و سلَّم كه در أيّام حيات مشركان را به قبول جزيه ممنون ميگردانيد شما نيز آن طايفه را متقبّل شرايط ذمّه و جزيه توانيد نمود ؟\r\nايشان گفتند : نعم آن حضرت فرمودند پس چگونه سلوك در اين حال با منكران دين حضرت\r\n","description":"","footnote":"","page_name":" 353 ","page_number":353},
  {"content":"\r\nرسول ايزد متعال مينمائيد ؟ معتزله گفتند كه : ما أوّل مشركان را باسلام و ايمان ميخوانيم و چون ابا و انكار نمايند آن طايفه را بشرايط الزام جزيه ملتزم ميگردانيم .\r\nحضرت أبى عبد الله عليه السّلام فرمود كه : اگر منكران دين سيّد - المرسلين مجوسى باشند يا أهل كتاب چنين خواهيد كرد ؟\r\nمعتزله گفتند : خواه مجوس باشند يا أهل كتاب سلوك ما با أهل مرتاب بىشبهه و ارتياب به اين منهج مستطابست .\r\nحضرت أبا عبد الله جعفر بن محمّد فرمود : اگر متمرّدان پرستش أصنام و أوثان يا عبادت بهايم و نيران نمايند و از أهل كتاب خداى منّان نباشند سلوك شما به آنان بچه كيفيّت و عنوان خواهد بود ؟\r\nمعتزله گفتند : جميع أصناف كفّار در پيش ما مساوىاند .\r\nحضرت امام النّاطق جعفر الصّادق ( ع ) فرمود كه : اى عمرو مرا خبر ده كه آيا تو قرآن خوانده‌اى ؟ عمرو گفت : نعم .\r\nامام الأنام ( ع ) فرمود كه اين آيه تلاوت كن كه : * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ وَلا يُحَرِّمُونَ ما حَرَّمَ الله وَرَسُولُه وَلا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ) * .\r\nاى عمرو حضرت ايزد تبارك و تعالى استثناء أهل كتاب و غير ايشان را در اين باب آيا مساوى ميدانيد ؟\r\nعمرو گفت : نعم حضرت امام عليه السّلام فرمود : يا عمرو تو قول از كه فرا گرفته‌اى ؟\r\n","description":"","footnote":"","page_name":" 354 ","page_number":354},
  {"content":"\r\nعمرو گفت : من از مردمان چنان مىشنوم كه تمامى كافران در اين باب يكسانند .\r\nامام ( ع ) فرمود كه : اين كلام واگذاريد و از أمثال اين مقال بگذريد اگر أصناف كفره ابا از قبول جزيه نمايند پس اسما با ايشان بعد از مقاتله ، و مجادله اگر مستظهر گرديد و غنايم بسيار از آن أهل انكار بتصرّف شما درآيد چگونه آن غنيمت را در ميان امّت صرف و قسمت خواهيد كرد ؟\r\nعمرو گفت : أوّل اخراج خمس آن نمائيم و چهار خمس ديگر را بر آن جماعت كه با آن أهل ضلال قتال و جدال نمودند دهيم .\r\nحضرت امام الأنام عليه الصّلوة و السّلام گفت : بر جميع آن جماعت كه ايشان مقاتله با أهل ضلال نمودند تقسيم خواهى كرد ؟\r\nگفت : بلى حضرت امام جعفر الصّادق عليه السّلام فرمود : اى عمرو بدرستى كه اگر قسمت غنايم بدين نهج نمائى هر آينه تو مخالفت به حضرت نبىّ الرّحمه در فعل و در سيرت خواهى كرد و ميان من و ميان تو در اين باب فقهاء مدينه و مشايخ آن مكان حاضرند اگر مرا صادق ندانى بايد كه از ايشان سؤال حقايق آن كنى زيرا كه فقهاء و مشايخ مدينه در آن باب نزاع و اختلاف ندارند و نيز حضرت - رسول عزيز وهّاب در أيّام حيات آن رسالتمآب مصالحه با جماعت أعراب سكنهء باديه نموده مقرّر فرمود كه : آن حضرت ايشان را در مسكن و مآب و در ديار و موطن ايشان با أقوام و أصحاب ايشان بگذارد كه آن طايفه را از آن مكان مهاجرت به مكان ديگر نفرمايد و اگر جمعى از دشمنان قصد حضرت رسول آخر الزّمان نمايند چون حضرت نبىّ الرّحمه بواسطهء امداد و معاونت آن طايفه را\r\n","description":"","footnote":"","page_name":" 355 ","page_number":355},
  {"content":"\r\nطلبيد آن جماعت اطاعت نبىّ الله را بر خود واجب و لازم دانسته امداد و اعانت نمايند و رسول ايزد مجيب شرط نمود كه ايشان را بعد از اعانت أصلا از غنايم حصّه و نصيب نباشد .\r\nاى عمر تو ميگوئى كه غنايم ميان ساير امم كفّار بقسمت برقرار خواهد بود پس تو مخالفت با رسول صلَّى الله عليه و آله و سلَّم در سيرت آن حضرت در حقّ مشركين نمودى و به هيچ باب تفكَّر در آن باب نفرمودى از اين بگذر چه ميگوئى در صدقه ؟\r\nآنگاه آن ولىّ الامّه تلاوت اين آيه نمود كه : * ( إِنَّمَا الصَّدَقاتُ لِلْفُقَراءِ ، وَالْمَساكِينِ وَالْعامِلِينَ عَلَيْها ) * الى آخرها و گفت : نعم اى عمرو تو آن را چگونه قسمت در ميان آن امّت خواهى كرد ؟\r\nعمرو گفت : من آن را منقسم بهشت سهم گردانم هر جزو از أجزاى ثمانيه را بجزو از قوم دهم .\r\nحضرت امام الهمام عليه الصّلوة و السّلام فرمود كه : اگر يك صنف ده هزار كس باشند و صنف ديگر يك نفر يا دو يا سه نفر باشند براى اين صنف كه يكى يا دو سه نفر باشند قسمت ايشان را مثل قسمت آن ده هزار نفر ميگردانى عمرو گفت : بلى حضرت امام الخلائق جعفر بن محمّد الصّادق ( ع ) فرمود كه : وضع قرار قسمت ميان حضرى و بدوى چگونه مقرّر خواهى داشت بايد كه قسمت ميان اين دو طايفه بالسّويّه نباشد بلكه قسمت غنيمت بر قدر ما يحضر است از آن جماعت و بر قدر آنچه صاحب ولايت و خلافت براى خود صلاح داند و بر قدر آنچه از غنايم حاضر گردد و اگر خلافت آنچه ذكر شد معمول گردانى هر آينه\r\n","description":"","footnote":"","page_name":" 356 ","page_number":356},
  {"content":"\r\nمخالف حضرت رسول در فعل و قول خواهى بود و اگر آنچه من گفتم تو را چيزى ديگر بخاطر رسد بدرستى كه فقهاء أهل مدينه و مشايخ ايشان حاضرند و تمامى ايشان مخالفت در آن ندارند كه نبىّ ايزد منّان تقسيم صدقات ، و غنايم بدين عنوان قسمت و اعطاء مىنمود .\r\nبعد از آن روى مبارك بجانب عمرو بن عبيد آورده گفت : يا عمرو اتّق الله بخداى بپرهيز اى عمرو نيز شما ايّها الرّهط اتّقوا الله . بخداى عزيز بپرهيزيد بدرستى كه پدر بزرگوارم براى من حديث و حكايت كرد و حال آنكه آن ولىّ ايزد متعال بهترين أهل زمين و أعلم انسان بكتاب خداى منّان و أعرف بسنّت حضرت رسول آخر الزّمان بود آن سرور از سيّد البشر چنين خبر داد كه آن رسول واهب معبود چنين فرمود كه كسى اگر مردمان بضرب شمشير خود به خود خواند و خود را اولو الأمر داند و حال آنكه در ميان مسلمانان أعلم و أفضل از او در آداب شرايع و أحكام اسلام و ايمان موجود و عيان باشد پس آن مدّعى ضالّ متكلَّف و غاوى متعسّف است .\r\n\r\nاز يونس بن يعقوب منقول و مروى است كه من روزى در خدمت حضرت أبى عبد الله عليه السّلام حاضر بودم كه در آن وقت مردى از أهل شام بشرف دريافت ملاقات آن امام الهمام مستسعد و مقضىّ المرام گرديد و گفت : من مرد صاحب فقه و كلام و عالم بفرايض بالتّمام و از شام بواسطهء مناظره با أصحاب تو به اين مقام آمدم .\r\nحضرت أبى عبد الله عليه السّلام فرمود كه : آيا كلام تو كلام حضرت رسول ملك العلَّام است يا از پيش تست .\r\nشامى گفت : بعضى از آن كلام از حضرت رسول و بعضى از آن از پيش\r\n","description":"","footnote":"","page_name":" 357 ","page_number":357},
  {"content":"\r\nمنست .\r\nامام الهمام گفت : اى غاوى شام پس تو شريك سيّد الأنام باشى ؟\r\nگفت : نه امام جعفر الصّادق عليه السّلام گفت : آيا تو وحى از حضرت ايزد تعالى شنيدى ؟\r\nشامى گفت : نه امام عليه السّلام فرمود كه : آيا اطاعت تو بر ساير أنام واجبست چنانچه اطاعت رسول ملك العلَّام واجب و لازم است ؟\r\nشامى گفت : نه در آن أثر يونس بن يعقوب گويد كه آن سرور ملتفت بجانب من أحقر گرديد و گفت : يا يونس اين مرد خصم نفس خود گرديد پيش از آنكه متكلَّم شود پس آنگاه فرمود : يا يونس اگر تو كلام را نيكو ميدانستى با تو مكالمه مينمودم و حقايق آن را بر تو آشكار ميفرمودم .\r\nيونس گفت : پس براى آن كس حسرت است كه مطَّلع بحقايق كلام نباشد ليكن سابقا من فداى تو گردم از لسان معجز نشان شما شنيدم كه نهى از كلام مينمودى و ميفرمودى : ويل لأصحاب الكلام كه ميگويند كه اين أمر منقاد است و اين منقاد نيست و اين منساق است و آن منساق نيست و اين معقول ماست و آن معقول ما نيست .\r\nحضرت امام الهمام أبى عبد الله عليه السّلام فرمود كه : من گفتم ويل از براى قوميست كه ترك قول من بواسطهء كلام نموده‌اند و آن مذهب ناپسند را پسنديدند و آنچه در خاطر داشتند در پى عمل آن شتافتند .\r\n","description":"","footnote":"","page_name":" 358 ","page_number":358},
  {"content":"\r\nپس آنگاه آن ولىّ الله به من گفت : يا يونس بيرون رو و هر كه را از متكلَّمين بيابى او را داخل اين منزل گردان من غير تراخى و مهل من حسب الأمر آن سرور چون از محلّ و منزل آن ولىّ عزّ و جلّ بيرون رفتم حمران بن أعين كه حسن الكلام و عالم و محمّد بن نعمان أحول كه مرد متكلَّم بودند و هشام بن سالم و قيس الماصر كه اين دو نفر نيز از متكلَّمان آن عصر بودند .\r\nامّا قيس چون تعليم علم كلام از حضرت علىّ بن الحسين عليهما الصّلوة و السّلام گرفته لهذا در كلام أحسن و أعلم از تمام بود حاضر يافتم بعد از تبليغ پيام آن امام الأنام ( ع ) ايشان را داخل منزل آن سلالهء سيّد الرّسل - گردانيدم و آن حضرت در آن وقت در خيمهء خود در طرف جبل در راه حرم تشريف داشتند و آن چند روز پيش از احرام و اتيان مناسك حجّ بيت الله الحرام بود چون ما با ياران بمجلس بهشت قرين ارم تزيين آن امام الثّقلين درآمديم آن سرور سر مبارك از خيمه بدر كرد ما بعد از عرض نيكو بندگى و اداء عبوديّت و سر افكندگى ناگاه ديديم كه در عقب آن سرور شتر در پس خيمهء مخبى است ، گفت : هشام و ربّ الكعبه كه حضرت امام الجنّ و البشر ما را بواسطهء تحقيق أمر و خير طلب داشت .\r\nيونس گويد كه ما را گمان چنان بود كه هشام مردى از أولاد عقيل بن أبى طالب باشد زيرا كه آن عبد صالح ايزد علَّام شديد المحبّه به حضرت أبى عبد الله عليه السّلام بود كه ناگاه هشام بن الحكم وارد به خدمت آن امام اكرام گشت و در ميان ما كسى بجز أكبر و أسنّ از او نبود و أوّل كسى كه خطَّ لحيهء او نمود او بود .\r\nيونس گويد كه : حضرت أبى عبد الله عليه سلام الملك المجيد چون او\r\n","description":"","footnote":"","page_name":" 359 ","page_number":359},
  {"content":"\r\nرا بىجاى ديد براى جلوس او در پهلوى خود موسّع گردانيد .\r\nپس آنگاه فرمود كه : اين ناصر ما بقلب و لسان و بدست و باقى جوارح و اركانست .\r\nبعد از آن آن حضرت روى بحمران بن أعين آورد و گفت : با اين مرد يعنى بشامى متكلَّم شو حمران حسب الأمر آن امام الانس و الجانّ با آن مرد شروع در تكلَّم و جدال و مباحثه و قيل و قال نمود تا آنكه بر او مستظهر ، و غالب گشته الزام فرمود بعد از آنكه حمران الزام شامى نمود حضرت امام الأنام جعفر بن محمّد عليه السّلام روى بمحمّد بن نعمان آورد فرمود كه يا طاقى با شامى متكلَّم شوى حسب الأمر آن ولىّ ايزد بارى طاقى بعد از تكلَّم با شامى او را الزام داده بر او مستظهر گرديد .\r\nپس آنگاه آن ولىّ مهيمن علَّام روى بهشام آورده گفت تو نيز به او تكلَّم نماى چون هشام را سابقهء آشنائى بشامى بود بعد از ملاقات و تعارف يك ديگر حرف از آن ممرّ مذكور و مشتهر نگردانيدند .\r\nبعد از او حضرت أبى عبد الله عليه السّلام بقيس الماصر فرمود كه : تو نيز با شامى متكلَّم شوى همان كه هر يك ايشان با شامى بتكلَّم و بيان در - مىآمدند ، حضرت أبو عبد الله عليه الصّلاة و السّلام از سخنان ايشان خندان ميشد و چندان مباحثه در كلام نمودند كه شامى بكام و ناكامى مستخذل و خجل گرديد .\r\nبعد از آن حضرت امام الاكرام جعفر بن محمّد عليه السّلام به شامى گفت : كه با اين غلام متكلَّم شوى يعنى به هشام بن الحكم در تكلَّم درآى .\r\nشامى گفت : نعم\r\n","description":"","footnote":"","page_name":" 360 ","page_number":360},
  {"content":"\r\nپس آنگاه شامى گفت : بهشام كه از من سؤال در باب امامت حضرت ولىّ ايزد متعال أبى عبد الله عليه سلام الملك الفعّال نماى .\r\nهشام چون از آن اعلم أهل شام استماع اين كلام نمود در غضب تمام شد چنانچه مرتعد و مرتعش گرديد بعد از آن گفت : اى شامى آيا پروردگار تو خلق خود را انظار و مهلت دهد يا خلايق ايزد خالق هر نفس انتظار و مهلت از براى نفس ايشان بهر كيفيّت و عنوان كه خواهند ظاهر و عيان گردانيد ؟\r\nشامى گفت : بلكه حضرت پروردگار خالق مهلت خلق دهد .\r\nهشام گفت : پس هر نظر و مهل كه از براى خلايق بود عزّ و جلّ آن را در دين ايشان بحيّز عمل آورد و آن كدام است ؟\r\nشامى گفت : آن چنانست كه رحيم الرّحمن تكليف تمامى امّت بمعرفت و عبادت و شناخت و طاعت نمود و اقامت دلايل و حجّت بر آن تكليف ظاهر و عيان فرمود و علل ايشان را زايل نمود .\r\nهشام گفت : كدام است آن دليل كه حضرت ربّ جميل از براى بندگان خود نصيب فرمود ؟\r\nشامى گفت : كه آن دليل ظاهر و مشهور ارسال ذات رسول واجب الوجود بود .\r\nهشام گفت : چون رسول ايزد بيچون وفات كرد بعد از آن حضرت دليل واضح و مرشد لايح چه خواهد بود ؟\r\nشامى گفت : كتاب مالك الرّقاب و سنّت رسالتمآب .\r\nهشام گفت : اى شامى كتاب و سنّت اليوم براى ارشاد و هدايت نفع\r\n","description":"","footnote":"","page_name":" 361 ","page_number":361},
  {"content":"\r\nتمام در جاى كه در آن اختلاف واقع گردد خواهد داد بنوعى كه اختلاف از ما به غير خلاف و گزاف واقع نخواهد شد و ما را تمكين تمام بر اتّفاق پيدا خواهد گرديد ؟\r\nشامى گفت : بلى هشام فرمود كه : پس تو از شام به اين محلّ و مقام براى چه آمدى و ما و ترا مخالفت از براى چيست و ترا زعم و گمان چنانست رأى در دين طريق پسنديده و آئين سنجيده است و قول تو آنست و مقرّى به آن كه رأى مجتمع بر قول واحد كه مختلف باشد نخواهد شد .\r\nشامى ملزم و ساكت شد مانند منكران .\r\nحضرت أبى عبد الله عليه السّلام فرمود كه : يا شامى چرا متكلَّم نميشوى شامى گفت : يا حضرت اگر من گويم كه خلاف و اختلاف نكرديم مكابره است و اگر گويم كه كتاب و سنّت رفع اختلاف ميكنند و از ما دفع مخالفت مينمايند قول من باطل است زيرا كه در هر يك از قرآن و سنّت وجوه بسيار محتمل است و مرا نيز بر هشام به مثل همين كلام است .\r\nحضرت امام الامّه فرمود كه : آن را سؤال كن كه جوان آن را بر وفق دلخواه بلا اشتباه بسيار خواهى يافت .\r\nشامى گفت : يا هشام آيا كه خلق را انظار و مهلت دهد پروردگارشان يا أنفس ايشان ؟\r\nهشام گفت : بلكه پروردگار ايشان انظار و مهلت از جهت بندگان مقرّر گرداند .\r\nشامى گفت : آيا حضرت ايزد قادر تعالى براى ايشان كسى كه جمع\r\n","description":"","footnote":"","page_name":" 362 ","page_number":362},
  {"content":"\r\nكلمات و رفع اختلافات آن جماعت نمايد و به اين حقّ از باطل بواسطهء آن طايفه فرمايد ؟\r\nهشام گفت : بلى شخصى عالم كامل قادر بر ازالهء جهل در هر وقت و محلّ از حضرت عزّ و جلّ معيّن و مسجّل است .\r\nشامى گفت : يا هشام آن كيست ؟\r\nهشام فرمود كه : امّا در ابتداء شريعت آن رسول ربّ العزّتست ليكن بعد از فوت رسول حضرت مهيمن آن مرشد أهل زمين ديگرى خواهد بود شامى گفت : كيست آن غير كه او نايب مناب آن نبىّ الرّحمه و قائم مقام آن حضرت در تبليغ أحكام اسلام و حجّت بعد از آن سيّد البريّه بطوايف امّت باشد ؟\r\nهشام گفت : در اين وقت ما يا پيشتر از اين ؟\r\nشامى گفت : بلكه در اين وقت ما .\r\nهشام گفت : امام امّت در اين وقت اين كس است كه در اين مجلس نشسته است و او از اين كلام اراده حضرت أبى عبد الله عليه السّلام نمود و فرمود كه :\r\nآنست آن كسى كه شدّ رحال بسوى او و مرجع و مآب رجال در يوم لا ينفع بنون و لا مال بر او است كه بأمر حضرت واجب تعالى مخبر بأخبار سماء به وراثت أجداد و آبا است .\r\nشامى گفت : مرا حقيقت صدق اين كلام شما بچه نوع ظاهر و هويدا و معلوم و پيدا خواهد شد ؟\r\nهشام گفت : اى شامى سؤال كن از آن حضرت هر چه بخاطرت خطور و عبور كند .\r\n","description":"","footnote":"","page_name":" 363 ","page_number":363},
  {"content":"\r\nشامى گفت : يا هشام به اين جواب عذر مرا منقطع و بىآب و تاب گردانيدى الحال مرا سؤال از آن ولىّ ايزد متعال واجب است بىشبهه و احتيال .\r\nحضرت أبى عبد الله عليه سلام الملك الفعّال در آن حال بسعادت و اقبال باكمال استعجال فرمود كه : يا شامى من كفايت مسألت تو نمايم ترا از سير و سفرت آگاه فرمايم تو از شام در فلانه روز بيرون آمدى در راه تو بفلان محلّ بتقدير حضرت عزّ و جلّ واقع شدى و در راه چنين و چنين ديدى و مرور در طريق با رفيق بصفت اين و اين كردى .\r\nشامى گفت : و الله كه هر چه در باب سير و سفر در قفاى من در هر منزل خبر دادى راست گفتى ، و در غرر فوايد سوانح أحوال مرا بمثقب صدق سفتى در آن وقت شامى گفت الحال من مسلمان گشته اقرار به حضرت ذو الجلال و به نبوّت رسول ايزد لا يزال نمودم .\r\nأبو عبد الله عليه السّلام گفت : يا شامى بلكه در اين ساعت ايمان به واهب سبحان آوردى زيرا كه اسلام پيش از ايمان است چه توارث و تناكح با سلام است و ثواب بايمانست .\r\nشامى گفت : راست گفتى آنگاه گفت : كه أشهد أن لا إله الَّا الله ، و أشهد انّ محمّدا رسول الله و أشهد أنّك وصىّ الأوصياء .\r\nيونس گويد كه : حضرت أبو عبد الله عليه السّلام روى مبارك بحمران بن أعين آورده فرمود كه يا حمران كلام مجرى بر أثر كلام گردد پس هر چه جواب بصواب گفتى صواب كردى .\r\nو بعد از آن حضرت امام عليه السّلام ملتفت بهشام بن سالم گرديد و گفت : ارادهء تو آنست كه بر أثر آن روى و ليكن معرفت بحقيقت آن ندارى .\r\n","description":"","footnote":"","page_name":" 364 ","page_number":364},
  {"content":"\r\nپس آنگاه آن ولىّ حضرت عزّ و جلّ ملتفت بمحمّد بن نعمان الأحوال گرديد و گفت : قياس تو قياس روّاغ است اراده باطل بباطل ديگر كردى لكن باطل تو بغايت بيّن و ظاهر است .\r\nپس از آن متوجّه به قيس الماصر گرديد و گفت : يا قيس متكلَّم شو امّا بايد كه كلام خود را نزديك گردانى بخبر از رسول عليه الصّلوة و السّلام و سخنان خود را از كلام حقّ كه ممزوح از باطل باشد دور گردان زيرا كه حقّ اندك براى تو كافى است از باطل بسيار ، اى هشام تو و محمّد بن نعمان الأحوال دو معاذ حاذق و صاحب فراست لا يقيد .\r\nيونس بن يعقوب گفت : ظنّ من چنان بود كه آن حضرت و الله كه هشام بن الحكم همان كلام كه با آن دو شخص أوّل گفته به مثل آن يا قريب به همان خواهد گفت امّا آن خلاصهء أولاد رسول ربّ العباد فرمود كه : يا هشام اگر نخواهى كه پايهاى تو در هنگام طىّ مسافت زمين كه مثل طيران أمثال خود كنى و آن بهم پيچد پس بايد كه متكلَّم بمردم از روى عرف و مكرم گردى و پرهيز از ذلَّت و شفاعت آنكه در وراء تست نمائى .\r\n\r\nو از يونس بن يعقوب مرويست كه : من در خدمت حضرت أبى عبد الله عليه السّلام مشرّف شدم جماعت از أصحاب آن حضرت در آن وقت در خدمت آن سرور حاضر بودند و در ميان ايشان حمران بن أعين و مؤمن الطَّاق و هشام ابن سالم و طيّار يك بار بودند و نيز جمعى از أصحاب در خدمت آن ولايتمآب بودند كه هشام بن الحكم كه جوان نوخواسته بود او نيز در سلك آن طايفه منخرط بوده ، حضرت أبو عبد الله عليه السّلام روى بجانب هشام آورد و گفت : يا هشام ، هشام گفت : لبّيك يا ابن رسول الله صلَّى الله عليه و آله\r\n","description":"","footnote":"","page_name":" 365 ","page_number":365},
  {"content":"\r\nو سلَّم .\r\nحضرت امام الامّه فرمود : به من خبر نميدهى كه با عمرو بن عبيد چه كردى و با او چگونه سؤال نمودى ؟\r\nهشام گفت : جعلت فداك يا ابن رسول الله صلَّى الله عليه و آله و سلَّم مرا حياء از جلالت قدر شما مانع از بيان آن است و زبانم در پيش دست شما يا راى گويائى و بيان ندارد .\r\nحضرت أبو عبد الله عليه السّلام فرمود : كه يا هشام هر چه ما شما را مأمور به آن گردانيم شما را بنا بر وجوب اطاعت فعل آن بر شما لازم است .\r\nهشام بعد از استماع اين كلام گفت : سمعا و طاعتا يا ابن رسول الله ( ص ) حقيقت اين أمر چنانست كه از عمرو بن عبيد سخنان چند به من رسيد كه در مسجد بصره مىنشيند و سرانبان لاف و گزاف گشوده كلام خارج از طريقت و شريعت حضرت سيّد الأنام و أئمّة المعصومين عليهم السّلام در نزد عوام خاصّ و عامّ ميگويد اين مقدّمه بر من بغايت گران آمد با خود گفتم كه بهتر آنست كه خود را ببصره رسانم و او را بامداد و اعانت حضرت ربّ العزّه از اين لاف بازگردانم بواسطهء همين روانه بصره گشتم و روز جمعه داخل شهر بصره گشته به مسجد جامع آن بلده درآمدم ناگاه ديدم حلقهء مجمع بزرگ است چون نيك نظر كردم عمرو بن عبيد را ديدم كه شمله سياه از صوف پوشيده و شملهء ديگر را رداء ساخته در آن مجمع مربّع نشسته و مردمان از او سؤال ميكنند من از مردم راه طلبيدم و بهر نوع كه خود را در آن ازدحام بر كنار حاشيهء مجلس ايشان رسانيدم و در آخر محفل قوم بر زانو نشستم چون بسوى من نگريست گفتم :\r\n","description":"","footnote":"","page_name":" 366 ","page_number":366},
  {"content":"\r\nايّها العالم اى مرد داناى كامل و اى فقيه فاضل ، من مرد غريبم و مسألهء بر من مشكل است و چون أوصاف فضل و كمال و معرفت و حال شما در أطراف و أكناف عالم كالشّمس في رائعة النّهار مشهور و آشكار است من بعد از استماع أحوال خير المآل شما خود را بهر حال به خدمت شما رسانيدم آيا مرا اذن هست كه مسألهء خود را سؤال نمايم ؟\r\nعمرو بن عبيد گفت بپرس آنچه خواهى .\r\nمن گفتم : يا شيخ آيا چشم دارى ؟\r\nعمرو گفت : اى پسر من اين چه قسم سؤالست و چگونه تو آنچه بينى و مشاهده ميكنى سؤال مينمائى ؟\r\nمن گفتم : يا شيخ مسألهء من اينست .\r\nعمرو گفت : اى پسر هر چند سؤال مسألهء تو مثل مسألهء احمقان است امّا چون مشكل تو همانست سؤال كن .\r\nمن گفتم : آيا شما را چشم بينائى هست ؟\r\nگفت : بلى گفتم : از اين چشم چه چيز مرئى و مشاهد شما است ؟\r\nگفت : ألوان و أشخاص .\r\nگفتم : آيا شما را أنف كه ادراك مشمومات نمايد هست ؟\r\nگفت : بلى گفتم : به او چه ميكنى ؟\r\nگفت : از او استشمام رائحه مينمايم .\r\nگفتم : يا شيخ آيا با شما زبان گويا هست ؟\r\n","description":"","footnote":"","page_name":" 367 ","page_number":367},
  {"content":"\r\nگفت : بلى گفتم : با او چه ميكنى ؟\r\nگفت : به او تكلَّم نمايم .\r\nگفتم : آيا گوش دارى ؟\r\nگفت : نعم گفتم : با او چه ميكنى ؟\r\nگفت : أصوات أشياء به او استماع ميكنم .\r\nگفتم : آيا تو دستها دارى ؟\r\nگفت : بلى گفتم : با او چه ميكنى ؟\r\nگفت : بطش من بدستهاى من است و ديگر شناختن نرمى أشياء ، و درشتى آن ، چون مرتبط بدان است من نيز مبروهات به آن مينمايم .\r\nگفتم : آيا پايها دارى ؟\r\nگفت : بلى گفتم : با او چه ميكنى ؟\r\nگفت : به او نقل از مكان به مكان ديگر ميكنم .\r\nگفتم : يا شيخ آيا دهان دارى ؟\r\nگفت : بلى گفتم : با او چه ميكنى ؟\r\nگفت : به دهان اختلاف مطاعم و غير آن شناسم گفتم : يا شيخ آيا قلب كه مكان معرفت ايزد واهب است با تو هست ؟\r\n","description":"","footnote":"","page_name":" 368 ","page_number":368},
  {"content":"\r\nگفت : بلى گفتم : با او چه ميكنى ؟\r\nعمرو بن عبيد گفت : هر چه بر جوارح و أركان من وارد گردد به ميزان بدل نمايم .\r\nگفتم : آيا اين جوارح از تميز دل مستغنى نيست ؟\r\nگفت : نه گفتم : چون چنين باشد كه تمامى جوارح صحيح و سالم باشند ؟\r\nعمرو گفت : اى پسر هر گاه جوارح شكّ در چيزى كنند آيا او را بو مىكند يا به نظر مىبيند يا مىچشد بلكه به هيچ يك از اينها متميّز نگردد امّا چون ردّ آن به قلب نمايد آنچه يقين است بر او شود و شكّ باطل گردد .\r\nمن گفتم : پس حضرت عزّ و جلّ دل را براى شكّ جوارح اقامت نموده باشد .\r\nگفت : بلى من گفتم : پس دل براى جوارح ضرور باشد چه اگر دل نباشد جوارح را تيقّن حاصل نگردد .\r\nعمرو گفت : بلى من گفتم : يا با مروان حضرت حقّسبحانه و تعالى جوارح شما را به غير هادى مرشد نگذاشت بلكه امام براى جوارح شما معيّن گردانيد كه هر چه صحيح است نزد او تصحيح يابد و هر چه در آن شكّ و گمان باشد در خدمت او نفى و بىبنيان شود چه اگر چنين نباشد لازم آيد كه حضرت ايزد خالق همگى و تمامى خلق را در حيرت و شكّ و اختلاف ترك كرده باشد و براى ايشان امام\r\n","description":"","footnote":"","page_name":" 369 ","page_number":369},
  {"content":"\r\nو حجّت معيّن و اقامت نكرده باشد كه ايشان در حيرت و شكّ رجوع به آن نمايند و حال آنكه حضرت واهب متعال امام براى جوارح تو مقرّر نمود كه در شكّ و حيرت ترا البتّه رجوع به او بايد نمود و آن ولىّ ايزد معبود حاضر و موجود است .\r\nچون سخن باينجا رسانيدم عمرو بن عبيد ساكت بلكه مبهوت گرديد .\r\nبعد از بهت مدّت بسيار ملتفت به جانب من گرديد و گفت : تو هشامى ؟\r\nگفتم : نه گفت : با هشام مجالست و التيام داشتى ؟\r\nگفتم : نه گفت : پس تو از كدام صلابت عراقى ؟\r\nگفتم : من از أهل كوفه‌ام .\r\nگفت : البتّه هشام تو خواهى بود .\r\nبعد از آن بغل گشود و مرا در بغل گرفت و در آن زمان مرا در پيش خود نشانيد و در أصل بعد از آن متكلَّم نشد تا آنكه من از نزد او برخاستم .\r\nحضرت امام الهمام جعفر بن محمّد الصّادق عليه السّلام بعد از استماع كلام هشام تبسّم نمود ، بعد از آن فرمود كه : يا هشام كه ترا تعليم اين كلام نمود ؟\r\nهشام گفت : يا بن رسول الله ( ص ) حضرت ايزد بارى اين سخنان بر زبانم جارى گردانيد .\r\nامام جعفر الصّادق عليه السّلام فرمود : و الله كه آنچه گفتى همگى و تمامى آن در صحف ابراهيم خليل و موسى كليم عليهم السّلام مكتوب و مرقوم است .\r\n","description":"","footnote":"","page_name":" 370 ","page_number":370},
  {"content":"\r\n\r\nو به همان اسناد سابق مذكور از حضرت امام الهمام جعفر بن محمّد - الصّادق عليه السّلام مرويست كه فرمود : قول حضرت ايزد كريم در آيهء * ( اهْدِنَا الصِّراطَ الْمُسْتَقِيمَ ) * مراد از آن و مفاد أرشدنا الصّراط المستقيم است ، يعنى : ارشاد ما تمامى بلزوم طريق كه مؤدّى بسوى محبّت تو گرداند و بىامتنان غير ما را به جنّت تو رساند و ما را محافظت كن از متابعت نفس و هواى ما كه بوسيلهء اطاعت آن بعطب و مشقّت گرفتار و بموجب تبعيّت رأى نافرجام بىسرانجام خود به بليّت و هلاكت روز حساب و شمار بلكه در عذاب و عقاب دايم قايم و پايدار خواهيم بود زيرا كه هر منابع آز و هوا و معجب براى ظلمت انتها مثل آن مرديست كه من شنيدم از طوايف مردمان كه تعظيم و توصيف او بعلم و عرفان مينمودند لهذا من مشتاق ملاقات او گشتم و خواستم كه او را به‌بينم امّا بنوعى كه او مرا نشناسد تا من نظر در مقدار و محلّ او در قول و كردارش نمايم .\r\nروزى او را در ميان جمعى از خلايق كه تمامى آن عامّه را چشم به او بود ديدم و از ايشان دور تر نقاب و لثام بسته بگوشهء ايستادم بلكه خود را بلثام پوشيده نظر بسوى آن شيخ و آن عوام مينمودم و آن مرد هميشه در فكر مكر و فريب بود تا آنكه از آن طايفه در سلوك طريق و سير مخالفت و مفارقت فرمود و آن جماعت او را نشناختند و از او آن عوام جدا گشته در پى مقاصد و مهام خود شتافتند ليكن من تابع او شده بر أثرش ميرفتم چون اندك راه رفت به در دكَّان خبّاز رسيد بعد از لبث و مكث زمان قليل خبّاز را غافل و ضليل ساخته دو نان از دكَّان آن غافل نادان ربود و پنهان گردانيد من از مسارقت آن قليل البضاعت حيران شدم و از آن تعجّب فراوان نمودم امّا خود را به او آشنا\r\n","description":"","footnote":"","page_name":" 371 ","page_number":371},
  {"content":"\r\nننمودم و بخاطر خود رسانيدم كه گوئيا اين شيخ را سابقهء معامله با خبّاز بود كه اين عمل ناساز از او بوجود آمد بعد از آنكه از دكَّان خبّاز آهنگ راه و ساز نمود و قدم چند طىّ فرمود بدكَّان انار فروش بيهوش رسيد و آن غافل را مدهوش يافت از در دكَّانش مسافرت ننمود تا آنكه دو انار از كنار آن خاكسار بربود از عمل دزدى ناستود مرا از رؤيت اين مسارقت حيرت و عجب بسيار افزود باز با خود گفتم اميد است كه معامله فيما بين ايشان بود كه شيخ حركت ناپسند چنين پسند نمود .\r\nباز با خود گفتم : كه اگر معامله در ميان ايشان ميبود شيخ را چه احتياج بسرقت بود خلاصه من رعايت طريق مرافقت و متابعت او مينمودم و بر أثر او ميبودم تا آنكه او به مريض رسيد و آن دو گرده و دو انار كه پنهان داشت ، در پيش آن بيمار گذاشت و راه صحرا برداشت و گذشت و من نيز تابع او شدم .\r\nو چون شيخ در صحراء ببقعهء رسيد و در آن مقرّ قرار گرفت به او گفتم : يا عبد الله بدرستى كه تعريف تو از مردم شنيدم و آرزو داشتم كه ملاقات با تو نمايم امّا چون ترا ديدم آنچه از أوصاف تو شنيده بودم در تو موجود نديدم لهذا مرا دل از حركت و عمل تو مشغول گردانيد ، من نيز سؤال از حقيقت أحوال تو نمايم بايد كه مرا از حقايق آن فعل مطَّلع و مكمّل گردانى تا از دلم آن شغل را مهمل بلكه زايل گردانى .\r\nشيخ گفت : از ما چه ديدى كه موجب شغل دل شما از عمل ما گرديد ؟\r\nحضرت امام الخلائق جعفر بن محمّد الصّادق عليه السّلام فرمود كه :\r\nاى شيخ من ترا ديدم كه بدكَّان خبّازى رسيدى و دو رغيف از دكَّان آن مرد ضعيف بسرقت و حيف برداشتى و بعد از آن بدكَّان صاحب الرّمّان گذشتى\r\n","description":"","footnote":"","page_name":" 372 ","page_number":372},
  {"content":"\r\nو دو انار از دكَّان آن مرد ذى عسار بدزدى بردى .\r\nراوى گويد كه : أبو عبد الله عليه السّلام فرمود كه من چون كلام به اين محل و مقام انصرام و انجام دادم ، شيخ فرمود كه : شما پيشتر از سؤال حقيقة أشياء از ما بگوئيد كه تو كيستى ؟\r\nحضرت امام الهمام جعفر بن محمّد ( ع ) گفت : من مردىام از فرزندان آدم از امّت حضرت محمّد ( ص ) .\r\nشيخ گفت : البتّه براى من حكايت كن كه تو كيستى ؟\r\nآن حضرت فرمود كه : من از اهل بيت رسولم .\r\nشيخ گفت : مسكن تو در كدام شهر است ؟\r\nامام عليه السّلام فرمود مسكنم مدينه رسول صلَّى الله عليه و آله و سلَّم است .\r\nشيخ گفت : گوئيا تو جعفر بن محمّد بن علىّ بن الحسين بن علىّ بن أبى طالب ( ع ) باشى ؟\r\nآن حضرت عليه السّلام فرمود كه : بلى في الفور شيخ گفت : اين جهل كه با تست شرف أصل تو معلوم شد كه به هيچ وجه من الوجوه نفع به تو نرسانيد و تو ترك علم جدّ و پدرت نمودى بدرستى كه آنچه تو دوست دارى كه فاعل آن محمود و ممدوح گردد آن منكر خوبى من به هيچ عنوان نيست بلكه شاهد عادل مرسل از حضرت عزّ و جلّ است .\r\nامام الانس و الجانّ فرمود كه : چه چيز است آن شيخ گفت : قرآن لازم الاذعان .\r\nحضرت امام عليه السّلام فرمود : چيست آنكه در قرآن من جاهل از آن\r\n","description":"","footnote":"","page_name":" 373 ","page_number":373},
  {"content":"\r\nباشم مرا بيان و عيان نمائى .\r\nشيخ گفت : آن قول خداى عزّ و جلّ است : * ( مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها ) * .\r\nبدرستى من در هنگامى كه سرقت آن دو گرده نمودم مرتكب آن دو سيّئه گشتم و چون دو انار برداشتم دو سيّئهء ديگر را بر گردن خود گذاشتم پس چهار گناه از من در حضرت إله بحيّز صدور رسيد ليكن در وقت تصدّق آن چهار چيز از براى تصدّق هر يك آن ملايك حضرت عزّ و جلّ ده حسنه ، در ديوان عمل ما مسجّل گردانيد ، پس از چهل حسنهء ما چهار حسنه بواسطهء عمل آن چهار سيّئه كم شد و به جهت من سى و شش حسنه باقى است نفع بهتر و زياده از اين چه خواهد بود .\r\nحضرت امام جعفر الصّادق عليه السّلام فرمايد كه : من به آن شيخ گفتم مادرت بمرگت گريان باد تو جاهل بكتاب حضرت ايزد وهّاب خواهى بود آيا تو نشنيدى كه عزّ و جلّ در فعل و عمل ميفرمايد كه : * ( إِنَّما يَتَقَبَّلُ الله مِنَ الْمُتَّقِينَ ) * پس قبول عمل موقوف بتقوى و تحصيل رضاى ايزد تعالى است تو چون دو نان سرقت نمودى دو سيّئه حاصل كردى ، و چون دو انار دزديدى ايضا دو سيّئه از براى خود تحصيل كردى و وقتى كه به غير اذن صاحب دو نان و مالك دو انار آنها را به كسى اعطاء كردى چهار سيّئه بر سيّئات أربع اوّلى اضافه نمودى و اضافه حسنات أربعين بر سيّئات أربع ننمودى زيرا كه در تصدّق مال غير به غير اذن صاحب آن به غير ذلَّت و خسران چيزى ظاهر و عيان نيست .\r\nآن شيخ شروع در لجاجت نمود و أصلا بجواب صواب ملزم و مجاب نميشد من او را گذاشتم و راه خانه خود برداشتم .\r\n","description":"","footnote":"","page_name":" 374 ","page_number":374},
  {"content":"\r\n\r\nو باسناد سابق مذكور از حضرت أبى محمّد الحسن بن علىّ العسكرى عليهم السّلام منقول و مرويست كه آن حضرت فرمود كه : روزى در حضور امام الصّبور الشّكور ولىّ ايزد خالق جعفر بن محمّد الصّادق عليه السّلام شخصى از نواصب بيكى از شيعيان ايشان گفت چه ميگوئى تو در عشرهء بشّره از صحابه .\r\nآن مرد مؤمن گفت : كه در حقّ ايشان سخن خير ميگويم كه حضرت واهب العطيّات بوسيلهء آن سخن خيرم حبط سيّئات و رفع درجات من نمايد ناصبى چون اين كلام از آن شيعهء أئمّة المعصومين عليهم السّلام شنيد في الفور گفت : الحمد لله ، شكر و سپاس مر خداى راست كه مرا نگاه داشته از عداوت و بغض تو چه مرا گمان در حقّ تو چنان بود كه تو رافضى باشى و به صحابه البتّه بغض و عداوت دارى .\r\nآن مرد گفت : هر كه يكى از آن أصحاب را بغض داشته باشد ، لعنت خداى بر او باد .\r\nباز ناصبى گفت : چه ميگوئى در حقّ كسى كه مبغض أصحاب عشرهء مبشّره بود ؟\r\nآن مرد گفت : هر كه دشمن عشرهء مبشّره بود لعنت خدا و ملائكه و ساير مردمان بر آن جاهل نادان باد .\r\nدر آن وقت ناصبى برجست و سر او را بوسيد و گفت : اى عزيز مرا حلال كن كه ترا برفض دشنام دادم چه من پيش از امروز ترا رافضى ميدانستم .\r\nگفتم : من تو را حلال كردم سايل بعد از جواب مراجعت به مقصد و مآب خود نمود .\r\n","description":"","footnote":"","page_name":" 375 ","page_number":375},
  {"content":"\r\nحضرت امام الخلائق جعفر بن محمّد الصّادق عليه السّلام فرمود كه :\r\nخداى تعالى ترا خير دهاد و الله كه ملائكه از حسن توريهء تو و بلطفى كه بواسطهء احسانت و محافظت دين خود كردى و قطع مذهب خود نكردى و عمى بر عمى مخالفان ما افزودى و حقيقت أمر جمعى كه بمودّت ما متجلَّىاند در تقيّهء بر آن طايفه مرديّه محتجب گردانيدى بسيار بسيار تعجّب نمودند و بعد از آن كه ترا ستايش بسيار كردند در آسمان به يكديگر نمودند .\r\nدر آن أثر بعضى از أصحاب حضرت جعفر بن محمّد الصّادق ( ع ) به آن سرور گفتند : يا ابن رسول الله ما از كلام اين مرد به غير اتّفاق در مخالفت و تمرّد با اين ناصبى متعنّت متمرّد چيزى ديگر نيافتيم و عقل ما بجز اينكه به خدمت شما اى خلاصهء أولاد حضرت سيّد المرسلين معروض گردانيديم أصلا به چيزى ديگر نميرسد و شما او را ميسّر آن خير بسيار از حضرت واهب مختار گردانيديد حقيقت اين أمر پنهان از براى محبّان از روى مكرمت و احسان عيان و بيان نمائى .\r\nامام الانس و الجانّ عليه السّلام فرمود كه : اگر شما را استطلاع ، و استعلام بحقيقت كلام اين مؤمن نيكو سرانجام بانصرام و انجام نرسيد ، و مراد او از اين كلام بعقل و فهم شما معقول و مفهوم نشد ليكن فهم و علم ما به حقايق كلام التيام اين مؤمن ستودهء ايزد مجيد كما ينبغى و يليق رسيد و او مشكور و مغفور از ربّ غفور در يوم النّشور گرديد زيرا كه هر گاه ولىّ ما كه موالى أولياء ما و دشمن أعداى ما باشد و خداى تعالى او را مبتلا گرداند به امتحان مخالفان و موفّق سازد بجواب آن طايفه وخيم العاقبه كه بوسيلهء آن دين و ايمان و عرض او و باقى اخوان در حرز سلامت و أمان مانند و تقيّه را در زمان\r\n","description":"","footnote":"","page_name":" 376 ","page_number":376},
  {"content":"\r\nضرورت بر لسان آن مؤمن جارى و عيان گرداند بىشبهه واهب بىامتنان ثواب او را بواسطهء آن تقيّه عظيم و گران سازد و او را باعطاى جنان و بمواصلت حور و رضوان در آن مكان بنوازد و بدانيد كه اين مؤمن صاحب شما كه در جواب آن سايل فرمود :\r\nهر آن كس كه عيب يكى از عشرهء مبشّره كند لعنت خداى تعالى و ملائكه أرض و سماء بر او باد آن مؤمن از واحد عشره حضرت أمير المؤمنين عليه السّلام را اراده نمود و در مرتبهء ثانيه گفت : كه هر كه عيب عشره مبشّره نمايد يا او دشنام ايشان دهد لعنت خداى تعالى و ملائكهء أرض و سما بر او باد آن مؤمن راست گفت زيرا كه بر كسى كه عيب و شتم تمام أصحاب نمايد البتّه آن جاهل غبىّ عيب و دشنام حضرت أمير المؤمنين على عليه سلام الملك العليّ داد چه آن حضرت يكى از أصحاب سيّد البريّه بود و اگر أمير المؤمنين على عليه السّلام را مذمّت بعيب و دشنام ننمايد .\r\nپس آن كس عيب جميع أصحاب رسول ايزد تعالى و تقدّس ننمود بلكه عيب بعضى از أصحاب نبىّ المقدّس نمود و عمل اين مؤمن مطيع عزّ و جلّ بعينه عمل جزيل حزقيل مؤمن آل فرعون با قوم ايشانست .\r\nمرويست كه چون گروه از قبطيان بر حقيقت اسلام و ايمان حزقيل مطَّلع و مخبر گشتند و بعد از آنكه او را از اطاعت و متابعت موسى و هارون مكرّر منع بلكه زجر به زبان نصيحت در حضور و غيبت نمودند و از آن أصلا نفع و أثر استشمام ننمودند .\r\nو گروهى هم از قوم فرعون بسمع او رسانيدند كه حزقيل كه خويش نزديك است بشما قبطيان بلكه همه أقوام و عشاير شما را بيگانگى خداى تعالى و\r\n","description":"","footnote":"","page_name":" 377 ","page_number":377},
  {"content":"\r\nنبوّت موسى عليه التّحيّه و الثّناء در تمامى ايّام شهور و سنين ميخواند و به تفضيل محمّد خاتم الأنبياء بر جميع رسل حضرت عزّ و جلّ و پس از آن حضرت به تفضّل علىّ بن أبى طالب و خيار از أئمّهء معصومين عليهم السّلام بر ساير أوصياء پيغمبران قائل و مقرّ ميگرداند و تمامى امّت اقرار از ربوبيّت تو ممنوع بلكه مأمور باظهار براءت از پرستش و عبوديّت شما ميگرداند .\r\nفرعون گفت : بحقيقت اين خواهم رسيد چون آن لئام ملاحظه نمودند كه فرعون توجّه تمام بكلام نافرجام ايشان در باب حزقيل ننمود روز ديگر - جمعى از ايشان حزقيل را گرفته بنزد فرعون بردند و گفتند كه : اين حزقيل در پى اغواء و تضليل است زيرا كه مردم را بمخالفت تو ميخواند و اعانت أعداى تو بر ضدّيت تو داده مقوّى ميگرداند .\r\nفرعون گفت : اى قبطيان حزقيل ابن عمّ و خليفهء من بر ملك من است و بعد از من ولىّ عهد منست عجب است كه او بأمثال اين حركت قيام و اقدام به اين جرأت نمايد و راه مخالفت و شيوهء معاندت ظاهر فرمايد اگر چنانچه او اقدام به اين فعل نافرجام كه شما بيان و ابرام در آن مهام نموديد نموده باشد مستحقّ عقاب و عذاب از من بوسيلهء كفران نعمت من در آن باب گرديد بىشبهه و ارتياب بجزاى عمل ناصواب خود خواهد رسيد و اگر شما در حقّ او كذب و افتراء كرده باشيد سزا و جزاى خود خواهيد ديد چه شما در سيّئات و بدى او قيام و اقدام نموديد و عتاب و خطاب خود را بر ما واجب فرموديد .\r\nپس روز ديگر حزقيل و آن قوم ضليل را بحضور خود طلبيد و كشف اين أمر محجوب بر وجه مرغوب نمود .\r\nآنگاه فرمود : اى قوم شما را بحزقيل چه نوع سؤال دعوى قيل و قال\r\n","description":"","footnote":"","page_name":" 378 ","page_number":378},
  {"content":"\r\nاست در بيان آن سعى و استعجال لازم دانسته جواز تأنّى و اهمال را مجال ندانيد ؟ آن جماعت گفتند : اى حزقيل تو منكر ربوبيّت فرعون ملك جليلى و كفران نعمت او را بر تمامى خلقان ظاهر و عيان گردانيدى حزقيل روى به فرعون آورده پرسيد كه اى ملك در اين مدّت كه در سلك چره خوان نعمت و احسان توئيم هرگز دروغ از زبان من جارى و سارى گرديد ؟\r\nفرعون گفت : حاشا هرگز كذب از شما مرئى و مشاهد ما نشد .\r\nحزقيل گفت : التماس اين داعى قديم در حضرت ملك كريم شما آن است كه آن طايفه را از پروردگار ايشان استطلاع و استعلام نمائيد ، در حال فرعون از آن طايفه پرسيد كه خالق شما كيست آن قوم گفتند خالق و پروردگار ما فرعون است كه در اين مجلس بهشت قرين حاضر است .\r\nفرعون گفت : رازق كافل از جهت معايش شما و دافع مكاره و أذيّت از هر ظالم بيرويّت از شما كيست ؟\r\nگفتند : اين فرعون كه شاهد حاضر است .\r\nحزقيل گفت : اى ملك من شما را با ساير حضّار اين محفل جنّت آثار شاهد ميگيرم كه شما گواه باشيد ، و براى من در هنگام حاجت اقامت شهادت كنيد كه پروردگار اين جماعت پروردگار منست و خالق ايشان خالق من و رزّاقشان رزّاق من و مصلح معايش ايشان مصلح معايش منست و مرا پروردگار و خالق و رزّاق جز پروردگار و خالق و رزّاق ايشان نيست و من از غير خداى تعالى كه پروردگار اين جماعت است كافر و بيزارم و اقرار با آن ندارم .\r\nحزقيل كه اين سخنان ميگفت مطلب و مراد او آن بود كه پروردگار ايشان\r\n","description":"","footnote":"","page_name":" 379 ","page_number":379},
  {"content":"\r\nكه واجب تعالى است همو پروردگار منست و بگفت كه آن را كه ايشان پروردگار ميدانيد همان پروردگار منست ، چه آن فرعون ملعون بود و اين معنى را بر فرعون و حضّار مجلس او مخفى و پنهان گردانيد چه ايشان از قول حزقيل توهّم نموده چنان دانستند كه او ميگويد فرعون پروردگار و خالق و رزّاق من است .\r\nدر آن هنگام روى بايشان آورده گفت : شما بسيار بسيار مردم بد و خواستگان فساديد در ملك من ارادهء فتنه ميان من و پسر عمّ من حزقيل كه بازوى ملك و دولت منست داريد و ميخواستيد كه من او را بقتل آرم تا بعد از من ولىّ عهدم كه حزقيل است در ميان نباشد و اين ملك و دولت بواسطهء شما بلا منازعه باشد شما مستحقّ سياست و عقاب و لايق ايذاى تمام و عذاب لا كلاميد چه شما در فساد أمر من و هلاك ابن عمّ و در شكست دولتم ساعى و جاهد بوديد .\r\nبعد از آن أمر كرد كه ايشان را بند و حبس نمايند پس در ساق هر يك ايشان زنجيرهاى گران نهادند و روز ديگر حكم كرد گوشتهاى أبدان آن جماعت را ميتراشيدند و بسياست تمام آن طايفه * ( خَسِرَ الدُّنْيا وَالآخِرَةَ ) * را بقتل رسانيدند و از اينجا است قول خداى تبارك و تعالى * ( فَوَقاه الله سَيِّئاتِ ما مَكَرُوا ) * و سيّئات آن طايفه عبارت از گفتن سخنان ايشان است بفرعون در باب قتل حزقيل مؤمن آل فرعون و هلاك آن بندهء خاصّ واهب بيچون * ( وَحاقَ بِآلِ فِرْعَوْنَ سُوءُ الْعَذابِ ) * .\r\nيعنى : رسيد بآل فرعون عذاب به دو آل فرعون عبارت از آن جماعت است كه بفرعون سخنان اسلام و ايمان حزقيل بيان كردند و فرعون بعد از استماع\r\n","description":"","footnote":"","page_name":" 380 ","page_number":380},
  {"content":"\r\nسؤال از حزقيل و جواب آن طايفه وخيم العاقبه را بأوتاد أمر نمود يعنى حكم كرد كه آن جماعت را چهار ميخ و گوشت أبدان ايشان را از مشّاطهء جديد جلَّاد ميتراشيد تا هر يك آنها بجزا و سزاى خود رسيد .\r\n\r\nو مثل اين توريه از حضرت أبى عبد الله عليه السّلام و التّحيّه در مواضع كثيره غير عديده بحيّز ظهور رسيده .\r\nاز آن جمله يكى آنست كه معاويه بن وهب از سعيد سمّان نقل و بيان نمود كه گفت : من در خدمت آن سرور زمن حاضر بودم كه ناگاه دو مرد از گروه زيديّه به خدمت آن امام البريّه آمدند و از آن حضرت پرسيدند كه آيا در ميان شما امام مفترض الطَّاعه هست ؟\r\nآن حضرت در ساعت فرمود كه : نه آن دو نفر گفتند : كه ما را جمعى از ثقات شما خبر دادند كه قايل به آن در اين زمانيد و أسامى آن جماعت را يكان يكان بيان و عيان نمودند و گفتند ايشان كه اين سخن از شما بيان كردند آن طايفه أصحاب و صلاح و أرباب تقوا و فلاحند و آن جماعت از آن طايفه‌اند كه هرگز دروغ از زبان بيان ايشان فروغ نگرفت .\r\nحضرت أبو عبد الله عليه السّلام از آن كلام در غضب و مستهام شد و فرمود من آن طايفه را مأمور به گفتن اين كلام به هيچ محلّ و مقام نگردانيدم .\r\nراوى گويد : كه چون آن دو نفر زيديّه مرديّه أثر غضب از روى مبارك آن ولىّ ايزد تعالى و تبارك مشاهده و ملاحظه نمودند از همان راه كه آمده بودند مراجعت فرمودند .\r\nسعيد سمّان گويد كه : بعد از خروج ايشان از مجلس جنّت نشان آن\r\n","description":"","footnote":"","page_name":" 381 ","page_number":381},
  {"content":"\r\nامام الأنس و الجانّ روى بجانب من آورده گفت : اين دو كس را ميشناسى ؟\r\nگفتم : يا بن رسول الله اين دو نفر از أهل بازار اين شهر و از گروه زيديّه بيرويّه‌اند گمان ايشان چنانست كه شمشير حضرت رسول الزّمان در پيش عبد الله بن الحسن است .\r\nحضرت امام الهمام جعفر بن محمّد عليه السّلام فرمود كه : هر دو دروغ ميگويند كه لعنت خداى منّان بر ايشان باد .\r\nو الله بخداى عالم قسم است كه عبد الله بن الحسن آن سيف را به هر دو چشم بلكه بيك چشم خود نيز نديده و پدرش هم مشاهده آن شمشير ننموده مگر آنكه در نزد جدّ بزرگوارم علىّ بن أبى طالب عليهم السّلام ديده باشد و اگر آن دو زيدى به اعتقاد خود صادق باشند از ايشان نشان مقبض و أثر و علامت مضرّت استعلام نمائيد يعنى از قبضه و مكان ضرب آن نشان پرسيد اگر شما را بحقايق صفت آن گاهى اعلام نمايند شما آن جماعت را صادق دانيد و الَّا فلا .\r\nاى سعيد آن سيف رسول صلَّى الله عليه و آله و سلَّم و رايت آن حضرت و درع و لامت و جوشن و مغفر سر حضرت سيّد البريّه در نزد منست و اگر كسى دعوى كند كه درع آن صاحب الكوّاء و الورع در پيش آن كس است بايد كه نشان آن را بيان و عيان نمايد بدرستى كه رايت مغلَّبه حضرت رسول صلَّى الله عليه و آله و سلَّم و ألواح موسى و عصاى آن حضرت عليه و على نبيّنا السّلم و التّحيّه و خاتم سليمان بن داود ( ع ) و طشت كه با موسى كليم بود كه قربان بوسيلهء آن قبول حضرت مهيمن سبحان مىشد و آن آلت تجربه و امتحان بود با منست و آن اسم كه با حضرت رسول صلَّى الله عليه و آله و سلَّم بود كه چون آن را\r\n","description":"","footnote":"","page_name":" 382 ","page_number":382},
  {"content":"\r\nآن رسول حضرت بيچون در ميان مسلمانان و مشركان ميگذاشت أصلا و قطعا تير آن طايفه متمرّده بأهل اسلام و ايمان نرسيدى و گزندى به هيچ كس نرسانيدى در پيش منست .\r\nو نيز تابوت كه ملائكه آن را براى أنبياى بنى اسرائيل آوردند مثل سلاح است در ميان ما كه آن مثل تابوتست در ميان بنى اسرائيل كه چون آن را بر در هر خانه يافتند نبوّت براى أهل بيت آن خانه مقرّر بود همچنين سلاح بهر خانه كه بگردد امامت تعلَّق بأهل آن خانه دارد پدر بزرگوارم چون درع رسول صلَّى الله عليه و آله و سلَّم را پوشيد آن درع بسيار دراز بود ، چنانچه دامان أطراف آن به زمين ميكشيد و من نيز لبس درع رسول ايزد معبود نمودم چنانچه بقامت با استقامت آن حضرت دراز بود براى قدّ من بعينه همچنان بود و چون قائم ما ملبّس بدرع حضرت رسول ايزد تعالى و تقدّس گردد أبدان مبارك ايشان ملبان و موافق به آن گردد ان شاء الله تعالى .\r\n\r\nو نيز مرويست كه حضرت امام الخلائق جعفر بن محمّد الصّادق عليه السّلام بلسان معجز نشان ميفرمودند كه علم ما غابر و مزبور و نكت در دلها منشورست و نقر در اسماع مقرّ و در عالم مذكور و مشتهر است و جفر أحمر و جفر أبيض و جفر جامع كه در او جميع ما يحتاج اليه مردم مذكور است و مصحف حضرت فاطمه عليها السّلام در نزد ما است پس شما از هر چه خواهيد سؤال كنيد از تفسير اين كلام .\r\nبعد از آن آن ولىّ ايزد سبحان فرمود كه : امّا غابر عبارت از علم بما يكون است يعنى آنچه بعد از اين بحيّز ظهور و تبيين رسد و مزبور عبارت از علم بما كان است ، يعنى آنچه پيش از اين بوده و امّا نكت در قلوب آن بىشبهه\r\n","description":"","footnote":"","page_name":" 383 ","page_number":383},
  {"content":"\r\nو ابرام عبارت از الهام است و امّا نقر در أسماع آن حديث و كلام ملائكه عظام عليهم السّلام است كه ما كلام ايشان را مىشنويم و أشخاص آن طايفه كرام را مىبينيم و امّا جفر أحمر آن عبارت از ظرفيست كه در آن سلاح رسول آخر الزّمان است و آن سلاح به حكم حضرت خالق الاصباح از آن مكان بيرون نيايد تا آنكه قايم أهل البيت ما بيرون آيد و زمين را بعد از آنكه بظلم و جور مملوّ و محشوّ باشد بعدل و انصاف بيارايد .\r\nو امّا جفر أبيض آن نيز ظرفيست كه تورات موسى كليم ( ع ) و انجيل عيسى عليه التّحيّه و التّسليم و زبور داود و باقى كتب خداى تعالى كه سابقا برسل و أنبياء مرسل گردانيد همگى در آن مندرج و مضبوطست .\r\nو امّا مصحف حضرت فاطمه زهراء عليه السّلام كه در او جميع آنچه بعد از اين حادث گردد و از جزئيّات و كلَّيات و نام جمعى كه در دنيا مالك و پادشاه گردند تا قيام قيامت و اقامت آن ساعت بالتّمام در آن مسطور و مزبور است .\r\nو امّا جامعه كتابيست كه طول آن هفتاد ذرع است باملاء رسول ملك - العلَّام و بخطَّ علىّ بن أبى طالب عليه السّلام هر كه پيدا گردد و آنچه سانح و عيان نمود بىشبهه و گمان و همه ما يحتاج اليه خلقان تا روز قيامت و نصب ميزان همگى مذكور در آنست تا ارش خدشه و جلده و نصف جلده .\r\n\r\nاز روات مرويست كه زيد بن علىّ بن الحسين عليه السّلام طمع داشت كه برادر او از طرف پدر حضرت امام الباطن و الظَّاهر محمّد الباقر عليه سلام الله الأكبر در هنگام وفات او را وصىّ و نايب مناب و قايم مقام در خلافت ، و ولايت امّت سيّد الأنام عليه الصّلوة و السّلام گرداند تا بعد از آن حضرات به ولايت امّت مشغول باشد ، چنانچه پيشتر محمّد بن الحنفيّه همين معنى\r\n","description":"","footnote":"","page_name":" 384 ","page_number":384},
  {"content":"\r\nدر خاطر داشت كه بعد از وفات و شهادت سيّد الشّهداء أبى عبد الله - الحسين عليه سلام الله تعالى او وصىّ آن حضرت و خليفهء امّت باشد و لهذا در آن مرام جهد و اهتمام تمام بظهور رسانيد تا آنكه در آن باب دعوى بر حضرت علىّ بن الحسين عليه السّلام نمود و بعد از آنكه مرافعه بحجر الأسود نمودند و او از پسر برادرش زين العابدين عليه السّلام معجزهء دالَّه بر صحّت قول آن خلاصهء أولاد سبط الرّسول و امامت و ولايت آن سرور به نظر در آورد بنوعى كه سابقا مذكور شد از آن ممنوع و منزجر گرديد ، زيد بن علىّ بن الحسين عليه السّلام نيز اميدوار بود كه بعد از وفات امام محمّد الباقر ( ع ) قايم مقام و نايب مناب آن سرور باشد تا آنكه شنيد آنچه از برادرش شنيد ، و ديد آنچه از پسر برادرش أبى عبد الله جعفر بن محمّد الصّادق عليه السّلام ديد و حقيقت دعوى زيد بن علىّ بن الحسين عليه السّلام على سبيل الاجمال بدين منوال مذكور خواهد شد .\r\nاز آن جمله روايت است از صدقه بن أبى موسى كه أبى بصير گفت : كه چون حضرت أبى جعفر محمّد بن علىّ الباقر عليه صلوات الملك الأكبر محتضر گرديد و وفات نزديك رسيد فرزند ارجمند يعنى خلف الصّدق دلپسند خود جعفر الصّادق ( ع ) را طلبيد تا او را ولىّ عهد گرداند و عهد امامت و ولايت امّت را به او سپارد .\r\nبرادر آن حضرت زيد بن علىّ بن الحسين عليه السّلام بعد از استطلاع و استعلام اين أمر به حضرت محمّد الباقر ( ع ) گفت : اى برادر شما چرا در اين باب متمثّل بمثال لازم الامتثال حسن و حسين عليهما سلام الملك المتعال نمىشويد كه شيوهء پسنديده و طريقهء مرضيّه است زيرا كه مرا رجاء و\r\n","description":"","footnote":"","page_name":" 385 ","page_number":385},
  {"content":"\r\nترقّب و استدعا و طلب از شما آنست كه به هيچ وجه از وجوه أمر منكر از تو اى برادر بمنصهء ظهور ظاهر نشود .\r\nحضرت امام محمّد باقر ( ع ) فرمود كه : يا أبا الحسن بدان و آگاه باش و خاطر خود را بهواى آز و هوس محراس كه أمانات بمثال لزوم و بعهود مرسوم نيست كه الحال ما و شما را اختيار در آن كار باشد و خواهيم هر كس را بدواعى و خواهش نفس خويش يا بموجب آز و هوس نفس بدانديش تعيين توانيم نمود .\r\nبلكه حضرت ايزد تعالى اين أمر را از امور سابقه از حجج خداى تعالى و تبارك گردانيد و جمعى را براى اين كار معيّن و برقرار داشت و به رأى و اختيار ما و شما و ساير خلق الله تعالى نگذاشت چنانچه در اين باب أحاديث از حضرت رسالتمآب سيّد المرسلين و ولايتمآب أمير المؤمنين عليه السّلام - بسيار بسيار است .\r\nبعد از آن حضرت محمّد الباقر ( ع ) روى بابن عبد الله جابر الأنصارى آورده گفت : اى جابر آنچه در صحيفه كه در خدمت جدّهء ماجده‌ام سيّدهء نساء العالمين فاطمه بنت خير المرسلين ديدى براى ما حديث و حكايت كن جابر گفت : نعم ، يا أبا جعفر روزى داخل خدمت مولات و سيّدهء خود فاطمه بنت رسول صلَّى الله عليه و آله و سلَّم شدم براى تهنيت ولادت امام حسن عليه السّلام در دست مبارك آن بضعهء رسول الثّقلين از درّ سفيد صحيفهء ديدم گفتم : اى سيّدهء من و سيّدهء جميع نساء العالمين اين چه صحيفه است كه در دست مبارك شما مىبينم ؟\r\nگفت : يا جابر در اين صحيفه أسماء أئمّه از أولاد منست .\r\n","description":"","footnote":"","page_name":" 386 ","page_number":386},
  {"content":"\r\nمن گفتم : يا سيّدة النّسوان آن را به من ده تا نگاه در آن نمايم .\r\nآن حضرت فرمود كه : يا جابر اگر نهى در آن باب از حضرت ايزد وهّاب نميبود به تو ميدادم امّا چون حضرت بيچون نهى نمود كه به غير نبىّ و وصىّ نبىّ و يا أهل بيت نبىّ كسى ديگر مسّ آن صحيفه ايزد داور نكند لهذا به تو نمىتوانم داد امّا ترا اذنست كه از باطن آن نظر بمكتوبات ظاهره آن كرده تلاوت نمائى .\r\nمن چون اين سخن از آن بضعهء رسول شنيدم همان را شرف سعادت دنيا و آخرت خود دانستم شروع در قرائت آن نمودم در آن صحيفه بعد از تسميه و حمد و ثناى خالق البريّه نام نامى و اسم گرامى حضرت رسول علَّام به دين نهج و آئين مرقوم نمود كه :\r\nأبو القاسم محمّد بن عبد الله بن عبد المطَّلب بن هاشم بن عبد مناف المصطفى مادرش آمنه .\r\nأبو الحسن علىّ بن أبى طالب المرتضى مادرش فاطمه بنت أسد بن هاشم بن عبد مناف .\r\nأبو محمّد حسن بن علىّ البرّ التّقى .\r\nأبو عبد الله الحسين بن علىّ مادر ايشان فاطمه بنت محمّد صلَّى الله عليه و آله و سلَّم .\r\nأبو محمّد علىّ بن الحسين العدل مادرش شهربانو بنت يزدجرد بن شاهنشاه .\r\nأبو جعفر محمّد بن علىّ الباقر مادرش امّ عبد الله بنت الحسن بن علىّ بن أبى طالب صلوات الله عليهم أجمعين .\r\n","description":"","footnote":"","page_name":" 387 ","page_number":387},
  {"content":"\r\nأبو عبد الله جعفر بن محمّد الصّادق مادرش امّ فروه بنت القاسم بن محمّد بن أبى بكر .\r\nأبو ابراهيم موسى بن جعفر الثّقه مادرش جاريه نام آن حميده .\r\nأبو الحسن علىّ بن موسى الرّضا عليه السّلام مادرش جاريه نامش نجمه أبو جعفر بن محمّد بن علىّ الزّكى التّقى مادرش جاريه اسمش خيزران .\r\nأبو الحسن علىّ بن محمّد الأمين مادرش جاريه نامش سوسن .\r\nأبو محمّد الحسن بن علىّ العسكرى مادرش جاريه اسمش سمانه و مكَّنى بامّ الحسن است .\r\nأبو القاسم محمّد بن الحسن و او حجّت خداى تعالى و قائم است مادر او جاريه نامش نرجس صلوات الله عليهم أجمعين .\r\nاز زرارة بن أعين منقول و مرويست كه گفت : من روزى در خدمت حضرت امام الخلائق جعفر بن محمّد الصّادق عليه السّلام حاضر شدم زيد بن علىّ ابن الحسين عليه السّلام در محفل جنّت قرين ارم تزيين نيز حاضر بودند چون چشم او به من افتاد گفت :\r\nاى جوان چه ميگوئى در حقّ مردى كه از آل محمّد صلَّى الله عليه و آله و سلَّم باشد ، اگر از تو طلب نصرت كند امداد و اعانت او خواهى كرد ؟\r\nگفتم : اگر مفترض الطَّاعه باشد نصرت او را بر خود واجب و لازم بلكه از فروض متحتّم دانسته بتقديم رسانم و اگر آن كس كه از آل رسول أقدس است مفترض الطَّاعه نباشد پس مرا در باب نصرت اختيار است اگر خواهم نصرت دهم و الَّا فلا .\r\nزيد بن علىّ چون سخن از من شنيد برخاست و از مجلس بيرون رفت .\r\n","description":"","footnote":"","page_name":" 388 ","page_number":388},
  {"content":"\r\nبعد از خروج ايشان حضرت امام الانس و الجانّ أبو عبد الله عليه سلام الملك المنّان فرمود : اى زراره و الله كه تو او را از پيش رو و از عقب و بين يديه بنوعى گرفتى كه أصلا مخرج و بيرون شدى براى او نگذاشتى .\r\nمرويست كه روزى شخصى به حضرت امام الهمام أبو عبد الله جعفر بن محمّد عليه السّلام گفت : يا بن رسول الله پيوسته از اهل بيت شما يكى خروج مىكند و كشته مىشود و جمعى كثير با او بقتل ميرسند .\r\nحضرت امام النّاطق جعفر بن محمّد الصّادق عليه السّلام مدّتى سر در پيش انداخت و پس از آن كه سر مبارك برداشت و گفت كه در ميان ايشان دروغ گويان هستند و در ميان اين جماعت تكذيبكنندگانند .\r\nو از حضرت امام الباطن و الظَّاهر جعفر بن محمّد الصّادق عليه السّلام مرويست كه آن سرور فرمود : هيچ أحدى از ما أئمّة المعصومين صلوات الله عليهم أجمعين نيست كه از أهل البيت خود دشمن نداشته باشد .\r\nشخصى گفت : يا بن رسول الله بنى حسن نميدانند و معرفت ندارند بر آنكه حقّ ولايت و امامت امّت متعلَّق بكيست ؟\r\nامام الهدى فرمود : بلى ليكن تحمّل حسد ايشان مانع ايشانست .\r\nو از أبى يعقوب روايتست كه : گفت من و معلَّى بن خنيس به ديدن حسن بن حسن بن علىّ بن أبى طالب عليه السّلام رفتيم چون ملاقات واقع شد روى به من آورد و گفت : يا يهودى خبر ده بما آنچه جعفر بن محمّد بشما گفت :\r\nپيش از آنكه من بتكلَّم در آيم باز خود گفت : و الله كه او بيهوديّت از شما دو نفر أولى و سزاوارتر است زيرا كه يهودى آن كس است كه شرب خمر كند .\r\nو به همين اسناد راوى گويد كه : من از حضرت أبى عبد الله عليه السّلام\r\n","description":"","footnote":"","page_name":" 389 ","page_number":389},
  {"content":"\r\nشنيدم كه بلسان معجز نشان چنين بيان فرمود كه : اگر حسن بن حسن بن علىّ عليه السّلام بر أكل رباء و فعل زنا و شرب خمر متوفّى ميشد بسيار براى نجات آخرت در روز شمار بهتر بود از آن حال كه او وفات بر آن نمود .\r\nو از أبى بصير رضى الله عنه مروى و منقول است كه فرمود : من از حضرت أبو عبد الله عليه السّلام از اين آيه ملك العلَّام از حقيقت معنى و تغيير آن استعلام نمودم الآيه * ( ثُمَّ أَوْرَثْنَا الْكِتابَ الَّذِينَ اصْطَفَيْنا ) * .\r\nآن حضرت گفت : تو آيا چه ميگوئى ؟\r\nمن گفتم : يا بن رسول الله صلَّى الله عليه و آله و سلَّم ميگويم كه أهل اصطفاء مخصوص است براى أولاد فاطمه زهراء عليهما السّلام .\r\nحضرت امام الخلائق جعفر بن محمّد الصّادق عليه السّلام فرمود كه :\r\nآيا از أولاد فاطمه عليه السّلام كسى كه شمشير برهنه كرده بيرون آيد مردمان بنفس خود بضلالت خواند ، يعنى آنكه امام مفترض الطَّاعه نبود خروج كند و مردم را باطاعت خود دلالت كند هر چند از أولاد فاطمه زهراء باشد داخل در اين آيه نيست .\r\nمن گفتم : پس كه داخل در اين آيه است ؟\r\nآن حضرت فرمود كه : كه ظالم بر نفس خود كه مردمان را بضلالت نخواند و بارشاد و هدايت دلالت نكند و معتقد ما أهل البيت كه عارف بحقّ امام بود داخل است و سابق بخيرات امام است بنصّ آيات و أحاديث سيّد البريّات محمّد بن أبى عمير الكوفى از عبد الله الوليد السّمان روايت كند كه او گفت : حضرت أبى عبد الله جعفر بن محمّد عليه السّلام به من گفت :\r\nمردمان در حقّ اولو العزم عاليشأن و صاحب شما أمير المؤمنين على\r\n","description":"","footnote":"","page_name":" 390 ","page_number":390},
  {"content":"\r\nعليه سلام الملك المنّان چه ميگويند ؟ عبد الله بن الوليد گويد كه : من گفتم يا حضرت معشر مردمان هيچ أحدى را بر اولى العزم از پيغمبران مقدّم نميدارند .\r\nچون آن امام الامّه از من اين استماع نمود فرمود كه : حضرت الله تبارك تعالى از براى موسى كليم عليه التّحيّة و التّسليم اين كلام منزل گردانيد كه :\r\n* ( وَكَتَبْنا لَه فِي الأَلْواحِ مِنْ كُلِّ شَيْءٍ مَوْعِظَةً ) * .\r\nيعنى : در لوح موسى عليه السّلام از براى هر شىء از أشياء موعظه است و نگفت كه هر چيز موعظه است و از براى حضرت مسيح عليه السّلام گفت كه :\r\n* ( وَلأُبَيِّنَ لَكُمْ بَعْضَ الَّذِي تَخْتَلِفُونَ فِيه ) * و نگفت كه همه أشياى مختلف فيه مبيّن گردد و در باب صاحب شما أمير المؤمنين على عليه السّلام فرمود كه : * ( قُلْ كَفى بِالله شَهِيداً بَيْنِي وَبَيْنَكُمْ وَمَنْ عِنْدَه عِلْمُ الْكِتابِ ) * .\r\nو نيز حضرت عزّ و جلّ فرمايد كه : * ( وَلا رَطْبٍ وَلا يابِسٍ إِلَّا فِي كِتابٍ مُبِينٍ ) * اى عبد الله علم اين كتاب بىشبهه و ارتياب در نزد آن ولىّ ملك الوهّابست .\r\nو از عبد الله بن فضل الهاشمى مروى و منقولست كه گفت : من از حضرت جعفر الصّادق عليه السّلام شنيدم كه فرمود : از براى صاحب اين أمر يعنى أمر ولايت و خلافت امّت غيبت كه لا بدّ است از آن كه شكّ در آن ندارد مگر مبطل نادان .\r\nمن گفتم : فداى تو گردم براى چه آن غيبت لازم باشد ؟\r\nآن حضرت باقبال و سعادت فرمود كه : براى أمر مكتوم مخزون كه كشف آن به حكم بيچون براى شما مأذون نيست .\r\nمن گفتم : وجه حكمت در غيبت چيست ؟\r\n","description":"","footnote":"","page_name":" 391 ","page_number":391},
  {"content":"\r\nحضرت امام الهمام جعفر بن محمّد الصّادق عليه السّلام فرمود كه :\r\nهر چه وجه غيبت حجج سباق حضرت ايزد خلَّاق بود همان باتّفاق وجه غيبت حضرت الحجّة بن الحسن خواهد بود .\r\nو وجه حكمت منكشف نگردد الَّا بعد از ظهور و خروج آن حضرت عليه - السّلام چنانچه وجه حكمت خرق سفينه و قتل غلام غير بالغ به غير جرم و آثام و اقامت جدار بر موسى عليه السّلام مخفى بود تا وقت افتراق ميان حضرت ( ع ) و آن حضرت عليه الصّلوة و السّلام .\r\nيا بن الفضل بدرستى كه اين أمر غيبت أمرى است از أمر خدا و سرّى است از سرّ الله ، غيبى است از غيبت ايزد تبارك و تعالى .\r\nو چون ما دانستيم كه حضرت قادر بيچون حكيم است و به عدالت انصرام دارد هر چند وجه آن بر ما غير منكشف و پنهان باشد .\r\n\r\nعلىّ بن الحكم از أبان بن تغلب روايت كند كه گفت : مرا خبر داد أحول از ولىّ حضرت عزّ و جلّ أبو عبد الله جعفر بن محمّد الصّادق ( ع ) و آن مؤمن مخبر نيكو سير أبى جعفر محمّد بن النّعمان ملقّب بمؤمن الطَّاق كه در آن زمان باتّفاق در تشيّع و ايمان مشهور آفاق بود فرمود كه زيد بن على ابن الحسين عليه السّلام در هنگام اختفاء كه ارادهء خروج داشت كسى به طلب من فرستاد چون بنزد او رفتم به من گفت :\r\nيا أبا جعفر چه ميگوئى اگر راه روى از سلسلهء ما به راه رود تو با او بيرون روى و موافقت در مرافقت مينمائى ؟\r\nمؤمن الطَّاق گويد كه : من در جواب گفتم : اگر پدر و برادر تو باشند\r\n","description":"","footnote":"","page_name":" 392 ","page_number":392},
  {"content":"\r\nبلى زيرا كه اطاعت ايشان به حكم خداى منّان و أمر رسول آخر الزّمان بيشبهه و گمان واجب و عيان است .\r\nزيد گفت : يا أبا جعفر من ميخواهم خروج كنم و با اين قوم شوم جهاد كنم با من خروج ميكنى يا نه ؟\r\nگفتم : نه جعلت فداك زيد گفت : چرا مگر تو بنفس خود خواهش و رغبت زياده از نفس من دارى و نفس تو عزيزتر از نفس منست ؟\r\nمن گفتم : نفس يكى است خواه از تو و خواه از من بيقين كه نفس هر كس در پيش آن كس عزيز است .\r\nامّا آيا حضرت ربّ العزّت را در زمين حجّت براى امّت به غير از شما كسى ديگر هست يا نه ، اگر حجّت ديگر موجود و باستقامت بود پس هر كه از تو تخلَّف نمايد و مستمسك بحجّت ايزد تعالى و تبارك گردد ناجى و رستگار باشد و آنكه با تو خروج كند هالك و زيانكار و در قيامت خاسر و شرمسار بود ، و هر گاه كه تو حجّت حضرت ايزد بارى نباشى تخلَّف از تو و خروج با تو مساوى خواهد بود چون اين سخن از من شنيد و از رفاقت و همراهى من مأيوس شده محروم گرديد .\r\nگفت : يا أبا جعفر من مكرّر با پدر بزرگوار بودم در هنگامى كه بر سر خوان مىنشستم بدست مبارك خود لقمه‌هاى چرب جدا كرده مرا ميخورانيد و لقمهء گرم را بواسطهء من سرد ميگردانيد و اشفاق و مهربانى بسيار بيّن و آشكار ميفرمود ، امّا چنانچه ترا مكرّر از أمر دين مطَّلع و مخبر ميگردانيد و حقايق آداب شرايع و أحكام آن را بشما مىفهمانيد مرا مطَّلع و مخبر و چنانچه سزاوار و در خور بود\r\n","description":"","footnote":"","page_name":" 393 ","page_number":393},
  {"content":"\r\nواقف و خبردار ننمود ؟ مؤمن الطَّاقى گويد : من در جواب زيد گفتم اينكه امام العابدين سيّد السّاجدين علىّ بن الحسين عليه السّلام ترا بحقايق أمر دين مخبر نگردانيد آن عين احسان و اشفاق ايشان بود از خلاصى شما از آتش دوزخ در روز جزا و ترا خبر دار از أوصياء حضرت نبىّ المختار بواسطهء آن ننمود كه مبادا او را بقتل آرى و به عذاب نار و عقاب روز شمار گرفتار گردى و مرا كه خبر داد اگر قبول قول آن خلاصهء أولاد رسول تمام نجات از عقوبات واهب الخطيّات نمايم و اگر قبول ننمايم هيچ باك از دخول نارو شدايد آزار خالق الأفلاك ندارم .\r\nبعد از آن گفتم : جعلت فداك شما افضليد يا أنبياء ؟\r\nگفت : بلكه أنبياء .\r\nگفتم : يعقوب نبى بپسر خود يوسف گفت : * ( لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً ) * چرا يعقوب ، يعنى يوسف از حقيقت أمر و أحوال خود خبر بر برادران نداد تا آنكه ايشان كيد بيوسف نميكردند ليكن يوسف به حكم پدر بلكه بأمر ايزد أكبر كتمان رؤياى رؤيت كوكب احدى عشر و شمس و قمر بر تمامى برادر مخفى و مستتر گردانيد و حقيقت رؤيا و سجدهء نجوم بر او بر هيچ أحدى از اخوان معلوم ننمود و عدم انكشاف أمر از يوسف محض از بيم و خوف از هر برادر بود پدرت كه كتمان اين أمر به تو نمود براى تو خايف بود .\r\nمؤمن الطَّاقى گويد كه : چون من اين سخن به خدمت زيد بن علىّ بن الحسين ( ع ) عرض كردم گفت :\r\nو الله كه چنانچه گفتى همان نوع بود زيرا كه صاحب يعنى امام الهمام جعفر بن محمّد الصّادق عليه السّلام در مدينه سيّد البريّه مرا بقتل و بصلب\r\n","description":"","footnote":"","page_name":" 394 ","page_number":394},
  {"content":"\r\nمن بر كناسه خبر داد و در پيش آن حضرت صحيفهء كه در آن قتل و صلب من مكتوب و عيان است حاضر است .\r\nمؤمن الطَّاقى گويد : من در سالى كه حجّ كردم و بشرف ملاقات فايض البركات امام البريّات أبى عبد الله جعفر بن محمّد عليه السّلام و التّحيات مشرّف شدم مقالت زيد آنچه من آن روز نزد زيد حديث و حكايت كرده بودم بالتّمام معروض رأى بيضا ضياى آن ولىّ ايزد تبارك و تعالى داشتم و در بيان أصلا چيزى فرو نگذاشتم .\r\nآن حضرت به من گفت : تو زيد را از پيش رو و پس پشت و از جانب چپ و راست و از بالاى سر و تحت قدم بغايت سخت و محكم گرفتى و هيچ مسلكى براى بيرون رفتن او نگذاشتى .\r\nگفتم : جعلت فداك حقايق امور كه در حضور او مذكور شد همين بود .\r\n","description":"","footnote":"","page_name":" 395 ","page_number":395},
  {"content":"\r\n\r\nذكردر بيان احتجاج و الزام أبى حذره از أبى جعفر مؤمن الطَّاقى و شهرت الزام او در أكناف و آفاق\r\nأحمد بن أبى عبد الله البرقى از پدرش و او از شريك بن عبد الله و او از أعمش روايت كند كه اجتماع شيعه و محكَّمه با ناصبيّه در نزد أبى نعيم - نجفى بكوفه واقع شد و أبو جعفر محمّد بن النّعمان مؤمن الطَّاقى در مجلس حاضر بود در آن أثر ابن أبى حذره كه خود را عالم و كامل ميدانست گفت :\r\nاى جماعت شيعه من امروز بر شما مقرّر از روى ظهور و وضوح لايح و هويدا و بيّن و پيدا گردانم كه أبى بكر أفضل از على و از جميع أصحاب حضرت رسالت مآب است به چهار خصلت كه هيچ أحدى از امّت را قدرت دفع يكى از آن نيست .\r\nخصلت اوّلى آنكه و ثانى اثنين حضرت رسول صلَّى الله عليه و آله و سلَّم است از آنكه در خانهء آن حضرت مدفون است .\r\n","description":"","footnote":"","page_name":" 396 ","page_number":396},
  {"content":"\r\nخصلت ثانيه ثانى اثنين سيّد المرسلين در غار بود ، خصلت ثالثه : أبا بكر ثانى اثنين سيّد البشر به نماز آخر بأصحاب ، و مهاجر بود كه بمردمان گذارد و رسول بعد از آن نماز به جماعت نگذارد .\r\nخصلت رابعه ثانى اثنين آن حضرت در تصديق نبوّت بود زيرا كه پيش از صدّيق هيچ أحدى تصديق رسول شفيق ننمود از تمامى امّت آن حضرت .\r\nأبو جعفر مؤمن الطَّاق رحمة الله عليه گفت : يا بن أبى حذره من امروز بتوفيق الله تعالى ترا مقرّر گردانم كه حضرت أمير المؤمنين حيدر على عليه السّلام أفضل از أبى بكر و از جميع أصحاب حضرت پيغمبر است به همان خصال كه تو وصف و بيان آن كردى و حال آنكه صفات از صاحب تو مسلوبست و هر گاه تو كسى را كه متّصف به اين صفات باشد امام دانى پس بر تو لازم است كه اطاعت على عليه السّلام بسه جهت نمائى .\r\nامّا از قرآن بواسطهء وصف و بيان شأن علىّ عالى شأن و امّا از حضرت رسول آخر الزّمان بواسطهء نصّ و تعيين ايشان براى ولايت و امامت خلقان و امّا از جهت عقل و اعتبار آن زيرا كه عقل حاكم عدل بر ولايت و خلافت أمير المؤمنين عليه السّلام و التّحيّه است و اتّفاق بر ابراهيم نخعى و بر أبى اسحق السّبيعى و بر سليمان بن مهران الأعمش نمودند .\r\nدر آن زمان أبو جعفر مؤمن الطَّاقى گفت : يا بن أبى حذره مرا خبر ده كه حضرت رسول صلَّى الله عليه و آله و سلَّم در هنگام سفر آخرت خانه كه خداى منّان اضافه به آن رسول آخر الزّمان نمود چون گذاشت نه حضرت بيچون هيچ أحدى را بدخول آن خانه بدون اذن آن نبىّ مهيمن مأذون ننمود بلكه از دخول آن به غير اذن نبىّ نهى نمود امّا نبىّ ايزد تبارك و تعالى آن را ميراث\r\n","description":"","footnote":"","page_name":" 397 ","page_number":397},
  {"content":"\r\nبه جهت ورّاث أهل و ولد خود گذاشت يا آنكه آن خانه را در وجه مسلمانان به صدقه مقرّر داشت ؟ از اين دو وجه هر كدام كه ميخواهى بگو .\r\nچون ابن أبى حذره بر آنچه بر او وارد ميشد بر تقدير اختيار هر يك از جهتين مطَّلع بود ملزم و منقطع گرديد .\r\nپس أبو جعفر مؤمن طاقى گفت : اگر گوئى كه آن خانه را حضرت نبىّ - الرّحمه ميراث بواسطهء ولد و أزواج طاهرات گذاشت بدرستى كه حضرت سيّد كائنات بر سر نه زن وفات يافت پس از براى عايشه از ثمن كه أصل فريضهء أزواج متعه است تسع ثمن خواهد بود ، پس از آن خانه كه آن حضرت بميراث مانده كه صاحبت در آن محلّ مدفونست از آن خانه او را ذراع در ذراع در وقت تقسيم سهام نميرسد و اگر آن خانه را صدقه دانيد پس بليّهء أتمّ و اعظمست زيرا كه در اين صورت آنچه سهم أدنى مسلمان باشد بتعيين حصّه هر يك از أبا بكر و عمر با آن مسلمان يكسان است پس دخول بيت نبىّ عليه السّلام در أيّام حيات آن حضرت و بعد از وفات او بنا بر عموم نهى مفاد از آيه كلام حضرت خلَّاق العباد معصيت باشد الَّا علىّ بن أبى طالب و أولاد امجاد او را بدرستى كه حضرت عزّ و جلّ مر علىّ و أولاد او حلال نمود هر چه بر رسول متعال حلال كرده بود .\r\nبعد از آن مؤمن الطَّاقى روى بابن أبى حذره و ساير أهل نفاق كه وفاق و اتّفاق بر جدال كرده بودند آورده گفت : شما همه مخبر و مطَّلعيد بر آنكه حضرت نبىّ ايزد وهّاب أمر بسدّ أبواب جميع مردم كه مشرعه بسوى مسجد مالك الرّقاب بود الَّا باب ولايتمآب أمير المؤمنين عليه السّلام كه به حكم ايزد سبّوح كه مفتوح ماند أبو بكر بعد از ملاحظه اين احسان نسبت بأمير المؤمنين -\r\n","description":"","footnote":"","page_name":" 398 ","page_number":398},
  {"content":"\r\nعلىّ عليه سلام الملك الودود از حضرت رسول ايزد معبود التماس نمود كه براى او در جايى كه در خانهء او بود سوراخ بقدرى كه أبو بكر از آن حال ملاحظه و مشاهدهء جمال رسول فرخنده خصال تواند نمود بگذارد و آن حضرت ابا فرمود و استدعا و التماس او را قبول ننمود و عمّ آن نبىّ الجنّ و النّاس أبو الفضل عبّاس از آن در غضب شد و گفت يا محمّد چرا بر مردمان مهربان نمىشوى حال آنكه تو اى سيّد المرسلين براى ساير مخلوقين رحمة للعالمين و شفيع يوم الدّين بىشبهه بيقين خواهى بود .\r\nنبىّ المحمود چون استماع اين كلام از عمّ خويش نمود خطبه در غايت فصاحت و نهايت بلاغت مشتمل بر حمد و ثناى خالق البريّه و نعت آن نبىّ الرّحمه مؤدّى فرمود و گفت :\r\nاى معشر برايا حضرت خداى تبارك و تعالى بموسى و هرون عليهما السّلام أمر نمود كه * ( أَنْ تَبَوَّءا لِقَوْمِكُما بِمِصْرَ بُيُوتاً ) * ، يعنى واحد أكبر بموسى ، و هرون أمر كرد كه براى قوم خود يكسر در شهر مصر منزل و مقرّ گيرند و حكم و أمر بدين نهج مقرّر كرد كه در مسجد بيتوته نكنند در وقتى كه جنب باشد و در آن مكان نزديكى بزنان نكنند الَّا موسى و هرون و ذرّيّت ايشان و چون به حكم حضرت بيچون علىّ بن أبى طالب نسبت به حضرت رسول ايزد واهب بمنزلهء هرون نسبت بموسى عليه السّلام و ذرّيّت علىّ ولىّ مثل ذرّيّت هرون نبىّ عليه السّلام است پس هيچ أحدى از خلقان را مقاربت بنسوان در مسجد رسول آخر الزّمان و شب بروز آوردن جنب در آن بىشائبه ريب و گمان حلال و جايز بتحقيق و عيان نيست مگر حضرت أمير المؤمنين على ( ع ) و ذرّيّت آن ولىّ ايزد تعالى عليهم صلوات من الرّب العلىّ .\r\n","description":"","footnote":"","page_name":" 399 ","page_number":399},
  {"content":"\r\nمؤمن الطَّاقى كلام به اين منهج بانجام و انصرام رسانيد أهل نفاق و أرباب وفاق همگى باتّفاق گفتند كه اى مؤمن راست گفتى چنين بود و در آن أمر هيچ گونه خلاف و گزاف نيست .\r\nأبو جعفر مؤمن الطَّاقى گفت : يا ابن أبى حذره ربع دين تو رفت و آنچه ذكر كردم كه خاصّ و عامّ را اتّفاق در آن مقصد و مرام است آن منقبت صاحب من و أولاد او عليهم السّلام است كه هيچ أحدى را مثل اين منقبت نيست و امّا قول تو كه فرمودى أبو بكر * ( ثانِيَ اثْنَيْنِ إِذْ هُما فِي الْغارِ ) * است با حضرت نبىّ المختار يا بن أبى حذره مرا خبر ده از آنكه حضرت ذو الجلال انزال و ارسال سكينه براى رسول ايزد غفّار و مؤمنان در غير غار در موضع حرب و كارزار هيچ نمود ؟\r\nابن أبى حذره گفت : نعم ، بسيار بسيار اين احسان از حضرت ايزد مختار بحيّز ظهور اصدار يافت مؤمن طاقى گفت : پس صاحب تو در غار از سكينه و اقتدار بيرون رفته مخصوص بحزن و ملال آزار گرديد و مكان رتبهء حيدر كرّار كه در آن شب تار در فراش رسول مختار بذل مهجه و جان براى رسول آخر الزّمان نمود بسيار بسيار أفضل از مكان صاحب تو در غار بود .\r\nدر ساعت مردمان كه در آن مكان حاضر بودند گفتند : يا مؤمن راست گفتى .\r\nدر آن زمان أبو جعفر مؤمن الطَّاقى روى بابن أبى حذره آورده گفت نصف دين تو رفت .\r\nو امّا قول تو بر آنكه أبا بكر البتّه ثانى اثنين صدّيق نبىّ الرّحمه بود بدان كه ايزد غفّار استغفار براى حيدر كرّار بر صاحب تو واجب و لازم در آناء\r\n","description":"","footnote":"","page_name":" 400 ","page_number":400},
  {"content":"\r\nاللَّيل و أطراف النّهار گردانيد چنانچه در قول حضرت عزّ و جلّ مذكور است كه * ( وَالَّذِينَ جاؤُ مِنْ بَعْدِهِمْ يَقُولُونَ ، رَبَّنَا اغْفِرْ لَنا وَلإِخْوانِنَا الَّذِينَ سَبَقُونا بِالإِيمانِ وَلا تَجْعَلْ فِي قُلُوبِنا ) * الآيه . . . .\r\nو آنچه ادّعاى سبقت او مىنمائى آن قول مردمان است و امّا آنچه در قرآن حضرت ايزد منّانست أمير المؤمنين على ( ع ) مسمّى به آن و شهادت براى آن حضرت در قرآن لازم الاذعان واضح و عيان است و بىشبهه و گمان تصديق قرآن و شهادت بر سبقت علىّ عاليشأن بر اسلام و ايمان از ساير أصحاب پيغمبر آخر الزّمان أولى و أخير و أصدق و بهتر از تسميه مردمان است از آنكه گويند أبو بكر در اسلام سابق از ياران است و حضرت أمير المؤمنين حيدر ( ع ) روزى در بصره بمنبر در محضر أصحاب نيكو سير فرمود كه :\r\nأنا الصّدّيق الأكبر آمنت قبل أن آمن أبو بكر و صدّقت قبله هر گاه آن ولىّ الله خود بسعادت و اقبال متكلَّم به اين كلام صدق التيام گردد و گويد كه من صدّيق أكبر و ايمان به حضرت داور و به پيغمبر قبل از أبا بكر و تصديق به آن حضرت پيشتر از او و از هر بشر كردم و آن حضرت باتّفاق خاصّ و عامّ خليفهء مفترض الطَّاعه و امام باشد هر كه تصديق او ننمايد بلكه تكذيب او كند آن كس مسلمان ناتمام بلكه كافر در نزد خواصّ و عوامّ است .\r\nچون أبو جعفر مؤمن من الطَّاق كلام به اين مقام رسانيد مردمان يك بار گفتند كه : راست گفتى .\r\nأبو جعفر محمّد مؤمن الطَّاق گفت : يا بن أبى حذره سه ربع دين تو رفت .\r\nو امّا قول تو در باب نماز أبى بكر بمردمان در أيّام بيمارى رسول آخر الزّمان\r\n","description":"","footnote":"","page_name":" 401 ","page_number":401},
  {"content":"\r\nاين دعوى فضيلت است از براى صاحب تو ، امّا دعوى تمام نيست بلكه اين بتهمت نزديكتر است از فضيلت پس اگر اين اقامت أبا بكر به نماز جماعت بأمر حضرت نبىّ الرّحمه بود بايستى كه خاتم الرّسل او را از اقامت همان نماز به عينه عزل نميكرد آيا تو نميدانى كه چون أبو بكر ارادهء پيش نمازى مردمان نمود و مقدّم بر جميع مردم گرديد تا آنكه امام امّت سيّد الأنام گردد همان كه اين خبر به سمع أشرف آن پيغمبر جليل القدر رسيد في الفور آن رسول مجيد تكيه با بعضى از اهل بيت نموده پاى از دولت سراى بيرون گذاشت بهر نوع كه خود را به مسجد رسانيد و أبو بكر را از اقامت خدمت پيشنمازى معزول گردانيد و آن نبىّ واهب متعال خود بسعادت و اقبال نماز بمردمان گذارد و نگذاشت كه أبو بكر يك نماز با امّت او به جماعت گذارد فكيف او را بخلافت و ولايت امّت واگذارد و اين آخرين نماز جماعت بود كه حضرت سيّد المرسلين بر آن اقامت نمود كه حال خالى از آن نبود در وقتى كه أبا بكر اقامت بر آن نماز جماعت مينمود چون از اين دو وجه بيرون نبود :\r\nاوّل - آنكه اين نماز جماعت از روى مكر و حيلت از او واقع گرديد و آن سرور بعد از اطَّلاع بر حيلهء أبى بكر بيرون آمده با آن علَّت و او را از آن مكر و حيلت و فريب و مخادعهء امّت منع و زجر نمود و خود با امّت نماز به جماعت گذارد و بالفرض اگر حضرت نبىّ الاكرام مطَّلع بر حركت أبى بكر بر امامت امّت نمىشد و او نماز با مردمان بجاى مىآورد و بر آن يك نماز جماعت بر امّت او را حجّت بر امّت بعد از وفات بنبىّ الرّحمه نبود زيرا كه امّت در آن وقت معذور بودند چه اطَّلاع بر حركت او نداشتند .\r\nدوّم - آنكه پيشنمازى امّت بأمر حضرت سيّد البريّه كرده باشد ، و آن\r\n","description":"","footnote":"","page_name":" 402 ","page_number":402},
  {"content":"\r\nنبىّ الرّحمه خود بسعادت در آن وقت به ابو بكر تفويض و عنايت كرده باشد ، و بعد از آن به حكم قادر منّان او را منع از اقامت پيشنمازى مردمان كرده چنانچه در قصّهء تبليغ سورهء برائت كه بعد از رخصت أبى بكر به جهت انصرام و انجام آن خدمت جبرئيل أمين عليه السّلام و التّحيّه از حضرت ربّ العزّه نازل شده گفت : يا سيّد الأنام حضرت ملك العلَّام بعد از دعا و سلام ميفرمايد كه تأديه و تبليغ اين سوره بمشركين مكَّه نمىنمايد الَّا ذات أقدس تو اى رسول مقدّس يا آن كس كه از تو باشد في الفور على عليه السّلام را بطلب أبى بكر و أخذ سورهء برائت از او ارسال فرمود و او را از آن عمل به حكم حضرت عزّ و جلّ منع و عزل نمود پس قصّهء صلاة بنا بر تقدير اذن چنين بود و بهر دو حالت أبو بكر مذموم است زيرا كه أمرى كه در او مستمرّ بود ايزد أكبر آن را بر أفراد بشر منكشف ساخته مشتهر گردانيد و اين دليل واضح و مبيّن است بر آنكه أبا بكر صلاحيّت خلافت امّت بعد از حضرت رسالت پناه ( ص ) ندارد و او مأمون در دين سيّد المرسلين و بر هيچ چيز از أشياء أحكام شرايع اسلام نبىّ الأكرم نيست .\r\nأبى نعيم نخعى گفت : مردمان گفتند راست گفتى يا با جعفر .\r\nدر آن أثر أبو جعفر محمّد مؤمن الطَّاق گفت : يا بن أبى حذره دينت بالتّمام از تو رخصت انصراف يافت و بىدينى و رسوائى و فضيحت تو بواسطهء مدحت صاحبت شد چه اگر مدح او نمينمودى چنين رسوا و فضيحت نمييافتى در آن زمان مردمان كه در آن مكان بودند گفتند : يا مؤمن الطَّاق تو آنچه در باب وجوب طاعت و لزوم اطاعت على عليه السّلام دعوى بر كافّهء امّت بعد از حضرت سيّد البريّه نمودى حجّت دعوى خود بيار .\r\nأبو جعفر مؤمن الطَّاق گفت : نعم .\r\n","description":"","footnote":"","page_name":" 403 ","page_number":403},
  {"content":"\r\nامّا آنچه در قرآن در وصف على عليه السّلام ظاهر و عيان است قول حضرت عزّ و جلّ : * ( يا أَيُّهَا الَّذِينَ آمَنُوا اتَّقُوا الله وَكُونُوا مَعَ الصَّادِقِينَ ) * .\r\nچون حضرت بيچون أهل ايمان را مأمور به بيعت صادقان و اطاعت ايشان گردانيد و ما أمير المؤمنين عليه السّلام را به اين صنعت پسنديده كه بهترين صفات أهل ايمان است در قرآن متّصف يافتيم ، و نيز در قول حضرت عزّ و جلّ : * ( وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ ) * و الله أعلم مراد از صبر در ضرّاء و حين بأس در حرب و جدال با أهل ضلال است و نيز در قرآن واقع است كه : * ( أُولئِكَ الَّذِينَ صَدَقُوا وَأُولئِكَ هُمُ الْمُتَّقُونَ ) * اجماع امّت واقعست كه حضرت أمير المؤمنين على عليه السّلام أولى به اين أمر است از ديگران زيرا كه ايشان هرگز از زحف و معركه قتال مخالفان فرار بر قرار اختيار نكردند چنان كه ديگران مكرّر از جنگ فرار كرده گريزان شدند .\r\nمردمان گفتند : يا مؤمن الطَّاق راست گفتى .\r\nآنگاه أبو جعفر مؤمن الطَّاق گفت : امّا حديث و خبر در باب وجوب اطاعت أمير المؤمنين حيدر بر هر فرد از أفراد بشر از حديث نصّ پيغمبر ( ص ) اينست كه مذكور و مشتهر است\r\nإنّى تارك فيكم الثّقلين كتاب الله و عترتى ما إن تمسّكتم بهما لن تضلَّوا بعدى . و در نسخهء ديگر واقع است كه كتاب الله و عترتى أهل بيتى فانّهما لن يفرّقا حتّى يردا علىّ الحوض . و نيز آن حضرت فرمود كه : انّما مثل أهل بيتى كمثل سفينة نوح من ركبها نجى و من تخلَّف عنها غرق . و در نسخهء ديگر واقع است كه : هلك و من بعد منها مرق و من امّها لحق .\r\n","description":"","footnote":"","page_name":" 404 ","page_number":404},
  {"content":"\r\nپس بنا بر اين أحاديث متمسّك به اهل بيت رسول ( ص ) هادى و مهتدى است بشهادت حضرت نبىّ الرّحمه و متمسّك به غير رسول ايزد تعالى و تبارك ضالّ و مضلّ هالك است .\r\nمردمان گفتند : يا أبا جعفر راست گفتى .\r\nبعد از آن مؤمن الطَّاق گفت : امّا وجوب اطاعت وصىّ خاتم الرّسل أمير المؤمنين على عليه سلام الله عزّ و جلّ بنا بر حجّت عقل كه مردمان همگى طلب عبادت و بندگى بطاعت عالم ربّانى نمايند و باجماع يافتيم كه اين صفت كمال در ذات خجسته خصال أمير المؤمنين على عليه صلوات الملك المتعالست ، زيرا كه آن حضرت أعلم أصحاب حضرت رسول ربّ العزّت بوده و أصحاب و جميع مردمان محتاج اليه در أحكام اسلام و شرايع سيّد الأنام بودند و آن حضرت از ايشان مستغنى بوده و أصلا آن ولايتمآب در هيچ باب احتياج به أصحاب نداشت و همه كس احتياج به او داشت بيقين فاضل و مفضول در فروع و اصول نزد أرباب ذوى العقول مساوى نيستند و شاهد و برهان بر عدم تساوى ميان اين و آن آيهء واقعه در قرآن لازم الاذعان است چنانچه ميفرمايد كه : * ( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ ) * چون أبى جعفر مؤمن الطَّاق كلام به اين رواج بر طاق سبع طباق به مسامع مجامع ملائكه ايزد خلَّاق رسانيد و حقايق آن را از أرباب نفاق و أصحاب شقاق ظاهر گردانيد بعضى تصديق و گروهى سر خجالت در پيش انداختند راوى گويد كه : هرگز قبل از آن مجلس بحث و جدال ميان أصحاب شيعه و أرباب ضلال به خوبى آن روز اتّفاق نيفتاد و اين داستان صدق نشان بلسان مردمان افتاد .\r\n","description":"","footnote":"","page_name":" 405 ","page_number":405},
  {"content":"\r\nو مترجم اين كتاب در بعضى از كتب پيروان حضرت ولايتمآب مطالعه نمود كه روزى يكى از ظريفان فصيحان عرب بيكى از فحول علماى علم و ادب پرسيد كه دليل و سبب ولايت و امامت علىّ بر تمامى عرب و عجم چيست ؟\r\nآن پسنديدهء عزّ و جلّ فرمود كه : احتياج الكلّ اليه و استغناؤه عن الكلّ و اين كلاميست بغايت رشيق انيق كه از مورد تحقيق و معتذر تدقيق محقّ گرديد و جمعى از أرباب علم و عرفان صاحب كلام سيبويه را دانند .\r\n","description":"","footnote":"","page_name":" 406 ","page_number":406},
  {"content":"\r\n\r\nذكردر بيان مقامات كه ميان أبى جعفر مؤمن الطَّاق و ميان أبو حنيفه در آفاق كه بمطايبه دكَّه بتفاق اتّفاق افتاد\r\nاز آن جمله مرويست كه أبو حنفيه روزى از روزها در هنگام محاورات ، و ملاقات بمؤمن الطَّاق گفت : شما زمرهء شيعه آيا قائليد برجعت ؟\r\nمؤمن گفت : نعم ، ما متابعان حضرت رسول ايزد منّان را تصديق آن حضرت و ما ينبئ و اقتداء به آن نبىّ الورى واجب و لازم است و چون آن رسول صادق واجب تعالى بذريعهء كريمهء * ( وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * .\r\nفرمود كه : هر چه در ميان امم أنبياى سباق باراده و مشيّت ايزد خلَّاق سانح و صادر گشته از رجعت و بعثت فرق امّت در ميان امّت من نيز واقع خواهد شد چنانچه حقيقت رجعت عزيز و أصحاب كهف سابقا سمت تحرير\r\n","description":"","footnote":"","page_name":" 407 ","page_number":407},
  {"content":"\r\nيافت فلهذا أئمّة المعصومين صلوات الله عليهم أجمعين أمر باقرار محبّين و پيروان ايشان بقول حضرت سيّد المرسلين نمودند و امّت نبىّ الرّحمه ، و محبّان أئمّة البريّه اقتداء بهم و امتثالا لأمرهم آن شيوهء سنيّه و طريقهء مرضيّه را شعار و دثار خود ساخته بلكه آن را از متحتّمات دين و مستحسنات شرع و آئين سيّد النّبيّين صلوات الله عليه و عليهم أجمعين دانسته بر آن اعتقاد قويم پايدار و مستقيماند .\r\nأبو حنيفه گفت : چون شما را اعتقاد اين و ملَّت و آئين چنين است الحال مرا هزار درهم اعطا كن كه وقتى مراجعت ما و شما به دنيا بود تا به تو من هزار دينار دهم .\r\nمؤمن الطَّاق چون از أبو حنيفة الباغى اين سخن استماع نمود من غير مهل و تراخى فرمود كه مضايقه در دين نيست امّا به شرطى كه كفيل دهى كه تو در نشأ رجعت به صورت انسان مراجعت نمائى و به صورت خنزير رجعت ننمائى .\r\nأبو حنيفه را بعد از استماع اين كلام سكوت تمام و بهت لا كلام روى داد .\r\nروزى ديگر أبو حنيفه در محضر جمعى از أصحاب علم و خبر كه مؤمن الطَّاق نيز در آن رواق حاضر بود گفت : اگر على عليه السّلام را در خلافت امّت و در آن أمر بهره و قسمت مىبود چرا بعد از وفات نبىّ الورى مطالبهء حقّ خود از خلفاء ننمود ؟\r\nمؤمن در جواب أبو حنيفه فرمود : مطالبه حقّ خود بواسطهء خوف خود ننمود كه مبادا ايشان او را مقتول و نابود گردانند چنانچه سعد بن عباده به تير سهم مغيرة بن شعبه مقتول گرديد و أكثر مردم و أصحاب فساد و ظلم شهرت ميان خاصّ و عامّ دادند كه جنّيان سعد بن عباده را شهيد و\r\n","description":"","footnote":"","page_name":" 408 ","page_number":408},
  {"content":"\r\nبىجان گردانيدند و از زبان جنّه شعر بسته بأفواه انداختند كه :\r\n\r\nنحن قتلنا سيّد الخزرج سعد بن عباده\r\nو رميناه بسهمين و لم يخطىء فؤاده\r\n\r\nشغل أصحاب شما اين و عمل أرباب دعىّ چنين است .\r\nو نيز روز ديگر أبو حنيفه با مؤمن الطَّاق در كوئى ميگذشتند از سلك كوفه ناگاه منادى ندا ميكرد كه كيست مسلمانى كه ما را دلالت بر صبىّ گمشده كند مؤمن الطَّاق في الحال بمجرّد استماع آن مقال گفت : اى طالبان صبيّ ضالّ من كودك گمشده پريشان حال نديدم امّا اگر پير ضالّ خواهند در پيش من حاضر است و مطلب و مرام او از آن كلام أبو حنيفه در آن محضر أنام بود .\r\nمروى و منقول است كه چون امام الهمام جعفر بن محمّد صادق عليه السّلام از اين دار الايّام اختيار سفر آخرت و سكناى مسكن دار الرّاحه جنّت ربّ العزّت نمود روزى أبو حنفيه را اتّفاق ملاقات بمؤمن الطَّاق افتاد گفت :\r\nيا مؤمن امامت وفات يافت و بسوى آخرت شتافت .\r\nمؤمن الطَّاق في الفور در جواب آن رئيس أهل شقاق گفت امّا امام تو كه ابليس خسيس است فهو * ( مِنَ الْمُنْظَرِينَ إِلى يَوْمِ الْوَقْتِ الْمَعْلُومِ ) * .\r\nيعنى : امامت كه ابليس است او از منتظران و مهلتدادگان است تا روز قيامت كه روز جزا و پاداشت أصناف هر نيّت و طوايف همه امّت است .\r\n\r\nروايت است كه فضّال بن حسن بن فضّال كوفى رضى الله عنه روزى به أبو حنيفه گذشت و او در مجمع بود كه بر آن جماعت املاء فقه و حديث و روايت خود مىنمود .\r\nدر آن أثناء فضّال روى به كسى كه مصاحب او بود آورده گفت : يا فلان\r\n","description":"","footnote":"","page_name":" 409 ","page_number":409},
  {"content":"\r\nو الله كه من از اين مكان نمىروم تا أبو حنيفه را ملزم و خجل و او را مفتضح ، و رسوا در قول و عمل نميكنم .\r\nمصاحبش گفت : يا فضّال دست از اين أعمال بدار و پيرامون اين أقوال نگرد زيرا كه حالت أبى حنيفه بر ما ظاهر و روشن و حجّت و غلبگى او بر تو و بر همگنان واضح و بيّن است مبادا از عهدهء جواب و سؤال او بيرون نيائى و ما و ساير شيعيان أئمّة الهدى عليهم السّلام را فضيحت و رسوا نمائى .\r\nمؤمن بعد از استماع قول من بر آشفت و گفت : اى برادر ساكن باش و خاطر خود و ما را به ناخن يأس و حرمان از گفتن أمثال اين سخنان مخراش هرگز ديدى كه حجّت أرباب معرفت و ايمان طرف زيادتى و رجحان ظاهر و عيان گرداند بىشبهه و گمان بمضمون صدق مشحون الحقّ يعلو و لا يعلى عليه همين ساعت بامداد حضرت واهب عطايا او را خجل و شرمنده در نزد هر آزاد و بنده خواهم گردانيد ، بعد از آن به نزديك ايشان رفت و سلام كرد .\r\nأبو حنيفه و قوم بالتّمام ردّ سلام بأجمعهم به آن مؤمن ايزد علَّام نمودند در آن هنگام آن مؤمن يعنى فضّال بن حسن الفضّال گفت : يا با حنيفه مرا برادريست كه از شيعيان و محبّان على عليه السّلام است هر چند او را نصيحت ميكنم كه از طرف حقّ ميل به طرف حيف و ناحقّ نكند أصلا در او مؤثّر نيست و ميگويد كه : أفضل و بهتر از تمامى جنّ و بشر بعد از حضرت پيغمبر علىّ بن أبى طالب عليه السّلام و باقى أئمّه اثنا عشر است و من ميگويم كه أبو بكر بهتر است و بعد از او عمر أصلا از من قبول اين كلام نمينمايد و ميگويد كه در هيچ زمان و ايّام دعوى به غير بيّنه و حجّت بحيّز صحّت و اتمام نرسد و مرا قدرت حجّت و الزام او به هيچ وجه من الوجوه در آن مطلب و مرام نيست به رحمت\r\n","description":"","footnote":"","page_name":" 410 ","page_number":410},
  {"content":"\r\nخداى علَّام بر تو و بر ساير أهل اسلام باد مرا اعلام و ارشاد فرمائى .\r\nأبو حنيفه بعد از استماع اين سخن سر در پيش انداخت و چون سر بر آورد و گفت : فخر و اكرام و عزّت و احترام اين دو نفر يعنى أبا بكر و عمر از أصحاب سيّد الأنام همين كافيست كه هر دو ايشان در قرب جوار حضرت رسول الله صلَّى الله عليه و آله و سلَّم خوابگاه دارند چه حجّت واضحتر از اين بواسطهء مزيد شرف و رتبت و عزّت و كرامت انسان در كار است .\r\nفضّال گفت : يا با حنيفه من اين مقدّمه را ببرادرم گفتم : و الله كه در جواب من گفت : اى برادر اگر آن خانه از آن رسول يگانه بود و آن دو بيگانه را در آن خانه حقّ نبود پس بعد از دفن ايشان در آن موضع كه حقّ آن بيگانگان نبود اين ظلم و جور بود از ايشان نسبت به حضرت نبىّ المحمود المبعوث الى الانس و الجانّ و اگر آن موضع از ايشان بود كه به حضرت رسول مجيد بخشيد و بعد از وفات سيّد البريّات از آن همه رجوع نمودند و عهد را فراموش كردند هر آينه بسيار بسيار بد كردند و اينكه رجوع بهبه و نيكوئى خود نمودند و خوب نكردند .\r\nأبو حنيفه سر در پيش انداخت و بعد از ساعتى سر برآورد و گفت كه آن مكان نه از رسول آخر الزّمان و نه از ايشان بود بلكه بعد از وفات نبىّ ايزد منّان آن خانه تعلَّق بوارثان گرفت و هر يك از أبى بكر و عمر نظر بحقّ دخترانشان عايشه و حفصه كردند لهذا نظر بحقّ دختران ايشان هر دو مستحقّ دفن آن مكان گشتند .\r\nفضّال گفت : من اين سخن را بر برادرم گفتم او در جواب من گفت كه تو ميدانى حضرت نبىّ العدنانى از سر نه زن وفات يافت چون نظر در ميراث\r\n","description":"","footnote":"","page_name":" 411 ","page_number":411},
  {"content":"\r\nنسوان رسول حضرت واهب منّان بنمائيم همگى و تمامى نسوان نيست كه ميراث مستحقّاند ؟ ، پس هر يك از عايشه و حفصه نه يك از هشت يك ميراث دارند و آن در هنگام تقسيم آن مكان شبر در شبر يا كمتر از آن است پس چگونه آن دو مرد در آن مكان در حصّه و سهم دختران مدفون باشند مع هذا آن مكان مشاع و غير مقسوم است و ديگر آنكه چگونه است كه عايشه و حفصه از رسول ميراث برند و فاطمه بنت رسول الله صلَّى الله عليه و آله و سلَّم از ميراث آن - حضرت ممنوع است .\r\nأبو حنيفه بعد از استماع اين سخنان از فضّال بن حسن بن الفضّال گفت : اى ياران اين شخص را از پيش من دور كنيد كه اين رافضى خبيث بلكه از أعيان ايشان است .\r\n\r\nحكايت كنند از أبى الهذيل العلَّاف كه گفت : من در وقتى از أوقات ايّام مسافرت داخل رقّه گشتم به من گفتند كه در دير زكن مجنون نيكو كلام ، بلكه شخصى پاكيزه سرانجام است مرا شوق ملاقات او دريافت قصد ملازمت او كردم و چون به خدمت او رسيدم مرد پير نيكو منظر به نظر من درآمد كه بر روى بالش راحت عزلت استراحت نموده سر و ريش را شانه مىكند نزديك رفتم و سلام كردم جواب سلامم از روى عزّت و احترام داد و گفت اى مرد از كجائى ؟\r\nأبو الهذيل گويد كه : گفتم از أهل عراق عرب .\r\nشيخ گفت : نعم أهل طرف و أدب .\r\nآنگاه گفت : از كدام عراق ؟\r\nگفتم : از أهل بصره .\r\n","description":"","footnote":"","page_name":" 412 ","page_number":412},
  {"content":"\r\nشيخ گفت : بلى أهل علم و تجارب .\r\nپس از آن فرمود : از آن قوم كيستى ؟\r\nگفتم : أبو الهذيل العلَّاف .\r\nشيخ گفت : از متكلَّمان آن مكانى ؟\r\nگفتم : بلى ، في الفور از جاى برجست و دست من گرفت بر پهلوى خود جاى داد و بعد از آنكه سخنان فراوان ميان من و ايشان گذشت گفت : اى أبو الهذيل شما أهل بصره چه ميگوئيد در باب امامت ؟\r\nگفتم : كدام امامت قصد و ارادت نمودى ؟\r\nشيخ گفت : كرا مقدّم بعد از سيّد عالم محمّد رسول ( ص ) براى امامت مردم ميدانيد ؟\r\nأبو الهذيل گويد كه : گفتم آن كسى را كه حضرت نبىّ الاكرام خود در أيّام حيات ذات محترم براى امامت امّت معيّن و مقدّم گردانيد ؟\r\nشيخ گفت : كيست آن ؟\r\nگفتم : أبو بكر .\r\nشيخ گفت : يا أبا الهذيل چرا شما أبو بكر را بر ساير أنصار و مهاجر مقدّم داشتيد ؟\r\nراوى گويد كه : أبو الهذيل گفت : يا شيخ چون رسول بيچون فرمود :\r\nقدّموا خيركم و ولَّوا فضلكم . يعنى : تقديم بهترين خود نمائيد و أفضل خود را بولايت برداريد بناء على هذا جميع مردمان راضى بولايت و خلافت ايشان گشتند و در عقب هر أحدى از أصحاب رسالتمآب نگشتند .\r\n","description":"","footnote":"","page_name":" 413 ","page_number":413},
  {"content":"\r\nشيخ گفت : يا أبا الهذيل در همين مكان از روى جهل افتادى زيرا كه اينكه گفتى حضرت رسول صلَّى الله عليه و آله و سلَّم فرمود قدّموا خيركم و ولَّوا أفضلكم بدرستى كه من ترا و أكثر اصحابت را يافتم كه روايت كنند كه چون أبو بكر تصاعد بمنبر سيّد البشر نمود در محضر جمع كثير از أنصار و مهاجر فرمود كه : ولَّيتكم و لست بخيركم و علىّ فيكم پس اگر شما دروغ بر او بستيد ، شما مخالفت أمر رسول ايزد تبارك و تعالى فرموديد و اگر أبو بكر تكذيب نفس خود نمود و در آن باب كاذب بود بيقين صعود كذوب بر منبر رسول حضرت واجب الوجود جايز و محمود نيست .\r\nو امّا آنچه گفتى كه مردمان راضى بامامت و خلافت ايشان شدند حال آنكه أنصار ميگفتند كه از ما أمير و از شما أمير براى انصرام أمر خطير خلافت امّت در كار است تا آنكه خلافت بر نهج عدالت دلپذير گشته داير گردد ، و امّا مهاجران ايشان هم خلاف در باب ولايت و امامت ظاهر كردند ، چنانچه زبير بن العوام ميگفت : كه من به غير علىّ بن أبى طالب ( ع ) به هيچ أحدى بيعت نكنم زيرا كه جز آن حضرت من ديگرى را امام نميدانم عمر بعد از استماع اين سخن از زبير بن العوّام در عقب و قهقرى رفت و أمر كرد تا شمشير او را شكستند و أبو سفيان بن الحرب نيز به خدمت حضرت أمير المؤمنين على عليه السّلام آمد و گفت :\r\nيا أبا الحسن اگر بخواهى و مرا رخصت دهى شهر مدينه با سكنه را مملوّ از اسب و مرد گردانم و أبو بكر را بر تصاعد منبر سيّد البشر نگذارم و او را از تخت خلافت دور آرم و سلمان فارسى رضى الله عنه در آن روز پر خون حال چنان ديد گفت : اى ياران كرديد و نكرديد و ندانيد چه كرديد ، يعنى اى قوم\r\n","description":"","footnote":"","page_name":" 414 ","page_number":414},
  {"content":"\r\nهر چه خواستيد از خلاف و عناد با أهل بيت رسول أمجاد كرديد و گمان شما آنست كه هيچ تقصير نكرديد در ظلم و جور با أولاد و أوصياى نبىّ المشكور آيا شما نميدانيد چه كرديد ، يعنى تا هنگام مكافات و پاداشت عمل هر يك شما از حقيقت ظلم و ستم خود جاهل و غافليد و نيز مقداد و أبى ذر و جمعى ديگر از مهاجر هر يك در أيّام خلافت أبو بكر حجّت بر او در باب ولايت أمير المؤمنين حيدر عليه السّلام از قول حضرت سيّد البشر تمام ظاهر كردند و أكثر در أيّام خلافت أبى بكر منكر ولايت او بودند و تا در حيات مستعار بودند به او بيعت ننمودند .\r\nيا أبا الهذيل مرا خبر ده از آنكه أبو بكر بعد از تصاعد بمنبر حضرت خير البشر ميفرمود كه : إنّ لى شيطانا يعترينى فاذا رأيتمونى مغضبا فاحذرونى يا أبا الهذيل نه در كلام منظوم و منثور شما مذكور و مزبور و مشهور و منشورست كه أبو بكر در منبر شما را مطَّلع و مخبر بر جنون و زبونى عقل و فكر خود نمود و گفت من مجنون و از ورطهء عقل ذو فنون بيرونم آيا شما را رخصت و رواست كه مجنون را ولىّ حضرت بيچون و وصىّ رسول شافع * ( يَوْمَ لا يَنْفَعُ مالٌ وَلا بَنُونَ ) * نمائيد .\r\nو نيز مرا اى أبو الهذيل العلَّاف خبر ده از قول عمر كه در منبر مىگفت كه :\r\nانّى وددت أن أكون شعيرة في صدر أبى بكر .\r\nيعنى : من آرزو داشتم كه يك موئى در سينهء أبو بكر ميبودم و به وطن در آن مكمّن ميداشتم و بعد از آنكه خلافت به او رسيد در منبر ميگفت كه انّ بيعتى لأبى بكر كانت فلتة وقى الله شرّها فمن دعاكم الى مثلها فاقتلوه .\r\nپس بيان معنى اين دو كلام بر وجه نيكو سرانجام و انصرام نمائى كه عمر در يك موضع ميگويد كه : دوست دارم كه يك موى در سينه او باشم و در محلّ\r\n","description":"","footnote":"","page_name":" 415 ","page_number":415},
  {"content":"\r\nو موضع ديگر اظهار كراهيّت خود بلكه أمر هر أحدى باجتناب بيعت أبى بكر مينمايد و بعد از ارتكاب أمر بقتل گويد .\r\nديگر مرا خبر ده از أحوال آن كسى كه زعم آن نادان چنان است كه حضرت رسول ايزد منّان در هنگام مسافرت بسوى چنان خليفه براى خلقان تعيين و عيان ننمود و أبو بكر خليفه براى خلقان و وصىّ بواسطه خود عمر را معيّن كرد و نيز چون عمر در هنگام مسافرت خليفه تعيين ننمود و أمر خلافت را بشورى مقرّر فرمود زيرا كه ميان امّت تناقض مشاهدت مينمود .\r\nو مرا خبر ده يا أبا الهذيل از عمر خطَّاب در هنگامى كه خلافت امّت را به شورى ميان شش نفر مقرّر گردانيد و زعمش چنان بود كه همگى آن جماعت أصحاب صلاح و أرباب فلاح و جنّتاند مع هذا گفت : اگر دو نفر از اين شش نفر در هنگام شور مخالفت با چهار نفر نمايند و از صلاح و صوابديد قول ايشان بيرون روند آن دو نفر را مقتول گردانند و اگر سه نفر از آن جماعت مخالفت با سه نفر كه ابن عوف با او نباشد مقتول گردانند اين ديانت عمر بود كه أمر بقتل أهل جنّت مينمود و نيز يا أبا الهذيل مرا خبر ده از آنكه در وقتى كه بعمر زخم رسيد عبد الله بن عبّاس بعيادت ايشان رفت او را در كمال اضطراب و جزع ديد و گفت يا أمير المؤمنين اين جزع و قلق چيست ؟\r\nعمر گفت : يا ابن عبّاس جزع من بواسطهء نفسم نيست و از مرگ نميترسم امّا جز عم به جهت اين امر خلافت امّت است كه بعد از من متولَّى اين أمر خطير كه تواند بود .\r\nابن عبّاس گويد كه : من گفتم بواسطهء خلافت طلحه حاضر است .\r\nعمر گفت : كه او مرد با حدّت است و حضرت رسول صلَّى الله عليه و آله و\r\n","description":"","footnote":"","page_name":" 416 ","page_number":416},
  {"content":"\r\nسلَّم او را مىشناخت لهذا او را بلكه هيچ مردى تند و متهتّك را متولَّى امور مسلمانان نميگردانيد .\r\nمن گفتم : زبير بن العوّام نيز براى خلافت و انصرام اين مهام حاضر است .\r\nعمر گفت : او مرد بخيل است و همواره زن خود را بواسطهء چرخه به گردن آزار مىكند من دلالت مسلمانان را بدست بخيل نخواهم گذاشت .\r\nابن عبّاس گويد كه گفتم : براى خلافت سعد بن أبى وقّاص نيز حاضر است .\r\nعمر گفت : او مرد صاحب اسب و كمان است ، يعنى مرد سپاهى است و از أهل أحلاس خلافت نيست .\r\nگفت : گفتم : عبد الرّحمن بن عوف نيز حاضر است .\r\nعمر گفت : او كفايت مئونت عيال خود را نيكو نميداند فكيف خلافت امّت كما ينبغى و يليق تواند .\r\nگفتم : عبد الله بن عمر نيز لايق أمر خلافت امّت است .\r\nدر آن أثر في الفور عمر از جاى بستر برخاست و راست نشست و گفت يا ابن عبّاس اما و الله ارادهء من آنست كه متولَّى أمر خلافت كسى را گردانم كه او طلاق زوجه خود را به هيچ وجه من الوجوه نيكو نداند و آن عمل مستحسن - نشمارد .\r\nابن عبّاس گويد : چون عمر را در باب خلافت جمعى مذكور راضى نديدم گفتم براى اين أمر عثمان بن عفّان نيز حاضر است .\r\nعمر گفت : و الله كه من او را متولَّى أمر خلافت امّت نميگردانم زيرا كه او بعد\r\n","description":"","footnote":"","page_name":" 417 ","page_number":417},
  {"content":"\r\nاز تسلَّط بنى أبى معيط را بر رقاب مسلمانان بىشبهه و گمان مسلَّط گرداند و گمانم چنانست اگر من او را متولَّى أمر خلافت امّت گردانم او كار به جائى رساند كه بدست مسلمانان كشته شود و اين سخن را در باب خلافت عثمان سه مرتبه بيان نمود .\r\nابن عبّاس گويد كه : چون من عالم و عارف بمعاندت و كين عمر نسبت به حضرت أمير المؤمنين على عليه السّلام بودم لهذا نام نامى و اسم گرامى آن ولىّ ربّ غفور را در حضور او بواسطهء أمر خلافت اظهار و مذكور نكردم .\r\nعمر گفت : يا ابن عبّاس صاحبت را ذكر كن .\r\nابن عبّاس گويد كه : چون عمر ذكر نام حضرت أمير المؤمنين حيدر ( ع ) نمود من نيز گفتم پس على ( ع ) را متولَّى أمر خلافت گردان .\r\nعمر گفت : يا ابن عبّاس فو الله پس بخداى عالم مرا سوگند و قسم است كه جزع و حزن من نيست الَّا به جهت آنكه أخذ حقّ از او در باب آن و مستّحق نمودم .\r\nو الله كه اگر من أمير المؤمنين على عليه السّلام را متولَّى اين أمر گردانم هر آينه خلايق را حمل بر حجّت عظما و برهان واضح و هويدا گردانم و هر كه اطاعت و متابعت على كند بىشبهه بجنّت داخل گردد .\r\nعمر يا أبا الهذيل العلَّاف اين سخن در محضر ابن عبّاس و جمعى - ديگر در باب أحقّيت و اولويّت أمير المؤمنين حيدر ميگفت مع هذا بعد از آن أمر خلافت را بشورى شش نفر از امّت مقرّر گردانيد .\r\nويل له من ربّه از حضرت ايزد أكبر براى عمر بواسطهء عمل اين فعل منكر چاه ويل مكان و مقرّ مستقرّ باد .\r\n","description":"","footnote":"","page_name":" 418 ","page_number":418},
  {"content":"\r\nابو الهذيل گويد : در اين كلام بود و با من تكلَّم و مجادله مينمود كه عقل او مختلط گرديد و از هوش و تميز برگرديد ، من با كمال تحيّر از پيش آن شيخ نيكو محضر بدر رفتم و همان كه به خدمت مأمون عبّاسى رسيدم قصّه و حكايت او را يكسر به او خبر دادم .\r\nمأمون از جمعى كثير از حقيقت أحوال او استعلام و استطلاع فرمود .\r\nگفتند : يا أمير المؤمنين ( ع ) وجه اختلاط عقل او آنچه بر معاشر بشر بيّن و ظاهر است آنست كه او را مال بسيار و ضياع و عقار بيشمار بود جمعى از روى غضبه و عناد مكر و غدر به او ظاهر كردند و تمامى ملك و مواشى و أموال او را يكسر از دست او بدر كردند بعد از آن در عقل او خلل و نقصان ظاهر و عيان گرديد .\r\nمأمون چون حكايت او شنيد او را به خدمت خود طلبيد و معالجهء كوفت او نموده أموال او را از تصرّف أرباب عناد بيرون آورده به او بخشيد و او را نديم مجلس خاصّ خود گردانيد و تشيّع مأمون در ميان مردمان بواسطهء اين عمل مشهور گرديده الحمد لله على كلّ حال .\r\nو در آثار حضرات أئمّة الأبرار ( ع ) و أخبار ايشان منقول و مرويست كه اگر از علماء شيعه كسى خود را منصوب گرداند براى منع أهل بدعت و ضلال و نگذارد كه آن طايفه جهال مسلَّط بر ضعفاء شيعه و مساكين اين جماعت گردند و بحسب تمكَّن و اقتدار خود و بموجب طاقت و شعار بسبب تقويت و وسيلهء قدرت پيروان أئمّه البريّه گردد بىشبهه آن عالم صاحب كمال و معرفت را فضل و ثواب بسيار است چنانچه از حضرت أبى محمّد الحسن بن علىّ العسكرى عليه السّلام منقول و مرويست كه حضرت امام الخلائق أبى عبد الله جعفر بن\r\n","description":"","footnote":"","page_name":" 419 ","page_number":419},
  {"content":"\r\nمحمّد الصّادق عليه السّلام فرمود كه : علماء شيعيان ما مرابطيناند در ثغر و سرحدّ كه در پهلوى ابليس و جوار عفاريت او واقع است و پيروان ما منع او و تبعهء آن مردود سياه روى از خروج بر شيعيان ما مينمايند و نميگذارند كه ابليس و شيعيان نواصب او مسلَّط بر محبّان ما گردند و هر كه از شيعيان ما خود را منصوب براى اين خدمت داند و به قدر وسع و امكان سعى در آن نمايد او أفضل است از مجاهدين كه ايشان جهاد با كفرهء روم و چين و خزر و ترك أهل ما چين نمايند هزار مرتبه .\r\nپايان\r\n\r\n","description":"","footnote":"","page_name":" 420 ","page_number":420}
  ]