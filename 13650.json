[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nعلامه شيخ عبدالحسين امينى\r\nالغدير\r\nجلد سوم\r\nترجمهء\r\nسيد جمال موسوى\r\nويرايش جديد\r\nزير نظر\r\nدكتر على رضا ميرزا محمد\r\nانتشارات بنياد بعثت\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n\r\nسرشناسه : امينى ، عبدالحسين ، 1281 ، 1349\r\nعنوان قرار دادى : ( الغدير كتاب والسنه والادب . فارسى )\r\nعنوان و پديدآور : الغدير / عبدالحسين امينى ؛ ترجمه سيد جمال موسوى زير نظر عليرضا ميرزامحمد .\r\nوضعيت ويراست : ( ويراست 2 )\r\nمشخصات نشر : تهران ، بنياد بعثت ، مركز چاپ و نشر 1386\r\nمشخصات ظاهرى : 11 ج\r\nشابك : ( دوره ) : 2 - 366 - 309 - 964\r\n( ج 3 ) : 6 - 364 - 309 - 964\r\nيادداشت : هر جلد مترجم جلد خود را دارد كه مترجم جلد سوم سيد جمال موسوى مى باشد .\r\nعنوان روى جلد : ترجمه الغدير .\r\nموضوع : على بن ابى طالب ( ع ) امام اول ، 23 قبل از هجرت - - 40 ق - - اثبات خلافت\r\nموضوع : غديرخم\r\nشناسه افزوده : موسوى ، سيدجمال ، مترجم\r\nشناسه افزوده : ميرزامحمد ، عليرضا ، 1325 - ويراستار\r\nشناسه افزوده : بنياد بعثت ، مركز چاپ و نشر\r\nرده بندى كنگره : 4041 غ 8 الف / 54 / 223 BP\r\nرده بندى ديويى : 452 / 297\r\nشماره كتابخانه ملى : 19672 - 84 م\r\nمركز چاپ و نشر بنياد بعثت\r\nنام كتاب : الغدير جلد سوم\r\nمؤلف : علامه فقيد آيت الله شيخ عبدالحسين امينى\r\nمترجم : سيدجمال موسوى\r\nويرايش جديد : دكتر عليرضا ميرزامحمد\r\nچاپ اول 1386 ، چاپ دوم : 1387\r\nشمارگان : 3000 نسخه\r\nچاپ : مركز چاپ و انتشارات دانشگاه علامه طباطبايى\r\nمركز پخش : تهران ، خيابان سميه ، پلاك 109 بنيادبعثت\r\nتلفن 88822374 ص . پ 1361 - 15815\r\nwww . bonyadbesat . ir\r\nحق چاپ براى ناشر محفوظ است\r\nشابك جلد سوم 6 - 364 - 309 - 964\r\nISBN : 964 - 309 - 364 - 6\r\nشابك دورهء يازده جلدى 2 - 366 - 309 - 964\r\nISBN : 964 - 309 - 366 - 2 ( 11 vol . set )\r\n\r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n\r\nجلد سوم\r\n\r\nفهرست مطالب\r\n3 - ابو اسماعيل علوى 1\r\nشاعر را بشناسيم 1\r\n4 - وامق مسيحى 5\r\nپيرامون شعر 5\r\nشاعر را بشناسيم 8\r\nنمونه‌اى از عربده‌هاى تعصّب جاهليت دورهء نخستين 12\r\nسقوط مشرق‌زمين يا انحطاط مسلمانان 17\r\nاى مام ميهن اسلامى ، سرشك بيفشان 19\r\nدنباله‌رو را نكوهشى نيست 22\r\nاتّفاقى كه چهرهء تأليف را زشت وانمود كرد 34\r\n5 - ابن رومى 37\r\nشاعر را بشناسيم 38\r\nفرزندان او 43\r\nآموزش او 46\r\nنامه‌هاى ابن رومى 48\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n\r\nعقيدهء او 52\r\nهجاى او 64\r\nاو و شعراى معاصرش 71\r\nتاريخ وفات او 74\r\nشهادت او 76\r\n6 - افوه حمّانى 79\r\nشاعر را بشناسيم 79\r\nتولّد و وفات 95\r\nزيد شهيد و شيعهء اماميّهء اثنا عشرى 96\r\nكلام قاطع 103\r\nانتقادات اصلاحى 107\r\nپيش‌درآمد 109\r\n1 - العقد الفريد 111\r\nبخوانيد و بخنديد 125\r\n2 - انتصار 129\r\n3 - الفرق بين الفرق 131\r\n4 - الفصل فى الملل و النحل 133\r\nمتن حديث 158\r\nسخنى پيرامون حديث برادرى پيامبر با امير المؤمنين 162\r\nكتابهايى دربارهء ردّ الشمس 179\r\nگروهى از راويان حديث ردّ الشمس 181\r\nمتن حديث 198\r\n5 - الملل و النحل 201\r\n\r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\n6 - منهاج السّنّة 209\r\nمتن حديث 226\r\nيك ايراد مردود 227\r\nروايت نخست 254\r\nروايت دوم 257\r\nروايت سوم 258\r\nروايت چهارم 258\r\n7 - البداية و النهاية 301\r\nاحاديث صريح نبوى 304\r\nسخنان امير المؤمنين عليه السّلام 306\r\nسخن امام حسن عليه السّلام سبط پيامبر صلّى اللّه عليه و آله 309\r\nنظريهء اصحاب و تابعان دربارهء اولين مسلمان 310\r\nاشعار دربارهء اولين مسلمان 318\r\nديگر آراء دربارهء اولين مسلمان 322\r\nنكتهء قابل توجه 334\r\n8 - محاضرات تاريخ الامم الاسلامية 345\r\n9 - السنة و الشيعة 369\r\n1 - حرمت آبجو 388\r\n2 - حلال‌كردن خمس براى شيعيان 389\r\n3 - پول خوانندهء زن 389\r\n10 - الصراع بين الاسلام و الوثنية 397\r\n11 تا 13 - فجر الاسلام ، ضحى الاسلام ، ظهر الاسلام 429\r\n14 - الجولة فى ربوع الشرق الادنى 431\r\nبخوانيد و بخنديد 434\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\n15 - عقيدة الشيعة 445\r\n16 - الوشيعة فى نقد عقائد الشيعة 451\r\n1 - ازدواج موقت در قرآن 458\r\n2 - حدود ازدواج موقت در اسلام 460\r\n3 - اول كسى كه ازدواج موقت را ممنوع كرد 461\r\n4 - صحابه و تابعان 462\r\nاكنون چهرهء حقيقت آشكار شد 465\r\nغديريه‌سرايان سدهء چهارم هجرى 473\r\n1 - ابن طباطبا اصفهانى 475\r\nشاعر را بشناسيم 475\r\n2 - ابن علويّهء اصفهانى 485\r\nپيرامون شعر 486\r\nشاعر را بشناسيم 487\r\n3 - مفجّع 493\r\nپيرامون شعر 495\r\nحديث اشباه 496\r\nشاعر را بشناسيم 503\r\nتأليفات او 505\r\n4 - ابو القاسم صنوبرى 511\r\nشاعر را بشناسيم 514\r\nحكايت 520\r\n5 - قاضى تنوخى 523\r\nپيرامون شعر 524\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\nشاعر را بشناسيم 527\r\nولادت و پرورش او 528\r\nحافظه و هوش او 529\r\nتأليفات او 531\r\nمذهب او 531\r\nوفات او 533\r\n6 - ابو القاسم زاهى 537\r\nشاعر را بشناسيم 541\r\n7 - امير ابو فراس حمدانى 553\r\nپيرامون شعر 558\r\nشاعر را بشناسيم 562\r\nتولد و قتل او 576\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\n\r\n[ ادامه غديريه سرايان سده سوم هجري 
  ]\r\n\r\n3 ابو اسماعيل علوى\r\n- جدّ من وزير و پسر عمّ مصطفى ، على است كه در گيرودار جنگ ، اختر درخشان است .\r\n- آيا نه او ، در جنگ بدر ، اول به دشمن تاخت و با شمشير آبدار به هرسوى ميدان مىشتافت .\r\n- او اول نمازگزار ، اول موحّد و بزرگ‌تر كسى است كه به زيارت حطيم و زمزم نايل شد .\r\n- او قهرمان روز سايبان است كه احمد به پا خاسته ، با صداى بلند فرياد برداشت :\r\n- من ترا اى على نسبت به خود به منزلهء هارون نسبت به موساى نجيب و كليم قرار دادم .\r\n- درود خدا بر او تا خورشيد در جهان درخشد و مادام كه شترسواران به زيارت كعبه حضور يابند .\r\n\r\nشاعر را بشناسيم\r\nاو ابو اسماعيل محمّد بن على بن عبد اللّه بن عباس بن حسن بن عبيد اللّه بن عباس فرزند امام امير المؤمنين على بن ابى طالب عليه السّلام مىباشد .\r\n\r\n","description":"","footnote":"","page_name":" 1 ","page_number":11},
  {"content":"\r\n\r\nشاعر ما يكى از شاخسارهاى درخت پربركت خلافت و از مفاخر خاندان پيغمبر صلّى اللّه عليه و آله است . او در جامه‌هاى بلندبالاى افتخار و تجليل به خود مىبالد و خود را مالامال از شرافت خاندان و بزرگوارى نسب مىبيند . او را گوهرى پاك و اصلى تابناك است . فضايل احمدى و مناقب علوى و شهامت عباسى و بسيارى از فضايل ديگر را كه زبان از بيانش عاجز است ، در وجود خويش به‌هم درآميخته است .\r\nمرزبانى گويد « 1 » : او شاعرى است كه به پدرانش زياد مىبالد و در ايام متوكل و مدتى دراز پس از او مىزيست و از اشعار اوست :\r\n- من بزرگى از بزرگان ساداتم ، آنها كه از دست احسانشان عطاياى فراوان مىبارد .\r\n- آنها بهترين و برترين كسانى هستند كه با پاى برهنه يا با كفش راه مىپيمايند و عالىترين سخاوتمندان از اولاد غالب « 2 » مىباشند .\r\n- اينان براى دوستانشان چون منّ و سلوى و در كام دشمن بدانديش سمّ مهلك هستند .\r\nو هم از اشعار اوست :\r\n- من با نگاه مهرآميز بر او [ معشوقه 
  ] درود فرستادم ، ولى او با نگاهى خشم‌آلود بىمهرى آغاز كرد .\r\n- ديدم كه جانم بر لب پرتگاه است ؛ ناچار به صبر و شكيبايى پناه بردم و همان صبر دواى درد من بود .\r\nامّا اينكه ابو اسماعيل به پدرانش افتخار مىكند ، حق دارد ؛ آخر شما بگوييد بدانم چه كسى را مىيابيد كه بزرگان آل هاشم او را زاده باشند و او شايستهء آن نباشد كه پاى بر عرش اعلى سايد ؟ كدام شريفى است كه در سايهء خاندان قمر بنى هاشم ابو الفضل باشد و او را نزيبد تا اوج فلك در برابر مجد و عظمتش سر تعظيم فرودآرد ؟ اگر شاعر ما به خاندانش مىبالد ، بجاست ، زيرا آنان در حقيقت ستارگان زمين ، پرچمهاى هدايت و نمونه‌هاى شاخص ايمانند .\r\n- از اينان به هركس برخورد كنى ، از پير و جوان ، او را علم هدايت يا درياى خير و عطا\r\n\r\n\r\n","description":"","footnote":"\r\n( 1 ) . معجم الشعراء 435 .\r\n( 2 ) . مراد غالب بن فهر ، جدّ پيامبر اكرم صلّى اللّه عليه و آله است . ( م )\r\n","page_name":" 2 ","page_number":12},
  {"content":"\r\n\r\nخواهى يافت .\r\nاين جدّ او ابو الفضل العباس ثانى است كه خطيب دربارهء او چنين گويد « 1 » :\r\nدانشمندى شاعر و فصيح از شخصيتهاى بنى هاشم است كه زبان و بيانش معروف مىباشد تا جايى كه غالب علويان ذوق شعر او را برتر از همهء فرزندان ابو طالب مىشناسند . وى از حاشيه‌نشينان مجلس هارون بود و در يكى از اشعارش برادرى ابو طالب با عبد اللّه را كه دو برادر تنى بودند ، آورده گويد :\r\n- ما و رسول خدا را يك پدر ، يك مادر و يك جدّ بىعيب متّحد مىسازد .\r\n- كسى كه ما را به خاندان پيمبر وارد ساخت ، بانويى بود از نسل عمران بن مخزوم كه در ميان فاميلش مىدرخشيد .\r\nروزى عباس به دربار مأمون آمد ، حاجب نگاهى به او كرد و سرش را به زير افكند ، آنگاه عباس گفت : اگر اجازه دهند وارد مىشويم ، اگر عذرمان را بخواهند مىپذيريم ، اگر بگويند بازگرد ، باز مىگرديم ، امّا يك نگاه ، پس آنگاه يك بىتوجهى ، چيزى است كه با آن آشنا نيستم « 2 » ؛ سپس اين شعر را خواند :\r\n- من رضا نمىدادم درازگوش ، مركوب سوارىام باشد ، ولى پياده بالاخره به هرمركوبى رضايت مىدهد .\r\nاز كلمات حكمت‌آميز او است :\r\nبدان‌كه چون انديشه‌ات نمىتواند همهء كارها را زير نظر گيرد ، آن را به كارهاى مهم‌تر بگير .\r\nو چون اموالت نمىتواند همهء مردم را رفع نياز كند ، آن را به حقداران اختصاص بده .\r\nو از آنجا كه نمىتوانى با همهء مردم آميزش كنى ، اهل فضل و دانش را برگزين .\r\nو چون شبانه‌روزت با تمام كوشش ، كفايت همهء كارهايت را نمىكند ، كارهايت را تقسيم كن .\r\n\r\n\r\n","description":"","footnote":"\r\n( 1 ) . تاريخ بغداد : 12 / 136 .\r\n( 2 ) . اين جمله در تذكرهء سبط ابن جوزى 32 - به نقل از تاريخ خطيب غير از اين صورت آمده است .\r\n","page_name":" 3 ","page_number":13},
  {"content":"\r\n\r\nهرچه وقت صرف كارهاى غير مهم كنى ، به كارهاى مهم زيان زده‌اى .\r\nهرچه اموالت را در راه باطل مصرف كنى ، از مصرف آنها در راه حق خود را محروم كرده‌اى .\r\nهرقدر وقت خود را با مردم كم‌مايه بگذرانى ، از فيض محضر اهل فضل و كمال محروم مىگردى .\r\nآنچه از روزوشب خود را در غير نياز به كارگيرى ، از كارهاى مورد نيازت بازمانى .\r\nبرادر اين عباس ، فضل بن حسن ، همان شاعرى است كه در مصيبت جدش ابو الفضل ، شهيد كربلا عليه السّلام گفته است :\r\n- شايسته‌ترين فردى كه در عزاى او بايد گريست ، جوانمردى است كه حسين را در كربلا گريانيد .\r\n- او ، برادرش و فرزند پدرش ، على ، ابو الفضل به خون آغشته است .\r\n- ابو الفضلى كه برادر را بر خود مقدم داشت و با اينكه خود تشنه بود ، در راه او از آب گذشت .\r\nاين اشعار را مورّخ هندى ، اشرف على در كتاب خود روض الجنان فى نيل مشتهى الجنان آورده و دوست ما علامهء متتبع شيخ محمد على اردوبادى آن را تضمين كرده است .\r\nشاعر ما از نظر خردمندى و دورانديشى نمونه‌اى از جدّ بزرگوارش بود . كلمات او نيز مانند حكم و امثال دهن‌به‌دهن مىگشت ، چنان كه دربارهء مردى از خاندانش گفت :\r\nمن نمىپسندم علم او بر عقلش فزون باشد ، چنان كه دوست نمىدارم زبانش بيش از علمش باشد . « 1 »\r\n\r\n\r\n","description":"","footnote":"\r\n( 1 ) . الكامل ، مبرد : 1 / 56 .\r\n","page_name":" 4 ","page_number":14},
  {"content":"\r\n\r\n\r\n4 وامق مسيحى\r\n- آيا نه در غدير خم محمد ، على را در حضور جمع در موسم حج به پا داشت .\r\n- و به آنها گفت : از ميان شما كسى كه من مولاى اويم ، بعد از من مولايش على پسر فاطمه است .\r\n- آنگاه گفت : خداوندا ، با دوستانش مهرورز و دشمنانش را دشمن دار .\r\nتا آنجا كه گويد :\r\n- آيا اين على نبود كه عمرو بن عبدود را در روز جنگ احزاب چنان با شمشير زد كه غرق در خون شد .\r\n- تو ، يا على ، براى خدا در مقابل همهء قبايل عرب ايستادى و در راه حق از ملامت احدى نهراسيدى .\r\n- و بعد از محمد ، تو از همه به او شايسته‌تر بودى ، زيرا جاهل با عالم يكسان نيست .\r\n\r\nپيرامون شعر\r\nممكن است خواننده از مداحى مسيحيان نسبت به امير المؤمنين عليه السّلام با اينكه معتقد به اصل اسلام نيستند ، تا چه رسد به مسئلهء خلافت آن ، تعجب كند . اين امر جاى شگفتى\r\n\r\n","description":"","footnote":"","page_name":" 5 ","page_number":15},
  {"content":"\r\n\r\nنيست ، زيرا اين كار همسويى با حقايق موجود و همراهى با تاريخ صحيح است . اصولا شخص منصف هرچند عقيده‌اى بر خلاف اسلام داشته باشد ، نمىتواند فضايل مولاى ما را از قبيل : اخلاق متعالى ، علم سرشار ، خوارق عادات زياد ، قدرت قهرمانى و جنگ‌آورى و بالاخره سخنان بلند و فراوان پيغمبر اسلام صلّى اللّه عليه و آله را دربارهء او ناديده بگيرد ؛ پيامبرى كه در نظر غير مسلمانان نه‌تنها يكى از بزرگان و خردمندان عالم است ، بلكه او را از بزرگ‌ترين رجال و شخصيتهاى دهر معرفى كرده‌اند . اينان مىگويند بيهوده سخن آن هم از پيغمبر اسلام صلّى اللّه عليه و آله بدين درازا نبود . كسى كه پيغمبر صلّى اللّه عليه و آله اين فضايل را براى او عنوان كرده مسلّم همانند خودش يكى از بزرگان يا يك درجه پايين‌تر از اوست ، چنان كه در كتب بسيارى از مسيحيان و كليميان ، مدح و ثناى فراوانى نسبت به پيامبر صلّى اللّه عليه و آله و وصى او مىيابيم ، مانند كتابهاى زير :\r\n1 - اقوال محمد ، استانلى لين پول ( 1854 - 1931 م ) .\r\n2 - محمد و القرآن ، جون وانتبورت .\r\n3 - محمد و القرآن ، مونته ( 1856 - 1927 م ) .\r\n4 - عقيدة الاسلام ، گلدزيهر ( 1850 - 1921 م ) .\r\n5 - العالم الاسلامى ، ماكس مايرهوف ( 1874 - 1945 م ) .\r\n6 - تاريخ العرب ، كليمان هوار ( 1854 - 1927 م ) .\r\n7 - مفكّرى الاسلام ، كاداو دوفو - فرانسوى .\r\n8 - مهد الاسلام ، هانرى لامنس ( 1862 - 1937 م ) .\r\n9 - خلاصة تاريخ العرب ، ژان ژاك سديلو - فرانسوى ( 1777 - 1832 م ) .\r\n10 - حياة محمد ، ويليام موير - انگليسى ( 1819 - 1905 م ) .\r\n11 - سيرة محمد « 1 » ، ويليام موير .\r\n12 - مدنيّات الشرق ، گروسه .\r\n13 - الكياسة الاجتماعية ، دكتر وگستون كريستا - ايتاليايى .\r\n\r\n\r\n","description":"","footnote":"\r\n( 1 ) . از اين كتاب با عنوان سيرة النبى و التاريخ در المستشرقون عقيقى : 2 / 59 ياد شده است . ( و )\r\n","page_name":" 6 ","page_number":16},
  {"content":"\r\n\r\n14 - محمد و الاسلام ، حنادا قنبرت .\r\n15 - حياة محمد ، دكالون سل .\r\n16 - محمد و الاسلام ، بوسرت اسميت .\r\n17 - عرب اسبانيا ، راينهارت دوزى ( 1820 - 1883 م ) .\r\n18 - الشرع الدولى فى الاسلام ، دكتر نجيب ارمنازى ( 1897 - 1968 م ) .\r\n19 - المعلّم الاكبر ، هربرت وايل .\r\n20 - الأبطال ، توماس كارلايل - انگليسى ( 1795 - 1881 م ) .\r\n21 - الاسلام خواطر و سوانح ، هانرى دى كاسترى - فرانسوى .\r\n22 - حاضر العالم الاسلامى ، لوترون استودارد - آمريكايى .\r\n23 - حكم النبى محمد ، لئون تولستوى - روسى ( 1828 - 1910 م ) .\r\n24 - مصير المدنية الاسلامية ، هوكينگ ، فيلسوف آمريكايى .\r\n25 - سرّ تطوّر الاسلام ، گوستاو لوبون - فرانسوى ( 1841 - 1931 م ) .\r\n26 - الآراء و المعتقدات ، گوستاو لوبون .\r\n27 - الحضارات ، گوستاو لوبون .\r\n28 - التمدّن الاسلامى « 1 » ، گوستاو لوبون .\r\n29 - الاسلام و محمد ، والافتنرت .\r\n30 - محمد و الحضارة « 2 » ، عبد المسيح وزير ( 1889 - 1943 م ) .\r\nجز اين كتابها صدها كتاب ديگر نيز مىتوان يافت كه مسيحيان دربارهء اسلام و پيامبرش نوشته‌اند . اينها نيست مگر به خاطر اطلاعاتى كه از صفات و سجاياى اسلامى و پيامبر اسلام صلّى اللّه عليه و آله به دست آورده و به عنوان حقايقى روشن كه قابل هيچگونه شك و شبهه‌اى نيست و با گذشت زمان دستخوش حوادث نمىگردد ، متعرض آن شده‌اند ؛ بلكه به منزلهء خاطره‌هايى جاودانه كه تا روزگار برپاست ، شب‌وروز بايد از آنها سخن\r\n\r\n\r\n","description":"","footnote":"\r\n( 1 ) . ترجمهء فارسى اين كتاب در تهران و در 804 صفحه چاپ شده است .\r\n( 2 ) . مقاله‌اى است كه به سال 1927 م در مجلهء استقلال منتشر گرديده است .\r\n","page_name":" 7 ","page_number":17},
  {"content":"\r\n\r\nگفت ، بدان نگريسته‌اند . يكى از اين گونه حوادث تاريخى جاويدان ، داستان غدير است كه مردم يكصدا در نقل آن هم‌آوازند . دوست فرياد مىزند ، ناصبى لب به اعتراف مىگشايد ، مسلمان بدان استدلال مىكند و اهل كتاب با صداى رسا آن را بر زبان مىراند .\r\n\r\nشاعر را بشناسيم\r\nبقراط فرزند اشوط ، وامق ارمنى مسيحى يكى از بطريق « 1 » هاى ارمنى و پيشواى بزرگ ارامنه و رهبر و فرماندهء پيشتاز ايشان در قرن سوم هجرى است .\r\nابن شهرآشوب در معالم العلماء او را در رديف مدح‌گويان معتدل اهل بيت شمرده و يعقوبى « 2 » و ابن اثير « 3 » نوشته‌اند :\r\nدر سال 237 مردم ارمنيه بر حاكم خود يوسف بن محمد ، شوريده و او را كشتند .\r\nعلت اين امر از آنجا بود كه وقتى يوسف به جانب ارمنيه مىرفت ، يكى از بطريقها به نام بقراط بن اشوط كه بزرگ بطريقها بود ، نزد يوسف آمده از او امان خواست . يوسف ، بطريق و پسرش نعمت را گرفته به دربار خليفهء متوكل گسيل داشت ، ازاين‌رو ، بطريقهاى ارمنى با پسر برادر بقراط بن اشوط بر كشتن يوسف هم‌پيمان شدند و موسى بن زراره ، داماد بقراط ، هم در اين كار با آنان موافقت كرد . وقتى خبر توطئه به يوسف رسيد ، اطرافيانش او را از توقف در محل استقرارش منع كردند ، اما او نپذيرفت . زمستان فرارسيد ، برف مىباريد ؛ درنگ كردند تا برف فرونشست . قصد او كردند ، در حالى كه او در شهر طرون ، يكى از شهرهاى ارمنيه بود . شهر را محاصره كردند ؛ او از حصار خارج شده با آنان جنگيد تا خود و آنان كه به همراهش مىجنگيدند ، كشته شدند ، امّا به آنان كه در كنار او نجنگيدند ، گفته شد : لباس از تن بيرون كنيد و خود را برهنه سازيد تا نجات يابيد . بدين دستور عمل كردند و با پاى برهنه و بدن عريان راه پيمودند . بيشتر آنان در سرماى شديد تلف شدند و بسيارى ديگر انگشتهاى پايشان افتاد ، ولى از خطر مرگ\r\n\r\n\r\n","description":"","footnote":"\r\n( 1 ) . بطريقها پيشوايان كاردان و جنگ‌آزمودهء مسيحيانند و اين كلمه از ريشهء غير عربى گرفته شده است .\r\n( 2 ) . تاريخ يعقوبى : 3 / 213 .\r\n( 3 ) . الكامل ، ابن اثير : 7 / 20 .\r\n","page_name":" 8 ","page_number":18},
  {"content":"\r\n\r\nنجات يافتند .\r\nاين واقعه در ماه رمضان اتفاق افتاد . يوسف قبل از واقعه يارانش را به روستاهاى مربوط به عمّالش متفرق ساخته بود ، امّا سران ارامنه براى هردسته ، گروهى از بطريقها را مأمور كردند و بطريقها هم ياران يوسف را در يك روز كشتند . وقتى خبر به متوكل رسيد ، متوكل بغاى كبير را براى خونخواهى خون يوسف به ارمنيه فرستاد . بغا از طريق موصل و جزيره رهسپار شد و در آغاز كار از شهر ارزن ، يكى از شهرهاى ارمنيه شروع به كار كرد كه موسى بن زراره و برادرانش اسماعيل ، سليمان ، حمد ، عيسى ، محمد و هارون در آنجا بودند . بغا ، موسى را نزد متوكل فرستاد و خون شورشيان را مباح ساخت و در نتيجه حدود سى هزار نفر از آنان كشته شدند و عدهء بسيارى از آنها را اسير گرفته فروختند .\r\nبارى ، گروهى ديگر از مسيحيان در مدح امير المؤمنين عليه السّلام شركت جسته و اشعارى نغز در مدح آن بزرگوار سروده‌اند ، مانند : زينبا پسر اسحاق رسعنى موصلى مسيحى .\r\nاشعار زير را بيهقى « 1 » ، زمخشرى « 2 » ، ابو حيان « 3 » ، ابو العباس قسطلانى « 4 » ، ابو عبد اللّه زرقانى مالكى « 5 » ، مقرى مالكى « 6 » و شيخ محمد صبان « 7 » از سروده‌هاى زينبا پسر اسحاق موصلى مسيحى نقل كرده‌اند . « 8 »\r\n- با اينكه مايل نيستم از دودمان تيم وعدى [ خاندان عمر و ابو بكر 
  ] به بدى نام برم ، ولى من دوستدار هاشمم .\r\n- عشقى دربارهء على و آلش ، وقتى ياد شوند ، در دلم مىگذرد كه از ملامت هيچ ملامت‌كننده‌اى نمىهراسم .\r\n\r\n\r\n","description":"","footnote":"\r\n( 1 ) . المحاسن و المساوى : 1 / 50 .\r\n( 2 ) . ربيع الابرار .\r\n( 3 ) . البحر المحيط : 6 / 221 .\r\n( 4 ) . المواهب اللدنيّة .\r\n( 5 ) . شرح المواهب : 7 / 14 .\r\n( 6 ) . نفح الطيب : 1 / 505 .\r\n( 7 ) . اسعاف الراغبين 117 - به نقل از امام و پيشواى آنها رضى الدين ابو عبد اللّه محمد بن على بن يوسف انصارى شاطبى ( 601 - 680 ) كه شرح‌حال او در نفح الطيب : 1 / 505 آمده است .\r\n( 8 ) . رك : روضة الواعظين فتال : 143 ؛ المناقب ابن شهرآشوب : 2 / 237 .\r\n","page_name":" 9 ","page_number":19},
  {"content":"\r\n\r\n- مىگويند از چيست كه مسيحيان آنان را دوست دارند و خردمندان عرب و عجم نيز .\r\n- به آنها گفتم : پندار من اين است كه دوستى ايشان در دل همهء خلايق - حتى حيوانات - وجود دارد .\r\nخطيب خوارزمى « 1 » و ابن شهرآشوب « 2 » و اربلى « 3 » اشعار زير را به يكى از مسيحيان نسبت داده‌اند :\r\n- امير المؤمنين على را عزمى راسخ است و جز او ديگرى را در خلافت طمع‌كردن روا نيست .\r\n- او داراى نسبى برتر اسلامى اقدم و فضايلى است كه مسلمانان اجماع كرده‌اند .\r\n- به اينكه على از تمام مردم بعد از پيغمبر برتر ، با ورع‌تر و شجاع‌تر است .\r\n- من هرگاه به ملّتى غير از ملّت خود گرايم ، بىترديد مسلمان شيعى خواهم بود .\r\nاستاد عماد الدين طبرى اشعار ذيل را به ابو يعقوب مسيحى نسبت داده است « 4 » :\r\n- آفرين بر درختى كه در بهشت برين روييده است و هيچ درختى با آن برابرى نمىكند .\r\n- مصطفى ريشه ، فاطمه شاخه ، آنگاه على ، سرور انسانها ، لقاح آن درخت هستند .\r\n- و آن‌دو هاشمى ، دو سبط پيغمبر ، ميوهء آن و شيعيان برگهاى پيچيده به اطراف آنند .\r\n- اين مضمون گفتار پيغمبر است كه راويان احاديث به سند عالى نقل كرده‌اند .\r\n- من به دوستى آنها ، آرزو دارم فردا نجات يابم و با گروه برتر محشور شوم .\r\nاين مرد مسيحى در اشعار خود اشاره به حديثى نموده است كه حافظان احاديث از پيغمبر اكرم صلّى اللّه عليه و آله نقل كرده‌اند كه فرمود : من مانند درختى هستم كه فاطمه شاخهء آن است و على پيوند آن ، حسن و حسين ميوهء آن هستند و شيعيان ما برگهاى آن و ريشهء اين درخت در بهشت عدن است و بقيه‌اش در دگر جاهاى بهشت . « 5 »\r\n\r\n\r\n","description":"","footnote":"\r\n( 1 ) . المناقب ، خوارزمى 28 .\r\n( 2 ) . المناقب ، ابن شهرآشوب : 1 / 361 .\r\n( 3 ) . كشف الغمة 20 .\r\n( 4 ) . بشارة المصطفى جلد 2 .\r\n( 5 ) . المستدرك ، حاكم : 3 / 160 ؛ تاريخ ابن عساكر : 4 / 318 ؛ الرياض ، محب الدين : 2 / 253 ؛ الفصول ، ابن صباغ 11 ؛ نزهة المجالس ، صفورى : 2 / 222 .\r\n","page_name":" 10 ","page_number":20},
  {"content":"\r\n\r\nاين عين تعبير حديث در كتابهاى اهل سنت است ، امّا نزد علماى ما تعبير روايات چنين است :\r\nمردم ، هركدام از درختهاى مختلفى آفريده شده‌اند ، اما من و على بن ابى طالب از يك درخت آفريده شده‌ايم . شما در مورد درختى كه من آن را ريشه‌ام و فاطمه آن را شاخه است و على آن را پيوند و حسن و حسين آن را ميوه و شيعيان ما آن را برگهايند ، چه مىگوييد ؟ كسى كه به يكى از شاخه‌هاى آن بياويزد ، او را به بهشت مىكشاند و كسى كه آن را رها كند ، در آتش فرو خواهد افتاد .\r\nيكى از مسيحيان متأخر كه على عليه السّلام را مدح گفته‌اند ، عبد المسيح انطاكى مصرى است با قصيدهء علوى مباركش در 5595 بيت . وى در صفحهء 547 كتابش در اين‌باره گويد :\r\n- مرتضى را بعد از پيامبر به عقيدهء اهل يقين مقامى بىنهايت بلند است .\r\n- دانشمندان آن مقام را مىشناسند ، دادگران دربارهء آن انصاف مىورزند ، نادانها نسبت بدان زياده‌روى مىكنند و كافران در كتمان آن مىكوشند .\r\n- در اين امر اجماع بلاخلاف در مذهب از نواحى مختلف موجود است .\r\n- اگر اسلام بدان اعتراف كند ، جاى شگفتى نيست كه از آغاز وحى ، اسلام مرتبت او را مىشناخت .\r\n- و هرگاه تو بخواهى قدر او را بر همهء مسلمانان آشكار كنى قبلا صاحب رسالت اين كار را كرده است .\r\n- اين پذيرش به غير مسلمانان نيز سرايت كرده ، آنها نيز متوجّه حق‌گزارى على شده‌اند .\r\n- حتّى طرفداران فلسفهء مادّى از مقام على در شگفتند و بزرگوارىاش آنان را بيشتر به شگفتى واداشته است .\r\n- در ميان مردم زمين مدح او تكرار مىشود و توصيف و تشبيهات نغز در اين مورد ، صادق آمده است .\r\n- همچنين دل مسيحيان شيفتهء حب على است و ايشان به دوستىاش سرودخوانى\r\n\r\n","description":"","footnote":"","page_name":" 11 ","page_number":21},
  {"content":"\r\n\r\nمىكنند .\r\n- از آنها در هرمحفلى كه نامش به ميان آيد ، جز مدح غرّاى او را نمىشنوى .\r\n- نزد كشيشهاى مسيحى در كليساها و راهبان در ديرها برو تا محبّت احترام‌آميز و عشق آشكار او را در دلهايشان بيابى .\r\n- چون به دليران ديلم در ميدانهاى جنگ و تركها درآوردگاهها بنگريد ، خواهيد ديد كه همه به مرتضى پناه مىبرند و تصوير زيباى او را بر شمشيرهاى خود نقش مىزنند .\r\n- و ايمان دارند كه هرگاه شمشيرهاى خود را به تصوير او مرصّع سازند ، پيروزى آنان تضمين خواهد شد .\r\nدر اين اواخر استاد بولس سلامه ، قاضى مسيحيان در بيروت پس از خواندن كتاب الغدير ما ، قصيدهء بىنظير خود را تحت عنوان عيد الغدير در 3085 بيت سرود . در اين قصيده تحليل و دقّت‌نظر خاصى به كار رفته ، پرده از روى حقايق آشكارى برداشته شده و تاريخ صحيح به نگارش درآمده است . « 1 »\r\n\r\nنمونه‌اى از عربده‌هاى تعصّب جاهليت دورهء نخستين\r\nشيطان اعمال كسانى را كه پس از آشكار شدن راه هدايت ، از دين برگشتند ، در نظرشان بياراست و آرزويشان را دراز كرد . « 2 »\r\nمحقّقى كه در تأليفات مستشرقان تاريخ اسلامى به كاوش پردازد ، در بعضى اوقات يك نوع بىنظرى ، عفّت قلم ، امانت در نقل ، دورى از تحريف ، دورى از تصرّف در مآخذ - هرچند ناموثق باشد - و اجتناب از بددهنى و هتّاكى در پاره‌اى از آثار اين نويسندگان مشاهده مىكند . اينها از محسّنات نوشته و متناسب با شخصيت نويسنده است ، چنان كه گفته‌اند : هيچ پيشاهنگى مرتكب دروغ و خلاف نمىشود .\r\n\r\n\r\n","description":"","footnote":"\r\n( 1 ) . اين قصيده در 317 صفحه چاپ و منتشر گرديده است .\r\n( 2 ) . محمّد 47 / 25 .\r\n","page_name":" 12 ","page_number":22},
  {"content":"\r\n\r\nالبتّه ، در ميان همين قوم ، كسانى پيدا مىشوند كه مؤلّف هستند و در تأليف خود معرّف نابخردى خويش . اينان چه سودى از گوش و چشم و دلشان مىبرند وقتى منكر آيات حق باشند و همه‌چيز را به استهزا گيرند . با اينكه ابو جهل مرده است ، گويا هنوز جهالتها نمرده و با اينكه ابو لهب به لهيب آتش درافتاد ، امّا هنوز شعلهء گمراهيها خاموش نشده است ؛ مگر دنيا مىخواهد به عقب بازگردد و خورشيد جهانتاب از خير و بركت باز ايستد ؟ !\r\nدر ميان اين گروه كسى پديد آمده است كه پس از گذشت مدّتى دراز مىخواهد مردم را به جاهليت نخستين بازگرداند و به تعصّبهاى پوسيده فراخواند و جانبداريهاى جاهلانه ابراز دارد . او به‌پا خاسته تا مسيحى را مژده دهد كه از دو طبيعت خدايى و بشرى تلفيق شده باشد و با اين كار در تأليف خويش خود را خوشبخت مىداند و گمان مىكند مطلب جديدى ارائه داده است . او مثل فلسفه‌بافان با زبانى الكن به تحريف حقايق مىپردازد ، با نظرى سست آيات قرآن را تأويل مىكند ، با انديشه‌اى ناتوان به دلخواه از حديث سخن مىگويد و پيامبر بزرگ اسلام صلّى اللّه عليه و آله را يكى از مبشّران مسيحيت صحيح قلمداد مىنمايد ، همان مسيحيتى كه در حقيقت چيزى جز گمراهى محض نيست . از اين گذشته ، نقلهاى اين نويسنده مزوّرانه ، رواياتش خيانت‌آميز ، نصايحش فريبنده و نوشته‌هايش غرض‌آلود است . به‌هرحال ، او نسبت به مقام قدس رسول اكرم صلّى اللّه عليه و آله گستاخى نموده ، از حقّ و حقيقت به دور افتاده و همهء اين مطالب را به اسم كتاب زندگانى محمد به پايان برده است .\r\nاين مرد را بشناسيد ، او اميل درمنگام « 1 » است كه وقتى مىبيند امروزه نداى اسلام به اوج خود رسيده و آوازه‌اش در سراسر جهان پيچيده و شكوهش بر تمام جهان سايه افكنده و نور اسلام حتّى به ويرانه‌ها و دشتها و بر هرنوخاسته و كهن‌جامه‌اى تابيده است و فرياد تحسين‌آميز هم‌كيشان مسيحىاش نسبت به اسلام عزيز و پيغمبر مقدّس آن صلّى اللّه عليه و آله بلند است و فضاى گيتى را پر كرده است و همگان تحت تأثير قرآن و نظام\r\n\r\n\r\n","description":"","footnote":"\r\n( 1 ) .  Emile Dermenghem .  ( و )\r\n","page_name":" 13 ","page_number":23},
  {"content":"\r\n\r\nاجتماعى ، اعتقادى ، سياسى و اصلاحىاش كه راهنماى خير و جداكنندهء حقّ از باطل است ، قرار گرفته‌اند ، بر او چونان پيشينيان سبكسرش گران مىآيد كه قدرت عظيم اسلام را بنگرد ؛ همان قدرتى كه به غلبهء اسلام بر كفر انجاميد و به حمايت از ستمديدگان شتافت و كسرىها و تبّع‌ها و قيصرها و فرعونها را كه بر افكار قبطيها ، كشيشها ، پدران كليسا ، ديرنشينان و اصحاب كنيسه‌ها حاكم بودند ، همه را سركوب و منكوب كرد .\r\nبراى او سنگين است كه در محيط غربى خود ، طلوع اسلام شرقى را ببيند و افكار روشنگرايان ملّتش را در پرتو درخشان قرآن عربى بنگرد و از نزديك ملاحظه كند كه معارف جاودانى اسلام در پايتختهاى اروپا ، مانند سيلى سهمگين ريشه‌هاى گمراهى ، هواپرستى غربى ، بدعتها و ضلالتهاى عمومى را از بن مىكند و بر باد مىدهد .\r\nبراى او قابل تحمل نيست كه به گوش خود اين ندا را در قلب اروپا و از زبان فلاسفهء آن بشنود كه با بانگ رسا فرياد مىزنند :\r\nمحمّد با عزمى راسخ در تمام طول زندگىاش با بت‌پرستى سخت به مبارزه برخاست و لحظه‌اى را به حال ترديد ميان بت‌پرستى و يكتاپرستى نگذرانيد . « 1 »\r\nقرآن كتابى جاودانى است كه هيچ‌چيز نه از پيش و نه از دنبال نمىتواند آن را باطل سازد و صلاحيت بهره‌بردارى از آن براى هروقت و هرجا قطعى است . « 2 »\r\nهمچنين از يكى ديگر از مسيحيان پرآوازه بشنود كه مىگويد « 3 » :\r\nمقررات اسلامى بر بنياد محكمى از آيات روشن متكى است كه منظم و پىدرپى نازل شده و در پايان كار اين آيه آمده است : امروز دين شما را برايتان كامل كردم و نعمت خود را بر شما تمام نمودم و اسلام را دين شما برگزيدم . « 4 »\r\nسرانجام هم به گوش خود قرآن كريم را بشنود كه در فرستنده‌هاى جهان هرروز صبح و شام بخوانند و مردم نيز به آياتش گوش فرادهند ، ولى از كتاب ملّت مسيح و يا هرملّت ديگرى سخنى به ميان نيايد .\r\n\r\n\r\n","description":"","footnote":"\r\n( 1 ) . از كانت هانرى دى كاسترى .\r\n( 2 ) . از مسيو سنايس .\r\n( 3 ) . از دكتر نجيب ارمنازى .\r\n( 4 ) . مائدة 5 / 3 .\r\n","page_name":" 14 ","page_number":24},
  {"content":"\r\n\r\nاز شاعر و سخنور توانا ، ابو الوفا راجح حلى ( م 627 ) است :\r\n- زبان هستى در روى زمين بانگ برداشت و با آهنگى كه جن و انس مىشنيدند ، فرياد كرد :\r\n- اى پرستندگان عيسى ! بدانيد عيسى و حزب او و موسى و پيروانش همه خدمتگزار محمّدند .\r\nبدين‌ترتيب مردك را ديگ عصبيت به جوش مىآيد ، به گوشهء چشم مىنگرد و نگاهى خشمگنانه به اسلام ، كتاب و پيامبرش مىافكند ؛ آنگاه خود را براى دفاع از ملتش آماده مىسازد و بالاخره از عقيدهء باطل خود به دفاع پرداخته ، آوازش را با سينه‌اى آكنده از بدخواهى بلند مىكند ، در حالى كه او فساد مىكند نه اصلاح ، و به اسم معرفى اسلام و زندگى محمّد صلّى اللّه عليه و آله دعوت‌كردن به مسيحيت را آغاز كرده است . او در كتابش مىگويد :\r\nمحمّد به عنوان يك نفر مسيحى كتابش را به عربى آورد ، زيرا او يكى از پيغمبرانى بود كه تحت تأثير مسيحيت واقع گرديد و مسيحيان احساسات دينى او را قبل از بعثتش برانگيختند . ( ص 100 )\r\nاصول مسيحيت را در قرآن مىتوان يافت . ( ص 106 )\r\nتأييد روح القدس مستقيما براى عيسى بوده نه براى موسى و محمد ، و براى عيسى مقامى از عصمت بر طبق قرآن « 1 » مىباشد كه براى محمد نيست . ( ص 107 )\r\nمسيحيت شامل اسلام و چيزهاى ديگرى است كه در اسلام وجود ندارد . ( ص 118 )\r\nمسيح فرزند خداى يگانه است ، ولى به يك معنى عرفانى كه متناسب با ذوق خرافى باشد . ( ص 110 )\r\nقرآن مردم را به مسيحيت صحيح دعوت مىكند و مسيحيت واقعى عقيده به الوهيّت و بشريّت مسيح است و اينكه هردو طبيعت در يك شخص جمع شده است . ( ص 107 ، 112 )\r\n\r\n\r\n","description":"","footnote":"\r\n( 1 ) . كاش ما را بر آن آيهء قرآن راهنمايى مىكرد .\r\n","page_name":" 15 ","page_number":25},
  {"content":"\r\n\r\nهمو كلّيهء آراى سخيف و نامعقول خود را به قرآن نسبت داده ، مىگويد :\r\nقرآن به تمام حقايق مسيحيّت احاطه نداشته است . ( ص 109 )\r\nآخرين قرآنى كه مورد اعتماد است ، به دست حجّاج بن يوسف ثقفى ساخته شده است و مىتوان قرآن را به غير از سبك موجود قرائت كرد .\r\nعلماى توحيد قائل به الوهيّت مسيحند . ( ص 109 )\r\nشكاف موجود ميان مسلمانان و مسيحيان چيزى جز سوء تفاهم نيست .\r\nفاصلهء موجود ميان دو ملت ، از انديشهء مفسران قرآن و علماى اسلام است .\r\nبه دار نياويختن مسيح ، بر خلاف منطق عقل و نقل است .\r\nاعتقاد مسلمانان مبنى بر اينكه مسيح را به دار نزدند ، باطل است و آيه‌اى را كه دليل بر آن مىآورند ، پيچيده و مبهم است . ( ص 111 )\r\nاو آيهء « مسيح را نه كشتند و نه به دار آويختند ، بلكه امر بر آنها مشتبه شد » ، « 1 » را متناسب با تعاليم مسيحيت تأويل كرده است . ( ص 112 )\r\nيكى از گمراهيهاى جزيرة العرب ، انكار الوهيت مسيح و جنبهء بشريت محض به او دادن است . ( ص 113 )\r\nاز پيامبر اسلام صلّى اللّه عليه و آله به « بيابانى خشك » تعبير مىكند . ( ص 115 )\r\nاينها پاره‌اى از خرافات مربوط به تبشير و دعوت مسيحيت است و بدين‌وسيله هر فرد محققى مىتواند به هدف نويسنده و ارزش نوشتهء او آگاه گردد و بداند چگونه اين شخص در ورطهء هواى نفس سقوط كرده و به سود خود در قضاوتهايش گام برداشته است ، غافل از اينكه طرفداران اين دين - دين همان « مرد بيابانى خشك » - بيدارند و جانانه آن را پاس مىدارند .\r\nاينان مقاصد زير پردهء صليبيان را خوب مىشناسند و در مقابل هرگونه جنجال و هياهو ، ياوه‌گويى و ژاژخايى ، و دروغ و تهمتى نسبت به ساحت مقدس اسلام ، آرام ننشسته به دفاع مىپردازند و پليديهاى جاهليت و آلودگيهاى آن را از دامن پاك اسلام\r\n\r\n\r\n","description":"","footnote":"\r\n( 1 ) . نساء 4 / 157 .\r\n","page_name":" 16 ","page_number":26},
  {"content":"\r\n\r\nمىزدايند . كسانى دروغ مىبافند كه به آيات خدا ايمان ندارند و اينان خود دروغگويانند . « 1 »\r\nاگر بخواهيد حقيقت آنچه را كه اين مردك به دروغ و تهمتهاى بدخواهانه به‌هم بربافته است دريابيد ، لازم است به كتابهاى الهدى الى دين المصطفى و الرحلة المدرسية و كتابهاى ديگر آيت علم و عمل ، استاد مجاهد ، حجّت الاسلام شيخ محمد جواد بلاغى ، و ساير علماى اسلام توجه فرماييد .\r\n\r\nسقوط مشرق زمين يا انحطاط مسلمانان\r\nمن باور نمىدارم بر افراد ساده‌لوح - تا چه رسد به فضلا و دانشمندان اسلامى - هدف اين گونه نوشته‌هاى مزوّرانه مخفى بماند و نتوانند حدس بزنند كه اين قلمهاى مزدور در حقيقت هدفى جز آراستن و پرداختن افكار جاهليت ندارند . كسى كه كمترين آزرم اخلاقى در خود سراغ داشته باشد ، از خود مىپرسد هدف اين‌گونه تأليفات و فايدهء آنها براى شرق اسلامى چيست ؟ مشرق زمين كه خود گاهوارهء علم و تمدن جهان و مركز فضيلت و اخلاق بوده است ، اگر دستش از اين گونه نشريات كوتاه گردد ، چه اتفاقى رخ خواهد داد ؟\r\nآيا هيچ عاقلى مىتواند باور كند كه اينان با اين مطالب مىخواهند به حق بازگردند ، و يا اين اساتيد مستشرق ، فكر صالح و نظريهء جديدى براى اصلاح جامعه در زمينه‌هاى اجتماعى ، اخلاقى ، سياسى ، ادبى و روانى آورده‌اند كه پيامبر اسلام صلّى اللّه عليه و آله در كتاب و سنتش از آن غافل بوده است ؟ حاشا پيغمبر اسلام صلّى اللّه عليه و آله را از اين نسبت ناروا ، آن هم پيامبرى كه براى اصلاح و تكميل مكارم اخلاق آمده است .\r\nما نمىدانيم ملت اسلامى كه راه خود را به سوى كمال در جبههء مقدم شرق در پيش گرفته است ، چه نيازى به اين تأليفات پوچ و عارى از ادب و تربيت دينى - علمى ، پاكى و پاكدامنى ، راستى و درستى ، و حق و حقيقت‌طلبى دارد تا براى او ترجمه شود ؟\r\n\r\n\r\n","description":"","footnote":"\r\n( 1 ) . نحل 16 / 105 .\r\n","page_name":" 17 ","page_number":27},
  {"content":"\r\n\r\nشگفتا ! اين چه انحطاط و سقوط حتمى براى ملل اسلامى است كه بايد آنها را به اين گونه نوشته‌هاى مسموم با مطالبى سست و پوسيده و بىاساس سرگرمشان كرد ، آن هم با دست كسانى كه از هرخيرى تهى و به اشاعهء هرشرى آماده‌اند ، كسانى كه كارى جز گمراه ساختن از آنها ساخته نيست .\r\nملّت اسلامى چه نيازى به اين كتابها دارد با وجود كتاب عربى گويا ، مقدس و اجتماعىاش ، قرآن‌كه باطل را از هيچ سوى بدان راه نيست ؛ كتابى كه بىشك مايهء هدايت پرهيزگاران است ، از آداب اجتماعى و مصالح عمومى مبتنى بر حكمت و عدل و احسان سخن مىگويد و مطالبش را در عفت ، پاكى و مهربانى مىتوان خلاصه كرد .\r\nملت اسلامى تا وقتى كه حامل سنت پيغمبر صلّى اللّه عليه و آله خود باشد ، چگونه حاضر مىشود به اين كتابها دست نياز دراز كند ؛ سنتى كه از حكم و اندرزهاى نغز اجتماعى ، احكام حقوقى و جزايى و مدنى و نيز از قوانين دفاعى و انتظامى در راه ريشه‌كن ساختن ظلم و حفظ حقوق انسان و راهنمايى مردم به مصالح دنيا و آخرتشان آكنده است ، سنتى كه مملو از قوانين بهداشتى ، مصالح عمومى و مبانى ترقيات علمى است و انسان را از چنگال عفريت نادانى و گمراهى مىرهاند و در راه رشد و فلاح رهبرى مىكند ، همان سنتى كه زندگى سياسى را بنياد مىنهد ، به يگانگى و همبستگى جامعهء بشريت و فضايل اخلاقى روح مىبخشد و كليهء حقوق نوعى و شخصى انسان را زنده مىكند .\r\nچگونه امت اسلامى مىتواند دست نياز به اين نوشته‌ها دراز كند ، در حالى كه خود برنامهء اصلاحى زنده‌اى مشتمل بر همهء موجبات امن و راحت و سلامت و اتحاد و گرايش به نيكيها و دورى از بديها دارد ؛ برنامه‌اى كه در آن از هرچه رشتهء تمدن و ترقى صحيح را مىگسلد ، نهى شده و به هرچه آدمى را به راه استوار رهبرى كند ، امر شده است . اين برنامه چيست ؟ اين برنامه همان نهج البلاغهء امام امير المؤمنين عليه السّلام تأليف شريف رضى است كه فلاسفهء دنيا آن را از سخن خدا فروتر و از سخن مخلوق فراتر مىدانند .\r\n\r\n","description":"","footnote":"","page_name":" 18 ","page_number":28},
  {"content":"\r\n\r\n\r\nاى مام ميهن اسلامى ، سرشك بيفشان\r\nاى شرقى مسلمانان ، با من بيا تا از استاد فلسطينى ، محمد عادل زعيتر دربارهء گفتار زشت و عمل نابجايش در ترجمهء عربى كتاب حيات محمّد به نقد و تحليل بپردازيم .\r\nاز او مىپرسيم : اين چه جنايتى بود كه بر ملت اسلامى روا داشتى ؟ جايى كه به قول خودش در مقدمهء ترجمه مىگويد : بدون ترديد مستشرقين نسبت به حقايق مربوط به سيرت پيغمبر صلّى اللّه عليه و آله جنايت روا مىدارند و جنايتهاى آنان ، نويسندگان عرب را بر آن داشته تا از ترجمه و نقل تأليفاتشان به زبان عربى دريغ ورزند و از طرفى عدم ترجمهء اين‌گونه آثار به زبان عربى نيز نقصى در نهضت علمى ما به حساب مىآيد .\r\nآخر چه نقصى بر نهضت علمى ما بر مبناى كتاب و سنّت پيامبر صلّى اللّه عليه و آله وارد مىشود هنگامى كه از چنگال جنايتكار جاهليّت محفوظ بماند ؟ كتاب و سنتى كه خود نقطهء مركزى علوم جهان و روشنىبخش روشنفكران است ، كتاب و سنتى كه هرمتفكرى را به خود جلب كرده و گمشدهء دانشمندان و مطلوب فيلسوفان در شرق و غرب است . جالب اينجاست كه مؤلف خود در مقدمهء كتابش مىگويد : مهم‌ّترين مأخذ براى شرح زندگانى محمّد صلّى اللّه عليه و آله ، قرآن و كتابهاى حديث و سيرت مىباشد و قرآن اگرچه از همهء مصادر فشرده‌تر است ، ولى از همهء آنها صحيح‌تر مىباشد .\r\nكاش او نيز مانند ديگر نويسندگان عرب از نقل و ترجمهء اين سند گمراهى به عربى دريغ مىورزيد و بدون هرگونه پاورقى و توضيح ، قلم خود را از نشر اين اعلاميهء فساد در جامعهء اسلامى حفظ مىكرد . اين چه تذكرى دربارهء مفاسد كتاب است كه مىگويد :\r\nخواننده نبايد گمان برد من با تمام آنچه مؤلف در اين نوشته آورده كه غالبا هم مخالف واقع است ، همراه و موافقم .\r\nاى مام ميهن اسلامى ، در سوك اين مرد گريه كن و ببين كه او به چه بهاى اندكى شرف امّت ، عزت مذهب ، عظمت ملت و قداست كتاب و سنتش را فروخته است !\r\nاو مگر چه مقصد مهمى داشت كه خود را با اميل درمنگام در اين كار شريك كرد و اين اباطيل و پندارهاى ناصواب مخالف مذهب را منتشر ساخت و با انتشار مطالب\r\n\r\n","description":"","footnote":"","page_name":" 19 ","page_number":29},
  {"content":"\r\n\r\nبىاساس و گمراه‌كننده از چاپخانه‌هايى كه جاى تأسف و نگرانى بر هزينه‌هاى سنگين آن است ، آبروى خود و مصر عزيز و جامع الازهر و اساتيد پاك و نويسندگان مقتدر آن را بر باد داد ، در حالى كه خود در مقدمه گويد : با وجود حسن نيّتى كه بر نوشته‌هاى مؤلف حاكم است ، حوادث تاريخى و آرايى كه ابراز داشته خالى از لغزش نيست .\r\nكاش من و ملتم مىدانستيم كه اصلا ما چه نيازى به حسن نيت كسى داريم كه مسيح بن مريم را پسر خدا مىداند ! و براستى چه چيز مىتواند حسن نيت اين‌گونه كسان را نشان دهد ، با اينكه هرصفحهء كتابش ضلالت‌آور است و كمتر برگى از اين كتاب را مىتوان ورق زد كه از آن نوايى از بدبينى ، بدخواهى و بدانديشى برنخيزد .\r\nبلى ، از آنجا كه مؤمن را بصيرتى خدايى است ، من بر اين باورم كه مترجم از مطلب دروغ و ساختگى كتاب كه معرف انگيزه‌ها و تمايلات اموى است ، خوشش آمده و چونان گرگى با كفتار دوست شده است تا محاسن اسلام را ناديده بگيرد و مساوى و زشتكاريهاى بنىاميه را زنده كند . بدين‌جهت ، از اخلاق و صفات نيك روگردان شده و به صفات زشت توجه كرده و به نظام شوم طبقاتى گراييده است .\r\nبلى ، از اين خوشش آمده كه نويسنده با ژاژخايى و هرزه درآيى نسبت به اهل بيت پاك پيغمبر صلّى اللّه عليه و آله دروغ مىبندد و تاريخ را بر عليه كرامت و شخصيت پيغمبر صلّى اللّه عليه و آله و خاندان باعظمتش ، به صورتىكه با روح خبيث اموى سازگار باشد ، رقم مىزند و خاندان پيغمبر صلّى اللّه عليه و آله را در انظار به شكل زننده‌اى كوچك و از لحاظ بداخلاقى ، سوء معاشرت و ناسازگارى با مردم ، بىآبرو جلوه‌گر مىسازد كه نه با ناموس طبيعت وفق مىدهد و نه با شرافت انسانى . مىگويد :\r\nفاطمه قيافه‌اش گرفته بود و از نظر زيبايى رقيه بر او ترجيح داشت و هوش زينب از او افزون‌تر بود . هنگامى كه فاطمه از پشت پرده شنيد على بن ابى طالب از او نام مىبرد ، ناسازگارى نشان داد . فاطمه على را مردى زشت‌رو با همهء دليرىاش كم‌مايه مىدانست و در عين حال ، على علاقه‌اش به فاطمه بيشتر از علاقهء فاطمه به او نبود . ( ص 197 )\r\nعلى زيباچهره نبود ، در چشمان درشتش سستى مشاهده مىشد ، استخوان\r\n\r\n","description":"","footnote":"","page_name":" 20 ","page_number":30},
  {"content":"\r\n\r\nبينىاش شكستگى داشت و شكمش فربه و جلو سرش بىمو بود ، اما با وجود نوعى سستى و ترديد ، وى مردى شجاع ، پرهيزگار ، راستگو ، وفادار ، بااخلاص و صالح بود .\r\nعلى ناله‌كنان براى آبيارى درختهاى خرماى يكى از يهوديان در مقابل مشتى خرما آب مىكشيد و وقتى به خانه بازمىگشت ، با تندرويى به همسرش مىگفت : بخور و به فرزندانت بخوران .\r\nعلى معمولا بعد از هراختلاف و مشاجره‌اى ، عصبانى مىشد و مىرفت تا در مسجد بخسبد . پدر زنش به دنبالش روان مىشد و او را با موعظه و اندرز براى مدتى با فاطمه آشتى مىداد . روزى اتفاق افتاد كه پيغمبر دخترش را ديد از ضرب مشت على گريه مىكند .\r\nبا اينكه محمّد به خاطر راضىكردن دخترش ، قدمت اسلام على را مىستود ، توجه كمترى به او ابراز مىكرد . دو داماد ديگر پيغمبر از بنىاميه : عثمان با شخصيت و ابو العاص بيش از على با پيغمبر سازگار بودند و على از اينكه پيغمبر براى خوشبختى و رفاه حال دخترش اقدامى نمىكرد ، رنج مىبرد و از اينكه در كارهاى بزرگ او را به حساب نمىآورد ، نگران بود ، زيرا پيغمبر هرچند گردن زدن اشخاصى را به او واگذار مىكرد ، ولى هيچگاه فرماندهى را به او واگذار نمىنمود . ( ص 199 )\r\nاز اين زننده‌تر ، كتك‌كارى على و فاطمه با دشمنان خود از زنان پيغمبر و به جان هم افتادن اين دو دسته است . فاطمه سخت بر پدرش مىشوريد كه چرا از دخترانش جانبدارى نمىكند .\r\nآرى . اين بخشى است از جنايات تاريخى كه اين مرد صفحات كتابش را بدانها سياه و تباه كرده است .\r\n\r\n","description":"","footnote":"","page_name":" 21 ","page_number":31},
  {"content":"\r\n\r\n\r\nدنباله‌رو را نكوهشى نيست\r\nمن مؤلف كژانديش را هرچند دروغ و ياوه‌سرايى را از حد گذرانده است توبيخ نمىكنم ، زيرا او از دشمنان اسلام است و هيچگونه اميدى به خيرش نيست و كتابش نيز نشان‌دهندهء عقده‌ها و نابسامانيهاى روانى اوست . اين تندى و اعتراض خشونت‌آميز را بايد نسبت به مترجم ابراز داشت كه خيانتى بزرگ به اسلام ، شرق و عموم مسلمانان كه خود را يكى از آنها مىداند ، روا داشته است . آرى ، او به هم‌جنس خود گراييده و به حكم « كبوتر با كبوتر ، باز با باز » هم‌مسلك خود را پيدا كرده است .\r\nكليهء مطالب اين كتاب از سخنان دروغين و نسبتهاى ناروا كه همه خلاف تاريخ صحيح و نقطهء مقابل اجماع ملت اسلام و اخبار پيغمبر اكرم صلّى اللّه عليه و آله مىباشد ، چيزى جز نشانهء سبكسرى و نادانى نويسنده نيست .\r\nآيا سخنان جعلى او دربارهء فاطمهء زهرا عليها السّلام با سخن پدرش رسول اللّه صلّى اللّه عليه و آله كه مىفرمايد : فاطمه حورى بهشتى در كسوت بشرى است و من هروقت مشتاق بهشت مىشوم ، او را مىبوسم ، سازگار است ؟ « 1 »\r\nيا با سخنى ديگر از آن حضرت كه مىگويد : دخترم فاطمه فرشته سيرت و آدمى صورت است . « 2 »\r\nيا با اين كلامش كه مىفرمايد : فاطمه ستارهء درخشان زيبايى است . « 3 »\r\nاز مادر انس بن مالك نيز بشنويم كه گفت : فاطمه مانند ماه شب چهارده يا خورشيدى پوشيده به ابر بود كه وقتى از پشت ابر خارج مىشد ، چهرهء سپيد آميخته به سرخى داشت ، موهايش مشكى و از هرانسانى به پيغمبر شبيه‌تر بود . به خدا سوگند ، او به گفتار شاعر مىماند كه گويد :\r\n- سپيد اندامى كه خرمن گيسوانش بر زمين مىكشد و اندام او در ميان انبوه گيسوان پنهان\r\n\r\n\r\n","description":"","footnote":"\r\n( 1 ) . تاريخ خطيب بغدادى : 5 / 86 .\r\n( 2 ) . الصواعق 96 ؛ اسعاف الراغبين 172 - به نقل از نسائى .\r\n( 3 ) . نزهة المجالس : 2 / 222 .\r\n","page_name":" 22 ","page_number":32},
  {"content":"\r\n\r\nمىماند .\r\n- پس او در ميان موهايش گويا روزى درخشنده است و موهايش در اطراف او ، شبى تاريك . « 1 »\r\nآيا سخنان بىمدرك او دربارهء هوش و اخلاق فاطمه عليها السّلام با سخن ام المؤمنين خديجه موافق است كه مىگويد : فاطمه در شكم مادر سخن مىگفت . هنگامى كه به دنيا آمد ، در اولين فرود ، خود را به حال سجود به زمين افكند و با انگشت به اشارت پرداخت . « 2 »\r\nيا با سخن عايشه همساز است ، آنجا كه گويد : من هيچ‌كس را نديدم در رفتار و گفتار و حسن سيرت و متانت ، چه در حال ايستاده و يا نشسته ، شبيه‌تر از فاطمه به رسول اللّه باشد . وقتى فاطمه بر پيغمبر خدا وارد مىشد ، پيامبر به تمام قامت برمىخاست ، او را مىبوسيد ، خوش‌آمد مىگفت ، آنگاه دستش را مىگرفت و او را در جاى خود مىنشاند . « 3 »\r\nبيهقى اين حديث را با اختلاف در الفاظ نيز بدينگونه نقل كرده است : من كسى را نديدم كه سخن گفتنش شبيه‌تر از فاطمه به رسول خدا باشد . . . . « 4 »\r\nهمچنين آيا مجعولات او دربارهء امام على عليه السّلام و نازيبايى چهره‌اش و اينكه فاطمه عليها السّلام او را زشت و عبوس مىپنداشت ، با روايات بسيارى كه دربارهء شمايل بىمثالش آمده است ، از قبيل « او بقدرى خوش‌چهره و زيبا بود كه گويا ماه شب چهاردهم است ؛ گردنش به صراحىاى از نقره شباهت داشت « 5 » و خنده‌رو بود « 6 » و دندانهايش هرگاه تبسّم\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 161 .\r\n( 2 ) . سيرة الملا ؛ ذخائر العقبى 45 ؛ نزهة المجالس : 2 / 227 .\r\n( 3 ) . اين حديث را حافظ ابن حبان بنا بر نقل ذخائر العقبى 40 آورده و حافظ ترمذى سند آن را پس از نقل حديث نيكو دانسته است ، چنان كه حافظ عراقى در التقريب : 1 / 150 و همچنين در شرحى كه خود و پسرش بر آن نوشته‌اند و همين‌طور ابن عبد ربه در العقد الفريد : 2 / 3 و ابن طلحه در مطالب السؤول 7 و صاحب اسعاف الراغبين 171 نيز آن را نقل كرده‌اند .\r\n( 4 ) . سنن بيهقى : 7 / 101 .\r\n( 5 ) . كتاب صفين 262 ؛ الاستيعاب : 2 / 469 ؛ الرياض النضرة : 2 / 155 ؛ نزهة المجالس : 2 / 204 .\r\n( 6 ) . تهذيب الاسماء و اللغات ، امام نووى .\r\n","page_name":" 23 ","page_number":33},
  {"content":"\r\n\r\nمىكرد ، رشتهء مرواريد را مىمانست « 1 » » ، سازگار است ؟\r\nاين حرفها را با سخن ابو الاسود دؤلى در شعرش چطور مىتوان جمع كرد :\r\n- وقتى با چهرهء ابو تراب رودررو شوى ، او را ماهى خواهى يافت كه بينندگان را به حيرت مىاندازد . « 2 »\r\nبلى بايد گفت :\r\n- بر آن جوانمرد از آن‌رو رشك بردند كه نتوانستند به مقام فضلش برسند و از اين لحاظ ، مردم دشمن و بدخواه او شدند .\r\n- مانند هووهاى زنى زيبا كه از روى حسد و كينه‌توزى روى زيبايش را زشت خواندند .\r\nاصولا آيا وجدان آزاد شما مىتواند مطالبى را كه از قلبى پركينه دربارهء سستى و دودلى على عليه السّلام برآمده است ، بپذيرد ، و حال آنكه على عليه السّلام همان كسى است كه هميشه در كارهاى بزرگ مقدم و پيشاهنگ بود و در جنگها پيشتر از ديگران به ميدان مىآمد و شمشير مىزد . او كسى است كه از آغاز با پيغمبر صلّى اللّه عليه و آله دست به كار تبليغ دين شد و در بستر پيغمبر صلّى اللّه عليه و آله بيتوته كرد و خود را فدايى او ساخت و تا روزى كه پيغمبر صلّى اللّه عليه و آله به قرارگاه ابديش شتافت ، هرگز دمى از آن حضرت فاصله نگرفت و در تمام اين مدّت ، پيوسته تيرگيهاى غم و اندوه را از چهرهء مباركش مىزدود .\r\nآيا على عليه السّلام آن يگانه مرد مبارزى نيست كه اين آيات دربارهء او نازل شد :\r\nآيا آب دادن به حاجيان و آبادانى مسجد الحرام را با كار كسى كه به خدا و روز جزا ايمان آورده و در راه خدا جهاد كرده است ، يكسان مىپنداريد ؟ « 3 »\r\nاز مردم كسى هست كه براى جلب خشنودى خدا جان خود را فدا كند . « 4 »\r\nچه موقع را در زندگى على عليه السّلام مىتوان يافت كه وى از قلع‌وقمع كفار عرب در راه اسلام و دفاع از قداست صاحب رسالت فارغ نشسته باشد تا بتوان او را به سستى و\r\n\r\n\r\n","description":"","footnote":"\r\n( 1 ) . حلية الاولياء : 1 / 84 ؛ تاريخ ابن عساكر : 7 / 35 ؛ المحاسن و المساوى : 1 / 32 .\r\n( 2 ) . تذكرة سبط 104 .\r\n( 3 ) . توبة 9 / 19 .\r\n( 4 ) . بقرة 2 / 207 .\r\n","page_name":" 24 ","page_number":34},
  {"content":"\r\n\r\nدودلى متهم ساخت ؟ چيزى كه هست ، سخن به باطل گفتن را حدّ و اندازه‌اى نيست .\r\nآيا مىتوان تصور كرد امير المؤمنين عليه السّلام با همسر پاك‌سيرتش سوء معاشرت داشته باشد ، و حال آنكه پيغمبر صلّى اللّه عليه و آله به او مىگويد : تو در شمايل و اخلاق به من شباهت دارى و تو از همان شجره‌اى هستى كه من از آنم . « 1 »\r\nو چگونه پيغمبر صلّى اللّه عليه و آله او را برترين ، بردبارترين و خوش‌اخلاق‌ترين امت معرفى كرده ، مىفرمايد : على بهترين فرد امت من و داناترين و بردبارترين آنهاست . « 2 »\r\nو به فاطمه عليها السّلام مىگويد : من ترا به ازدواج كسى درآوردم كه از همه داناتر ، بردبارتر و در اسلام پيشتازتر از همگان است . « 3 »\r\nو باز خطاب به دو مىفرمايد : همسرى براى تو برگزيدم كه در اسلام پيشقدم‌تر و در اخلاق برتر از همهء مردمان است . « 4 »\r\nاين نمونهء سخنان پيغمبر صلّى اللّه عليه و آله است كه با على عليه السّلام معاشرت نزديك و ارتباط تنگاتنگ داشته است . پس اين حيله‌گران دروغپردازى مىكنند و على عليه السّلام حقا همانگونه است كه پيغمبر صلّى اللّه عليه و آله او را صادق امين معرّفى كرده است .\r\nآيا شما مىتوانيد نسبت مشت كوفتن على عليه السّلام به فاطمه عليها السّلام ، پارهء تن پيامبر صلّى اللّه عليه و آله را از اين مرد كه خدا دندانهايش را بشكند ، بپذيريد ؟ على عليه السّلام كسى است كه جاى پاى پيامبر صلّى اللّه عليه و آله گام مىنهد و گوشهايش از اين آهنگ پيغمبر صلّى اللّه عليه و آله آكنده است كه به فاطمه عليها السّلام فرمود : خداوند بر اثر خشم تو به خشم مىآيد و با رضايت تو خشنود مىگردد . « 5 »\r\n\r\n\r\n","description":"","footnote":"\r\n( 1 ) . تاريخ بغداد ، خطيب بغدادى : 11 / 171 .\r\n( 2 ) . طبرى ، خطيب و دولابى بر طبق كنز العمال : 6 / 153 ، 392 ، 398 آن را آورده‌اند .\r\n( 3 ) . مسند احمد : 5 / 26 ؛ الرياض النضرة : 2 / 194 ؛ ذخائر العقبى 78 ؛ مجمع الزوائد : 9 / 101 ، 114 . در سند اخير صحت و وثاقت رجال حديث نيز مورد توجه قرار گرفته است .\r\n( 4 ) . الرياض النضرة : 2 / 182 - به نقل از ابو الخير حاكمى .\r\n( 5 ) . المستدرك ، حاكم : 3 / 154 با اعتراف به صحت آن ؛ ذخائر العقبى 39 ؛ تذكرهء سبط 175 ؛ مقتل خوارزمى : 1 / 52 ؛ كفاية الطالب 219 ؛ شرح المواهب ، زرقانى : 3 / 202 ؛ كنوز الدقايق ، مناوى 3 ؛ اخبار الدول ، قرمانى در حاشيهء الكامل : 1 / 185 ؛ كنز العمال : 7 / 111 از قول حاكم و ابن نجار ؛ تهذيب التهذيب :\r\n12 / 443 ؛ الاصابة : 4 / 378 ؛ الصواعق 105 ؛ الاسعاف 171 از قول طبرانى ؛ ينابيع المودة 173 .\r\n","page_name":" 25 ","page_number":35},
  {"content":"\r\n\r\nهمان پيامبرى كه دست فاطمه عليها السّلام را گرفته بود و مىفرمود : هركس او را مىشناسد كه مىشناسد و هركس نمىشناسد ، بداند او پارهء تن من است ، او قلب و روح من است كه در ميان دو پهلوى من است ؛ هركس او را آزار دهد مرا آزرده است . « 1 »\r\nهمو كه بارها فاطمه عليها السّلام را ستود و فرمود :\r\nفاطمه پاره‌اى از تن من است ؛ هرچه خشم او را باعث شود ، خشم مرا باعث مىگردد و هرچه او را آزرده سازد ، مرا مىآزارد . « 2 »\r\nفاطمه پارهء تن من است ؛ كسىكه او را به خشم آورد ، خشم مرا باعث شده است . « 3 »\r\nفاطمه پارهء تن من است ؛ هرچه او را دلگير كند ، مرا دلگير كرده است و هرچه انبساط خاطرش را فراهم آورد ، مرا به نشاط آورده است . « 4 »\r\nآيا پيغمبر صلّى اللّه عليه و آله على عليه السّلام را فقط به قدمت اسلامش ستوده است تا دربارهء علت آن فلسفه‌بافى شود و بگويند كه اين امر براى راضىكردن دخترش بوده است ، در حالى كه هرگاه پيغمبر صلّى اللّه عليه و آله على عليه السّلام را به اين منظور مىستود ، بايد اين سخن را تنها براى فاطمه عليها السّلام مىگفت تا مقصود حاصل آيد ، ديگر چرا يكباره دست على عليه السّلام را در اجتماع بزرگ صحابه گرفته ، مىگويد : همانا اين نخستين كسى است كه به من ايمان آورده است و نخستين كسى خواهد بود كه فرداى قيامت با من مصافحه مىكند ؛ و بار ديگر اصحاب خود را مخاطب ساخته ، مىگويد : نخستين كسى كه در كنار حوض كوثر بر من وارد مىشود ، علىّ بن ابى طالب ، آن نخستين مسلمان است .\r\nچگونه اين علّت ساختگى بر صحابهء حاضر در محضر پيامبر صلّى اللّه عليه و آله و تابعين آنها در نيكرفتارى مخفى مانده كه آنها نيز او را به اين خصلت ممتاز مىستودند ، همچون ستايشهاى سلمان فارسى ، انس بن مالك ، زيد بن ارقم ، عبد اللّه بن عبّاس ، عبد اللّه بن\r\n\r\n\r\n","description":"","footnote":"\r\n( 1 ) . الفصول المهمة 150 ؛ نزهة المجالس : 2 / 228 ؛ نور الابصار 45 .\r\n( 2 ) . صحيح بخارى ؛ صحيح مسلم ؛ صحيح ترمذى ؛ مسند احمد : 4 / 328 ؛ خصائص نسائى 35 ؛ الاصابة 378 .\r\n( 3 ) . صحيح بخارى ؛ خصائص نسائى 35 .\r\n( 4 ) . مسند احمد : 4 / 322 ، 323 ؛ الصواعق 112 .\r\n","page_name":" 26 ","page_number":36},
  {"content":"\r\n\r\nحجل ، هاشم بن عتبه ، مالك اشتر ، عبد اللّه بن هاشم ، محمد بن ابى بكر ، عمرو بن حمق ، ابو عمره عدىّ بن حاتم ، ابو رافع ، بريده ، جندب بن زهير و امّ الخير بنت حريش . « 1 »\r\nآخر ، اين سخن كه پيامبر صلّى اللّه عليه و آله توجّهى به على عليه السّلام نداشت ، با قرآنى كه مىگويد على نفس پيامبر پاك است و يا آيه‌اى كه محبّت او را پاداش رسالتش قرار داده است ، چگونه جمع مىشود ؟\r\nآيا براستى حديث صحيح مرغ بريان [ طير مشوى 
  ] كه در كتب احاديث صحاح و مسانيد وارد شده است را مىتوان ناديده انگاشت ، آنجا كه رسول اكرم صلّى اللّه عليه و آله فرمود :\r\nبار پروردگارا محبوب‌ترين خلق خود را نزد من فرست تا در اين خوراك هم‌غذاى من باشد و خداوند هم على عليه السّلام را فرستاد .\r\nهمچنين سخن پيغمبر صلّى اللّه عليه و آله به عايشه را چگونه مىتوان از نظر دور داشت ، آنجا كه فرمود :\r\nعلى محبوب‌ترين مردان نزد من و گرامىترين آنها بر من است ، حق او را بشناس و پاس حرمتش را نگهدار . « 2 »\r\nهمانند احاديث نبوى ديگرى كه از جملهء آنهاست :\r\nمحبوب‌ترين مردم نزد من از ميان مردان ، على است . « 3 »\r\nعلى بهترين كسى است كه پس از خود او را برجاى مىنهم . « 4 »\r\nبهترين مردان شما على بن ابى طالب و بهترين زنان شما فاطمه دخت محمد است . « 5 »\r\nعلى بهترين انسانهاست ، هركس كه آن را انكار كند ، كافر است . « 6 »\r\n\r\n\r\n","description":"","footnote":"\r\n( 1 ) . متن كلمات اين عده به زودى در همين جلد ايراد مىگردد .\r\n( 2 ) . الرياض النضرة : 2 / 161 - به نقل از حافظ خجندى ؛ ذخائر العقبى 62 .\r\n( 3 ) . در اين حديث « احب الرجال » [ محبوب‌ترين مرد 
  ] آمده و در حديث ديگر كه اسامه آن‌را نقل كرده « احب اهلى » [ محبوب‌ترين فرد خانواده‌ام 
  ] آمده است .\r\n( 4 ) . مواقف الايجى : 3 / 276 ؛ مجمع الزوائد : 9 / 113 .\r\n( 5 ) . تاريخ بغداد : 4 / 392 .\r\n( 6 ) . تاريخ بغداد - به نقل از جابر ؛ كنوز الحقايق در حاشيهء الجامع الصغير : 2 / 16 ؛ كنز العمال : 6 / 159 .\r\n","page_name":" 27 ","page_number":37},
  {"content":"\r\n\r\nكسى كه على را بهترين مردم نداند ، كافر است . « 1 »\r\nحديث رايت [ پرچم جنگ 
  ] كه همگان در آن متفّق باشند : فردا پرچم را به دست مردى مىدهم كه خدا و رسولش او را دوست دارند و او نيز خدا و رسولش را دوست دارد .\r\nنسبت على با من ، نسبت سر من با تن من است . « 2 »\r\nنسبت على با من نسبت من با خداست . « 3 »\r\nعلى نزد من از همه‌كس دوست‌داشتنىتر و نزد خدا از همه‌كس محبوب‌تر است . « 4 »\r\nمن از توام و تو از منى [ يا 
  ] تو از منى و من از توام . « 5 »\r\nعلى از من است و من از اويم و او مولاى هرمؤمن بعد از من است . « 6 »\r\nحديث فرستادن سورهء برائت كه صحت آن اجماعى است : نبايد آن را [ آيات سورهء برائت 
  ] ببرد مگر مردى كه از من است و من نيز از او باشم . « 7 »\r\nخطاب به على عليه السّلام : گوشت تو گوشت من است و خون تو خون من و حق هميشه با تست . « 8 »\r\nهيچ پيغمبرى نيست كه در امتش شبيهى نداشته باشد و شبيه من در امتم على است . « 9 »\r\nاينك مىپردازيم به روايتى كه حاكم به صحت آن معترف است و طبرانى آن را از ام سلمه نقل كرده كه گفت : وقتى پيامبر خشمگين مىشد ، هيچ‌كس جز على جرأت\r\n\r\n\r\n","description":"","footnote":"\r\n( 1 ) . تاريخ بغداد : 3 / 192 - به نقل از ابن مسعود ؛ كنز العمّال : 6 / 159 .\r\n( 2 ) . تاريخ خطيب : 7 / 12 ؛ الرياض النضرة : 2 / 162 ؛ الصواعق 75 م ؛ الجامع الصغير ، سيوطى ؛ شرح العزيزى : 2 / 417 ؛ فيض القدير : 4 / 357 ؛ نور الابصار : 2 / 80 ؛ مصباح الظلام : 2 / 56 .\r\n( 3 ) . الرياض النضرة : 2 / 163 ؛ السيرة الحلبية : 3 / 391 . « شايد مقصود اين باشد : من برگزيدهء خدا هستم و على برگزيدهء من است » . ( م )\r\n( 4 ) . تاريخ بغداد : 1 / 160 .\r\n( 5 ) . مسند احمد : 5 / 204 ؛ خصائص نسائى : 36 ، 51 .\r\n( 6 ) . مسند احمد : 5 / 356 . گروهى از حافظان نيز اين حديث را با سندهاى صحيحى كه بدانها اشاره خواهد شد ، نقل كرده‌اند .\r\n( 7 ) . خصائص نسائى 8 .\r\n( 8 ) . المحاسن و المساوى : 1 / 31 ؛ كفاية الطالب 135 ؛ المناقب ، خوارزمى 76 ، 83 ، 87 ؛ فرايد السمطين ، باب 2 ، 27 .\r\n( 9 ) . الرياض النضرة : 2 / 164 .\r\n","page_name":" 28 ","page_number":38},
  {"content":"\r\n\r\nسخن گفتن با او را نداشت . « 1 »\r\nاز عايشه بشنويم كه گفت : به خدا سوگند ، مرد و زنى را در زمين نيافتم كه نزد رسول خدا محبوب‌تر از على و همسرش باشند . « 2 »\r\nگفتار بريده و أبىّ نيز در اين‌باره چنين است : دوست‌داشتنىترين مردمان نزد پيامبر اكرم صلّى اللّه عليه و آله از زنان ، فاطمه عليها السّلام است و از مردان ، على عليه السّلام . « 3 »\r\nسرانجام ، جميع بن عمير گويد : همراه عمه‌ام بر عايشه وارد شدم و از او پرسيدم : از مردم چه كسى نزد رسول اللّه محبوب‌تر است ؟ گفت : فاطمه . پرسيدم از مردها چه كسى ؟ پاسخ داد : شوهرش ، تا آنجا كه من مىدانم روزها روزه‌دار است و شبها در عبادت پروردگار . « 4 »\r\nاصولا چگونه پيغمبر اكرم صلّى اللّه عليه و آله مىتوانست توجه خود را به شخصى ديگر جز على عليه السّلام معطوف بدارد ، در حالى كه او نخستين كسى است كه خدايش پس از پيامبر صلّى اللّه عليه و آله از ميان تمام مردم روى زمين برگزيد ، چنان كه به دخترش فاطمه عليها السّلام فرمود : خداوند به اهل زمين توجهى فرمود و از ميان آنها پدرت را به پيغمبرى برگزيد ، سپس بار ديگر توجهى فرمود و از ميان آنها شوهرت را برگزيد ، آنگاه به من وحى فرستاد تا ترا به ازدواج او درآورم و او را وصى خود بگيرم . « 5 »\r\nهمو به بيان ديگر فرمود : خداوند از ميان مردم زمين دو مرد را برگزيد : يكى پدرت را و ديگرى همسرت را . « 6 »\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 130 ؛ الصواعق 73 ؛ تاريخ الخلفاء ، سيوطى 116 .\r\n( 2 ) . المستدرك ، حاكم : 3 / 154 با اعتراف به صحت آن ؛ العقد الفريد : 2 / 275 ؛ خصائص نسائى 29 ؛ الرياض النضرة : 2 / 161 .\r\n( 3 ) . خصائص نسائى 29 ؛ المستدرك ، حاكم : 3 / 155 با اعتراف حاكم و ذهبى به صحت آن ؛ الجامع ، ترمذى : 2 / 227 .\r\n( 4 ) . الجامع ، ترمذى ، چاپ هند : 2 / 227 ؛ المستدرك ، حاكم : 3 / 157 .\r\n( 5 ) . كنز العمال : 6 / 153 - به نقل از طبرانى ، از ابو ايوب انصارى ؛ مجمع الزوائد ، هيثمى : 9 / 165 - به نقل از على هلالى .\r\n( 6 ) . المواقف ، ايجى 8 . رك : الغدير ( متن عربى / چ 2 ) : 2 / 318 .\r\n","page_name":" 29 ","page_number":39},
  {"content":"\r\n\r\nمن ديگر مجال آن را ندارم تا سخن آن مردك را دربارهء دو داماد اموى پيغمبر صلّى اللّه عليه و آله تحليل كنم . همين‌قدر ، براى نشان دادن ميزان سازگارى عثمان كريم النفس ، حديث انس از پيغمبر خدا صلّى اللّه عليه و آله را هنگام دفن دختر عزيزش كافى مىدانم . وى گويد : هنگامى كه پيغمبر بر سر قبر نشست و از چشمانش سرشك همى باريد ، فرمود : كداميك از شما ديشب با همسر خود درنياويخته است ؟\r\nابو طلحه گفت : من يا رسول اللّه ؛ پيغمبر صلّى اللّه عليه و آله او را دستور فرمود تا در قبر داخل گردد .\r\nابن بطّال گويد : پيامبر نمىخواست اجازه دهد عثمان داخل قبر شود با اينكه او براى اين كار از هرفرد ديگرى شايسته‌تر به نظر مىرسيد ، اما به دليل اينكه او شوهرش بود و همسرى را از دست داده بود كه هيچ‌چيز با آن برابرى نمىكرد ؛ ازاين‌رو ، وقتى پيغمبر فرمود : كداميك از شما ديشب با همسر خود درنياويخته است ؟ عثمان ساكت ماند و پاسخى نداد ، زيرا در همان شبى كه يكى از همسرانش درگذشته بود ، اندوه مصيبت و گسيختگى پيوندش با پيغمبر ، او را از سرگرميهاى جنسىاش باز نداشته بود ؛ در نتيجه ، او كه از ابو طلحه يا هركس ديگر به اين كار شايسته‌تر بود ، از حق خود محروم ماند . اين مفهوم آشكار حديث است و شايد پيغمبر صلّى اللّه عليه و آله اين مطلب را به وسيلهء وحى دريافته بود كه ايرادى به او نگرفت ، زيرا عملش شرعا مجاز بود ، ولى نشان مىداد كه مصيبتش به حدى نرسيده است كه او را به خود سرگرم سازد ، بنابراين عمل او را با تعريضى غيرمستقيم ، ممنوع قلمداد فرمود . « 1 »\r\nاما دربارهء ابو العاص ، ديگر از من توقع نداشته باشيد سخنى بگويم ، زيرا او كسى است كه تا سال صلح حديبيّة مشرك مانده بود و دوبار با مشركان اسير گرديد و اسلام ميان او و زنش ، زينب دختر پيغمبر صلّى اللّه عليه و آله براى مدت شش سال جدايى افكند . زينب به عنوان زنى مسلمان مهاجرت كرد و او را به خاطر شركش ترك گفت . بعد از اسلامش به‌هيچ‌وجه جمله‌اى كه بيانگر پيوند يا حتى مدارا كردنش با پيامبر صلّى اللّه عليه و آله باشد ، بر زبان نياورد تا چه رسد كه بتوان او را با على عليه السّلام پدر فرزندان پيغمبر صلّى اللّه عليه و آله و سرور خاندان او ،\r\n\r\n\r\n","description":"","footnote":"\r\n( 1 ) . روض الانف : 2 / 107 .\r\n","page_name":" 30 ","page_number":40},
  {"content":"\r\n\r\nمقايسه كرد .\r\nنويسندهء مزبور مىگويد به نص قرآن ، پيغمبر اسلام در امر خوشبختى دختر طاهر و مطهرش بىتوجهى نشان داده است و به على نسبت مىدهد كه از اين ازدواج رنج مىبرد ، و حال آنكه پيغمبر اكرم صلّى اللّه عليه و آله هرروز صبح به خانه على و فاطمه عليها السّلام مىرفت و مىگفت : خداوند شما را رحمت كناد ، خدا مىخواهد پليدى را از شما اهل بيت دور كند و شما را پاك دارد . « 1 »\r\nهمو نيز پيوسته مىفرمود :\r\nفاطمه محبوب‌ترين مردم نزد من است .\r\nمحبوب‌ترين مردم نزد من از ميان زنان ، فاطمه است .\r\nمحبوب‌ترين افراد خانواده‌ام نزد من فاطمه است .\r\nعمر هم خطاب به فاطمه عليها السّلام گويد : به خدا قسم ، كسى را نديدم كه نزد رسول خدا از تو محبوب‌تر باشد . « 2 »\r\nحال بنگريد چقدر اين مردك به خاطر اينكه بگويد پيغمبر على را به كارهاى بزرگ فرانمىخواند ، در سخنان دروغينش بر آن حضرت زشت و زننده عمل كرده است ، در حالى كه پيغمبر صلّى اللّه عليه و آله على عليه السّلام را مددكار و يار و ياور خود و به تمام معنى همكار خود مىخواند و از آغاز دعوت تا آخرين نفس او را با تمام امكانات ، معاون خود مىداند و بدين‌وسيله او نفس پيغمبر صلّى اللّه عليه و آله ، برادر ، وزير ، وصى ، خليفه ، وارث و صاحب اختيار بعد از او مىگردد . همو يگانه فرماندهء بلامنازع عرصه‌هاى نبرد و تنها كسى است كه به وحى پروردگار در شب معراج به « قائد غرّ المحجّلين » ملقّب گرديد ، شبى كه خدا پيامبرش را از مسجد الحرام به مسجد الاقصى سير داد . « 3 »\r\nبدتر از همه اينكه اين مرد زنان پيغمبر را دشمنان على و فاطمه مىداند و از نزاع\r\n\r\n\r\n","description":"","footnote":"\r\n( 1 ) . احزاب 33 / 33 .\r\n( 2 ) . المستدرك ، حاكم : 3 / 150 با تأكيد بر صحّت آن .\r\n( 3 ) . المستدرك ، حاكم : 3 / 138 با اعتراف به صحت آن ؛ الرياض النضرة : 2 / 177 ؛ شمس الاخبار 39 ؛ اسد الغابة : 1 / 69 ؛ مجمع الزوائد : 9 / 121 .\r\n","page_name":" 31 ","page_number":41},
  {"content":"\r\n\r\nعايشه و ام سلمه با آنها سخن مىگويد و با نقل داستانى مجعول به تفصيل پرداخته از تشكيل دو حزب دموكرات و اريستوكرات دم مىزند ، آنگاه با سخنان خود متعرض ناموس پيغمبر شده به شخصيت همسرانش كه هركدام ام المؤمنين به حساب مىآيند ، اهانت مىكند و آل اللّه را جلف و سبكسر جلوه مىدهد .\r\nكاش مىدانستم چگونه مترجم به خود اجازه داده است عايشه را دشمن فاطمه بخواند ؟ با اينكه عايشه خود گويد : من هيچ‌كس را نديدم برتر از فاطمه باشد ، مگر پدرش . « 1 »\r\nعايشه كسى است كه سر فاطمه عليها السّلام را مىبوسيد و مىگفت : كاش من يكى از موهاى سرت بودم . « 2 »\r\nچگونه اهل سنت به انتشار اين مطالب كوبنده رضا مىدهند ، در حالى كه قرآن مودت و محبت عترت پيغمبر صلّى اللّه عليه و آله را واجب دانسته است « 3 » و در ميان مسلمانان جاى ترديد نيست كه نشانهء ايمان و نفاق در قانون پيامبر محبوب صلّى اللّه عليه و آله ، دوستى على عليه السّلام و دشمنى اوست كه حديثش را ذكر خواهيم كرد . از اين گذشته ، سخن پيامبر اكرم صلّى اللّه عليه و آله دربارهء على عليه السّلام كه در حديث غدير گذشت ، نيز مورد اتفاق امّت اسلامى است ، آنجا كه فرمود : پروردگارا دوست بگير هركس على را دوست بگيرد و دشمن بدار هركس على را دشمن دارد .\r\nدر حديث صحيح از پيغمبر صلّى اللّه عليه و آله چنين رسيده است :\r\nكسى كه على را دوست دارد ، مرا دوست داشته و كسى كه على را دشمن دارد ، مرا دشمن داشته است و كسى كه على را آزار دهد ، مرا آزرده و كسى كه مرا بيازارد ، خدا را آزرده است . « 4 »\r\nپيغمبر اكرم صلّى اللّه عليه و آله نيز به نقل از جبرئيل امين فرمايد : خوشبخت واقعى كسى است كه على را در زندگى من و بعد از مرگ من دوست دارد و بدبخت واقعى كسى است كه على\r\n\r\n\r\n","description":"","footnote":"\r\n( 1 ) . الشرف المؤبد 58 ؛ شرح المواهب : 3 / 202 - به نقل از طبرانى در الاوسط با سند صحيح .\r\n( 2 ) . نزهة المجالس : 2 / 227 .\r\n( 3 ) . رك : الغدير ( متن عربى / چ 2 ) : 2 / 306 - 311 .\r\n( 4 ) . الاستيعاب 2 / 461 ؛ ذخائر العقبى 65 ؛ الاصابة : 3 / 103 ؛ نزهة المجالس : 2 / 207 .\r\n","page_name":" 32 ","page_number":42},
  {"content":"\r\n\r\nرا در زمان حيات و بعد از مرگ من دشمن دارد . « 1 »\r\nدريغا ! چگونه اين مرد ندانست كه نسبت دشمنى بزرگ‌ترين مرد و زن عترت پيغمبر صلّى اللّه عليه و آله را به زنان او دادن ، هرگاه به دادگاه عدالت اسلامى عرضه شود ، بىدرنگ مطرود و محكوم است ؛ بويژه اگر قياس شود با سخن پيغمبر اكرم صلّى اللّه عليه و آله دربارهء عترت كه فرمود : هيچ‌كس آنان را دوست ندارد ، مگر آن‌كه پدرانش خوشبخت بوده باشند و زادگاهش پاك باشد و هيچ‌كس آنان را دشمن نمىدارد ، مگر آن‌كه پدرانش بدبخت بوده باشند و زادگاهش ناپاك باشد ، يا آنچه از طريق محدّثان مورد وثوق رسيده است كه :\r\nهيچ‌كس على عليه السّلام را دشمن نمىدارد ، مگر آنكه نطفه‌اى ناپاك و طينتى شيطانى داشته باشد « 2 » و يا آنچه حافظ جزرى از عبادة بن صامت در حديث آورده كه گفت : ما فرزندانمان را به دوستى على بن ابى طالب آزمايش مىكرديم ، اگر مىديديم يكى از آنها على بن ابى طالب را دوست نمىدارد ، مىدانستيم او از ما نيست و نطفه‌اش ناپاك است . « 3 » آنگاه حافظ جزرى گويد : اين مطلب از قديم الايام تا امروز مشهور است كه « تنها زنازاده مىتواند دشمن على باشد » . « 4 »\r\nاين بود پاره‌اى از مجعولات كتاب زندگانى محمد . البته ، چه بسا نظاير اين سخنان بىاساس را در تحريف قرآن بتوان يافت ، چنان كه نسبتهايى نيز به شيعه بسته‌اند كه شيعه از آنها مبرّاست . جاى شگفتى است كه عادل زعيتر به گمان خود با يك جمله مىخواهد خود را در نشر اين اباطيل گمراه‌كنندهء جامعهء اسلامى معذور دارد و آن جمله اين است كه : دوست مىداشتم در پاورقى به مطالب كتاب حاشيه بزنم ، ولى اين كار مرا از دايرهء ترجمه بيرون مىبرد . بىترديد اين عذر پذيرفته نيست . آيا از عدالت است كه جامعهء متدين را با اين سموم كشنده به نابودى كشيم و با اين گزافه‌گوييها عذر بدتر از گناه آوريم ؟ آيا تا اين حد نادانى در سرشت انسان نهفته شده است ؟ هرآينه براى كسانى كه\r\n\r\n\r\n","description":"","footnote":"\r\n( 1 ) . الرياض النضرة : 3 / 215 ؛ الفصول المهمة 124 ؛ مجمع الزوائد : 9 / 132 ؛ كنز العمال : 6 / 400 ؛ نزهة المجالس 2 / 207 .\r\n( 2 ) . الرياض النضرة : 2 / 189 .\r\n( 3 ) . تاريخ بغداد : 3 / 289 .\r\n( 4 ) . اسنى المطالب 8 .\r\n","page_name":" 33 ","page_number":43},
  {"content":"\r\n\r\nدوست دارند در ميان مؤمنان كارهاى زشت و زننده انتشار يابد ، در دنيا و آخرت عذابى دردناك مهياست . « 1 »\r\n\r\nاتّفاقى كه چهرهء تأليف را زشت وانمود كرد\r\nانديشه‌اى ناشايست ، يا بگوييد بدعتى زننده كه باب تهمت‌زنى را به روى امت اسلامى گشوده است ، از بدعت دروغزنى در حديث ، سرچشمه گرفته و سخنان باطلى به دنبال داشته است كه هرنوع مطالب بىاساس و سفسطه‌بافى از آنجا ريشه مىگيرد و آن عبارت است از همان نقشهء جديد كتاب‌نويسى كه ساده‌لوحان امّت را پسند آمد ، نامش را تحليل مىگذارند و آن را از محسّنات نويسندگى برمىشمرند .\r\nبا اين طرز تفكّر ، مقام باعظمت تأليف به بىمايگى گراييده است و نويسندگان فزونى گرفته‌اند ، تا آنجا كه گروهى به عنوان مؤلف پديد آمدند كه هركدام در بيراهه‌اى گام مىنهند و نمىتوانند خطاى خود را پوشيده دارند . اينان بىمطالعه قلم روى كاغذ مىگذارند و در جامعهء اسلامى مطالب بىاساس و نامقبول پخش مىكنند . اظهارنظر كردنهاى بىدليل ، دروغ آشكار ، خيانت در نقل ، تحريف سخن ، نسبتهاى نادرست دادن ، طرفداران غير مذهب خود را با هرنسبتى آلوده‌كردن و با فحاشى و آزردن آنان از اين كار خسته نشدن ، از مشخصات چنين طرز تفكرى است .\r\nنتايج اين گونه انديشيدن است كه امت اسلامى را به زشتى و ننگ سوق داد ، نغمه‌هاى ناموزون به بار آورد ، يكباره كار آنان را به فتنه و نقار و اختلاف شديد كشانيد ، دست بىعفتى را به روى تأليفات اسلامى گشود ، صفحات را به ننگ و رسوايى و ابتذال آلوده كرد و در پى آن ، شرافت اسلامى ، ادب دينى ، امانت در نقل و ارزش راستى ، فداى اميال شخصى ، تعصبهاى باطل و قلمهاى مزدور گرديد . اين انديشه روى تأليف را سياه كرد و قلمها عامل جنايت شد و در دلها كينه پديد آورد . با اين انديشه مفسّر ، قرآن را به رأى خود تأويل مىكند ؛ محدّث مطابق ذوق خود به جعل حديث مىپردازد ؛ متكلم از نحله‌ها\r\n\r\n\r\n","description":"","footnote":"\r\n( 1 ) . نور 24 / 19 .\r\n","page_name":" 34 ","page_number":44},
  {"content":"\r\n\r\nو مذاهب دروغين نام مىبرد ؛ فقيه به آنچه خود مىپسندد ، فتوا مىدهد و مورّخ به ميل خويش تاريخ مىنگارد . آرى ، اينان همه بىدليل حرف مىزنند ، بدون مأخذ و برهان نظر مىدهند و از دروغ‌بافى و ژاژخايى پروايى ندارند . واى بر آنان از آنچه به دست خود نوشتند و واى بر آنان از سودى كه مىبرند . « 1 »\r\nخوانندهء عزيز مىتواند نمونهء اين تأليفات را بدين شرح بنگرد :\r\nالصراع بين الاسلام و الوثنية .\r\nالوشيعة فى الردّ على الشيعة .\r\nفجر الاسلام .\r\nضحى الاسلام .\r\nظهر الاسلام .\r\nالجولة في ربوع الشرق الادنى .\r\nالمحاضرات ، خضرى .\r\nالسنة و الشيعة .\r\nالاسلام الصحيح .\r\nالعقيدة في الاسلام .\r\nخلفاء محمّد .\r\nحياة محمّد ، هيكل .\r\nزندگانى محمّد ، اميل درمنگام .\r\nدر واقع ، خالى بودن تأليف مسلمان شرقى از ذكر منابع ، به معناى از ياد بردن كتاب و سنت ، به‌هم زدن اصول علم ، خيانت به پيشينيان و ناديده گرفتن آثار و يادگارهاى اسلامى است كه اصولا عملى ناقص و كوششى بيهوده و نابجاست و كارى بدين صورت ، نه به صلاح امت مسلمان است و نه به مصلحت جامعهء اسلامى و سرانجام ، روزى بر او بگذرد كه انگشت ندامت به دندان گزد .\r\n\r\n\r\n","description":"","footnote":"\r\n( 1 ) . بقرة 2 / 79 .\r\n","page_name":" 35 ","page_number":45},
  {"content":"\r\n\r\nبىترديد ، چنين تأليفى بيانگر روحيهء غرض‌ورزانهء مؤلف آن است و از ارزش تهى .\r\nشما در يك موضوع ، از كتابهاى زيادى كه بحث ما ناظر به آنهاست ، مىتوانيد دو كتاب را به عنوان نمونه در نظر گيريد . اين دو كتاب عبارتند از :\r\n1 - كتاب الامام على - تأليف استاد ابو نصر عمر .\r\n2 - كتاب الامام على - تأليف استاد عبد الفتاح عبد المقصود .\r\nاين دو نويسنده با اينكه در موضوع كتاب ، نوع تمايل ، محيط ، تحقيقات و انگيزهء نويسندگى ، با يكديگر همسان بوده‌اند ، امّا در مباحث و نظرات مربوط به آن با هم اختلافات فراوانى دارند .\r\nاستاد ابو نصر ، آرا و نظرات خضرى اموى و افراد مشابه او را گرفته و در قالب كتابى زشت و ناخوشايند تأليف كرده است كه مشكلاتى به همراه دارد . و بر خلاف او استاد عبد الفتّاح با كوشش و تلاشى پيگير گزيده‌اى از حقايق روشن را فراهم آورده است ، امّا زحمات خود را با ياد نكردن مآخذ از بين برده و كتابى ارائه كرده است كه گمان مىرود تماما رأى و نظر شخصى اوست . هرگاه او تأليفش را با ذكر مصادر در پاورقى زينت مىبخشيد و روايات منقول را پشتوانهء آراى سديد خود قرار مىداد ، در تجسّم افكار جامعهء اسلامى رساتر و در نشان دادن نظرات گروههاى دينى مؤثرتر بود ، هرچند كوششهاى اين مرد هماره با سپاس فراوان همراه است . اگر اندرزى را كه به آنان داده شده است ، كار مىبستند ، قطعا برايشان بهتر و بر اساسى استوارتر بود . « 1 »\r\n\r\n\r\n","description":"","footnote":"\r\n( 1 ) . نساء 4 / 66 .\r\n","page_name":" 36 ","page_number":46},
  {"content":"\r\n\r\n\r\n5 ابن رومى ( م 283 )\r\n- اى هند ، من عاشق نيستم و كسى همانند من ، عقيده به عشق زنان ندارد و زير بار گناه نمىرود .\r\n- ولى عشقى از وصىّ پيامبر در سينهء من سايه افكنده كه تا عمق دلم رسوخ كرده است .\r\n- او چراغى فروزان است و هركس از عذاب نجات يابد ، از بركت اوست .\r\n- من اگر به او عشق نورزم ، كس ديگرى را براى نجات از گناهانم در روز قيامت نمىيابم .\r\n- به من بگوييد : آيا راه راست او را از روى نادانى رها كنم و دنبال راه كج‌ومعوج بروم ؟\r\n- من او را مانند شمشى از طلاى ناب مىبينم و ديگران را در چشم ناقدى بصير ، قلب و ناسره مىنگرم .\r\n- در هرفضيلتى آشكارا و باعظمت ، مقام او را تا درجهء خورشيد عالمتاب و تا درجهء ماه كامل در شبى تاريك مىدانم .\r\n- پيامبر در روز غدير سخنى به او گفت كه براى شنوندگان هيچگونه ابهامى نداشت :\r\n- كسى كه من مولاى اويم ، اين على درست مثل من مولاى او است . آرى ، او اين‌چنين به نشان ولايت سرافراز آمد .\r\n- بار ديگر هنگامى تاج افتخار به دست آورد كه پيامبر او را به همسرى فاطمهء بتول\r\n\r\n","description":"","footnote":"","page_name":" 37 ","page_number":47},
  {"content":"\r\n\r\nبرگزيد .\r\n- و براى او روزى كه از جسر نهروان لشكر خود را عبور مىداد ، عجايبى رخ داد :\r\n- خورشيد بعد از غروب بر او بازگشت ، در حالى كه بشدّت مىدرخشيد و لهيب شعله‌هايش بالا گرفته بود . « 1 »\r\n\r\nشاعر را بشناسيم\r\nشاعر ما ، ابو الحسن على بن عبّاس بن جريج « 2 » ، مولاى « 3 » عبيد اللّه بن عيسى بن جعفر بغدادى ، مشهور به ابن رومى ، يكى از مفاخر عالم تشيع و مردى فوق العاده و داراى ويژگيهاى ممتاز در امت اسلامى است . زيبايى و ظرافت اشعار طلايىاش كه بسيار فراوان هم مىباشد ، رونق‌بخش بلاغت عربى است . اين اشعار از شمشهاى طلاى ناب ، برتر و از ستارگان آسمان ، فزون‌تر و نورانىتر است . از ميان فنون مختلف شعر ، ابن رومى در مدح ، هجا ، توصيف و تغزل ، ممتاز شناخته شده است ، به طورى كه ديگران از رسيدن به پايگاهش ناتوان مانده‌اند و چشمها به ادب و كمال او خيره شده است .\r\nبنابراين ، او برتر از شبيه و نظير است ، چنان كه فضايل و كمالاتش از حساب بيرون مىباشد .\r\nاو را در دوستى خاندان پيغمبر صلّى اللّه عليه و آله هدفهاى بلندى منظور است . اصولا ويژگى او بدان خاندان و مديحه‌سرايىاش براى آنان ، و دفاع از ايشان در برابر حملات مخالفان ، از حقايق آشكار زندگى اوست .\r\n\r\n\r\n","description":"","footnote":"\r\n( 1 ) . المناقب ، ابن شهرآشوب ، چاپ ايران : 1 / 531 .\r\n( 2 ) . اين‌طور در الفهرست ابن نديم و تاريخ خطيب و بسيارى از كتب تاريخ رجال آمده است ، ولى در مروج الذهب ، سريج ضبط شده و در معجم مرزبانى ، جورجس و در تاريخ ابن خلكان به نقل قول مجهول ، جورجيس و در برخى فرهنگها ، جرجيس آمده است .\r\n( 3 ) . مولى : مالك ، سيد ، عبد معتق [ غلام آزادشده 
  ] ، منعم ، منعم عليه ، محب ، صاحب ، هم‌پيمان ، همسايه ، ميهمان ، شريك ، فرزند ، پسر عمو ، پسر خواهر ، عمو ، داماد ، مطلق نزديكان ، ولى و تابع . رك : المنجد ، مادهء « ولى » . البته ، در اينجا مقصود غلام آزادشده است ، چنان كه اشاره خواهد شد . ( م )\r\n","page_name":" 38 ","page_number":48},
  {"content":"\r\n\r\nابن صبّاغ مالكى ( م 855 ) « 1 » و شبلنجى « 2 » او را از شعراى امام حسن عسكرى عليه السّلام شمرده‌اند .\r\nالبته ، همهء اشعار او به ترتيب حروف تهجّى مرتب نبوده است ؛ مسيّبى ، على بن عبيد اللّه بن مسيّب و مثقال غلام ابن رومى آنها را در صد برگ روايت كرده‌اند و ابو الحسن على بن عصب ملحى نيز به روايت آن از مثقال پرداخته است . احمد بن ابى قسر كاتب و همچنين خالد كاتب هركدام ، صد برگ از شعرش را نوشته‌اند و آنگاه صولى در دويست برگ برحسب حروف آن را مرتب ساخته است . بعدها ابو الطيب وراق بن عبدوس اشعار ابن رومى را از نسخه‌هاى موجود جمع‌آورى كرد كه در حدود هزار بيت شد و اين رقم بيش از هرنسخهء ديگرى است ، چه آنها كه بر طبق حروف تهجى مرتب شده بود يا آنها كه نامرتب بوده است .\r\nابو بكر محمد خالدى و ابو عثمان سعيد خالدى كتابى در اخبار شعر ابن رومى نگاشته‌اند ، « 3 » و ابن سينا نيز ديوان او را برگزيده و مشكلات اشعارش را شرح كرده است . « 4 » همچنين آورده‌اند كه ابن سينا گفت : از تكاليف درسى استاد ادبياتم يكى حفظ اشعار ابن رومى بود كه من آن اشعار را با چند كتاب ديگر ظرف شش روز و نيم حفظ كردم .\r\nابو الحسين على بن جعفر حمدانى و اسماعيل بن على خزاعى و ابو الحسن جحظه كه ابن رومى با قصيده‌اى كه در صفحهء 168 ديوانش ديده مىشود ، او را مدح گفته است ، هركدام پاره‌اى از اشعار او را نقل كرده‌اند .\r\nنام ابن رومى و تجليل و احترام او را در اين كتابها مىتوان يافت :\r\nالفهرست ، ابن نديم 235 .\r\nتاريخ بغداد : 12 / 23 .\r\nمعجم الشعراء 289 ، 453 .\r\nامالى الشريف المرتضى : 2 / 101 .\r\n\r\n\r\n","description":"","footnote":"\r\n( 1 ) . الفصول المهمة 302 .\r\n( 2 ) . نور الابصار 166 .\r\n( 3 ) . رك : الفهرست ، ابن نديم 235 ، 241 .\r\n( 4 ) . كشف الظنون : 1 / 498 .\r\n","page_name":" 39 ","page_number":49},
  {"content":"\r\n\r\nمروج الذهب : 2 / 495 .\r\nالعمدة ، ابن رشيق : 1 / 56 ، 61 ، 91 .\r\nمعالم العلماء ، ابن شهرآشوب .\r\nوفيات الاعيان : 1 / 385 .\r\nمرآة الجنان ، يافعى : 2 / 198 .\r\nشذرات الذهب : 2 / 188 .\r\nمعاهد التنصيص : 1 / 38 .\r\nكشف الظنون : 1 / 498 .\r\nروضات الجنات 473 .\r\nنسمة السحر فى من تشيّع و شعر .\r\nدائرة المعارف ، بستانى : 1 / 494 .\r\nدائرة المعارف الاسلامية : 1 / 181 .\r\nالاعلام ، زركلى : 2 / 675 .\r\nالشيعة و فنون الاسلام 105 .\r\nمجلّة الهدى : 6 / 223 - 227 .\r\nبسيارى از كسان كه عنايت خود را به جمع‌آورى آثار ابن رومى و نوشتن اخبار و داستانهايش مبذول كرده‌اند ، از اين جمله‌اند :\r\n1 - ابو العباس احمد بن محمد بن عبيد اللّه بن عمّار ( م 319 ) . ابن مسيب گويد : وقتى ابن رومى از دنيا رفت ، ابو العباس كتابى « 1 » در فضايل و اشعار ممتاز او ترتيب داده ، مىنشست و آن را بر مردم املا مىكرد تا بنويسند . « 2 »\r\n2 - ابو عثمان ناجم كه كتابى مخصوص در شرح‌حال ابن رومى دارد .\r\n3 - ابو الحسن على بن عباس نوبختى ( م 327 ) كه اخبار زندگى ابن رومى را در كتابى\r\n\r\n\r\n","description":"","footnote":"\r\n( 1 ) . حموى از آن كتاب ، شرح‌حال احمد بن محمّد بن عمّار را در معجم الادباء نقل كرده است .\r\n( 2 ) . الفهرست ، ابن نديم 212 ؛ معجم الادباء : 1 / 227 .\r\n","page_name":" 40 ","page_number":50},
  {"content":"\r\n\r\nمستقل جمع‌آورى كرده است . « 1 »\r\n4 - از نويسندگان متأخر ، استاد عباس محمود عقاد ، كتابى در شرح‌حال ابن رومى در 392 صفحه نوشته است كه ما قسمتهاى مهم آن را عينا در اينجا خلاصه مىكنيم :\r\nابن رومى در زندگىاش هشت نفر از خلفا را درك كرده است كه عبارتند از : واثق ، متوكل ، منتصر ، مستعين ، معتز ، مهتدى ، معتمد و معتضد كه بعد از ابن رومى از دنيا رفت .\r\nعميدى صاحب الابانة و ابن رشيق صاحب العمدة او را ستوده‌اند . ابن رشيق گويد : از ميان شعراى مولّدين « 2 » كسى كه از همه اختراع و نوآورى بيشتر دارد ، طبق نظر اهل خبره ابو تمام و ابن رومى مىباشند .\r\nابن سعيد مغربى ( م 673 ) در كتابش عنوان المرقصات و المطربات از ابن رومى احترام و تجليل به عمل آورده است .\r\nظاهرا ابو عثمان سعيد بن هاشم خالدى از ادباى قرن چهارم ، كسى است كه در شرح حال ابن رومى بسط كلام داده و سخن مبسوط خود را در كتاب حماسة المحدّثين ، يا كتابى ديگر آورده است ، ولى قدر مسلّم يادداشتهاى او در اين‌باره همه از ميان رفته و چيزى جز پراكنده‌هايى از آن ، در كتابهاى مختلف كه براى شرح‌حال او هرگز كافى نيست ، باقى نمانده است . ما اين مقطّعات را به همان صورت در اينجا نقل مىكنيم :\r\nابن رومى روز چهارشنبه بعد از طلوع فجر ، دوم ماه رجب سال 221 در بغداد در محلّ معروف به « عقيقه » « 3 » و « درب الختليه » در خانه‌اى مقابل كاخ عيسى بن جعفر\r\n\r\n\r\n","description":"","footnote":"\r\n( 1 ) . المعجم ، مرزبانى 295 ؛ معجم الادباء : 5 / 229 .\r\n( 2 ) . مولّدين ، اصطلاح شعراى بعد از اسلام است كه در اشعارشان نوآوريهاى اسلامى ديده مىشود و اينان طبقهء سوم شعرا را تشكيل مىدهند . طبقهء اوّل ، شعراى جاهلى كه پيش از اسلام بودند و طبقهء دوم ، مخضرمين كه جاهليت و اسلام هردو را درك كرده‌اند و طبقهء سوم ، مولّدين يا شعراى متأخّر و جديد هستند كه بعد از دو طبقهء پيشين ظهور كرده‌اند . ( م )\r\n( 3 ) . در معجم الشّعراء آمده است : در سمت غربى عتيقه ، و اين‌گونه درست است .\r\n","page_name":" 41 ","page_number":51},
  {"content":"\r\n\r\nمنصور « 1 » به دنيا آمد . وى غلام آزادشدهء عبيد اللّه بن عيسى بود و جاى ترديد نيست كه رومى الاصل است و اين مطلب را او خود ياد كرده ، در چند جاى ديوانش بر آن تأكيد مىورزد ؛ همچنين با توجه به نام جدّش جريج يا جرجيس كه بىشكّ اسمى يونانى است ، به سخن كسى كه گفته است به اين دليل او را ابن رومى گويند كه در كودكى ، زيبا روى بود ، نبايد وقعى نهاد .\r\nپدر ابن رومى با عدّه‌اى از دانشمندان و ادبا رابطهء دوستى داشت ، يكى از آنها محمد بن حبيب راويه است كه بايد از او نام برد كه در لغت و علم انساب عرب دستى داشت ، شاعر ما به همين مناسبت با او رفت‌وآمد پيدا كرد . محمد بن حبيب بر اثر تيزهوشى و قريحه‌اش او را مورد توجّه خاص خود قرار داد . شاعر از اين محمد بن حبيب ياد كرده ، گويد :\r\nهنگامى او به چيزى مىگذشت كه او را شگفت مىآمد و آن را مىپسنديد ، به من مىگفت : اى ابو الحسن آن را به ذهنت بسپار .\r\nما مىدانيم كه مادر ابن رومى ايرانى بوده است ، چه خود اظهار كرده است كه ايرانيها دايىها و روميها عموهاى من هستند ، ولى بعد از آن‌كه نسبش را از طرف پدر به يونانيان رسانده ، گفته است : پس مرا پدر سياست « ساسان » نزاده است . شايد مادرش از اصل ايرانى بوده و مىخواسته بگويد كه از جانب پدر و مادر ، هيچ كدام ، ايرانى خالص نيستم و اين سخن بيشتر مورد قبول است ، زيرا با اينكه زبان فارسى را مىدانست ، ولى مثل كسى نبود كه در دامن مادرى كه فقط به زبان فارسى حرف مىزند و غير فارسى نداند ، بزرگ شده باشد . هنگامى كه مادرش از دنيا مىرفت ، او از جوانى به كهولت رسيده ، يا در شرف كهولت بود كه در شعرش گويد :\r\n- به من مىگويند آيا از بىشيرى گريه مىكنى با فاصله‌اى كه بين شيرخوارى تا كهولت است ؟ مىگويم :\r\n- او مادر است اى مردم ! از فراقش مىسوزم و كسى كه بر مادر مويه كند ، نه ملامت شده\r\n\r\n\r\n","description":"","footnote":"\r\n( 1 ) . از ابو عثمان خالدى اقتباس شده است .\r\n","page_name":" 42 ","page_number":52},
  {"content":"\r\n\r\nو نه خواهد شد .\r\nمادرش حسنه دختر عبد اللّه سجزى است « 1 » و سجز يكى از شهرهاى ايران در خراسان است ، پس او فارسى خالص مىباشد .\r\nبرادر تنىاش محمّد ابو جعفر از ابن رومى بزرگ‌تر بوده و قبل از او فوت كرد . ابن رومى به ياد او اظهار درد و مصيبت مىكرد . هنگامى كه برادر ابن رومى از دنيا رفت او در خدمت عبيد اللّه بن طاهر ، يكى از بزرگان طاهريان ، به سر مىبرد ؛ و از ديوان ابن رومى چنين مستفاد مىشود كه وى نيز مردى اديب و نويسنده بوده است .\r\nابن رومى بعد از مرگ برادر ، كسى را نداشت كه عائلهء او و برادرش را تعهد كند مگر عدّه‌اى از دوستدارانش از بنى هاشم و بنى عبّاس كه گاه به او رسيدگى مىكردند و گاهى وى را فراموش مىكردند ؛ و چنان كه از اين پس آشكار خواهد شد ، در عهد هاشميان آل ابى طالب بيش از عهد هاشميان آل عبّاس به او رسيدگى مىشد .\r\nامّا پسر عمّ او كه در اين شعرش به او اشاره كرده است :\r\n- من پسر عمويى دارم كه از قديم با كوشش فراوان براى من شر به پا مىساخت ، ولى او خود به آتش آن نمىسوخت .\r\n- او جنايت مىكند تا من به جنايتش بسوزم ، آنگاه مرا بىياور مىگذارد و هرجا او چوب آتش ( كبريت ) شد ، من گيرايهء آنم .\r\nما نمىدانيم كه آيا او پسر عموى بلافصل او يا عموزادهء كلاله ( برادرزادگان پدر از برادر مادرى يا پدرى ) بوده است ؛ در هرصورت ميزان پيوند دوستى ميان آنان از دو بيت بالا به خوبى معلوم مىشود .\r\n\r\nفرزندان او\r\nابن رومى سه فرزند داشت كه عبارتند از : هبة اللّه ، محمّد و فرزند سومى كه نامش را در ديوان ذكر نكرده است . همهء آنها در كودكى درگذشتند و ابن رومى در رثاى آنان\r\n\r\n\r\n","description":"","footnote":"\r\n( 1 ) . چنان كه در المعجم مرزبانى آمده است .\r\n","page_name":" 43 ","page_number":53},
  {"content":"\r\n\r\nاشعارى گفته كه از بليغ‌ترين و جانگدازترين مرثيه‌هايى است كه پدرى در سوك پسرانش سروده است . در مرگ فرزند متوسّطش اشعار داليهء مشهور خود را سرود كه از جملهء آنها دو بيت زير است :\r\n- كبوتر مرگ پسر متوسّطم را فراخواند . به خدا سوگند نمىدانم چرا ميانهء گردنبند را برگزيد ؟\r\n- درست همان موقع كه از نگاههايش بوى خير و نيكى مىتراويد و از حركاتش بلوغ و رشدش را در مىيافتم .\r\nو از اشعار اوست كه در توصيف بيمارى فرزند سروده :\r\n- درنگ او ميان گاهواره تا لحد كوتاه شد ، هنوز دوران گاهواره را فراموش نكرده بود كه به لحد درماند .\r\n- خونريزى آن‌چنان بر او فشار آورد كه سرخى چهرهء گلفامش به زردى زعفران مبدّل شد .\r\n- او بر روى دست اين و آن جان مىسپرد و چنان آب بدنش گرفته شد كه گياه رند « 1 » خشك مىگردد .\r\nدر دنبالهء همين شعر به دو برادر ديگر محمد اشاره كرده ، گويد :\r\n- اى محمد ! آنچه را گمان مىرفت تسلّاى خاطرم را فراهم آرد ، بيشتر موجب برانگيختن اندوهم شد .\r\n- اين دو برادرت كه به جا مانده‌اند ، مىبينم كه آتش‌زنهء هراندوه و مصيبت‌اند .\r\n- هنگامى كه با يكى از بازيهاى كودكانه‌ات سرگرم مىشوند ، غافلند از آن‌كه آتش بر دلم مىزنند .\r\n- بنابراين ، وجود اين دو كودك مايهء تسلّى من نيست ؟ بلكه بيشتر اندوه مرا بر مىانگيزند و من تنها در آتش بدبختى مىسوزم .\r\nاما از مرثيهء فرزند ديگرش هبة اللّه چنين برمىآيد كه او نوجوان بوده كه گفته است :\r\n- افسوس ترا كه همچون شاخ شمشاد پرطراوت ولى بارور نشده بودى ، از دست\r\n\r\n\r\n","description":"","footnote":"\r\n( 1 ) . رند ، گياهى است بيابانى و خوشبو شبيه آس .\r\n","page_name":" 44 ","page_number":54},
  {"content":"\r\n\r\nدادم .\r\n- فرزندم ، ديروز تو و تسلّى خاطرم ، هردو با هم به كفن سپرده شديد .\r\nاشعارى نيز در رثاى فرزند سوم خود دارد كه از او نام نبرده و مىگويد :\r\n- اندوهى كه بر دل او نشسته خواب را از چشمانش ربود ، تا صبح همچنان ديده به ستارگان دوخته بود كه غروب كردند .\r\n- اى ديدگان ، سرشك بيفشانيد كه من درى شهوارتر از آنچه شما از ريزش آن بخل مىورزيد ، بر خاك افشاندم .\r\n- همان پسركم را كه ديروز به دامن خاك تيره اهدا كردم . واقعا كه من چه سخت جانم !\r\n- اگر از ريزش اشكى دريغ مىورزيد ، ناگزير به آغوش اندوهى پناه مىبرم كه اگر سرشكى بر شعله‌هاى آن نيفشانيد ، تاروپود مرا خواهد سوخت .\r\nبه نظر مىرسد اين مرثيه مربوط به فرزند كوچك‌تر اوست كه نامش را ذكر نكرده و ما نمىدانيم كه آيا او قبل از مرگ برادرش از دنيا رفته است يا بعد از آن . هنگامى كه اين رثاها را در برابر هم قرار دهيم ، گمان مىرود كه اشعار بائيه [ ابياتى كه به حرف « با » ختم مىشوند 
  ] آخرين شعر رثايى او دربارهء فرزندانش باشد ؛ زيرا ، در آنها به فاجعهء كسى اشاره شده است كه اندوه از دست دادن پسران به قدرى آزرده‌اش كرده است كه چشمانش از سرشك خشكيده و به جاى آن آههاى سوزان از سينه بر مىآورد ، شگفت‌زده است كه چگونه زنده مانده و نيروى مقاومتش بر اثر اين حوادث سخت درهم نشكسته است .\r\nمرثيهء فرزند متوسّطش ، فرياد اندوهى است كه بر اثر ضربهء نخست بلند مىگردد ، هيجانى شديد از خلال اشعارش مشاهده مىشود ، سپس درد تلخ مصيبت اوّل جاى خود را به مصيبت دوم مىدهد ، دردى بىدرمان كه چونان قلاده‌اى بر گردنش آويخته شده است كه در پى آن سكوت و آرامش پيش مىگيرد و تنها اشك مىريزد و بالاخره در پايان تسليم محض مىشود . او شگفت‌زده است كه اين اندوهها ، چگونه وى را از پاى در نياورده است . سوزش مصيبت را در دل احساس مىكند ، ولى در ديدگانش اثر آن را\r\n\r\n","description":"","footnote":"","page_name":" 45 ","page_number":55},
  {"content":"\r\n\r\nنمىبيند . بدين‌ترتيب غبار مرگ تمام زندگى او را فرامىگيرد . پس از مرگ فرزندان ، همسرش از دنيا مىرود و مصيبتش كامل و كارش سخت مىشود .\r\n\r\nآموزش او\r\nاين بود تمامى اخبار سودمندى كه توانستيم از زندگى و خانوادهء شاعر فراهم آوريم .\r\nاز مآخذ و مصادر موجود براى كاوش دوران كودكى ، آموزش ، اساتيد و علما و رواتى كه در درسشان حاضر مىشده ، سودى عايد نمىشود ، زيرا كه اين مصادر در اين زمينه از مطالب سودمند ، خالى است ، مگر آنچه كه ابو الفرج در جلد ششم اغانى به عنوان جملهء معترضه تذكّر داده است كه ابن رومى از ابو العبّاس ثعلب روايت كرده و ثعلب از حمّاد بن مبارك و حمّاد از حسين بن ضحّاك ، و چون در جاى ديگر ابن رومى از قتيبه روايت مىكند و قتيبه از عمر سكونى در كوفه و عمر از پدرش و پدر او از حسين بن ضحّاك ، پس مىتوان گفت روايت‌كردن ، همان درس گرفتن از استاد مىباشد ، زيرا ثعلب در سال 200 متولّد شده و 21 سال از شاعر بزرگ‌تر بوده است ، امّا قتيبه [ كه مقصود ابو رجاء قتيبة بن سعيد بن جميل ثقفى محدّث و دانشمند معروف است 
  ] مىتواند از كسانى باشد كه بر ابن رومى املاى حديث كرده و شاعر ما از او آموزش گرفته است ، زيرا هنگامى كه قتيبه از دنيا رفت ، ابن رومى هنوز به بيست سالگى نرسيده بود .\r\nپيش از اين اشاره كرده‌ايم كه او نزد محمّد بن حبيب ، دانشمند بزرگ علم روايت انساب ، رفت‌وآمد داشت و خواهيم ديد كه او در بعضى از مفردات لغات ، به او مراجعه مىكرده است . شرح اين مراجعات را خود در ديوانش آورده و بر آنها تكيه مىكند . او بعد از اين بيت از اشعارش :\r\n- صادق‌ترين مدح ، مدح كسى است كه بر ممدوحش حسد مىبرد و از دشمنى نگاهش پر از خشم است .\r\nگويد : محمّد بن حبيب مرا گفته است « شنف » خشمى است كه در ديده ظاهر گردد .\r\nو بعد از اين بيت :\r\n\r\n","description":"","footnote":"","page_name":" 46 ","page_number":56},
  {"content":"\r\n\r\n- آنها رفتند و شكيب و بردبارى هم از كف رفت ، آنگاه اشكها از ديدگان روان گرديد .\r\nباز به او اشاره كرده ، گويد : در تفسير كلمهء « عينان » از ابن حبيب روايت شده كه گفت : عان الماء يعين عينا و عينانا اذا ساح .\r\n« عان » فعل ماضى است ، « يعين » فعل مضارع آن مىشود و « عين » و « عينان » مصدر و به معنى روان گرديدن است .\r\nاين سه نفر كه نام برديم ، از اساتيد ابن رومى هستند . در مآخذى كه ما مراجعه كرده‌ايم ، استادى غير از اين سه كس براى او نمىشناسيم . با اين حال ، ما را اين مقدار بس است كه بدانيم او به هركيفيتى كه آموزش گرفته ، و معلّمش هركس بوده با بهرهء كافى از دانش زمانش بزرگ شده و از علوم قديم و جديد ، سهم بسزايى در شعرش آورده است . اگر معرّى نگفته بود : او در انديشه‌هاى فلسفى به سر مىبرد ، و اگر مسعودى نمىگفت : شعر براى ابن رومى ، كمترين وسيلهء معرّفى اوست ، ما خود از شواهد پراكندهء سخنانش مىتوانستيم اين معنى را استنباط كنيم . سخنان ابن رومى فراوان و مكرر در اختيار است . هركاوشگرى كه به برخى از آنها دست يابد ، يقين مىكند كه گوينده‌اش بر فلسفه آگاهى داشته ، و با اهل آن به مصاحبت مىپرداخته و به كار آن سرگرم بوده است ، به طورى كه در روش و انديشهء او اثر گذاشته است . بيش از اين هم از يك دانشجوى فلسفهء آن روزگاران براى آموزش آن يا براى اينكه از دانشجويان آن رشته محسوب شود ، نبايد انتظار داشت . شما نمىتوانيد از كسى كه در فلسفه كار نكرده باشد يا ناآشناى به فلسفه و قياس منطقى و علم نجوم باشد ، چنين كلامى بشنويد :\r\n- براى اعلام دگرگونيهاى دنياست كه طفل هنگام تولّد گريه مىكند .\r\n- و گرنه باعث گريهء او چيست در حالى كه دنيايش گسترده‌تر و زندگانىاش مرفّه‌تر شده است ؟\r\nدر اينجا شواهد فراوانى بر توجّه و آشنايى او به علوم و اصطلاحات علمى آورده است كه براى رعايت اختصار از پرداختن به آنها صرف‌نظر مىكنيم .\r\n\r\n","description":"","footnote":"","page_name":" 47 ","page_number":57},
  {"content":"\r\n\r\n\r\nنامه‌هاى ابن رومى\r\nدر اشعار همزيه كه آخر هربيت به همزه ختم مىشود ، اشاره به مهارت خود در نويسندگى و شركت در ميدان نثر بليغ كرده و اين بيت در تأييد همين مطلب است :\r\n- اى خاندان وهب ، مگر درنيافته‌ايد مرا در كار مدحتان كه شعرم مانند اخطل ( شاعر معروف عرب ) و نثرم مانند جاحظ ( نويسندهء معروف ) است .\r\nبنابراين او نويسنده‌اى است كه بىترديد در صناعت نثر عربى نيز تمرين داشته است ، ولى عبارات منثورى كه ما از او به دست آورديم ، بسيار كم‌شمار و كوتاه است ، از جمله :\r\n1 - نامه‌اى است كه براى تبرئهء خود به قاسم بن عبد اللّه نوشته است :\r\nاگر بىگناهم ، دست از ظلم بدار و اگر گناهكارم ، بر من ببخشاى . به خدا سوگند عفو از گناهى مىجويم كه آن را مرتكب نشده‌ام و اميد گذشت نسبت به امرى دارم كه آن را نمىشناسم ، شما عنايت خود را افزون كنيد و من خضوع خود را . من حال خود را نزد شما ، از سخن‌چينى كه دشمنى مىورزد ، به پناه كرم شما مىسپارم و از دست ستمگرى كه مىكوشد آن را تباه سازد ، در سايهء وفاى شما حفظ مىكنم . از خدا مىخواهم كه بهرهء مرا از شما به قدر محبّت من نسبت به شما قرار دهد و ميزان اميد مرا از شما به قدر حقّى كه بر شما دارم ، محدود كند ، و السّلام .\r\n2 - نامه‌اى كه در عيادت دوستى بيمار نوشته است :\r\nخداوند فرمان بهبودىات را صادر كند و دردت را به درمان رساند ، و دست عافيتش تو را بنوازد و پيك سلامتش را به سويت بفرستد و بيمارىات را بهانهء محو گناهان و افزونى پاداشت قرار دهد .\r\n3 - نامه‌اى كه به يكى از دوستانش كه از سيراف [ شهرى در ساحل خليج فارس 360 كيلومترى شيراز 
  ] آمده و براى گروهى از دوستان غير شاعرش هديه آورده است ، نوشته است :\r\nخداوند عمرتان را دراز و عزّت و سعادتتان را پايدار و مرا فداى شما گرداند . اگر نه\r\n\r\n","description":"","footnote":"","page_name":" 48 ","page_number":58},
  {"content":"\r\n\r\nاين بود كه من در كارم متحيّر و به فكر خود مشغولم ، از هم جدا نمىشديم . خدا مىداند كه اشتياق ديدارتان بر من مستولى شده و عطش ملاقاتتان در من شدت يافته است . از خداوند خواستارم كه قدرت ملاقاتتان را برحسب محبّتم عطا فرمايد كه او توانا و بخشاينده است .\r\nموقعيّت ما از رأى ظريف شما ، خدايت مؤيد داراد ، ايجاب مىكند حقوق خود را از ناحيهء شما بطلبيم ، و سجاياى كريمانه و خوى شما در اين تصميم ما را نيرو مىبخشد و آنچه بر ما منّت نهادى از مايهء انس ، ما را به شما مأنوس مىدارد و انبساط خاطر مىبخشد . عطاياى شما ما را به شما رهبرى مىكند و بزرگوارىات را بر ما گواهى مىدهد . خداوند عمر شما را طولانى و سعادت ما را در وجود شما و به وسيلهء شما مستدام دارد . به من خبر داده‌اند كه ابرهاى كرم شما ، خداوند عزّتتان را پاينده دارد ، چند روزى است كه باريدن گرفته ، بارشى كه همهء برادرانتان را به نيكى و گوارايى شامل گرديده است . از عدل و فضل و كرم شما بعيد مىدانستم كه من از اين باران بىبهره باشم ، با اينكه من از كسانى هستم كه به شما مىنازم و اعتماد دارم . به سويتان مىآيم ، در حالى كه شما اميد من هستيد . دردم از بدگمانى نسبت به شما ، به مراتب بيش از درد از دست دادن بهره‌ام از لطف شماست . ازاين‌رو ، به نظر رسيد براى مداواى قلبم از سوءظن و درمان قلبت از فراموشى و پايدارى مهر در ميان ما ، دست به گلايه بزنم كه به قول معروف « تا گلايه نباشد ، دوستى بر جا نمىماند » . براى كسى كه مانند شما گوشى شنوا و ديده‌اى بصير داشته باشد ، اين مقدار گلايه كافى است .\r\n4 - در برترى گل نرگس نسبت به گل سرخ گويد :\r\nنرگس چونان ديدگانى با دندانهايى خندان و گل سرخ همچون گونه‌ها باشد . ديده و دندان برتر از گونه است و شبيه والاتر ، برتر است از شبيه فروتر . گل سرخ همچون صفت است ، زيرا رنگ است و نرگس اسمى است كه او را ماند ، زيرا نرگس گلى هميشه در آب است . گل سرخ شرمنده است و گل نرگس خندان ، بنگريد كه هركدام شباهتش به ديدگان نزديك‌تر است ، برتر است .\r\n\r\n","description":"","footnote":"","page_name":" 49 ","page_number":59},
  {"content":"\r\n\r\nاين تنها نمونهء نثر ابن رومى است كه در مدارك موجود آمده . كسى كه بدين‌روش مىنگارد ، اگر او را بليغ‌ترين نويسندگان نخوانيم ، دست‌كم بايد وى را يكى از آنان به شمار آوريم . گذشته از اين ، او هرگاه به طوايف گوناگون بر مىخورد ، خود را جز با شعرا همراه نمىديد . در اشعارى كه در مدح ابو الحسين كاتب ابن ابى الاصبع سروده است ، دربارهء خود چنين گويد :\r\n- ما گروه شاعران با نويسندگان نسبتى نزديك داريم .\r\n- هرچند نويسندگان به هرفضيلتى شايسته‌تر و زبان و بيانى بليغ‌تر دارند .\r\n- به هنگام نسبت ، پدر ما پدر آنهاست ، چونان عطارد آسمانى مكان .\r\nامّا در باب بهره‌اى كه او از علوم عربيّت و علوم دينى داشت ، بهتر است متعرّض احصاى شواهد آن در كلام ابن رومى نشويم ، زيرا كه اين امر آشكارتر از آن است كه نيازمند توضيح باشد . كمتر قصيده‌اى از قصايد دراز و يا كوتاهش را مىتوان پيدا كرد كه شما بخوانيد و در خلال خواندن يقين نكنيد كه ناظم آن دريايى از علم لغت است و داراى احاطهء وسيع به مفردات غريب ، و اوزان و مشتقّات آن و تصريفهاى لغوى و آشنا با موقعيّت امثال عرب و اسماء مشاهير آنان است . همهء اينها همراه است با احكام دينى و اقتباس‌هايى كه از ادب قرآن صورت مىگيرد ؛ به طورى كه در شعر عربى كسى نيست كه اين شواهد در كلامش بدين فراوانى و دقّت ديده شود ، مگر دو شاعر : ابن رومى و ابو العلاء معرّى .\r\nابن رومى هرگاه كه رؤسا و ادبايى همچون عبيد اللّه بن عبد اللّه ، على بن يحيى و اسماعيل بن بلبل را به قصايدى مدح مىگفت ، كلمات غريبش را در همان كاغذى كه قصيده را مىنوشت ، تفسير مىكرد . گويا از اينكه دقايق الفاظ و اسرار لغتش از آنها فوت شود ، بر آنها شفقت مىورزيد . آنگاه هنگامى كه از آنها جفاكارى و تغيّر مىديد ، مجددا پوزش مىطلبيد كه :\r\n- لغات نامأنوس را براى شما تفسير نكردم ، بلكه از براى كسى غير از شما بيان داشتم كه آن را نمىداند .\r\n\r\n","description":"","footnote":"","page_name":" 50 ","page_number":60},
  {"content":"\r\n\r\nيا مىگفت :\r\n- تفسير براى غير شماست نه براى شما ، چگونه براى كسى كه عالم به اسرار لغت است ، مىتوان تفسير كرد .\r\nبر اثر شهرتى كه ابن رومى در علم لغت و اسرار و نكات لطيف آن پيدا كرده بود ، كلمات نامأنوسى مىساختند و براى تفريح يا عاجز كردنش از او مىپرسيدند . از قصهء جرامض كه يكى از اين بازيگرىهاست ، مىتوان ديگر نمونه‌هاى آن را دانست . در مجلس قاسم بن عبد اللّه كسى از ابن رومى پرسيد « جرامض » چيست ؟ او بلادرنگ پاسخ داد :\r\n- از معنى جرامض براى يافتن علم آن پرسيدى .\r\n- جرامض عبارت است از « خزاكل » ، آخر گاهى غوامض با غوامضى مثل خود تعبير و تفسير مىشود .\r\n- از جرامض به « سلجكل » هم مىتوان تعبير كرد ، و اگر نمىپذيرى به عنوان فرض و احتمال قبول كن .\r\nاينها همه كلماتى از قبيل جرامض است كه نه معنى دارد و نه وجود خارجى . اگر كاوشهاى ما صحيح باشد ، و استادان او امثال ثعلب و قتيبه و نيز ابن حبيب باشند كه از آنان علم به لغات غريب و انساب و اخبار را فراگرفته است ، بايد گفت اينان همه برگزيدهء برگزيدگان در اين مطالبند ، بويژه هنگامى كه شاگردى تا اين حدّ هوشمند ، تيزفهم و با حافظه‌اى قوى مانند ابن رومى ، به آنها كمك كند .\r\nقبلا اشاره كرديم كه او پنج بيت شعر را فقط با يك بار خواندن حفظ مىكرد . فرض مىكنيم كه در اين‌روايت تا اندازه‌اى مبالغه رفته باشد ، ولى مسلّما او سريع الحفظ بوده و چنين سرعت حفظى او را در كار فراهم ساختن لغات ، و توضيح مفردات آن نيرو مىبخشيده است .\r\nابن رومى همهء زندگانىاش را در بغداد به سر برد . اگر اندك زمانى بغداد را ترك مىگفت ، بىدرنگ به سوى آن بازمىگرديد و اشتياق فراوان خود را به بغداد ، با ناله‌هاى\r\n\r\n","description":"","footnote":"","page_name":" 51 ","page_number":61},
  {"content":"\r\n\r\nجانفرسا ابراز مىداشت . در آن روزگار بغداد پايتخت بىرقيب دنيا بود ، و ابن رومى در آن شهر در كارهاى خير دست داشت . وى مالك دو خانه و ثروتها و هداياى موروثى بود كه يكى از ثروتهاى موروثىاش قدحى منسوب به هارون الرّشيد بود كه وقتى آن را به على بن منجّم يحيى اهدا مىكرد ، در وصفش چنين گفت :\r\n- قدحى از يادگارهاى رشيد را يكى از پسران موافق نه ناموافقش برگزيد .\r\n- اين قدح در شيرينى از دهان دوست شيرين‌تر است ، هرچند كه يك كلمه سخن نمىگويد .\r\n- از جواهر با صفاى طبيعى ريخته شده است نه آنكه با مادّهء شيميايى آن را صفا داده باشند .\r\n- ديده در آن چنان فرومىرود كه از صفاى قدح ، پندارى به اشتباه افتاده است .\r\n- همچون عشق محبوب ، ناآلوده به غبار كدورت ، داراى نورى بسيار رقيق‌تر و باصفاتر است .\r\nآنگاه عقّاد طىّ صفحات 102 تا 203 به نحو مفصّل سخن خود را پيرامون مزاج ، اخلاق و زندگى و ما يملك ابن رومى بيان داشته و در باب مزاحها و شوخيها و هجاها و شكست او و فال بد زدنش شرح و بسط داده است ، آنگاه به شرح عقيده‌اش كه در آن جاى نقد و تأمّل بسيار است ، مىپردازد .\r\n\r\nعقيدهء او\r\nپيش از اين چگونگى وضع دينى قرن سوم هجرى را بيان داشتيم . در اين عصر مذاهب و نحله‌ها زياد شد و كمتر كسى بود كه نتواند در عقايد موجود ، نظر و رأيى براى خود برگزيند و اسلامش را به وسيلهء آن تفسير و توجيه كند ، تا بدين‌طريق خود را از گزند گروه محقّقان و خوانندگان علوم جديد ، نجات بخشد .\r\nابن رومى يكى از اين خوانندگان علوم جديد است . انتظار نمىرود مباحثى را كه بررسى مىكرده ، و در مجالس آن مباحث حاضر مىگرديده ، و سخنانى را كه از اهل آنها مىشنيده ، اثرى محسوس در او نگذاشته باشد . ازاين‌رو او مسلمانى بود كه در اسلامش\r\n\r\n","description":"","footnote":"","page_name":" 52 ","page_number":62},
  {"content":"\r\n\r\nمستقيم بود ، ولى وى شيعى معتزلى و قدرى بود ، كه عقيده به دو طبيعت داشت : ميل به پستى از يك‌سو و گرايش به طهارت و پاكى از سوى ديگر ؛ و اين سالم‌ترين مذاهب و نحله‌هاى معروف آن روز از نظر عقيدهء دينى بوده است .\r\nمعرّى در رسالة الغفران گفته است : بغداديان مدعىاند كه او اظهار تشيّع مىكرده و بر اين امر استدلال به قصيدهء جيميه‌اش مىكنند ، آنگاه به دنبال آن گفته است : من معتقدم او مذهبى جز مذهب شعراى ديگر نداشته است .\r\nما نمىدانيم از چه‌رو معرّى در تشيّع او ترديد كرده و مىگويد : او مذهبى جز مذهب شعراى ديگر نداشته است . شعرا هم وقتى مذهب تشيّع را مىپذيرند ، نه‌تنها مانند ساير مردم واقعا شيعه مىشوند ، بلكه گاهى راه افراط را پيش گرفته ، بيش از ديگر شيعيان اظهار تشيّع مىكنند . ما معتقديم معرّى بر همهء اشعار او آگاهى نداشته است ، ازاين‌رو حقيقت مذهبش بر او پوشيده مانده است ، و اگر چنين نبوده ، نبايد اين حقيقت بر او پنهان مىماند .\r\nگذشته از اين ، بىترديد قصيدهء جيميّه به تنهايى در اظهار تشيّع او كافى است ، زيرا شاعر هيچگونه انگيزهء طمع يا سازش با دستگاهى نداشته و به عكس با سرودن آن خود را آماج خطر شديدى از ناحيهء طاهريان و عبّاسيان قرار داده است .\r\nدر اين قصيده ، او ، يحيى بن عمر بن الحسين بن زيد بن على بن الحسين را كه در برابر دستگاه خلافت ، و رودرروى طاهريان ، حكّام خراسان ، قيام كرد ، رثا گفته است و در آن در حالى كه از حكّام سوء [ طاهريان 
  ] ياد مىكند ، خطاب به بنى عبّاس مىگويد :\r\n- اى بنى عبّاس ! از دشمنيهاى خود دست بداريد و معايب خود را سخت سربسته نگه داريد .\r\n- حكّام سوءتان را با گمراهيهايشان رها كنيد كه شايستگى آنها غرق شدن در امواج فسادشان است .\r\n- در انتظار روزى كه بازگرداننده‌اى حقّ را به اهلش برساند ، باشيد . آنگاه چنان كه افرادى محزون بودند ، شما محزون خواهيد شد .\r\n\r\n","description":"","footnote":"","page_name":" 53 ","page_number":63},
  {"content":"\r\n\r\n- زمانى فرارسد كه از خطاهاى خود پوزش نتوانيد آورد و حجّت خدا بر شما تمام شده ، راه فرارى نداريد .\r\n- اكنون بذر دشمنى در ميانتان نيفشانيد كه اين بذرها به ثمر خواهد رسيد .\r\n- به زيان شماست اگر گمان بريد كه وضع موجود برايتان پايدار خواهد بود ، و حال آنكه روزگار بر يك منوال باقى نمىماند .\r\n- شايد در سويداى نهان نهضتى برپا گردد و آنان را بر شما برترى دهد ، كه هميشه بامداد روشن در دل شب تاريك است .\r\nشيعه به بنى عبّاس سخت‌تر و صريح‌تر از اين چه بگويد كه بترسيد از آيندهء خود و منتظر دولت علويان باشيد ؟ او با اين سخن بنى عبّاس را از زوال ملكشان ترسانده و براى آل على آرزوى روزى را كرده است كه دشمنانشان را بكوبند و حقّشان را بازستانند ، سپس خونخواهى كنند و ظلمها را پاسخ گويند . او از علويان مانند هرفرد شيعى آشكارا هواخواهى كرده است .\r\nاز اين واضح‌تر اشعار نونيهء اوست كه در آن آرزوى هلاك دشمنانشان را دارد و خود را توبيخ مىكند كه چرا در يارى آنها از جانفشانى كوتاهى كرده است :\r\n- اگر روزگار دشمنانتان را حكومت و قدرت بخشيده ، رقيبى هم در كمين آنها نشسته است .\r\n- اينان در ميان اعتراض مردم و خودخواهيهاى خويش ، رشتهء حق را گسيخته ، دست به تجاوز زدند .\r\n- شكيبا باشيد كه خداوند آنان را به خاطر شما هلاك خواهد كرد ، چنان كه ملوك يمن را به هلاكت رسانيد .\r\n- زمان يارى نزديك شده است ، سستى نورزيد ، يقينا يارى نزديك است .\r\n- تقصير من اين است كه كارى كرده‌ام همانند كار به دنيا وابستگان تا خونم حفظ شود .\r\n- چگونه است كه نه خونم در يارى شما مىريزد و نه به آبرو و شخصيّتم لطمه‌اى وارد\r\n\r\n","description":"","footnote":"","page_name":" 54 ","page_number":64},
  {"content":"\r\n\r\nمىشود .\r\n- ولى من جانم را نثار خواهم كرد ، هرچند كه خداوند خون مرا با خونهاى ديگران تاكنون حفظ كرده است .\r\n- كاش من به جاى شما آماج حوادث مىشدم يا مىتوانستم زره يا پوشش ضخيمى براى شما باشم .\r\n- پيشانىام را آماج تير مخالفت مىسازم و گلوگاه و سينه‌ام را هدف نيزهء دشمنان قرار مىدهم .\r\n- كسى كه بخواهد در راه شما رضاى حق را بجويد ، هيچگاه از ترس جانش احساس غبن نخواهد كرد .\r\nكسى كه اين گونه سخن گويد و چنين ادراكى داشته باشد ، جاى هيچ شبهه‌اى در تشيّعش نخواهد بود . او خود را براى محبّت آل على عليهم السّلام بىهيچگونه غرض مادّى در معرض مرگ قرار مىدهد ، به خاطر آنها به خشم مىآيد و اعلام مهر و محبت نسبت به آنها مىكند كه نه نفعى از آن عايد خودش و نه عايد آنها مىگردد .\r\nچنان كه در قصيدهء جيميه ملاحظه مىشود ، ابن رومى از يحيى بن عمر جز به لقب شهيد ياد نمىكرد . در واقعهء مستقل ديگرى از او با اين دو بيت ياد كرده است :\r\n- نيزهء دشمن پارچهء خونين بر او پوشانيد و او نزد خداوند سرخ‌رنگ وارد شد .\r\n- پاداش روبوسى او با دار ، عينا روبوسى او با زيبارويان آزرم ديده گرديد .\r\nتنها پاره‌اى از اين اشعار كافى بود كه او را شيعهء آل ابو طالب معرفى كند و دليل بر اين باشد كه او تشيّع را به عنوان مذهبى در امر خلافت اسلامى پذيرفته است ، همانند مذهب شعرا يا غير شعرا ، بويژه تشيّع معتدلى كه اهل آن معتقدند جايز است امامت شخص فروتر با وجود شخص برتر ، و لعن صحابه‌اى را كه در امر خلافت معارض على عليه السّلام شدند ، زشت مىدانند . اين شيعيان بيشتر زيدى هستند كه در لشكر يحيى بن عمر براى مقابله با بنى عبّاس قيام كردند . اينان در يارى آل على عليهم السّلام چيزى بيشتر از ابن رومى نمىگويند ، و آرزويى افزون‌تر از آرزوى او ندارند .\r\n\r\n","description":"","footnote":"","page_name":" 55 ","page_number":65},
  {"content":"\r\n\r\nبه نظر مىرسد ابن رومى تشيّع را از پدر و مادرش به ارث برده باشد ، زيرا مادرش ايرانى الاصل و به مذهب ملّتش ، ايرانيان در يارى آل على عليهم السّلام ، نزديك‌تر بود و هم به اين دليل كه پدرش او را على ناميد و على از اسماء محبوب شيعيان است كه ياران سرسخت خلفا از آن اجتناب مىكنند . ايرادى بر پدر شاعر نيست كه با وجودى كه شيعه بود ، در خدمت يكى از خاندانهاى بنى عبّاس به سر مىبرد ، زيرا پيشوايانش مردمى بودند كه خود را از خلافت و ولايتعهدى كه علّت دشمنى شديد بين عبّاسيان و علويان مىگرديد ، دور نگه مىداشتند . گاهى اتّفاق مىافتاد كه پاره‌اى از خلفا و وليعهدانشان نسبت به على و اولاد وى عليهم السّلام اظهار احترام و تكريم نمايند ، چنان كه اين امر در مورد معتضد ، خليفه‌اى كه ابن رومى زياد او را مدح گفته ، مشهور است و نيز از منتصر ، وليعهدى كه مىگويند پدرش متوكّل را به جرم يك برخورد شوخىآميز كه بين آن‌دو اتّفاق افتاد ، در دفاع از حرمت على و آل او عليهم السّلام كشت ، اين امر نيز به شهرت پيوسته است ، سپس بعد از تأييد تشيّع بنى طاهر در صفحات 207 تا 209 گويد :\r\nبهترين عقيده‌اى كه شايسته است انسان در راه آن بكوشد ، عقيده‌اى است كه انسان را هنگام ترس ، دليرى بخشد و چون از دگرگونيهاى حوادث به خشم آمد ، راه تسلّى خاطر و پوزش را در برابرش بگشايد . آرزوى رسيدن به آينده‌اى بهتر از وضع حاضر را پيش پايش نهد و از اين نزديك‌تر ، تيرگيهاى نادانى را بزدايد و حقّ هركس را بپردازد .\r\nهمهء اينها را ابن رومى به حدّ كامل در تشيّع علوى طرفدار امام منتظر غايب به دست مىآورد ، در مقابل عبّاسيان كه طرفدار وضع حاضرند و مردم همه دشمن آنهايند و آرزوى زوال ملكشان را دارند . ازاين‌رو تشيّع ابن رومى در دلش بود ، در اميدهايش بود ، و او بر مذهب ديگر شاعران و بر مذهب ديگر مردان ، از طرفداران تشيّع ، بود .\r\nامّا در مورد اعتزال ، ابن رومى نه آن را پنهان مىكند و نه در آن‌باره به بحث و جدل مىپردازد ، بلكه به آن افتخار كرده و نسبت به آن پاى مىفشارد ، از آن جمله دربارهء ابن حريث گفته است :\r\n- او يك معتزلى است كه عقيده‌اش را نهان مىدارد ، در حالى كه سرانجام ، پنهانيها خود\r\n\r\n","description":"","footnote":"","page_name":" 56 ","page_number":66},
  {"content":"\r\n\r\nرا آشكار مىگردانند .\r\n- آيا من عقيدهء اعتزال را رها كنم ؟ ابدا ، من در دادن آن بخيلم .\r\n- به نظر من اگر عقيدهء ابن حريث به چيزى غير از اعتزال باشد ، من به دين او نخواهم بود .\r\nمذهب ابن رومى در اعتزال ، تابع قدريّه است . قدريّه يعنى كسانى كه قائل به اختيارند و خداوند را از كيفر جبر بر عملى كه انجام شده ، تنزيه مىكنند . اين مطلب از سخن او در خطاب به عبّاس بن قاشى كه او را به پيوند مذهبى سوگند مىدهد ، معلوم مىشود :\r\n- اگر بين ما ، قرابت فاميلى هم نباشد ، بستگى دينى به حدّى است كه پدر را از فرزند جدا مىسازد .\r\n- ما در عقيده به عدل و توحيد با هم مشتركيم ، ولى نه با كسانى كه شبيه اين دو را گويند يا منكر هردو شوند .\r\n- ميان دو كس كه بدعتى گمراه‌كننده نهاده‌اند ، رفاقت حاكم است تا چه رسد به كسانى كه سنّت هدايت نهند .\r\n- با خوى شكوفان خود كه بر تو ملازم و پاينده است ، مضبوط و دايمى باش .\r\n- چيست عذر يك نفر معتزلى متمكّن كه دست خود را از مساعدت معتزلى درويش باز مىكشد ؟\r\n- آيا مىپندارد تقدير حتمى او به تأخير مىافتد ؟ اگر چنين پندارى داشته باشد ، پيمان اعتزالش را گسسته است .\r\n- يا عطاى او ، شايستگى رفيقش را ندارد ، چگونه ؟ و حال آنكه او از راه به در نرفته و منحرف نشده است .\r\n- يا چيزى كه بتواند او را راضى كند ، در اختيارش نيست ، درصورتىكه برادر از برادر به آنچه ميسور است بسنده مىشود .\r\n- اعلام مىكنم ، به عقيدهء من هيچ عذرى براى شخصى مثل شما نيست ، از اينكه رأى محكم را به كار نبندد .\r\n\r\n","description":"","footnote":"","page_name":" 57 ","page_number":67},
  {"content":"\r\n\r\nبدين‌ترتيب از كلامش روشن مىشود كه او معتزلى و از اهل عدل و توحيد است و اين همان اسمى است كه قدريه را بدان مىنامند ، زيرا آنان عدل را به خدا نسبت مىدهند و براى بنده نسبت به گناهى كه خدا مقدّر كرده است و بدان مبتلا شده ، قائل به كيفر نيستند ، و به اين علّت كه آنان خداوند را به يگانگى مىشناسند ، معتقدند كه قرآن مخلوق اوست و قديم نيست تا مانند او داراى صفت قدمت باشد . اينان براى خود نام عدل و توحيد را انتخاب كرده‌اند تا به كسانى كه مىخواهند آنان را قدريّه خوانده و حديث القدريّة مجوس هذه الّامة را بر آنها تطبيق كنند ، پاسخ ردّ داده باشند . مىگويند ما قدريّه نيستيم . اين اسم شايستهء كسانى است كه عقيده به قدر داشته باشند . ما اهل عدل و توحيديم و خدا را منزّه از ظلم و شرك مىدانيم .\r\nهمچنين از سخنش واضح است كه او عقيده به آزادى انسان در انجام كارهاى خير و شر دارد و بر رفيقش بدينگونه استدلال مىكند و به او مىگويد :\r\nچرا به من پاداش نمىرسانى ؟ اگر بگويى مقدّر نيست ، پس كو آزادى انسان در اعمالش ، و اگر بگويى نمىخواهى ، پس در دوستى ستم كرده‌اى و آيين جوانمردى را شكسته‌اى .\r\nاو غير از اينها ، اشعارى صريح در عقيدهء به اختيار دارد كه نشان مىدهد اعمال انسان را خود او پديد مىآورد . مانند اين شعر :\r\n- اگر دگرگونيهاى آزادى و اختيار در كار نبود ، اميال و هوسها مرا مانند رشتهء قطار اشتران به خود مىكشانيد .\r\nو اين شعر ديگر او كه گويد :\r\n- كجا چنين باشى ، و حال آنكه اختيار در كف تست و در شكستن و بستن ، تو خود دست اندركارى .\r\nو در اين شعرش كه گويد :\r\n- نيكى مصنوعى است كه به سازنده‌اش مربوط است . ازاين‌رو ، هرگاه دست به كار خيرى زدى ، آن خير ترا دنبال خواهد كرد .\r\n\r\n","description":"","footnote":"","page_name":" 58 ","page_number":68},
  {"content":"\r\n\r\n- بدى نيز اثر عمل‌كنندهء آن است . هنگامى كه شرّى را مرتكب شدى ، همان شرّ هلاكت خواهد كرد .\r\nوى در تقسيم ارزاق عقيده به تقدير دارد و مىگويد :\r\n- روزى ، بدون طلب ، به پاى خود مىآيد و فرق نمىكند ، چه از آن فرار كنى يا آن را سوى خود فراخوانى .\r\nو نيز گويد :\r\n- آيا نمىبينى كه راهها در ميان كوهها چقدر گسترده است و خدا زنده و روزى تضمين شده است ؟\r\nاين مطلب در مورد رزقى است كه شخص را مىجويد و دنبال مىكند ، امّا در مورد رزقى كه بايد طلب كرد ، چنين نيست ، چنان كه به همين مضمون ، حديث « 1 » آمده است . در مورد رزقى كه نبايد طلب كرد ، قدريّه دچار تناقض نخواهند شد ، زيرا آنان تنها در امورى كه انسان مورد ثواب و عقاب قرار مىگيرد ، قائل به اختيارند ، نه در مورد رزق و بهره‌هاى دنيوى .\r\nامّا دربارهء عقيده به دو طبيعت كه پيش از اين بدان اشاره شد ، واضح‌ترين سخنش در اين اشعار است :\r\n- ما و شما هردو داراى طبيعت خاكى هستيم كه همواره ما را به جاهاى بدى پرتاب مىكند .\r\n- قبل از ما آدم و همسرش را از بهترين خانه ، بهشت برين بيرون راند .\r\n- پس به جاى باغها و رودهاى روان ، دنياى دنى را ، كه مانند نامش پست است ، پاداش گرفتند .\r\n- سوگند به خدا ، بد طبيعتى است كه پدر ما را از مقام قرب جوار حق محروم كرد .\r\n- فرزندان ضعيفش را بعد از خود تسليم اسارت كرد تا آنان بدون اسيركننده‌اى ، خود اسير نفس شوند .\r\n\r\n\r\n","description":"","footnote":"\r\n( 1 ) . الرّزق رزقان : رزق يطلبك و رزق تطلبه . ( م )\r\n","page_name":" 59 ","page_number":69},
  {"content":"\r\n\r\n- ولى هواى نفس در آزادگان ، اسير و محدود ، و مقهور قدرت آزادمردى است .\r\n- هرچند پيكرها به خاطر آن طبيعت به هواى نفس كشيده شوند ، ولى نفس مانند آتش به بلندى مىگرايد .\r\n- اگر درگيرى پيكرها با نفوسشان نبود ، آنان با يك پرش شديد آن ، از همهء اقطار مىگذشتند .\r\n- و اگر پرش آنان كوتاه‌تر هم مىبود ، باز ماه ، كيهان و ستارگان گردنده را در دست مىگرفتند .\r\nدر اينجا نويسنده ، به ابن رومى نسبتهاى بىاساس داده است ، كه در ميزان حقيقت فاقد سنجش و ارزش است . علّت اين نسبتها فاصله گرفتن او از علم اخلاق و عدم درك معنى اشعار ابن رومى است كه پنداشته افكار او با توحيد اسلامى منافات دارد ، ليكن كسى كه با سبكهاى سخن آشنا باشد و غرايز مختلف انسان را بشناسد ، در معنى شعر او شكّ نخواهد كرد و اين خود نشانهء آن است كه ابن رومى آشنايى كامل به اخلاق داشته ، كه جاى تفصيل آن در كتب اخلاق و تربيت است و چون اين بحث از موضوع اين كتاب خارج است ، ما از آن صرف‌نظر مىكنيم .\r\nگويد : ديندارى در سرشت ابن رومى بود ، زيرا ترس آميخته به خضوع و تكيه بر باور غيبى جزو سرشت او شده بود و اين هردو ، رهگذران مخفى براى نفوذ ايمان و اعتراف به عنايت بزرگ در جهان هستى است . ازاين‌رو ، او از بيم شكّ ، به خدا ايمان دارد ؛ متوجّه تسليم است ، تسليمى ساده ، به‌سادگى كسى كه از اضطراب و قلق مىگريزد و آرامش را بر هرچيز ترجيح مىدهد .\r\nكار سادگى او به آنجا كشيد كه فلاسفه‌اى را كه نسبت به محفوظ ماندن پيكر پرهيزگاران پس از مرگ ترديد كرده بودند و آن را اثر دارو يا حنوط مىدانستند ، بشدّت انكار نمود و به ابن ابى ناظره كه براى آزمايش ، بدنى را چشيده بود تا عوامل بقاى آن را بداند ، گفت :\r\n- شما كه مردگان را مىچشيد تا معلوم شود كه عامل محفوظ ماندن آنها بعد از گذشت\r\n\r\n","description":"","footnote":"","page_name":" 60 ","page_number":70},
  {"content":"\r\n\r\nزمان داروست .\r\n- اگر خالق جهان را تهمت به ناتوانى نمىزدى ، آزمايشت از روى تدبير امانتدارى بود .\r\n- آيا مىپندارى خداوند قادر نيست مردگان را همانند زندگان محفوظ نگه دارد ؟\r\n- و آيات لطف خدا را كه مىبينى ، از تدابير حكمايش مىپندارى ؟\r\nاو از دنيا رفت و در لحظات آخر عمرش مىگفت :\r\n- لقاى پروردگار را هول و هراسى است كه هيچ ترسى بدان پايه نمىرسد .\r\nطيره يا فال بد ، نزد او تنها بخشى از همين ترس دينى غريزى بود . ازاين‌رو ، او فلسفه‌بافى مىكرد و آراء و نظراتش را در دين وارد مىساخت ، ولى در حدّ احساس ، نه انديشه ، لذا بايد گفت او يك هنرمند است نه يك فيلسوف .\r\nفال بد زدن بخشى از دين نيست ، و كسى كه تسليم دين باشد ، گوشش از سخن پيامبر صلّى اللّه عليه و آله پر است كه فرمود : نه فال بد و نه پرندهء شوم ، پس به آن تكيه نخواهد كرد .\r\nترتيب اثر دادن به فال بد خاصيّت ضعف در نفوسى است كه به نور ايمان و يقين و توكّل بر خدا در همه حال نيرومند نشده باشند ، لذا در جاهليّت ، فال بد زدن فراوان بود و اسلام آن را از ميان برداشت .\r\nگويد : اينكه او به اختيار معتقد است ، از جرأت و دليرىاش نيست ، بلكه نمىخواهد نظرى بر خلاف اصطلاح عمومى ابراز كرده باشد . او گناه را به گردن انسان مىاندازد و تقدير خدا را در مورد ثواب و عقاب بنده دور از ظلم مىبيند ، و دربارهء خداوند به نيكوترين تصوّرى كه يك فلسفه‌ساز خدايش را تصوير مىكند ، مىنگرد ، چنان كه گويى ترس از عالم غيب اين عقيده را به او داده است نه جرأت و دليرى نسبت به آن ؛ و از ترس اشكالاتى كه او را فراگرفته بود ، به رأى معتزله كشيده شد و آرامشى نداشت تا به پناهگاهى برسد و به آسودگى امن‌وامان دست يابد . ازاين‌رو ، به دوستان پناه مىبرد و با آنان به درددل مىپرداخت و از آنان مىخواست تا اندوهش را زايل كنند ، چنان كه گويد :\r\n- همبستگى ما را در دوستى ، مهر ما نسبت به نيكان بنى هاشم مستحكم مىدارد .\r\n\r\n","description":"","footnote":"","page_name":" 61 ","page_number":71},
  {"content":"\r\n\r\n- و اخلاص ما در توحيد خداى يگانه و دفاع ما از دينش در مقاومتها .\r\n- با چنان معرفتى كه هيچ شكّى نتواند آن را درهم بشكند و هيچ سلاحى نتواند در مقابلش كارگر افتد .\r\n- و با به كار بردن انديشه در هرشبهه‌اى كه بدان استدلال شود ، تا زيركان زبان‌آور عاجز گردند .\r\n- ما و شما هردو در سايهء رضاى پروردگار و اخلاص نسبت به حجّت او با سينه‌اى آكنده از اندوه به سر مىبريم .\r\nچيزى كه هست ايمان يك امر است و اداى فرايض دينى امرى ديگر ؛ نهايت درجهء ايمان نزد او اين است كه از طريق تقرّب به اهل بيت عليهم السّلام ، و تنزيه خداوند و اطمينان به عدل و رحمتش ، خداوند به او تأمين دهد ، آنگاه راهش را باز بگذارد تا هرچه مىخواهد به بازيگرى و مزاح بگذراند ، امّا مثلا روزه‌دارى كه او را از مشتهيات و نيازهاى غريزىاش باز مىدارد ، خوش‌آيندش نيست :\r\n- من به بازدارندهء از هرخيرى خوش‌آمد نمىگويم ، ولى از خوراك و نوشيدنى استقبال مىكنم .\r\nبلكه مانعى نمىبيند شبى را كه در خوشى گذرانده به شب معراج تشبيه كند و بگويد :\r\n- خوشبختى ، ما را در آن شب به مقام بلند پيروزى رسانيد ، ازاين‌رو مانند شب معراج گرديد .\r\nبه همين دليل ، او در تقواى اخلاقىاش از احساسات آنى پيروى مىكند ، چنان كه در هرحالت بازيگرى و مزاح را از دست نمىدهد . هنگامى هم كه پاى تقوا و خشوع به ميان مىآيد ، احدى از عبّاد روزگار به پايش نمىرسد . در بررسى اين اشعار به نظر مىرسد او عابدى بوده كه عمرى را در صومعهء عبادت گذرانيده است .\r\n- پرهيزگاران پهلو از خوابگاه تهى ساخته‌اند .\r\n- ميان خوف و رجا به خداى خود پناه برده‌اند .\r\n- لذّت خواب را از چشمان خواب‌آلودهء خود زدوده‌اند .\r\n\r\n","description":"","footnote":"","page_name":" 62 ","page_number":72},
  {"content":"\r\n\r\n- اختران را مىنگرند كه يكى بعد از ديگرى طلوع مىكنند .\r\n- اگر آنان را هنگام اشاره با انگشتان ببينى ، و بنگرى كه چون به آيات قيامت برمىخورند ، چگونه آه مىكشند ، و با كمال خشوع گونه‌ها بر خاك مىسايند ، با چشمان گريان و اشكهاى سيل‌آسا دعا مىكنند : خداوندا ، اى صاحب اختيار ما ، اى كه همه كارت نيكو است !\r\n- به خاطر چهره‌هاى خاكسارمان ، از گناه ما درگذر .\r\n- به خاطر چشمهاى گريانمان ، از گناه ما بگذر .\r\n- تو بهترين پشتگرمى ما هستى آن هنگام كه كسى را نداريم .\r\n- پاسخ مىرسد ، پاسخى كه گوش آن را نمىشنود :\r\n- دوستانم ، كارهايتان نزد من ضايع نمىشود .\r\n- جانهاى خود را كه در راه من دهيد ، به امانت نزد من محفوظ مىماند .\r\nابن رومى از اين نمونه اشعار خاشعانه بسيار دارد . ما هيچگاه اين نمونه اشعار را از شاعرانى مانند ابن فارض و محى الدّين كه معروف به عرفان و تصوّف‌اند ، نشنيده‌ايم .\r\nچنان كه عقّاد پنداشته است ، عقيدهء ابن رومى در باب اختيار ناشى از تيرگى شكّ و شبهه نيست ، بلكه اين عقيده را در نتيجهء برهان و دليل اتّخاذ كرده است . او به حساب ترس از سرنوشت معتقد به تقدير نشده ، بلكه براهين قاطع او را بدان ملزم داشته است .\r\nگذشته از اين ، عقيدهء او در باب روزى ، كه تقدير محض است ، از روى برهان اتّخاذ شده و منافاتى ندارد كه انسان در عين اعتقاد به تقدير ، مكلّف به كوشش باشد و دنبال اسباب ظاهرى ، بر طبق نواميس الهى ، كه حاكم بر نظام جهان است ، برود . اينها مسائل فلسفهء اسلامى است كه در جاى خود بايد بررسى شود .\r\nامّا اتّكاى ابن رومى به عدل و رحمت پروردگار و پاكيزه پنداشتن خدا از ظلم و قساوت ، از خصوصيّات هرمسلمان مؤمن به خداوند است كه خدا را به صفات كمال و جلالش بشناسد .\r\n\r\n","description":"","footnote":"","page_name":" 63 ","page_number":73},
  {"content":"\r\n\r\nعلّت تقرّب به اهل بيت طاهرين عليهم السّلام تنها براى جلب مودّت و دوستى آنهاست كه به نصّ آيهء قرآن اجر رسالت قرار گرفته و مثل آنها مثل كشتى نوح گشته است كه هركس در آن داخل شد ، نجات يافت ، و هركس تخلّف ورزيد ، غرق گرديد . اهل بيت پيامبر صلّى اللّه عليه و آله قرين كتاب خدايند و پيامبر صلّى اللّه عليه و آله آنان را جانشين بعد از خود معرّفى كرده و فرموده است :\r\nاين هردو امانتى هستند كه اگر به آنها چنگ زديد ، هيچگاه بعد از من گمراه نخواهيد شد . پس آنان چه‌اندازه شايستگى دارند كه نزديكى به آنها ، ما را براى جهان آخرت تأمين روانى بخشد . امّا دربارهء شوخ‌طبعى و نسبت دادن بىآزرمى به او ، بايد گفت اينها مضامين شعرى است و شاعران را نبايد بدان مؤاخذه كرد ، چه بسيارند شاعران عفيف و پاكدامنى كه امثال اين مضامين را سروده‌اند .\r\n\r\nهجاى او\r\nقرن سوم هجرى ، دو شاعر هجاگو عرضه داشته است كه از ديگر شاعران قرنهاى قرون اسلامى در اين زمينه مشهورتر شدند : يكى ابن رومى و ديگرى دعبل خزاعى كه خلفا ، حكام و مردم ، همه را هجو گفته‌اند ، چنان كه دعبل گويد :\r\n- وقتى كه ديدگانم را مىگشايم ، افراد بسيارى را مىبينيم ، ولى انسانى نمىبينم .\r\nابو العلاء معرّى اين دو شاعر را با هم ، در شعرش آورده و در هجوگويى روزگار بر فرزندان خود ، به آن‌دو مثل زده است :\r\n لو انصف الدّهر هجا أهله * كأنّه الرّومىّ أو دعبل \r\nحتّى تاريخنويس امروز هم نمىتواند اسم تازه‌اى به اين دو نام بيفزايد ، زيرا در دوره‌هاى بعد از قرن سوم كسى كه در اين زمينه شبيه آن دو باشد و نفوذ و تأثير نشان دهد ، پيدا نشد .\r\nاين دو هجاگو ، هركدام سبكى خاصّ در هجا دارند كه در مقارنهء با هم به خوبى آشكار مىشود . بحث دعبل را چون به اينجا مربوط نيست ، متذكّر نمىشويم ، امّا ابن رومى در طبعش نفرتى از مردم ديده نمىشود ، چه او نمىخواهد براى جامعه در ادبيّات عرب ،\r\n\r\n","description":"","footnote":"","page_name":" 64 ","page_number":74},
  {"content":"\r\n\r\nراهزن باشد . او هنرمندى است چيره‌دست كه قدرت تصويرسازى و دقّت تخيّل دارد ، ابتكار نشان مىدهد و با معانى و شكل الفاظ بازى مىكند . هنگامى كه بخواهد شخص يا چيزى را هجا گويد ، دوربين عكّاسى دقيقش را به‌طرف او متوجّه مىسازد و صورتى از آن در شعرش مىپردازد ، به نحوى كه تصوير موجود ، خود را وسيلهء خودش هجو كرده باشد . در آن تصوير نگاه دوربين را به نقيصه‌ها و نقطه‌هاى ضعف چهرهء عكس‌بردارى شده مىافكند ، درست مانند زمانى كه بخواهند شكلى را در آينه‌هاى مقعّر و محدّب ارائه كنند . ازاين‌رو هجاهاى او نوعى تصويرپردازى از پيش آماده شده براى هرشكلى است كه بخواهد و نوعى بازى با مفاهيم مختلف است نسبت به كسانى كه او را تحريك كرده باشند .\r\nابن رومى از شخص هجو شدهء خود ، عقل و هوش و علم را مىگيرد و تمام عيوب تمدّن را كه در يك جمله گرايش به پستى در غرقاب شهوات است ، به او نسبت مىدهد .\r\nهرگاه از هجاهاى او موجبات اين تمدّن يا بىبندوبارى حاكم بر تمدّن آن روز را برداريم ، زننده‌ترين قسمتش را حذف كرده‌ايم و باقىماندهء آن چيزى جز ، از قبيل شوخ‌طبعى و شكلك‌سازى نيست .\r\nابن رومى در هجا ، هنر خاصى داشت كه بىترديد آن را برگزيده و زياد در آن كار كرده بود ، هرچند بدان نيازى نداشت و به حساب دشمنى با كسى هم نبود ، مقصود از آن هنر شكلك‌سازى و بازى با تصاوير مضحك و منظره‌هاى فكاهى و شبيه‌سازيهاى دقيق بود . گويا اين تمايل در سرشت ابن رومى ، چنان كه در طبع نقّاش چيره‌دست است ، وجود داشته ، كه هرچه را ديده ، عينا به قلم آورده و نقاشى خود را در كمال استحكام و ابتكار پرداخته است .\r\nآنچه از هجاها ، در شعر ابن رومى ديده مىشود - هرچند كه ضرورتى براى آن وجود نداشته و بين او و مردم روابط حسنه‌اى موجود بوده است - به منظور ابراز هنرمندى او صورت گرفته است . و اين هنر را بهتر است ، قدرت تخيّل و تصوّر بناميم تا هجا ، و يكى از محسّنات است نه سيّئات ، مطلوب است نه مطرود و مذموم ؛ چنانچه\r\n\r\n","description":"","footnote":"","page_name":" 65 ","page_number":75},
  {"content":"\r\n\r\nشما به توانايى فرزندتان در چنين هنرى پى ببريد و بدانيد كه او رموز و خفاياى آن هنر را مىداند ، هرچند شما درصدد تهذيب و ارشادش باشيد ، بدتان نمىآيد ، با اينكه وقتى ببينيد به كسى دشنام مىدهد و توهين مىكند و هجا مىگويد ، نگران و عصبانى خواهيد شد ، زيرا اگر او را از توجّه به نقّاشيهاى فكاهى و درك معانى و تصاوير آن و تجسّم تصوّرات مشابه آن بازداريد ، در حقيقت او را از اخلاقى كه باعث رشد و نموّ فكرى او مىشده است ، بازداشته‌ايد و احساس صادق او را از تصديق و فهم آنچه مىفهمد ، مانع شده‌ايد ، امّا اگر او را از هجاگويى و انگيزه‌هاى آن بازداريد ، از خوى زايدى كه قابل نيست وى را بازداشته‌ايد .\r\nاين است هنر ابن رومى كه نه عذرى دارد و نه مىخواهد تا عذرى برايش بتراشند .\r\nدر غير از اين نمونه هجاها كه ياد كرديم ، بايد گفت مواردى است كه او را بدانها كشانيده‌اند ، نه آنكه او خود بدانها دست زده باشد ؛ و يا از خود دفاع كرده است نه اينكه حمله‌اى را آغاز كرده باشد و يا در پاره‌اى موارد عمدا او را برانگيخته‌اند ، نه او خود برانگيخته شده باشد با اينكه وقتى در شعرش مىخوانيد :\r\n- دو نفر كه با هم ناسزاگويى كنند ، همواره آنكه خودش و پدر و مادرش از ديگرى بدتر باشد ، پيروز مىشود .\r\nباور نمىكنيد كه گويندهء آن ابن رومى - هجاآفرين زبان عرب و كسى كه هجاگويان را به نقاط ضعفشان هجا مىگويد - باشد ، ولى حقيقت همين است ، او برخى اوقات متوجّه راه تكاملىاش مىگرديد ، از هجاگويى متنفّر و مستعفى مىشد ، خوش مىداشت كه از هجاى ديگران ، هرچند بدگو و هجاكننده‌اش باشند ، خود را برهاند و سوگند ياد مىكرد تا ديگر توبه را نشكند و كسى را هجو نكند ، چنان كه گويد :\r\n- سوگند ياد كرده‌ام كه در دوران روزگار ، جز كسى كه مرا هجو كند ، احدى را هجا نگويم .\r\n- بلكه بكلّى هجاگويى را هرچند مرا هجا كنند ، به يك‌سو بيفكنم .\r\n- تا همهء مردم خطّ امان خود را از من بگيرند .\r\n\r\n","description":"","footnote":"","page_name":" 66 ","page_number":76},
  {"content":"\r\n\r\n- بردبارى مرا عزيزتر آيد تا خشم ؛ بدان شرط كه خشمم مرا رها كند .\r\n- اگر عنان حلم در كفم باشد ، حلم از إعمال جهالت ، يعنى خشم و هجاگويى برتر است .\r\nاين شيوهء انديشه ، با ابن رومى متناسب‌تر است ، زيرا او از باطن سليم النّفس و آسانگير آفريده شده ، و شرارت آميخته با درشتخويى و دشمنى در باطن او نيست ، بلكه اگر او شرارت داشت ، به اين همه هجاگويى نيازش نمىافتاد و يا اگر شرارتش افزون بود ، هجاگويىاش را كمتر مىنمود ، زيرا در مقابل دشمنيها اگر از راه شرارت براى خود مأمنى ساخته بود ، با هجايش مقابله به مثل نمىكرد . همان‌طور كه گفتيم هجاى او اسلحهء دفاعى بود نه وسيلهء هجوم و حمله . هجاى او نشانهء كينه‌توزى و دشمنى و انواع شرور باطنى نبود ، چنان كه نمىتوان آن را نمودار ناراحتى درونى ، تنفّر طبع ، احساس ظلم غير قابل تحمّل و غير قابل پرهيز دانست . بسيارى از مردم شرور كه مرتكب قتل و تعدّى و فساد مىشوند ، زندگى را بدون اينكه كلمه‌اى در بدگويى كسى از آنها شنيده شود ، به سر مىبرند و بسيارى از مردم بدگويى و كينه‌توزى ابراز مىكنند ، زيرا خوى مذمّت و كينه‌توزى گرفته‌اند .\r\nالبته ، كسى كه رثاهاى ابن رومى را دربارهء فرزندان ، مادر ، برادر ، همسر و خاله و پاره‌اى از دوستانش بخواند ، به خوبى درمىيابد كه اين رثاها از طبع كسى تراوش كرده كه از سرشت او مهر و محبّت فيضان دارد ، و توجّه به رحم و انس به دوستان و برادران از باطنش مىجوشد . ازاين‌رو ، مراثى او دليل روشنى بر ميزان عطوفت و مهربانى اوست كه مىتواند براى شناخت او راهنماى منصفى باشد ، نه مدحهاى او كه بر اثر ميل و طمع سروده شده يا هجاهايش كه از انگيزهء كينه‌توزى و بىصبرى بر خوى مردم ريشه گرفته است . در اين رثاها سرشت مردى خودنمايى مىكند كه آز و نياز او را دگرگون نساخته است و به عكس نشان‌دهندهء فرزندى نيك ، برادرى با شفقت ، پدرى مهربان ، همسرى محبوب ، فاميلى رؤوف ، و چون برادرى در حزن برادرش محزون است . چنين مردى نمىتواند انسانى شرور ، سخت‌دل ، كينه‌توز و موذى باشد .\r\nهرگاه ميان او و مردم زمانه‌اش اختلافى در قول پديد مىآيد ، عقل ما حكم مىكند\r\n\r\n","description":"","footnote":"","page_name":" 67 ","page_number":77},
  {"content":"\r\n\r\nقبل از اينكه سخن مردم را دربارهء او بپذيريم ، سخن او را دربارهء مردم زمانه‌اش بنگريم ، زيرا آنان آزار او را مجاز مىشمردند و دروغ بستن بر او را ، كه رفتارش به نظرشان غريب مىآمد ، آسان تلقى مىكردند . مردم عادت كرده‌اند هرگاه رفتار غريبى از كسى ديدند ، هرنوع تهمت و شگفتى را درباره‌اش بپذيرند ، در حالى كه او خود از اين تهمتها بيزار است و بديهاى مردم را يكى بعد از ديگرى ، از ترس بالا گرفتن شكايتش از مردم ، مىبخشد با اينكه مىداند مردم بىانصافند ، چنان كه گويد :\r\n- از برادرى به من سخنى رسيد كه من او را بخشيدم ، هرچند كمتر از آن هم آدم را گله‌مند مىكند .\r\n- هنگام برافروختن خشم ، محاسنى چند از او ، كه گناه هرخطاكارى را مىبخشد ، به خاطر آوردم .\r\n- مناسبت من همين است كه خوبيها را با ديدهء روشن بنگرم و از بديها بدون توبيخ چشم‌پوشى كنم .\r\n- اى كسى كه از خشم ما گريزانى و خود را تبرئه مىكنى ، نجات‌بخش‌ترين گريزگاه را براى خود برگزيده‌اى .\r\n- پوزش شما با گشاده‌رويى بر گناهتان مقدّم است و مهر شما با شايستگى و خوش‌آمد پذيرفته است .\r\n- اگر چيزى از تو به گوشم برسد ، من در مقام دشمنى با گوشم ، آن را تكذيب مىكنم .\r\n- من به مجرّد تغيير زبانى ، تا زمانى كه دل دگرگون نشده باشد ، رفاقتم را نمىشكنم .\r\nبنابراين ، با اينكه ابن رومى مردى شرور و بدنفس و زودرنج نبود ، پس چرا هجاهايش زياد است و بشدّت متعرّض آبروى هجوشدگانش مىگردد ؟ گمان مىكنم ازآن‌رو بدين كار دست مىزند كه حيله‌باز نيست ، خوش‌باطن است . با مكر و حيله و كجروى و افزارهايى از اين قبيل ، كه وسيلهء زندگى آن عصر بود ، سروكارى نداشت . او در هنر خود فرورفته بود ، شعر و دانش و ادب را براى موفّقيت خود و رسيدن به مقام وزارت و رياست ، به تنهايى كافى مىپنداشت ، زيرا او در دوره‌اى بود كه مقام وزارت را به\r\n\r\n","description":"","footnote":"","page_name":" 68 ","page_number":78},
  {"content":"\r\n\r\nنويسندگان و راويان حديث مىسپردند و براى رسيدن به اين مقامات ، هزاران هزار داوطلب بودند كه براى تقرّب به دربار خلفا و حكّام ، وسيله فراهم مىكردند .\r\nابن رومى شاعرى نويسنده ، و خطيبى پرروايت بود همراه با معلوماتى در زمينهء منطق ، هيأت ، لغت و هرعلمى كه فرهنگ زمان اقتضا داشت ، يا چنان كه مسعودى گفته است ، كمترين افزارهايش شعر است و شعر به تنهايى براى فراهم آوردن مال و رسيدن به آرزوها كافى است .\r\nبنابراين ، وقتى مردم او را شاعر ، نويسنده و روايت‌كننده‌اى كه بر فلسفه و نجوم نيز آگاهى دارد ، بشناسند ، چه خواهد شد ، جز اينكه پايگاه وزارت خواستار او گردد و به سوى او بشتابد و محبوب خود را طلب كند ، چنان كه براى بسيارى از مردمى كه نه علم او را داشتند و نه به پايهء بلاغت او مىرسيدند ، وزارت فراهم شد ؛ آيا اين ابن زيّات نبود كه بر اثر يك كلمه كه براى معتصم تفسير كرد و به تفصيل آن پرداخت ، به مقام وزارت رسيد ؟ و آن كلمهء « الكلاء » بود كه عموم ادبا هم بلد بودند .\r\nبلى ، ابن رومى كسى است كه آن‌قدر غرايب لغت مىداند كه احدى از شاعران و اديبان عصرش نمىداند ، پس او شايستگى بسيار زياد براى وزارت دارد . اين دنيا چقدر ستم‌پيشه است كه از دادن حق ابن رومى از منصب و ثروت به او بخل مىورزد .\r\nحال كه وزارت نشد ، آيا كمتر از دبيرى يا كارمندى برخى از وزرا و نويسندگان بزرگ هم مىشود ؟ وقتى نه آن شد و نه اين ، آيا خسارتى براى انسان از اين بالاتر مىتوان تصوّر كرد ؟ و آيا روزگار از اين تقصير ، تقصيرى شوم‌تر و فرومايه‌تر هم دارد ؟\r\nپيشگويى پدرش و اميد به آيندهء فرزند كه گفته بود : تو براى شرافت‌خواهى بود ، آيا اينها همه از بين مىرود و چيزى دستش را نمىگيرد ؟\r\nاين گونه پيشگوييهاست كه در قلب كودكان مانند شراره‌هاى آتش اثر مىگذارد و پيوسته طول دوران كودكى و آرزوهاى جوانى آن را زينت مىبخشد ، و در اعماق دل شخص اثر مىگذارد . آيا با اين حال وقتى جوانى فرارسد ، آرزوهاى برباد رفته همه بيهوده و ناپديد مىگردد ؟ ديگر ديده نمىشود يا خلافش ديده مىشود و روزگار آنها را\r\n\r\n","description":"","footnote":"","page_name":" 69 ","page_number":79},
  {"content":"\r\n\r\nبه بيمارى ، درويشى و كساد برمىگرداند ؛ و چگونه مىتوان اين آرمانها را از دل سترد ، مگر وقتى كه قلبى كه در آن نقش بسته است ، سترده شود ؟ و چگونه مىتوان آنها را در خارج به عكس آنچه در دل گذشته است درآورد ، مگر وقتى كه انديشه‌هاى قلبى همه واژگون گردد و پايه‌هاى اساسى آن درهم پيچد ، و اين كارى است كه بر دلها بسيار دشوار آيد و جز از براى كسى كه دورادور آن را به بازى گيرد ، كار آسانى نيست .\r\nاين‌چنين بود كه ابن رومى هربار و هرروز ، در شعرش از خود مىپرسيد :\r\n- چرا من شمشيرم را از نيام بيرون كشيده ، دوباره غلاف مىكنم ؟ چرا آن را برهنه نكنم كه شمشيرها همه برهنه است .\r\n- چرا يك‌بار در طبيعت آن را تجربه نكنم و نگويم اى مردم ، بدانيد شمشير من آبدار است .\r\nاو نمىدانست چگونه سؤالش را پاسخ گويد ، زيرا نمىدانست تمام فضايل و كمالاتش بدون نيرنگ و آشنايى با روش معاشرت با مردم ، پشيزى ارزش ندارد ؛ نيرنگ به تنهايى او را از همهء اين فضايل بىنياز مىساخت و ديگر لازم نبود كسى كه نيرنگ به كار مىبندد ، شعر بسرايد ، يا به كتابهاى فلسفه و حديث و نجوم نظرى بيندازد .\r\nدر اين صورت ، خوب است وزارت ، امارت ، و كارمندى را پس از حرمانى دردناك رها كند ، هرچند براى ما آسان است كه با يك جمله از آن بگذريم ، ولى براى كسى كه در رنج رسيدن به آن است و مايل است تا براى يك لحظهء زندگى هم كه شده خود را از اين رنج برهاند ، كار آسانى نيست ؛ با اين حال ، خوب است ما آنها را رها كنيم و به پاداشى كه وزيران ، اميران و كارمندان عالىرتبه به شاعران و مدّاحان مىدهند ، قناعت كنيم . حال آيا به عقيدهء شما آنها پاداش مىدهند ؟\r\nپاسخ منفى است ، زيرا براى روان ساختن جوايز و پاداشها مانند هرهدف ديگر از اهداف زندگى ، مخصوصا در آن زمان كه فتنه‌جويى و سخن‌چينى شايع گرديده بود ، مكر و حيله لازم است .\r\nهيچ سالى نمىگذشت كه يك مكر و دسيسهء نهانى ، منتهى به پايان دادن زندگى\r\n\r\n","description":"","footnote":"","page_name":" 70 ","page_number":80},
  {"content":"\r\n\r\nخليفه يا امير و يا وزيرى نشود . اين حيله‌ها به وسيلهء سازشكارى دربانان ، و يا هواپرستى حاشيه‌نشينان و نديمان ، و بازيگرى و كرشمه‌هاى مرموز آنان ، و يا خنداندن اين و آن ، صورت مىگرفت و اينها همه در اين‌باره براى شاعر مفيدتر بود از اشعار بليغ و علم فراوانش .\r\nآنگاه سخن را در اين موضوع تا صفحهء 235 گسترش داده و به پايان برده است :\r\n\r\nاو و شعراى معاصرش\r\nابن رومى در محيط خود با شعراى بسيارى معاصر بود كه از همهء آنها مشهورتر حسين بن ضحّاك ، دعبل خزاعى ، بحترى ، على بن جهم ، ابن معتزّ و ابو عثمان ناجم مىباشند .\r\nاز اين عدّه و غير اينها از معاصران او ، چه كسانى كه او را شناختند و چه آنان كه وى را نشناختند ، هيچ‌كدام تأثير سازنده‌اى جز دو كس ، روى او نداشتند كه به گمان ما آن‌دو كس ، حسين بن ضحّاك و دعبل خزاعى مىباشند .\r\nبين ابن رومى با شاعر نوآور ابن حاجب محمد بن احمد ، رابطهء دوستى و مودّت برقرار بود و ميان آن‌دو لطايفى ردّوبدل مىگرديد ، از جمله : ابن رومى از ابن حاجب در روز معيّن درخواست ملاقات كرد . هنگامى كه نزد او رفت ، او را در منزل نيافت . ابن رومى اين شعر را گفت :\r\n- اى ابن حاجب دربانت ترا از دست من نجات داد ، ولى هيچ فرارىاى از دست من نجات نخواهد يافت .\r\nابن حاجب او را با چند بيت پاسخ گفت . « 1 »\r\nابن رومى از حسين بن ضحّاك خوشش مىآمد و شعر او را نقل مىكرد و خبرهايش را با ظرافت براى دوستانش شرح مىداد . ابن رومى نوجوانى بود كه به مجالس ادبى حاضر مىشد . در آن زمان كه ابن رومى درس مىخواند ، حسين در اوج شهرتش بود و اشعارش را ادباى كوفه و بغداد و شهرهاى ديگر عراق انشاد مىكردند ( آنگاه پاره‌اى از\r\n\r\n\r\n","description":"","footnote":"\r\n( 1 ) . رك : المعجم ، مرزبانى 453 .\r\n","page_name":" 71 ","page_number":81},
  {"content":"\r\n\r\nاشعارى كه ابن رومى به نقل اغانى از ابن ضحّاك آورده است ، نقل مىكند ) سپس گويد :\r\nوقتى حسين بن ضحّاك بدرود زندگى گفت ، ابن رومى بيست و نه ساله بود و نه در تاريخ زندگى او و نه در تاريخ زندگى حسين ، چيزى وجود ندارد كه نشان دهد آن‌دو در بغداد ، آنجا كه بيشتر زندگى ابن رومى در آن سپرى شده بود ، يا در جاى ديگر ، از مسافرتهاى ابن ضحّاك ، با هم ملاقات كرده باشند .\r\nاما دعبل ، ابن رومى در دو مورد با او به مقابله برخاسته است :\r\nيكى در مورد قصيدهء طائيّه‌اش به اين مطلع :\r\n اسر المؤذّن خالد و ضيوفه * أسر الكمىّ هفا خلال الماقط « 1 » \r\nو ديگر در قصيده‌اى به اين مطلع :\r\n اتيت ابن عمرو فصادفته * مريض الخلائق ملتائها \r\nگذشته از اينها ، دعبل نسبت به آل على عليهم السّلام اظهار تشيّع مىكرد و در تشيّعش غلو داشت . « 2 » اينها روح جوانمرد ابن رومى را به دعبل جذب مىكرد ، و صحبت و دوستى او را نزدش محبوب مىساخت و شايد يكى ديگر از علل تمايل او به دعبل ، هجادوستى او بوده است . وقتى دعبل از دنيا رفت ، ابن رومى بيست و پنج ساله بود و ما هيچگونه اطلاعى از آشنايى و يا ملاقات حضورى آن‌دو نداريم .\r\nامّا بحترى و ابو عثمان ناجم ؛ محقّق است كه ابن رومى آن هردو را به خوبى مىشناخته و با آنها به سر برده است . ابن رومى با بحترى در خانهء ناجم آشنا شد و با ناجم دوست بود و اين دوستى تا روز مرگش ادامه داشت .\r\nابن رومى قصيده‌اى دربارهء بحترى و قدرت ادبى و شعرىاش سروده است كه ابياتى از آن در ثمار القلوب ثعالبى 200 ، 342 يافت مىشود .\r\nو امّا على بن جهم ( م 249 ) ، ميان او و ابن رومى فاصلهء زيادى از اختلاف مسلك در دين و شعر ، هردو ، وجود دارد . ابن رومى شيعه و ابن جهم ناصبى است كه على و آل\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 379 .\r\n( 2 ) . نسبت باطلى است كه پاكى تشيّع دعبل ، نبايد به آن آلوده شود .\r\n","page_name":" 72 ","page_number":82},
  {"content":"\r\n\r\nعلى را نكوهش مىكند ، چنان كه ابن رومى گويد : هيچگاه شيعه را با ناصبى آميزش و ملاقاتى نباشد . ابن جهم بر معتزله به سختى ايراد مىگرفت ، بويژه آنها را كه اهل عدل و توحيد بودند ، هجو مىكرد و به آنها نسبت دسيسه و دغل مىداد و دربارهء پيشواى آنها ، احمد بن ابى داود مىگفت :\r\n- اين بدعتها چيست كه از روى نادانى نامش را عدل و توحيد نهاده‌اى ؟\r\nو ابن رومى چنان كه گفتيم از همين گروه است و ازاين‌رو ، ابن جهم مذهب و روش دينى او را نمىپسندد و از مجاورت با او متنفّر است . هنگامىكه به غير مذهب از لحاظ بذله‌گويى و تمايلات ذوقى به‌هم نزديك مىشوند ، به نظر مىرسد كه اختلاف آنها ناچيز است و براى ابن رومى ، كه جوانى است در تكاپوى يك پيشوا ، و گام در طريق كسب شهرت برمىدارد ، بقيّهء مطالب قابل چشم‌پوشى مىباشد .\r\nامّا هنگامى كه شما شعر ابن جهم را در زمينهء مطايبات و يا افتخاراتش مىخوانيد ، به فكرتان مىرسد كه سخن يك سپاهى را خوانده‌ايد كه فقط ادّعا و غرور ابراز مىدارد ، و اين غرور و ادّعا نشانگر آن است كه وى از هرنوع عاطفه‌اى به جز عواطف آن عدّه از نظاميان كه پيوسته اوقات خود را به فسق و فجور و پرداختن به نغمات موسيقى و مستى و عربده‌كشى مىگذراندند ، خالى است و ميان اين مزاج و روحيّه ، با مزاج و روحيّهء ابن رومى هيچگونه رابطهء پيشوايى يا نزديكى در ميل و احساس ديده نمىشود .\r\nامّا ابن معتزّ ؛ وى در سال 247 به دنيا آمد و پس از رسيدن به سن جوانى توانست شعر بگويد كه در اين هنگام ابن رومى سنش از چهل گذشته و نزديك پنجاه سالگى بود و آنگاه كه ابن معتزّ به مرحلهء شهرت در كلام رسيد و آثارش در مجالس ادبا خوانده مىشد ، ابن رومى به شصت سالگى رسيده بود و كارش از آموزش يا اقتباس از ديگران گذشته بود . اگر جريان امر به عكس اين هم مىبود و ابن معتزّ حتّى زودتر از ابن رومى متولّد شده بود ، باز هم ابن رومى چيزى از او فرانمىگرفت ، مگر اينكه طبعش را فاسد كرده باشد ، زيرا ابن معتزّ ميان شعراى بغداد در زمان خود به سه خصلت ممتاز شناخته\r\n\r\n","description":"","footnote":"","page_name":" 73 ","page_number":83},
  {"content":"\r\n\r\nشده بود : بديع « 1 » ، توشيح ، و تشبيه به آثار و اشياى نفيس ، امّا ابن رومى سهم ناچيزى هم از اين مزايا نداشت و هيچگاه اهل بديع و تشبيهات مربوط به ظرافتها و آرايشهاى لفظى مربوط به تشبيه نبود .\r\n\r\nتاريخ وفات او\r\nابن خلّكان گويد : ابن رومى روز چهارشنبه بيست و هشتم جمادى الاول سال 283 و يا 270 درگذشت و در مقبرهء « باب البستان » دفن شد . كسانى كه بعد از ابن خلّكان آمدند در اين ترديد از او پيروى كردند ، در حالى كه به دلايلى چند هيچ مجوّزى براى ابراز اين ترديد به نظر نمىرسد :\r\nدليل نخست ، سخن خود ابن رومى است كه گويد :\r\n- به نشاط آمدم ولى نه در سن نشاط جوانى . آيا پيرمردى در سنّ شصت سالگى چگونه عشق و نشاط مىورزد ؟\r\nبا توجّه به تاريخ ولادتش كه مورد اتّفاق تاريخنگاران است ، شصتمين سال عمرش برابر با سال 281 مىشود و او محقّقا در اين تاريخ هنوز زنده بوده است ، و نبايد پنداشت كه لفظ شصت در اين‌حال مقوله‌اى تقريبى از براى ضرورت شعر آمده باشد ، زيرا او صريحا در جاى ديگر پنجاه و پنج را آورده است :\r\n- سالمند شدى و در پنجاه و پنج سالگى هم آدمى سالمند مىشود ، پير شدى و ديگر نگاه درشت چشمان از ديدار تو نفرت دارد . « 2 »\r\nدليل دوم ، سخن مسعودى است كه گويد : قطر الندى ، دختر خمارويه ، به بغداد رسيد ، و با ابن جصّاص در ذى حجّهء سال 281 ازدواج كرد . « 3 » در اين‌باره ابن رومى گويد :\r\n- اين بزرگمرد عرب كه به ميمنت و مباركى بزرگ بانوى عجم را برايش زينت كرده‌اند .\r\n\r\n\r\n","description":"","footnote":"\r\n( 1 ) . دانشى كه به محسنات و ظرافتهاى سخن توجه دارد .\r\n( 2 ) . ذكر پنجاه و پنج سالگى منافاتى با اينكه شصت سالگى تقريبى باشد ، ندارد .\r\n( 3 ) . مروج الذهب : 2 / 488 .\r\n","page_name":" 74 ","page_number":84},
  {"content":"\r\n\r\nطبرى ورود آنها را به بغداد ، روز يكشنبه دوم محرّم سال 282 ذكر كرده است . « 1 »\r\nدليل سوم ، قطعه‌اى است كه شاعر در مراسم ازدواجى كه خليفه به سال 282 براى آن جشن گرفت ، سروده است .\r\nاز چيزهايى كه جاى ترديد باقى نمىگذارد در اينكه سال وفات شاعر 270 نبوده است ، قصيدهء اوست كه معتضد باللّه ابو العبّاس احمد را در ايّام خلافتش مدح گفته و او در ماه رجب سال 279 بعد از عمويش معتمد از مردم بيعت گرفت . در آن قصيده گويد :\r\n- اى بنى عبّاس ! گوارايتان باد كه پيشواى شما پيشواى هدايت ، مرد صاحب قدرت و سخاوت ، احمد شد .\r\n- چنان كه حكومت شما به ابو العبّاس آغاز شد ، تجديد آن نيز به ابو العبّاس صورت گرفت .\r\nعقّاد گويد : امّا در باب دو تاريخ ديگر ، يعنى سالهاى 283 و 284 ، به نظر ما ترجيح با نخستين تاريخ است كه تاريخ روز و ماه را نيز ذكر كرده است ، به خلاف تاريخ دوم .\r\nبنابراين ، وفات او بايد در سال 283 رخ داده باشد نه در سال 284 .\r\nذكر روز و ماه را به تنهايى دليل ترجيح نمىدانيم مگر به ضميمهء تقارنهاى تاريخى . اين ترجيح از آنجا قوّت مىگيرد كه تقارن تاريخها به ما ثابت مىكند كه ماه جمادى الاخر سال 283 از روز جمعه آغاز شده . بنابراين ، روز چهارشنبه كه روز وفات ابن رومى است ، دو روز به پايان ماه مىمانده ، چنان كه در تاريخ وفات « چهارشنبه دو شب به جمادى الاول مانده » آمده است . ما اين‌روز را با تاريخ فرنگى مقارن كرديم ، برابر 14 ژوئن ( حزيران ) ، يعنى موافق با ايّام تابستان عراق درآمد و ابن رومى در تابستان وفات كرده است كه ناجم گفت : در بيمارى مرگش بر او وارد شدم ، در حالى كه در برابرش آب يخ بود . بدين‌ترتيب مىتوانيم يقين پيدا كنيم اصحّ تواريخ همان تاريخ نخستين ، يعنى روز چهارشنبه دو شب به جمادى الاول مانده در سال 283 مىباشد .\r\n\r\n\r\n","description":"","footnote":"\r\n( 1 ) . تاريخ طبرى : 11 / 345 .\r\n","page_name":" 75 ","page_number":85},
  {"content":"\r\n\r\n\r\nشهادت او\r\nهمهء مورخين در اينكه مرگ ابن رومى بر اثر مسموميّت بوده است ، توافق دارند و نيز اينكه مسموم‌كننده‌اش قاسم بن عبيد اللّه يا پدرش بوده است ، مورد اتّفاق است . ابن خلّكان گويد : وزير ابو الحسين قاسم بن عبيد اللّه بن سليمان بن وهب ، وزير معتضد چون از هجاها و رسوايى ياوه‌هاى او بيمناك بود ، ازاين‌رو با دسيسهء ابن فرّاش او را مسموم كرد . به اين ترتيب كه هنگامى كه ابن رومى در خانهء وزير بوده است ، ابن فرّاش خشكنانج « 1 » مسموم به او خورانيد . همين‌كه ابن رومى آن را خورد ، احساس مسموميّت كرد و از مجلس برخاست . وزير به او گفت : كجا مىروى ؟ پاسخ داد : به جايى كه مرا به آنجا فرستادى . به او گفت : به پدرم سلام مرا برسان . ابن رومى گفت : راه من به سوى آتش نيست .\r\nسيّد مرتضى « 2 » گويد : جريان ابن رومى و كثرت مجالستش با ابو الحسين قاسم را ، به پدرش عبيد اللّه بن سليمان بن وهب وزير خبر دادند . او به ابو الحسين گفت : مايلم اين ابن رومى ترا ببينم . آنگاه روزى عبيد اللّه به فرزندش ، ابو الحسين ، در حالى كه ابن رومى نزدش بود ، وارد شد و از او خواست نمونهء اشعارش را بخواند . ابن رومى برايش شعر خواند و به او خطاب كرد . عبيد اللّه او را پريشان عقل و نادان تشخيص داد و به طور خصوصى به ابو الحسين گفت : زبان اين مرد از عقلش درازتر است و كسى كه چنين باشد ، بايد در نخستين گلايه و شكايت از نيش زبانش ترسيد و به پايان كار نبايد انديشيد ، او را از نزد خود بيرون كن . گفت : مىترسم چيزى را كه در حكومت ما پنهان داشته ، آشكار سازد و تا هنگامى كه ما بر سر كار هستيم ، آن را ميان مردم پراكنده كند . گفت : فرزندم مقصودم از بيرون‌كردن ، طرد كردنش نيست ، بلكه مىخواهم مضمون شعر ابو حيّهء نميرى را درباره‌اش به كار برى :\r\n- نهانى او را گفتند قربانت ، مگذار او سالم به در رود ، اگر او را نمىكشى به ما اشاره كن تا\r\n\r\n\r\n","description":"","footnote":"\r\n( 1 ) . خشكنانج معرّب خشكنان ، خشكنانك ، خشكنانه : نانى كه با آرد و روغن و شكر پزند . رك : فرهنگ فارسى معين : 1 / 1423 - 1424 . ( و )\r\n( 2 ) . امالى سيّد مرتضى : 2 / 101 .\r\n","page_name":" 76 ","page_number":86},
  {"content":"\r\n\r\nكار او را بسازيم .\r\nابو الحسين قاسم ، جريان را به ابن فرّاش بازگفت ، و چون او از دشمنان سرسخت ابن رومى بود و چندبار با هجاهاى زشتى از ابن رومى روبرو شده بود ، گفت : وزير ، خدايش پيروز گرداند ، اشاره كرد كه او بايد ناگهانى و بىخبر كشته شود تا همگى از دست زبان او آسوده شوند و من اين كار را بر عهده مىگيرم . آنگاه او را زهر آميخته در خشكنانج داد و او مرد . باقطانى گويد : مردم مىگويند ابن فرّاش او را نكشته ، بلكه عبيد اللّه به تنهايى او را كشت .\r\nآنگاه روايت نخستين را ، به اين دليل كه عبيد اللّه بن سليمان در سال 288 بعد از مرگ ابن رومى از دنيا رفته و بنابراين معنى ندارد كه قاسم به او بگويد : به پدرم سلام مرا برسان ، در حالى كه پدرش هنوز در قيد حيات بوده است ، تضعيف كرده است .\r\nو در روايت دوم اين اشكال را گرفته كه عبيد اللّه با ابن رومى سوابق آشنايى دارد ، پس چگونه مىخواهد او را ببيند .\r\nولى اشكال روايت دوم به جا نيست ، زيرا مقصود عبيد اللّه از ديدن او ، چنان كه از خود روايت معلوم مىشود ، ديدن آزمايشى است نه ديدن صرف ، تا با آشنايى و مجالست قبلى منافات داشته باشد . در اين صورت احتمال مىرود عبيد اللّه گفته باشد به پدرم سلام برسان ، نه فرزندش ابو الحسين ، و خدا بر واقع امر آگاه است .\r\n\r\n","description":"","footnote":"","page_name":" 77 ","page_number":87},
  {"content":"\r\n . \r\n","description":"","footnote":"","page_name":" 78 ","page_number":88},
  {"content":"\r\n\r\n\r\n6 افوه حمّانى ( م 301 )\r\n- فرزند كسى كه در روز پوشيده از آفتاب ، خورشيد بر او بازگردانده شد .\r\n- فرزند تقسيم‌كنندهء بهشت و دوزخ در روز موقف و حساب .\r\n- كسى كه علىرغم هرشكّاك و منكرى روز غدير مولاى آنها شد . « 1 »\r\nو نيز از اوست :\r\n- گفتند : ابو بكر را فضيلتى ممتاز است . ما به آنها گفتيم : گوارايش باد .\r\n- آيا شما خطبهء غدير را فراموش كرديد ؟ آيا هيچ بنده شبيه مولايش مىشود ؟\r\n- همانا على مولاى كسى است كه رسول خدا مولاى اوست . « 2 »\r\n\r\nشاعر را بشناسيم\r\nابو الحسين علىّ بن محمّد بن جعفر بن محمّد بن محمّد بن زيد بن علىّ بن الحسين بن علىّ بن ابى طالب ، از مردم حمّان كوفه ، معروف به افوه حمّانى است و در لباب الانساب\r\n\r\n\r\n","description":"","footnote":"\r\n( 1 ) . اشعار فوق را كه ابن شهرآشوب در المناقب : 1 / 462 نقل كرده است ، شاعر در مدح يكى از افراد خاندان پيغمبر صلّى اللّه عليه و آله سروده است .\r\n( 2 ) . اين اشعار را بياضى در صراط مستقيم آورده است .\r\n","page_name":" 79 ","page_number":89},
  {"content":"\r\n\r\nآمده كه او و پدرش محمّد ، لقب حمّال داشته‌اند و به فرزندان آنها بنو حمّال مىگويند .\r\nو حمّان ( به كسر حاء و تشديد ميم ) نام يكى از محلّات كوفه است و حمّانى نسبت به حمّان نام قبيله‌اى است از تميم كه آنها فرزندان حمّان بن عبد العزيز بن كعب بن سعد بن زيد مناة بن تميم‌اند و نام حمّان ، عبد العزّى است و در اين محلّه كسانى ساكن شده‌اند كه منسوب به حمّان هستند ، ولى از آن قبيله نيستند . « 1 » پس آنچه در برخى از فرهنگها با نقطه ضبط شده درست نيست .\r\nشاعر ما از پيشتازان فقهاى عترت و مدرّسان آنها در مركز تشيّع عراق ، كوفه در قرن اوّل است . او يكى از بزرگ‌ترين خطبا و شعراى نوآور بنى هاشم است كه نام او و شعر او معروف خاصّ و عام گشت و همه او را به حسن سبك و حسن تلفيق مىشناسند . گذشته از اينها ، علم فراوان ، عظمت خانواده ، بزرگوارى و شخصيّت بارز ، و نسب علوى پربركت او ، تا برسد به فضايل بسيار ديگر ، او را به بلندترين قلّهء عظمت رسانده است .\r\nمىگويند متوكّل از ابن جهم پرسيد : از ميان شاعران از همه برتر كيست ؟ او شعراى دورهء جاهليت و اسلام را ياد كرد ، آنگاه همين سؤال را از ابو الحسن امام على بن محمّد الهادى عليه السّلام كرد ، او گفت : حمّانى است در آنجا كه گويد :\r\n- از قريش گروهى به چهره‌هاى گشاده و انگشتهاى كشيده بر ما افتخار جستند .\r\n- وقتى در اين گفتار با ما به نزاع پرداختند ، آهنگ صومعه‌ها به نفع ما و عليه آنان داورى كرد .\r\n- ما در اين نزاع خاموش به نظر مىرسيم ، ولى بانگ بلند مساجد بزرگ عليه آنها ، به فضل و بزرگى ما گواهى مىدهد .\r\n- مگر نمىدانيد پيامبر خدا احمد جدّ ماست و ما فرزندان او به اختران فروزان مىمانيم .\r\nمتوكّل گفت : اين آهنگ صومعه‌ها چيست ؟ امام فرمود : اشهد ان لا إله الّا اللّه و اشهد انّ محمّدا رسول اللّه ، آيا او جدّ من است يا جدّ تو ؟ متوكّل خنديد و گفت : جدّ تست ، ما او را از تو نمىگيريم .\r\n\r\n\r\n","description":"","footnote":"\r\n( 1 ) . معجم البلدان : 3 / 335 ؛ اللباب : 1 / 316 .\r\n","page_name":" 80 ","page_number":90},
  {"content":"\r\n\r\nاين حديث را جاحظ در المحاسن و الاضداد 104 و بيهقى نيز در المحاسن و المساوى :\r\n1 / 74 نقل كرده‌اند ، با اين تفاوت كه بيهقى به جاى ابو الحسن ، رضى را نام برده و گمان مىرود رضى تصحيف‌شدهء مرتضى باشد كه لقب امام عليه السّلام است .\r\nهمچنين شيخ طوسى در امالى 180 و بهاء الدّين در تاريخ طبرستان 224 و ابن شهرآشوب در المناقب : 5 / 118 ، چاپ هند ، اين‌روايت را نقل كرده‌اند .\r\nمسعودى ، حمّانى را در ضمن سخنى كه اشاره خواهيم كرد ، ستوده و گفته است :\r\nعلىّ بن محمّد حمّانى ، مفتى ، شاعر ، مدرّس و زبان گوياى مردم كوفه بود و كسى در كوفهء آن زمان بر او مقدّم نبود . « 1 »\r\nعمرى نسب‌شناس در المجدى با تعريف و تمجيد از او ياد كرده كه خلاصه‌اش اين است : حمّانى از جهت شعرش شهرتى بسزا يافت . براى يحيى بن عمر مرثيه‌اى گفت كه بهترين شاعر در ميان برادرانش معرّفى شد و كنيه‌اش ابو الحسين بود . همين نويسنده در شرح‌حال سيّد رضى ، به مناسبتى ، از حمّانى ياد كرده و مىگويد : او تا امروز بهترين شاعر قريش است و از براى قريش كافى است كه در آغاز امر شاعران نامدارى همچون حرث بن هشام ، عبلى و عمر بن ابى ربيعه داشت و در آخر كارش تا اين زمان محمّد بن صالح موسوى و علىّ بن محمّد حمّانى را دارد .\r\nرفاعى او را چنين معرفى مىكند : او آقايى بزرگوار ، نافذ ، و دلير است ، و شاعرى مبتكر و سخنورى بليغ . « 2 »\r\nسهل بن عبد اللّه بخارى نسب‌شناس معروف در كتاب سرّ السلسلة با مدح و ثنا از علم و شعرش ياد كرده و صاحب بحر الانساب المشجّر در آن كتاب و بيهقى در لباب الانساب و ابن مهنّا در عمدة الطالب 269 به نيكى از او نام برده‌اند . ابن مهنّا به ديوان شعر مشهورش نيز اشارت كرده است .\r\nحموى در معجم الادباء : 5 / 285 در شرح‌حال محمّد بن احمد حسينى علوى او را به عنوان شاعرى نوآور و دانشمندى محقّق ستوده و گفته است : شعرش مشهور و نامش با\r\n\r\n\r\n","description":"","footnote":"\r\n( 1 ) . مروج الذهب : 2 / 322 .\r\n( 2 ) . صحاح الاخبار 40 .\r\n","page_name":" 81 ","page_number":91},
  {"content":"\r\n\r\nعظمت است و در اولاد حسن هيچ‌كس شبيه او نيست و تنها كسى كه نزديك به اوست ، على بن محمّد افوه است . « 1 » صاحب نسمة السّحر از حموى نقل كرده است كه شاعر ما در بين علويان از نظر شهرت ادبى و طبع شعر مانند عبد اللّه بن معتزّ در ميان عبّاسيان بود و مىگفت كه خود من ، پدرم و اجدادم شاعر بوده‌اند تا برسد به ابو طالب .\r\nشخصيّت شاعر بزرگوار ما حمّانى در پايگاه عظيمى از مناعت‌طبع ، نيروى حماسه‌سرايى ، قوّت قلب ، دليرى در سخن ، صراحت لهجه و قدرت مقاومت در برابر بدخواهان ، قرار دارد . اينها همه را از پدران طاهر و خاندان رفيعش به ارث برده است .\r\nمسعودى گويد : حسن بن اسماعيل به كوفه وارد شد ، او فرماندهء لشكرى بود كه با يحيى بن عمر ( شهيد به سال 250 ) برخورد كرده و او را كشته بود ، به عنوان جلوس رسمى نشست و همه به ديدنش آمدند و كسى از بنى هاشم در كوفه نماند مگر اينكه از او ديدن كرد به جز علىّ بن محمّد حمّانى كه بزرگ و مفتى آنها بود . او از ديدنش خوددارى كرد . حسن بن اسماعيل از حال او جويا شد و علّت نيامدنش را پرسيد و جمعى را براى احضارش فرستاد . هنگامى كه حمّانى را آوردند ، پرسيد : چرا از ديدن ما سر باز زدى ؟ حمّانى چنان پاسخ قاطعى داد كه گويا دست از زندگى شسته است . او را گفت : آيا مىخواستى در اين فتح و پيروزى كه نصيبت شده ترا تهنيت و تبريك گويم ؟\r\n- تو عزيزترين مرد عرب را كشته‌اى ، آنگاه من بيايم با تو شيرين‌سخنى كنم و تبريك بگويم ! - براى من سخت است كه با تو روبرو شوم ، مگر هنگامى كه ميان ما شمشير آبدار حاكم باشد .\r\n- ولى مرغى كه شاهبالش شكسته ، فقط بر روى تپه‌ها پرواز مىكند .\r\nحسن بن اسماعيل گفت : تو حقّ خونخواهى دارى ، من ناراحتى ترا منكر نيستم . او را خلعت بخشيد و با احترام به منزلش بازگردانيد . « 2 »\r\nابو احمد موفق باللّه ( م 278 ) دوبار حمّانى را به زندان انداخت . يك‌بار كفيل يكى از سادات شده بود و بار ديگر از او سعايت كرده بودند كه مىخواهد بر خليفه بشورد . وى\r\n\r\n\r\n","description":"","footnote":"\r\n( 1 ) . معجم الادباء : 5 / 285 .\r\n( 2 ) . مروج الذّهب : 2 / 322 .\r\n","page_name":" 82 ","page_number":92},
  {"content":"\r\n\r\nدر زندان به خليفه نوشت :\r\n- جدّ تو عبد اللّه [ ابن عبّاس 
  ] بهترين پدر براى دو فرزند نيكوى على ، حسن و حسين بود .\r\n- هر سر انگشتى از كف دست را كه سستى برسد ، به سر انگشت ديگر نيز رسيده است .\r\nهنگامى كه شعرش به خليفه رسيد ، كفالت او را پذيرفت و آزادش كرد . آنگاه ابو على او را ديد و گفت : مىبينم به وطن مألوفت و به سوى برادران محبوبت بازمىگردى . گفت :\r\nاى ابو على ، برادران ، جوانى و دوستان هم رفتند و اين شعر را خواند :\r\n- گيرم كه در روزگار تا ابد ماندم و به آنچه از مال و فرزند مىخواستم رسيدم .\r\n- چه كسى مىتواند مرا به ديدار دوستانم برساند و جوانى از دست رفته‌ام را بازگرداند ؟\r\n- بعد از فراق آنها ديگر اندوه از دلم فاصله نمىگيرد تا ميان روح و جسمم جدايى افكند . « 1 »\r\nاز نمونهء اشعار اوست :\r\n- ميان وصى و مصطفى پيوند نسبى است كه بزرگىها و ستايشها را در نظر مجسم مىسازد .\r\n- هردو مانند خورشيد روز در فلك ، با استوارى و نيكى به گردشند .\r\n- و مانند پيمودن مسير خورشيد ، او از پشت پدرانى بزرگ و پاكيزه ، به رحم بانويى كه داراى پدرانى پاكيزه است ، منتقل شده است .\r\n- نزد عبد اللّه از هم جدا شدند و بعد از پيغمبر با كمال استحكام به‌هم پيوستند .\r\n- پروردگار عرش كه عالم ذر را خلق كرد ، از آن‌دو نورى جاودان در زمين پديدار فرمود .\r\n- نورى كه هنگام بعثت از آن شاخه‌ها برآمد كه دين را تأييد كرد .\r\n- جوانانى كه چون شمشيرهاى هندىاند و هنگام افتخارات ، پدران گرامى آنان مايهء افتخارند .\r\n- مردمى كه آثار سرورى در چهره‌هاشان مىدرخشد و هنگام بزرگ‌منشى درخشش آن بالا و پايين را روشن مىكند .\r\n\r\n\r\n","description":"","footnote":"\r\n( 1 ) . مروج الذّهب : 2 / 323 ؛ انوار الربيع 481 .\r\n","page_name":" 83 ","page_number":93},
  {"content":"\r\n\r\n- اگر پاى افتخارات به ميان آيد ، احمد رسول خدا را پدر مىخوانند ، البتّه هرشاخه به تنهء درخت پيوند مىخورد .\r\n- هنگامى كه نعمت كمياب شود ، آنان به مردم نعمت‌بخشى دارند و گاهى كه حمايت‌كنندگان كمتر به حمايت برخيزند ، آنها با قدم استوار جانبدارى مىكنند .\r\n- آنها بر قلّه‌هاى مجد و عظمت برآمده‌اند و از دامنهء آن قلّه‌ها فضل و جود سرازير است .\r\n- مردم تنها به رياست و سيادت كسى تن مىدهند كه در قلب و نهاد او مهر خود را احساس كنند .\r\n- زمانى كه ديگران دست خود را بازمىكشند ، آنها دستهاى پرسخاوت خود را باز مىكنند ، و هنگامى كه ديگران صيد مىشوند ، آنها چونان شير شرزه‌اند .\r\n- هنگامى كه به گرد كعبه طواف كنند ، محلّ طواف به خود مىبالد و قواعد و اركان كعبه به سوى آنها گردن مىكشند .\r\n- هرروز جمعى از خوان نعمتشان برخوردار مىشوند و به خاطر كردار نيكشان جشن مىگيرند .\r\n- آنان مورد رشك مردم واقع مىشوند ، و هركس مهرشان را به دل گيرد ، مورد ستايش است .\r\n- از روزگار عجب و انكارى نيست كه حقّ آنان را پامال كرده است ، روزگار از ديرباز ، گاهى مورد ستايش و گاه مورد انكار و نكوهش بوده است . « 1 »\r\nشايد تعبير « آنان مورد رشك واقع مىشوند » ، اشاره به اين آيهء قرآن است كه فرمايد :\r\nبر مردم براى آنچه خدايشان از فضلش داده است ، رشك مىبرند ، « 2 » چنان كه در اين‌باره روايت است كه مقصود از « مورد رشك واقع‌شدگان » ائمّهء آل محمّدند . ابن ابى الحديد « 3 »\r\n\r\n\r\n","description":"","footnote":"\r\n( 1 ) . الفصول المختارة : 1 / 19 ؛ المناقب ، ابن شهرآشوب : 5 / 21 ؛ نهاية الارب : 3 / 184 ؛ مجالس المؤمنين - به نقل از سيد مرتضى 468 .\r\n( 2 ) . نساء 4 / 54 .\r\n( 3 ) . شرح نهج البلاغة : 2 / 236 .\r\n","page_name":" 84 ","page_number":94},
  {"content":"\r\n\r\nگويد : اين آيه دربارهء على عليه السّلام و علم مخصوص او نازل گشته است ، و ابن حجر « 1 » از حضرت باقر عليه السّلام آورده است كه آن حضرت در باب اين آيه فرمود : به خدا ما آن مردميم .\r\n- آرى چون به كوششهاى آن جوانمرد دست نيافتند ، بر او رشك بردند و مردم دشمن و مخالف او شدند .\r\n- مانند هووهاى زن زيبا ، كه با همهء زيبايىاش از روى حسادت و دشمنى او را زشت مىخوانند .\r\nفقيه ابن مغازلى در المناقب از ابن عبّاس آورده است كه اين آيه دربارهء پيغمبر صلّى اللّه عليه و آله و على عليه السّلام نازل گرديد . صبّان در اسعاف الرّاغبين آورده كه از حضرت باقر عليه السّلام روايت شده است كه در مورد اين آيه فرمود : مقصود از مردم ، اهل بيت هستند . « 2 »\r\nابو الفرج اصفهانى اين شعر حمّانى را ، كه در آن به رثاى يحيى پرداخته است ، نقل مىكند :\r\n- اگر يحيى به مرگ طبيعى از دنيا رفت ، او جز با بزرگوارى و تشخّص بدرود زندگى نگفته است .\r\n- او از دنيا نرفت مگر هنگامى كه قابضان روحش گفتند : گوارايش باد كه او سخت مخلص بود .\r\n- جوانمردى كه خود را با سختى و اضطراب مأنوس ساخت و همه را با خوشرويى پذيرفت . « 3 »\r\nمسعودى و ابو الفرج در رثاى يحيى ، اين ابيات را نيز به او نسبت داده‌اند :\r\n- از خاك او بوى مشك برخاست ، اين بوى چيزى جز عطر اعضاى قطعه‌قطعه شدهء او نبود .\r\n- اقوام بزرگوار و عزيز هريك آرامگاهى دارند و از آن ميان اين آرامگاه نصيب يحياى نيك‌نفس گرديد .\r\n\r\n\r\n","description":"","footnote":"\r\n( 1 ) . الصواعق المحرقة 91 .\r\n( 2 ) . اسعاف الراغبين حاشيهء نور الابصار 109 .\r\n( 3 ) . مقاتل الطالبيّين 420 .\r\n","page_name":" 85 ","page_number":95},
  {"content":"\r\n\r\nو نيز مسعودى در مروج الذّهب رثائيّهء زير را از حمّانى نقل كرده است :\r\n- اى بازماندهء گذشتگان صالح و اى درياى پربركت !\r\n- ما در اين‌روزگار عدّه‌اى كشته و عدّه‌اى مجروحيم .\r\n- اى كاش چهرهء زمين در آرزويش ناكام مىشد ، چه چهره‌هاى زيبا در آن پنهان شده است .\r\n- آه از روز مصيبت تو كه چقدر دل‌سوخته را مىگدازد .\r\nو در مروج الذّهب مسعودى و ربيع الأبرار زمخشرى اين شعر را به او نسبت داده‌اند :\r\n- من و قومم ، كه از بزرگان قوم شمايند ، مانند مسجد خيف در بحران تاخت‌وتاز در دامنه‌هاى كوهساريم .\r\n- هركس از ما ، از ده سالگى به بالا ، شمشير حمايل كند ، همّتش از شمشير برنده‌تر است .\r\nو مروج الذّهب از حمّانى ، در رثاى يحيى ، نقل كرده است :\r\n- سوگند به جانم كه اگر قريش از كشتنش شادمان شدند ، او در روز وقوف عمومى ، توقّفى نخواهد داشت .\r\n- اگر ميان انبوه نيزه كشته شد ، او از گروهى است كه مرگ در بستر را نمىپسندند .\r\n- شما از مصيبت او دلشاد مباشيد كه در بين اين قوم پيوسته هستند كسانى كه جانشين گذشتگان خود باشند .\r\n- براى آنها مقامهاى بين صفا تا عرفات است و شما حق داريد كه از ناراحتى بينى خود را خرد كنيد .\r\n- ميراثهاى مصحف و وصاياى آدم تا محمّد كه براى جنّ و انس آورده‌اند ، نزد آنهاست .\r\nو اين شعر نيز از حمّانى دربارهء يحيى بن محمّد است :\r\n- او در بحبوحهء جوانىاش از گذشتگان برتر بود ، موهايى به رنگ شفق در سياهى فرورفته داشت .\r\n- او همچون ماه در افق آسمان ، با چهره‌اى چون بدر سخن مىگفت :\r\n\r\n","description":"","footnote":"","page_name":" 86 ","page_number":96},
  {"content":"\r\n\r\n- اى فرزند پدرانى كه فضايلشان از افلاك بلند برتر ، و انتساب بدانها گردنبندى از زيبايى و آرايش است .\r\n- از دودمانى كه آثار نورانيّت جبينشان بر جهانيان هويداست .\r\n- قضاى الهى مرعوب عظمت آنان است ، پندارى كه آنان بر قضا مسلّطاند .\r\n- ازاين‌رو ، مرگ نمىتواند آسمان بلند فضيلت و پايگاه شرفشان را آماج تير خود قرار دهد .\r\nدر رثاى برادرش اسماعيل علوى اشعار بسيارى به او نسبت داده‌اند كه يكى از آنها اين است :\r\n- اين فرزند مادر من و همتاى روح پيكر من بود كه روزگار قلبم را در مصيبتش تا جگر پاره كرد .\r\n- امروز ديگر چيزى كه خود را بدان تسلّى بخشم باقى نمانده است ، مگر اينكه اعضايم از حزن و اندوه درهم شكسته شود .\r\n- تنها همين باقى مانده است كه مثل باران بر اندوه او اشك بيفشانم و يا بيتى در عزاى او بگويم كه تا ابد باقى بماند .\r\n- پندارى با سرشكم ، هنگامى كه ديگران خفته و من بيدار و از كار وامانده‌ام ، با تو راز مىگويم .\r\n- كيست براى من مانند تو ؟ اى نور زندگانيم و اى دست راستم كه بازويش قطع شده است .\r\n- كيست براى من مانند تو ؟ تا شكوهء آنگونه مصايبى را كه نتوانم براى ديگران بازگو كنم ، برايش بر زبان آرم .\r\n- مصيبتهاى گونه‌گون را چشيدم . هيچ مصيبتى كه بر دلها وارد شود ، از مصيبت تو بر دلم و از جنايتى كه بر تو روا داشتند ، بر جگرم سنگين‌تر نيامد .\r\n- به نابودى بگو هيچ‌كس را باقى نگذارد و به مرگ بگو هركس را دوست دارى ، قصد كن .\r\n\r\n","description":"","footnote":"","page_name":" 87 ","page_number":97},
  {"content":"\r\n\r\n- زمانه بعد از فراق او دگرگون گشته و كار زندگى به جدايى و سختى كشيده شده است .\r\nدر مورد نسب على بن جهم سامى - يكى از شعراى منحرف از على امير المؤمنين عليه السّلام - كه اظهار دشمنى مىكرد و ديگران در نسب او طعن زده و عده‌اى او را از دودمان سامة بن لوى بن غالب دانسته‌اند ، گويد :\r\n- سامه خودش از ماست ، ولى وضع فرزندانش بر ما روشن نيست .\r\n- كسانى كه نسبهاى خود را به رخ ما مىكشند ، در بستر خواب رؤياهاى خرافى مىبينند .\r\n- من به آنها همانند سخن پيامبر را ، كه همهء سخنانش محكم است ، گفتم :\r\n- اگر چيزى از تو سؤال كردند كه آن را نمىدانى ، بگو خداى آگاه‌تر است .\r\nو نيز دربارهء او گويد :\r\n- اگر در پناه نضر يا معدّ باشى و يا خانهء خدا را به طور كامل مهد پرورش خود قرار دهى ، و زمزم را آبشخور دايم خود و اخشبين « 1 » را توقّفگاه و مبدأ خود بدارى ، با اين‌همه چيزى از قريش جز فاصله پيدا نمىكنى و جز سخندانى نادان ، نخواهى بود . « 2 »\r\nثعالبى ابيات زير را از او نقل كرده است :\r\n- روزى كه چشمم به او ، در كمال نعمت و رفاهيّت ، روشن گردد ، سخنان شيرينش مرا از زندگى با ديگران پشيمان ساخته ، مؤدّبانه دستهايم را به طرب آورد .\r\n- اگر از جنايت شبها نمىترسيدم ، به هردو دست جوانمردى را محكم مىگرفتم . « 3 »\r\nدربارهء طاهريان ، در روزگارى كه خانه‌هاشان خراب و فروغ و بهجتشان مبدّل به ويرانى شده بود ، در حالى كه بر ويرانه‌هاى آنان عبور كرده ، گويد :\r\n- به خانه‌هاى طاهريان كه مراكز خوشى و مسرت بود ، عبور كردم .\r\n- دگرگونى روزگارشان را در سرعت ، به رنگين‌كمان تشبيه كردم .\r\n\r\n\r\n","description":"","footnote":"\r\n( 1 ) . نام دو كوه است كه به مكه احاطه دارند : يكى ابو قبيس و ديگرى كوه سرخ كه رو به قعيقعان دارد . ( م )\r\n( 2 ) . معجم الشعراء 286 ؛ مروج الذهب : 2 / 386 .\r\n( 3 ) . ثمار القلوب 223 .\r\n","page_name":" 88 ","page_number":98},
  {"content":"\r\n\r\n- رنگين‌كمانى كه نورش اندك زمانى در آسمان تافت و ديرى نپاييده محو و نابود شد . « 1 »\r\nبيهقى اشعار زير را به او نسبت داده است :\r\n- هواى نفسم را مخالفت كردم و از زنها كناره‌گيرى نمودم ، در نتيجه دارو بودم ، درد شدم .\r\n- تا مرگ هست ، هيچ‌چيز شايستهء خو گرفتن و علاقه نيست ؛ صداى آهوان كه در معرض شكارند ، پاسخ ردّ آنان است .\r\n- مرا با صبرى كه بر مشكلات دارم ، رها كنيد ، كه من با نيروى شكيبايى بر آسمان و زمين دست يافتم .\r\n- اگر روزگار سر خود را برگرداند ، مىبيند كه از من پيچ‌وتابها ديده است .\r\n- هنگامى كه پاى شراب به ميان آيد ، ما بر روى اسبان به نوشيدن خون دشمنان نشسته‌ايم .\r\n- ما با نسب شريفمان به آسمان بلند رسيده‌ايم و اگر آسمان نبود از آن هم در مىگذشتيم .\r\n- از بزرگى ما ترا اين بس‌كه با آسان گرفتن شدايد سختيها را مىشكافيم .\r\n- ثناى جميل از آن پدران ما و ياد على زينت‌بخش هرمدح و ثناست .\r\n- هنگامى كه سخن از مردم به ميان آيد ، ما در ميان مردم پادشاهانيم و آنان بردگان و كنيزكان .\r\n- گروهى مرا هجا گفتند و من هجاشان نگفتم ، زيرا كه خدا هجاگويى را براى من نپسنديده است . « 2 »\r\nعمرى نسب‌شناس در المجدى اين اشعار را به او نسبت داده است :\r\n- گيرم كه به جوانى ميل كنم و پيرىام را با رنگ خضاب بپوشانم ، و با نيرنگ و صرف مال توجّه خوانندگان زن را به خود جلب كنم ، چه كسى مىتواند پيرى را با ذلّت خضاب چاره‌جويى كند ؟\r\n- هنگامى كه من جوانى را از دست دادم ، در اصل زندگى بيشتر دقّت كردم .\r\n- ديدم در حقيقت مصيبت از دست دادن جوانى يعنى مصيبت از دست دادن زندگى .\r\n\r\n\r\n","description":"","footnote":"\r\n( 1 ) . انوار الربيع 250 ؛ نسمة السحر - به نقل از ثعالبى .\r\n( 2 ) . المحاسن و المساوى : 1 / 75 .\r\n","page_name":" 89 ","page_number":99},
  {"content":"\r\n\r\nيكى ديگر از اشعار او كه زمخشرى آورده ، اين است :\r\n- سوگند به جان تو كه بر پيرىام بيش از جوانى از دست رفته‌ام ، تأسّف مىخورم .\r\n- دورانى كوتاه با جوانى به سر بردم و به پيرى كشيده شدم ، روزى كه پيرى را بيازمايم ديگر مرده‌ام . « 1 »\r\nحموى هم اين شعر او را نقل كرده است :\r\n- وا اسفا بر نجف معلّى و تپّه‌هاى نورانى و درخشندهء آن !\r\n- و افسوس بر گلهاى خورنقى كه از شاخسارهاى گسترده آويخته است .\r\n- و افسوس فراوان بر شكارچيانى كه انبان به دوش ، رفت‌وآمد مىكنند . « 2 »\r\nو شايد دو بيتى را كه ابن شهرآشوب از او نقل كرده است ، دنبالهء همين قصيده باشد :\r\n- آنگاه كه خانه‌ام علىرغم مخالفان ، خانهء مقابل ضراح « 3 » باشد .\r\n- و پدرم همان است كه هنگامى كه خواننده بگويد : حىّ على الفلاح ، به او اشاره مىكند .\r\nنمونه‌اى ديگر از شعر او اين ابيات است :\r\n- نصيب ما از هاشم رگبار عزّتى است كشيده به برجهاى آسمانى .\r\n- فرشتگان هرروز بر ما طواف مىكنند و ما در دامن پيامبر نگهدارى مىشويم .\r\n- مقام ابراهيم از شور و شعف ما به هيجان مىآيد و صفاى آن به صفاى ما پيوسته است . « 4 »\r\nابن شهرآشوب نيز شعر زير را از او نقل كرده است :\r\n- اى فرزند كسى كه بين او و اسلام نسبتى همانند نسبت ميان مقام و دو منبر است .\r\n- براى تو بهترين دو خانه از دو مسجد جدّت و دو جايگاه و دو مسكن خواهد بود .\r\n- و مساعى جدّت اسماعيل تا جايى كه شما را در دو ريسمان به‌هم مىپيوندد .\r\n- روزى كه با پرهاى جبرئيل بر دوشهايت تعويذها آويختند . « 5 »\r\nاز جمله در المناقب ابن شهرآشوب در فضل حسنين اين اشعار را به او نسبت مىدهد :\r\n\r\n\r\n","description":"","footnote":"\r\n( 1 ) . ربيع الابرار ، باب سى و چهارم .\r\n( 2 ) . معجم البلدان : 7 / 266 .\r\n( 3 ) . ضراح در آسمان مقابل خانه كعبه است . ( م )\r\n( 4 ) . عمدة الطّالب 269 .\r\n( 5 ) . المناقب ( چاپ هند ) : 4 / 39 .\r\n","page_name":" 90 ","page_number":100},
  {"content":"\r\n\r\n- شما دو تن آقاى جوانان بهشتيد ، روزى كه دو پيروزى و دو ترس در پيش است .\r\n- اى همپايهء قرآن در ميان خلق و اى آنان‌كه يكى از دو وزنهء گرانبهاييد .\r\n- مثل شما و قرآن از روز نخست مثل آسمان و دو ستارهء فرقدان است .\r\n- پس آن‌دو ، يعنى كتاب و عترت به جاى مستخلف خود در روى زمين به حقّ خلافت الهى دارند .\r\n- و اين بيان راست گفتارى است كه تا نزد حوض كوثر ، كه بر او وارد شوند ، هيچگاه از هم جدا نشوند .\r\nدر اين اشعار به حديثى اشارت رفته كه به اتّفاق پيشوايان مذاهب اسلام از پيامبر خدا صلّى اللّه عليه و آله در خطبهء او به ما رسيده است كه فرمود :\r\nمن در ميان شما دو چيز گرانقدر يا دو جانشين به جاى مىگذارم : كتاب خدا و عترتم ، اهل بيتم ، همانا اين‌دو هيچگاه از يكديگر جدا نخواهند شد تا در كنار حوض كوثر به من بازگردند .\r\nدر موضوع حديث ثقلين شعر ديگرى نيز از او نقل شده است :\r\n- اى آل حاميم كه به دوستيشان كتاب آسمانى ، نازل گرديده است !\r\n- مدح و ثناگويى زيور پادشاهان است ، ولى شما خود زيور مدح و ثنا به لحاظ درخشندگى و صفاييد .\r\n- خاندانى كه وقتى امتيازات اهلش را بشمارند ، پيامبر را نخست و جبرئيل را دوم نام مىبرند .\r\n- گروهى كه چون در صف‌آرايى ، شمشير حمايل سازند ، به دو قسمت خليفه و پيامبر تقسيم مىشوند .\r\n- آنان كه به تربيت آيات قرآن بزرگ شدند و تا دوران پيرى از آن دست نكشيدند .\r\n- دو وزنهء گرانبهايى كه از هم جدا نمىشوند تا از سوز تشنگى به حوض كوثر برسند .\r\n- و اين هردو خليفگان مردمند ، به استشهاد سخن كسى كه از هرگوينده‌اى راستگوتر است . « 1 »\r\n\r\n\r\n","description":"","footnote":"\r\n( 1 ) . المناقب : 5 / 18 .\r\n","page_name":" 91 ","page_number":101},
  {"content":"\r\n\r\nو نيز اين چند شعر از اوست :\r\n- او را از ديرباز ، به كورى چشم دشمنان ، نسبت به خود همانند هارون به موسى قرار داد .\r\n- آيا چه كسى در اصحاب موسى و قوم موسى ، همانند هارون است ؟ شما پيوسته در سايهء كفر زندگى مىكنيد .\r\n- او همه را با هم ، برادرى برابر كرد ، و برادرى او مانند خورشيدى شد كه ماه به او ضميمه گردد .\r\n- على را برادر خود ساخت نه شما را ، و او را براى شما نشانهء شناخت هدايت از كفر قرار داد .\r\n- على را پيامبر در روايتى كه نيكان نقل كرده‌اند و به مردم رسيده است ، به منزلهء خودش قرار داد .\r\n- از شما چه كسى است كه نفس او نفس محمّد باشد . پدرم فداى پيامبر پاك و على پاكيزه باد ! « 1 »\r\nاين ابيات همه از احاديث نبوى از قبيل حديث ثقلين و حديث منزلت و حديث مؤاخاة ، كه در جاى خود بدان اشاره مىكنيم ، برگرفته شده است و در دو بيت اخير حديث ابىّ « 2 » از پيامبر اكرم صلّى اللّه عليه و آله است كه فرمود :\r\nبايد بنى ربيعه دست از كارشان بردارند و گرنه مردى را كه همپايهء خود من است ، مىفرستم تا فرمان مرا در ميانشان اجرا كند .\r\nكتاب المناقب دربارهء خاندان پاك پيامبر صلّى اللّه عليه و آله اين اشعار را از او نقل كرده است :\r\n- آنان برگزيدگان بىمانند خدايند كه در ميان جهانيان همتايشان نيست .\r\n- از ميان مردم اينان بهترين بهترينانند . كسى كه دوستدارشان نباشد جز آتش دوزخ ، جايى ديگرش نيست .\r\n\r\n\r\n","description":"","footnote":"\r\n( 1 ) . اين دو بيت اخير را بياضى در الصراط المستقيم آورده است .\r\n( 2 ) . حافظ نسائى در خصائص 19 ، به اسناد خود از ابىّ نقل كرده است .\r\n","page_name":" 92 ","page_number":102},
  {"content":"\r\n\r\nابو نصر مقدسى اين شعر او را دربارهء دوستش كه فرزند دخترى نصيبش شده و سخت برآشفته و خشمگين شده بود ، نقل كرده است :\r\n- به او گفتند : چه چيز قسمتت شده ؟ صدايش را بلند كرد و گفت : دختر !\r\n- برترين كسى را كه زنان زاده‌اند ، پدر دختران بوده ، چرا تو بىقرارى مىكنى ؟\r\n- آنها كه از ميان مردم بسى دوستشان مىدارى ، از بركت دختر به جايى رسيدند كه سبب سركوبى دشمنانشان شدند . « 1 »\r\nمقدسى نيز اين شعر را از او آورده است :\r\n- بهترين بخشهاى روز ، صدر آن است ، چنان كه طراوت جوان در جوانى اوست .\r\nاين دو بيت نيز از اوست :\r\n- روزى از شدّت هيجان شادى و لذّت به گريه درافتادم و امروز به خاطر غصّهء آن گريانم .\r\n- گذشته‌ها گذشته و ديگر اميدى به بازگشت آن نيست و در آنچه مانده است ، بىنيازى وجود ندارد . « 2 »\r\nو هم او راست :\r\n- اگر باران بهارى نبارد ، صفحهء بوستان از غنچه پوشيده نخواهد شد .\r\n- باران سودمند نمىافتد چنانچه بر سنگ بگريد .\r\n- همچنين ثروت ، تا به بازوان تقدير و اندازه‌گيرى محكم بسته نشود ، سود نمىبخشد . « 3 »\r\nسيد على خان اين شعر را از او نقل كرده است :\r\n- اى آهو بچهء از نقره صافىتر ، كه گونه‌هايش سيبى پرطراوت است !\r\n- اگر بر گونهء زيبايش بوسه زنى ، گويا از لطافتش آن را دندان گرفته‌اى .\r\n- وقتى مىخرامد ، بالاتنه‌اش مىلرزد ؛ گويا مجموع وجودش مشتى در قبضهء اوست .\r\n- آن جوانى را كه مالكش شدى ، رحمش كن ، او به بردگى خود براى تو اقرار دارد و تو نمىپذيرى . « 4 »\r\n\r\n\r\n","description":"","footnote":"\r\n( 1 ) . الظّرائف و اللّطائف 123 .\r\n( 2 ) . مجموعة المعانى 59 .\r\n( 3 ) . همان 82 .\r\n( 4 ) . انوار الربيع 456 .\r\n","page_name":" 93 ","page_number":103},
  {"content":"\r\n\r\nو نيز اين شعر از او نقل شده است :\r\n- فداى دهانى شوم كه پيش از چشيدن ، دل به شيرينىاش گواهى مىدهد .\r\n- همانند گواهى من به خدا كه از روى خلوص بر پروردگاريش گواهى مىدهم .\r\n- ديده تا دل راهنمايش نباشد ، كجا مىتواند شادابىاش را دريابد . « 1 »\r\nو از اوست :\r\n- گويا غصّه‌هاى مردم در تمام روى زمين ، با اينكه دل من يك‌جا بيش نيست ، بر من وارد شده است .\r\n- من بر اين مطلب دو گواه عادل دارم : بيدارى شب و سرشك ؛ و چه فراوانند مدّعيان بىگواه . « 2 »\r\nو نيز او راست :\r\n- چهره‌اى بسان ماه شب چهارده با امتيازى كه نور در برابرش متحيّر است .\r\n- در چهرهء ماه خطوط سياه ديده مىشود ، ولى در چهرهء شادمان او مرواريد پراكنده‌اند . « 3 »\r\nاين شعر هم از اوست :\r\n- از جوانى ، با همهء طراوتهايش ، همانگونه كه برگ از شاخسار درخت جدا مىشود ، بيرون آمدم .\r\n- با سرشك ديدگانم بر جوانىام نوحه‌سرايى كردم ، ولى نه سرشكم و نه نوحه‌سرايىام مرا سودى نبخشيد .\r\n- كاش روزى جوانىام بازمىگشت تا شكوهء آنچه را كه پيرى با من كرده است ، برايش سردهم . « 4 »\r\n\r\n\r\n","description":"","footnote":"\r\n( 1 ) . انوار الربيع 480 .\r\n( 2 ) . همان 481 .\r\n( 3 ) . همان 528 .\r\n( 4 ) . نشوة السكران 79 . اين ابيات با تفاوت كمى در ديوان ابو العتاهية 23 ثبت شده است .\r\n","page_name":" 94 ","page_number":104},
  {"content":"\r\n\r\n\r\nتولّد و وفات\r\nاز تاريخ ولادت شاعر ما ، حمّانى كمترين خبرى در دست نيست ، ولى از تاريخ وفاتش كه در سال 301 و وفات پدرش كه در سال 206 در خلافت معتمد « 1 » واقع شده است ، برمىآيد كه وى از معمّرين بوده و قرن سوم را از ابتدا تا انتها درك كرده است .\r\nدر باب تاريخ دقيق وفات او اختلاف پديد آمده است . عمرى نسب‌شناس در كتاب المجدى از قول شيخ ما ابو الحسن بن جعفر سخنى نقل كرده است كه خلاصه‌اش اين است :\r\nحمّانى در سال 270 ، پس از بيرون آمدن از زندان ، بدرود زندگى گفته است . ابن حبيب صاحب التاريخ فى اللوامع مرگ او را به سال 301 گفته و اين صحيح است . ابن اثير هم گفته است : وفات او به سال 260 روى داد و خدا آگاه است .\r\nبه عقيدهء ما تاريخ صحيح همان است كه صاحب المجدى آن را صحيح دانسته ، زيرا او بعد از حوادثى كه بر سر بنى طاهر بن مصعب آمد و حكومتشان بعد از مرگ آخرين رئيسشان عبيد اللّه بن طاهركه در دوازدهم شوال سال 300 ه در گذشته است ، منقرض شد ، بر خانه‌هاى مخروبهء آنها گذر كرده و اشعارى از خود به عنوان عبرت سروده است .\r\nازاين‌رو ، بايد بپذيريم كه تا آن زمان زنده بوده و در 301 بدرود زندگى گفته است .\r\nاز سيّد ما حمّانى ، فرزندانى متشخّص و دودمانى از علما ، پيشوايان و شخصيتهاى بزرگ كه برخى در طليعهء شاعران و اديبان و خطيبان قرار گرفته‌اند ، به جاى مانده است .\r\nخاندان مشهور قزوينى كه بنيادهاى اصيل و عميقى در علم و فضل و ادب داشته و در شهرهاى مختلف عراق مىزيند از فرزندان حمّانى هستند ، چنان كه او را پدران بزرگوارى است كه در قلّهء شرف و نهايت درجهء فضيلت هستند .\r\nيكى از آن پدران ، جدّ اعلاى او زيد شهيد است . در اينجا مناسب است كه خلاصه‌اى از عقيدهء شيعه را دربارهء زيد بيان كنيم ، زيرا كه پرده‌هايى از اغراض جنايتكارانه و نسبت‌هاى دروغين در ميان آمده كه لازم است برداشته شود .\r\n\r\n\r\n","description":"","footnote":"\r\n( 1 ) . مروج الذّهب : 2 / 413 .\r\n","page_name":" 95 ","page_number":105},
  {"content":"\r\n\r\n\r\nزيد شهيد و شيعهء اماميّهء اثنا عشرى\r\nاو يكى از مخالفان سرسخت بيدادگرى و از پيشروان علماى اهل بيت است . فضايل بسيار از هرسو او را فراگرفته است : دانشى سرشار ، ورعى پاك ، شجاعتى آشكار ، نيروى مردانگى بىمانندى در نبرد ، و ديگر فضايلى كه هرمرد كاردانى در برابرش احساس خضوع مىكند و مناعت طبعى كه به مقابله با هرستمى بر مىخيزد . اينها همه به علاوهء شرافت نبوى كه از پيامبر صلّى اللّه عليه و آله ، و بزرگى علوى كه از امير المؤمنين عليه السّلام ، و سيرت فاطمى كه از مادرش زهرا عليها السّلام ، و روح شجاعت حسينى است كه از جدّش سيّد الشهداء عليه السّلام به ارث برده بود .\r\nشيعيان از روز نخست جز به پاكى و نيكى وى را ياد نمىكرده‌اند و از وظايف خود مىدانند كه كليّهء اعمال او را از جهاد درخشان ، نهضت عالى ، دعوت او براى رضا از آل محمد صلّى اللّه عليه و آله ، به خوبى ياد كنند . گواه اين امر ، احاديث پيامبر صلّى اللّه عليه و آله و ائمّه عليهم السّلام ، بويژه آثار دانشمندان شيعه ، و مدايح شعراى آنان ، و عزادارى براى او ، و اختصاص دادن مؤلّفان شيعه تأليفات خود را به نام او و براى تدوين اخبار اوست .\r\nامّا احاديث : يكى از آنها فرمودهء رسول خدا صلّى اللّه عليه و آله است كه به نواده‌اش حسين فرمود :\r\nاز پشت تو مردى بيرون مىآيد كه او را زيد گويند . او و يارانش گام بر گردن مردم مىنهند تا بدون حساب وارد بهشت شوند . « 1 »\r\nديگرى نيز گفتار آن حضرت است كه فرمود : زيد خروج مىكند و در كوفه كشته مىشود و در كناسه او را به دار مىآويزند ، قبرش را نبش مىكنند و او را بيرون مىآورند .\r\nبراى ورود روحش به ملأ اعلى درهاى آسمان گشوده مىشود و اهل آسمان و زمين از عظمتش اظهار بهجت و سرور مىكنند . « 2 »\r\nو سخن امير المؤمنين عليه السّلام در حالى كه در محلّ به دار آويختن او ايستاده بود ، گريه كرد و اصحابش گريستند و گفتند : يا امير المؤمنين ! چه چيز شما را گريان مىكند ؟ فرمود :\r\n\r\n\r\n","description":"","footnote":"\r\n( 1 ) . عيون اخبار الرّضا ، شيخ صدوق ، باب بيست و پنجم ؛ كفاية الأثر .\r\n( 2 ) . عيون اخبار الرّضا ، شيخ صدوق .\r\n","page_name":" 96 ","page_number":106},
  {"content":"\r\n\r\nمردى از فرزندانم در اين مكان به دار آويخته مىشود . هركس كه نظركردن بر اعضاى ممنوع بدن او را بپسندد ، خداوند وى را به رو در آتش مىافكند . « 1 »\r\nو كلام امام باقر ، محمّد بن علىّ عليه السّلام : پروردگارا پشت مرا به زيد محكم گردان .\r\nو چون او را مىديد ، به اشعارى تمثّل جسته ، مىفرمود :\r\n- به جان تو سوگند كه فلانى سست‌اراده و زبون نيست .\r\n- و نه پرخاشگرى كه اگر برادرش او را از كارى نهى كند ، كينه و دشمنى او را به دل گيرد .\r\n- او خوش‌سرشت و نرمخوى است ، همانند نوك نى كه نرم و آرام به هرسو مىچرخد ، ولى ريشه و تنه‌اش استوار است .\r\n- اگر بر او فرمانروا شوى ، كاملا فرمانبردار خواهد بود ، و اگر كارى به دو محوّل كنى ، آن را با كفايت به انجام رساند .\r\n- فلانى فقر و بىنوايىاش براى خود اوست و غنا و ثروتش براى ديگران . « 2 »\r\nروزى زيد بر آن حضرت وارد شد ، امام با ديدن او اين آيه را خواند :\r\nاى كسانى كه ايمان آورديد ، از به پادارندگان سرسخت عدالت باشيد و براى خدا گواهى دهيد . « 3 » آنگاه فرمود : تويى زيد ، به خدا تويى اهل اين آيه . « 4 »\r\nو سخن امام صادق عليه السّلام كه فرمود : او باايمان ، عارف ، دانشمند و صادق بود . او هرگاه پيروز مىشد ، به پيمان خود وفا مىكرد ، و چنانچه به قدرت مىرسيد ، خوب مىدانست آن را به كه بسپارد . « 5 »\r\nآن حضرت عليه السّلام نيز هنگامى كه خبر قتل او را شنيد ، فرمود :\r\nدر راه خدا حساب مىكنم ، عمويم خوب عمويى بود ، عمويم رادمرد بود ، دنيا و آخرت ما بود و به خدا سوگند عمويم چون شهداى ركاب پيامبر صلّى اللّه عليه و آله و على عليه السّلام و حسين\r\n\r\n\r\n","description":"","footnote":"\r\n( 1 ) . كتاب الملاحم ، سيّد ابن طاوس ، باب سى و يكم .\r\n( 2 ) . الاغانى ، ابو الفرج اصفهانى : 20 / 127 .\r\n( 3 ) . نساء 4 / 135 .\r\n( 4 ) . الروض النّضير : 1 / 55 .\r\n( 5 ) . رجال كشى 184 .\r\n","page_name":" 97 ","page_number":107},
  {"content":"\r\n\r\nشهيد عليه السّلام درگذشت و به خدا قسم شهيد از دنيا رفت . « 1 »\r\nو بيان ديگر امام عليه السّلام : همانا زيد دانشمند و سخت راستگو بود ؛ شما را به رهبرى خود دعوت نمىكرد ؛ او به رضا از آل محمّد فرامىخواند ، و اگر پيروز شده بود به قولش وفادار مىماند ، او بر يك قدرت متمركز شوريد تا آن را درهم بشكند . « 2 »\r\nو سخن ديگر امام عليه السّلام : كسى كه بر زيد گريه كند ، در بهشت با اوست ، و كسى كه او را شماتت كند ، شريك در خون اوست .\r\nو سخن امام رضا عليه السّلام : او از علماى آل محمّد است ، براى خدا خشم گرفت ، با دشمنانش جنگيد و كشته شد . « 3 »\r\nدر اين زمينه احاديث بسيار است و به ملاحظهء اختصار به همين اندازه اكتفا شد .\r\nامّا تصريحات دانشمندان بزرگ شيعه : شيخ مفيد در ارشاد ، خزّاز قمى در كفاية الاثر ، نسّابهء عمرى در المجدى ، ابن داود در رجال خود ، شهيد اوّل در قواعد خود ، شيخ محمّد بن شيخ صاحب المعالم فى شرح الاستبصار ، استرابادى در رجال خود ، ابن ابى الجامع در رجال خود ، علّامهء مجلسى در مرآة العقول ، ميرزا عبد اللّه اصفهانى در رياض العلماء ، شيخ عبد النّبى كاظمى در تكملة الرّجال ، شيخ حرّ عاملى در خاتمة الوسائل ، سيّد محمّد ، جدّ آيت اللّه بحر العلوم در رسالهء خود ، شيخ ابو على در رجال خود ، شيخ نورى در خاتمة المستدرك ، شيخ مامقانى در تنقيح المقال ، و بسيارى از امثال اين دانشمندان كه همه در يك مطلب اتّفاق‌نظر دارند و آن پاك‌كردن دامن مقدّس زيد از هرعيب و نقص است و اينكه دعوتش الهى و جهادش فى سبيل اللّه بود .\r\nنظريهء كلّى شيعه را دانشمند بزرگ شيعيان ، شيخ بهاء الملة و الدّين عاملى در رسالهء اثبات وجود الامام المنتظر چنين شرح مىدهد : ما گروه شيعهء اماميّه دربارهء زيد بن على سخنى جز خير و خوبى ابراز نمىكنيم و رواياتى كه از امامان ما دربارهء عظمت مقام زيد رسيده ، بسيار است . علّامه كاظمى در تكمله گفته است : همهء علماى اسلام بر جلالت\r\n\r\n\r\n","description":"","footnote":"\r\n( 1 ) . رك : عيون اخبار الرّضا .\r\n( 2 ) . رك : كافى .\r\n( 3 ) . عيون اخبار الرّضا ، شيخ صدوق .\r\n","page_name":" 98 ","page_number":108},
  {"content":"\r\n\r\nقدر و فضيلت و ورع زيد اتّفاق‌نظر دارند .\r\nامّا شعراى شيعه : كميت ، در هاشميّات خود قصيده‌اى دارد كه زيد بن على و فرزندش حسين را رثا ، و بنى هاشم را با اين مطلع مدح گفته است :\r\n- آيا مرد گمراهى يافت مىشود كه در رأى خود انديشه كند ، و آيا كسى هست كه بعد از اعراض و بدى به حقّ روآورد ؟\r\nو در خصوص زيد چنين گفته است :\r\n- بر پيامبر مصيبت فرزندش كه ديروز از يوسف بن عمر ثقفى « 1 » حاكم شام وارد شد ، سخت است .\r\n- او خبيثى در گروه خبيثان است و اگر بگويى از گروه زانيان ، نسبت ناروايى به او نداده‌اى .\r\nسديف بن ميمون هم در قصيده‌اى گويد :\r\n- از خطاهاى بنى عبد شمس مگذريد و بنياد آنها را از پيروجوان بكنيد .\r\n- شهادت حسين و زيد بن على را به خاطر آوريد و آن كشته‌اى كه در كنار مهراس به جا ماند « 2 » .\r\nو ابو محمد عبدى كوفى كه شرح حالش در همين كتاب « 3 » گذشته است ، چنين گويد :\r\n- بنى اميّه پندارند كه بنى هاشم بالأخره از آنان در مىگذرند و خون زيد و حسين پامال مىشود .\r\n- هرگز ، به خداى محمّد قسم كه خون آنها پامال نشود تا آنجا كه نرم و درشت آنان را بر سر كوى و بازار بفروشند .\r\n- چنان خوار شوند ، همانند خوارى زن در برابر شوهر ، آن هم با شمشير آبدار ، و دين همهء خونهاى ريخته‌شده باز يافته گردد .\r\n\r\n\r\n","description":"","footnote":"\r\n( 1 ) . يوسف بن عمر ثقفى ، عامل هشام در عراق بوده است و همو كشندهء زيد است .\r\n( 2 ) . نام چشمه‌اى در كوه احد است و منظور از آن كشته ، حمزة بن عبد المطلب مىباشد .\r\n( 3 ) . رك : الغدير ( متن عربى / چ 2 ) : 2 / 326 - 329 .\r\n","page_name":" 99 ","page_number":109},
  {"content":"\r\n\r\nسيّد حميرى كه شرح حالش در همين كتاب « 1 » گذشته است ، طبق روايت طبرى گفته است :\r\n- من آن شب را بيدار ماندم ، و عمدا نگذاشتم پلك چشمانم به‌هم برآيد .\r\n- من خود سخنى گفتم و پيوسته در تحيّر و سرگردانى به سر بردم .\r\n- خداوند حوشب و خراش و مزبد را لعن و نفرت فرستد .\r\n- و خدا يزيد را لعنت كند كه او ستمگرتر و كينه‌توزتر بود .\r\n- هزارهزار و هزارهزار بار لعن ابدى بر آنها .\r\n- اينان با خدا جنگيدند و محمد را آزردند .\r\n- در خون مطهّر زيد از روى عناد شركت جستند .\r\n- آنگاه پيكر او را بر بالاى شاخ درخت برهنه آويختند .\r\n- اى خراش بن حوشب ! « 2 » تو فردا از تمام مردم شقىتر خواهى بود . « 3 »\r\nفضل بن عبد الرّحمن بن ربيعة بن حارث بن عبد المطّلب ( م 129 ) در قصيده‌اى او را رثا گفته كه آغازش اين است :\r\n- اى چشم مبادا خشك شوى . اشك فرو ريز كه اينك وقت خشك شدن نيست .\r\n- آن هم در روزى كه پسر پيامبر ابو حسين زيد در زباله‌دانى كوفه به دار آويخته شده است .\r\nابو ثميله صالح بن ذبيان كه از زيد روايت دارد ، در قصيده‌اى او را مرثيه گفته است كه آغازش چنين است :\r\n- اى ابو الحسين ! فقدان تو دردى در دل ما جاى داده است كه هركس آنچه به روز تو آمد ، به روزگارش بيايد ، غمگين و دردمند خواهد بود .\r\nصاحب بن عبّاد وزير هم در يك قطعه از چكامهء خود او را رثا گفته و آغاز آن چنين است :\r\n- تارهاى سپيدمو بر سر من آشكار شده و وقت آن رسيده كه بازى و بيهوده‌كارى را\r\n\r\n\r\n","description":"","footnote":"\r\n( 1 ) . همان : 2 / 231 - 238 .\r\n( 2 ) . گويند خراش بن حوشب همان كسى است كه جسد زيد را از گورش برآورد .\r\n( 3 ) . تاريخ طبرى : 8 / 278 .\r\n","page_name":" 100 ","page_number":110},
  {"content":"\r\n\r\nترك گفته ، نابود سازم .\r\n- تازه ، كدام سرگرمى و بازى بعد از غم و اندوهى كه مرا از هركارى بازمىدارد و روزگار زيد بن علىّ شهيد را به خاطر مىآورد ؟ البتّه برخى اندوهها باعث تعويق هركارى است .\r\nابو الحسن بن حمّاد هم در ابياتى كه خواهد آمد ، چنين گفته است :\r\n- گواه مطلب سخن جعفر بن محمّد است ، هنگامى كه او را در شهادت زيد تعزيت گفتند ، به حال گريه فرمود :\r\n- اگر عمويم پيروز مىشد به تعهّدات خود داير به واگذارى حقّ به صاحب آن وفا مىكرد ، ولى پيروز نشد .\r\nشيخ صالح كوّاز هم در ضمن اشعارى كه امام سبط عليه السّلام را رثا گفته ، مىگويد :\r\n- و زيد كه سرفرازى خلق‌وخوى پدران گرامىاش بود و هيچگاه زير بار ستم نمىرفتند .\r\n- گويا در نظر دشمن ، همان شبحى بر او افتاد كه بر شبيه عيسى بن مريم افتاد تا او را به دار كشيدند .\r\nشيخ يعقوب نجفى ( م 1329 ) هم گفته است :\r\n- امام صادق به خاطر شهادت زيد گريست ، همان زيدى كه مىگفتند با يك تير از پاى درآمد .\r\n- در اين صورت حال پدرش على بن الحسين چه بوده كه فرزندش را هدف رگبار تير قوم ديد .\r\nشيخ ميرزا على اردوبادى قصيده‌اى در مدح و رثاى او سروده است كه بيت نخست آن چنين است :\r\n- اعتلاى نفس او از قبول هرچيزى جز آقايى و كرامت امتناع كرد ، و لذا نفس او در حال سرشكستگى و خوارى در گور نرفت .\r\nاين قصيده بيست و پنج بيت است .\r\nسيّد مهدى اعرجى هم قصيده‌اى در رثاى او دارد كه مطلع آن اين است :\r\n- اى برادران ! مرا به سوى آرامگاه زيد بريد ، تا اگر باران بهارى از ريزش بر آن دريغ\r\n\r\n","description":"","footnote":"","page_name":" 101 ","page_number":111},
  {"content":"\r\n\r\nورزيده است ، من با اشك چشمم سيرابش سازم .\r\nاين قصيده 19 بيت است .\r\nسيّد على نقى نقوى لكهنوى با قصيده‌اى كه آغازش اين است ، او را رثا گفته است :\r\n- خداوند نخواسته است كه بزرگان بنى هاشم به نحو ديگرى جان سپارند ، مگر در سايهء شمشيرها .\r\nاين قصيده 22 بيت است .\r\nشيخ جعفر نقدى هم قصيده‌اى در 31 بيت در رثاى زيد گفته است كه آغازش اين است :\r\n- اى سرزمينى كه آثار و خرابه‌هايش با بلا و گرفتارى پوشيده است و عاشق زارش از دور بر او مىگريد .\r\nبسيارى از علماى اماميّه در خصوص زيد و فضايل او تأليفاتى اختصاص داده‌اند از قبيل :\r\n1 - ابراهيم بن سعيد بن هلال ثقفى ( م 283 ) : كتاب اخبار زيد .\r\n2 - محمّد بن زكريا مولى بنى غلاب ( م 298 ) : كتاب اخبار زيد .\r\n3 - حافظ احمد بن عقده ( م 333 ) : كتاب من روى اخبار زيد و مسنده .\r\n4 - عبد العزيز بن يحيى جلودى ( م 368 ) : كتاب اخبار زيد .\r\n5 - محمّد بن عبد اللّه شيبانى ( م 372 ) : كتاب فضائل زيد .\r\n6 - شيخ صدوق ابو جعفر قمى ( م 381 ) : كتاب اخبار زيد .\r\n7 - ميرزا محمّد استرآبادى صاحب رجال كبير .\r\n8 - سيّد عبد الرّزاق مقرم يكى از بزرگان معاصر ، منتقدى كه تأليفات بسيار در زمينه‌هاى مختلف مذهبى دارد كه نشانهء قدرت عظيم او در علم است ، سابقهء شخصيّت و مكارم و فضايل او بسيار و مهم‌ترين و پرفايده‌ترين تأليفات اوست : كتاب الامام السبط المجتبى ، كتاب حياة الامام السبط الشهيد و مقتله ، كتاب السيّدة سكينة ، رسالة فى على بن الحسين الاكبر ، كتاب زيد الشهيد ، كتاب فى تنزيه المختار بن ابى عبيد الثقفى كه با كتاب زيد\r\n\r\n","description":"","footnote":"","page_name":" 102 ","page_number":112},
  {"content":"\r\n\r\nيك جا چاپ و منتشر شده است و كتاب ابو الفضل العبّاس بن امير المؤمنين . به جز اينها او را كتب و رسايل ديگرى است كه در آنها مطالبى فراهم آمده و به مسائلى اشارت رفته است كه كتب پيشينيان از آنها خالى است . خدايش او را زنده بدارد و در هركار خيرى موفّق .\r\n\r\nكلام قاطع\r\nاين زيد است ، و اين است مقام پاكى و قداست او نزد عموم شيعيان . اكنون بنگريد تا چه پايه مىتوان سخن ابن تيميه را به حساب حقيقت گذاشت كه مىگويد :\r\nرافضيها زيد بن على بن الحسين و دوستانش را طرد كردند و بر كفر و فسقشان گواهى دادند . « 1 »\r\nآنگاه از اين سخن واهى ، شخصى به نام سيّد محمود آلوسى در صفحهء 52 رساله‌اى از او كه در كتاب السّنة و الشيعة چاپ شده است ، پيروى كرده گويد :\r\nرافضيان اسلام همانند رافضيان يهود بسيارى از اولاد فاطمه عليها السّلام را دشمن داشته به آنها ناسزا مىگويند ، مانند زيد بن على كه در علم و زهد پايگاه بلندى داشت .\r\nسپس قصيمى اين دروغ شاخدار را از او گرفته و در كتاب الصّراع بين الوثنية و الاسلام ياد كرده است .\r\nاينان نسبت مجعول خود را به شيعيان در رديف ساير گناهان و زشتيهاى منتسبه مورد تاخت‌وتاز و حملات سختى قرار داده‌اند . آيا كسى نيست از اينان بپرسد كه چه وقت شيعه به اين سخن دهان گشوده است ؟ چه كسى آن را به شما گفته ؟ شما اين پندار را نسبت به شيعيان از چه كتابى نقل مىكنيد ؟ اگر در كتابها نيست ، چه كسى با شما در ميان نهاده است ؟\r\nبلى اينان از اين لا طايلات غرضى جز شكستن قدر و ارج شيعه ندارند و اين شيعيانند كه از سوء نيّت آنها در اين نسبتهاى واژگونه پرده بر مىدارند . هرگاه نويسنده‌اى چيزى از احوال و معارف ملّتى را نداند ، يا دانسته آن را بر خلاف حقيقت ارائه دهد ، از اين مثل\r\n\r\n\r\n","description":"","footnote":"\r\n( 1 ) . منهاج السّنة : 2 / 126 .\r\n","page_name":" 103 ","page_number":113},
  {"content":"\r\n\r\nعربى بايد استفاده كرد كه گويد :\r\nتير ناله‌اى كرد و صدايى بيرون داد كه از خودش نبود .\r\nگويا اينان كه از ساحت مقدس زيد دفاع مىكنند ، خوانندگان خود را جاهل و از تاريخ اسلام بىخبر مىپندارند و گمان مىكنند حقيقت سخن فريبنده‌شان را كسى نمىداند .\r\nآيا كسى نيست كه از اينان بپرسد اگر زيد نزد شما و قوم شما مقام بلندى از علم و زهد دارد ، به استناد كدام كتاب و سنّتى پدران شما با او جنگيدند ، او را كشتند و كشته‌اش را به دار آويختند ، سپس سوزاندندش و سرش را در شهرها گرداندند ؟\r\nآيا فرماندهء بدخواهان او و كشنده‌اش ، يوسف بن عمر ، از آنان و قوم آنان نيست ؟\r\nآيا فرماندهء پليس ، عبّاس بن سعد ، از آنها نبود ؟\r\nآيا كسى كه سر شريفش را از بدن جدا ساخت ، ابن حكم بن صلت ، از آنها نيست ؟\r\nآيا مژده‌آور قتل او ، حجّاج بن قاسم ، از قوم آنها نيست ؟\r\nآيا خراش بن حوشب كه پيكر شريفش را از قبر بيرون كشيد از آنها نيست ؟\r\nآيا وليد يا هشام بن عبد الملك كه دستور سوزاندنش را صادر كرد ، از خلفاى آنان نيست ؟\r\nآيا سر مقدّسش را زهرة بن سليم يكى از افراد اين قوم ، نزد هشام نياورد ؟\r\nآيا هشام بن عبد الملك از خلفاى آنان نيست كه سر زيد را به مدينة الرّسول فرستاد و يك شبانه‌روز در برابر قبر پيامبر صلّى اللّه عليه و آله آويخت ؟\r\nآيا اين هشام بن عبد الملك نبود كه به خالد قسرى با سوگند نوشت زبان و دست كميت ، شاعر اهل بيت ، را بر اثر قصيده‌اى كه در رثاى زيد بن على و فرزندش و در مدح بنى هاشم سروده بود ، قطع كند ؟\r\nآيا اين حاكم خليفهء آنان در مدينه - محمّد بن ابراهيم مخزومى - نبود كه جلساتى به مدّت هفت روز برپا و در آنها شركت كرد . خطبا را فرامىخواند تا على عليه السّلام و زيد و دوستدارانشان را لعن گويند ؟\r\nآيا اين شخص حكم بن اعور از شعراى آنان نيست كه مفتخرانه مىگويد :\r\n\r\n","description":"","footnote":"","page_name":" 104 ","page_number":114},
  {"content":"\r\n\r\n- اين ما بوديم كه زيد را بر شاخ نخل به دار آويختيم و ما هيچگاه نديده‌ايم مهدىاى را بر شاخ نخل به دار زنند .\r\n- شما از سفاهت و نادانى ، على را با عثمان مقايسه كرديد و حال آنكه عثمان از على بهتر و پاك‌تر است .\r\nآيا اين سلمة بن حرّ بن حكم شاعر اينان نيست كه در كشتار زيد ، افتخارآميز مىگويد :\r\n- ما شخصيتهاى بزرگ قريش را نابود كرديم ، تا آنجا كه خاطرهء آنان مانند خاطرهء ديروز از دلها رفت .\r\n- ماييم كه در دوران قديم [ جاهليّت 
  ] اساس سلطنت آنها بوديم ، و كدام سلطنت بدون اساس باقى مىماند .\r\n- ما چندى در جنگهاى اسلامى مورد نكال و اندوه قرار گرفتيم ، ولى بالأخره چاره‌اى از اين نيست كه ما هم بدانها اقتدا كنيم .\r\nآيا آن كسى كه در برابر سر زيد شهيد كه او را در مدينه به دار كشيده بودند ، اين اشعار را مىگويد ، از آنان نيست ؟\r\n- اى كسى كه پيمان بيعت خود را شكستى ، ترا بشارت باد به آنچه مايهء ضعف و سستى است .\r\n- تو عهد و ميثاق خود را شكستى و اين شيوهء پيشينيان تست .\r\n- سوگند كه شيطان از وعدهء رياستى كه به تو داده بود ، تخلف كرد .\r\nاين است حقيقت ، شما خود هرچه مىدانيد داورى كنيد . آيا شما از اين گفتار تعجب مىكنيد ؟ و مىخنديد و نمىگرييد ؟ و شما غافل شده‌ايد . « 1 »\r\n\r\n\r\n","description":"","footnote":"\r\n( 1 ) . نجم 53 / 59 - 61 .\r\n","page_name":" 105 ","page_number":115},
  {"content":"\r\n . \r\n","description":"","footnote":"","page_name":" 106 ","page_number":116},
  {"content":"\r\n\r\n\r\nانتقادات اصلاحى\r\n\r\n","description":"","footnote":"","page_name":" 107 ","page_number":117},
  {"content":"\r\n . \r\n","description":"","footnote":"","page_name":" 108 ","page_number":118},
  {"content":"\r\n\r\n\r\nپيش‌درآمد\r\nاز آنجا كه نمونه‌هاى تهمت و افتراى شنيعى كه بر شيعيان در مورد زيد شهيد زده‌اند ، در كتب قديم و جديد اهل سنّت فراوان ديده مىشود ، و اين خود بذرى است براى هرنوع شرّ و مفسده ، و وسيله‌اى است براى تحريك فريادهاى تعصّب جاهلانه و زدن سنگ تفرقه بر وحدت اسلامى كه نتيجه‌اى جز گسيختن رشتهء پيوند دينى مسلمانان ندارد و خلاف مصالح عمومى اسلامى است ، لذا بر ما لازم آمد كه پاره‌اى از اين نمونه‌ها را از چند كتاب نقل كنيم تا خواننده به جنجال و غوغايى كه از براى سركوب عواطف جامعه نسبت به تشيّع برپا گرديده است ، آگاه گردد و موقعيّت گروه مقابل را به لحاظ صدق و امانت در نقل بشناسد تا كسانى كه در علم كلام و رشتهء شناسايى عقايد و مذاهب كار مىكنند ، از آن درس بياموزند و نيز تا مفسّر قرآن بداند كه دست تأويل چگونه آيات كتاب عزيز را تحريف و تبديل مىكند ؛ و فقيه بشناسد كه دست هواپرستى چگونه با احكام الهى بازى مىكند ؛ و محدّث از خرابكارى هواهاى گمراه‌كننده با سنّت نبوى باخبر شود ؛ و طرفداران فضيلت و اخلاق از قربانيان هواوهوس و سقوط هتّاكانهء آن آگاه شوند ، تا بدين وسيله هرنويسنده‌اى در كار نگارش خود ، ضوابطى صحيح برگزيند و نقشه‌اى مترقّى\r\n\r\n","description":"","footnote":"","page_name":" 109 ","page_number":119},
  {"content":"\r\n\r\nبراى خود ترسيم و از روشى شايسته پيروى كند و آداب نويسندگى را به خوبى بياموزد و به كار برد .\r\nو تو هرگاه با علمى كه برايت حاصل شده ، پيرو هواهايشان باقى بمانى ، بىترديد از ستمكاران خواهى بود . « 1 »\r\n\r\n\r\n","description":"","footnote":"\r\n( 1 ) . بقرة 2 / 145 .\r\n","page_name":" 110 ","page_number":120},
  {"content":"\r\n\r\n\r\n1 العقد الفريد « 1 »\r\nخواننده در نخستين برخورد گمان مىكند كه العقد الفريد يك كتاب ادبى است نه مذهبى ، در آن نوعى پاكى خاصّ مىبيند ولى همين‌كه گذارش به جريان مناسبات مذهبى افتاد ، نويسنده را جنجالى و پرهياهو مىيابد ، همان مرد پرافتراى خطاكارى كه براى نمونه در كتابش : 1 / 269 گفته است :\r\n1 - رافضيان يهود اين امّت‌اند ، اسلام را دشمن مىدارند ، همان‌طور كه يهود مسيحيان را .\r\nپاسخ : چگونه خواننده مىتواند به اين سخن ناحق تن در دهد ؟ در حالى كه در مقابلش قرآن مجيد قرار دارد و در آن قول خداى تعالى را مىخواند :\r\nكسانى كه ايمان آورده ، عملهاى شايسته انجام دهند بهترين مردمند . « 2 »\r\nدر ذيل اين آيه به ثبوت پيوسته است كه پيامبر صلّى اللّه عليه و آله به على عليه السّلام فرمود : اينان تو و شيعيان تواند . « 3 »\r\n\r\n\r\n","description":"","footnote":"\r\n( 1 ) . تأليف شهاب الدّين ابن عبد ربّه مالكى ( م 328 ) .\r\n( 2 ) . بيّنة 98 / 7 .\r\n( 3 ) . رك : الغدير ( متن عربى / چ 2 ) : 2 / 57 .\r\n","page_name":" 111 ","page_number":121},
  {"content":"\r\n\r\nچگونه مىتوان به اين سخن تن در داد در حالى كه در حديث مىخوانيم كه پيامبر امين صلّى اللّه عليه و آله به على عليه السّلام مىفرمايد : تو و شيعيانت در بهشت هستيد . « 1 »\r\nو يا آن سخن پيامبر صلّى اللّه عليه و آله كه فرمود : چون روز قيامت شود ، مردم به نامهاى خود و نام مادرانشان فراخوانده مىشوند مگر اين شخص ، يعنى على ، و شيعيانش كه آنان را به نامهاى خود و نام پدرانشان مىخوانند ، زيرا كه تولّدشان سالم است . « 2 »\r\nو نيز سخن آن حضرت صلّى اللّه عليه و آله كه به على عليه السّلام فرمود : يا على ! خداوند ترا و فرزندان و ذرّيّه و اهل بيت و شيعيان تو و دوستان شيعيانت را آمرزيد . « 3 »\r\nو سخن پيامبر اكرم صلّى اللّه عليه و آله : به زودى تو و شيعيانت در حالى كه از خدا راضى و خدا از شما راضى باشد ، بر او وارد خواهيد شد . « 4 »\r\nو كلام آن بزرگوار صلّى اللّه عليه و آله : تو نخستين كسى هستى از امّت من كه وارد بهشت خواهى شد و شيعيان تو بر منبرهايى از نور ، همه مسرور و با چهره‌هاى سفيد ، گرد من خواهند بود .\r\nمن آنان را شفاعت مىكنم و فردا در بهشت همسايگان من خواهند بود . « 5 »\r\nو سخن ديگر او صلّى اللّه عليه و آله : من آن درختم كه فاطمه شاخسار آن و على پيوند آن ، و حسن و حسين ميوهء آن ، و شيعيان ما برگهاى آنند ، ريشهء درخت در بهشت عدن و بقيّهء آن در ديگر جاهاى بهشت است . « 6 »\r\nو آن گفتار او صلّى اللّه عليه و آله كه فرمود : يا على نخستين چهار نفرى كه به بهشت درآيند ، من هستم و تو و حسن و حسين و فرزندان ما بعد از ما و همسرانمان بعد از فرزندان ما ؛ و شيعيان از راست و چپ ما خواهند بود . « 7 »\r\nو به تعبير ديگر : آيا دوست نمىدارى در بهشت با من و حسن و حسين باشى و ذرّيهء\r\n\r\n\r\n","description":"","footnote":"\r\n( 1 ) . تاريخ بغداد : 12 / 289 .\r\n( 2 ) . مروج الذّهب : 2 / 51 .\r\n( 3 ) . الصّواعق المحرقة 96 ، 139 ، 140 .\r\n( 4 ) . النهاية ، ابن اثير : 3 / 276 .\r\n( 5 ) . مجمع الزّوائد : 9 / 131 ؛ كفاية الطّالب 135 .\r\n( 6 ) . رك : الغدير ( متن عربى / چ 2 ) : 3 / 8 .\r\n( 7 ) . اين حديث را طبرانى از ابو رافع روايت كرده است و ابن عساكر در تاريخ خود : 4 / 318 آورده است . نيز رك : الصواعق 96 ؛ تذكرهء سبط 31 ؛ مجمع الزوائد : 9 / 131 ؛ كنوز الحقائق هامش الجامع الصغير : 2 / 16 .\r\n","page_name":" 112 ","page_number":122},
  {"content":"\r\n\r\nما ، بعد از ما باشند ؟ تا آخر حديث . « 1 »\r\nو سخن ديگر او صلّى اللّه عليه و آله : اين شخص [ على عليه السّلام 
  ] و شيعيانش روز قيامت تنها رستگارانند . « 2 »\r\nو اين سخن او صلّى اللّه عليه و آله در خطبه‌اش : اى مردم ! كسى كه خاندان ما را دشمن بدارد ، خدايش روز قيامت او را يهودى محشور گرداند . جابر بن عبد اللّه گفت : يا رسول اللّه هر چند روزه بگيرد و نماز بگزارد ؟ فرمود : هرچند اهل نماز و روزه باشد و گمان برد كه مسلمان است . او با اين كارهايش فقط ريختن خونش ممنوع شده و از دادن جزيه با حقارت محفوظ مىماند . در عالم سرشت ، امّتم در مقابلم مجسم شدند ، پرچمداران از هرقوم از مقابلم گذشتند و براى على و شيعيانش طلب آمرزش كردم . « 3 »\r\nو ديگر سخن پيامبر صلّى اللّه عليه و آله : شفاعت من براى امّتم ويژهء كسانى است كه اهل بيت مرا دوست بدارند و آنان شيعيان من هستند . « 4 »\r\n2 - مىگويد : دوستى رافضيان ، دوستى يهود است ، يهود گفتند : قدرت و سلطنت تنها بايد در آل داود باشد ؛ رافضيان هم گفتند : سلطنت و قدرت تنها بايد در آل على بن ابى طالب باشد .\r\nپاسخ : اگر گفتار رافضيان پيروى از يهود است ، اين پيروى برعهدهء كسى است كه آل على را با گفتارش جانشين خود قرار داده است . از طرق صحيح و ثابت و متواتر از بيست‌واند نفر از صحابهء پيامبر صلّى اللّه عليه و آله نقل شده است « 5 » كه فرمود :\r\nمن به جاى مىگذارم در بين شما دو چيز گرانقدر را يا دو جانشين خود را كه هرگاه به آن‌دو تمسّك جستيد ، هيچگاه بعد از من گمراه نخواهيد شد : كتاب خدا و عترت من ، اهل بيتم ؛ اين دو از هم جدا نخواهند شد تا در حوض كوثر به من بازگردند .\r\n\r\n\r\n","description":"","footnote":"\r\n( 1 ) . ابو سعد در شرف النّبوة ، چنان كه در الرياض النّضرة : 2 / 209 آمده ، نقل كرده است .\r\n( 2 ) . رك : الغدير ( متن عربى / چ 2 ) : 2 / 57 ، 58 .\r\n( 3 ) . مجمع الزّوائد : 9 / 172 .\r\n( 4 ) . تاريخ خطيب : 2 / 146 .\r\n( 5 ) . الصّواعق المحرقة 136 .\r\n","page_name":" 113 ","page_number":123},
  {"content":"\r\n\r\nپيامبر خدا اين خطبه را در برابر گروهى بسيار از يارانش كه تعداد آنها به صد هزار نفر يا بيشتر مىرسيد ، ايراد فرمود .\r\nامام زرقانى مالكى حكايت مىكند از علّامه سمهودى « 1 » كه او گفت : اين خبر به ما تفهيم و تبيين مىكند كه در هردوره تا قيام قيامت كسى وجود دارد كه شايستگى تمسّك به او ميان عترت باشد تا ترغيب مذكور در خبر بر تمسّك به او مدلول پيدا كند ، چنان كه كتاب خدا قرآن چنين است : ازاين‌رو ، اينان امان اهل زمين هستند ، هنگامى كه اينان بروند ، اهل زمين خواهند رفت .\r\nكدام انسانى است كه بتواند سخن پيامبر صلّى اللّه عليه و آله را در الفاظ حديث ثقلين « 2 » بشنود ، يا كلام ديگر آن حضرت صلّى اللّه عليه و آله را كه فرمود :\r\nاى مردم ! من در ميان شما دو چيز را به جا مىگذارم . اگر از آن‌دو پيروى كرديد ، گمراه نخواهيد شد . آن‌دو ، كتاب خدا و اهل بيت من [ عترت 
  ] هستند .\r\nيا به گوشش برسد كه در تعبير سومى فرموده است :\r\nمن همين را براى آن‌دو ، يعنى كتاب خدا و عترت از خداى خود خواستم ، پس شما بر آن‌دو پيشى نگيريد كه هلاك خواهيد شد و نسبت به آنان كوتاهى نكنيد كه نابود خواهيد شد و آنان را چيزى نياموزيد كه آنان از شما داناترند .\r\nيا به فرمودهء پيامبر صلّى اللّه عليه و آله در تعبير چهارمى واقف گردد :\r\nيارىكنندهء آن‌دو ، يارىكنندهء من است و هركس ترك نصرت آنان كند ، از يارى من دست كشيده ، و دوستدار آن‌دو ، دوستدار من ؛ و دشمن آن‌دو ، دشمن من است . « 3 »\r\nو با اين حال آل على عليهم السّلام را پيروى نكند و آنان را وسيلهء راه خدا قرار ندهد ، و به ديگر كسان ، جز آنان ، اقتدا كند و از راه خدا گمراه گردد ؟ نه به خدا : ما راه را بر بشر\r\n\r\n\r\n","description":"","footnote":"\r\n( 1 ) . شرح المواهب : 7 / 8 .\r\n( 2 ) . ترمذى و احمد و گروه بسيارى از حافظان و ائمّهء حديث آن را نقل كرده‌اند .\r\n( 3 ) . رك : الغدير ( متن عربى / چ 2 ) : 1 / 31 - 38 .\r\n","page_name":" 114 ","page_number":124},
  {"content":"\r\n\r\nنموديم تا خود سپاس گزارد يا كفر ورزد . « 1 »\r\nدر اين صورت ، گناه شيعه چيست ، پس از سخن پيامبرش صلّى اللّه عليه و آله كه مىفرمايد :\r\nكسى كه دوست دارد مانند من زندگى كند و مانند من بميرد و در بهشت جاودانى كه پروردگارم فراهم ساخته است ، اقامت كند ، بايد على را پس از من دوست بدارد و دوستان او را دوست بگيرد و پس از من به اهل بيتم اقتدا كند كه آنان خاندان من هستند و از سرشت من آفريده و از فهم و دانش من بهره‌مند شده‌اند . واى بر كسانى از امّت من كه فضيلت آنان را تكذيب كنند و پيوند مرا در حقّ آنان بگسلند . خداوند شفاعت مرا نصيب آنان نكند . « 2 »\r\nو ما در تعقيب اين دعا مىگوييم : آمين ، و خداوند آمين‌گو را مشمول رحمتش قرار دهد .\r\nشيعه ديگر چه عقيده‌اى بايد ابراز كند پس از گفتار پيامبر صلّى اللّه عليه و آله كه فرمود :\r\nدر هرقوم بازمانده‌اى از امّت من ، دادگرانى از اهل بيت من وجود دارند كه تحريف متجاوزان و نسبت‌هاى باطل ، و تأويل جاهلان را از آن دور مىسازند . آگاه باشيد كه پيشوايان شما كفيل و سخنگوى شمايند . بنگريد چه كسى را به سخنگويى و كفالت انتخاب مىكنيد . « 3 »\r\nو نيز اين سخن پيامبر صلّى اللّه عليه و آله كه فرمود : مثل من و مثل اهل بيت من مانند كشتى نوح عليه السّلام است . هركس در آن داخل شد ، نجات يافت و هركس از آن تخلّف ورزيد ، غرق شد . « 4 »\r\nبنابراين خاندانى كه در امّت اسلامى ، همانند پيامبر اكرم صلّى اللّه عليه و آله هستند ، چگونه شيعه مىتواند عقيده به خلافت آنان نداشته باشد ؟\r\n\r\n\r\n","description":"","footnote":"\r\n( 1 ) . دهر 76 / 3 .\r\n( 2 ) . اين روايت را ابو نعيم در حلية الاولياء : 1 / 68 و طبرانى و رافعى ، چنان كه در ترتيب جمع الجوامع :\r\n6 / 217 آمده است ، نقل كرده‌اند .\r\n( 3 ) . اين حديث را ملّا تخريج روايت كرده است ، چنان كه در ذخائر العقبى 17 و الصّواعق 141 ، آمده است .\r\n( 4 ) . خطيب بغدادى در تاريخ خود : 12 / 91 و حاكم در المستدرك : 3 / 151 آن را نقل كرده‌اند و حاكم اعتراف به صحّتش نيز كرده است .\r\n","page_name":" 115 ","page_number":125},
  {"content":"\r\n\r\nچرا دوستى آنها ، دوستى يهود قلمداد شود ، و آيا با اين وصف كه پيامبر قانون جانشينى نهاد ، اين ايراد را به چه كسى بايد گرفت ؟\r\nآيا ابن عبد ربّه ، صاحب كتاب العقد الفريد اين سخن پيامبر صلّى اللّه عليه و آله را فراموش كرده است كه فرمود :\r\nهمان‌گونه كه ستارگان اهل زمين را از خطر غرق امنيّت مىبخشند ، اهل بيت من در امّتم براى حفظ وحدت ، امانند . هرگاه گروهى با آنها به مخالفت برخيزند ، اختلاف بروز مىكند و آنان حزب شيطان مىشوند . « 1 »\r\nخدايا تو گواهى كه او اين روايات را ديده ، ولى دلش را زنگ گرفته است ، او دشمنى سرسخت است .\r\nآخر ، اهل بيتى كه براى امت ، ستارگان فروزان هدايت ، مايهء امن از گمراهى و اختلافند ، چرا نبايد از آنها پيروى كرد ؟ و با چه عذرى مىتوان روى از آنها برتافت ؟ كسى كه به آنها بىتوجّهى كند ، كارش به كجا خواهد انجاميد ؟ اصولا چه ارزشى براى زندگى ، روحيه ، تمايلات و تربيت خارج از رهبرى اين خانواده مىتوان انديشيد ؟\r\nمحقّقا انتخاب اين خاندان بزرگ براى ولايت مطلقه از طرف پروردگار روى كمال شايستگى و كاردانى آنان در تدبير شئون جامعه ، براى تمام ادوار ، صورت گرفته است ؛ به طورى كه هرگاه رهبرى بشريّت به آنان سپرده شود و پايگاه حكم و قيادتشان محكم شود ، با كاردانى و حذاقت خود بشريّت را رهبرى خواهند كرد . چيزى كه هست دشمنانشان از روى حسادت و براساس آز و طمع آنان را از آن مقام بلند دور ساخته‌اند ، بىخبر از آنكه خلافت يك امر الهى است نه يك سلطنت ظاهرى ، چنان كه شعبى همين اشتباه را به نقل از ابن تيميه « 2 » مرتكب شده صريحا گويد : درد و رنج رافضيان درد و رنج يهوديان است . يهوديان گفته‌اند : سلطنت شايستهء كسى جز آل داود نيست و رافضيان گفته‌اند : امامت براى كسى جز آل على روا نيست .\r\n\r\n\r\n","description":"","footnote":"\r\n( 1 ) . حاكم در المستدرك : 3 / 149 ، نقل كرده و آن را صحيح پنداشته است .\r\n( 2 ) . المنهاج : 1 / 7 .\r\n","page_name":" 116 ","page_number":126},
  {"content":"\r\n\r\n3 - مىگويد : يهوديان نماز مغرب را تا درهم آميختن ستارگان ، به تأخير مىاندازند ، و رافضيان نيز چنين مىكنند .\r\nپاسخ : لازم است كه اولا دربارهء اين مسئله از يهوديان سؤال شود كه آيا آنها از اين مسئله و مسائل مشابه آن ، كه به آنها نسبت داده شده است ، چيزى مىدانند ؟\r\nكاش اين امر بر ما روشن مىشد كه اين مرد سخنش را با مراجعه به فقه شيعه و با توجّه به احاديث ائمّهء شيعه نوشته است ، در حالى كه سخن امام صادق عليه السّلام بين احاديث به چشم مىخورد كه مىفرمايد : كسى كه بىسببى نماز مغرب را تا درهم آميختن ستارگان به تأخير اندازد ، من در نزد خدا از او بيزارم .\r\nبه امام عليه السّلام گفته شد : مردم عراق نماز مغرب را تا درهم آميختن ستارگان به تأخير مىاندازند ، فرمود : اين از كار دشمن خدا ابو الخطاب است .\r\nو او فرمود عليه السّلام : كسى كه نماز مغرب را تا مشبّك شدن ستارگان تأخير اندازد ، من از او بيزارم .\r\nو فرمود عليه السّلام : وقت نماز مغرب ، غروب آفتاب تا هنگام درهم آميختن ستارگان است .\r\nو چون از آن حضرت عليه السّلام دربارهء هنگام مغرب سؤال شده بود ، فرمود : زمانى كه سرخى افق دگرگون شد و زردى آن رفت و هنوز ستارگان درهم مشبّك نشده باشند .\r\nذريح به امام صادق عليه السّلام عرض كرد : مردمى از اصحاب ابو خطاب نماز مغرب را به قدرى به تأخير مىاندازند كه ستارگان مشبّك شوند . حضرت فرمود : من از كسى كه چنين كند ، نزد خدا بيزارم .\r\nو همچنين فرمود : كسى كه نماز مغرب را براى جلب فضيلت به تأخير بيندازد ، ملعون است . « 1 »\r\nپس چرا اين مرد ، در نقلش به دروغ متوسّل مىشود يا پيش از مراجعه از روى نادانى\r\n\r\n\r\n","description":"","footnote":"\r\n( 1 ) . براى وقوف بر متون و اسناد اين روايات رك : من لا يحضره الفقيه ، تهذيب ، استبصار و مجالس شيخ طوسى .\r\n","page_name":" 117 ","page_number":127},
  {"content":"\r\n\r\nچيز مىنويسد ، پاينده باد اين امانتدارى ! زنده‌باد اين دقّت نظر !\r\nشايد او از پاره‌اى از فرقه‌هاى گمراه همانند خطابيه ، طرفداران ابو الخطاب چيزى به گوشش رسيده كه خود را ملزم به تأخير فريضه مىدانند ، ولى اين را ندانسته است كه اين گروه ربطى به شيعه ندارند ؛ شيعه از روز نخست اينان را تكفير مىكرده و به آنها نسبت گمراهى مىداده است ، چنان كه احاديث پيشوايان شيعه از اين راز پرده برمىدارد . از اين رو ، مىگوييم : اين تهمتى است بسيار زننده كه قبايحى را به شيعه نسبت دهند و پيشوايانشان از آن بيزار باشند .\r\n4 - مىگويد : يهوديان سه طلاق را بىاعتبار مىدانند ؛ همچنين رافضيان .\r\nپاسخ : شيعه را نمىرسد كه از شعاع رهبرى قرآن خارج شود ، در حالى كه قرآن با بانگ رسايش فرياد مىزند :\r\nطلاق براى دوبار است ، آنگاه يا بايد او را با نيكى و مهربانى نگه دارد ، يا او را با خوشرفتارى رها سازد .\r\nتا آنجا كه گويد :\r\nپس هرگاه او را براى بار سوم طلاق داد ، ديگر براى او حلال نخواهد شد ، تا همسر ديگرى را جز او ، به ازدواج خود درآورد . « 1 »\r\nاز واضح‌ترين مسائل اين است كه لازمهء تحقّق دو دفعه يا سه دفعه ، تكرار وقوع طلاق است ، چنان كه لازمهء تكرار طلاق ، رجوع در عدّه ، يا عقد ازدواج بعد از عدّه است . از اين رو ، اگر كسى را با يك جمله ، يا در يك مجلس ، طلاق دادند ، نمىگويند او را چندبار طلاق داده‌اند ؛ چنان كه اگر مثلا حسن دو تومان پول در يك‌بار به حسين داد ، نمىگويند حسن دوبار به حسين پول داده است . اين مطلب را هركس كه به دستور زبان آشنا باشد ، به خوبى درمىيابد .\r\nگذشته از اين ، سياق آيه هرچند صورت خبرى دارد ، ولى متضمّن معنى انشاى امرى است ، مانند قول خداى متعال :\r\n\r\n\r\n","description":"","footnote":"\r\n( 1 ) . بقرة 2 / 230 .\r\n","page_name":" 118 ","page_number":128},
  {"content":"\r\n\r\nمادران دو سال تمام فرزندانشان را شير مىدهند . « 1 »\r\nو قول خداوند كه فرموده است :\r\nزنهايى كه طلاق گرفته‌اند ، به مقدار زمان سه‌بار حيض شدن درنگ مىكنند . « 2 »\r\nو سخن پيامبر صلّى اللّه عليه و آله كه فرمود :\r\nنماز دو ركعت ، دو ركعت است و در هردو ركعتى يك تشهد . « 3 »\r\nدر اين موارد خبر معنى انشا دارد و هرگاه اين جمله‌ها به معناى خبر بود ، مىبايستى مفادش در خارج تخلّف نكند و ما مىبينيم در بين مردم كسانى هستند كه از همسر خود تنها با يك طلاق جدا مىشوند . پس در اين مورد بايد قرآن‌كه فرمايد :  الطَّلاقُ مَرَّتانِ ،  دروغ باشد ، در صورتىكه هيچگونه دروغى به قرآن راه ندارد .\r\nپس ، اينكه شيعيان سه طلاق را در يك مجلس معتبر نمىدانند ، به خاطر تبعيّت از قرآن است ، چنان كه براى اين سخن توضيحى در كتاب احكام القرآن ابو بكر جصّاص حنفى « 4 » است و اين فتوا از بسيارى از ائمهء اهل سنّت و جماعت نيز نقل شده است ، بلكه تنها مخالف در اين مسئله شافعى است و ابو بكر جصّاص شرح مبسوطى از براى ردّ او در كتابش آورده است .\r\nامام عراقى « 5 » گفته است : از كسانى كه معتقدند جمع سه طلاق در يك مجلس بدعت است ، مالك ، اوزاعى ، ابو حنيفه و ليث مىباشند ، داود و اكثر اهل ظاهر نيز همين عقيده را دارند .\r\nابو بكر جصّاص گفته است ، حجاج بن ارطاة مىگويد : سه طلاق در يك مجلس را اعتبارى نيست و محمد بن اسحاق مىگفت : چنين طلاقى به يك طلاق برمىگردد .\r\nاين است آنچه ما از شيعه مىشناسيم . اگر شباهت به يهود دارد ، شيعه با اين عدّه از پيشوايان اهل سنّت كه نام برديم ، در اين امر يكسانند ، ولى ابن عبد ربه اندلسى ، صاحب\r\n\r\n\r\n","description":"","footnote":"\r\n( 1 ) . همان 233 .\r\n( 2 ) . همان 228 .\r\n( 3 ) . كنز العمال ، متقى هندى : 7 / 527 .\r\n( 4 ) . رك : احكام القرآن : 1 / 447 و 4 / 449 ، 459 .\r\n( 5 ) . طرح التثريب : 7 / 93 .\r\n","page_name":" 119 ","page_number":129},
  {"content":"\r\n\r\nالعقد الفريد جانب اصحابش را محترم مىدارد و تنها شيعه را به يهود تشبيه مىكند . در اين صورت از چند حال بيرون نيست ، يا فقه قوم خود [ اهل سنّت 
  ] را نمىداند ، تا چه رسد به فقه شيعه ؛ و از آراى علماى خود در اين مسئله بىخبر است ، يا مىداند و عمدا دروغ مىگويد ، و يا معنايى خارج از آنچه ذكر شد ، قصد كرده است كه نه ما آن را مىشناسيم و نه كسى را از شيعه خبر داريم كه به چيزى غير از آنچه گفتيم ، معتقد باشد .\r\nو چيزهايى كه در اين مسئله غير از عقيدهء شيعه مىخوانيد يا مىشنويد ، همه از بدعتهايى است كه بعد از پيامبر اكرم صلّى اللّه عليه و آله ظاهر شده است ، و كتاب و سنّت از آن خالى است و باعث آن هواهاى گمراه‌كننده بوده است كه بعدا مردم آن را پسنديده و جزو دين قرار داده‌اند و سپس خليفهء دوم آن را امضا كرده است . مطلبى كه بيان شد ، صريح روايت مسلم « 1 » ، ابو داود « 2 » ، و احمد « 3 » از ابن عبّاس است كه گفت : در عهد رسول خدا صلّى اللّه عليه و آله و ابو بكر و دو سال نخست خلافت عمر ، سه طلاق در يك مجلس ، يكى به حساب مىآمد . عمر بن الخطّاب گفت : مردم در امرى كه مهلت داشتند ، تعجيل كردند ، خوب است ما هم تعجيل آنها را براى ايشان امضا كنيم و امضا كرد .\r\nمسلم و ابو داود به اسناد خود از ابن طاوس و او از پدرش نقل كرده‌اند كه ابو الصّهباء به ابن عبّاس گفت : آيا مىدانى سه طلاق در عهد پيامبر صلّى اللّه عليه و آله و ابو بكر و سه سال از خلافت عمر يكى بود ؟ ابن عبّاس گفت : بلى .\r\nمسلم به اسناد ديگر آورده است كه ابو الصّهباء به ابن عبّاس گفت : آيا سه طلاق در عهد پيامبر صلّى اللّه عليه و آله و ابو بكر يكى نبود ؟ ابن عبّاس گفت : چنين بود ، هنگامى كه عهد عمر فرارسيد ، مردم در يك مجلس پىدرپى طلاق دادند و عمر به آنها اجازه داد .\r\nشارحان حديث را در اين مقام كلماتى درهم ، و سخنان و آرايى سست ، و توجيهاتى بىاساس و دور از حقيقت و دور از مفهوم كلام عرب است ، و قسطلانى اين احاديث را از احاديث مشكل نام برده است . واقعا هم مشكلى است كه مجال شرح و بسط بيشتر آن\r\n\r\n\r\n","description":"","footnote":"\r\n( 1 ) . صحيح مسلم : 1 / 574 .\r\n( 2 ) . سنن ابى داود : 1 / 344 .\r\n( 3 ) . مسند احمد : 1 / 314 .\r\n","page_name":" 120 ","page_number":130},
  {"content":"\r\n\r\nرا نداريم .\r\n5 - مىگويد : يهوديان براى زنان ، عدّه‌اى قائل نيستند ، چنان كه رافضيان .\r\nپاسخ : شيعه ، عدّهء زنان را بر طبق كتاب و سنّت لازم مىداند و ازاين‌رو ، به نصّ قرآن :\r\nزنان مطلّقه [ پس از مباشرت 
  ] بايد سه دور عادت زنانه را ، اگر حيض مىبينند ، درنگ كنند و اگر عادت زنانه ندارند ، سه ماه عدّه نگه دارند و اگر باردارند ، تا هنگام وضع حمل بايد از ازدواج خوددارى كنند و زنانى كه شوهرشان وفات كند ، بايد چهار ماه و ده روز به عنوان عدّه مكث كنند . اين مدت در صورتى است كه باردار نباشند ، و گرنه بايد درازترين مدّت را ، بين چهارماه و ده روز « 1 » ، و وضع‌حمل « 2 » عدّه نگه دارند تا به عموم هردو آيه عمل شده باشد .\r\nكنيزان اگر حيض مىشوند ، بايد تا دو نوبت قاعدگى و اگر حيض نمىبينند ، يك ماه و نيم عدّه نگه دارند ، و در هنگام وفات شوهر اگر باردار نباشند ، دو ماه و پنج روز و اگر باردار باشند ، مدّت طولانىتر ، ميان وضع‌حمل و دو ماه و پنج روز را بايد به عنوان عدّه از شوهر اختياركردن خوددارى كنند ، چنان كه امّ الولد [ كنيزى كه از او بچّه‌دار شده‌اند 
  ] بايد در مرگ مولاى خود چهار ماه و ده روز عدّه بگيرد .\r\nزنى كه با او ازدواج موقّت صورت گرفته ، بايد پس از انقضاى مدّت ، يا بخشيدن شوهر آن مدّت را ، در صورت مباشرت ، اگر حيض مىبيند ، دو حيض ، و اگر نمىبيند ، چهل و پنج روز ، عدّه نگه دارد ؛ چنان كه زنان در ازدواج موقّت ، در وفات همسر ، اگر باردار نباشند ، بايد مدّت چهار ماه و ده روز ، و اگر باردار باشند ، مانند ازدواج دايم بين چهار ماه و ده روز ، و وضع‌حمل ، هركدام درازمدّت‌تر است ، عدّه نگه دارند و در ازدواج موقت با كنيز ، عدّهء وفاتش دو ماه و پنج روز است ، مگر اينكه باردار باشد كه در اين صورت ، بايد بين مدّت دو ماه و پنج روز و وضع‌حمل ، هركدام طولانىتر است ، عدّه نگه دارد .\r\nاين است عدّه‌اى كه شيعه براى زنان قائل است . اين كتب فقهى و تفسيرى شيعه از\r\n\r\n\r\n","description":"","footnote":"\r\n( 1 ) . رك : بقرة 2 / 234 .\r\n( 2 ) . رك : طلاق 65 / 4 .\r\n","page_name":" 121 ","page_number":131},
  {"content":"\r\n\r\nقديم و جديد كه مشتمل بر اين مطالب است . آيا نسبت مجعول او در يكى از اين كتابها ديده مىشود ؟ پاسخ به طور قطع منفى است . او كسى است كه دروغ بستن و افترا زدن را بىاهميّت مىشمرد و اين كار او در بسيارى از موارد است .\r\n6 - مىگويد : يهوديان خون مسلمانان را حلال مىدانند ، همچنين رافضيان .\r\nپاسخ : آيا اين مرد مأخذ اين نسبت را از كتب شيعه و دانشمندانشان و يا حتّى از عوام و افراد دون‌پايهء شيعه گرفته است ؟ با اينكه شيعيان در اوقات شب‌وروز آيات كلام اللّه را مىخوانند و با نهايت خضوع ، آن را وحى منزل از جانب پروردگار تلقى مىكنند ، در آن ، بشدّت قتل مسلمان ، ممنوع اعلام شده و كيفر آن خلود در جهنم و عذاب الهى ذكر شده است ، و دستور قصاص داده شده است . سنّت پيامبر صلّى اللّه عليه و آله و احاديث ائمّهء شيعه ، مشتمل بر نهى از قتل نفس و وعدهء كيفرهاى شديد است و احكام فراوانى از قصاص و ديات بر آن مترتب مىباشد ؛ به طورى كه در فقه اماميّه از قديم الايام ، دو كتاب قصاص و ديات براى اين احكام تنظيم و تدوين گشته است . از مجموع اين مطالب دانسته شد كه اين نسبت نيز هيچگونه مدركى جز خيال آن شخص خيالپرداز كه از دشمنى شديد و تعصّب احمقانه‌اش ريشه مىگيرد ، ندارد .\r\n7 - مىگويد : يهوديان مطالب تورات را تحريف كردند و رافضيان قرآن را .\r\nپاسخ : مدرك شيعه در تفسير و تأويل قرآن و يا در هرحكم و آموزش دينى ، چيزى جز احاديث معتبر صادر شده از جانب شخصيتهاى خاندان وحى ، بعد از پيامبر اكرم صلّى اللّه عليه و آله نيست . اهل خانه بهتر مىدانند در خانه چه مىگذرد . « 1 »\r\nو مطالبى كه از آنان روايت شده است ، گذشته از اينكه بر خلاف عقل سليم و منطق فطرت و اصول مسلّم دينى نيست ، از كسانى مانند قتاده ، ضحّاك و سدى كه تفسير به رأى مىكردند و دور از سرچشمهء علوم پيامبرند ، گرفته نشده است .\r\nاگر بخواهيد تحريف كلام حقّ را از جاى خود و اظهارنظرهاى بىمورد را بدانيد ، بايد به كتب و تفاسير اهل سنّت مراجعه كنيد . در آنجا به علّت‌تراشيهاى خنك و\r\n\r\n\r\n","description":"","footnote":"\r\n( 1 ) . أهل البيت أدرى بما فى البيت .\r\n","page_name":" 122 ","page_number":132},
  {"content":"\r\n\r\nزورگوييهاى بىمأخذ و ادّعاها و آراى سخيف و بىمايه و انكار مسلّمات دينى برمىخوريد كه براى نمونه به برخى از آنها از كتاب منهاج السّنة ابن تيميه و ديگران در اينجا اشاره خواهيم كرد . بدين‌ترتيب ، شما مجال مىيابيد تا ميان يهود ، با هرفرقه‌اى كه خواستيد ، شباهت برقرار كنيد .\r\n8 - مىگويد : يهوديان دشمن جبرئيل هستند و او را از بين فرشتگان دشمن خود مىدانند ، رافضيان نيز مىگويند : جبرئيل اشتباه كرد كه وحى بر محمد آورد نه بر على بن ابى طالب !\r\nپاسخ : شايد مردك در خيالات واهى خود مىپندارد كه از ملّتى منقرض شده سخن به ميان آورده كه اثرى از آنها در روزگار به جاى نمانده است ، و هيچ‌كس نيست كه از حيثيّت آنان دفاع كند . او فكر نمىكرد كه آينده ، روشنگر گذشته است و كسانى را برمىانگيزد تا از او سؤال كنند : چگونه ممكن است شيعيان دشمن جبرئيل باشند ؟ ! هنگامى كه كسى كتاب مقدسش را مىخواند كه خداى متعال آشكارا مىگويد :\r\nكسى كه دشمن خدا و فرشتگان و فرستادگان و جبرئيل و ميكائيل باشد ، خدا هم در مقابل دشمن كافران است . « 1 »\r\nچه وقت براى يك نفر ، با اعتقاد به مذهب شيعه ، در نبوّت حضرت محمد صلّى اللّه عليه و آله شكّى پديد آمده و يا در فكر كداميك از پيروان مذهب ، نبوّت امير المؤمنين عليه السّلام گذشته است ، تا حكم به اشتباه جبرئيل كند ، در حالى كه در شب‌وروز آيات قرآن را مىخوانند كه خداى متعال مىفرمايد :\r\nمحمّد كسى جز رسولى كه رسولانى را پيش از خود پشت سر گذاشته است ، نيست . « 2 »\r\nو قول خداى بزرگ :\r\nمحمّد پدر هيچ‌كس از مردان شما نيست ، ولى او رسول خدا و خاتم پيغمبران است . « 3 »\r\n\r\n\r\n","description":"","footnote":"\r\n( 1 ) . بقرة 2 / 98 .\r\n( 2 ) . آل عمران 3 / 144 .\r\n( 3 ) . احزاب 33 / 40 .\r\n","page_name":" 123 ","page_number":133},
  {"content":"\r\n\r\nو نيز اين آيه :\r\nبر آنچه بر محمّد نازل شده است كه به حقّ از پروردگار آنهاست ، ايمان بياوريد . « 1 »\r\nو قول خداى بزرگ :\r\nمحمّد پيامبر خداست . « 2 »\r\nو قول خداى متعال :\r\nمن به پيامبرى كه بعد از من مىآيد و نامش احمد است ، شما را مژده مىدهم . « 3 »\r\nاگر شيعه عقيده به خطاى جبرئيل در امر وحى دارد ، پس چرا در هرنماز واجب و مستحب و در هراذان و اقامه و در دعاهاى فراوانى كه از ائمه‌اش رسيده است ، گواهى به رسالت پيامبر اكرم صلّى اللّه عليه و آله مىدهد و در مؤلّفات شيعه كه در زمينهء فقه و حديث و كلام و عقايد و ملل و نحل تدوين شده ، همه به اين گواهى تصريح كرده‌اند ؟\r\nاصولا اين افتراى باطل را چگونه مىتوان به شيعيان نسبت داد و گفت كه اينان مىپندارند كه خداوند كار غلط جبرئيل را به مجرّد اشتباهى كه از او سر زد ، امضا كرد و گرنه در حقيقت خدا مىخواست امير المؤمنين مبعوث گردد ؟ !\r\nآيا اين سخن را به هيچ آدم نابخرد يا انسان وحشى بيابانى بىخبر از علوم و معارف مىتوان نسبت داد ، تا چه رسد به شيعيان با همهء علم و فضيلتشان ؟\r\nاين چيست كه اين قوم هيچ سخنى نمىفهمند . « 4 »\r\nبسيار جاى شگفتى است ، شگفتى از نويسنده و دانشمند امروز مصر كه به ردّ شيعه مىپردازد و با اين گونه ياوه‌گويىها و پرداختن به خرافات ، مىخواهد آنان را به هيجان آورد .\r\nكسى كه ايمان نياورده و پيرو هواى نفس است ، نبايد مانع راه تو گردد و باعث سقوط تو شود . « 5 »\r\n\r\n\r\n","description":"","footnote":"\r\n( 1 ) . محمّد 47 / 2 .\r\n( 2 ) . فتح 48 / 29 .\r\n( 3 ) . صف 61 / 6 .\r\n( 4 ) . اقتباس است از نساء 4 / 78 .\r\n( 5 ) . اقتباس است از طه 20 / 16 .\r\n","page_name":" 124 ","page_number":134},
  {"content":"\r\n\r\n9 - مىگويد : يهوديان گوشت شتر نمىخورند ، رافضيان نيز چنين هستند .\r\nپاسخ : بخوانيد و بخنديد ، يا بخوانيد و گريه كنيد .\r\nاگر بخواهيد نهايت وقاحت و نابخردى را بشناسيد ، به صاحب اين جمله مراجعه كنيد . اگر چگونگى خيانت و خلافگويى را نمىشناسيد ، ابن عبد ربة اندلسى ، صاحب العقد الفريد ، شما را در كتابش بدان واقف مىسازد . اى كاش من مىدانستم گناه گوشت شتر چيست كه بايد حكمش از حيوانات حلال‌گوشت ديگر خارج باشد ؟ و اين حيوان چه احترامى نزد شيعه دارد كه نبايد كشته شود ؟ من كه از اين چيزها هيچ خبر ندارم ، ولى شايد سازندهء اين‌روايت يك فلسفهء مترقّى براى اين ممنوعيت در نظر گرفته باشد تا اين تهمت را بدان تأويل كند . به‌هرحال ، نظر قاطع در اين‌باره كشتارگاه سلّاخان و ساطور قصابان و مغازه‌هاى گوشت‌فروشى آنان در سراسر بلاد شيعه است .\r\n\r\nبخوانيد و بخنديد\r\n10 - مىگويد : ابو عثمان بحر جاحظ گفته است : مردى از رؤساى تجّار به من خبر داد و گفت : پيرمردى بداخلاق ، اخمو و خاموش ، در كشتى با ما بود كه سرش را از زمين بر نمىداشت و هروقت اسم شيعه را مىشنيد ، در خشم فرومىرفت و چهره‌اش دگرگون شده ، ابروهايش را سخت درهم مىكشيد . روزى به او گفتم : خدا ترا رحمت كند ، مگر از چه چيز شيعه اين‌قدر بدت مىآيد كه مىبينم هرگاه اسم شيعه در برابرت برده مىشود ، سخت برآشفته و نگران مىشوى ؟ گفت : من از هيچ‌چيز شيعه به اندازهء اين شين اوّل اسمش بدم نمىآيد ، زيرا من شين را نديده‌ام مگر در اوّل هركلمهء زشتى ، از قبيل : شرّ ، شوم ، شيطان ، شغب ( شرّ بسيار ) ، شقاء ، شفار ( نقص ) ، شرر ، شين ، شوك ( خار ) شكوى ، شهرت ، شتم ( فحش ) ، شحّ ( حرص و بخل ) .\r\nابو عثمان گفت : بدين‌ترتيب ديگر اساس تشيّع واژگونه شد .\r\nشگفتى از سفاهت پيرمرد بداخلاق و كوته‌بينى اوست كه چون نتوانسته است عيبى براى شيعه دست و پا كند ، دشمنى شديد ، او را وادار كرده است تا با سفسطه‌بافى ، عيبى\r\n\r\n","description":"","footnote":"","page_name":" 125 ","page_number":135},
  {"content":"\r\n\r\nبرايش بتراشد ؛ ازاين‌رو ، فقط براى اينكه حرف اوّل اين اسم با حرف اوّل كلمات زننده‌اى متّحد است ، خواسته شيعه را بدان مؤاخذه كند .\r\nاگر اين بهانه‌گيريها مجاز باشد ، نسبت به بسيارى از اسماء مقدّس ، بايد سرايت كند ، حتى به كتاب خداى عزيز كه در آن لفظ شيعه را مىخوانيم ؟  وَ إِنَّ مِنْ شِيعَتِهِ لَإِبْراهِيمَ  « 1 » و نيز آيات ديگر .\r\nبدتر از پيرمرد بداخلاق ، ابو عثمان است كه گمان كرده با اين كلمهء بىمايه ، اساس تشيّع واژگونه گرديده است . گويا اين صاعقه‌اى بود كه شيعيان را فراگرفته و يا زمين در زير پاى آنها فرورفته و يا كوهها بر سرشان فروباريده و آنان را هلاك ساخته است ، يا دلايل آنان وسيلهء برهانى قاطع مردود واقع شده ، و به رسوايى آنان انجاميده است . او نمىدانست كه پيرمرد بداخلاق ، با سخنى كه به زبان آورده است ، سوء نيّت خود را و دليل بداخلاقىاش را آشكار ساخته است و ابو عثمان هم به عقل ناقصش از او پيروى كرده است .\r\nاز اين نابخردى ، ابن عبد ربّه ، صاحب العقد الفريد نيز دور نمانده و آن را در كتاب خود با اظهار رضايت نسبت به آن آورده است . چرا پيرمرد بداخلاق از شين كلمهء شيعه به مناسبت اتّحاد حرف آغازينش با كلماتى از قبيل ، شريعت ، شمس ، شروق ( تابش ) ، شعاع ، شهد ، شفاعت ، شرف ، شباب ( جوانى ) ، شكر ، شهامت ، شأن ، شجاعت ، شفق ، خوشش نيامده كه بسيارى از آنها مانند لفظ شيعه در قرآن هم آمده است ؟ ! چرا شيخ در اين قصّهء دروغين مىكوشد تا شين را فقط در آن الفاظ بيابد نه در اين الفاظ . شايد هم اعور يا احول بوده است و مقابل چشمان معيوبش را نمىديده است .\r\nآيا شيعه نمىتواند مانند پيرمرد بداخلاق بگويد : من از سنّى به خاطر سين اوّل اسمش بدم مىآيد كه آن را در كلمات : سام ، سئم ، سعر ( آتش ) ، سقر ( دوزخ ) ، سبى ( اسارت ) ، سقم ( بيمارى ) ، سمّ ، سموم ، سوئه ( بدى ) ، سهم ( تير ) ، سهو ، سرطان ، سرقت ، سفه ، سفل ، سخب ( سروصدا ) ، سخط ، سخف ، سقط ، سلّ ، سليطه ، سماجت ، مىيابم .\r\n\r\n\r\n","description":"","footnote":"\r\n( 1 ) . صافات 37 / 83 .\r\n","page_name":" 126 ","page_number":136},
  {"content":"\r\n\r\nالبته ، شيعيان عقلا و حكمايند و بدين ياوه‌ها توجّه نمىكنند ؛ با عواطف مردم به خاطر اين ياوه‌هاى بىسروته ، در نمىافتند و هيچگونه بنيادى را با اين خرافات ، بدنام نمىكنند .\r\nاين بود پاره‌اى از دروغها و جعليّات ابن عبد ربّه ، و چه بسيار نظايرى مىتوان براى آن يافت كه هرگاه بخواهيم همه را متعرّض شويم ، كتاب بزرگى را تشكيل مىدهد . گذشته از اينها ، اشتباهات تاريخى در اين كتاب نيز ديده مىشود ، مثل اينكه مىگويد : زيد شهيد در خراسان خروج كرد و آنجا كشته و به دار آويخته شد « 1 » كه هرگاه بخواهيم به نقد و بررسى آن پردازيم ، از موضوع بحث خارج مىشويم و عاقل را يك اشارت بس است .\r\nابن تيميه كه در كتاب منهاج السنهء خود نسبتها و مجعولات ابن عبد ربّه را نقل كرده است ، ازآن‌رو كه خوشش آمده است به مردم نشان دهد كه من از گذشتگانم بيشتر مىتوانم دروغ ببافم و بيش از آنان از راستى و امانت فاصله دارم ، لذا اضافه كرده است :\r\nيهوديان بااخلاص به مؤمنان سلام نمىكنند ، بلكه مىگويند السّام عليك ( مرگ بر شما ) ؛ رافضيان نيز چنين‌اند .\r\nيهوديان ، مسح بر موزه ( پاىپوش ) را جايز نمىدانند ؛ همچنين رافضيان .\r\nيهوديان ، اموال مردم را حلال مىدانند ؛ همچنين رافضيان .\r\nيهوديان ، در نماز سجده بر فرق سر مىكنند ؛ همچنين رافضيان .\r\nيهوديان ، عقيده به فريب مردم دارند ؛ همچنين رافضيان .\r\nو امثال اين سخنان خرافى و ياوه .\r\nما تكذيب دروغهاى نسبت داده شده را به نيروى درك و فهم آزاد شما واگذار مىكنيم و مطلب را به احاطهء شما به فقه شيعه و كتب عقايد و احكامشان ، آنچه از قديم و جديد از شيعه شناخته شده است ، موكول مىسازيم .\r\nو هرگاه پس از علمى كه ترا فراهم آمده است ، پيروى از تمايلات و هواهاى آنان كنى ، نه دوستى خواهى داشت و نه ياورى . « 2 »\r\n\r\n\r\n","description":"","footnote":"\r\n( 1 ) . العقد الفريد : 2 / 146 ، 355 و 3 / 41 .\r\n( 2 ) . بقرة 2 / 120 .\r\n","page_name":" 127 ","page_number":137},
  {"content":"\r\n . \r\n","description":"","footnote":"","page_name":" 128 ","page_number":138},
  {"content":"\r\n\r\n\r\n2 انتصار « 1 »\r\nخوانندهء عزيز ، اگر شما اين كتاب را مصدر اكاذيب بخوانيد ، دروغ نگفته‌ايد . و اگر نام صفحات آن را كه بيش از 173 صفحه نيست ، دروغ‌نامه بگذاريد ، خلافى مرتكب نشده‌ايد . اگر شما خلال اين صفحات را كاوش كنيد ، از دروغهاى شاخدار ، ادعاهاى بىدليل ، طنزهاى دردآور و نسبتهاى ساختگى او ، سخت به شگفتى خواهيد افتاد . ما اميدواريم اين بررسى كوتاه باعث شود كه شما به خود كتاب كه در مصر چاپ و منتشر شده است ، دست يابيد تا ما بيش از اين ، چهرهء صفحات كتابمان را به نقل افسانه‌هايش سياه نكنيم .\r\nدر اينجا فقط به ذكر نمونه‌هايى از آن مىپردازيم تا به ميزان زياده‌روى او در نسبتهاى دروغين ، و ياوه‌هاى بىاساس ، و شدّت غليان كينه در ضمير او ، كه باعث شده است نام و شهرت ملّتى بزرگ و پاك و منزّه را آلوده كند ، واقف گرديد . او گفته است :\r\n1 - رافضيان معتقدند كه خداى آنها داراى صورت و هيأتى است كه حركت مىكند ،\r\n\r\n\r\n","description":"","footnote":"\r\n( 1 ) . تأليف ابو الحسين عبد الرّحيم خيّاط معتزلى .\r\n","page_name":" 129 ","page_number":139},
  {"content":"\r\n\r\nبىحركت مىماند ، محو مىشود و جابه‌جا مىگردد . او در آغاز دانا نبوده است ، سپس دانا شده است ، تا آنجا كه گويد : اين است توحيد همهء رافضيان ، مگر تعداد ناچيزى از آنها كه با معتزله همنشين بوده‌اند و به عقيدهء توحيد گراييده‌اند ، در نتيجه رافضيان اين گروه را از خود طرد كرده و از آنان بيزارى جسته‌اند . امّا عقيدهء غالب آنها و بزرگانشان مثل هشام سالم ، شيطان الطاق ( مراد مؤمن طاق است ) ، على بن ميثم ، هشام بن حكم بن منصور و سكّاك همان است كه بيان داشتيم . ( ص 5 )\r\n2 - رافضيان را عقيده اين است كه مىگويند خدايشان داراى پيكرى است با شكل و صورت كه حركت مىكند ، بىحركت مىماند ، زوال مىپذيرد و نقل‌مكان مىكند ؛ او نادان بوده و سپس دانا شده است . ( ص 7 )\r\n3 - در روى زمين يك نفر رافضى پيدا نمىشود مگر اينكه معتقد است كه خدا شكل دارد . در اين‌باره رواياتى مىآورند و به احاديثى از پيشوايانشان احتجاج مىكنند ! مگر آن عدّه از آنها كه با معتزليان از قديم همنشينى كرده و عقيده به توحيد پيدا كرده‌اند ، در نتيجه رافضيان آنان را طرد كرده و از خود دور ساخته‌اند . ( ص 144 )\r\n4 - رافضيان معتقدند صد مرد در يك روز ، مىتوانند بدون پاك شدن و نگه‌داشتن عدّه ، زنى را به مباشرت گيرند ، و اين امر مخالف عقيدهء همهء امّت محمّد است . ( ص 89 )\r\nبه زودى وضع همهء اين مطالب بوضوح ، آشكار خواهد شد و معلوم مىگردد شيعيان از روز نخست ، از اين سخنان مبرا بوده‌اند .\r\nهرگاه از هواهاى نفسانى آنان پيروى كنى ، با وجود علمى كه ترا حاصل شده است ، در اين صورت تو از ستمگران خواهى بود . « 1 »\r\n\r\n\r\n","description":"","footnote":"\r\n( 1 ) . بقرة 2 / 145 .\r\n","page_name":" 130 ","page_number":140},
  {"content":"\r\n\r\n\r\n3 الفرق بين الفرق « 1 »\r\nاين نويسنده در كمان تيرهاى افتراهايش از هرگونه نسبت ناروا فروگذار نكرده است .\r\nتنها چيزى كه او را تا اين اندازه به ورطهء جهالت افكنده ، پندارى است مبنى بر اينكه : در بين رافضيان پيشوايى در فقه و حديث و لغت و دستور زبان عرب وجود ندارد ، و نيز در سيره‌نويسى و تواريخ و نبردهاى اسلامى و تفسير و تأويل قرآن هيچ شخص مورد وثوقى ديده نمىشود و تنها پيشوايان اين رشته از علوم منحصر به اهل سنّت و جماعتند . « 2 »\r\nاو خدا را هم بر اين نعمت سپاس گفته ، گويا اين پندار جنبهء عموميّت دارد و زمانهاى آينده را نيز شامل مىشود و ايشان آينده را از پشت پردهء رقيق زمان نگريسته است . از اين رو ، يقين دارد كه بعد از او كسى نخواهد آمد كه بديهاى او را آشكار سازد ، و در نسبتهايى كه داده است ، از نظر امانت ، خدشه‌اى وارد آورد يا كتب و دانشمندان شيعه خود به خود ، مشت او را باز كنند .\r\nشگفت‌آور است كه در مقابل دو چشم او و در محيط اجتماعىاش بغداد ،\r\n\r\n\r\n","description":"","footnote":"\r\n( 1 ) . تأليف ابو منصور ، عبد القاهر بن طاهر بغدادى ( م 429 ) .\r\n( 2 ) . الفرق بين الفرق 309 .\r\n","page_name":" 131 ","page_number":141},
  {"content":"\r\n\r\nشخصيتهاى بزرگى از شيعه وجود داشته‌اند كه در رشته‌هاى نامبرده احدى نمىتواند در امامت و پيشوايى آنان خدشه‌اى وارد سازد ، شخصيتهايى زمام رهبرى به دست آنها بوده است ، مانند پيشواى بزرگ ملّت اسلام و معلّم آن محمّد بن محمّد بن نعمان مفيد و علم الهدى ، سيّد مرتضى و شريف رضى و ابو الحسين نجاشى و شيخ ابو الفتح كراچكى و شريف ابو يعلى و سلار ديلمى و امثال آنان .\r\nما نمىدانيم علت اينكه او از اين شخصيّتها بىخبر مانده است ، آيا حواس عمومى معيوبش بوده يا از روى كينه و دشمنى ، وجود اين همه دانشمند را انكار كرده است ؟ در هرصورت ، ما براى شخص او اهميّتى قايل نيستيم ، ما مىخواهيم توجّه خواننده را به راه و رسم او جلب كنيم ، تا جار و جنجالهايش كسى را نفريبد .\r\nشايد شما بتوانيد پاره‌اى از مضامين دروغ و تزوير و افترا و تحريف و تغيير حقايق را در صفحات كتابش كه سراپا دروغ است ، از بحثهايى كه دربارهء كتابهاى مشابهش به عمل مىآوريم ، دريابيد .\r\nو هرگاه از هواهاى آنان پيروى كنى ، با وجود علمى كه از براى تو حاصل شده است ، هيچگونه مددكار و نگهبانى از خدا نخواهى داشت . « 1 »\r\n\r\n\r\n","description":"","footnote":"\r\n( 1 ) . رعد 13 / 37 .\r\n","page_name":" 132 ","page_number":142},
  {"content":"\r\n\r\n\r\n4 الفصل فى الملل و النحل « 1 »\r\nهركس بخواهد دربارهء ملل و نحل مطلبى بنويسد ، بايد قبل از هرچيز بمراتب بيش از نويسندهء تاريخ و ادبيات ، خود را به امانت و صدق مقيّد سازد تا از عواقب خطرناك اين فنّ كه آلودگى آن به نسبتهاى بىپايه و بىدليل محكم است ، محفوظ ماند و آبروى ملّتها و اقوام بىگناه را ، براساس پندار يا خيالى ، نبرد و به طور كلّى هيچ گام برندارد مگر كه در نقل مطالب آن محقّقانه عمل كند ، و در مآخذ خود بر موثّق‌ترين آنها تكيه كند تا در پيشگاه خدا معذور و از گرفتارى وجدان به افترا مصون ماند .\r\nابن حزم نه‌تنها به اين وظيفه بىتوجّه است ، بلكه دقيقا در نوشته‌هايش رفتارى مخالف اين‌رويه دارد . او براى رده‌بندى بيشتر مذاهب ، از نقل هركس استفاده مىكند . از كثرت مذاهب خوشش مىآيد و از دادن هرگونه نسبت بىاساس به مخالفان عقيده‌اش روگردان نيست . نمونهء سخنانش را در زير ملاحظه مىكنيد :\r\n1 - رافضيان مسلمان نيستند . اينان دسته‌هايى هستند كه به فاصلهء بيست و پنج سال پس از رحلت پيامبر پديد آمدند . آغاز كارشان براى پاسخ به دعوت كسى بود كه با\r\n\r\n\r\n","description":"","footnote":"\r\n( 1 ) . تأليف ابن حزم ظاهرى اندلسى ( م 456 ) .\r\n","page_name":" 133 ","page_number":143},
  {"content":"\r\n\r\nاسلام مكر و دشمنى مىورزيد و درست مانند يهود و نصارا كفر و دروغ نشان مىداد .\r\nپاسخ : سوگند به حق كه او با اين عبارات كوبنده‌اش ، انسانيت را شرمگين كرده است ، و اگر بخواهد از عهدهء سخنش برآيد ، بايد از شرم و آزرم سراپا عرق شود .\r\nمن نمىدانم چگونه مىتوان منكر اسلام مردمى شد كه در نمازهاى خود رو به قبله مىايستند و به شهادتين اقرار مىكنند ، قرآن را حاملند و به آن عامل ، از سنّتهاى پيامبر اكرم صلّى اللّه عليه و آله پيروى مىكنند ، كتابهاى آنان در عقايد و احكام ، دنيا را پر كرده و همگى گواه صدق گفتار ماست و عمل خارجى آنان اسلامشان را نشان مىدهد . چگونه اين مرد مىتواند حكم قطعى به نامسلمانى اين طايفه كند ، در حالى كه هزارها كس از شيعيان بوده‌اند كه استادان و رجال بزرگ اهل سنّت روايات خود را در زمينهء مذهب از آنها گرفته‌اند و راويان احاديثشان را در صحاح ستّ و ساير روايات مسند آنها ، شيعيان تشكيل مىدهند . اين‌روايات در حقيقت مرجع عقايد ، احكام و آراى دينى اين قوم است .\r\nاينك برخى از مشايخ سنّيان كه شيعه مذهب هستند ، به ترتيب حروف تهجّى ياد مىشوند :\r\n1 - ابان بن تغلب كوفى\r\n2 - ابراهيم بن زيد كوفى\r\n3 - ابو عبد اللّه جدلى\r\n4 - احمد بن مفضل حفرى\r\n5 - اسماعيل بن ابان كوفى\r\n6 - اسماعيل بن خليفهء كوفى\r\n7 - اسماعيل بن زكريا كوفى\r\n8 - اسماعيل بن عبد الرّحمن\r\n9 - اسماعيل بن موسى كوفى\r\n10 - تليد بن سليمان كوفى\r\n11 - ثابت ابو حمزهء ثمالى\r\n12 - ثوير بن ابى فاختهء كوفى\r\n13 - جابر بن يزيد جعفى\r\n14 - جرير بن عبد الحميد كوفى\r\n15 - جعفر بن زياد كوفى\r\n16 - جعفر بن سليمان بصرى\r\n17 - جميع بن عميرة الكوفى\r\n18 - حارث بن حصيرة الكوفى\r\n19 - حارث بن عبد اللّه همدانى\r\n20 - حبيب بن ابى ثابت كوفى\r\n\r\n","description":"","footnote":"","page_name":" 134 ","page_number":144},
  {"content":"\r\n\r\n21 - حسن بن حىّ همدانى\r\n22 - حكم بن عتيبهء كوفى\r\n23 - حماد بن عيسى جهنى\r\n24 - خالد بن مخلّد قطوانى\r\n25 - ابو الحجاف ابن ابى عوف\r\n26 - زبيد بن حارث كوفى\r\n27 - زيد بن حباب كوفى\r\n28 - سالم بن ابى جعدهء كوفى\r\n29 - سالم بن ابى حفصهء كوفى\r\n30 - سعد بن طريف كوفى\r\n31 - سعيد بن خثيم هلالى\r\n32 - سلمة بن فضل الأبرش\r\n33 - سلمة بن كهيل الحضرمى\r\n34 - سليمان بن صرد كوفى\r\n35 - سليمان بن طاخان بصرى\r\n36 - سليمان بن قرم كوفى\r\n37 - سليمان بن مهران كوفى\r\n38 - شعبة بن حجّاج بصرى\r\n39 - صعصعة بن صوحان عبيدى\r\n40 - طاوس بن كيسان همدانى\r\n41 - ظالم بن عمرو دوئلى\r\n42 - ابو الطّفيل عامر مكّى\r\n43 - عباد بن يعقوب كوفى\r\n44 - عبد اللّه بن داود كوفى\r\n45 - عبد اللّه بن شدّاد كوفى\r\n46 - عبد اللّه بن عمر كوفى\r\n47 - عبد اللّه بن لهيعهء حضرمى\r\n48 - عبد اللّه بن ميمون قدّاح\r\n49 - عبد الرّحمن بن صالح ازدى\r\n50 - عبد الرّزاق بن همام حميرى\r\n51 - عبد الملك بن اعين\r\n52 - عبيد اللّه بن موسى الكوفى\r\n53 - عثمان بن عمير كوفى\r\n54 - عدىّ بن ثابت كوفى\r\n55 - عطيّة بن سعد كوفى\r\n56 - علاء بن صالح كوفى\r\n57 - علقمة بن قيس نخعى\r\n58 - علىّ بن بديمه\r\n59 - علىّ بن جعد جوهرى\r\n60 - علىّ بن زيد بصرى\r\n61 - علىّ بن صالح\r\n62 - علىّ بن غراب كوفى\r\n63 - علىّ بن قادم كوفى\r\n64 - علىّ بن منذر طرائفى\r\n65 - علىّ بن هاشم كوفى\r\n66 - عمّار بن معاويهء كوفى\r\n67 - عمّار بن زريق كوفى\r\n68 - عمر بن عبد اللّه سبيعى\r\n\r\n","description":"","footnote":"","page_name":" 135 ","page_number":145},
  {"content":"\r\n\r\n69 - عوف بن ابى جميلهء بصرى\r\n70 - فضل بن دكين كوفى\r\n71 - فضيل بن مرزوق كوفى\r\n72 - فطر بن خليفهء كوفى\r\n73 - مالك بن اسماعيل كوفى\r\n74 - محمّد بن حازم كوفى\r\n75 - محمّد بن عبيد اللّه مدنى\r\n76 - محمّد بن فضيل كوفى\r\n77 - محمّد بن مسلم طائفى\r\n78 - محمّد بن موسى المدنى\r\n79 - محمّد بن عمّار كوفى\r\n80 - معروف بن خربوذ كرخى\r\n81 - منصور بن معتمر كوفى\r\n82 - منهال بن عمرو كوفى\r\n83 - موسى بن قيس حضرمى\r\n84 - نفيع بن حارث كوفى\r\n85 - نوح بن قيس حدّانى\r\n86 - هارون بن سعد كوفى\r\n87 - هاشم بن بريد كوفى\r\n88 - هبيرة بن بريم حميرى\r\n89 - هشام بن زياد بصرى\r\n90 - هشام بن عمّار دمشقى\r\n91 - وكيع بن جرّاح كوفى\r\n92 - يحيى بن جزّاز كوفى\r\n93 - يزيد بن ابى زياد كوفى « 1 »\r\nاينان گروهى از شيعيان هستند كه اهل سنّت در صحاح ششگانه‌شان به احاديث آنان احتجاج مىكنند . گذشته از اينها ، رجال شيعه از صحابهء پيامبر صلّى اللّه عليه و آله و تابعين و شخصيّتهاى بزرگ خاندان علوى بسيارند كه اهل سنّت حديث آنان را مورد استناد قرار مىدهند و پيشوايانشان ، اسناد خود را در صحاح و سنن و مسانيد ، به آنها رسانده‌اند و در توثيق و عدالتشان سخت پافشارى مىكنند .\r\nپس اگر شيعه - چنان كه ابن حزم پنداشته است - مسلمان نباشند ، اين كتب روايات چه ارزشى دارد ؟ و اين صحاح و مسانيد در چه پايه‌اى از حقيقت قرار دارند و براى مؤلّفان كتابهاشان كه از بزرگان ، پيشوايان و حافظان احاديث اهل سنّت هستند ، چه ارزشى مىتوان قائل شد ؟ و اصولا براى عقايد و آرايى كه از آنها گرفته شده است ، با\r\n\r\n\r\n","description":"","footnote":"\r\n( 1 ) . براى اطّلاع بر شرح‌حال اين عدّه و تفصيل احاديثشان ، رك : المراجعات ، علّامهء مجاهد آيت اللّه سيّد شرف الدّين 41 - 105 .\r\n","page_name":" 136 ","page_number":146},
  {"content":"\r\n\r\nاينكه همهء مشايخ آن غير مسلمانند ، چه اهمّيّت و ارزشى مىتوان تصوّر كرد .\r\nخدايا ! بر ما ببخشاى كه بازگشت همه به سوى تو است و تويى داور بحقّ .\r\nبلى ، تنها گناه شيعيان ، كه نزد ابن حزم قابل بخشودگى نيست ، دوستى و ولاى آنان نسبت به على بن ابى طالب و اولاد او از ائمّهء طاهرين عليهم السّلام است كه بر طبق كتاب و سنّت بدان گرويده‌اند و در نتيجهء همين ولاى اهل بيت عرض و آبرويى كه براى هرمسلمانى محترم است ، آنان را مباح مىشود و اين خداست كه بايد ميان ما داورى قاطع نمايد .\r\nاما اينكه پنداشته است آغاز تشيّع به دعوت كسى بود كه با اسلام مكر و دشمنى مىكرد ، مقصودش عبد اللّه سبا مىباشد كه امير المؤمنين عليه السّلام او را به گفتار الحاد آميزش به آتش سوزانيد و شيعيان على عليه السّلام در لعن او و اظهار نفرت از او ، از آن بزرگوار پيروى كردند .\r\nمىپرسيم : چه موقع اين پليدى در حزب علوى ديده شده است ، تا تشيّع تاريخش را از آن گرفته باشد و آيا در همهء نسلها و دوره‌هاى تشيع يك نفر شيعه را پيدا مىكند كه به اين مرد منحرف گرويده يا منسوب باشد ؟\r\nولى اين مرد اصرار دارد شيعيان را به هردروغ و فضيحتى نسبت دهد .\r\nاگر او درصدد يافتن حقيقت بود ، با آگاهى كامل در مىيافت كه بذرافشان تشيّع در حقيقت مؤسّس اسلام پيامبر اكرم صلّى اللّه عليه و آله است ، از همان روزى كه دوستان على عليه السّلام را شيعيانش ناميد و با تعريف و تمجيد آنان را به دو نسبت مىداد و امّت را به دوستى و پيروىاش فرامىخواند .\r\nو از آنجا كه اين نسبت سخت بىپايه و بىاساس است ، بيش از اين در ردّ آن تفصيل نمىدهيم ، تنها به يك كلام زرّين از استاد محمّد كرد على اكتفا مىكنيم كه گفته است :\r\nاينكه پاره‌اى از نويسندگان معتقدند مذهب تشيّع بدعت عبد اللّه بن سبا ، معروف به ابن سوداء است ، ناشى از جهل و نادانى نسبت به اين مذهب است . كسى كه ارزش اين مرد را نزد شيعيان بشناسد و بداند كه آنان از او و اعمال و گفتارش بيزارى مىجويند و دانشمندانشان متّفقا او را مورد توبيخ و حمله قرار مىدهند ، به خوبى مىداند اين سخن تا\r\n\r\n","description":"","footnote":"","page_name":" 137 ","page_number":147},
  {"content":"\r\n\r\nچه پايه ناصحيح است . « 1 »\r\n2 - مىگويد : هركس بگويد علم على از همهء صحابهء پيامبر بيشتر بود ، دروغ گفته است . آنگاه در بيان برترى ابو بكر و تقدّم او بر على از نظر علمى بيانات سستى را آغاز كرده است ، تا آنجا كه گويد : كسى كه بهره‌اى از علم داشته باشد ، مىداند علم ابو بكر چندين برابر علم على بود . ( 4 / 136 )\r\nو در تقدّم عمر بر على از نظر علمى گفته است : هركس حسّ داشته باشد ، بوضوح مىداند كه علم عمر چندين برابر علم على بود ، تا آنجا كه گويد : پس سخن آن نادان بىآزرمى كه مدّعى برترى علمى على شده ، باطل است و اگر در اين زمينه معاند ، يا بىآزرمى با ما عناد ورزد ، دروغ و نادانىاش آشكار خواهد شد ، زيرا هيچ‌كس نمىتواند به ما اين تهمت را روا دارد كه ما احدى از اصحاب پيامبر را از مرتبهء خود فروتر آورده‌ايم .\r\nپاسخ : من نمىدانم كه آيا بر اين مرد به عنوان يك نفر نادان بخندم يا به عنوان يك فرد غافل بگريم ، يا او را به عنوان يك نفر ديوانه مسخره كنم ؟\r\nچيزى كه بر احدى جاى شكّ باقى نمىگذارد ، اين واقعيّت است كه امير المؤمنين عليه السّلام علمش بر همهء صحابهء پيامبر صلّى اللّه عليه و آله فزونى داشته و در داورىها و مشكلات همگى به او مراجعه كرده‌اند و او در هيچ قضيّه‌اى به احدى مراجعه نفرموده است .\r\nنخستين كسى كه به برترى علمى على عليه السّلام نسبت به صحابه اعتراف كرد ، شخص پيامبر اسلام صلّى اللّه عليه و آله مىباشد كه به فاطمه عليها السّلام فرمود :\r\n1 - آيا خوشحال نيستى كه من ترا به ازدواج كسى درآوردم كه نخستين مسلمان است و علمش از همه بيشتر است . « 2 »\r\n2 - من ترا به ازدواج بهترين فرد امتم درآوردم كه از نظر علم از همه داناتر ، و از نظر فضيلت از همه بردبارتر ، و از نظر اسلام از همه سابقه‌دارتر است . « 3 »\r\n\r\n\r\n","description":"","footnote":"\r\n( 1 ) . خطط الشام : 6 / 251 .\r\n( 2 ) . المستدرك ، حاكم ، جلد سوم ؛ كنز العمال : 6 / 13 .\r\n( 3 ) . اين‌روايت را خطيب در المتفق و سيوطى در جمع الجوامع بر طبق آنچه در ترتيب او 6 / 398 مىباشد ، نقل كرده‌اند .\r\n","page_name":" 138 ","page_number":148},
  {"content":"\r\n\r\n3 - على عليه السّلام نخستين كسى است كه اسلام آورد و پيش از همه تسليم شد و علمش از همه بيش و حلمش بس بزرگ است . « 1 »\r\nآن حضرت نيز فرمود :\r\n4 - داناترين فرد بعد از من على است . « 2 »\r\n5 - على ظرف علم من و وصىّ من و درى است كه از آن به من وارد مىشوند . « 3 »\r\n6 - على در علم من است و بيان‌كنندهء رسالت من براى امتم بعد از من . « 4 »\r\n7 - على خازن علم من است « 5 » ؛ على صندوق علم من است « 6 » .\r\n8 - افضل امّت من در قضاوت ، على است . « 7 »\r\n9 - افضل شما در قضاوت ، على است . « 8 »\r\n10 - اى على ! من ترا با درجهء رسالت و نبوّت محكوم و زير فرمان خود مىدانم و البتّه بعد از من نبوّتى نيست و تو همگان را با هفت خصلت محكوم به فرمان‌خواهى كرد و در\r\n\r\n\r\n","description":"","footnote":"\r\n( 1 ) . مسند احمد : 5 / 26 ؛ الاستيعاب 3 / 36 ؛ الرياض النّضرة : 2 / 194 ؛ مجمع الزّوائد : 9 / 101 ، 114 به دو طريق صحيح كه يكى را به صحّت و ديگرى را به وثاقت رجالش اعتراف كرده است ؛ المرقاة فى شرح المشكاة : 5 / 569 ؛ كنز العمّال : 6 / 153 ؛ السيرة الحلبية : 1 / 285 ؛ سيرة زينى دحلان : 1 / 188 در حاشيهء سيرهء حلبيه .\r\n( 2 ) . ديلمى از سلمان نقل كرده است و خوارزمى در المناقب 49 و مقتل الحسين : 1 / 43 و متقى در كنز العمال : 6 / 153 آورده‌اند .\r\n( 3 ) . شمس الاخبار 39 ؛ كفاية الكنجى 70 ، 93 .\r\n( 4 ) . ديلمى از ابوذر نقل كرده بنا بر آنچه در كنز العمّال : 6 / 156 و كشف الخفاء : 1 / 204 آمده است .\r\n( 5 ) . شرح نهج البلاغهء ابن ابى الحديد : 2 / 448 .\r\n( 6 ) . شرح نهج البلاغهء ابن ابى الحديد : 2 / 448 ؛ الجامع الصغير سيوطى و جمع الجوامع او به نقل از ترتيب او : 6 / 153 ؛ شرح العزيزى : 2 / 417 ؛ مصباح الظّلام : 2 / 56 .\r\n( 7 ) . مصابيح بغوى : 2 / 277 ؛ الرياض النّضرة : 2 / 198 ؛ المناقب خوارزمى : 50 ؛ فتح البارى : 8 / 136 ؛ بغية الوعاة 447 .\r\n( 8 ) . الاستيعاب : 3 / 38 ؛ حاشيهء الاصابة ؛ مواقف قاضى ايجى : 3 / 276 ؛ شرح ابن ابى الحديد : 2 / 235 ؛ مطالب السئول 23 ؛ تمييز الطيّب من الخبيث 25 ؛ كفاية الشنقيطى 46 .\r\n","page_name":" 139 ","page_number":149},
  {"content":"\r\n\r\nضمن آن هفت خصلت فرمود : تو در قضاوت از همه داناترى . « 1 »\r\n11 - حكمت به ده بخش تقسيم شده ، نه بخش آن اختصاصا در اختيار على است و يك بخش آن بين باقى مردم تقسيم شده است . « 2 »\r\nو چگونه پيامبر اكرم صلّى اللّه عليه و آله در حالى كه هنوز او زنده و على زنده است ، مىگويد : سپاس خدايى را سزاست كه حكمت را در خاندان ما قرار داد . « 3 »\r\nو هنگامى كه على عليه السّلام به نصوص متواترى كه از خود پيامبر صلّى اللّه عليه و آله رسيده ، دروازهء شهر علم و حكمت او باشد ، « 4 » در اين صورت ، چه كسى با او برابرى مىكند ؟ و كيست كه در علم به او شبيه يا نزديك باشد ؟ اين حديثى است كه بىشك از شخص پيامبر صلّى اللّه عليه و آله صادر شده است و بسيارى از نويسندگان دربارهء آن كتابهاى مستقلى تدوين كرده‌اند .\r\nپس از پيامبر صلّى اللّه عليه و آله عايشه است كه مىگويد :\r\nعلى اعلم النّاس بالسّنّة « 5 » : على داناترين مردم به سنّت پيامبر است .\r\nو آنگاه عمر مىگويد :\r\nعلى اقضانا « 6 » ؛ اقضانا على « 7 » : نيروى داورى على از همهء ما بيشتر است .\r\nو از عمر كلمات مشهورى نقل شده است كه نشان مىدهد او تا چه حدّ نيازمند به\r\n\r\n\r\n","description":"","footnote":"\r\n( 1 ) . حلية الاولياء : 1 / 66 ؛ الرياض النّضرة : 2 / 198 - به نقل از حاكمى ؛ مطالب السئول 34 ؛ تاريخ ابن عساكر ؛ كفايهء الكنجى 139 ؛ كنز العمّال : 6 / 153 .\r\n( 2 ) . حلية الاولياء : 1 / 65 ؛ أسنى المطالب ، حافظ جزرى 14 .\r\n( 3 ) . اين‌روايت را احمد در المناقب و محبّ الدّين طبرى در الرياض : 2 / 192 آورده‌اند .\r\n( 4 ) . مراد حديث انا مدينة العلم و علىّ بابها است كه بسيارى از حافظان آن را به طرق متعدد نقل كرده‌اند ، چنان كه طبرى ، ابن معين ، حاكم ، خطيب ، سيوطى و ديگران صحّتش را تصديق نموده‌اند .\r\n( 5 ) . الاستيعاب : 3 / 40 ؛ حاشيهء الاصابة ؛ الرياض النّضرة : 2 / 193 ؛ المناقب ، خوارزمى 54 ؛ الصواعق 76 ؛ تاريخ الخلفاء ، سيوطى 115 .\r\n( 6 ) . حلية الاولياء : 1 / 65 ؛ طبقات ابن سعد 459 - 461 ؛ الاستيعاب : 4 / 38 ، 39 در حاشيهء الاصابة ؛ الرياض النّضرة : 2 / 198 ، 244 ؛ تاريخ ابن كثير : 7 / 359 و نيز گفته‌اند اين كلام از عمر به ثبوت رسيده است . رك : اسنى المطالب جزرى 14 ؛ تاريخ الخلفاء سيوطى 115 .\r\n( 7 ) . طبقات ابن سعد 860 ؛ الاستيعاب : 3 / 41 ؛ تاريخ ابن عساكر : 2 / 325 ؛ مطالب السئول 30 .\r\n","page_name":" 140 ","page_number":150},
  {"content":"\r\n\r\nعلم امير المؤمنين عليه السّلام بوده است و در اينجا برخى از آنها را ذكر مىكنيم :\r\n1 - اگر على نبود عمر هلاك مىشد . « 1 » اين جمله را بارها بر زبان آورده است .\r\n2 - خدايا مرا در مشكلى كه براى گشودنش پسر ابو طالب نباشد ، قرار مده . « 2 »\r\n3 - خداوند مرا در سرزمينى كه تو اى ابو الحسن نباشى ، باقى نگذارد . « 3 »\r\n4 - اى على ! خدا مرا بعد از تو باقى نگذارد . « 4 »\r\n5 - به خدا پناه مىبرم از مشكلى كه ابو الحسن براى گشودنش نباشد . « 5 »\r\n6 - به خدا پناه مىبرم كه در قومى زندگى كنم و تو اى ابو الحسن در ميان آنها نباشى . « 6 »\r\n7 - به خدا پناه مىبرم كه در ميان مردم زنده باشم و ابو الحسن آنجا نباشد . « 7 »\r\n8 - خدايا مشكلى بر من وارد مساز ، مگر على در كنارم باشد . « 8 »\r\n9 - اميد است در مشكلى كه ابو الحسن گشايندهء آن نباشد ، واقع نشوم . « 9 »\r\n10 - خدا مرا آن‌قدر باقى نگذارد تا در ميان مردمى قرار گيرم كه ابو الحسن در ميان آنها نباشد . « 10 »\r\nسعيد بن مسيّب گويد : عمر به خدا پناه مىبرد از مشكلى كه براى گشودنش\r\n\r\n\r\n","description":"","footnote":"\r\n( 1 ) . اين حديث را احمد و عقيلى و ابن السّمان نقل كرده‌اند . رك : الاستيعاب : 3 / 39 ؛ الرياض : 2 / 194 ؛ تفسير نيشابورى در سورهء احقاف ؛ المناقب ، خوارزمى 48 ؛ شرح الجامع الصغير ، شيخ محمد حنفى 417 در حاشيهء سراج المنير ؛ تذكرهء سبط ابن الجوزى 87 ؛ مطالب السئول 13 ؛ فيض القدير : 4 / 357 .\r\n( 2 ) . تذكرهء سبط 87 ؛ المناقب ، خوارزمى 58 ؛ مقتل خوارزمى : 1 / 45 .\r\n( 3 ) . ارشاد السارى : 3 / 195 .\r\n( 4 ) . الرياض النّضرة : 2 / 197 ؛ المناقب ، خوارزمى 60 ؛ تذكرهء سبط 88 ؛ فيض القدير : 4 / 357 .\r\n( 5 ) . تاريخ ابن كثير : 7 / 359 ؛ الفتوحات الاسلامية : 2 / 306 .\r\n( 6 ) . الرياض النّضرة 197 ؛ منتخب كنز العمال در حاشيهء مسند احمد : 2 / 352 .\r\n( 7 ) . فيض القدير : 4 / 357 . وى گويد : دارقطنى از ابو سعيد نقل كرده است كه هرگاه عمر پاسخ سؤالى را از على مىشنيد ، چنين مىگفت : اعوذ باللّه .\r\n( 8 ) . ابن بخترى بنا به قول صاحب الرياض : 2 / 194 آن را آورده است .\r\n( 9 ) . ترجمة على بن ابى طالب 79 .\r\n( 10 ) . حاشيهء شرح العزيزى : 2 / 417 ؛ مصباح الظّلام : 2 / 56 .\r\n","page_name":" 141 ","page_number":151},
  {"content":"\r\n\r\nابو الحسن نباشد . « 1 »\r\nمعاويه گويد : هرگاه عمر در امرى به مشكلى بر مىخورد ، پاسخش را از على عليه السّلام مىگرفت . « 2 »\r\nوقتى به معاويه خبر كشته شدن امام را دادند ، گفت : با مرگ پسر ابو طالب ، علم و فقه از جهان رفت . « 3 »\r\nامام سبط حسن مجتبى در خطبه‌اش ( هنگام وفات على عليه السّلام ) گويد : مردى ديروز از ميان شما رخت بربست كه از گذشتگان و آيندگان كسى به پايهء علم او نمىرسد . « 4 »\r\nابن عبّاس ، دانشمند بزرگ امّت ، گويد :\r\n1 - به خدا قسم ، على را نه دهم علم بخشيدند و در يك دهم ديگر نيز با شما شريك است . « 5 »\r\n2 - علم من و علم اصحاب محمّد در برابر علم على ، رضى اللّه عنه ، مانند قطره‌اى در هفت درياست . « 6 »\r\n3 - علم بر شش بخش است كه پنج بخش آن ويژهء على است و يك بخش آن براى عموم مردم ، همانا در بخش ششم او با ما شريك است و از ما داناتر . « 7 »\r\nابن مسعود مىگفت :\r\n1 - حكمت به ده جزء تقسيم شده است كه نه جزء آن ويژهء على است و يك جزء\r\n\r\n\r\n","description":"","footnote":"\r\n( 1 ) . اين حديث را احمد در المناقب نقل كرده و در الاستيعاب به حاشيهء الاصابة : 3 / 39 ؛ صفة الصفوة :\r\n1 / 121 ؛ الرياض النّضرة : 2 / 194 ؛ تذكرهء سبط 85 ؛ طبقات الشافعيهء شيرازى 10 ؛ الاصابة 2 / 509 ؛ الصواعق 76 ؛ فيض القدير : 4 / 357 ؛ الف باء : 1 / 222 يافت مىشود .\r\n( 2 ) . المناقب احمد ؛ الرياض النّضرة : 2 / 195 .\r\n( 3 ) . ابو الحجّاج بلوى در كتاب الف باء : 1 / 222 آن را نقل كرده است .\r\n( 4 ) . اين حديث را احمد به نقل از تاريخ ابن كثير : 7 / 332 ؛ و ابو نعيم در حلية الاولياء : 1 / 65 ؛ و ابن ابى شيبه بنا بر ترتيب جمع الجوامع : 6 / 412 ؛ و أبو الفرج ابن جوزى در صفة الصّفوة : 1 / 121 نقل كرده‌اند .\r\n( 5 ) . الاستيعاب : 3 / 40 ؛ الرياض النّضرة : 2 / 194 ؛ مطالب السئول 30 .\r\n( 6 ) . رك : الغدير ( متن عربى / چ 2 ) : 2 / 44 ، 45 .\r\n( 7 ) . المناقب ، خوارزمى 55 ؛ فرائد السّمطين ، باب شصت و هشتم ، به دو طريق .\r\n","page_name":" 142 ","page_number":152},
  {"content":"\r\n\r\nبراى عموم ، و على در بخش عموم از همه داناتر است . « 1 »\r\n2 - داناترين مردم مدينه در فرايض الهى على بن ابى طالب است . « 2 »\r\n3 - ما هنگامى كه بين خود سخن مىگفتيم ، بر اين عقيده بوديم كه بهترين داور مدينه على است . « 3 »\r\n4 - داناترين كس به فرايض و نيرومندترين داور على است . « 4 »\r\n5 - قرآن به هفت حرف نازل شده است . هيچ حرفى از آن نيست مگر كه ظاهر و باطنى دارد و علم ظاهر و باطن قرآن نزد على بن ابى طالب است . « 5 »\r\nهشام بن عتيبه دربارهء على عليه السّلام مىگفت : او نخستين كسى است كه با رسول خدا نماز گزارد و در دين خدا داناتر و به رسول خدا نزديك‌تر است . « 6 »\r\nاز عطاء پرسيدند : آيا در بين اصحاب محمّد كسى از على داناتر بود ؟ گفت : به خدا سوگند كسى را به اين پايه نمىشناسم . « 7 »\r\nعدىّ بن حاتم در سخنرانىاش مىگفت : در علم كتاب و سنّت ، على بن ابى طالب عليه السّلام داناترين مردم است . اگر او را نسبت به اسلام بسنجيم ، او برادر رسول خدا و رأس اسلام است ؛ اگر او را نسبت به زهد و عبادت در نظر گيريم ، زهدش از همه آشكارتر و عبادتش از همه بيشتر است ، و اگر به خرد و قدرت طبيعىاش بنگريم ، او از همهء مردم عاقل‌تر و نيروى طبيعىاش برتر بوده است . « 8 »\r\nعبد اللّه بن حجل در سخنرانىاش گويد : تو يا على ، از همهء ما در خداشناسى داناتر ،\r\n\r\n\r\n","description":"","footnote":"\r\n( 1 ) . كنز العمال : 5 / 156 ، 401 - به نقل از بسيارى از حافظان حديث .\r\n( 2 ) . الاستيعاب : 3 / 41 ؛ الرياض : 2 / 194 .\r\n( 3 ) . المستدرك حاكم ، جلد سوم ، كه صحت حديث را پذيرفته ؛ الاستيعاب : 3 / 41 ؛ اسنى المطالب ، جزرى 14 ؛ تمييز الطيّب من الخبيث ، ابن بديع 15 ؛ الصواعق 76 .\r\n( 4 ) . المستدرك حاكم ؛ الرياض : 2 / 198 ؛ الصواعق 76 ؛ تاريخ الخلفاء ، سيوطى 115 .\r\n( 5 ) . مفتاح السعادة : 1 / 400 .\r\n( 6 ) . كتاب صفين نصر بن مزاحم 403 .\r\n( 7 ) . الاستيعاب : 3 / 40 ؛ الرياض النّضرة : 2 / 194 ؛ الف باء : 1 / 222 ؛ الفتوحات الاسلامية : 2 / 337 .\r\n( 8 ) . جمهرة خطب العرب : 1 / 202 .\r\n","page_name":" 143 ","page_number":153},
  {"content":"\r\n\r\nبه پيامبرمان نزديك‌تر ، و در دينمان نيكوترى . « 1 »\r\nابو سعيد خدرى گويد : نيروى قضاوت على ، از همه برتر بود . « 2 »\r\nاز اصحاب پيامبر عده‌اى در شعرشان امير المؤمنين عليه السّلام را به عنوان عالم‌ترين ياران پيامبر صلّى اللّه عليه و آله مدح گفته‌اند ، مانند : حسّان بن ثابت ، فضل بن عبّاس و به پيروى از آنها گروه بسيارى از شاعران قرون اوّليّهء اسلام كه از ذكر نامشان در اينجا خوددارى مىشود ، به همين خصلت على عليه السّلام را ستوده‌اند .\r\nاز اينها كه بگذريم ، همهء امّت اسلام در برترى علمى امير المؤمنين عليه السّلام متّفق هستند ، زيرا او وارث علم پيامبر صلّى اللّه عليه و آله است ، و از طرق بسيار رواياتى از پيامبر اكرم صلّى اللّه عليه و آله دربارهء او رسيده است كه فرمود : على وصىّ من و وارث من است . در اين‌روايات است كه على عليه السّلام پرسيد : من چه چيز از شما ارث مىبرم اى رسول خدا ؟ پيامبر صلّى اللّه عليه و آله فرمود : آنچه پيامبران پيشين به ارث گذاشته‌اند . على عليه السّلام گفت : آنان چه چيزى به ارث نهاده‌اند ؟ فرمود : كتاب خدا و سنّت پيامبرشان را .\r\nحاكم در ذيل حديث مربوط به ارث بردن على عليه السّلام از پيامبر صلّى اللّه عليه و آله ، نه عمويش عبّاس ، چنين گفته است : در اين مسئله بين اهل علم اختلافى نيست ، چه با وجود عمو ، ارث به پسر عمو نمىرسد ، لذا معلوم مىشود در خصوص اين مورد ، اجماعى وجود دارد كه تنها وارث علوم پيامبر صلّى اللّه عليه و آله بايد على عليه السّلام باشد ، نه ديگران . « 3 »\r\nبا اين وراثت ، روايتى كه از طريق صحيح از على عليه السّلام رسيده است كه فرمود : به خدا قسم ، من برادر ، ولىّ ، پسر عمّ ، و وارث علم پيامبرم ، پس كيست از من به او شايسته‌تر « 4 » ، محقّق و مسلّم مىگردد .\r\nاين وراثت بين صحابه امرى مسلّم بوده است و در سخن بسيارى از آنها بدان اشارت رفته است . محمّد بن ابو بكر در ضمن نامه‌اش به معاويه مىنويسد : واى بر تو ، خود را با\r\n\r\n\r\n","description":"","footnote":"\r\n( 1 ) . جمهرة الخطب : 1 / 203 .\r\n( 2 ) . فتح البارى : 8 / 136 .\r\n( 3 ) . المستدرك ، حاكم : 3 / 226 .\r\n( 4 ) . خصائص نسائى 18 ؛ المستدرك : 3 / 126 . حاكم و ذهبى حديث را صحيح دانسته‌اند .\r\n","page_name":" 144 ","page_number":154},
  {"content":"\r\n\r\nعلى برابر مىدانى ؟ او وارث رسول خدا و وصىّ او است . « 1 »\r\nاكنون بايد اين مرد بنگرد كه آيا اين درشت‌سخنىها و نسبتهاى ناروايش ، متوجّه كيست ؟ و حكم كسى كه چنين هتّاكى كند ، با توجّه به اينكه در ميان معتقدان به برترى علمى على ، يكى شخص پيامبر اكرم صلّى اللّه عليه و آله مىباشد ، چيست ؟\r\nامّا آن‌كس كه دربارهء صحابه بدگويى كند ، و نسبت به سبط پيامبر صلّى اللّه عليه و آله ، امام حسن مجتبى عليه السّلام ، عايشه ، عمر بن الخطّاب و دانشمند بزرگ امّت ابن عبّاس و ديگران اهانت روا دارد ، حكمش را به هم‌مسلكان او و علماى مذهبش حوالت مىدهيم .\r\n3 - مىگويد : يكى از عقايدى كه فرقهء اماميّه ، از قديم و جديدشان ، در آن اتّفاق دارند ، تحريف قرآن است ؛ به اين معنى كه مطالبى در قرآن نبوده و بدان افزوده شده است ، و مطالبى از قرآن حذف گرديده و تغييرات زيادى در آن صورت گرفته است . اين از على بن الحسين « 2 » بن موسى بن محمّد ، يكى از علماى آنها كه تظاهر به مذهب معتزله مىكند ، خيلى بعيد به نظر مىرسد كه منكر تحريف شده و قائل به آن را كافر مىداند !\r\nپاسخ : اى كاش با اشاره‌اى گفته بود كه اين اتّهام را از كدام مأخذ مورد وثوق شيعه نقل كرده است ، يا كدام عالمى از علماى آنها كه ارزش اجتماعى داشته باشد ، براى او بيان كرده است و يا كدام دانشجوى علوم دينى ، هرچند معروف هم نباشد ، برايش گفته است ، بلكه حاضريم تنزّل كرده ، به او بگوييم از كداميك از جهّال شيعه يا مردم عامّى و ساده‌لوح آنها يا حتّى از كدام ديوانه‌اى مانند اين مردك كه حرف دهنش را نمىفهمد ، چنين كلامى صادر شده است .\r\nخواننده با كمى دقّت مىفهمد كه مخالفان سرسخت تحريف قرآن بسيارند و در رأس آنها علماى اماميّه ، مانند : شيخ صدوق در الاعتقادات ، شيخ مفيد و علم الهدى سيّد مرتضى - كه اين مرد خود بدان اعتراف كرده است - مىباشند . بنابراين ، سيّد مرتضى\r\n\r\n\r\n","description":"","footnote":"\r\n( 1 ) . كتاب صفين نصر بن مزاحم 133 ؛ مروج الذّهب : 2 / 59 .\r\n( 2 ) . تعبير الفصل حسن بن موسى است ، ولى صحيح آن على بن الحسين بن موسى است كه مقصود سيّد مرتضى علم الهدى باشد .\r\n","page_name":" 145 ","page_number":155},
  {"content":"\r\n\r\nدر اين عقيده تنها نيست ، چنان كه اين مرد غافل انديشيده است ، بلكه شيخ الطّايفه علّامهء طوسى در التبيان ، امين الاسلام طبرسى در مجمع البيان و ديگران هم با او موافق هستند .\r\nاينان علماى بزرگ اماميّه و حافظان علوم و پاسداران نواميس و عقايد اين قومند ، از قديم و جديد ، كه شما را بر دروغ اين مرد واقف مىسازند و اين فرقه‌هاى شيعه و در رأس آنها اماميّه مىباشند كه همه اتّفاق دارند بر اينكه ما بين الدّفتين ( مجموعهء موجود به نام قرآن ) درست همان كتابى است كه بىشكّ از جانب خدا نازل شده است و احكام قرآن بر آن جارى است .\r\nهرگاه از دهان يك نفر شيعى لفظ تحريف بيرون آيد ، مقصود او تأويل به باطل و تحريف سخنان از جاى خود مىباشد ، نه به معنى كم و زيادكردن و تبديل حرفى به حرف ديگر ، چنان كه او خود و اهل مذهبش به چنين تحريفى قائلند ، ولى آن را به شيعه نسبت مىدهند .\r\n4 - مىگويد : از اماميّه كسانى هستند كه ازدواج با نه زن را جايز مىدانند و برخى از آنها خوردن گياه « قمرى » را به اين دليل كه از خون حسين روييده است ، حرام مىشمرند .\r\n( 4 / 182 )\r\nپاسخ : اى كاش اين مرد قبل از مراجعه به فقه اماميّه در اين‌باره چيزى نمىنوشت تا بداند كه هيچ‌كدام از شيعيان بدون استثنا با ازدواج بيش از چهار زن موافقت ندارند و ازدواج با نه زن را از مختصّات پيامبر اكرم صلّى اللّه عليه و آله مىدانند و در اين امر ميان مسلمان شيعه و سنّى هيچگونه اختلافى وجود ندارد . اگر اين نسبت كذب محض نبود ، خواننده را به نام شخص يا كتاب كسانى كه ازدواج با نه زن را جايز مىدانند ، واقف مىساخت ؛ ولى او نه چنين شخصى را مىشناسد ، نه كتابش را مىداند و نه گوشهايش چيزى دربارهء او شنيده است ، اين تنها كينه‌هاى ديرينه است كه او را وامىدارد تا نسبتى را كه نمىتواند به عموم شيعيان بدهد ، به پاره‌اى از آنها وارد آورد .\r\nو نيز دوست مىداشتم قبل از اينكه سرى به بلاد شيعه بزند و بداند كه چگونه آنان\r\n\r\n","description":"","footnote":"","page_name":" 146 ","page_number":156},
  {"content":"\r\n\r\nقمرى مىكارند و پيوسته با برنج و گندم و بلغور مخلوط كرده ، مىخورند و علماى شيعه و عوام آنها از طبقات مختلف چنين مىكنند ، چيزى دربارهء قمرى نمىنوشت . گوش احدى نشنيده و به قلب هيچ كسى خطور نكرده است و از هيچ محدّث يا تاريخنگار يا اهل لغت و فرهنگى يا قصّه‌گو و يا حتّى سبزىفروشى نقل نشده است كه قمرى از خون حسين عليه السّلام روييده و قبلا نبوده است .\r\nبا اين حال ، اگر او به بلاد شيعه سركشى كند و همهء اين مطالب را با چشم خود ببيند ، دست از دروغگويىاش برنمىدارد ، زيرا او درصدد ايجاد نفرت و بدبينى نسبت به شيعه است و هيچ‌كدام از اهل مذهبش هم با دروغهايش موافق نيستند .\r\n5 - مىگويد : ما ديده‌ايم كه على تا مدّت شش ماه از بيعت خوددارى كرد و ابو بكر او را به بيعت خود مجبور نمىكرد تا او با كمال ميل و بدون اكراه و اجبار ، بازگشت و دست بيعت داد . ( 4 / 96 )\r\nاز اين جالب‌تر آنكه مىگويد :\r\nدر اين شش ماهى كه على از بيعت با ابو بكر خوددارى نمود ، نه كسى از او در اين باره سؤالى كرد و نه او را به بيعت با ابو بكر مكلّف و مجبور ساخت . على در آن هنگام ميان مسلمانها مشغول كار خودش بود . اگر نه اين بود كه على بيعت با ابو بكر را حقّ تشخيص داده و مىخواست جبران كارهاى گذشته‌اش را كرده باشد و براى امر دينش قلبا با او بيعت كند و به حقّ بازگردد ، اين بيعت را بعد از شش ماه هم نمىكرد . انصار ، مردم را به بيعت با سعد بن عباده مىخواندند و مهاجران به ابو بكر . در اين ميان على در خانه‌اش نشست ، نه سوى اين گروه گراييد و نه سوى آن گروه ؛ كسى هم جز زبير بين عوام با او نبود ، زبير هم هنگامى كه حقّ برايش روشن شد ، فورا بيعت كرد و على تنها ماند . ديگر كسى نبود كه به او تمايل نشان دهد .\r\n( 4 / 97 )\r\nپاسخ : من از پرداختن به اين موضوع خوددارى مىكنم ، و به اين دروغ شاخدار چهره نمىگشايم و با اين دغلبازيها و صورت‌سازيهاى رودرروى حقيقت كار ندارم و به مقابله\r\n\r\n","description":"","footnote":"","page_name":" 147 ","page_number":157},
  {"content":"\r\n\r\nبا اين جنايتها ، نسبت به اسلام و تاريخ اسلام ، بر نمىخيزم . فقط مىگويم اينها را كه خوانديد ، حالا ببينيد استاد عبد الفتّاح عبد المقصود با بيانى فشرده و ناب چگونه پرده از روى حقايق برمىدارد :\r\nگروهى از مسلمانان گاه در نهان و گاهى آشكارا انجمن كرده ، به نفع فرزند ابو طالب دعوت مىكردند ، به اين دليل كه او را براى تصدّى امور مسلمانان از ديگران برتر مىدانستند ، آنگاه اطراف خانه‌اش اجتماع كرده ، او را بنام فرياد مىكردند و از وى دعوت مىنمودند كه از خانه خارج شود تا ميراث از دست رفته‌اش را از دست ديگران بازگيرد .\r\nدر اين هنگام مسلمانان به دو دسته تقسيم شده بودند : گروهى به مخالفت با او پيمان بسته بودند و جمعى آمادگى يارى او را داشتند . بدين‌ترتيب ، در مدينه دو حزب پديد آمد و نزديك بود كه وحدت اسلامى از هم بگسلد و هيچ‌كس جز خدا نمىدانست كه سرنوشت اسلام بعد از اين چه خواهد شد . در اين صورت ، آيا على ، همانند سعد بن عباده در نظر پسر خطّاب ، شايستهء كشته شدن نبود تا فتنه فرونشيند و دسته‌بنديها از ميان برود ؟\r\nاين امر بشدّت و خشونت عمر نزديك‌تر بود تا به غيرتش بر وحدت اسلام . مردم از اين حرفها با هم مىزدند و زبانها از آنچه در دلها مىگذشت ، حكايت مىكرد . اينها همه پندارهايى بيش نبود كه جاى يقين را مىگرفت . هيچ‌كس از باطن پسر خطّاب خبر نداشت ، ولى همه دنبال پندار را گرفته و از سوابق شدّت و خشونتهاى مكرّر پيشين او ، بر آن دليل مىآوردند و شايد در اين بين كسانى هم بودند كه از حوادث گذشته به قياس و يا پندار و حدس ، قبل از ديدن با چشم خود ، پيش‌بينى مىكردند كه هرگاه عمر ، على را در امر بيعت تهديد كند و بدين‌وسيله بخواهد خلافت ابو بكر را رضا دهد ، على در مقابل تهديد عمر ، پايدارى خواهد كرد . در تصوّر نتايج و عواقب اين وضع ، اينان شايد مدّتى به فكر فرورفته باشند ، ولى سرانجام ، به نتيجهء قاطع بازگشته‌اند و آن نتيجه عبارت بود از :\r\nخارج شدن عمر از راه راست و با سرسختى و شدّت عمل ابراز مخالفت‌كردن .\r\n\r\n","description":"","footnote":"","page_name":" 148 ","page_number":158},
  {"content":"\r\n\r\nدر آن روز اين گونه شايعات ، پيشاپيش گامهاى پسر خطاب كه در ميان گروهى از ياران و همكارانش به سوى خانهء فاطمه پيش مىرفت ، همه‌جا را فراگرفته بود . پسر خطّاب درصدد بود كه پسر عمّ پيامبر را به هرنحوى كه شده ، نسبت به چيزى كه تا آن‌وقت زير بارش نمىرفت ، وادار به اقرار كند . عدّه‌اى معتقد بودند كه تنها شمشير مىتواند او را وادار به تسليم و اطاعت نمايد ، و ديگران بر اين عقيده بودند كه هرگاه شمشير به ميان آيد ، تلاقى شمشير با شمشيرهاى ديگر قطعى است .\r\nديگران ، غير از اين دو دسته ، مىگفتند كه آتش تنها وسيله‌اى كه مىتواند وحدت اسلامى را حفظ كند و على را براى اين كار بر سر تسليم و رضا آرد . آيا مىتوان براى جلوگيرى از نقل داستان هيزمى كه پسر خطّاب امر كرد تا با آن اطراف خانهء فاطمه را براى تهديد على به انجام بيعت با او برافروزند ، قفلى بر دهان مردم زد ؟ خانه‌اى كه على و يارانش در آن بودند .\r\nبا اينكه اين اتّفاقات طراحى شده با نقشه‌هاى مدبّرانهء قبلى يا دفعى ، مانند حبابهاى روى آب ، زودگذر بود ، اما همراه اين حوادث فشار ، پسر خطّاب به يارى معاونان و كسانى كه همراهش آمده بودند ، به خانهء على حمله كردند ، يا نزديك بود حمله كنند كه ناگاه چهره‌اى همانند چهرهء رسول خدا صلّى اللّه عليه و آله از پشت در خانه ظاهر شد ، در حالى كه هاله‌اى از اندوه آن را فراگرفته و آثار رنج و الم از خطوط صورتش نمايان بود ، از ديدگانش برق سرشك مىجست و جبينش از خشمى عميق و احساساتى پرگداز حكايت داشت .\r\nعمر از ترس درجا ايستاد و فشارى كه به در خانه وارد شده بود ، تدريجا گسترش مىيافت . يارانش كه با او آمده و پشت سرش مقابل در ايستاده بودند ، ناگهان در برابر خود چهرهء رسول خدا را ديدند كه از ميان سيماى حبيبه‌اش زهرا به آنها مىنگرد . از شرم و آزرم ديدگان فروبستند و از تصميم‌هاى خود بازگشتند . در آن حال ، فاطمه را مىديدند كه همچون شبحى از خيال ، آرام و سنگين حركت مىكند و اندوهگين و داغدار با گامهاى استوار به سوى مسجد مىخرامد تا به قبر پدرش نزديك گردد .\r\n\r\n","description":"","footnote":"","page_name":" 149 ","page_number":159},
  {"content":"\r\n\r\nهمهء چشمها به سويش متوجّه و گوشها براى شنيدن صدايش بدان سو تيز شده بود كه ناگاه آهنگ صداى لطيف و اندوهبارش را سر داد . بتدريج آهنگ صداى او اوج مىگرفت . او محمّد را از ميان گور فرامىخواند و با صداى حزين آميخته با سرشك غمبار ، فرياد مىكشيد : بابا ، يا رسول اللّه ! بابا ، يا رسول اللّه !\r\nگويا زمين در زير پاى اين گروه ستمگر از بيم و هراس فرياد او مىلرزيد .\r\nزهرا مىرفت تا با آن قبر شريف رودررو شود و از آن غايب حاضر مدد گيرد ؛ پدرم يا رسول اللّه ! بعد از تو از پسر خطاب و فرزند ابو قحاقه چه‌ها كه ديديم !\r\nهنوز سخنش به پايان نرسيده بود كه دلها از اندوه او كوفته شد و ديدگان بر او سرشك همى باريد . مردانى از آن ميان با خود حديث مىكردند كه اى كاش مىتوانستند زير پاى خود را بشكافند و در خفاياى زمين پنهان گردند . « 1 »\r\n6 - مىگويد : رافضيان امامت زن را جايز مىدانند و به پيشوايى جنين در شكم مادرش معتقدند . ( 4 / 110 )\r\nپاسخ : ما نمىدانيم آيا هنگامى كه اين مرد مىخواست اين جمله را بنويسد و يا هنگام نوشتن ساير فتاواى بىمدركش ، به هيچ‌كدام از كتب كلام و عقايد شيعه ، بويژه آنچه در مبحث امامت نوشته‌اند ، مراجعه كرده است ؟ و آيا در كداميك از آنها اين نسبت دروغين را ديده ؟ بلكه حاضريم فروتر آمده ، بگوييم : آيا يك نفر شيعه هرچند از جهّال و عوامّ باشد ، تا چه رسد به علماى آنها ، اين افتراى بزرگ را پذيرفته است و در كتاب و نوشتهء خود آورده است ؟\r\nشيعهء اماميّه ، به اين عقيده معروف است كه امامت را در دوازده نفر مرد منحصر مىداند و زن در بين آنها نيست و خارج از اين تعداد معيّن كسى را به امامت قبول ندارد .\r\nفرقه‌هاى ديگر شيعه مانند زيديّه ، اسماعيليّه ، و حتّى فرق منقرض‌شدهء آنها ، همانند كيسانيّه و ديگران ، امامت را تا اشخاص معيّنى مىرسانند كه آنها نيز همه مرد هستند ،\r\n\r\n\r\n","description":"","footnote":"\r\n( 1 ) . الامام على بن ابى طالب 225 . نيز رك : الامامة و السيّاسة : 1 / 13 ؛ تاريخ طبرى : 3 / 198 ؛ العقد الفريد :\r\n2 / 257 ؛ تاريخ ابو الفداء : 1 / 165 ؛ تاريخ ابن شحنة فى حوادث سنة 11 ؛ شرح ابن ابى الحديد : 2 / 19 .\r\n","page_name":" 150 ","page_number":160},
  {"content":"\r\n\r\nمگر آنچه شهرستانى در الملل و النحل از خود ساخته كه دربارهء فاطمه ، دختر امام هادى ، اختلاف شده است ؛ و به همين زودى ثابت خواهيم كرد كه اصولا چنين فاطمه‌اى وجود خارجى نداشته و امام هادى دخترى به اين نام‌ونشان از خود باقى نگذاشته است . اگر اماميّه با امامت زنى موافق مىبود ، با آن فضايل و مكارمى كه در فاطمهء زهرا عليها السّلام ، خبر دارد ، از آن بزرگوار تجاوز نمىكرد ؛ ولى نسبت به شخص فاطمهء زهرا عليها السّلام نيز شيعه قائل به امامت نيست .\r\nاين مطالب نزد همهء شيعيان معروف است ، ولى اين مرد به آنها هيچ توجهى نكرده است و هنگام تأليف كتابش حتّى احتمال هم نمىداده است كه در نسلهاى آينده ، كسى كه اهل تحقيق باشد ، به دنيا بيايد و مشت او را باز كند و مردم را بر حقيقت امر واقف سازد . ازاين‌رو ، بىمهابا تهمت مىزند و از روز حساب و رسوايى قيامت كه در پيش دارد ، نمىهراسد .\r\nكاش من مىدانستم هنگامى كه از او بپرسند : از چه زمانى شيعه امامت جنين را پذيرفته است ؟ او چه پاسخ مىگويد ؟ كدام شيعه‌اى به امامت جنين كه هنوز از شكم مادر بيرون نيامده ، قائل شده است ؟ و اين كدام جنين است كه شيعه به امامتش عقيده‌مند شده‌اند ؟ چه كسى آن را براى او نقل كرده است ؟ و او از چه كسى آن را شنيده است ؟\r\nبلى ، حقيقت اين است كه اهريمنان الهام‌بخش دوستان خويشند . « 1 »\r\n7 - مىگويد : دوستى پيامبر نسبت به كسى ، فضيلتى براى او به حساب نمىآيد ، زيرا پيامبر عمويش را هم كه كافر بوده ، دوست مىداشت . ( 4 / 123 )\r\nهمچنين مىگويد :\r\nهرچند رسول خدا ، ابو طالب را دوست مىداشت ، ولى خداوند او را از اين دوستى نهى كرد ، و دشمنىاش را بر او واجب گردانيد . ( 4 / 124 )\r\nپاسخ : پيامبر صلّى اللّه عليه و آله با همهء اصرار و تأكيدى كه نسبت به صلهءرحم داشت ، كفر را ، هر چند هم پيوند خويشاوندى قوى باشد ، مانع آن مىدانست . ازاين‌رو ، بر ابو لهب خشم\r\n\r\n\r\n","description":"","footnote":"\r\n( 1 ) . اقتباس است از انعام 6 / 121 .\r\n","page_name":" 151 ","page_number":161},
  {"content":"\r\n\r\nگرفت و علنا از او بيزارى جست و بيزارى خود را از او در يك سورهء مستقلّ اعلام كرد و بند اسارت را از عمويش عبّاس و پسر عمويش عقيل بر نگرفت ، مگر هنگامى كه آنان آشكارا تظاهر به اسلام كردند . با اين حال ، حكم فديه را بر آنها جارى ساخت و ميان دخترش زينب كه مسلمان شده بود ، و همسرش ابو العاص كه كافر بود ، در تمام مدّتى كه او به كفر خود ادامه مىداد ، جدايى افكند ، تا هنگامى كه او نيز اسلام آورد و سلامت يافت .\r\nازاين‌رو ، محبّت پيامبر صلّى اللّه عليه و آله به اشخاص تنها به خاطر ايمان ثابت آنان و رسوخ كلمهء حق در قلبشان بوده است ، و دوستى پيامبر صلّى اللّه عليه و آله نسبت به كسى نشانهء نفوذ دين در قلب او و آراستگى او به زيور اخلاص و يقين است ، و اين جمله پيوسته دليلش را خود همراه دارد و ارتكازى اذهان و قلوب است تا جايى كه ابن حزم خود بر برترى عايشه بعد از رسول خدا صلّى اللّه عليه و آله در امّت ، به حديثى مردود ، مبنى بر اينكه پيامبر صلّى اللّه عليه و آله به او فرمود : تو محبوب‌ترين مردمى نزد من ، استدلال مىكند .\r\nدربارهء ابو طالب ، وى در آغاز محبّت پيامبر صلّى اللّه عليه و آله را نسبت به او پذيرفته و ما او را در اين امر تصديق مىكنيم و معتقديم اين خود فضيلتى بسيار ممتاز است و چه فضيلتى از آن برتر مىتواند باشد .\r\nاما در باب اين ادعا كه پيامبر صلّى اللّه عليه و آله بعد از آن ، محبّت خود را تحريم كرده و خداوند او را از اين محبت نهى و توبيخ كرده و امر به دشمنى با او فرموده است ، اين چيزى است كه هيچگونه دليل و شاهدى بر آن در دست نيست ، و اين شخص چگونه به خود اجازه مىدهد كه عمل پيامبر صلّى اللّه عليه و آله را ميان دو روز ( قبل از آمدن نهى و بعد از آن ) ، فرق بگذارد ؟\r\nآيا او مىتواند بگويد چه روزى پيغمبر صلّى اللّه عليه و آله به ابو طالب خشم و كين ابراز كرده است ؟ آيا مىتواند سالى كه پيغمبر صلّى اللّه عليه و آله وى را ترك گفت و دشمنىاش را بر ديگران واجب دانست ، تعيين كند ؟\r\nتاريخ از اين سخنان خالى است ، بلكه حديث و سيرهء پيامبر صلّى اللّه عليه و آله به ما نشان مىدهد كه آن حضرت تا هنگام درگذشت ابو طالب ، از او جدا نشد و آنگاه كه از دنيا رفت ،\r\n\r\n","description":"","footnote":"","page_name":" 152 ","page_number":162},
  {"content":"\r\n\r\nپيامبر صلّى اللّه عليه و آله ماتمزده به سوك او پرداخت و به على عليه السّلام فرمود : برو او را غسل بده ، كفن كن و به خاكش بسپار كه خدايش او را آمرزيد و مشمول رحمتش ساخت « 1 » و على عليه السّلام او را به اين اشعار رثا گفت :\r\n- اى ابو طالب ، تو پناهنده‌ات را پناهى و براى اراضى خشك ، باران رحمت ، و براى تاريكيها نورى .\r\n- فقدان تو فرشتگان را لرزانيد و رسول خداى بر تو درود فرستاد .\r\n- خداوند با رضامندى ملاقاتت را پذيرفت ، زيرا تو بهترين عمو براى پيامبر بودى . « 2 »\r\nكسى كه بخواهد بر احوال بزرگ ابطح ، حضرت ابو طالب واقف گردد ، بايد به كتاب علّامه برزنجى شافعى و تلخيص آن به نام اسنى المطالب اثر عالم بزرگ شافعى سيّد احمد زينى دحلان مراجعه كند . « 3 »\r\n8 - مىگويد : رافضيان آيهء  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  « 4 » را به على تأويل مىكنند ، و اين تأويل نزد ما مورد قبول نيست ، زيرا شمول و ظهور آيه هركس را كه اطعام طعام كند ، در بر مىگيرد . ( 4 / 146 )\r\nپاسخ : كسى كه به شيوهء استدلال مسخره و مضحك اين مرد واقف گردد ، مىتواند دروغپردازيهاى ديگرش را نيز دريابد . او گمان كرده است كه به مجرّد دادن نسبت تأويل به رافضيان و آن را دروغ و نادرست خواندن ، در ارزش حديثى كه ذيل آيهء شريفه رسيده ، منقصتى وارد ساخته است ، در حالى كه او خود مىداند گروه بسيارى از پيشوايان تفسير و حديث ، آن را روايت كرده و در كتب حديث خود ثبت كرده‌اند ، و اگر عذرش نادانى و بىخبرى از آن حديث است ، اين خود مصيبت بزرگى است .\r\nحافظ ابو محمّد عاصمى كتابى در دو جلد به نام زين الفتى فى تفسير سورة هل أتى تدوين كرده است ، كتابى بزرگ ، مجلّل و پرمغز كه نشانهء فضل نويسنده و گسترش\r\n\r\n\r\n","description":"","footnote":"\r\n( 1 ) . طبقات ابن سعد : 1 / 105 .\r\n( 2 ) . تذكرهء سبط : 6 .\r\n( 3 ) . بحث دربارهء ايمان ابو طالب در جلدهاى 7 و 8 الغدير مفصّلا خواهد آمد .\r\n( 4 ) . دهر 76 / 8 .\r\n","page_name":" 153 ","page_number":163},
  {"content":"\r\n\r\nاطّلاعات و حديث‌شناسى او ، و نمودار قدرت كامل او در علم كلام و تحقيقات مذهبى است ، هرچند در گوشه و كنار آن اشتباهاتى متناسب با مذهب خود و روش ملّتش دارد .\r\nشايد هم ابن حزم فكر كرده است كه او نيز رافضى است و حرفش پذيرفته نيست ، يا مىگويد : او شرايط صحّت حديث را نمىداند و يا معتقد است هرچيزى كه موافق رافضيان باشد ، هرچند با صحيح‌ترين اسانيد نقل شود ، مورد قبول نيست . در هر صورت ، حديث ذيل آيه را ، اين عدّه نقل كرده‌اند :\r\n1 - ابو جعفر اسكافى ( م 240 ) . او در رساله‌اى كه در ردّ جاحظ نوشته است ، گويد : ما مثل اماميه نيستيم كه هوادارى از اشخاص ، ما را به انكار مسائل مسلّم وادارد ، بلكه به عكس ، ما ترديد نداريم كه احدى از صحابهء پيامبر برتر از على بن ابى طالب نمىباشد ، حتى منكر آن نيستيم كه انفاق على ، متناسب با حال و وضع درويشىاش بود و او كسى است كه در راه خدا مسكين و يتيم و اسير را غذا داد و دربارهء او و همسر و دو فرزندانش يك سورهء كامل نازل گرديده است .\r\n2 - حكيم ابو عبد اللّه محمّد بن على ترمذى كه تا سال 285 در قيد حيات بوده است ، آن را در كتاب خود ، نوادر الاصول 64 آورده است .\r\n3 - حافظ محمّد بن جرير طبرى ( م 310 ) آن را در علّت نزول سورهء   « هَلْ أَتى »   نقل كرده است ، چنان كه در الكفاية آمده است .\r\n4 - شهاب الدّين ابن عبد ربّه مالكى ( م 328 ) در العقد الفريد : 3 / 42 - 47 حديث احتجاج مأمون خليفهء عباسى را بر چهل نفر از دانشمندان ياد كرده در آنجا مىگويد :\r\nمأمون گفت : يا اسحاق ، آيا قرآن مىخوانى ؟ گفتم : بلى . گفت : براى من بخوان   هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً .   من خواندم تا رسيدم به آيهء  إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً .  چون به آيهء  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  « 1 » رسيدم ، مأمون گفت اجازه بده ، اين آيات دربارهء چه كسى فرود آمده است ؟ گفتم : دربارهء على عليه السّلام . گفت ، آيا تو مىدانى هنگامى كه على عليه السّلام مسكين و يتيم و\r\n\r\n\r\n","description":"","footnote":"\r\n( 1 ) . دهر 76 / 1 - 8 .\r\n","page_name":" 154 ","page_number":164},
  {"content":"\r\n\r\nاسير را اطعام مىكرد ، انما نطعمكم لوجه اللّه گفت ؟ و آيا شنيده‌اى كه خدا در قرآن كسى را توصيف كند آنچنانكه از على عليه السّلام توصيف كرده است ؟ گفتم : نه . گفت : راست گفتى ، زيرا خداى بزرگ سيرت و احوال على عليه السّلام را مىدانست . اى اسحاق ! آيا تو آن ده نفر ( عشرهء مبشّره ) را از اهل بهشت مىدانى ؟ گفتم : بلى يا امير المؤمنين . گفت : اگر كسى بگويد به خدا قسم نمىدانم كه اين حديث صحيح است يا نه و نمىدانم كه پيامبر صلّى اللّه عليه و آله آن را گفته است يا نه ، آيا نزد تو كافر است ؟ گفتم : پناه مىبرم به خدا ؟ گفت : اگر او بگويد من نمىدانم كه اين سوره از قرآن است يا نه ، آيا كافر است ؟ گفتم : بلى . گفت اى اسحاق ! به نظر مىرسد ميان اين دو كس فرقى هست .\r\n5 - حاكم ابو عبد اللّه نيشابورى ( م 405 ) در مناقب فاطمه عليها السّلام اين آيه را آورده است ، چنان كه در الكفاية آمده است .\r\n6 - حافظ ابن مردويه ابو بكر اصفهانى ( م 416 ) در تفسير خود آن را از گروهى حكايت كرده ، و آلوسى در روح المعانى پس از نقل از او ، گفته است : اين خبر مشهور است .\r\n7 - ابو اسحاق ثعلبى ( م 427 يا 437 ) در تفسير خود كشف البيان .\r\n8 - ابو الحسن واحدى نيشابورى ( م 468 ) در تفسيرش به نام البسيط ، و اسباب النزول 331 .\r\n9 - حافظ ابو عبد اللّه محمّد بن فتوح ازدى اندلسى ، مشهور به حميدى ( م 488 ) در فوائد خود اين حديث را ذكر كرده است .\r\n10 - ابو القاسم زمخشرى ( م 538 ) در الكشاف : 2 / 511 .\r\n11 - اخطب الخطباء خوارزمى ( م 568 ) در المناقب 180 .\r\n12 - حافظ ابو موسى مدينى ( م 581 ) در الذّيل ، چنان كه صاحب الاصابة نقل كرده است .\r\n13 - ابو عبد اللّه فخر الدّين رازى ( م 606 ) در تفسير خود : 8 / 276 .\r\n14 - ابو عمرو عثمان بن عبد الرّحمان ، معروف به ابن صلاح شهرزورى شرخانى ( م 643 ) بر طبق نقل الكفاية .\r\n15 - ابو سالم محمّد بن طلحهء شافعى ( م 652 ) در مطالب السئول 31 . او پس از ذكر\r\n\r\n","description":"","footnote":"","page_name":" 155 ","page_number":165},
  {"content":"\r\n\r\nحديث ، گويد : امام ابو الحسن على بن احمد واحدى و ديگر ائمّهء تفسير ، اين حديث را روايت كرده‌اند ، آنگاه گفته است : چه عبادتى از اين بهتر و چه منقبت و فضيلتى بالاتر از اطعام طعام ، با نياز شديد نسبت به آن ، مىتوان يافت و هرگاه چنين نبود ، اين داستان تا اين درجه عظمت پيدا نمىكرد و ارزشش بالا نمىگرفت و خداى بزرگ دربارهء آن به رسولش آيات قرآن فرونمىفرستاد . اين شعر نيز از اوست :\r\n- آنان براى كسى كه بدانها متوسّل شود ، دستاويزهاى محكم هستند كه مناقبشان از راه وحى و الهام رسيده است .\r\n- مناقب و فضايلى كه در سورهء شورى ، هل أتى و احزاب آمده و تلاوت‌كنندگان قرآن آنها را مىشناسند .\r\n- آنان اهل بيت مصطفايند و دوستى آنها به حكم الهى در منشور قرآن الزامى است . « 1 »\r\n16 - ابو المظفّر سبط ابن جوزى حنفى ( م 654 ) در تذكرهء خود از طريق بغوى و ثعلبى آن را نقل كرده ، و بر جدّش ابن جوزى كه آن را در رديف حديثهاى مجعول مىشمرده ، ايراد گرفته است و پس از آنكه سندش را از ضعف پيراسته است ، گويد : من از سخن جدّم دربارهء انكار اين حديث در شگفتم .\r\nهمو در كتاب المنتخب گويد : اى دانشمندان علم دين ! آيا مىدانيد كه چرا على و فاطمه ايثار كردند ، و اجازه دادند آن‌دو كودك ، حسن و حسين ، با وجود گرسنگى ، ايثار كنند ؟ آيا رمز اين مطلب بر آنان پوشيده بود ؟ اين كار نسبت به آن‌دو كودك دليلى نداشت مگر كه قبلا نيروى شكيب آنها را آزموده باشند ، و گرنه شاخسارهاى درخت رحمت الهى و پاره‌هاى تن فاطمه و جوجه اردكهاى شناور را اين‌چنين آزرده نمىساختند . « 2 »\r\n17 - عزّ الدّين عبد الحميد ، مشهور به ابن ابى الحديد معتزلى ( م 655 ) در شرح نهج البلاغة : 3 / 257 .\r\n18 - حافظ ابو عبد اللّه كنجى شافعى ( م 658 ) در الكفاية 201 . وى پس از ذكر حديث گويد : حافظ ابو عبد اللّه حميدى در فوائد چنين روايت كرده و ابن جرير طبرى در سبب\r\n\r\n\r\n","description":"","footnote":"\r\n( 1 ) . مطالب السئول 8 .\r\n( 2 ) . در نسخهء متن تصحيفى رخ داده است .\r\n","page_name":" 156 ","page_number":166},
  {"content":"\r\n\r\nنزول « هل أتى » از اين گسترده‌تر روايت كرده است .\r\nمن شنيده‌ام كه حافظ علّامه ابو عمرو عثمان بن عبد الرّحمن ، معروف به ابن صلاح ، در درس تفسير سورهء   « هَلْ أَتى »   اين حديث را مطرح كرده و دربارهء آن گفته است : اين سائلان فرشتگان خداى ربّ العالمين بودند و منظور از آن امتحانى براى اهل بيت پيامبر صلّى اللّه عليه و آله بود .\r\nو در مكّه از شيخ حرم ، بشير تبريزى در درس تفسير شنيدم كه مىگفت : سائل نخست جبرئيل ، و سائل دوم ميكائيل و سائل سوم اسرافيل بوده است .\r\n19 - قاضى ناصر الدّين بيضاوى ( م 685 ) در تفسير خود : 2 / 571 .\r\n20 - حافظ محبّ الدّين طبرى ( م 694 ) در الرياض النضرة : 2 / 207 ، 227 . در آنجا گويد : اين عقيدهء حسن و قتاده نيز مىباشد .\r\n21 - حافظ ابو محمد بن ابى حمزهء ازدى اندلسى ( م 699 ) در بهجة النّفوس : 4 / 225 .\r\n22 - حافظ الدين نسفى ( م 701 يا 710 ) در تفسيرى كه در حاشيهء تفسير خازن : 4 / 458 دارد ، در سبب نزول آيه ، حديث را روايت كرده و ديگر چيزى بر آن نيفزوده است .\r\n23 - شيخ الاسلام ابو اسحاق حمويى ( م 722 ) در فرائد السّمطين .\r\n24 - نظام الدّين قمى نيشابورى در تفسير خود گويد : واحدى در البسيط و زمخشرى در الكشّاف حديث را ذكر كرده‌اند و مورد اتّفاق اماميّه است كه تمام اين سوره ، دربارهء اهل بيت پيامبر صلّى اللّه عليه و آله ، بويژه آيات مورد بحث ، نازل گرديده است ، آنگاه حديث اطعام طعام را نقل كرده ، گويد :\r\nروايت شده است كه سائل در اين شبها جبرئيل بود . و بدين‌وسيله مىخواسته است آنها را ، به اذن خداوند ، بيازمايد . « 1 »\r\n25 - علاء الدّين على بن محمّد خازن بغدادى ( م 741 ) در تفسير خود : 4 / 358 نخست به نزول آيات دربارهء على عليه السّلام اشاره كرده ، آنگاه حديث را نقل نموده و گفته است : مىگويند آيه نسبت به هركسى كه اطعام طعام كند ، عموميّت و شمول دارد . براى\r\n\r\n\r\n","description":"","footnote":"\r\n( 1 ) . تفسير نيشابورى حاشيهء تفسير طبرى : 29 / 112 .\r\n","page_name":" 157 ","page_number":167},
  {"content":"\r\n\r\nتضعيف اين قول ، مىگوييم كه اولا گويندهء اين سخن ، ناشناخته و بىنام‌ونشان است .\r\nثانيا شمول آيه از نظر مفهوم منافاتى با انحصار مصداقش در امير المؤمنين عليه السّلام ندارد .\r\n26 - قاضى عضد ايجى ( م 756 ) در المواقف : 3 / 278 .\r\n27 - حافظ ابن حجر ( م 852 ) در الاصابة : 4 / 387 حديث را از طريق ابو موسى در الذّيل نقل كرده و ثعلبى در تفسير سورهء   « هَلْ أَتى »   به نقل از مجاهد ، از ابن عبّاس آن را آورده است .\r\n28 - حافظ جلال الدّين سيوطى ( م 911 ) در الدّرّ المنثور : 6 / 299 از طريق ابن مردويه .\r\n29 - ابو سعود عمادى محمّد بن حنفى ( م 982 ) در تفسير خود كه در حاشيهء تفسير رازى : 8 / 318 آمده است .\r\n30 - شيخ اسماعيل بروسى ( م 1137 ) در تفسير روح البيان : 10 / 268 - 269 .\r\n31 - شوكانى ( م 1173 ) در تفسير خود به نام فتح القدير : 5 / 338 .\r\n32 - استاد محمّد سليمان محفوظ حديث را در كتاب اعجب ما رأيت : 1 / 10 آورده و گفته است كه اين حديث را اهل تفسير روايت كرده‌اند .\r\n33 - سيّد شبلنجى در نور الابصار 12 - 14 .\r\n34 - سيّد محمود قراغولى بغدادى حنفى در جوهرة الكلام 56 .\r\n\r\nمتن حديث\r\nابن عبّاس ، رضى اللّه عنه ، گويد : حسن و حسين بيمار شدند ، رسول خدا صلّى اللّه عليه و آله با جمعى از ياران عيادتشان كرد ، همراهان پيامبر صلّى اللّه عليه و آله گفتند : يا ابو الحسن ! خوب است براى فرزندانت نذرى بكنى . على و فاطمه و كنيزشان فضّه نذر كردند كه هرگاه دو فرزندشان از بيمارى بهبود يابند ، سه روز پياپى روزه بدارند . چون از بيمارى بهبودى يافتند و بستر را ترك گفتند ، على از شمعون خيبرى يهودى سه پيمانه جو ، وام گرفت . فاطمه يك پيمانه\r\n\r\n","description":"","footnote":"","page_name":" 158 ","page_number":168},
  {"content":"\r\n\r\nرا آسيا كرد و به تعداد روزه‌داران پنج قرص نان طبخ نموده ، هنگام افطار در مقابل آنان نهاد تا افطار كنند ، ناگاه سائلى بر در خانه ايستاده و گفت :\r\nدرود بر شما اى خاندان محمّد ، بينوايى از بينوايان مسلمانم ، مرا اطعام كنيد ؛ خداوند شما را از غذاهاى بهشتى اطعام كند .\r\nدر اين موقع همگى نانهاى خود را به او دادند و چيزى جز آب ننوشيدند ، شب را روزه‌دار به صبح رساندند . وقتى كه روز دوم را به آخر رساندند ، نانها را در برابر خود نهاده بودند كه يتيمى بر در خانه ايستاد ، باز او را بر خود مقدّم داشتند و روز سوم اسيرى بر آنها وارد شد و همانند روزهاى قبل با او نيز رفتار كردند . چون صبح روز چهارم فرارسيد ، على ، رضى اللّه عنه ، دست حسن و حسين را گرفت و با هم به خدمت رسول خدا صلّى اللّه عليه و آله رفتند . وقتى پيامبر آنها را ديد كه همانند جوجه‌هاى از تخم بيرون آمده ، از شدت گرسنگى به خود مىلرزيدند ، گفت :\r\nچقدر سخت و ناراحت‌كننده است كه شما را بدين حالت بنگرم ؟\r\nآنگاه برخاست و با آنها بيرون رفت ؛ فاطمه را در محراب عبادتش ديد ، شكم بر پشت چسبيده و حدقه‌ها در گودى چشم فرورفته ، اين منظره بر او بسيار ناگوار آمد . ناگاه جبرئيل فرودآمده ، گفت : بگير اين را اى محمّد ! ترا از ناحيهء اهل بيت گوارا باد ! پس سوره را بر او فروخواند .\r\nاين تعبير گروهى از بزرگان نامبرده بود ، و تعبيرهاى ديگرى در اين حديث رسيده كه از ايراد آنها صرف‌نظر مىكنيم .\r\n9 - مىگويد : پيامبر صلّى اللّه عليه و آله فرمود : اگر من كسى را به دوستى خود مىگرفتم ، در دوستى خود ابو بكر را برمىگزيدم ، چه او برادر من و مصاحب من است . اين مطلبى است كه جز آن درست نيست . امّا برادرى على ، جز با سهل بن حنيف ، با دگر كس صحيح نيست .\r\nپاسخ : من نمىخواهم دربارهء حديثى كه عقيده به صحّتش دارد ، ايرادات خود را مطرح سازم ، يا در صدور آن مناقشه كنم ، و يا ايرادى را كه عمر بن الخطّاب به حديث « كتف و دوات » وارد ساخت ، بياورم ، زيرا كه هردو حديث بر طبق گواه صحيحين در\r\n\r\n","description":"","footnote":"","page_name":" 159 ","page_number":169},
  {"content":"\r\n\r\nبيمارى وفات پيامبر صلّى اللّه عليه و آله صادر شده است ؛ و نيز نمىخواهم سخن ابن ابى الحديد را كه گفته است : اين حديث مجعول است و طرفداران ابو بكر آن را در مقابل « حديث مؤاخات » ساخته‌اند « 1 » ، بگويم .\r\nمن در مفاد حديث ، نيز بسط سخن نمىدهم و آنچه را كه ابن قتيبه گفته است ، نمىگويم . كلام ابن قتيبه چيست و از آن‌چه مستفاد مىشود ؟ او مىگويد : مقصود از برادرى در اين حديث ، برادرى عمومى اسلامى است كه در آيهء  إِنَّمَا الْمُؤْمِنُونَ إِخْوَةٌ  « 2 » آمده است « 3 » ، نظير روايتى كه از پيامبر صلّى اللّه عليه و آله وارد شده كه به عمر فرمود : اى برادر « 4 » و به زيد فرمود : تو برادر مايى « 5 » و به اسامه فرمود : يا اخى « 6 » و در تعبير بخارى ، مسلم و ترمذى تفسير اين برادرى آمده است ، آنجا كه فرمود :\r\nاگر كسى را به دوستى برمىگزيدم ، ابو بكر بود ، ولى تنها برادرى و دوستى اسلامى است ، چنان كه منظور از دوستىاى كه نفى شده ، دوستى به معنى خاصّ است ، و گرنه دوستى عمومى كه به قول خداى تعالى : برادران در آن روز با هم دشمنند مگر پرهيزگاران ، « 7 » همه‌جا ثابت است . ازاين‌رو ، اين برادرى آن برادرى به معنى خاصّ نيست كه در روزهاى مؤاخات ( پيمان برادرى ) « 8 » به امر و وحى پروردگار بدان اشارت رفت و بر مبناى هم‌شكلى و همانندى ميان هردو نفر در درجات روانى صورت گرفته است ؛ آن برادرى خاصّى بود كه ابو بكر را با عمر ، و عثمان را با عبد الرّحمن عوف ، و طلحه را با زبير ، و ابو عبيدهء جراح را با سالم مولاى ابو حذيفه ، و ابو الدرداء را با سلمان ، و سعد بن ابى وقّاص را با صهيب ، و ابوذر را با مقداد بن عمرو ، و ابو ايّوب انصارى را با عبد اللّه بن سلام برادر خواند و اسامه را با هند حجّام النبى ، و معاويه را با حباب مجاشعى ، و فاطمه دخت نبى را با امّ سلمة ، و عايشه را با زن ابو ايّوب\r\n\r\n\r\n","description":"","footnote":"\r\n( 1 ) . رك : شرح نهج البلاغة : 3 / 17 .\r\n( 2 ) . حجرات 49 / 10 .\r\n( 3 ) . رك : تأويل مختلف الحديث 51 .\r\n( 4 ) . الرياض النضرة : 2 / 6 .\r\n( 5 ) . خصائص نسائى 19 .\r\n( 6 ) . تاريخ ابن عساكر : 6 / 9 .\r\n( 7 ) . زخرف 43 / 67 .\r\n( 8 ) . پيمان برادرى در دو نوبت ، اوّلى قبل از هجرت و دومى بعد از آن ، به فاصلهء پنج ماه اتّفاق افتاده است .\r\n","page_name":" 160 ","page_number":170},
  {"content":"\r\n\r\nخواهر قلمداد كرد ، « 1 » و على عليه السّلام را پيامبر صلّى اللّه عليه و آله براى خودش ذخيره كرد ، در حالى كه مىگفت : سوگند به خدايى كه مرا به حقّ فرستاده ، برادرى ترا به تأخير نينداختم مگر براى خودم ؛ تو برادر منى و وارث علم من ، تو برادر منى و رفيق من ، تو برادر منى در دنيا و آخرت .\r\nمن هيچ‌كدام از اين سخنان را نمىگويم ، ولى مىگويم شگفتا از سبكسرى و جهالت كه به انسان اجازه مىدهد كه بگويد : غير از حديثى كه من صحيح مىپندارم ، حديث ديگرى صحيح نيست ، در حالى كه او مفاد حديثش را يا نمىداند يا مىداند و دوست مىدارد مسلمانان را دانسته به جهالت بكشاند و حديثى را كه همهء امّت اسلامى يكزبان آن را پذيرفته‌اند و در صحاح و مسانيدشان آورده‌اند ، خدشه‌دار و تخطئه كند .\r\nآيا فريفتگى به چيزى اين‌طور آدمى را كور و كر مىكند ؟\r\nآيا آدمى اين‌چنين ستمگر و نادان آفريده شده است ؟\r\nبرادرى به معنى خاصّ كه براى امير المؤمنين عليه السّلام ثابت است ، يكى از امتيازات و افتخارات اوست و هركس بعد از او آن را ادّعا كند ، بر طبق حديث صحيح كه ذيلا متعرّض آن مىشويم ، كذّاب خواهد بود و اين برادرى بين ياران پيامبر صلّى اللّه عليه و آله ، براى على عليه السّلام همانند لقبى معروف بود كه در هرمحفلى از آن ياد مىشد و گفتگوهاى اصحاب بدان فضيلت مشحون است و بارها بدان استدلال كرده و در اشعار معروفشان آن را گنجانيده‌اند . اگر بخواهيم پراكنده‌هاى اين موضوع را در يك‌جا گرد آوريم ، خود كتابى بزرگ خواهد شد و ما گزيدهء آن را در اينجا ايراد مىكنيم .\r\n\r\n\r\n","description":"","footnote":"\r\n( 1 ) . سيرة ابن هشام ؛ تاريخ ابن عساكر : 6 / 90 ، 200 ؛ اسد الغابة : 2 / 221 ؛ مطالب السئول 18 ؛ ارشاد السّارى ، قسطلانى : 6 / 227 ؛ شرح المواهب : 1 / 373 .\r\n","page_name":" 161 ","page_number":171},
  {"content":"\r\n\r\n\r\nسخنى پيرامون حديث برادرى پيامبر صلّى اللّه عليه و آله با امير المؤمنين عليه السّلام\r\n1 - رسول خدا صلّى اللّه عليه و آله ميان اصحابش پيمان برادرى افكند ، به اين‌ترتيب كه ابو بكر را با عمر ، و فلان را با فلان ، برادر خواند . پس على نزد او آمده ، گفت :\r\nشما كه بين يارانت پيمان برادرى افكندى ، ميان من و هيچ‌كس برادرى برقرار نكردى ؟\r\nپيامبر صلّى اللّه عليه و آله فرمود : تو برادر منى در دنيا و آخرت . « 1 »\r\nسند اين حديث به امير المؤمنين على عليه السّلام ، عمر بن الخطّاب ، انس بن مالك ، زيد بن ابى أوفى ، ابن عبّاس ، مخدوج بن زيد ، جابر بن عبد اللّه ، ابوذر غفارى ، عامر بن ربيعه ، عبد اللّه بن عمر ، ابو امامه ، زيد بن ارقم و سعيد بن مسيّب مىرسد . « 2 »\r\nمحب الدين طبرى گويد :\r\nبزرگ‌ترين دليل عظمت مقام على نزد رسول خدا صلّى اللّه عليه و آله ، رفتار پيامبر در مورد برادرى با اوست . هنگامى كه پيامبر آغاز كرد كه هركدام از اصحابش را با همپايه و هم‌شكلش بپيوندد ، تا جايى كه بين ابو بكر و عمر پيوند برادرى برقرار كرد ، على را براى خودش ذخيره گذارد ، و او را به خود اختصاص داد . آيا هيچ افتخار و فضيلتى مىتواند با اين فضيلت همپايه شود ؟ « 3 »\r\nاز ترمذى نقل شده است كه او صحّت حديث را تصديق كرده و گفته است كه اين حديث ، حسن ، عالى و صحيح است « 4 » ، آنگاه در بيان مقام تقرّب على عليه السّلام نسبت به رسول خدا صلّى اللّه عليه و آله آنچه را كه از الرياض النّضرة نقل شد ، آورده است . « 5 »\r\n\r\n\r\n","description":"","footnote":"\r\n( 1 ) . اين حديث ، با عقيده‌اى كه ابن حزم در تواتر دارد ، به تنهايى متواتر است .\r\n( 2 ) . رك : جامع ترمذى : 2 / 213 ؛ مصابيح بغوى : 2 / 199 ؛ المستدرك ، حاكم : 3 / 14 ؛ الاستيعاب : 2 / 460 كه در آنجا حديث برادرى را يكى از آثار محقّق شمرده است ؛ تيسير الوصول : 3 / 271 ؛ مشكاة المصابيح :\r\n5 / 569 در حاشيهء المرقاة ؛ الرياض النّضرة : 2 / 167 .\r\n( 3 ) . الرياض النضرة 212 . رك : فرائد السّمطين باب بيستم ؛ الفصول المهمّة 22 ، 29 ؛ تذكرهء سبط 13 ، 15 .\r\n( 4 ) . كفاية الكنجى 82 .\r\n( 5 ) . السيرة النبوية ، ابن سيد الناس : 1 / 200 - 203 .\r\n","page_name":" 162 ","page_number":172},
  {"content":"\r\n\r\nو نيز در السيرة النّبويّهء ابن سيد الناس : 1 / 200 - 203 تصريح شده است كه اين برادرى قبل از هجرت بوده است ، آنگاه گويد :\r\nابن اسحاق گفته است : رسول خدا صلّى اللّه عليه و آله ميان اصحابش از مهاجر و انصار پيمان برادرى افكند و گفت : هردو نفر با هم در راه خدا برادر شويد ، آنگاه دست على بن ابى طالب را گرفت و گفت : اين برادر من است . بدين‌ترتيب ، على و پيغمبر خدا صلّى اللّه عليه و آله دو برادر شدند . « 1 »\r\nو نيز در روايتى ديگر آمده است كه پيامبر صلّى اللّه عليه و آله پيمان برادرى ميان هردو نفر آنها انداخت تا به يارى همديگر و همكارى نسبت به‌هم ترغيب شوند و هركدام را برادر كسى قرار داد كه درجه‌اش در شكل و اندازه به او نزديك‌تر بود . « 2 »\r\nعبد الفتّاح گويد : اگر ابو بكر نسبت به پيامبر صلّى اللّه عليه و آله وزيرى صادق بود ، همانا على براى او سايهء پيوسته‌اى بود كه هيچگاه از او فاصله نگرفت مگر هنگامى كه محمّد صلّى اللّه عليه و آله او را مىفرستاد تا دشمنانش را ديده‌بانى كند و مردانش را پيشاهنگ باشد ؛ حتّى در آغاز امر كه رسول خدا صلّى اللّه عليه و آله آغاز به تشكيل دولت جديد خود فرمود و خواست ميان مهاجر و انصار مدينه رابطهء برادرى برقرار سازد ، فراموش نكرد كه برادرى خود را تنها به على اختصاص دهد ، نه ديگران . ميان اصحابش كه با او از خارج مدينه آمده بودند و يارانى كه از اهل مدينه بودند و مهمانان خود را با دل و جان پذيرايى مىكردند ، برادرى برقرار كرد و على را به عنوان برادر دينى خود برگزيد . از طرح برادرى خود با ابو بكر ، عمر و حمزه آن شير خدا و شير پيامبر صلّى اللّه عليه و آله ، دريغ كرد ، ولى براى اين برادرى معنوى غير از برادرى همخونى ، جوانى را كه تربيت‌شدهء دامن خودش بود ، برگزيد و او را بر هردوستى ، دور يا نزديك ، مقدّم داشت . « 3 »\r\n\r\n\r\n","description":"","footnote":"\r\n( 1 ) . تاريخ ابن كثير : 7 / 335 ؛ اسنى المطالب جزرى 9 ؛ مطالب السئول 18 .\r\n( 2 ) . رك : الصواعق 73 ، 75 ؛ تاريخ الخلفاء 114 ؛ الاصابة : 2 / 507 ؛ المواقف : 3 / 276 ؛ شرح المواهب :\r\n1 / 373 ؛ طبقات شعرانى : 2 / 55 ؛ تاريخ قرمانى : 1 / 216 در حاشيهء الكامل ؛ السّيرة الحلبيّهء : 1 / 23 ، 101 ؛ السّيرة النّبويّة زينى دحلان : 1 / 325 در حاشيهء السيرة الحلبية ؛ كفاية الشنقيطى 34 ؛ الامام علىّ بن ابى طالب ، استاد محمّد رضا 21 ؛ الامام على بن ابى طالب ، استاد عبد الفتّاح عبد المقصود 73 .\r\n( 3 ) . الامام على بن ابى طالب ، عبد الفتاح عبد المقصود 73 .\r\n","page_name":" 163 ","page_number":173},
  {"content":"\r\n\r\nدر عين حال ، اين مآخذ همگى اتّفاق دارند كه پيامبر صلّى اللّه عليه و آله بين ابو بكر و عمر پيمان اخوت برقرار ساخت و هيچگونه اثرى از آثار پندار ابن حزم مبنى بر برادرى ابو بكر با پيامبر در آنها ديده نمىشود .\r\n2 - زيد بن ابى اوفى گويد : آنگاه پيامبر صلّى اللّه عليه و آله ميان اصحابش پيمان برادرى منعقد فرمود ، و ميان عمر و ابو بكر برادرى برقرار ساخت ، تا آنجا كه گويد : على گفت :\r\nهنگامى كه ديدم ميان يارانت برادرى برقرار كردى و مرا از قلم انداختى ، روحم مىخواست پرواز كند و پشتم بشكند ؛ اگر اين امر از سر خشم است كه بر من گرفته‌اى ، حقّ عتاب و بزرگى از آن تست . پيامبر صلّى اللّه عليه و آله فرمود :\r\nسوگند به خدايى كه مرا به حقّ مبعوث كرد ، من كار برادرى ترا به تأخير نينداختم مگر براى خودم . اى على ! تو نسبت به من همانند هارونى نسبت به موسى جز اينكه بعد از من پيامبرى نخواهد بود و تو برادر و وارث منى .\r\nعلى پرسيد : يا رسول اللّه ، من از شما چه چيز را به ارث مىبرم ؟ پيامبر صلّى اللّه عليه و آله فرمود :\r\nآنچه انبياى قبل از من به ارث گذاشته‌اند . على گفت : انبياى پيش از تو چه ارثى نهادند ؟\r\nفرمود : كتاب خدا و سنّت پيامبرشان را . تو و فاطمه ، دخترم در كاخ من در بهشت با من خواهيد بود و تو برادر و رفيق منى . « 1 » آنگاه پيامبر خدا صلّى اللّه عليه و آله اين آيه را خواند : برادرانى كه بر فراز تختها در مقابل هم قرار گرفته‌اند . « 2 »\r\n3 - جابر بن عبد اللّه و سعيد بن مسيّب گويند : رسول خدا صلّى اللّه عليه و آله ميان اصحابش پيمان برادرى بست ، ابو بكر و عمر و على باقى ماندند . پيامبر صلّى اللّه عليه و آله ابو بكر و عمر را برادر يكديگر ساخت و على را فرمود :\r\nتو برادر منى و من برادر تو ، اگر كسى منكرت شد ، بگو من بندهء خدا و برادر رسول او\r\n\r\n\r\n","description":"","footnote":"\r\n( 1 ) . متن اين حديث را در المناقب احمد حنبل ؛ الرّياض النّضرة : 2 / 209 ؛ تاريخ ابن عساكر : 6 / 201 ؛ تذكرهء سبط 14 با اعتراف به صحّتش و اينكه راويانش همه مورد وثوقند ؛ نيز رك : كنز العمّال : 6 / 390 ؛ كفاية الشنقيطى 35 ، 44 .\r\n( 2 ) . حجر 15 / 47 .\r\n","page_name":" 164 ","page_number":174},
  {"content":"\r\n\r\nهستم و اگر اين برادرى را جز تو هركس ادّعا كند ، كذّاب است . « 1 »\r\nدر تعبير امير المؤمنين و يعلى بن مرّه آمده است كه پيامبر صلّى اللّه عليه و آله فرمود : من ترا براى خودم نگه داشتم ، تو برادر منى و من هم برادر تو ، هرگاه كسى با تو در مقام استدلال برآمد ، بگو : من بندهء خدا و برادر رسول خدايم . هركس بعد از تو آن را ادّعا كند ، سخت دروغگو است . « 2 »\r\n4 - محمّد بن اسحاق گويد : رسول خدا صلّى اللّه عليه و آله ميان اصحابش از مهاجر و انصار عقد برادرى برقرار كرد و در آنچه به ما رسيده است ، فرمود : به خدا پناه مىبرم از چيزى كه نگفته است بر او بندم . هردو نفر با هم برادر شويد . آنگاه دست على بن ابى طالب را گرفت و گفت : اين برادر من است . در نتيجه ، رسول خدا صلّى اللّه عليه و آله ، كه سيّد المرسلين ، امام المتّقين و رسول ربّ العالمين است ، و احدى به عظمت و بزرگى مقام او در ميان بندگان خدا نيست ، و على بن ابى طالب برادر يكديگر شدند . « 3 »\r\n5 - امير المؤمنين عليه السّلام گويد : پيامبر اكرم به من فرمود : تو برادر ، همراه و رفيق منى در بهشت . « 4 »\r\n6 - امير المؤمنين عليه السّلام فرمود : رسول خدا بين عمر و ابو بكر ، و ميان حمزة بن عبد المطّلب و زيد بن حارثه و ديگر اصحاب و نيز بين من و خودش پيمان برادرى افكند . « 5 »\r\n7 - ابن عبّاس در ضمن حديثى آورده است : پيامبر صلّى اللّه عليه و آله به على فرمود : تو با من برادر و رفيقى . « 6 »\r\n\r\n\r\n","description":"","footnote":"\r\n( 1 ) . اين‌روايت در المناقب احمد ؛ تاريخ ابن عساكر ؛ كفاية الكنجى 82 ، 83 ؛ المرقاة فى شرح المشكاة :\r\n5 / 569 ؛ تذكرهء سبط 14 آمده است . سبط به صحّت حديث اعتراف ، و بر جدش كه سند آن را ضعيف پنداشته ، اعتراض كرده است .\r\n( 2 ) . كنز العمّال : 6 / 154 ، 399 - به نقل از مسند حافظ ابو يعلى .\r\n( 3 ) . تاريخ ابن هشام : 2 / 123 ؛ تاريخ ابن كثير : 3 / 226 ؛ السيرة الحلبيّة : 2 / 101 ؛ الفتاوى الحديثية 42 .\r\n( 4 ) . تاريخ خطيب : 12 / 268 ؛ كنز العمّال : 6 / 402 .\r\n( 5 ) . اين حديث را خليعى در الخليعات و سعيد بن منصور در سنن خود آورده‌اند . رك : كنز العمال : 6 / 396 .\r\n( 6 ) . مسند احمد : 1 / 230 ؛ الاستيعاب : 2 / 460 ؛ الامتاع ، مقريزى 340 ؛ كنز العمّال : 6 / 391 .\r\n","page_name":" 165 ","page_number":175},
  {"content":"\r\n\r\n8 - اسماء بنت عميس گويد : شنيدم كه پيامبر صلّى اللّه عليه و آله مىگفت : بار خدايا من آنچه را برادرم موسى گفت ، مىگويم . خدايا براى من وزيرى از خاندانم كه برادرم على باشد ، قرار ده . پشتم را به او محكم ساز و او را در كارهايم شريك كن تا هردو ، ترا بسيار تسبيح گوييم و يادت را فراوان متذكّر شويم . اين تويى كه به حال و كار ما آگاهى . « 1 »\r\n9 - ابن عبّاس در قسمتى از حديث محاجّهء خود با مرد شامى كه حديثى پرفايده و طولانى است ، گويد : پيامبر صلّى اللّه عليه و آله به امّ سلمه فرمود : آيا تو او را مىشناسى ؟ گفت : بلى ، او على بن ابى طالب است . پيامبر فرمود : بلى ، اين على است كه گوشت او به گوشت من و خونش به خون من پيوسته است ، و نسبت او به من همانند نسبت هارون به موسى است ، با اين تفاوت كه پس از من پيامبرى نخواهد آمد . اى امّ سلمه ! اين على سيّدى بزرگوار است ، او مايهء اميد مسلمانان ، امير مؤمنان و جايگاه سرّ من و علم من است . او تنها دروازه‌اى است كه براى رسيدن به من بايد به او پناه برد . او وصىّ پس از من بر خاندان من و نيكان امّت من است و اوست برادر من در دنيا و آخرت . « 2 »\r\n10 - در حديث آغاز دعوت اسلام ، سخن پيامبر صلّى اللّه عليه و آله به على عليه السّلام را بيان كرديم كه فرمود : انت اخى و وصيى و خليفتى من بعدى . « 3 »\r\n11 - از طريق طبرى سخن پيامبر صلّى اللّه عليه و آله را در روز غدير خم نقل كرديم كه فرمود : اى مردم ! همانا على بن ابى طالب برادر ، وصى و خليفهء من است .\r\nو نيز فرمود : اى گروه مردم ! اين برادر من ، وصىّ من ، حافظ علوم من و جانشين من بر كسانى است كه به من ايمان آورده باشند .\r\nو از سخن نويرى كه در همين كتاب « 4 » بدان اشارت رفت ، برمىآيد كه موضوع برادرى پيامبر صلّى اللّه عليه و آله با على عليه السّلام در روز غدير در اعصار پيشين معروف بوده است .\r\n\r\n\r\n","description":"","footnote":"\r\n( 1 ) . المناقب احمد بن حنبل ؛ الرياض النّضرة : 2 / 163 .\r\n( 2 ) . المحاسن و المساوى : 1 / 31 . حديث امّ سلمه با اختلاف در عبارت نيز روايت شده است . رك : الغدير ( متن عربى / چ 5 ) : 1 / 337 ، 338 .\r\n( 3 ) . رك : الغدير ( متن عربى / چ 5 ) : 2 / 279 ، 284 .\r\n( 4 ) . همان : 1 / 288 .\r\n","page_name":" 166 ","page_number":176},
  {"content":"\r\n\r\n12 - جابر بن عبد اللّه انصارى گويد : پيامبر صلّى اللّه عليه و آله فرمود : از دو هزار سال قبل از خلقت آسمانها و زمين بر سر در بهشت نوشته شده بود : خدايى جز اللّه نيست ، محمد رسول خدا و على برادر رسول خداست . « 1 »\r\n13 - امير المؤمنين عليه السّلام فرمايد : پيامبر مرا صدا زد ، من در پناه ديوارى آرميده بودم ، با پاى مباركش به من اشاره كرد و فرمود : برخيز ، به خدا سوگند من ترا راضى مىكنم ، تو برادر من و پدر فرزندان منى كه برطبق سنّت من مىجنگى . « 2 »\r\n14 - مخدوج بن زيد ذهلى گويد : پيامبر صلّى اللّه عليه و آله به على فرمود : اى على ! آيا مىدانى نخستين كسى كه روز قيامت به سوى من فراخوانده مىشود ، كيست ؟ تا آنجا كه گويد :\r\nآنگاه منادى از تحت عرش ندا مىدهد : چه خوب پدرى است ، پدرت ابراهيم و چه خوب برادرى است ، برادرت على . « 3 »\r\nسبط ابن جوزى در تذكرة الخواص به كسى كه آن را ضعيف پنداشته و ايراد مىگرفته كه در طريق حافظ دارقطنى ، ميسره و حكم واقع شده‌اند ، گويد : در حديثى كه احمد روايت كرده است ، ميسره و حكم وجود ندارد ، و احمد پيشوايى است كه چون عالم زمان ، و مبرّز در نقل و برندهء مسابقهء اين ميدان است ، بايد بىدليل از او پيروى كرد .\r\n15 - ابو برزة گويد : رسول خدا صلّى اللّه عليه و آله فرمود : خداى بزرگ از پيمانى دربارهء على با من خبر داده است ، من گفتم : خدايا آن خبر را براى من بيان كن . خدا فرمود : بشنو ، گفتم :\r\nشنودم ، ندا آمد : همانا على پرچمدار هدايت ، و پيشواى اولياى من ، و نور معرفت كسى است كه مرا اطاعت كند . او كلمه‌اى است كه پرهيزگاران آن را فراگيرند ، كسى كه او را\r\n\r\n\r\n","description":"","footnote":"\r\n( 1 ) . المناقب احمد ؛ تاريخ خطيب : 7 / 387 ؛ الرياض النّضرة : 2 / 168 ؛ تذكرهء سبط 14 ؛ مجمع الزّوائد :\r\n9 / 111 ؛ المناقب ، خوارزمى 87 ؛ شمس الاخبار 35 - به نقل از مناقب الفقيه ابن المغازلى ؛ كنز العمّال :\r\n6 / 399 - به نقل از ابن عساكر ؛ فيض القدير : 4 / 355 ؛ كفاية الشنقيطى 34 ؛ مصباح الظّلام : 2 / 56 - به نقل از طبرانى .\r\n( 2 ) . المناقب احمد ؛ الرياض النّضرة : 2 / 167 ؛ الصّواعق 75 ؛ كنز العمّال : 6 / 404 ؛ كفاية الشنقيطى 24 .\r\n( 3 ) . المناقب احمد ؛ مناقب فقيه ابن مغازلى ؛ الرياض النّضرة : 2 / 201 ؛ المناقب ، خوارزمى 83 ، 234 ، 238 ؛ شمس الاخبار 32 ؛ تذكرهء سبط 13 .\r\n","page_name":" 167 ","page_number":177},
  {"content":"\r\n\r\nدوست دارد ، مرا دوست داشته و كسى كه دشمنش گيرد ، مرا دشمن گرفته است . تو بايد او را بر اين امر نويد رسانى . آنگاه على فرارسيد و من او را مژده دادم . على گفت : يا رسول اللّه ! من بندهء خدا و در دست قدرت اويم ، اگر خداوند مرا عذاب كند ، مرا به گناهم كيفر داده است و اگر وعده‌اى را كه به من دادى ، خدا برايم انجام دهد ، خداوندگارم از من شايسته‌تر است .\r\nپيامبر صلّى اللّه عليه و آله گفت : من از خدا خواستم تا دل على را نورانى كند و آن را بهار ايمان سازد .\r\nخداى بزرگ فرمود : با او چنين كرده‌ام . سپس بر من وحى فرستاد كه او به بلايى گرفتار خواهد شد كه احدى از يارانم بدان آزموده نمىشود . گفتم : خدايا او برادر من و رفيق من است . خداوند فرمود : اين چيزى است كه از پيش در علم ما گذشته كه او مورد امتحان واقع گردد و مردم به وسيلهء او امتحان شوند . « 1 »\r\n16 - پيامبر صلّى اللّه عليه و آله در يكى از خطبه‌هاى خود فرمود : اى مردم ! شما را به دوستى نزديكان خود ، برادرم و پسر عمّم على بن ابى طالب سفارش مىكنم كه او را كسى جز مؤمن دوست نمىدارد و كسى جز منافق دشمن نمىشود . هركس او را دوست دارد ، مرا دوست داشته و كسى كه او را دشمن دارد ، مرا دشمن گرفته است و هركس مرا دشمن گيرد ، خدايش او را عذاب خواهد كرد . « 2 »\r\n17 - در حديث مفاخرهء بين على و جعفر و زيد ، و داورى خواستن آنان از رسول خدا صلّى اللّه عليه و آله آمده كه پيامبر صلّى اللّه عليه و آله به على عليه السّلام فرمود : تو برادر و نزديك‌ترين فرد نسبت به منى . « 3 »\r\n18 - ابوذر غفارى در حديثى گويد : از پيامبر صلّى اللّه عليه و آله شنيدم كه به على عليه السّلام مىگفت :\r\n\r\n\r\n","description":"","footnote":"\r\n( 1 ) . حلية الاولياء : 1 / 67 ؛ الرياض النّضرة : 2 / 449 ؛ شرح ابن ابى الحديد : 2 / 449 ؛ فرائد السّمطين ، باب سىام و پنجاهم به دو طريق ؛ المناقب ، خوارزمى 245 ؛ كفاية الكنجى 95 ؛ نزهة المجالس : 2 / 241 .\r\n( 2 ) . المناقب احمد ؛ تذكرهء سبط 17 ؛ شرح ابن ابى الحديد : 2 / 451 ؛ الرياض النّضرة : 2 / 212 ؛ ذخائر العقبى 91 .\r\n( 3 ) . شرح ابن ابى الحديد : 3 / 39 . وى اضافه مىكند كه اين حديث مورد اتّفاق محدّثين است .\r\n","page_name":" 168 ","page_number":178},
  {"content":"\r\n\r\nهمانا تو برادرم ، وزيرم و بهترين فردى هستى كه من بعد از خود به جاى مىگذارم . « 1 »\r\n19 - سلمان فارسى گويد كه شنيدم پيامبر مىفرمود : همانا برادرم ، وزيرم و بهترين فردى كه بعد از خود به جاى مىگذارم ، على بن ابى طالب است . « 2 »\r\n20 - بلال بن حمامه در حديث ازدواج على عليه السّلام با فاطمه عليها السّلام گويد كه پيامبر صلّى اللّه عليه و آله فرمود : بشارتى از پروردگارم دربارهء برادرم ، و پسر عمّم به من رسيده است ، تا آنجا كه گويد : پس برادرم و دخترم رهانندهء عمدهء مردان و زنان امّتم از آتش گرديدند . « 3 »\r\n21 - عبد اللّه عمر در حديثى از پيامبر صلّى اللّه عليه و آله نقل كرده است كه فرمود : خدايا بر آنها گواه باش ، خدايا من ابلاغ كردم كه اين برادر من ، پسر عمّ و داماد من و پدر دو فرزند من است .\r\nخدايا دشمنش را به رو ، در آتش انداز . « 4 »\r\n22 - عبد اللّه بن عمر گويد كه پيامبر صلّى اللّه عليه و آله در حديثى فرمود : آيا مىخواهى ترا خشنود سازم ؟ على عليه السّلام گفت : بلى ، اى رسول خدا ! پيامبر فرمود : تو برادر من و وزير منى ، وام مرا تو مىپردازى و وعده‌هايم را تو وفا مىكنى . « 5 »\r\n23 - در حديث معراج از قول پيامبر صلّى اللّه عليه و آله نقل شده است : هنگامى كه بازمىگشتم منادى از وراى حجاب ندا در داد : خوب پدرى است پدرت ابراهيم و خوب برادرى است برادرت على . به نيكى او ، امّت را سفارش كن . « 6 »\r\n24 - امير المؤمنين عليه السّلام در حديثى گويد : پيامبر فرمود : . . . غير از ما چهار نفر ، كسى در قيامت سواره نيست ، تا آنجا كه فرمايد : برادرم على بر ناقه‌اى از ناقه‌هاى بهشت سوار خواهد بود و در دستش پرچم باشد . « 7 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 313 .\r\n( 2 ) . المناقب ، خوارزمى : 67 .\r\n( 3 ) . رك : الغدير ( متن عربى / چ 5 ) : 2 / 316 .\r\n( 4 ) . كنز العمال : 6 / 154 - به نقل از ابن نجار و شيرازى در الالقاب .\r\n( 5 ) . مجمع الزوائد : 9 / 121 - به نقل از طبرانى ، 122 - به نقل از ابى يعلى ؛ كنز العمّال : 6 / 155 .\r\n( 6 ) . فرائد السّمطين ، باب بيستم ؛ كنز العمال : 6 / 161 .\r\n( 7 ) . تاريخ بغداد : 11 / 112 ؛ كفايهء حافظ كنجى 77 ؛ كنز العمّال : 6 / 402 .\r\n","page_name":" 169 ","page_number":179},
  {"content":"\r\n\r\n25 - ابن عبّاس در حديث ازدواج على عليه السّلام با فاطمه عليها السّلام گويد : پس رسول خدا صلّى اللّه عليه و آله آمد و در خانه را زد . ام ايمن به سوى او بيرون شد . پيامبر صلّى اللّه عليه و آله فرمود : برادرم را خبر كن . گفتم :\r\nچگونه او برادر تست ، در حالى كه دخترت را به او دادى ؟ فرمود : او محقّقا برادر من است . « 1 »\r\n26 - در حديث « ليلة المبيت » گذشت كه خداوند به جبرئيل و ميكائيل وحى فرستاد :\r\nچرا شما مثل على بن ابى طالب نشديد كه ميان او و محمّد برادرى افكندم . « 2 »\r\n27 - در حديث معراج از نسفى و ديگران از قول جبرئيل آمده است كه او گفت :\r\nخداى بزرگ بر زمين نظر افكند و از ميان خلقش ترا به پيغمبرى خود برگزيد ، آنگاه بار ديگر نظر افكند و براى تو برادرى و وزيرى و مصاحبى برگزيد ، دخترت فاطمه را به ازدواجش درآور . گفتم : اى جبرئيل ! كيست اين مرد ؟ گفت : برادرت در دنيا و آخرت كه پسر عموى نسبى تو ، على بن ابى طالب است . « 3 »\r\n28 - طبرانى به اسناد خود از رسول خدا صلّى اللّه عليه و آله نقل كرده است كه به على عليه السّلام فرمود : آيا راضى نيستى كه تو برادر من و من برادر تو باشم . « 4 »\r\n29 - عبد اللّه بن عمر گويد : پيامبر خدا صلّى اللّه عليه و آله در بيمارىاش گفت : برادرم را فراخوانيد .\r\nپس ابو بكر را برايش فراخواندند ، روى از او گردانيد و بار ديگر فرمود : برادرم را فراخوانيد . هنگامى كه عمر را به سويش خواندند ، از او نيز روى گردانيد و بار سوم فرمود : برادرم را فراخوانيد . آنگاه عثمان را خواندند ، از او نيز روى گردانيد و گفت :\r\nبرادرم را فراخوانيد . پس على بن ابى طالب را صدا كردند . هنگامى كه وى آمد ، پيامبر صلّى اللّه عليه و آله او را به پارچه‌اى پوشانيد و سينه‌اش را به سينهء خود چسبانيد . هنگامى كه على از نزد پيامبر صلّى اللّه عليه و آله خارج شد ، از او پرسيدند كه پيامبر به شما چه گفت ؟ پاسخ داد : مرا هزار باب علم آموخت كه از هربابى به هزار باب ديگر راه گشوده شود .\r\n\r\n\r\n","description":"","footnote":"\r\n( 1 ) . خصائص نسائى 32 ؛ الرياض النّضرة : 2 / 181 ؛ الصواعق 84 .\r\n( 2 ) . رك : الغدير ( متن عربى / چ 5 ) : 2 / 48 .\r\n( 3 ) . نزهة المجالس : 2 / 223 .\r\n( 4 ) . مجمع الزّوائد : 9 / 131 .\r\n","page_name":" 170 ","page_number":180},
  {"content":"\r\n\r\nاين حديث را حافظ بن عدى ، از ابو يعلى ، از كامل بن طلحه ، از ابو لهيعه تا آخر سند نقل كرده ، و نيز ابن كثير در تاريخ خود : 7 / 359 آورده و در ضعف روايت بر اثر وجود ابو لهيعه در سلسلهء سند ، قول ابن عدى را نقل كرده است ، غافل از آنچه احمد بن حنبل دربارهء او گفته است . « 1 »\r\n30 - عبد اللّه بن عمر از رسول خدا صلّى اللّه عليه و آله نقل كرده است كه فرمود : على برادر من است در دنيا و آخرت . اين‌روايت را طبرانى نقل كرده است و سيوطى آن را حسن دانسته است . « 2 »\r\nمناوى بعد از ذكر روايت گفته است : چرا چنين نباشد ، در حالىكه پيامبر صلّى اللّه عليه و آله روز دوشنبه مبعوث شد و بلافاصله على اسلام آورد ، و از همان روز سه‌شنبه تا مدّت هفت سال مخفيانه نماز مىگذارد ، چنان كه طبرانى اين‌روايت را از ابو رافع نقل كرده است و مقصودش از اين سخن بيان همانندى و مماثلت آن‌دو بزرگوار در برادرى است . « 3 »\r\n31 - پيامبر اكرم صلّى اللّه عليه و آله در حديثى فرمود : خداى بزرگ از نامهاى خود ، نامهايى براى ما مشتقّ ساخت ، پس خداى بزرگ محمود است و من محمّد و خداى بزرگ اعلى است و برادرم على . « 4 »\r\n32 - انس بن مالك گويد : پيامبر خدا صلّى اللّه عليه و آله بالاى منبر رفت و سخنان بسيار ايراد فرمود ، آنگاه گفت : على بن ابى طالب كجاست ؟ على نزد او آمد و گفت : من اينجا هستم اى رسول خدا ! رسول خدا صلّى اللّه عليه و آله او را در برگرفت و به سينه‌اش چسبانيد و ميان دو ديدگانش را بوسيد و با صداى بلند فرمود : اى گروه مسلمانان ! اين برادر من ، پسر عموى من و داماد من است ؛ اين گوشت من و خون من و موى من است ؛ اين پدر دو نوهء من ، حسن و حسين ، آن‌دو سرور جوانان بهشت است ؛ اين گشايندهء غمهاى من است و اين است شير خدا و شمشير او در زمين . لعنت خدا و لعنت همگان و بيزارى خدا و من بر دشمنانش\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 77 .\r\n( 2 ) . الجامع الصغير : 2 / 140 .\r\n( 3 ) . فيض القدير : 4 / 355 .\r\n( 4 ) . اين‌روايت را شيخ الاسلام حمّويى در فرائد السّمطين ، باب دوازدهم ، از طريق ابو نعيم و نطنزى نقل كرده است .\r\n","page_name":" 171 ","page_number":181},
  {"content":"\r\n\r\nباد ، كه خدا از آنان بيزار است و من نيز . « 1 »\r\n33 - حديثى از زهرى پيرامون جنگ جمل نقل شده است كه عايشه به مردى از قبيلهء ضبّه كه زمام شتر او را گرفته بود ، گفت : تو على بن ابى طالب را در كجا مىبينى ؟ گفت :\r\nاين است كه ايستاده و دستش را به سوى آسمان برداشته است . او نگاه كرد و گفت :\r\nچقدر او به برادرش شبيه است . مرد گفت : برادرش كيست ؟ عايشه گفت : رسول اللّه ، مرد گفت : ديگر كسى مرا نخواهد ديد كه با مردى بجنگم كه برادر پيامبر صلّى اللّه عليه و آله است . آنگاه مهار ناقه را از دست انداخت و به سوى على عليه السّلام رفت . « 2 »\r\n34 - عباد بن عبد اللّه اسدى گويد : على مىگفت : من بندهء خدا و برادر رسول خدا و صدّيق اكبرم ، كسى جز دروغگو بعد از من اين را نخواهد گفت ؛ من هفت سال قبل از مردم ايمان آورده‌ام - و به روايت ديگر : كسى جز كذّاب آن را نمىگويد ، من هفت سال قبل از مردم نماز گزاردم . « 3 »\r\nهمو گويد : در بسيارى از اوقات على اين سخنان را مىگفت . « 4 »\r\n35 - زيد بن وهب گويد : شنيدم على عليه السّلام بر منبر مىگفت :\r\nمن بندهء خدا و برادر رسول اويم . كسى اين جمله را قبل از من نگفته است و پس از من نيز نخواهد گفت ، مگر بسيار دروغگوى و دروغساز . مردى برخاست و گفت : من نيز چنين ادعايى دارم . ناگهان نقش بر زمين شد . كسانش فرارسيدند و او را با پارچه‌اى پوشانيدند . از آنها سؤال شد كه آيا او قبلا نيز چنين عارضه‌اى داشته است ؟ گفتند : نه . « 5 »\r\n36 - معاذه از على عليه السّلام روايت كرده است كه او در برابر انبوهى از مردم سخنرانى كرد\r\n\r\n\r\n","description":"","footnote":"\r\n( 1 ) . شرف النبوة - به نقل از ذخائر العقبى 92 .\r\n( 2 ) . المحاسن و المساوى : 1 / 35 .\r\n( 3 ) . رك : خصائص نسائى 3 ؛ السّنّة ، ابن ابى عاصم ؛ سنن ابن ماجه : 1 / 57 ؛ المعرفة ، ابو نعيم ؛ العقد الفريد :\r\n2 / 275 ؛ تاريخ طبرى : 2 / 312 ؛ الرياض النّضرة : 2 / 155 ؛ الاستيعاب : 2 / 460 ؛ شرح ابن ابى الحديد :\r\n3 / 257 ، از طريق اسناد حافظ ابن ابى شيبه ؛ فرائد السّمطين ، باب چهل و نهم ؛ مطالب السئول 19 .\r\n( 4 ) . تاريخ ابن عساكر ؛ تاريخ ابن كثير : 7 / 335 ؛ كنز العمّال : 6 / 396 . اين حديث از ابن ابى شيبه ، نسائى ، ابن ابى عاصم ، عقيلى ، حاكم و ابو نعيم نيز روايت شده است .\r\n( 5 ) . فرائد السمطين ، باب چهل و چهارم ؛ كنز العمال : 6 / 396 ؛ الاستيعاب : 2 / 460 .\r\n","page_name":" 172 ","page_number":182},
  {"content":"\r\n\r\nو فرمود : من بندهء خدا و برادر رسول اويم ؛ من صدّيق اكبر و فاروق اعظمم ؛ هفت سال قبل از مردم نماز گزاردم و قبل از اسلام و ايمان ابو بكر اسلام اختيار كردم و مؤمن شدم . « 1 »\r\n37 - حنان گويد : از على شنيدم كه مىگفت : سخنى خواهم گفت كه نه قبل از من كسى آن را گفته و نه بعد از من جز كذّاب كه آن را خواهد گفت . من بندهء خدا و برادر رسول اويم ، من وزير پيامبر رحمتم ، با بانوى اين امّت ازدواج كردم و من بهترين اوصيايم . « 2 »\r\n38 - آنگاه كه على را پيش ابو بكر آوردند ، فرمود : من بندهء خدا و برادر رسول اويم . به او گفتند : با ابو بكر بيعت كن . فرمود : من به اين امر شايسته‌ترم . من با شما بيعت نخواهم كرد و شما شايسته‌تريد كه با من بيعت كنيد . « 3 »\r\n39 - ابو الطّفيل عامر بن واثله ، ضمن حديث محاجّهء امير المؤمنين عليه السّلام در روز شورا گويد كه او مىگفت : شما را به خدا سوگند مىدهم آيا بين شما كسى هست كه رسول خدا ميان او و خودش در روز برادرى عمومى مسلمانان ، پيمان برادرى افكنده باشد ، جز من ؟ همه گفتند : خدا گواه است كه نه .\r\nمخصوصا اين قسمت از حديث منا شده را ابن عبد البرّ در الاستيعاب : 2 / 460 آورده است و ابن ابى الحديد در شرح نهج البلاغهء خود : 2 / 61 به صحّت آن اعتراف كرده است ، و اين جمله را از بخشهاى مستفيض در روايات دانسته است ، و ما در اين كتاب طرق صحيح حديث را آورده‌ايم . « 4 »\r\n40 - حافظ دارقطنى روايت كرده است كه عمر جوياى على شد ، پرسيد : على كجا است ؟ گفتند : به سوى زمين مزروعىاش رفته است . گفت : ما را نزد او راهنمايى كنيد ؛ آنگاه على عليه السّلام را ، در حالى كه در زمين خود مشغول به كار بود ، ملاقات كرد .\r\nساعتى با او به كار پرداخت ، سپس نشست و با وى گفتگو كرد . در ميانهء سخن على به\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابى الحديد : 3 / 257 . نيز رك : الغدير ( متن عربى / چ 5 ) : 2 / 313 .\r\n( 2 ) . فرائد السّمطين باب پنجاه و هفتم .\r\n( 3 ) . الإمامة و السّياسة 12 ، 13 .\r\n( 4 ) . رك : الغدير ( متن عربى / چ 5 ) : 1 / 159 - 163 .\r\n","page_name":" 173 ","page_number":183},
  {"content":"\r\n\r\nعمر فرمود : يا امير المؤمنين ! اگر گروهى از بنى اسرائيل بيايند و يكى از آنها به تو بگويد : من پسر عموى موسى عليه السّلام هستم ، آيا او را بر يارانش ترجيح مىدهى ؟ عمر گفت : بلى . على فرمود : پس به خدا سوگند من برادر رسول خدا صلّى اللّه عليه و آله و پسر عموى اويم .\r\nعمر عبايش را از دوشش درآورد و بر روى زمين گسترد و به على گفت : به خدا سوگند ، غير از اينجا نبايد بنشينى تا از هم جدا شويم . على روى عباى عمر نشسته بود تا از هم جدا شدند . « 1 »\r\n41 - در حديث از يكى از حوريان بهشتى ، از رسول خدا صلّى اللّه عليه و آله روايت شده كه فرمود :\r\nحوريّه گفت : من راضيّهء مرضيّه‌ام ، خداى جبّار اجزاى مرا از سه چيز آفريد : بالايم از عنبر و ميانه‌ام از كافور و پايين تنم از مشك است . سرشت مرا به آب حيات عجين كرد ، سپس مرا گفت : بوده باش و من شدم . مرا براى برادر و پسر عمّت علىّ بن ابى طالب آفريد . « 2 »\r\n42 - در نامه‌اى كه امير المؤمنين عليه السّلام به معاوية بن ابى سفيان نوشته است ، به اين شعر اشارت فرموده كه پيش از اين ياد شد .\r\n- محمد مصطفى برادر من و پسر عموى من است ، و حمزهء سيد الشهدا عموى من است . « 3 »\r\n43 - جابر بن عبد اللّه انصارى گويد : شنيدم على عليه السّلام اين شعر خود را مىخواند و رسول خدا صلّى اللّه عليه و آله آن را مىشنيد :\r\n- من برادر مصطفايم ، ترديدى در نسبم نيست ، با او تربيت يافته‌ام و فرزندزادگانش ، فرزندان منند .\r\n- جدّ من و جدّ رسول خدا يكى است و همسر من فاطمه است . اين سخنى غير قابل ترديد است .\r\n- هنگامى كه مردم همه در گمراهى و شرك و بدبختى بودند ، من او را تصديق\r\n\r\n\r\n","description":"","footnote":"\r\n( 1 ) . الصّواعق المحرقة 107 .\r\n( 2 ) . ذخائر العقبى 90 .\r\n( 3 ) . رك : الغدير ( متن عربى / چ 5 ) : 2 / 25 - 30 .\r\n","page_name":" 174 ","page_number":184},
  {"content":"\r\n\r\nكردم .\r\n- سپاس خداى بىشريكى را كه بر بنده نيكى مىكند ، و بىنهايت پايدار است .\r\nپيامبر اكرم صلّى اللّه عليه و آله فرمود : راست گفتى يا على . « 1 »\r\n44 - ابن عبّاس گويد : على در زمان حيات پيامبر صلّى اللّه عليه و آله مىگفت كه خداى بزرگ گويد :\r\nچنانچه پيامبر رحلت كند يا كشته شود ، شما به عقب بر مىگرديد « 2 » ، من در راهى كه او مىجنگيد ، مبارزه خواهم كرد تا كشته شوم . به خدا سوگند ، همانا من برادر او و وارث علم او و پسر عموى اويم . پس چه كسى شايسته‌تر از من نسبت به اوست . « 3 »\r\n45 - عدىّ بن حاتم در سخنرانىاش گويد : اگر مقام على را به اسلام بسنجيم ، همانا او برادر پيامبر خدا صلّى اللّه عليه و آله و رأس اسلام است . « 4 »\r\n46 - ثعلبى گويد : اهل تفسير و اصحاب روايات گفته‌اند : آن روز كه خداوند آدم را از بهشت به زمين فرودآورد ، صندوقى با او فروفرستاد كه در آن صور انبيا از اولادش منقوش بود ، و خانه‌هايى ، به تعداد پيامبران ، در آن تصوير ديده مىشد كه آخرين خانه‌اش از ياقوت قرمز و خانهء محمّد صلّى اللّه عليه و آله بود ، تا آنجا كه گويد : و در برابر او على بن ابى طالب كه شمشير برهنه‌اى بر دوش دارد ، واقع شده كه بر پيشانىاش نوشته است : اين برادر و پسر عموى اوست كه از جانب خدا يارى مىشود . « 5 »\r\n47 - در نامهء محمّد بن ابى بكر به معاويه آمده است : نخستين كسى كه دعوت محمد صلّى اللّه عليه و آله را پاسخ گفت و به سويش گراييد و ايمان آورده و تصديقش كرد و اسلام آورد\r\n\r\n\r\n","description":"","footnote":"\r\n( 1 ) . فرائد السّمطين ، باب چهل و چهارم ؛ نظم درر السّمطين زرندى ؛ كفاية الكنجى 84 ؛ المناقب ، خوارزمى 95 ؛ تاريخ ابن عساكر ؛ كنز العمّال : 6 / 398 .\r\n( 2 ) . آل عمران 3 / 144 .\r\n( 3 ) . المناقب احمد ؛ خصائص نسائى 18 ؛ المستدرك ، حاكم : 3 / 126 - به اتفاق ذهبى همراه با تأييد صحّت آن ؛ الرياض النّضرة : 2 / 226 ؛ ذخائر العقبى 100 ؛ فرائد السّمطين ، باب بيست و چهارم ؛ مجمع الزّوائد : 9 / 134 ، از طريق طبرانى با تأكيد بر اينكه رجالش همه صحيحند .\r\n( 4 ) . جمهرة الخطب : 1 / 202 .\r\n( 5 ) . العرائس 149 .\r\n","page_name":" 175 ","page_number":185},
  {"content":"\r\n\r\nو سلامت يافت ، برادر و پسر عمويش على بن ابى طالب بود . « 1 »\r\n48 - ابان بن أبى عيّاش گويد : از حسن بصرى دربارهء على عليه السّلام پرسيدم ، او گفت : دربارهء على چه مىتوانم بگويم . او داراى سابقهء فضيلت ، عمل ، حكمت ، دانايى ، راى ، مصاحبت رسول ، نيرومندى ، درگيرى با مشكلات ، زهد ، قدرت داورى و سمت قرابتى با پيامبر صلّى اللّه عليه و آله بود ، تا آنجا كه گويد : پيامبر خدا صلّى اللّه عليه و آله به فاطمه عليها السّلام گفت : ترا به ازدواج بهترين فرد امّتم درآوردم . البته ، هرگاه در امّت ، كسى بهتر از على عليه السّلام بود ، او را استثنا مىفرمود .\r\nهمچنين رسول خدا صلّى اللّه عليه و آله بين اصحابش پيمان برادرى افكند و ميان على عليه السّلام و خودش برادرى برقرار كرد . پس چنان كه پيامبر صلّى اللّه عليه و آله خودش از همه برتر است ؛ برادرش نيز از همه برتر است . « 2 »\r\n49 - عمّار ياسر در سخنرانى بصره‌اش گفت : اى مردم ! برادر و پسر عمّ پيامبرتان شما را براى يارى دين خدا به يارى مىجويد . « 3 »\r\n50 - در نامهء عمرو بن عاص به معاوية بن ابى سفيان است :\r\nاما اينكه نسبت ستم و حسد بر عثمان را به ابو الحسن ، برادر و وصىّ رسول خدا دادى و اصحاب پيامبر را فاسق ناميدى و پنداشتى على آنان را به قتل عثمان واداشته ، اين امر دروغ و گمراهى است . « 4 »\r\nبر اثر شهرت اين فضيلت و قاطعيّتش براى امير المؤمنين عليه السّلام و اهميّت بسزايى كه نزد امّت اسلامى دارد ، و از آنجا كه نشان‌دهندهء همانندى و هم‌شكلى او با رسول خدا صلّى اللّه عليه و آله است ، رجال شعر و ادب از صحابه و تابعان ، مانند حسان بن ثابت نجاشى و در پى آنها شعراى هردو فريق در همهء ادوار و قرون اسلامى ، تا برسد به شعراى امروز ، موضوع خوبى به دست آورده و آن را در قالب شعر خود ريخته‌اند . ما از همهء آن اشعار دلربا به منظور رعايت اختصار چشم مىپوشيم و تنها اشاره مىكنيم به اينكه خوانندهء محترم\r\n\r\n\r\n","description":"","footnote":"\r\n( 1 ) . كتاب صفّين ابن مزاحم 133 ؛ مروج الذّهب : 2 / 59 .\r\n( 2 ) . شرح نهج البلاغة ابن ابى الحديد : 1 / 369 .\r\n( 3 ) . همان 3 / 293 .\r\n( 4 ) . رك : الغدير ( متن عربى / چ 5 ) : 1 / 201 .\r\n","page_name":" 176 ","page_number":186},
  {"content":"\r\n\r\nمىتواند طىّ مجلّدات كتاب ما بر بسيارى از آنها واقف گردد . « 1 »\r\n10 - مىگويد : اكثريت متكلّمان رافضى ( علماى اصول عقايد ) مانند هشام بن حكم كوفى و شاگردش ابو على صكّاك و ديگران قائلند كه علم خدا حادث است و خدا در آغاز چيزى نمىدانسته ، سپس دانايى را براى خود پديد آورده است و اين بدرستى كفر است ؛ هشام در خلال مناظره با ابو الهذيل علّاف گفته است كه خداى او به وجبهاى خودش هفت وجب است و اين بدرستى كفر است ، و داوود جوازى از بزرگان متكلّمان رافضى ، معتقد است كه خدايش به شكل انسان گوشت و خون دارد .\r\nپاسخ : از جملهء اين اكثريت متكلّمان شيعه ، شما اين پندار را حتّى در مؤلّفات يكى از آنها هم نمىيابيد ، بلكه در مؤلّفاتشان عكس اينها را مىبينيد كه با دلايلى روشن مخالفان خود را مقهور ساخته‌اند . شما دست روى هركتابى از كتابهاى آنان ، چه خطّى چه چاپى ، بگذاريد ، حتّى تأليف خود هشام و ديگر كسانى كه اين مرد آنان را متهم ساخته است ، غير از آنچه گفتيم ، چيزى در آنها نمىيابيد .\r\nدر مورد هشام ، نخستين كسى كه اين نسبت دروغ را به او داد ، جاحظ « 2 » بود كه آن را از قول نظام نقل كرد و ابن قتيبه در مختلف الحديث 59 و خطّاط در الانتصار از او گرفتند . اينها همه دشمنان سرسخت هشامند كه براى از بين بردن شهرت هشام و بدنام‌كردن او تلاش مىكنند و اعتبارى به سخنانشان نيست . جاحظ پيوسته از هر وسيله‌اى ، راست يا دروغ ، براى بدگويى از امثال هشام استفاده مىكند ، در حالى كه در امر مذهب و عقيدهء افراد نبايد به هرنقلى اعتماد كرد و هرعقيده‌اى را هنگامى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 40 ، 43 ، 115 ، 218 ، 226 ، 229 ، 286 ، 291 - 293 ، 330 ، 350 و 3 / 66 .\r\n( 2 ) . ابو جعفر اسكافى گويد : هيچگونه قيدوبندى بر زبان ، دين و عقل جاحظ نيست و از هرنوع ادّعاى باطل ابا ندارد . مقاصدش استثنايى ، سخنش لغو ، و مطالبش سجع و كلامش بىحاصل است . به همان دقّت كه چيزى را مىگويد ، خلافش را ثابت مىكند ، و سخنى را كه مىپسندد ، به ضدّش مىگرايد ؛ او در خود احساس مسؤوليت نمىكند و براى ادّعاهاى خود حدودى نمىپذيرد . شرح نهج البلاغهء ابن ابى الحديد : 3 / 267 .\r\n","page_name":" 177 ","page_number":187},
  {"content":"\r\n\r\nمىتوان به كسانى منسوب داشت كه از زبان معتقدان يا كتابهايى كه قطعا منسوب به آنهاست ، گرفته شود و يا حداقلّ از افراد مورد اعتماد نقل گردد ، ولى هيچ كدام از اين خصوصيّات در نقل نسبتهاى دروغين اين مرد نيست ، بلكه همه افتراى محض است .\r\nامّا ، مردم هوچى و آشوب‌طلب ، دنبالهء اين نسبتهاى مجعول را از روى دشمنى با هشام و افكار و عقايد او گرفتند و افرادى ، همانند ابن حزم ، نه‌تنها آنها را به طور قطع به دو نسبت داده ، بلكه اكثريّت متكلّمان رافضى را با او شريك دانسته‌اند ، در صورتىكه همهء متكلّمان شيعه از اين عقايد بيزارند . چه بايد كرد ؟ او از كيفرهاى خدا كه براى دروغسازان ستمگر مقرّر داشته است ، باكى ندارد .\r\nبراى اينكه بدانيد عموم متكلّمان شيعه از اين نسبتها به دورند ، كافى است به نوشتهء دانشمندى بزرگ از اعلام آنان يعنى علم الهدى ، سيّد مرتضى در كتاب الشّافى 12 مراجعه كنيد و اين خود در دفاع از هشام كافى است ، گذشته از اينكه متن مناظرهء او با ابو الهذيل نامبرده در الملل و النحل شهرستانى موجود است ، و در آن چيزى جز الزام خصم طرف بحث به ملازمت سخنش مبنى بر اينكه پس به قول تو كه خدا جسمى مانند ساير اجسام است ، ديده نمىشود . اين كجا و اعتقاد بدان كجا ؟ !\r\nساير نسبتهايى كه به رجال شيعه ، غير از هشام داده است ، از قبيل عقيده به تجسّم خدا و خرافات ديگر ، شما صحّت انتساب آنها را بر همين منوال به شمار آوريد كه همگى دور از راستى و حقيقت است .\r\n11 - مىگويد : رافضيان را در اين عقيده خلافى نيست كه خورشيد براى على بن ابى طالب عليه السّلام دوبار بازگشته است ، آيا بىآبرويى ، پررويى ، بىآزرمى ، و جرأت بر دروغگويى ، با نزديكى به عهد پيامبر و كثرت مردمى كه بايد آن را ديده باشند ، از اين بيشتر هم ممكن است ؟ !\r\nدر جاى ديگر ، پس از نقل پاره‌اى از خرافات ، مىگويد : ميان كسى كه به يكى از اين خرافات معتقد باشد و رافضيانى كه مىگويند دوبار خورشيد براى على بن ابى طالب\r\n\r\n","description":"","footnote":"","page_name":" 178 ","page_number":188},
  {"content":"\r\n\r\nبازگشته ، فرقى نيست . ( 5 / 3 )\r\nو در جاى ديگر نيز مىگويد : كمترين غلوّ رافضيان اين است كه مىگويند خورشيد دو بار براى على بن ابى طالب بازگشته است . ( 2 / 78 )\r\nپاسخ : ممكن است كه خواننده با درشتخوييهاى اين مرد ، گمان كند كه عقيدهء به بازگشت خورشيد به خاطر على بن ابى طالب ، تنها از خصوصيّات شيعه است و اعتقاد به چنين امرى سخنى زننده و بىدليل است كه اسلام باوردارندهء آن را قدر و حرمتى نمىنهد و يا او را شايستهء دشنام و نسبتهاى زشت مىداند . بىگمان اين بدگوييها و حملات ناجوانمردانه ، همه عارى از حقيقت ، خالى از صحّت ، و دور از سنّت پيامبر صلّى اللّه عليه و آله است .\r\nهرچند ادب و تربيت تشيّع ما را از بدگويى و مقابلهء به مثل بازمىدارد ، ولى به ما اين حقّ را مىدهد تا در برابر خواننده حقيقت را مجسّم سازيم و او را به حقّ مطلب و راويان حديث و معتقدانش آگاه سازيم ، تا در برابر چشم خود ، بىآبرويى ، پررويى ، بىآزرمى و تجرّى بر دروغ را ببيند . ما مىگوييم :\r\nحديث ردّ الشّمس را گروهى از حافظان موثّق به اسناد فراوانى نقل كرده‌اند كه گروهى از كارشناسان حديث پاره‌اى از آن اسناد را حديث صحيح ، تلقّى مىكنند و پاره‌اى ديگر آن را حديث حسن ، تعبير كرده‌اند و كسانى كه بر آن ايراد گرفته‌اند و اسنادش را ضعيف مىدانند ، سخت به انكار و مخالفت برخاسته‌اند . اين منكران صحّت حديث عبارتند از :\r\nابن حزم ، ابن جوزى ، ابن تيميه و ابن كثير .\r\nدر همين خلال عدّه‌اى از بزرگان بروز و ظهور كردند كه انكار اين فضيلت نبوى و كرامت علوى كه از نظر روايات امرى قطعى است ، بر آنها گران آمد و تأليف خود را بدان اختصاص دادند تا در آن اسناد و طرق حديث ردّ الشّمس را به تفصيلى ذكر كنند .\r\n\r\nكتابهايى دربارهء ردّ الشّمس\r\n1 - ابو بكر ورّاق كتابى دارد به نام من روى ردّ الشّمس كه ابن شهرآشوب از آن ياد كرده\r\n\r\n","description":"","footnote":"","page_name":" 179 ","page_number":189},
  {"content":"\r\n\r\nاست . « 1 »\r\n2 - ابو الحسن شاذان فضيلى رساله‌اى در طرق حديث دارد كه قسمتى از آن را حافظ سيوطى در لئالى آورده و گفته است : او طرق حديث را به اسناد فراوان نقل كرده و به بهترين وجهى صحّت آن را اثبات كرده و با ابن جوزى دربارهء برخى از رجال سندش كه آنان را جرح مىكرده ، درآويخته است . « 2 »\r\n3 - حافظ ابو الفتح محمّد بن حسين ازدى موصلى كتابى ويژهء ردّ الشّمس نگاشته و حافظ كنجى در الكفاية از آن ياد كرده است .\r\n4 - ابو القاسم حاكم بن حدّاد حسكانى نيشابورى حنفى كه شرح حالش در همين كتاب گذشت « 3 » ، رساله‌اى به نام مسألة فى تصحيح ردّ الشّمس و ترغيم النّواصب الشّمس دارد . قسمتى از آن را ابن كثير در البداية و النّهاية : 6 / 80 آورده و ذهبى آن را در تذكرهء خود : 3 / 368 نقل كرده است .\r\n5 - ابو عبد اللّه جعل ، حسين بن على بصرى بغدادى ( م 399 ) كه فقيهى است متكلّم ، كتابى دارد به نام جواز ردّ الشّمس كه ابن شهرآشوب از آن ياد كرده است .\r\n6 - اخطب خوارزم ، ابو المؤيّد موفّق بن احمد ( م 568 ) كه در جلد چهارم متن اين كتاب شرح حالش مىآيد ، كتابى دارد به نام ردّ الشّمس لأمير المؤمنين كه معاصرش ابن شهرآشوب از آن ياد كرده است .\r\n7 - ابو علىّ شّريف محمّد بن اسعد بن علىّ بن معمّر حسنى نقيب و نسب‌شناس ( م 588 ) يك جلد كتاب به نام فى جمع طرق حديث ردّ الشّمس لعلّى دارد كه در آن به نقل احاديث غريب پرداخته است . « 4 »\r\n8 - ابو عبد اللّه محمّد بن يوسف دمشقى صالحى ، شاگرد ابن جوزى ( م 597 ) كتابى به نام مزيل اللّبس عن حديث ردّ الشمس دارد كه برهان الدّين كورانى مدنى در كتاب الامم لا يقاظ الهمم 63 از آن ياد كرده است و ما عين عباراتش را در آينده بيان خواهيم كرد .\r\n\r\n\r\n","description":"","footnote":"\r\n( 1 ) . المناقب : 1 / 458 .\r\n( 2 ) . اللئالى المصنوعة : 2 / 175 .\r\n( 3 ) . رك : الغدير ( متن عربى / چ 5 ) : 1 / 112 .\r\n( 4 ) . لسان الميزان : 5 / 76 .\r\n","page_name":" 180 ","page_number":190},
  {"content":"\r\n\r\n9 - حافظ جلال الدّين سيوطى ( م 991 ) رساله‌اى دربارهء اين حديث دارد به نام كشف اللّبس عن حديث ردّ الشّمس .\r\nدر اينجا مجالى از براى پرداختن به اين متون و اسناد و طرق آن نيست و خود نياز به تأليف بزرگى دارد . تنها در اينجا نمونه‌هايى از نقل حافظان احاديث و بزرگان را مىآوريم .\r\nگروهى از اينان حديث را بدون طنز و خدشه‌اى ذكر كرده و برخى اعتراف به صحّت آن هم كرده‌اند و اين متون ما را بسنده و سودمند است .\r\n\r\nگروهى از راويان حديث ردّ الشّمس\r\n1 - حافظ ابو الحسن عثمان بن ابى شيبهء عبسى كوفى ( م 239 ) كه در سنن خود حديث را ذكر كرده است .\r\n2 - حافظ ابو جعفر احمد بن صالح مصرى ( م 248 ) كه شيخ بخارى در صحيح خود ، و ديگران بر وثاقتش اتّفاق كرده‌اند ، اين حديث را به دو طريق ، از اسماء بنت عميس نقل كرده و گفته است : كسى كه راه دانش بپويد ، شايسته نيست از حديث اسماء كه آن را از رسول خدا صلّى اللّه عليه و آله نقل كرده است ، سرپيچى كند ، زيرا اين حديث از بزرگ‌ترين علايم نبّوت است . « 1 »\r\n3 - محمّد بن حسين ازدى ( م 277 ) كه در كتاب خود فى مناقب على ، رضى اللّه عنه ، پس از ذكر حديث ، صحّتش را به نقل ابن نديم و كورانى ، اعتراف كرده است . « 2 »\r\nگمان مىكنم كتاب المناقب ازدى غير از كتابى است كه آن را به حديث ردّ الشّمس اختصاص داده است .\r\n4 - حافظ ابو بشر محمّد بن احمد دولابى ( م 310 ) كه در كتاب خود الذّريّة الطّاهرة حديث را نقل كرده است و ما نيز متن حديثش را با اسناد آن به زودى نقل خواهيم كرد .\r\n5 - حافظ ابو جعفر احمد بن محمّد طحاوى ( م 321 ) كه حديث را به دو لفظ آورده و\r\n\r\n\r\n","description":"","footnote":"\r\n( 1 ) . حافظ طحاوى در مشكل الآثار : 2 / 11 حديث را از اسماء نقل كرده است و گروهى بسيار از او پيروى كرده‌اند كه خواهيم ديد .\r\n( 2 ) . رك : لسان الميزان : 5 / 140 .\r\n","page_name":" 181 ","page_number":191},
  {"content":"\r\n\r\nگفته است : اين دو حديث هردو ثابت ، و راويان آن مورد وثوقند . « 1 »\r\nتصديق به صحّت حديث و قاطعيّت آن از ابو جعفر طحاوى در كتب قوم مانند شفاء قاضى و ديگران به تواتر رسيده است و ما به زودى به تصريحات آنان مىپردازيم ، ولى دست امين چاپ كه بايد وديعه‌هاى اسلامى را حفظ كند ، آن را از كتاب مشكل الآثار تحريف كرده است ، بايد گفت زنده‌باد امانت !\r\n6 - حافظ ابو جعفر محمّد بن عمرو عقيلى ( م 322 ) كه شرح احوالش گذشت . « 2 »\r\n7 - حافظ ابو القاسم طبرانى ( م 360 ) كه شرح حالش گذشت « 3 » ، در كتاب المعجم الكبير حديث را نقل كرده است .\r\n8 - حاكم ابو حفص عمر بن احمد ، مشهور به ابن شاهين ( م 385 ) كه حديث را در المسند الكبير آورده است .\r\n9 - حاكم ابو عبد اللّه نيشابورى ( م 405 ) كه شرح حالش گذشت « 4 » ، در تاريخ نيشابور در شرح‌حال عبد اللّه بن حامد فقيه واعظ ، حديث را نقل كرده است .\r\n10 - حافظ ابن مردويه اصفهانى ( م 416 ) كه شرح حالش را در كتاب آورديم « 5 » ، در المناقب حديث را بيان كرده است و رشتهء سند را به ابو هريره مىرساند .\r\n11 - ابو اسحاق ثعلبى ( م 427 يا 437 ) كه شرح احوالش را بيان كرديم « 6 » ، حديث را در تفسير خود و در العرائس 139 كه در قصص پيامبران است ، آورده است .\r\n12 - فقيه ابو الحسن علّى بن حبيب بصرى بغدادى شافعى ، مشهور به ماوردى ( م 450 ) حديث را به عنوان يكى از نشانه‌هاى نبوّت شمرده و از طريق اسماء آن را روايت كرده است . « 7 »\r\n13 - حافظ ابو بكر بيهقى ( م 458 ) كه شرح حالش در متن همين كتاب بيان شده « 8 » ، در\r\n\r\n\r\n","description":"","footnote":"\r\n( 1 ) . مشكل الآثار : 2 / 11 .\r\n( 2 ) . رك : الغدير ( متن عربى / چ 5 ) : 1 / 161 .\r\n( 3 ) . همان : 1 / 105 .\r\n( 4 ) . همان : 1 / 107 .\r\n( 5 ) . همان : 1 / 108 .\r\n( 6 ) . همان : 1 / 109 .\r\n( 7 ) . اعلام النبوة 79 .\r\n( 8 ) . رك : الغدير ( متن عربى / چ 5 ) : 1 / 110 .\r\n","page_name":" 182 ","page_number":192},
  {"content":"\r\n\r\nكتاب الدلائل آن را روايت كرده است . « 1 »\r\n14 - حافظ خطيب بغدادى ( م 463 ) كه شرح حالش در اين كتاب گذشت « 2 » ، حديث را در تلخيص المتشابه ، و الاربعين ، هردو ، نقل كرده است .\r\n15 - حافظ ابو زكريا اصفهانى مشهور به ابن منده ( م 512 ) كه حديث را در كتاب خود به نام المعرفة روايت كرده است و ما نيز در همين كتاب به آن اشاره كرده‌ايم . « 3 »\r\n16 - حافظ قاضى عياض ابو الفضل مالكى اندلسى ، پيشواى زمان خود ( م 544 ) كه در كتابش به نام الشّفاء ، پس از نقل حديث ، صحّتش را نيز اعتراف كرده است .\r\n17 - اخطب الخطباء خوارزمى ( م 568 ) كه يكى از شاعران غدير در قرن ششم است و شعر و شرح حالش در جلد چهارم همين كتاب خواهد آمد ، حديث را در المناقب نقل كرده است .\r\n18 - حافظ ابو الفتح نطنزى كه شرح حالش در همين كتاب بيان شده است « 4 » ، حديث را در كتاب خود الخصائص العلويّة روايت كرده است .\r\n19 - ابو المظفّر يوسف قزاوغلى حنفى ( م 654 ) كه در التّذكرة 30 آن را روايت كرده است ، آنگاه به جدّ خود ابن جوزى در قضاوتى كه در زمينهء روايت داشته ، ايراد گرفته است .\r\nقضاوت ابن جوزى اين است كه حديث مجعول و روايت آن مضطرب مىباشد ، زيرا احمد بن داود ، فضيل بن مرزوق و عبد الرّحمن بن شريك جزو سلسله اسناد روايتند و متّهم اصلى ابن عقدهء رافضى است .\r\nامّا ايراد ابو المظفّر بر ابن جوزى ، خلاصه‌اش اين است كه دليلى بر مجعول بودن روايت نداريم . راويانى كه نامشان برده شد ، اگر در آنها ايرادى باشد ، عين اين‌روايت را از راويان مورد وثوق كه هيچگونه ايرادى بر آنها وارد نيست و نامبردگان هم در طريقتش نيستند ، نقل كرده‌ايم ؛ البتّه ، ابو هريره نيز همين حديث را نقل كرده است كه ابن مردويه\r\n\r\n\r\n","description":"","footnote":"\r\n( 1 ) . رك : فيض القدير ، مناوى : 5 / 440 .\r\n( 2 ) . رك : الغدير ( متن عربى / چ 5 ) : 1 / 111 .\r\n( 3 ) . همان : 1 / 113 .\r\n( 4 ) . همان : 1 / 115 .\r\n","page_name":" 183 ","page_number":193},
  {"content":"\r\n\r\nاز او روايت مىكند ، شايد راويان نامبرده در طريق او باشند .\r\nو اينكه جدّ من ، ابن عقده را متّهم دانسته است ، اين اتّهام از روى گمان و ترديد است نه از روى قطع و يقين . ابن عقده مشهور به عدالت است ، او فضايل اهل بيت را روايت مىكرد و بر آنها اكتفا مىنمود و چون متعرّض مدح و ذمّ صحابه نمىشد ، او را به رفض نسبت داده‌اند .\r\nو مراد از ردّ الشّمس بازداشت و توقّف خورشيد از سير معمولى است نه بازگشت حقيقى و اگر واقعا هم بازگشته باشد ، جاى شگفتى نيست ، زيرا اين امر معجزهء پيامبر خدا صلّى اللّه عليه و آله و كرامت على عليه السّلام است و به اتّفاق مسلمانان خورشيد براى يوشع متوقّف شده است و اين خالى از دو وجه نيست ، يا معجزهء موسى عليه السّلام بوده يا كرامت يوشع . اگر معجزهء موسى عليه السّلام بوده ، پيامبر ما صلّى اللّه عليه و آله از او افضل است و اگر كرامت يوشع بوده ، على عليه السّلام افضل از يوشع است كه پيامبر صلّى اللّه عليه و آله فرمود : علماى امّت من ، مانند انبياى بنى اسرائيلند . اين سخن در حقّ هرفردى از علما صادق است تا چه رسد به على عليه السّلام . آنگاه به استدلال دربارهء برترى على عليه السّلام بر انبياى بنى اسرائيل پرداخته است و پس از آوردن اشعار صاحب ابن عبّاد در قضيهء ردّ الشّمس گويد :\r\nدر اينجا داستان عجيبى است كه گروهى از بزرگان ما در عراق آن را براى من حكايت كرده‌اند . مىگويند : ابو منصور مظفّر بن اردشير عبادى واعظ را ديديم كه در مدرسهء تاجيّه واقع در محلهء باب برز بغداد ، بعد از وقت عصر نشسته بود و داستان حديث ردّ الشّمس را براى على عليه السّلام بيان مىكرد و با عبارات مخصوص به خود و روش زيبايش توضيح مىداد ، آنگاه فضايل اهل بيت عليهم السّلام را متذكّر شد كه ناگاه ابرى پديد آمد و چهرهء خورشيد در نقاب آن فرورفت ، تا جايى كه مردم گمان كردند كه خورشيد غروب كرده است . ابو منصور بر منبر ايستاد و اشاره به خورشيد كرد و اين اشعار را خواند :\r\n- اى خورشيد تا مدحم را دربارهء آل مصطفى و فرزندش به آخر نرسانم ، غروب مكن .\r\n- عنان خود را از رفتن ، هنگامىكه مىخواهم مدحشان را بگويم ، بازگردان . مگر\r\n\r\n","description":"","footnote":"","page_name":" 184 ","page_number":194},
  {"content":"\r\n\r\nفراموشت شده كه به اين منظور توقّف كردى .\r\n- اگر ايستادنت به امر مولا بوده است ، براى خدم و حشم او نيز بايد بايستى .\r\nگويند : در اين موقع پردهء ابرها از چهرهء خورشيد به يك‌سو رفت و خورشيد ظاهر شد .\r\nابن نجار شبيه اين قضيّه را براى ابو الوفاء عبيد اللّه بن هبة اللّه قزوينى حنفى واعظ ( م 585 ) نقل كرده ، گويد : ابو عبد اللّه حسين بن عبيد اللّه بن هبة اللّه قزوينى براى من در اصفهان اين شعر را انشاد كرده ، گفت : پدرم در بغداد بر فراز منبر در مدرسهء تاجيه آن را بالبداهه از پيش خود سرود . در آن موقع خورشيد نزديك غروب بود و در آن ساعت پدرم دست به كار مناقب على شده بود :\r\n- شتاب مكن اى خورشيد تا مدح من دربارهء مرتضى و فرزندش پايان يابد .\r\n- مدح او عنان ترا بازمىكشد . آيا فراموش كرده‌اى روزى را كه به خاطر او بازگشتى .\r\nاين داستان را محى الدّين ابن ابى الوفاء قرشى حنفى در الجواهر المضية فى طبقات الحنفية : 1 / 342 ذكر كرده است .\r\n20 - حافظ ابو عبد اللّه محمّد بن يوسف كنجى شافعى ( م 658 ) كه در كتابش كفاية الطالب 237 - 244 فصلى را به حديث ردّ الشّمس اختصاص داده و در آن از ناحيهء امكان بازگشت خورشيد از يك‌طرف و از ناحيهء صحّت نقل حديث از طرف ديگر ، بحث كرده است . مىگويد : كسى كه معتقد به دين باشد ، نمىتواند منكر ايمان به اين واقعه شود ، زيرا بهترين دليل امكان چيزى ، وقوع آن است ، و وقوع آن نسبت به يوشع اتّفاقى مسلم است . وى در مورد صحّت حديث ، به طور خلاصه مىگويد : گروهى از علما آن را از معجزات پيامبر صلّى اللّه عليه و آله شمرده‌اند كه از جمله ابن سبع است و در شفاء الصدور آن را ذكر كرده ، و حكم به صحّتش نموده است . ديگر قاضى عياض است كه در الشفاء آن را از طحاوى به دو طريق صحيح نقل كرده ، آنگاه متعرّض كلام احمد بن صالح مصرى شده است .\r\nامام حافظ ابو الفتح محمّد بن حسين ازدى موصلى در جمع طرق حديث در كتاب\r\n\r\n","description":"","footnote":"","page_name":" 185 ","page_number":195},
  {"content":"\r\n\r\nجداگانه‌اى كوششهاى اطمينان‌بخشى مبذول داشته است ، آنگاه از طريق حاكم در تاريخ وى و از طريق شيخ ابو الوقت در جلد اوّل احاديث امير ابى احمد ، حديث را روايت كرده و سپس به ردّ تضعيف‌كنندهء آن از نظر امكان و وقوع و سند و متن پرداخته و احتجاج امير المؤمنين عليه السّلام به آن را در روز شورا ، ذكر كرده است و گويد :\r\nخبر داد ما را حافظ ابو عبد اللّه محمّد بن محمود ، معروف به ابن نجّار ، خبر داد ما را ابو محمّد عبد العزيز بن اخضر ، گفت : شنيدم قاضى محمّد بن يوسف ارموى مىگفت : ابو منصور مظفّر بن اردشير عبادى واعظ نشست [ و آنچه را كه از سبط ابن جوزى نقل كرديم ، آورد 
  ] ، آنگاه شعر صاحب بن عبّاد را در حديث ردّ الشّمس ذكركرده است .\r\n21 - ابو عبد اللّه شمس الدّين محمّد بن احمد انصارى اندلسى ( م 671 ) كه در كتاب التّذكرة باحوال الموتى و امور الآخرة گويد : خداى بزرگ خورشيد را پس از غروب بر پيامبرش بازگردانيد تا على نماز گزارد . اين حديث را طحاوى نقل كرده و گفته است : اين حديث قطعيّت دارد و هرگاه بازگشت خورشيد سودمند نبود و تجديد زمان نمىشد ، خدا آن را بازنمىگردانيد .\r\n22 - شيخ الاسلام حمّويى ( م 722 ) كه او را در اين كتاب متذكر شديم « 1 » ، حديث را در فرايد السّمطين ذكر كرده است .\r\n23 - حافظ ولىّ الدّين ابو زرعهء عراقى ( م 826 ) در طرح التثريب « 2 » : 6 / 247 ، از طريق طبرانى در المعجم الكبير نقل كرده و آن را « حديث حسن » تعبير كرده است .\r\n24 - امام ابو الرّبيع سليمان السبتى ، مشهور به ابن سبع كه در كتابش ، شفاء الصدور نقل و به صحّتش اعتراف كرده است .\r\n25 - حافظ ابن حجر عسقلانى ( م 852 ) كه در اين كتاب از او ياد شده است « 3 » ، حديث را در فتح البارى : 6 / 168 نقل كرده و گفته است : طحاوى و طبرانى در\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 123 .\r\n( 2 ) . اين كتاب هرچند مشترك ميان او و پدرش مىباشد ، ولى نقل اين حديث در كتب قوم ، منسوب به خود اوست .\r\n( 3 ) . رك : الغدير ( متن عربى / چ 5 ) : 1 / 130 .\r\n","page_name":" 186 ","page_number":196},
  {"content":"\r\n\r\nالمعجم الكبير و حاكم و بيهقى در الدّلائل از اسماء بنت عميس نقل كرده‌اند كه پيامبر صلّى اللّه عليه و آله وقتى سر به زانوى على نهاد و خوابيد ، و نماز عصر على فوت شد ، دعا كرد و خدا خورشيد را بر او بازگردانيد تا نمازش را خواند و سپس غروب كرد ، و اين امر در معجزهء پيامبر صلّى اللّه عليه و آله رساتر است و ابن جوزى كه آن را جزو موضوعات آورده ، خطا كرده است .\r\nهمچنين ابن تيميه در كتاب الردّ على الروافض كه به پندار مجعول بودنش گراييده ، اشتباه كرده است و خدا آگاه‌تر است .\r\n26 - امام عينى حنفى ( م 855 ) كه شرح‌حالش را در اين كتاب بيان كرديم « 1 » ، گويد : اين امر نيز براى امام على اتّفاق افتاد كه حاكم ازاسماء بنت عميس نقل كرده است .\r\nوى پس از يادكرد حديث گويد : طحاوى حديث را در مشكل الآثار ذكر كرده ، سپس به كلام احمد بن صالح نامبرده اشاره نموده است و گويد : اين حديثى است متّصل ، با راويانى مورد وثوق ، و ايراد ابن جوزى به آن مورد توجّه نيست . « 2 »\r\n27 - حافظ سيوطى ( م 911 ) كه شرح‌حالش را در همين كتاب متذكّر شديم « 3 » ، حديث را در جمع الجوامع ، چنان كه در ترتيب آن است ، از على عليه السّلام آورده ، و در شمار معجزات پيامبر صلّى اللّه عليه و آله نقل كرده است « 4 » و در كتاب خصائص كبرى مىگويد : يوشع روزى كه با جبّاران مىجنگيد ، خورشيد برايش متوقّف شد ، و براى پيامبر ما صلّى اللّه عليه و آله ، در معراج چنين اتّفاق افتاد و از اين عجيب‌تر بازگشت خورشيد است هنگامى كه نماز عصر على فوت شده بود . « 5 » همو اين حديث را از امير المؤمنين عليه السّلام و ابو هريره و جابر انصارى و اسماء بنت عميس از طريق ابن منده ، طحاوى ، طبرانى ، ابن ابى شيبه ، عقيلى ، خطيب ، دولابى ، ابن شاهين و ابن عقده روايت كرده است ، « 6 » و قسمتى از رسالهء ابو الحسن فضلى را در حديث ذكر كرده و گفته است : گروهى از ائمّه و حافظان تصريح به صحّت حديث كرده‌اند . « 7 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 131 .\r\n( 2 ) . عمدة القارى شرح صحيح البخارى : 7 / 146 .\r\n( 3 ) . رك : الغدير ( متن عربى / چ 5 ) : 1 / 133 .\r\n( 4 ) . جمع الجوامع : 5 / 277 .\r\n( 5 ) . الخصائص الكبرى : 2 / 183 .\r\n( 6 ) . رك : اللئالى المصنوعة : 2 / 174 - 177 .\r\n( 7 ) . همان : 1 / 174 .\r\n","page_name":" 187 ","page_number":197},
  {"content":"\r\n\r\nهمو روايت را بدون ايراد در سندش از ابوذر نقل كرده است كه گفت : على روز شورا مىگفت : شما را به خدا سوگند ، آيا در بين شما كسى هست كه براى او خورشيد بازگشته باشد جز من ، هنگامى كه رسول خدا خوابيد و سرش را بر دامن من نهاد ؟ « 1 »\r\nنامبرده در نشر العلمين ، بعد از ذكر كلام قرطبى ، گويد : من مىگويم كلام قرطبى در نهايت تحقيق است و استدلال او بر تجديد وقت به داستان بازگشت خورشيد در نهايت نيكويى است . ازاين‌رو ، نماز على به صورت ادا انجام شده است ، و گرنه بر بازگشت خورشيد فايده‌اى مترتّب نبود ، زيرا صحّت قضاى نماز عصر ، بعد از غروب آفتاب است . « 2 »\r\nاين استدلال و استحسان نيز در كتاب ديگرش آمده است . « 3 »\r\n28 - نور الدّين سمهودى شافعى ( م 911 ) كه شرح حالش را در همين كتاب آورديم « 4 » ، در وفاء الوفاء در ذكر مسجد الفضيخ ، معروف به مسجد الشّمس به نقل از مجد گويد :\r\nنبايد كسى گمان كند اينجا همان مكانى است كه بعد از غروب ، خورشيد براى على بازگشت ، زيرا اين كار در صهباء خيبر انجام شد . آنگاه حديث قاضى عياض و سخن طحاوى را نقل كرده و گويد : مجد مىگويد : اينجا شايسته‌تر است كه نامش را مسجد الشّمس بگذاريم تا جاى ديگر ، و ابن حزم تصريح كرده كه حديث جعلى است و قصهء ردّ الشّمس براى على به اجماع علما نزد او باطل است و گوينده‌اش نابخرد . من مىگويم :\r\nحديث را طبرانى با سندهاى خود نقل كرده و حافظ نور الدّين هيثمى گفته است كه رجال يكى از روايات همه صحيحند ، مگر ابراهيم بن حسن كه مورد وثوق است و فاطمه دخت على بن ابى طالب را نمىشناسم . « 5 »\r\nو ابن منده و ابن شاهين حديث اسماء بنت عميس را و ابن مردويه حديث ابو هريره را نقل كرده‌اند كه اسناد هردو « حسن » است و از كسانى كه صحّت آن را اعتراف كرده‌اند ، طحاوى و ديگران مىباشند . حافظ ابن حجر در فتح البارى پس از ذكر حديث از طريق\r\n\r\n\r\n","description":"","footnote":"\r\n( 1 ) . اللئالى المصنوعة : 1 / 176 .\r\n( 2 ) . نشر العلمين فى احياء الابوين 13 .\r\n( 3 ) . التعظيم و المنّة 8 .\r\n( 4 ) . رك : الغدير ( متن عربى / چ 5 ) : 1 / 133 .\r\n( 5 ) . وفاء الوفاء : 2 / 33 .\r\n","page_name":" 188 ","page_number":198},
  {"content":"\r\n\r\nبيهقى گفته است : ابن جوزى كه آن را در مجعولات آورده ، خطا كرده است .\r\n29 - حافظ ابو العباس قسطلانى ( م 923 ) كه نامش در همين كتاب ياد شد « 1 » ، حديث را از طريق طحاوى و قاضى عياض و ابن منده و ابن شاهين و طبرانى و ابو زرعه از حديث اسماء بنت عميس ، و از طريق ابن مردويه از حديث ابو هريره نقل كرده است . « 2 »\r\n30 - حافظ ابن الدّبيع ( م 944 ) كه شرح حالش در اين كتاب گذشت « 3 » ، حديث را نقل كرده و ايراد احمد و ابن جوزى را متذكّر شده ، سپس با تصحيح طحاوى و صاحب الشفاء آن را جبران كرده ، گويد : ابن منده و ابن شاهين و ديگران حديث اسماء و غير او را نقل كرده‌اند . « 4 »\r\n31 - سيّد عبد الرّحيم بن عبد الرّحمن عبّاسى ( م 963 ) كه مقصورهء ابن حازم « 5 » را نقل كرده است :\r\n- شگفتا از معجزهء روشنى كه رقيب با گوشهء چشم آن را مىبيند و باز شك مىكند .\r\n- شبهه‌اى او را عارض شده كه از تحقيق آنچه ديده بود ، گمراه شد و هدايت نيافت .\r\n- گمان كرد بازگشت خورشيد براى او بوده كه پردهء تاريك شب را به روشنايى روز شكافته است .\r\n- در حالى كه خورشيد براى كسى جز يوشع هنگام جنگ و جز على هنگام خواب ، باز نگشته است .\r\nآنگاه حديث را به تعبير طحاوى و از دو طريق وى نقل كرده و به دنبال آن قصهء ابو منصور مظفّر واعظ نامبرده را آورده است . « 6 »\r\n32 - حافظ شهاب الدّين ابن حجر هيثمى ( م 974 ) كه نامش را در اين كتاب آورديم « 7 » ، حديث را كرامتى روشن براى امير المؤمنين عليه السّلام دانسته ، گويد :\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 134 .\r\n( 2 ) . المواهب اللدنية : 1 / 358 .\r\n( 3 ) . رك : الغدير ( متن عربى / چ 5 ) : 1 / 134 .\r\n( 4 ) . تمييز الطيّب من الخبيث 81 .\r\n( 5 ) . مقصوره شعرى است كه آخرين كلمهء هربيت به الف كوتاه ( مقصوره ) ختم شود . مقصورهء ابن حازم را شريف ابو عبد اللّه سبتى ( م 760 ) و شيخ جلال الدّين محلّى ( م 864 ) شرح كرده‌اند .\r\n( 6 ) . معاهد التنصيص : 2 / 190 .\r\n( 7 ) . رك : الغدير ( متن عربى / چ 5 ) : 1 / 134 .\r\n","page_name":" 189 ","page_number":199},
  {"content":"\r\n\r\nصحّت حديث ردّ الشّمس را طحاوى و قاضى در الشفاء پذيرفته‌اند و شيخ الاسلام ابو زرعه آن را حسن دانسته و ديگران از او پيروى كرده‌اند و بر كسانى كه آن را مجعول مىدانند ، ايراد گرفته‌اند ، و اين پندار كه ابن جوزى گفته : با غروب آفتاب وقت نماز سپرى شده و بازگشت خورشيد ديگر سودى ندارد ، مورد قبول نيست ، زيرا به عقيدهء ما همان طورى كه بازگشت خورشيد امتياز و كرامتى است ، درك اداى نماز عصر نيز امتياز و خصوصيّتى است . آنگاه داستان ابو منصور مظفّر بن اردشير عبادى نامبرده را ذكر مىكند . « 1 »\r\nهمو ، در حديث « شقّ القمر » گويد : متناسب با اين معجزه ، معجزهء ردّ الشّمس پيامبر صلّى اللّه عليه و آله بعد از غروب حقيقى است هنگامى كه پيامبر صلّى اللّه عليه و آله خوابيده بود ، تا آنجا كه گويد : پس خورشيد بازگشت تا على نماز عصر را به طور ادا بگذارد و اين كار براساس كرامت پيامبر صلّى اللّه عليه و آله بود . در صحّت اين حديث اختلاف شده است . برخى آن را دروغ مىپندارند و پاره‌اى عقيده به صحّتش دارند كه حقّ هم همين است ، آنگاه تصريح كرده است كه از دو روايت اسماء يكى « صحيح » و ديگرى « حسن » است . « 2 »\r\n33 - ملّا على قارى ( م 1014 ) كه در كتاب المرقاة گويد « 3 » : امّا ردّ الشّمس پيامبر صلّى اللّه عليه و آله را اسماء روايت كرده [ آنگاه حديث را ذكر كرده است 
  ] و پس از ذكر كلام عسقلانى ، نامبرده گويد : از اينجا دانسته مىشود كه معنى ردّ الشّمس ، تأخير خورشيد است ، يعنى نزديك بود غروب كند كه پيامبر صلّى اللّه عليه و آله آن را متوقف ساخت ، و بدين‌ترتيب ، ايرادى كه پاره‌اى گرفته‌اند كه اين از غفلت دروغساز است كه صورت فضيلتى را نگريسته ، توجه به فايده‌اش نكرده است و نيز گفته است كه نماز عصرى كه با غروب آفتاب قضا شد ، بازگشت خورشيد آن را ادا نمىسازد ، خودبه‌خود پاسخ داده مىشود ، با اينكه قضا نشدن نماز را با بازگشت خورشيد مىتوان از خصوصيّات و امتيازات دانست كه در باب معجزات تأثيرگذارتر است و خداوند از حقيقت كارها آگاه‌تر است . حال اگر بگويند اين امر با حديث صحيحى كه رسيده است : خورشيد بر احدى جز يوشع بازگشت نكرده است ، پاسخ مىدهيم\r\n\r\n\r\n","description":"","footnote":"\r\n( 1 ) . الصواعق 76 .\r\n( 2 ) . شرح همزية البوصيرى 121 .\r\n( 3 ) . المرقاة شرح المشكاة : 4 / 287 .\r\n","page_name":" 190 ","page_number":200},
  {"content":"\r\n\r\nمقصود اين است كه خورشيد بر هيچ پيامبرى غير از من باز نگشته مگر براى يوشع . « 1 »\r\n34 - نور الدّين حلبى شافعى ( م 1044 ) كه شرح حالش در اين كتاب گذشت « 2 » ، گويد :\r\nامّا بازگشت خورشيد پس از غروب براى پيامبر صلّى اللّه عليه و آله در خيبر اتّفاق افتاده و از اسماء بنت عميس روايت شده است . وى پس از ذكر حديث گويد : بعضى گويند : براى كسانى كه راه دانش بپويند ، شايسته نيست از حفظ اين حديث تخلّف كنند ، زيرا اين حديث از بزرگ‌ترين علايم نبوّت است و حديثى است متّصل ، و در امتاع آمده است كه از پنج طريق روايت شده ، آنگاه آنها را ذكر مىكند و بدين‌ترتيب ، آنچه پيش از اين از ابن كثير نقل كرديم كه گفته است : حديث را تنها يك زن مجهول از اهل بيت كه حالش نامعلوم است ، نقل كرده است ، مردود مىگردد و همين ايراد بر ابن جوزى وارد مىباشد كه گفته است : اين حديث بىترديد دروغ است . آنگاه از امتاع ، پنجمين حديثش را ذكر و از سبط ابن جوزى داستان ابو منصور مظفّر واعظ را حكايت مىكند . « 3 »\r\n35 - شهاب الدّين خفاجى حنفى ( م 1069 ) كه شرح حالش در اين كتاب گذشت « 4 » ، گويد : طبرانى به اسناد مختلف از رجالى كه اكثر آنها مورد وثوقند ، حديث را روايت كرده است . « 5 » همو افزايد : يكى از شارحان بر اين حديث اعتراض كرده و گفته است : اين حديث دروغ و رجالش مورد ايراد ، دروغگو و جعّال مىباشند . او نمىداند اين سخنان بر خلاف حقيقت است ، و او از كلام ابن جوزى به اين اشتباه افتاده است ، غافل از اينكه اكثر مطالب كتاب ابن جوزى مردود است ، چنان كه سيوطى در خاتمة الحّفاظ و سخاوى گفته‌اند : ابن جوزى در كتاب موضوعات خود براى مجعول جلوه دادن احاديث ، خود را سخت به زحمت انداخته تا جايى كه بسيارى از احاديث صحيح را چنان كه ابن صلاح اشاره كرده است ، در رديف مجعولات آورده است . « 6 »\r\n\r\n\r\n","description":"","footnote":"\r\n( 1 ) . اين وجه جمع را گروهى از حافظان و بزرگان متذكّر شده‌اند .\r\n( 2 ) . رك : الغدير ( متن عربى / چ 5 ) : 1 / 139 .\r\n( 3 ) . رك : السّيرة النّبويّة : 1 / 411 - 413 .\r\n( 4 ) . رك : الغدير ( متن عربى / چ 5 ) : 1 / 140 .\r\n( 5 ) . شرح الشفاء : 3 / 11 .\r\n( 6 ) . همان : 3 / 12 .\r\n","page_name":" 191 ","page_number":201},
  {"content":"\r\n\r\nمصنّف ، خدايش رحمت كناد ، كه اعتراف به صحّت اين حديث كرده است ، از تعدّد طرق آن شاهد صدقى بر صحّتش آورده و قبل از او بسيارى از پيشوايان حديث ، مانند طحاوى صحّتش را تأييد كرده‌اند . ابن شاهين ، ابن منده و ابن مردويه ، و طبرانى در المعجم خود آن را نقل كرده‌اند و طبرانى افزوده است : اين حديث حسن است و عراقى آن را در التقريب ذكر كرده ، آنگاه پس از نقل عبارت حديث گويد : اينكه ابن جوزى گفته است با قضا شدن نماز سودى در بازگشت خورشيد نيست ، بىوجه است ، زيرا فوت نماز بر اثر عذرى كه مانع از اداى نماز بوده ، صورت گرفته است و آن عذر مزاحمت نكردن پيامبر صلّى اللّه عليه و آله بوده است و اين خود فضيلتى بزرگ است و چون خورشيد بازگشت ، على فضيلت اداى نماز را نيز درك كرد ، تا آنجا كه گويد :\r\nسيوطى دربارهء اين حديث تصنيف مستقلّى به نام كشف اللبس عن حديث ردّ الشّمس دارد و قبل از او ابو الحسن فضلى شبيه اين تصنيف را آورده و طرقش را با اسانيد بسيار ايراد كرده و صحّتش را به حدّ اعلا تأييد كرده و با ابن جوزى كه در بعضى از رجال آن خدشه وارد ساخته ، به مخالفت برخاسته است . وى دربارهء سخن طحاوى كه آن را از علايم نبوّت مىداند ، گفته است كه اين امر مؤيّد صحّت حديث است ، زيرا احمد « 1 » كه يكى از بزرگان ائمهء مورد وثوق حديث است و در توثيقش اين بس‌كه بخارى در صحيح خود از او روايت مىكند ، گويد : پس به كسى كه آن را ضعيف پندارد ، نبايد توجّهى كرد .\r\nبدين‌ترتيب ، كلام ابن تيميّه و ابن جوزى كه گفته‌اند : حديث مجعول است ، از اعتبار ساقط مىشود و سخن آنان چيزى جز گزافه‌گويى نيست . اما اينكه گفته‌اند : اين حكايت با تصريح آنان به مجعول بودنش ، اعتبارى ندارد ، و از علائم نبوّت بودن ، ارتباطى با خصوصيّت حفظ آن پيدا نمىكند ، ناشى از خلط مبحث و اشتباهاتى است كه بعد از آنچه شنيده شده ، اعتبارى نخواهد داشت . او نيز دو بيت از قصيدهء همزيّه را آورده است :\r\n- خورشيد ؛ پرتو درخشانش را ، براى اينكه على نمازش را به طور اداء بگزارد ، برگردانيد .\r\n\r\n\r\n","description":"","footnote":"\r\n( 1 ) . مراد ، احمد بن صالح مصرى است .\r\n","page_name":" 192 ","page_number":202},
  {"content":"\r\n\r\n- آنگاه با آهنگى ناشى از فراقى كه دارويش وصال است ، روى بازگردانيد .\r\nسرانجام ، خفاجى قصهء ابو منصور و شعرش را ذكر كرده است . « 1 »\r\n36 - ابو العرفان شيخ برهان الدّين ابراهيم بن حسن بن شهاب الدّين كردى كورانى مدنى ( م 1102 ) حديث را به نقل از كتاب الذّريّة الطّاهرة اثر حافظ ابن بشير دولابى ، ذكر كرده و از قول او گويد : اسحاق بن يونس ، از سويد بن سعيد ، از مطلب بن زياد ، از ابراهيم بن حيّان ، از عبد اللّه بن حسين ، از فاطمة دخت حسين ، از حسين بن على روايت كرده ، گويد : سر رسول خدا صلّى اللّه عليه و آله بر دامن على عليه السّلام بود و به او وحى مىآمد .\r\nهنگامىكه به خود آمد ، فرمود : يا على نماز فريضه را گزارده‌اى ؟ على عليه السّلام گفت : نه ، پيامبر گفت : بار خدايا تو مىدانى كه على در خدمتگزارى تو و رسول تو بود ، پس خورشيد را بر او بازگردان . آنگاه خورشيد براى او بازگشت ، على نماز گزارد و خورشيد غروب كرد . « 2 »\r\nهمو از طريق طبرانى از اسماء بنت عميس و به لفظ او كه بعدا متعرّض آن خواهيم شد ، حديث را روايت كرده است ، سپس گويد : حافظ جلال الدّين سيوطى در كتاب كشف اللّبس فى حديث ردّ الشّمس گويد : حديث ردّ الشّمس معجزهء پيامبر ما محمّد صلّى اللّه عليه و آله است ، و امام ابو جعفر طحاوى و ديگران اين حديث را صحيح مىدانند و حافظ أبو الفرج ابن جوزى كه اين حديث را جزو مجعولات قرار داده ، افراطى است و شاگرد محدّثش ابو عبد اللّه محمّد بن يوسف دمشقى صالحى در رسالهء مزيل اللّبس عن حديث ردّ الشّمس گويد : بدان‌كه اين حديث را طحاوى در كتاب خود شرح مشكل الآثار از اسماء بنت عميس به دو طريق روايت كرده و گفته است كه اين دو حديث هردو ثابت و محقّق است و راويان هردو ثقه و مورد اطمينانند . و قاضى عياض در الشفاء و حافظ ابن سيّد النّاس در بشرى اللّبيب و حافظ علاء الدّين مغلطانى در كتاب الزّهر الباسم آن را نقل كرده‌اند و حافظ ابن الفتح ( ابو الفتح ) ازدى صحّت آن را تأييد كرده است و حافظ ابو زرعة بن عراقى ، و شيخ ما حافظ جلال الدّين سيوطى در الدّرر المنتثرة فى الاحاديث المشتهرة آن را\r\n\r\n\r\n","description":"","footnote":"\r\n( 1 ) . رك : شرح الشفاء 15 .\r\n( 2 ) . الامم لا يقاظ الهمم 63 .\r\n","page_name":" 193 ","page_number":203},
  {"content":"\r\n\r\n« حسن » دانسته‌اند .\r\nحافظ احمد بن صالح گويد : در عظمت اين حديث كافى است كه بگوييم هركس در طريق دانش گام بردارد ، شايسته نيست از حديث اسماء تخلّف كند ، زيرا اين حديث از بزرگ‌ترين علائم نبوّت است .\r\nحافظان احاديث بر ابن جوزى كه حديث را در كتاب موضوعات خود [ كه ويژهء احاديث جعلى است 
  ] آورده ، بشدّت ايراد گرفته‌اند ، حافظ ابو الفضل بن حجر در باب قول نبى صلّى اللّه عليه و آله احلّت لكم الغنائم ، از كتاب فتح البارى بعد از ايراد حديث گويد : ابن جوزى اشتباه كرده است كه آن را در مجعولات آورده است . اين سخن از روى خطّ ابن حجر نقل شده است . وى نيز مىافزايد : اين حديث از طريق اسماء بنت عميس و على بن ابى طالب و فرزندش حسين ، و ابو سعيد و ابو هريره روايت شده است ، آنگاه مطلب را به حوزهء حديث كشانده و از رجالش سخن به ميان آورده است و گويد : از مطالبى كه در پيش از بيانات حافظان احاديث در پيرامون اين حديث آورديم و رجال حديث را بيان كرديم ، معلوم شد كه در ميان راويان آن نه متّهمى وجود دارد و نه مطرود مورد اتّفاقى ؛ در نتيجه ، قطعيّت و عدم بطلان حديث بر شما آشكار شد . اكنون چيزى دربارهء حديث نمانده مگر شبهات و ايرادهايى كه بر آن گرفته‌اند . آنگاه وى ايرادها را مطرح كرده و به هركدام پاسخ كافى و كامل داده است .\r\n37 - ابو عبد اللّه زرقانى مالكى ( م 1122 ) كه شرح‌حالش در اين كتاب گذشت ، « 1 » در كتاب شرح المواهب : 5 / 113 - 118 ، صحّت حديث را تأييد كرده ، گويد : ابن جوزى كه اين را از مجعولات قلمداد كرده است ، مرتكب خطا شده ؛ آنگاه بشدّت به ردّ ابن تيميّه پرداخته ، گويد : كلام ابن تيميّه جاى يك دنيا شگفتى است و پس از نقل عدم صحّت از قول احمد [ ابن تيميّه 
  ] و ابن جوزى مىگويد : شامى گفته است : ظاهرا با حديث از طريق برخى از دروغگويان برخورد كرده ، نه از طريقى كه در سابق گفتيم ، و گرنه نمىتوانستند نسبت ضعف به آن بدهند تا چه رسد نسبت جعل ، و هرگاه اسناد حديث بر آنها عرضه\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 142 .\r\n","page_name":" 194 ","page_number":204},
  {"content":"\r\n\r\nمىشد ، مىپذيرفتند كه حديث ، اصلى استوار دارد و ساختگى نيست . آنگاه اشاره مىكند كه با وجود قواعدى كه تنظيم كرده‌اند و با وجود اينكه بسيارى از حفّاظ حديث را در كتبى كه مورد اعتماد است ، نقل كرده و آن را تقويت و تأييد كرده‌اند ، حكم به مجعوليّت مردود مىگردد .\r\nو گويد : به استناد همين حديث معلوم مىشود كه نماز على قضا نبوده ، بلكه قطعا ادا برگزار شده است و گرنه سودى بر دعا مترتّب نخواهد بود . سپس گويد : و يكى از قواعد اين است كه هرگاه حديثى را دو طريق بود ، اصالت آن را معلوم مىدارد و از اتّفاقات جالب اينكه قصهء ابو منصور مظفّر واعظ را ذكر كرده است .\r\n38 - شمس الدّين حفنى شافعى ( م 1181 ) كه شرح حالش در اين كتاب آمده است « 1 » ، در حاشيه‌اى كه بر جامع صغير سيوطى دارد ، گويد : اينكه پيامبر صلّى اللّه عليه و آله فرمود : خورشيد براى احدى جز يوشع بن نون متوقف نشد ، منافاتى با حديث ردّ الشّمس براى على ندارد ، زيرا آن در مورد بازگشت خورشيد پس از غروب است و حديث يوشع توقف خورشيد است ، نه بازگشت آن پس از غروب ، و مقصود اين است كه براى احدى در زمانهاى گذشته خورشيد حبس نشده است مگر براى يوشع بن نون و لفظ « حبس » فعل ماضى است و منافاتى با وقوع حبس بعد از آن براى پاره‌اى از اولياى خدا ندارد . « 2 »\r\n39 - ميرزا محمّد بدخشى كه شرح حالش در اين كتاب ياد شد « 3 » ، گويد : گروهى از پيشوايان حافظ حديث ، مانند طحاوى ، قاضى عياض و ديگران صريحا صحّت حديث ردّ الشّمس را اعتراف كرده‌اند . طحاوى گويد : اين حديث قطعى است و راويانش مورد وثوقند ، و پس از نقل كلام طحاوى حكايت ابو منصور مظفّر واعظ را آورده ، گويد : حافظ سيوطى يك مجلّد كتاب خود را به طرق حديث و خصوصيّات آن اختصاص داده است . « 4 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 144 .\r\n( 2 ) . رك : الجامع الصغير : 2 / 293 .\r\n( 3 ) . رك : الغدير ( متن عربى / چ 5 ) : 1 / 143 .\r\n( 4 ) . نزل الابرار 40 .\r\n","page_name":" 195 ","page_number":205},
  {"content":"\r\n\r\n40 - شيخ محمّد صبّان ( م 1206 ) كه شرح احوالش در اين كتاب آمده است « 1 » ، حديث را در اسعاف الرّاغبين 62 ذكر كرده و آن را يكى از معجزات پيامبر صلّى اللّه عليه و آله شمرده و در صفحهء 162 همان كتاب آن را يكى از كرامات امير المؤمنين عليه السّلام دانسته است و گويد :\r\nطحاوى و قاضى در الشّفاء صحّت حديث را تأييد كرده‌اند و شيخ الاسلام ابو زرعه و به پيروى از او ديگران آن را « حسن » دانسته‌اند و خود بر گروهى كه آن را مجعول مىدانند ، ايراد گرفته است و گويد : اين پندار كه با گذشتن وقت بر اثر غروب آفتاب چه سودى بر بازگشت آن مترتّب است ، مورد قبول نيست ، زيرا همراه با بازگشت خورشيد به قول ابن عماد و ديگران ، وقت نيز بازمىگردد ، هرچند كلام زركشى اقتضاى خلافش را دارد و به فرض عدم بازگشت وقت گوييم : همان‌طور كه بازگرداندن خورشيد امتياز است ، ادراك اداى نماز عصر نيز امتياز است .\r\n41 - شيخ محمّد امين بن عمر ، مشهور به ابن عابدين دمشقى ، پيشواى حنفيان زمانش ( م 1252 ) در حاشيه‌اش « 2 » : 1 / 251 بعد از عبارت [ اگر خورشيد غروب كرد و دوباره بازگشت ، آيا وقت هم بازمىگردد ؟ 
  ] ، گويد : ظاهر چنين است . در اينجا صاحب النّهر بحثى دارد كه مىگويد : شافعيان را عقيده بر آن است كه وقت بازمىگردد ، زيرا پيامبر صلّى اللّه عليه و آله سر بر دامن على گذارده ، خوابيد تا خورشيد غروب كرد . هنگامى كه بيدار شد ، على او را خبر داد كه نماز عصرش فوت شده است . پيامبر صلّى اللّه عليه و آله فرمود : خدايا وقت او در راه اطاعت تو و اطاعت پيامبر تو صرف شده است ، خورشيد را براى او بازگردان .\r\nپس خورشيد بازگشت و على نماز عصر را خواند و اين واقعه در خيبر اتّفاق افتاد . صحّت اين حديث را طحاوى و عياض تأييد كرده و گروهى كه يكى از آنها طبرانى است ، با سند صحيح آن را نقل كرده‌اند و كسى كه مثل ابن جوزى آن را مجعول پندارد ، به اشتباه گراييده است و حديث با قواعد ما سازگار است .\r\nسپس گويد كه من مىگويم : گذشته از اينكه شيخ اسماعيل آنچه را كه در النّهر مورد\r\n\r\n\r\n","description":"","footnote":"\r\n( 1 ) . همان : 1 / 145 .\r\n( 2 ) . به نام ردّ المحتار على الدر المختار كه شرح تنوير الابصار در فقه حنفيان است .\r\n","page_name":" 196 ","page_number":206},
  {"content":"\r\n\r\nبحث قرار داده بود ، ردّ كرده و از آنچه مدّعى بود كه نماز عصر با غروب خورشيد قضا شده و با بازگشت آن ادا نمىگردد ، بازگشت و به پيروى از شافعيان بر آن شد كه حديث مىخواهد امتياز على را ابراز كند ، چنان كه از سخن پيامبر صلّى اللّه عليه و آله برمىآيد كه فرمود : او در راه فرمانبردارى تو و فرمانبردارى پيامبر تو بود .\r\n42 - سيّد احمد زينى دحلان شافعى ( م 1304 ) كه ترجمهء شرح زندگانىاش در اين كتاب بيان شد « 1 » ، در السّيرة النّبويّة حاشيهء السّيرة الحلبيّة : 3 / 125 مىگويد : يكى از معجزات پيامبر اكرم صلّى اللّه عليه و آله بازگشت خورشيد به تقاضاى اوست كه اسماء بنت عميس آن را روايت كرده است . وى سپس حديث و روايت طحاوى و كلام احمد بن صالح مصرى را نقل كرده ، گويد : احمد بن صالح از بزرگان ائمّهء حديث و مورد وثوق است و در شأن او همين بس‌كه بخارى در صحيح خود از او نقل كرده است و اگر ابن جوزى حديث را در رديف مجعولات شمرده ، اعتبارى بر او نيست ، زيرا علما بر سهل‌انگارى او در كتابش الموضوعات اتّفاق كرده‌اند ، به طورى كه بسيارى از احاديث صحيح را در آنجا در شمار مجعولات آورده است . سيوطى گويد :\r\n- بدان‌كه از شگفتيهايى كه در كتاب موضوعات ابن جوزى مىبينى ، يك حديث از صحيح مسلم است كه جزو مجعولات شمرده شده است .\r\nآنگاه كلام قسطلانى را در المواهب اللّدنيّة و گوشه‌اى از گفتار زرقانى را در شرح آن ذكر كرده و قصّهء ابو منصور واعظ و شعر او را آورده است ، سپس سخن ابن حجر را در عدم تنافى بين اين حديث و حديث « خورشيد بر كسى جز يوشع بن نون بازنايستاد » ، مبنى بر اينكه حبس خورشيد براى يوشع پيش از غروب و براى على عليه السّلام بعد از غروب بوده است ، متذكّر شده ، آنگاه گويد : مىگويند علم نجوم در گذشته برحسب موازين بود و از روزى كه سير خورشيد براى يوشع بن نون متوقّف شد ، اكثر موازين آن باطل گرديد و چون براى على بازگشت ، تمام آن موازين باطل شد . « 2 »\r\n43 - سيّد محمّد مؤمن شبلنجى حديث « ردّ الشّمس » را در رديف معجزات\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 147 .\r\n( 2 ) . السيرة النبوية حاشيهء السيرة الحلبية : 3 / 125 .\r\n","page_name":" 197 ","page_number":207},
  {"content":"\r\n\r\nپيامبر صلّى اللّه عليه و آله نام برده است . « 1 »\r\n\r\nمتن حديث\r\nاز اسماء بنت عميس نقل شده است كه پيامبر خدا صلّى اللّه عليه و آله نماز ظهر را در « صهباء » ، از اراضى خيبر ، گزارد ، آنگاه على را به سوى كارى فرستاد . هنگامى كه على از آن كار بازگشت ، پيامبر صلّى اللّه عليه و آله نماز عصر را گزارده بود . آن حضرت سر خود را بر دامن على نهاد و تا غروب خورشيد آن را تكان نداد . پس از آن پيامبر خدا صلّى اللّه عليه و آله گفت : بار پروردگارا ، بندهء تو على براى پيامبرش ، خويشتندارى كرد ، تو هم فروغ خورشيد را بر او بازگردان . اسماء گويد : ناگاه خورشيد طالع شد تا جايى كه آفتاب بر فراز كوهها برآمد . على برخاست ، وضو ساخت و نماز عصر گزارد ، آنگاه خورشيد غروب كرد .\r\nدر اينجا متن ديگرى از حديث موجود است كه براى رعايت اختصار از آن صرف نظر مىكنيم . از علايم شهرت اين امتياز بين قدماى اصحاب پيامبر صلّى اللّه عليه و آله ، استدلال امام امير المؤمنين عليه السّلام به آن ، در روز شوراست به اين بيان : شما را به خدا سوگند ، آيا بين شما كسى غير از من وجود دارد كه بعد از غروب ، آفتاب برايش بازگشته باشد تا نماز عصر بگزارد ؟ همه گفتند : نه . « 2 »\r\nخوارزمى از مجاهد ، از ابن عبّاس روايت كرده ، گويد : به ابن عبّاس گفتند : دربارهء على عليه السّلام چه مىگويى ؟ پاسخ داد : على كسى است كه پيش از ديگران شهادتين گفت و به دو قبله نماز گزارد و با پيامبر دو بيعت كرد و به او سبطين عطا شد . او پدر دو سبط پيامبر ، حسن و حسين است كه دوبار خورشيد ، پس از آنكه از ديدهء جنّ و انس نهان شد ، براى او بازگشت . « 3 »\r\nموضوع ردّ الشّمس در اشعار بسيارى از شاعران سده‌هاى نخستين هجرت تا به\r\n\r\n\r\n","description":"","footnote":"\r\n( 1 ) . نور الابصار 28 .\r\n( 2 ) . به حديث مناشده در روز شورا در الغدير ( متن عربى / چ 5 ) : 1 / 159 - 163 اشاره كرده‌ايم .\r\n( 3 ) . المناقب ، خوارزمى 260 .\r\n","page_name":" 198 ","page_number":208},
  {"content":"\r\n\r\nامروز وارد شده است كه بخش مهمّى از آن را در فرازهاى كتاب ما مىبينيد . « 1 »\r\nاز اينها همه كه گفتيم ، به ارزش ابن حزم و اعتبار كتابش مىتوان پى برد و ما را ميسور نيست تا خواننده را بر همهء آنچه كه در كتاب الفصل از خرافات است و حتّى بر قسمت مهمّى از آن واقف سازيم ، زيرا همهء مجلّداتش ، به ويژه جلد چهارم آن ، آكنده است از تحميل ، نسبت دروغ ، تحريف حقايق ، تزوير و دغل و تهمت و افترا ، و سخنان عارى از منطق و دليل . در اين مجلّد به مذاهب مختلفى اشاره مىكند كه جز در عالم خيال مؤلّف ، هيچ‌جا وجود خارجى ندارد .\r\nامّا نسبتهاى ناروا ، فحّاشى و ناسزاگويى موذيانه‌اش را پايانى نيست ، به طورى كه اگر ما بخواهيم همهء آنها را بر شماريم ، بايد يك مجلّد كتاب بدان اختصاص دهيم . هيچ كسى از نيش‌زبانش ، چه در الفصل و چه در تأليفات ديگرش ، جان سالم به در نبرده است ، حتّى دربارهء شخصيت بزرگ پيامبر صلّى اللّه عليه و آله گويد : شيعيان ندانستند كه سرور پيامبران ، خود فرزند يك مرد و زن كافر بيش نيست ! « 2 »\r\nما نمىدانيم كه آيا اين كلام تكان‌دهندهء او ، با تربيت دينى ، آداب نويسندگى ، رسم دانش‌طلبى و شئون پاكدامنى چگونه سازگار است ؟\r\nقرآن مىگويد : آيا بين ما تنها ، به او حقيقت نازل شده است ؟ نه ، او دروغزنى بيش نيست . به زودى ، در فرداى بازپسين ، خواهند دانست كه دروغزن آشكار كيست ؟ . « 3 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 293 و 3 / 29 ، 57 .\r\n( 2 ) . الاحكام : 5 / 171 .\r\n( 3 ) . قمر 54 / 25 ، 26 .\r\n","page_name":" 199 ","page_number":209},
  {"content":"\r\n . \r\n","description":"","footnote":"","page_name":" 200 ","page_number":210},
  {"content":"\r\n\r\n\r\n5 الملل و النحل « 1 »\r\nاين كتاب هرچند كه در فقدان منطق همانند الفصل نيست ، ولى در فرازهايى از آن نسبت‌هاى مجعول ، آراى ساختگى و دروغهاى فراوان وجود دارد كه خواننده نمىتواند آنها را ناديده بگيرد ، براى نمونه گويد :\r\n1 - هشام بن حكم ، متكلّم شيعه ، معتقد است كه خداوند جسمى است داراى ابعاد در هفت وجب خودش ، و در جاى مخصوص و جهت خاصى قرار گرفته است . « 2 »\r\n2 - هشام دربارهء على عليه السّلام گويد : او خداى واجب الطّاعة است .\r\n3 - هشام بن سالم گويد : خدا به صورت انسانى است كه در بالا توخالى و در زير توپر است ، و او نورى است درخشان كه ، نورافشانى مىكند . داراى حواسّ پنجگانه است و دست و پا و بينى و گوش و چشم و دهانى دارد با موهاى بلند سياهى بر گوشهايش . او نورى است سياه ، ولى گوشت و خون نيست . و همچنين هشام گناه را بر پيامبران ، با اعتقاد به عصمت ائمّه ، جايز مىداند .\r\n\r\n\r\n","description":"","footnote":"\r\n( 1 ) . تأليف فيلسوف اشعرى مذهب ، ابو الفتح محمّد بن عبد الكريم شهرستانى ( م 548 ) .\r\n( 2 ) . ر . ك : حاشيهء چاپى الفصل : 2 / 25 .\r\n","page_name":" 201 ","page_number":211},
  {"content":"\r\n\r\n4 - زرارة بن اعين مىگويد : خداوند ، پيش از پيدايش صفاتش ، نه عالم بود ، نه قادر ، نه حىّ نه بصير ، نه مريد و نه متكلّم .\r\n5 - ابو جعفر محمّد بن نعمان گويد : خداوند نورى است به صورت انسان ، ولى جسم نيست .\r\n6 - يونس بن عبد الرّحمن قمى ، فرشتگان را حامل عرش مىپندارد و عرش را حامل پروردگار . او يكى از شيعيان مشبّهه « 1 » است كه در اين‌باره كتابهايى هم براى اهل تشبيه تأليف كرده است .\r\nپاسخ : بىگمان اينها عقايد باطلى است ، ولى او اين اباطيل را به آن عدّه از رجال شيعه افترا بسته است كه پيروان جدّى أئمّهء خود مىباشند و همچون سايه ، دنبال رهبران خود گام برمىدارند و در هرنوع عقيده ، آموزش ، حكمت ، رأى و نظرى كه ابراز مىدارند ، از پيشوايان خود برهانى قاطع ، و بيانى صريح و غير قابل ترديد دارند .\r\nاز اين مطلب كه بگذريم ، اين بزرگان نامبرده را احاديثى است كه در كتابهاى شيعه در زمينهء عقايد ، احكام و معارف الهى منتشر شده و در دسترس عموم است . اين آثار نفيس كه ديدگان را مجذوب و دلها را شيفتهء خود كرده است ، درست با تهمتهاى اين مرد ، نسبت وارونه دارد .\r\nبياييد و ببينيد كه اين كتابها و اين آثار جاودانهء آنان است ، نه‌تنها كمترين ارتباطى با اين نسبتها در ميان نيست ، بلكه با زبانى صريح و قاطع اين نسبتها را محكوم و مخالف آنها را ابراز مىدارد .\r\nتعريف و تمجيدى كه ائمّهء دين عليهم السّلام از آنها كرده‌اند ، مشهور است . هرگاه از يكى از آنان يك مورد از اين آراى سخيف را مىدانستند ، به جاى تعريف ، حملات سختى بر آنها مىكردند تا گروه شيعه از فريب خوردن به وسيلهء آنان در امان بمانند ، چنان كه اين عمل را در مورد بدعت‌گذاران و گمراهان نشان دادند .\r\nاينان دانشمندان علم رجال شيعه‌اند كه شرح احوالشان را به تفصيل متعرّض شده و\r\n\r\n\r\n","description":"","footnote":"\r\n( 1 ) . « مشبّهه » كسانى را گويند كه كار خدا را به خلق تشبيه كرده ، خالق را به قياس مخلوق بشناسند . ( م )\r\n","page_name":" 202 ","page_number":212},
  {"content":"\r\n\r\nهمه يكزبان آنان را از هرنوع بدانديشى منزّه دانسته‌اند . بديهى است كه علماى شيعه بهتر از ديگران آنان را مىشناسند و نيك مىدانند كه مخالفانشان از آنها دورند و آشنايى نسبت به آنان و احوالشان ندارند و با آنها در نشست‌وبرخاست نبوده‌اند .\r\nاز قديم الايّام تا امروز در ميان شيعه كسى نيست كه فرقه‌هايى به نامهاى « هشاميّة » « زراريّه » ، « يونسيّه » و فرق ديگرى را كه شهرستانى و ديگران به شيعه نسبت داده‌اند ، بپذيرد و يا حتّى بشناسد .\r\nشيخ علّامه ابو بكر بن عتايقى حلّى در رساله‌اى كه دربارهء فرقه‌هاى موجود به خطّ خود دارد ، اين فرقه‌ها را نفى كرده است و سيّد مرتضى علم الهدى در الشّافى و سيّد علّامه مرتضى رّازى در تبصرة العوام تمامى نسبتهاى ناروا به شيعه را تكذيب كرده‌اند .\r\nسيد رازى گويد : اين نسبتها جز در كتب مخالفان فكرى شيعه به منظور بىارزش جلوه دادن آنها در مقابل عموم ، در جاى ديگرى ديده نمىشود . اصولا شيعيان كه با هشام و زراره و امثال آنها مربوطند و بيش از ديگران به افكارشان نزديك ، اين تهمت را نمىشناسند و نمىپذيرند ، و در كتابهاشان چيزى از اين قبيل ديده نمىشود ، و آنچه به چشم مىخورد ، خلاف اين نسبتهاست ، چنان كه آيت اللّه علامهء حلّى در مناهج اليقين و ديگر اعلام شيعه وجود هيچ‌كدام از اين فرق را نمىپذيرند .\r\nحال آيا اين مرد مىتواند دليلى بر اثبات اين دعاوى خود ، در برابر اماميّه ارائه دهد ؟\r\nبه خدا قسم نه .\r\nو آيا در كتب كلام و تاريخ پيش از شهرستانى ، به هشام نسبت عقيده به الوهيّت على عليه السّلام داده شده است ؟ نه و اللّه .\r\nو آيا چشم هيچ انسانى يا گوشهايش حتى يك كلمه از كتابهايى را كه او به يونس بن عبد الرّحمن نسبت مىدهد و ادعا مىكند كه در باب تشبيه است ، ديده و يا شنيده است ؟\r\nنه و اللّه . اطمينان دارم كه حتّى شهرستانى هم نه ديده و نه شنيده است .\r\nاز اينها شگفت‌تر آنكه گويد :\r\n7 - پس از وفات على بن محمّد عسكرى ، بار ديگر شيعه اختلاف كرد ، گروهى امامت\r\n\r\n","description":"","footnote":"","page_name":" 203 ","page_number":213},
  {"content":"\r\n\r\nجعفر بن على را پذيرفتند ، و برخى به امامت حسن بن على معتقد شدند . گروه نخست رئيسى داشتند كه او را على بن فلان طاحن مىگفتند . او كه به بحثهاى مذهبى وارد بود ، مقدّمات كار جعفر بن على را فراهم ساخت و مردم را به جانب او سوق داد ، و فارس بن حاتم بن ماهويه نيز به او كمك مىرساند ، و دليلش اين بود كه هنگامى كه محمّد از دنيا رفت و حسن عسكرى را بر جاى گذارد ، گفتند كه ما حسن را امتحان كرديم و دريافتيم كه او فاقد علم است ، و كسانى را كه به امامت حسن تن در داده بودند ، « حماريّه » ناميدند . به هرحال ، كار جعفر پس از وفات حسن بالا گرفت ، و دليل آوردند كه چون حسن بدون فرزند از دنيا رفت ، پس امامتش باطل شد ، زيرا امام بايد پيوسته فرزند داشته باشد . در نتيجه ، جعفر ميراث حسن را ، با وجود ادعايى كه عليه او شده بود ، مبنى بر اينكه برخى از كنيزان حسن و يا ديگر كسان از او باردارند ، تصاحب كرد و كارشان نزد سلطان و مردم و عارف و عامى برملا گرديد و كسانى كه به امامت حسن قائل بودند ، متفرّق شدند و فرقه‌هاى فراوانى را تشكيل دادند و فرقه‌اى بر امامت جعفر ثابت ماند و بسيار كسان كه به امامت حسن قائل بودند ، به او رجوع كردند كه يكى از آنها حسن بن على بن فضال ، يكى از بزرگ‌ترين شخصيتها و دانشمندان شيعه است كه فقه و حديث بسيار مىداند .\r\nآنگاه پس از جعفر گروهى به على بن جعفر و فاطمه دخت على و خواهر جعفر گرويدند ، و گروهى ديگر على بن جعفر را امام دانستند نه فاطمه ، بانوى نامبرده را .\r\nسرانجام ، مردم پس از مرگ على و فاطمه به اختلافى سخت گرفتار آمدند .\r\nپاسخ : مردم به كاباره‌ها و تآترها مىروند تا موضوعات تفريحى و خنده‌آورى بيابند يا براى گذراندن وقت ، موضوعات مضحكى از جنبه‌هاى خاصّى بشنوند ، غافل از اينكه كتاب الملل و النحل شهرستانى براى مقاصد آنان جالب‌تر از آن محافل است .\r\nچيزى كه هست اگر نادانى نويسنده خنده‌آور باشد ، از اين نظر كه در محقّقان مسلمان كسى پيدا شود كه از بدگويى دربارهء جماعتى از هم‌كيشان خودش ، خوشش بيايد ، ولى نداند كه چگونه بدگويى كند ، گريه‌آور است . آرى ، اگر او چيزهايى بنويسد كه ناشى از نادانى آميخته با بدخواهى ، از يك‌سو و ناشى از تهمتهاى دروغين ، از ديگرسو باشد ،\r\n\r\n","description":"","footnote":"","page_name":" 204 ","page_number":214},
  {"content":"\r\n\r\nاز براى اين امر بايد گريه كرد .\r\nاى كاش او پيش از نوشتن ، در احوال اين قوم و عقايد و تاريخ و رجالشان ، كاوش مىكرد و گناه چيزهايى را كه به آنها بسته است ، به گردن نمىگرفت و به گمراهى كوركورانه نمىافتاد و چيزى را كه نمىدانست ، نمىنوشت :\r\n- اگر او نمىداند و چيز مىنويسد ، مصيبتى است و اگر مىداند ، پس مصيبت بزرگ‌تر است .\r\nكاش من مىدانستم كه چه وقت در امر امامت بين امام حسن عسكرى و برادرش جعفر كه بعد از وفات برادرش مدّعى امامت شد ، اختلاف روى داده است ؟\r\nاصلا على بن فلان طاحن كه مقدّمات كار جعفر را فراهم ساخت ، و مردم را به جانب او سوق داد ، كيست ؟ او در چه زمانى خلق شده ؟ و كى از دنيا رفته است ؟ من نمىدانم اين شخص مجهول الهويه كيست ؟ و آيا او براى خود در عالم وجود جايى پيدا كرده ؟ من كه نمىدانم ، شهرستانى هم نمىداند و ستاره‌شناس نيز نمىداند .\r\nو چگونه فارس بن حاتم بن ماهويه توانست جعفر را كمك كند ، در حالى كه او را جنيد به امر پدرش امام هادى عليه السّلام كشته بود ؟\r\nو اما محمّدى كه امام حسن عسكرى را به جاى خود گذاشت ، چه كسى بود ؟ آيا او امام محمّد جواد است ؟ او كه كسى را جز فرزندش امام هادى عليه السّلام به جاى خود نگذاشت ، يا او ابو جعفر محمّد بن على صاحب قبهء مقدّسهء نزديك بلد ، معروف به سيّد محمّد است ؟ او هم كه در زمان حيات پدر بزرگوارش كه امامت براى پدرش مستقر بود ، از دنيا رفت . پس او چه وقت امام بود و چه موقع ادّعاى امامت كرد تا كسى را به جاى خودش بگذارد ؟\r\nو آيا آنها كه امام حسن عسگرى را آزمودند و دانستند كه او علمى ندارد ، چه كسانى بودند ؟ و اينان چگونه علم را نزد جعفر يافتند كه چيزى از او غير از ادّعاى باطل امامت بعد از برادرش شناخته نشده است ؟ و نهايت حسن نيّتى كه ما دربارهء او ابراز مىكنيم ، آن است كه موفّق به توبه شده باشد ، ولى در جايى از علم او چيزى در دست نيست ، و در\r\n\r\n","description":"","footnote":"","page_name":" 205 ","page_number":215},
  {"content":"\r\n\r\nشرح حالش در هيچ كتابى به كمترين فضيلتى از او برنمىخوريم و در هيچ كتاب حديثى ، هيچگونه علمى ، از دانشهايى كه شهرستانى از براى او ادّعا مىكند ، و براى او خوابش را مىبيند ، ديده نمىشود ، ولى امام حسن عسكرى عليه السّلام را در كتابهاى شرح‌حال ، و فهرستهاى هردو فرقه ، به علم و وثوق ياد مىكنند ، و كتابهاى علمى و حديثى ما از تعاليم و معارفش آكنده است .\r\nحال بايد ديد آنان كه پيروان حسن عليه السّلام را « حماريّه » ناميدند ، چه كسانى هستند ؟ آنان كسانى هستند كه به اهل بيت نبوّت همواره رشك مىبرده‌اند و ازاين‌رو ، براى هركدام از آنها در زمانشان ، كسانى پيدا مىشدند كه دربارهء آنها بدگويى كرده ، پيروانشان را ناسزا گويند ، ولى اين بدگوييها هيچگاه براى آنان و پيروانشان لقب نمىشود . اين فحاشيها و بدگوييها جمع مىشود و همانند كثافتها كه به جاهاى پست فرومىريزد ، جاى پست خودش را پيدا مىكند .\r\nچه موقع حسن بن على بن فضّال در عهد امام حسن عسكرى وجود داشته تا از امام حسن عسكرى به جعفر بازگردد ؟ روزى كه ابن فضّال در سال 221 وفات كرد ، هنوز نطفهء حسن عليه السّلام و جعفر منعقد نشده بود و پدر بزرگوارشان امام هادى ( و 212 ) هنوز به سنّ بلوغ نرسيده بود .\r\nاما چه كسى از براى امام هادى دخترى با نام فاطمه نقل كرده است تا كسى قائل به امامتش شود ؟ امام هادى ، به اتّفاق مورخان ، از اولاد ذكور تنها حسن ، حسين و جعفر و از اولاد اناث فقط عليّه را از خود به جاى نهاد .\r\nاين بود مجموع نادانيها و تهمتهاى طبله عطّارى شهرستانى كه صفحه‌اى از كتابش و برگى از تاريخ زندگىاش را بدانها سياه و تباه كرده است ، و چه بسيار صفحاتى نظير اين صفحه دارد كه جز نادانى عامل ديگرى او را به اين پرتگاه سقوط ، سوق نداده است ، تا جايى كه دربارهء امام هادى كه در مورد آن حضرت و پدرش به اشتباه افتاده بود ، به اشتباهى بزرگ‌تر افتاده ، مىگويد كه مدفنش در قم « 1 » است ، در صورتىكه سامراى\r\n\r\n\r\n","description":"","footnote":"\r\n( 1 ) . الفصل : 2 / 5 ( حاشيه ) .\r\n","page_name":" 206 ","page_number":216},
  {"content":"\r\n\r\nمشرّفه ، به مرقد مطهّر او و نيز مرقد فرزند پاكش امام عسكرى كه سالها پيش از شهرستانى در آن دفن شده‌اند ، مىبالد ، همان قبّهء زرين كه به آسمان بلند فخر مىفروشد و بر روشنايى هوش و خرد برترى مىجويد و اين فرهنگها و تواريخ است كه متّفقا اين مرقد مقدّس را از آن او و فرزندش مىدانند ، ولى شهرستانى همهء اينها را نمىداند .\r\n8 - شهرستانى دربارهء شيعه گويد : از خصوصيات شيعه ، عقيده به تناسخ ، حلول و تشبيه است . ( 2 / 25 )\r\nپاسخ : آيا شما را آگاه سازم كه بر چه كسى شياطين فرود آيند ؟ بر هر دروغگوى گنهكار . گوش فرامىدهند و بيشترينشان گنكارند . « 1 »\r\nبين شما و عقائد شيعه كه در كتابهاى كلامى آنها از قديم و جديد مدوّن است ، هيچگونه مانع و رادعى نيست . شما دستتان را به هركدام گشوديد ، كسى آن را كوتاه نمىكند و يا چون نگاه كرديد ، كسى جلو چشم شما را نمىگيرد . چشم خود و ديدهء بصيرتتان را دقيقا بگشاييد ، يا از هريك از علما و عرفاى شيعه كه مىخواهيد ، بپرسيد .\r\nحتّى حاضريم كوتاه بياييم تا به نادانهاشان مراجعه كنيد و از اين عقايدى كه شهرستانى در قرون وسطى به شيعه نسبت داده است و طه حسين و امثالش در قرون اخير نسبت مىدهند ، پرسش به عمل آوريد ؛ از آنها بپرسيد كه آيا شما براى معتقدان به اين باورها ارزش دينى قائليد و آنان را مسلمان مىدانيد ؟ به اين ترتيب ، ارزش كتاب شهرستانى و پايگاه امانتدارى او را خواهيد دانست .\r\nمن در فرهنگ سخندانى تعبيرى كه بتواند حقيقت شهرستانى و كتابش را بشناساند ، نمىيابم . اين مقدار از دروغها و ادّعاهاى باطلش از نشان دادن ژرفاى معايب و پيچيدگيهاى روح او كوتاه است . چيزى كه هست ، معاصرش محمّد خوارزمى ، چنان كه در معجم البلدان : 5 / 315 آمده است ، سخنى دارد كه مىتواند روحيّهء او را نشان دهد و اين صريح كلام اوست . بعد از بيان مشايخش در فقه و اصول و حديث گويد :\r\nاگر اشتباهاتش در عقايد و ميلش به كفر و الحاد نبود ، براستى او امام مىگرديد . در\r\n\r\n\r\n","description":"","footnote":"\r\n( 1 ) . شعراء 26 / 221 - 223 .\r\n","page_name":" 207 ","page_number":217},
  {"content":"\r\n\r\nبسيارى اوقات ما از فضل فراوان و عقل كامل او شگفت‌زده مىشويم كه چگونه او به چيزى كه هيچ بنيانى ندارد ، متمايل گشته ، و امرى را كه هيچ دليلى از عقل و نقل با آن مساعد نيست ، اختيار كرده است . از بددينى و بىايمانى به خدا پناه مىبريم ! اين نيست جز به خاطر روى گرداندنش از نور شريعت و سرگرمى به تيرگيهاى فلسفه . ميان ما و او گفتگوها و بحثهايى درگرفت و او در طرفدارى از مذاهب فلاسفه و دفاع از آنها مبالغه مىكرد . من در بسيارى از مجالس وعظ او حاضر شدم ، نه يك جملهء « قال اللّه » يا « قال رسول اللّه صلّى اللّه عليه و آله » در بيانش بود و نه پاسخ به مسائل شرعى ، و خدا به حالش آگاه‌تر است .\r\nآيا ديده‌اى آن‌كس را كه هواى نفسش را خداى خود گرفت و خدا او را با آگاهىاش گمراه ساخت ، و بر گوش و دلش مهر نهاد و بر ديده‌اش پرده افكند ؟ در اين صورت ، چه كسى جز خدا مىتواند او را هدايت كند ، چرا پند نمىگيريد ؟ « 1 »\r\n\r\n\r\n","description":"","footnote":"\r\n( 1 ) . جاثية 45 / 23 .\r\n","page_name":" 208 ","page_number":218},
  {"content":"\r\n\r\n\r\n6 منهاج السّنّة « 1 »\r\nاگر بخواهيد به كتابى مراجعه كنيد كه مخالف مفهوم نامش ، نامگذارى شده باشد ، به اين كتاب بنگريد كه نام منهاج السّنّة را براى آن عاريه كرده‌اند و شايسته است آن را « منهاج البدعة » بنامند . كتابى است پر از گمراهيها ، دروغها ، سخنان بىدليل ، انكار مسلّمات ، تكفير مسلمانان ، طرفدارى از بدعت‌گذاران و دشمنى و عناد سخت با اهل بيت وحى عليهم السّلام . در اين كتاب چيزى جز دروغ محض ، مشوب‌كردن حقايق ، تغيير و تحريف سخن از جاى خود ، سخن را به فحّاشى و ناسزا كشاندن با نسبتهاى شنيع ، بدگويى ، و با خشونت و فحّاشى متعرّض ديگران شدن نمىيابيد ، و اينك نمونه‌هايى از آن :\r\n1 - گويد : از نادانيهاى شيعه يكى كراهت از عدد ده ، يا انجام كارى كه شمارش به ده رسد ، مىباشد ، حتّى در ساختمان ده ستون نمىسازند ، و ده تير در بنا به كار نمىبرند ، و ديگر چيزها ، زيرا عشرهء مبشّره را ، جز على ، دشمن مىدارند ، و جاى شگفتى است كه آنان عدد نه را دوست مىدارند ، ولى نه تاى از ده تا را دشمن . ( 1 / 9 )\r\n\r\n\r\n","description":"","footnote":"\r\n( 1 ) . تأليف ابن تيميّه احمد بن عبد الحليم حرّانى حنبلى كه به سال 728 در زندان دمشق درگذشته است .\r\n","page_name":" 209 ","page_number":219},
  {"content":"\r\n\r\nهمو گويد : از تعصّب رافضيان اين است كه عدد ده را به زبان نمىآورند و به جاى آن ، نه و يك مىگويند و در ستونها يا ديگر بناهاى خود تعداد آنها را ده قرار نمىدهند و كوشش در احتراز از عدد ده را در بسيارى از كارهاشان رعايت مىكنند . ( 2 / 143 )\r\nپاسخ : آيا براى كسى كه خود را شيخ الاسلام مىنامد ، عيب نيست كه در كتاب خود ميان مسلمانان اين رسوايى را منتشر سازد ؟ و در خلال آن ، اين مطلب واهى را تكرار كند . انگار كه تحقيق بىسابقه يا فلسفهء مترّقى يا حكمت رسايى كه امّت اسلامى را زنده كند ، آورده است .\r\nامّا از اين شگفت‌آورتر ، قصّهء مردى است كه خود را به علم و فضيلت نسبت دهد ، آنگاه چون سخنى بگويد ، دروغ درآيد و چون به كسى نسبت دهد ، خلاف باشد .\r\nگفتارهايش در ترازوى سنجش به سخنان بزچرانها ، بلكه از آنها پايين‌تر مىماند . گويا اين مرد هرگاه كه از شيعه چيزى نقل مىكند ، از يك ملّت منقرض شده سخن مىگويد كه با دگرگونى احوال كسى ديگر از آنها نمانده است تا آبرو و حيثيت خود را بشناسد و از حريم خود و قومش دفاع كرده ، نسبتهاى دروغين را از آنان بزدايد .\r\nاز اين گذشته ، كرهء گستردهء زمين به ميليونها نفر از افراد اين فرقه زيور يافته و كتابخانه‌هاى مهمّ جهان لبريز از كتب اين قوم است . نزد چه كسى از آنها و در كداميك از اين كتب ، چنين مطلب مسخره‌اى را مىتوان يافت ؟ بلى در قرآن آمده است :\r\n تِلْكَ عَشَرَةٌ كامِلَةٌ  « 1 » ؛  مَنْ جاءَ بِالْحَسَنَةِ فَلَهُ عَشْرُ أَمْثالِها  « 2 » ؛    وَ الْفَجْرِ وَ لَيالٍ عَشْرٍ    « 3 » ؛  فَأْتُوا بِعَشْرِ سُوَرٍ مِثْلِهِ  « 4 » ، و از اين قبيل . شيعه اين آيات را در هرفرصتى از شب‌وروز مىخواند و اين دعاى عشرات است كه شيعه در هرجمعه‌اى يك‌بار آن را مىخواند ، و اين نمازهاى مستحبّى است كه بايد ده بار سورهء معيّنى در آن تكرار شود ، و اين اذكار مستحبّى است كه بايد ده ، ده خوانده شود ، و بحث عقول عشره ، و جواهر و اعراض عشره ( در فلسفه به نام مقولات عشر ) را در كتابهاى شيعه مىخوانيم .\r\n\r\n\r\n","description":"","footnote":"\r\n( 1 ) . بقرة 2 / 196 .\r\n( 2 ) . انعام 6 / 160 .\r\n( 3 ) . فجر 89 / 1 ، 2 .\r\n( 4 ) . هود 11 / 13 .\r\n","page_name":" 210 ","page_number":220},
  {"content":"\r\n\r\nو اينها نيز از گفتار شيعيان است كه :\r\n- پيغمبر صلّى اللّه عليه و آله ، ده نام دارد .\r\n- خداوند عقل آدمى را به ده چيز نيرومند كرد .\r\n- ده خصلت از صفات امام است .\r\n- على عليه السّلام از پيغمبر صلّى اللّه عليه و آله ده خصلت فراگرفت .\r\n- شيعيان را به ده خصلت مژده داده‌اند .\r\n- ده خصلت از مكارم اخلاق است .\r\n- تا ده علامت پديدار نشود ، قيامت برپا نمىشود .\r\n- مؤمن خردمند نخواهد بود ، مگر به ده خصلت .\r\n- ده چيز را نبايد خورد .\r\n- ده چيز از مردار پاك است .\r\n- ده جا نبايد نماز خواند .\r\n- ايمان را ده درجه است .\r\n- عافيت را ده بخش است .\r\n- زهد را ده بخش است .\r\n- شهوت را ده بخش است .\r\n- بركت را ده بخش است .\r\n- حيا را ده بخش است .\r\n- در شيعه ده خصلت موجود است .\r\n- اسلام ده سهم دارد .\r\n- در مسواك ده خصلت است .\r\nو اين كاخهاى برافراشتهء شيعه ، و ساختمانهاى آباد آنان ، و ابنيهء باعظمتش ، همه و همه ، ابن تيميه را تكذيب مىكنند كه بر دل هيچ‌كدام از بانيانش بافته‌هاى دروغين ابن تيميه نگذشته است .\r\n\r\n","description":"","footnote":"","page_name":" 211 ","page_number":221},
  {"content":"\r\n\r\nاصولا شيعه براى عدد به تنهايى ارزشى قائل نيست و هيچ‌كس را به دوستى و دشمنى با عدد علامت‌گذارى نمىكند ، هرچند كه معدودش را دوست يا دشمن دارد و گردش دنيا از احدى از آنان دربارهء نام عدد ده ، به عنوان نه و يك نشنيده است . از اين همه نادانى به خدا پناه مىبريم !\r\n2 - گويد : از نادانىهاى شيعه اينكه براى امام منتظرشان چند محل قرار داده‌اند و در آنجاها انتظار او را مىكشند ، مانند سردابى كه در سامراست و گمان مىكنند كه او در آنجا غايب گرديده و چند جاى ديگر . گاهى در آنجا حيوانى چون استر يا اسب نگه مىدارند تا هنگامى كه خروج كرد ، سوار شود ، و در آنجا كسى را مىگمارند تا در ساعات روز يا اوقات ديگر او را به خارج شدن ندا دهد و بگويد : اى مولاى ما خروج كن ، و شمشير را بدون اينكه كسى در مقابلشان باشد ، از غلاف بيرون مىكشند و سلاح برمىدارند . در ميان شيعه كسانى هستند كه دائما به خدمتش ايستاده ، حتّى نماز نمىخوانند تا مبادا منتظر آنها خروج كند و آنان در نماز باشند و نماز ، آنان را از خروج و اداى وظيفهء خدمتشان بازدارد ، و آنان در جاهاى دور از محل ظهورش ، مانند مدينهء پيغمبر صلّى اللّه عليه و آله چه در ده روزهء اواخر ماه رمضان ، يا در وقت ديگر ، رو به‌سمت مشرق ايستاده با صداى بلند خروج او را درخواست مىكنند .\r\n3 - از حماقتهاى آنان اين است كه برّه‌اى را نگهدارى و گاهى آن را به رنگ قرمز ، رنگ‌آميزى مىكنند و از آنجا كه عايشه را حميرا مىناميدند و آن برهء قرمز را عايشه فرض كرده ، حيوان را با كندن مو و آزارهاى ديگر شكنجه مىكنند تا بدين‌وسيله عايشه را كيفر داده باشند .\r\n4 - ديگر اينكه پوستى را پر از روغن مىكنند ، آنگاه شكم پوست را شكافته ، روغن از آن برگرفته ، مىخورند و مىگويند : اين به جاى زدن عمر و نوشيدن خون اوست .\r\n5 - و از اين قبيل است نامگذارى برخى از آنها دو الاغ از الاغهاى آسيا را يكى به نام ابو بكر و ديگرى به نام عمر ؛ آنگاه كيفر دادن دو الاغ را به جاى كيفر دادن ابو بكر و عمر .\r\n( 2 / 145 )\r\n\r\n","description":"","footnote":"","page_name":" 212 ","page_number":222},
  {"content":"\r\n\r\n6 - مىگويد : گاهى نامشان را به زير پاهايشان مىنويسند ؛ چنان كه يكى از حكّام پاى مردى را كه چنين كرده بود ، مىزد و مىگفت : من ابو بكر و عمر را زدم و پيوسته آنها را مىزنم تا نابودشان كنم .\r\n7 - و بعضى از آنان سگهاى خود را به نام ابو بكر و عمر ناميده ، آنها را لعن مىكنند . ( 1 / 11 )\r\nپاسخ : ما پرهيز داشتيم از اينكه صفحات كتابمان را به چيزهايى كه ابن تيميه جبين كتابش را بدانها آلوده كرده است ، موهون و آلوده سازيم ، چيزهايى كه نه‌تنها صفحات كتابش بلكه صفحات تاريخ زندگانىاش و تاريخ قومش ، همه را سياه كرده است ، ولى از آنجا كه من ترسيدم كه اين مطالب بر مردمى ساده‌لوح پوشيده بماند ، ترجيح دادم آنها را نقل كنم ، و در تعقيب آن بگويم كه امثال اين موهومات كه خارج از بحثهاى علمى و گفتگوى دانشمندان است ، تنها نسبتهايى است كه مردم دون و اراذل كوچه و بازار به يكديگر مىدهند و شايد در ميان آنها كسانى باشند كه از آوردن اين نامها بر جبههء انسانيت خود شرم آرند ، زيرا اين گونه سخنان ساختگى جز تهمت نيست كه براى وجود خارجىاش چيزى جز اوهام و خيالات ابن تيميه نمىتوان پيدا كرد .\r\nاو اين لقبهاى دروغين را از خود مىسازد ، و در به‌هم بافتن اين دروغهاى محض ، تعمّد دارد . سپس فحش و ناسزا مىگويد ، تكفير مىكند ، و نسبت به شيعه رذالت نشان مىدهد . او نه‌تنها آداب دينى را رعايت نمىكند ، بلكه رسم علم و ادب تأليف و امانت در نقل و عفّت قلم و بيان را هم به جا نمىآورد .\r\nخواننده نبايد گمان برد كه اين نسبتهاى دروغين به قرون گذشته مربوط بوده و ناشى از جهل و نادانى مردم ، نسبت به عقايد و مذاهب اسلامى است بلكه عامل آن زيادت فاصلهء ميان آنان بوده است و مانند قصّهء گذشتگان است كه تكرار نخواهد شد ، زيرا امروزه افكار مردم پيش‌رفته است و ارتباطات موجود ، كشورهاى جهان را سخت به‌هم نزديك ساخته ، و عقايد هرمذهب ، مشهور و معروف بين مردم شده است . ازاين‌رو ، شايسته است در اين عصر كه نابخردان آن را دوران نورانىاش مىخوانند ، ديگر كسى\r\n\r\n","description":"","footnote":"","page_name":" 213 ","page_number":223},
  {"content":"\r\n\r\nپيدا نشود كه مانند پيشينيان شيعه را به اين خيالات و موهومات بىمايه نسبت دهد .\r\nبلى ، امّا امروز قلم نويسندگان مصر در تأليفات خود همين نسبتهاى دروغين را منتشر مىسازد و همين مطالب بىمايه را با اضافاتى كه به مراتب در بدخواهى و بىمايگى از ياوه‌هاى دروغين پيشينيان خطرناك‌تر است ، به طرفدارى از گذشتگان عرضه مىكند .\r\nما به زودى شما را به متن اين بيانات آگاه مىسازيم و نشان مىدهيم كه باطل‌گرايى نويسندهء امروز شديدتر و آثارش وقيح‌تر و زبانش دروغگوتر و تمايلش به باطل و فحشا از گذشتگانش و استادان ياوه‌گويش بيشتر است . با اين وصف ، جاى شگفتى است كه همين آقايان امّت اسلامى را به كلمهء توحيد و وحدت كلمه فرامىخوانند !\r\n8 - مىگويد : دانشمندان ، همه اتّفاق كلمه دارند كه دروغ در رافضيان از همهء طوايف اهل قبله ، آشكارتر است تا جايى كه مؤلفان اخبار صحيح ، همانند بخارى از احدى از قدماى شيعه ، مانند عاصم بن حمزه و حارث اعور و عبد اللّه بن سلمه و امثال آنها روايت نكرده است ، با اينكه اينان از نيكان شيعه‌اند . ( 1 / 15 )\r\nپاسخ : اين فتوا كه با نقل اتّفاق علما همراه است ، خبر مىدهد كه علما در اين مسئله بحث مفصّلى در كتب خود دارند مبنى بر اينكه كداميك از طوايف اهل قبله دروغگوترند و نتيجهء آن بحث و دقّت ، اين است كه دروغ در رافضيان آشكارتر است ؛ بنابراين ، اجماع علما به دست آمده است . حال ، ابن تيميه كف مىزند و مىرقصد و پايكوبى مىكند و نمىداند كه به اين‌ترتيب ، در آنچه مىگويد ، همهء كتابهاى قوم گواه صادق بر دروغ خود اوست و مراجعه به كتابهاى منهاج السّنة و الفصل و كتابهاى مشابه ، و هماهنگى آن‌دو ، برهان صادقى به ما ارائه مىدهد كه كدام فريق ، دروغگوتر است .\r\nاز شگفت‌آورترين دروغهايش اينكه گويد : مؤلّفان اخبار صحيح از شيعه نقل نكرده‌اند . . . ، صحاح ستّه يا كتابهاى ششگانهء اهل سنّت را كه مقيّد به روايت صحيح بوده‌اند بنگريد كه مملوّ از روايت از طريق قدماى شيعه از صحابه و تابعين نيكوكارشان و از كسانى كه پس از آنها از مشايخ حديث آمده‌اند ، مىباشد ، چنان كه تفصيل آن در همين\r\n\r\n","description":"","footnote":"","page_name":" 214 ","page_number":224},
  {"content":"\r\n\r\nكتاب « 1 » ملاحظه شد .\r\n9 - نزد اماميّه اصول دين مبتنى بر چهار اصل است : توحيد ، عدل ، نبوت و امامت كه در آخر واقع شده و سه اصل توحيد و عدل و نبوّت قبل از آن است و آنان در اصل توحيد ، نفى صفات ، و عقيده به مخلوق بودن قرآن ، و اينكه خدا در آخرت هم ناديدنى است ، را داخل مىكنند و در عدل منكر قدرت خدا مىشوند و مىگويند كه خدا نمىتواند هركس را بخواهد هدايت كند و نمىتواند هركس را بخواهد گمراه سازد ، و گاه پيش مىآيد كه او چيزى را كه در خارج نمىباشد ، بخواهد و چيزى را كه شده است ، نخواهد و چيزهاى ديگر ، و آنها نيز اين مطلب را خدا خالق همه‌چيز است و بر هرچيز تواناست ، و آنچه او بخواهد ، مىباشد و هرچه او نخواهد ، نمىباشد ، منكرند . ( 10 / 23 )\r\nپاسخ : نادانى مرد را بنگريد كه تا كجا دامن كشيده است كه ميان اصول دين و اصول مذهب فرق نمىگذارد و امامت را كه در اصول مذهب است ، به حساب اصول دين گذاشته است و در نتيجه ، عقايد قومى را كه از آنها بحث مىكند ، نمىشناسد . به همين دليل ، هم معاد را از شمار اصول دين انداخته است ، در حالى كه هرگز دو نفر شيعه را پيدا نمىكنيد كه در معاد به عنوان يكى از اصول دين اختلاف داشته باشند ، هرچند اگر امامت هم از اصول دين شمرده شود ، از مقياس برهان دور نخواهد بود ، زيرا خداوند سبحان ولايت مولاى ما امير المؤمنين را ، به ولايت خود و ولايت رسول صلّى اللّه عليه و آله مقرون ساخته است ، به اين بيان كه  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ . . .  « 2 » و لفظ امير المؤمنين به على عليه السّلام اختصاص يافته است ، چنان كه قبلا به آن اشارت رفت « 3 » و به زودى حديثش را مفصلا متعرّض خواهيم شد .\r\nو در آيهء ديگر ، خداى بزرگ ، ولايت على عليه السّلام را مايهء كمال دين قرار داده است ، آنجا كه گويد : امروز دين شما را برايتان كامل ، و نعمتم را بر شما تمام كردم و اسلام را دين شما برگزيدم . « 4 » اين معنى نشانهء آن است كه ولايت يكى از اصول دين قرار گرفته است و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 92 - 94 .\r\n( 2 ) . مائدة 5 / 55 .\r\n( 3 ) . رك : الغدير ( متن عربى / چ 5 ) : 2 / 52 .\r\n( 4 ) . مائدة 5 / 3 .\r\n","page_name":" 215 ","page_number":225},
  {"content":"\r\n\r\nاگر چنين نبود ، دين ناقص و نعمتهاى خدا بر بندگانش ناتمام مىماند . با ولايت است كه كمال اسلام كه خداوند براى مسلمانان به عنوان دين پذيرفته است ، تحقّق مىيابد .\r\nاين ولايت تا آنجا اهميت دارد كه اگر رسول صلّى اللّه عليه و آله آن را ابلاغ نكند ، رسالتش را ابلاغ نكرده است . قرآن مىفرمايد : اى پيامبر ! آنچه بر تو از پروردگارت نازل گرديده است ، ابلاغ كن ، و اگر كوتاهى كنى ، رسالتش را ابلاغ نكرده‌اى ، خداى از شرّ مردم ترا محفوظ خواهد داشت . « 1 »\r\nشايد شما در آنچه ياد شد ، با مراجعه به احاديثى كه از ده‌ها طريق در مورد آيات سه‌گانهء نامبرده رسيده است ، بصيرت بيشترى بيابيد . ما اين مطالب را در اين كتاب به تفصيل بيان داشته‌ايم « 2 » و اشاره كرده‌ايم كه قبولى همهء اعمال مشروط و منوط به صحّت ولايت است و معنى « اصل » همين است ، چنان كه در مورد توحيد و نبوّت اين‌چنين است و در هيچ‌كدام از فروع دين اين خاصيّت كه كليهء اعمال به صحّت آن بستگى داشته باشد ، ديده نمىشود و شايد اين امر در صدر اسلام نزد اصحاب پيامبر مسلّم بوده است كه وقتى دو نفر به دادخواهى نزد عمر بن الخطّاب آمدند ، مىگويد : اين مولاى من و مولاى هرمؤمنى است و اگر كسى او مولايش نباشد ، ديگر مؤمن نخواهد بود . « 3 »\r\nبه زودى در همين مجلّد به پاره‌اى از احاديث مستفيضى كه دلالت دارد بر اينكه دشمنى على علامت نفاق و نشان كفر است و اگر او نبود ، مؤمنان بعد از پيامبر صلّى اللّه عليه و آله شناخته نمىشدند ، و كسى او را دشمن نمىگيرد ، مگر از ايمان بيرون است ، اشارت خواهيم كرد .\r\nاينها دليل است بر اينكه هركس از ولايتش روگردان باشد ، مانند كسى كه از توحيد و نبوّت منحرف باشد ، از صراط حقّ منحرف است . پس ، از آنجا كه بسيارى از احكام دو اصل توحيد و نبوت بر ولايت مترتّب است ، به نظر مىرسد كه ولايت را از اصول بايد\r\n\r\n\r\n","description":"","footnote":"\r\n( 1 ) . همان 67 .\r\n( 2 ) . رك : الغدير ( متن عربى / چ 5 ) : 1 / 214 - 223 ، 230 - 238 و 2 / 301 ، 302 .\r\n( 3 ) . همان 1 / 382 .\r\n","page_name":" 216 ","page_number":226},
  {"content":"\r\n\r\nشمرد ، و در اين امر منافاتى نيست كه از پاره‌اى احكام مستثنا باشد ، زيرا در اينجا مصالح و حكم اجتماعى نهفته است كه نبايد بر كسى پوشيده ماند .\r\nامّا در مورد نفى صفات ، اگر به آن معنى باشد كه شيعه نفى مىكند ، يعنى اينكه بگوييم زايد بر ذات نيست و عين ذات است ، اين توحيد محض است و جاى بحث آن در كتب علم كلام است و اگر به آن معنى باشد كه « معطّله » مىگويند ، شيعيان از آن‌معنى مبرّايند ؛ همچنين است سخن در خلقت قرآن ، زيرا با خدا چيز ديگرى كه ازلى باشد و در قدمت با او برابرى كند ، وجود ندارد ، چنان كه برهان صادق آن را كتب عقايد به تفصيل متعرّض است .\r\nامّا اينكه خدا ناديدنى است ، بدين‌دليل است كه خدا جسم نيست و منطق صحيح مؤيد به كتاب و سنّت ، گواه آن است ؛ براى اين بحث نيز بايد به جاى مناسبش مراجعه كرد .\r\nامّا ساير چيزهايى را كه به آنان نسبت داده است ، دروغهاى محض است . شيعه از قديم و جديد ترديدى در گمراهى كسى كه به اين اكاذيب عقيده‌مند باشد ، ندارد .\r\n10 - مىگويد : رافضيان مساجد را كه خداوند احترام به آنان و نام بردن خود را در آنها امر كرده است ، رها كرده ، نه نماز جمعه مىخوانند و نه نماز جماعت ، و براى مساجد احترام نمىگذارند و اگر هم در آن نماز بگذارند ، به طور فرادا نماز مىگزارند نه به جماعت ، ولى به مشاهد و آثارى كه بر فراز گورها بنا كرده‌اند ، احترام فراوان مىنهند و همانند مشركان در آن مشاهد عكوف كرده ، به شيوهء حاجيان كه براى زيارت بيت عتيق به مكّه مىروند ، آن اماكن را مقصد و مقصود قرار مىدهند ، تا جايى كه برخى از آنها زيارت آن اماكن را از زيارت كعبه و انجام عمل حجّ برتر مىدانند ، بلكه اگر كسى با زيارت آنها خود را از زيارت حجّ واجب مستغنى نكند ، او را ناسزا مىگويند ، چنان كه اگر به جاى جمعه و جماعت به مشاهد نرود ، مشمول بدگويى خواهد بود ، و اين خود نمونه‌اى از دين مسيحيان و مشركان است . ( 1 / 131 )\r\nهمو گويد : رافضيان مشاهد و قبورى را كه خدا و پيامبرش ساختمان آنها را\r\n\r\n","description":"","footnote":"","page_name":" 217 ","page_number":227},
  {"content":"\r\n\r\nحرام كرده‌اند ، همانند خانه‌هاى بت‌پرستان مىسازند و برخى از رافضيان زيارت آنها را مانند عمل حجّ قرار مىدهند ، چنان كه ، شيخ مفيد كتابى تصنيف كرده به نام مناسك حجّ المشاهد و در آن دروغ و شركهايى از نوع دروغ و شركهاى مسيحيان ديده مىشود . ( 2 / 39 )\r\nپاسخ : مساجد آباد ، چه در شهرها و چه در روستاها و حتّى قصبات كوچك شيعه‌نشين ، نشان‌دهندهء يكى از مظاهر تشيّع در طبقات متوسّط و متمدّن شيعه است كه با احترام خاصّ خود را در برابر مسجد موظّف به انجام وظايفى مىدانند : تنجيس مسجد نزد شيعيان حرام و پاك‌كردن آن از نجاست واجب است . اگر كسى از آلوده شدن مسجد قبل از نماز آگاهى پيدا كند و تطهير مسجد نكرده ، به نماز ايستد ، نمازش باطل است .\r\nجنب ، حائض و نفسا نبايد در مسجد مكث كنند . واردكردن عين نجاست در مسجد اگر عنوان هتك حرمت پيدا كند ، ممنوع است .\r\nهرنوع معامله و سخن گفتن جز ذكر خدا و عبادت كه از امور دنيا باشد ، در مسجد مكروه است و كسى كه چنين كند ، سرش را بايد كوبيد و او را گفت : خدا دهنت را بشكند . ائمّهء شيعه اين‌روايت را از پيامبر صلّى اللّه عليه و آله نقل كرده‌اند كه همسايهء مسجد نمازش جز در مسجد پذيرفته نيست و بسيارى از احترامات ديگر كه فقه شيعه متعرّض آن است و عمل شيعيان و اقامهء جماعتها ، نشان‌دهندهء آن . اين مطالب براى كسى كه گردشى دور شهرها كند و اخبارى از شيعه بگيرد ، آشكارتر از آن است كه بر او پوشيده بماند .\r\nامّا تعظيم مشاهد ، ربطى به مشركان ندارد ، زيرا كه شيعه صاحبان مشاهد را عبادت نمىكند ، بلكه با زيارت آنان ، و درود و ثنا و سوگوارى بر آنها ، به خداى سبحان تقرّب مىجويد . اصولا اينان اولياى خدا و دوستان اويند و شيعه در اين‌باره ، احاديثى از پيشوايانش نقل مىكند ، و الفاظ زيارات نيز گواه اين حقيقت است كه آنان بندگان عزيز خدايند كه در سخن بر او پيشى نمىجويند و به فرمانش عمل مىكنند .\r\nاما فحش و ناسزا نسبت به كسى كه حجّ برود و زيارت مشاهد نرود ، از بزرگ‌ترين دروغهاى بافتهء اوست . شيعه از روز نخست از پيشوايان خود اين‌روايت را نقل كرده كه\r\n\r\n","description":"","footnote":"","page_name":" 218 ","page_number":228},
  {"content":"\r\n\r\nاسلام پنج پايه دارد : نماز ، زكات ، حجّ ، روزه و ولايت . و احاديث فراوان در اين زمينه وارد شده و معتقد است كه تأخير حجّ واجب از سال استطاعت گناهى بزرگ و پرعقوبت است ، و هنگام مرگ به تارك حجّ ، گفته مىشود : بمير اگر خواهى به كيش يهود و اگر خواهى به كيش مسيحيّت . حال آيا معقول است با وجود اين عقايد و احاديث و فتاواى فقها كه از كتاب و سنّت مبنى بر وجوب حجّ استنباط شده است ، شيعه به كسى كه زيارت را به جاى حجّ كافى نداند ، ناسزا گويد ؟\r\nامّا كتاب شيخ مفيد ، چيزى در آن نيست جز اينكه آن را منسك الزّيارات ناميده است و « منسك » چيزى جز عبادت و آنچه حق خدا را ادا كند ، نيست و براى اين لفظ حقيقت شرعى نسبت به خصوص اعمال حج پديد نيامده است ، هرچند در عرف و اصطلاح مناسك را در مورد حج به كار مىبرند . ازاين‌رو ، هرعبادتى كه مشمول رضاى حقّ باشد ، در هرمكان و هرزمانى باشد ، مىتوان بدان « منسك » اطلاق كرد . و از آنجا كه زيارت مشاهد و آداب رسيده و ادعيّه و نمازهاى وارد شده ، بر خلاف سجده بر قبر يا نماز به سوى قبر يا خواستن حاجتى مستقيما از صاحب قبر ، از عبادتهاى مشروع و صحيح است ، اين عبادت همان وسيله قرار دادن آنان است بر اثر قرب و مقامى كه نزد خدا دارند . بدين‌ترتيب ، چه مانعى بر اطلاق لفظ « منسك » به اين عبادت وجود دارد ؟\r\nو امّا آنچه نسبت داده كه در آن كتاب دروغ و شرك وجود دارد ، او با ساير نسبت دروغينش به عواقب اين دروغها اهميّت نمىدهد . كتاب شيخ مفيد هم هنوز از بين نرفته است ، در مقابل ماست . در آن چيزى نيست مگر آنچه در كتابهاى مشابهش از كتابهاى ادعيه و زيارات موجود است . محتويات كتاب تنزّل ائمّهء طاهرين از مراتب الوهيّت است كه حقّ آنها نيست ، و اثبات بندگى و خضوع در برابر قدرت خداى سبحان با داشتن عالىترين مقام قرب به درگاه او مىباشد . چگونه است كه از براى اين قوم اميد فهم هيچ گفتارى نمىرود ؟\r\n11 - مىگويد : برخى از كذابان حديثى جعل كرده‌اند مبنى بر اينكه آيهء « تنها صاحب\r\n\r\n","description":"","footnote":"","page_name":" 219 ","page_number":229},
  {"content":"\r\n\r\nاختيار شما خدا و پيامبرش و كسانى از مؤمنانند كه نماز به پا مىدارند و در حال ركوع زكات مىدهند » « 1 » دربارهء على و انگشترىاش ، كه در نماز تصدّق كرد ، نازل شده است ، و اين مطلب به اجماع اهل علم دروغ است . ( 1 / 156 )\r\nآنگاه بر دروغ بودن آن ، به اوهام و ياوه‌هايى استدلال مىكند كه نمونهء اجتهادات او را در مقابل نصوص زياد ديده‌ايم ، از قبيل بيانات او در باب حديث ردّ الشّمس ، آيهء تطهير ، « 2 » آيهء مودّت ، « 3 » حديث مؤاخاة و امثال آنها .\r\nپاسخ : من نمىدانستم كه تعصبهاى جاهلانه تا اين حدّ انسان را مجبور به انكار حقايق ثابت كند كه بپندارد آنچه را پيشوايان و حفّاظ حديث نقل كرده‌اند و اسناد آن را به اشخاصى چون امير المؤمنين ، ابن عبّاس ، ابوذر ، عمّار ، جابر انصارى ، ابو رافع ، انس بن مالك ، سلمة بن كهيل و عبد اللّه بن سلام مىرسانند ، از چيزهايى است كه اجماع بر كذبش قائم شده است . روشن است كه اين اجماع او نيز ، مانند ساير اجماعات ادعايىاش ، هيچگونه وزنه‌اى در ميزان صدق و حقيقت ندارد .\r\nكاش من مىدانستم كه چگونه اين مرد به اهل علم نسبت اجماع بر كذب حديث مىدهد ، در حالى كه آنان خود به آيهء شريفه و حديثش تحت اين عنوان كه فعل قليل مبطل نماز نيست ، و صدقهء مستحبّى را زكات مىگويند ، استدلال مىكنند و آن را از آيات احكام شمرده‌اند ، « 4 » و اين امر نشان مىدهد كه اهل علم در صحّت حديث مزبور اتّفاق‌نظر دارند .\r\nگواه اين اتّفاق اينكه هركس از متكلّمان كه درصدد برآمده است ايرادى بر حديث وارد سازد ، ايراد خود را تنها از طريق دلالت ، بدون كمترين اشاره‌اى به سند حديث وارد ساخته است . بعضى از اهل علم ، حديث را به عموم مفسّران نسبت داده و با انتقاد در دلالت همراه ساخته‌اند . اين خود دليل واضحى است كه مفسّران و متكلّمان و فقها در صدور حديث ، اتّفاق دارند .\r\nاضافه بر اين ، حافظان و راويان حديث در كتابهاى خود آن را نقل كرده و پذيرفته‌اند و\r\n\r\n\r\n","description":"","footnote":"\r\n( 1 ) . مائدة 5 / 55 .\r\n( 2 ) . احزاب 33 / 33 .\r\n( 3 ) . شورى 42 / 23 .\r\n( 4 ) . چنان كه جصّاص در احكام القرآن و ديگران آورده‌اند .\r\n","page_name":" 220 ","page_number":230},
  {"content":"\r\n\r\nبرخى صريحا به صحّتش اعتراف كرده‌اند . حال بنگريد كه ارزش اجماع ابن تيميه تا چه ميزان است و اينان كه اجماع كرده‌اند ، در روى زمين چه جايى را گرفته‌اند ؟ شما خود داورى قاطع را به عهده بگيريد .\r\nدر اينجا نام گروهى كه حديث را نقل كرده و صحّتش را پذيرفته‌اند ، گزارش مىكنيم :\r\n1 - قاضى ابو عبد اللّه محمّد بن عمر مدنى واقدى ( م 207 ) بر طبق آنچه كه در ذخائر العقبى 102 آمده است .\r\n2 - حافظ ابو بكر عبد الرّزّاق صنعانى ( م 211 ) - به نقل از تفسير ابن كثير 2 / 71 و ديگران از عبد الوّهاب بن مجاهد ، از مجاهد ، از ابن عبّاس .\r\n3 - حافظ ابو الحسن عثمان بن أبى شيبهء كوفى ( م 239 ) در تفسير خود .\r\n4 - ابو جعفر اسكافى معتزلى ( م 240 ) در رساله‌اى كه در ردّ جاحظ نوشته است .\r\n5 - حافظ عبد بن حميد الكشى ابو محمّد ( م 249 ) در تفسير خود ، چنان كه در الدرّ المنثور نقل شده است .\r\n6 - ابو سعيد اشجّ كوفى ( م 257 ) در تفسير خود از ابو نعيم فضل بن دكين ، از موسى بن قيس حضرمى ، از سلمة بن كهيل ، و طريق رجالش همه صحيح و مورد وثوقند .\r\n7 - حافظ ابو عبد الرّحمن نسائى صاحب سنن ( م 303 ) در صحيح خود .\r\n8 - ابن جرير طبرى ( م 310 ) در تفسير خود : 6 / 186 به چند طريق .\r\n9 - ابن ابى حاتم رازى ( م 327 ) - به نقل از تفسير ابن كثير و الدرّ المنثور و اسباب النّزول سيوطى . او به چند طريق حديث را نقل كرده است و يكى از طرقش ابو سعيد اشج به اسناد صحيح اوست كه اشاره كرديم .\r\n10 - حافظ ابو القاسم طبرانى ( م 360 ) در المعجم الاوسط .\r\n11 - حافظ ابو الشّيخ ابو محمّد عبد اللّه بن محمّد انصارى ( م 369 ) در تفسير خود .\r\n12 - حافظ ابو بكر جصّاص رازى ( م 370 ) در احكام القرآن : 2 / 542 كه از چند طريق روايت كرده است .\r\n13 - ابو الحسن علىّ بن عيسى رمانى ( م 384 ) در تفسير خود .\r\n\r\n","description":"","footnote":"","page_name":" 221 ","page_number":231},
  {"content":"\r\n\r\n14 - حاكم ابن بيّع نيشابورى ( م 405 ) در معرفة اصول الحديث 102 .\r\n15 - حافظ ابو بكر شيرازى ( م 407 يا 411 ) در كتابش فيما نزل من القرآن فى امير المؤمنين .\r\n16 - حافظ ابو بكر بن مردويه اصفهانى ( م 416 ) از طريق سفيان ثورى ، از ابو سنان سعيد بن سنان برجمى ، از ضحّاك ، از ابن عبّاس . اين اسناد صحيحى است كه رجالش همه مورد وثوقند . همو به طريق ديگر آن را روايت كرده ، گويد : بر اين اسناد نمىتوان ايراد گرفت ، و به طرق ديگر هم از امير المؤمنين و عمّار و ابو رافع روايت كرده‌اند .\r\n17 - ابو اسحاق ثعلبى نيشابورى ( م 427 يا 437 ) در تفسير خود از ابوذر كه عينا در همين كتاب نقل كرديم . « 1 »\r\n18 - حافظ ابو نعيم اصفهانى ( م 430 ) در فيما نزل من القرآن فى على از عمّار و ابو رافع و ابن عبّاس و جابر و سلمة بن كهيل .\r\n19 - ابو الحسن ماوردى فقيه شافعى ( م 450 ) در تفسير خود .\r\n20 - حافظ ابو بكر بيهقى ( م 458 ) در كتابش المصنّف .\r\n21 - حافظ ابو بكر خطيب بغدادى شافعى ( م 463 ) در كتاب المتّفق .\r\n22 - ابو القاسم زين الاسلام عبد الكريم بن هوازن نيشابورى ( م 465 ) در تفسير خود .\r\n23 - حافظ ابو الحسن واحدى نيشابورى ( م 468 ) در اسباب النّزول 148 .\r\n24 - فقيه ابن مغازلى شافعى ( م 483 ) در المناقب ، از پنج طريق .\r\n25 - بزرگ معتزله ابو يوسف عبد السّلام بن محمّد قزوينى ( م 488 ) در تفسير كبير خود كه ذهبى گويد در سيصد جلد است .\r\n26 - حافظ ابو القاسم حاكم حسكانى ( م 490 ) از ابن عبّاس و ابوذر و عبد اللّه بن سلام .\r\n27 - فقيه ابو الحسن على بن محمّد كيا طبرى شافعى ( م 504 ) در تفسير خود . او به همين حديث بر عدم بطلان نماز به فعل قليل و نيز براى نامگذارى صدقهء مستحبّى به زكات استدلال كرده است ، چنان كه آن را در تفسير فرطبى مىيابيم .\r\n28 - حافظ ابو محمّد فراء بغوى شافعى ( م 516 ) در تفسيرش معالم التنزيل ، كه در\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 52 .\r\n","page_name":" 222 ","page_number":232},
  {"content":"\r\n\r\nحاشيهء الخازن : 2 / 55 آمده است .\r\n29 - ابو الحسن رزين عبدرى اندلسى ( م 535 ) در كتاب الجمع بين الصحاح السّت - به نقل از صحيح نسائى .\r\n30 - ابو القاسم جار اللّه زمخشرى حنفى ( م 538 ) در الكشّاف : 1 / 422 . وى گويد : اگر بگويى ، چگونه مىتواند ويژهء على باشد ، در حالى كه لفظش ، لفظ جمع است ، مىگويم با اينكه مقصود يك نفر است ، اما به اين دليل به لفظ جمع آمده است تا مردم به كارهاى نظير آن رغبت يافته به ثوابش نايل گردند .\r\n31 - حافظ ابو سعد سمعانى شافعى ( م 562 ) در فضائل الصّحابة از انس بن مالك .\r\n32 - ابو الفتح نطنزى ( و 480 ) در الخصائص العلويّة ، از ابن عبّاس و در الابانة از جابر انصارى .\r\n33 - امام ابو بكر بن سعدون قرطبى ( م 567 ) در تفسير خود : 6 / 221 .\r\n34 - اخطب الخطباء خوارزمى ( م 568 ) در المناقب 178 به دو طريق . او نيز شعر حسّان را كه در همين كتاب نقل كرديم ، « 1 » ذكر نموده است .\r\n35 - حافظ ابو القاسم ابن عساكر دمشقى ( م 571 ) در تاريخ الشام به چند طريق .\r\n36 - حافظ ابو الفرج ابن جوزى حنبلى ( م 597 ) ، چنان كه در الرّياض : 2 / 227 و ذخائر العقبى 102 آمده است .\r\n37 - ابو عبد اللّه فخر الدّين رازى شافعى ( م 606 ) در تفسير خود : 3 / 431 از عطا ، از عبد اللّه بن سلام و ابن عبّاس و ابوذر .\r\n38 - ابو السّعادات مبارك بن اثير شيبانى جزرى شافعى ( م 606 ) در جامع الاصول از طريق نسائى .\r\n39 - ابو سالم محمّد بن طلحهء نصيبى شافعى ( م 662 ) در مطالب السئول 31 به لفظ ابوذر .\r\n40 - ابو المظفّر سبط ابن جوزى حنفى ( م 654 ) در التّذكرة 9 ، از سدى و عتبه و غالب بن عبد اللّه .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 58 .\r\n","page_name":" 223 ","page_number":233},
  {"content":"\r\n\r\n41 - عزّ الدّين ابن ابى الحديد معتزلى ( م 655 ) در شرح نهج البلاغة : 3 / 275 .\r\n42 - حافظ ابو عبد اللّه كنجى شافعى ( م 658 ) در كفاية الطّالب 106 از طريق انس بن مالك كه در آن ابياتى از حسّان بن ثابت نقل كرده است و ما آنها را در همين كتاب « 1 » روايت كرديم . همو اين حديث را از طريق ابن عساكر ، خوارزمى ، حافظ العراقين ، ابو نعيم و قاضى ابو المعالى ، با شعرى از حسّان غير از ابيات مذكوره ، روايت كرده است « 2 » كه ما آن شعر را در همين كتاب « 3 » - به نقل از سبط ابن جوزى آورديم .\r\n43 - قاضى ناصر الدّين بيضاوى شافعى ( م 685 ) در تفسير خود : 1 / 345 و در مطالع الانظار 477 ، 479 .\r\n44 - فقيه حرم حافظ ابو العبّاس محبّ الدّين طبرى مكّى شافعى ( م 694 ) در الرياض النّضره : 2 / 227 و ذخائر العقبى 102 از طريق واحدى و واقدى و ابن جوزى و فضايلى .\r\n45 - حافظ الدّين نسفى ( م 701 يا 710 ) در تفسير خود : 1 / 496 كه در حاشيهء تفسير خازن او مىباشد .\r\n46 - شيخ الاسلام حمّويى ( م 722 ) در فرايد السمطين كه شعر حسان را نيز در آن آورده است .\r\n47 - علاء الدين خازن بغدادى ( م 741 ) در تفسير خود : 1 / 496 .\r\n48 - شمس الدّين محمود بن ابى القاسم عبد الرّحمن اصفهانى ( م 746 يا 749 ) در شرح تجريد موسوم به تسديد العقائد . او بعد از بيان اتفاق مفسّران بر نزول آيه دربارهء على عليه السّلام ، گويد : قول مفسّران ايجاب نمىكند كه آيه ويژهء على و محدود به او باشد .\r\n49 - جمال الدين محمّد بن يوسف زرندى ( م 750 ) در نظم درر السّمطين .\r\n50 - ابو حيّان اثير الدّين اندلسى ( م 754 ) در تفسيرش البحر المحيط : 3 / 514 .\r\n51 - حافظ محمّد بن احمد بن جزى كلبى ( م 758 ) در تفسيرش التّسهيل لعلوم التّنزيل :\r\n1 / 181 .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 59 .\r\n( 2 ) . كفاية الطالب 122 .\r\n( 3 ) . رك : الغدير ( متن عربى / چ 5 ) : 2 / 47 .\r\n","page_name":" 224 ","page_number":234},
  {"content":"\r\n\r\n52 - قاضى عضد ايجى شافعى ( م 756 ) در المواقف : 3 / 276 .\r\n53 - نظام الدّين قمى نيشابورى در تفسيرش غرائب القرآن : 3 / 461 .\r\n54 - سعد الدّين تفتازانى شافعى ( م 791 ) در المقاصد و شرح آن : 2 / 288 . او بعد از بيان اتّفاق مفسّران بر نزول آيه دربارهء على عليه السّلام گويد : اينكه مفسّران مىگويند آيه در حقّ على ، رضى اللّه عنه ، نازل شده است ، لازمه‌اش اين نيست كه مخصوص و محدود به على باشد .\r\n55 - سيّد شريف جرجانى ( م 816 ) در شرح مواقف .\r\n56 - مولا علاء الدّين قوشچى ( م 879 ) در شرح تجريد . او بعد از نقل اتّفاق مفسّران بر نزول آيه در حقّ امير المؤمنين عليه السّلام ، گويد : قول مفسّران به اينكه آيه در حقّ على نازل شده است ، لازمه‌اش اين نيست كه مخصوص و محدود به على باشد .\r\n57 - نور الدّين ابن صبّاغ مكّى مالكى ( م 855 ) در الفصول المهمّة 123 .\r\n58 - جلال الدّين سيوطى شافعى ( م 911 ) در الدّر المنثور : 2 / 293 از طريق خطيب ، عبد الرّزاق ، عبد بن حميد ، ابن جرير ، ابو الشّيخ و ابن مردويه از ابن عبّاس ؛ و از طريق طبرانى و ابن مردويه از عمّار بن ياسر ؛ و از طريق ابو الشّيخ و طبرانى از على عليه السّلام ؛ و از طريق ابن ابى حاتم ، ابو الشيخ و ابن عساكر از سلمة بن كهيل ؛ و از طريق ابن جرير از مجاهد و سدى و عتبة بن حكيم ؛ و از طريق طبرانى ، ابن مردويه و ابو نعيم از ابو رافع .\r\nو در اسباب نزول القرآن 55 پس از نقل حديث ، از چند طريق از طرق نامبرده ، گويد :\r\nاينها شواهدى است كه برخى از آنها ، برخى ديگر را تقويت مىكند ، و در جمع الجوامع به نقل از ترتيب او : 6 / 391 از طريق خطيب ، از ابن عبّاس حديث را نقل كرده است و در صفحه 405 آن را از طريق ابو الشّيخ و ابن مردويه از امير المؤمنين عليه السّلام آورده است .\r\n59 - حافظ ابن حجر انصارى شافعى ( م 974 ) در الصّواعق 24 .\r\n60 - مولا حسن چلبى در شرح المواقف .\r\n61 - مولا مسعود شروانى در شرح المواقف .\r\n\r\n","description":"","footnote":"","page_name":" 225 ","page_number":235},
  {"content":"\r\n\r\n62 - قاضى شوكانى صنعانى ( م 1250 ) در تفسير خود .\r\n63 - شهاب الدّين سيّد محمود آلوسى شافعى ( م 1270 ) در تفسير خود : 2 / 329 .\r\n64 - شيخ سليمان قندوزى حنفى ( م 1293 ) در ينابيع الموّدة 212 .\r\n65 - سيّد محمّد مؤمن شبلنجى در نور الابصار 77 .\r\n66 - شيخ عبد القادر بن محمّد سعيد كردستانى ( م 1304 ) در تقريب المرام في شرح تهذيب الكلام ( چاپ مصر ) : 2 / 329 . او مانند ساير متكلّمان دربارهء حديث سخن گفته و اعتراف به اتّفاق مفسّران بر نزول آيه در مورد امير المؤمنين عليه السّلام كرده است . « 1 »\r\nامّا در باب دلالت حديث بايد گفت كه هيچ عرب‌زبان اصيلى نيست كه هرچند وجدانش را به خطا رهبرى كند ، بتواند شكّى در آن به خود راه دهد . اين بحث و خلافها از ميهمانان ناخواندهء خوان گستردهء عربيّت است و براى تفصيل بيشتر بايد به كتب تفسير و كلام شيعه مراجعه كرد .\r\n\r\nمتن حديث\r\nاز انس بن مالك روايت شده است كه سائلى به مسجد آمده مىگفت : آيا كسى هست كه به ثروتمندى وفادار وام دهد ؟ در اين موقع على عليه السّلام در حال ركوع بود ، با اشارهء دستش به سائل گفت : انگشترى را از دست من بيرون آور . پيامبر خدا به عمر فرمود : واجب شد .\r\nعمر گفت : پدر و مادرم به قربانت يا رسول اللّه چه چيز واجب شد ؟ فرمود : به خدا سوگند ، بهشت براى او واجب شد و او انگشترى را از دست خود خارج نكرد مگر اينكه خداوند او را از هرگناهى كوچك و بزرگ رهانيد . انس گويد : هنوز كسى از مسجد بيرون نرفته بود كه جبرئيل با اين آيه نازل شد كه خداى بزرگ مىفرمايد :\r\n إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ .  « 2 »\r\n\r\n\r\n","description":"","footnote":"\r\n( 1 ) . شرح‌حال بسيارى از اين بزرگان در جلد اول اين كتاب برحسب ترتيب قرون ديده مىشود ، بدان مراجعه كنيد .\r\n( 2 ) . مائدة 5 / 55 .\r\n","page_name":" 226 ","page_number":236},
  {"content":"\r\n\r\nآنگاه حسّان بن ثابت اين اشعار خود را سرود :\r\n- اى ابو الحسن ! جانم و خونم و جان و خون هركس كه در راه هدايت ، چه تند و چه كند ، گام برمىدارد ، فدايت باد .\r\n- آيا مدح من و مدح دوستانت تباه خواهد شد ؟ نه ، مدحى كه در راه خدا انجام شود ، تباه نمىگردد .\r\n- تويى آن‌كس كه در هنگام ركوع - جان همهء مسلمانان فدايت اى بهترين ركوع‌كننده - انگشترى مباركت را عطا كردى اى بهترين سرور ، و اى بهترين خريدار ، و اى بهترين فروشنده !\r\n- آنگاه خداوند درباره‌ات بهترين ولايت را نازل ساخت و در شرايع محكمش آن را بيان داشت .\r\nدر اينجا متون ديگرى وجود دارد كه به منظور رعايت اختصار از آنها صرف‌نظر مىكنيم و تعبير و لفظ ابوذر را به همين كتاب ارجاع مىدهيم . « 1 »\r\n\r\nيك ايراد مردود\r\nسيّد حميد الدّين عبد الحميد آلوسى هنگامى كه به آيهء ولايت مىرسد ، مىگويد : شأن نزول اين آيه ، چنان كه پنداشته‌اند ، تنها در حقّ على نبوده است ، بلكه دربارهء مهاجران و انصار نازل شده است و على يكى از آنها مىباشد ، زيرا  « الَّذِينَ »  در آيه ، صيغهء جمع است ، پس على به تنهايى نمىتواند مقصود اين آيه باشد . « 2 »\r\nاين مرد ، در اين گفتارش به آهنگ ابن كثير دمشقى مىنوازد ، و بر وفق مراد او سخن مىبافد ، و از او پيروى مىكند كه در تاريخ الشام دربارهء اين آيه ، چنان كه به زودى خواهد آمد « 3 » ، مىگويد : دربارهء على ، به طور اخصّ ، هيچ آيه‌اى از قرآن نازل نشده است .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 52 .\r\n( 2 ) . نثر اللّئالى على نظم الامالى 169 .\r\n( 3 ) . به بحث دربارهء جعليّات كتاب البداية و النهاية خواهيم پرداخت .\r\n","page_name":" 227 ","page_number":237},
  {"content":"\r\n\r\nگروه غفلت‌زدگان را اين حقيقت فراموش شده است كه هرگاه حكمى به عنوان عموم صادر شود ، به طورى كه در يك جريان طبيعى قرار گيرد تا ديگران را به آوردن نظيرش تشويق كند ، يا از آوردن شبيهش بازدارد ، بويژه كه موضوع را با خصوصيّات مورد ، برحسب تطبيق خارجى ، معين كنند ، بليغ‌تر و براى صدق قضيّهء كلى بر آن فرد ، از توجّه سخن رأسا به سوى او ، مؤكّدتر است و براى آن نظاير فراوانى در قرآن كريم وجود دارد ، و اينك چند نمونهء آن :\r\n1 -  الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ  « 1 » : آنها كه گفتند خدا فقير است و ما بىنياز .\r\nحسن گويد : گويندهء اين سخن حيىّ بن اخطب است و عكرمه و سدّى و مقاتل و محمّد بن اسحاق گويند : او فنحاص بن عازوراء بوده است و خازن گويد : هرچند كه اين سخن را يك نفر يهودى گفته است ، ولى چون همهء آنها به اين سخن راضى بودند ، سخن به همهء آنها نسبت داده شده است . « 2 »\r\n2 -  وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ  « 3 » : پاره‌اى از آنها كسانى هستند كه پيامبر را آزار داده ، مىگويند كه او به سخن هركسى گوش مىدهد . اين آيه دربارهء مردى از منافقان نازل شده كه عبارت است از : جلاس بن سويلا يا نبتل بن حارث يا عتاب بن قشير . « 4 »\r\n3 -  وَ الَّذِينَ يَبْتَغُونَ الْكِتابَ مِمَّا مَلَكَتْ أَيْمانُكُمْ فَكاتِبُوهُمْ إِنْ عَلِمْتُمْ فِيهِمْ خَيْراً  « 5 » : از بردگانتان ، آنها كه مايل به بازخريدن خويشند ، اگر در آنها خيرى يافتيد ، بازخريدنشان را بپذيريد . اين آيه دربارهء صبيح مولاى حويطب بن عبد العزى نازل شد . وى گويد : من غلام حويطب بودم و از او خواستم با من قرارداد مكاتبه « 6 » ببندد ، آنگاه دربارهء من اين آيه نازل\r\n\r\n\r\n","description":"","footnote":"\r\n( 1 ) . آل عمران 3 / 181 .\r\n( 2 ) . رك : تفسير قرطبى : 4 / 294 ؛ تاريخ ابن كثير : 1 / 434 ؛ تفسير خازن : 1 / 322 .\r\n( 3 ) . توبة 9 / 61 .\r\n( 4 ) . رك : تفسير قرطبى : 8 / 192 ، تفسير خازن : 2 / 253 ، الاصابة : 3 / 549 .\r\n( 5 ) . نور 24 / 33 .\r\n( 6 ) . قرارداد مكاتبه ، قراردادى بوده است بين برده و مولا كه برده با پرداخت قيمت خويش پس از مدّتى\r\n","page_name":" 228 ","page_number":238},
  {"content":"\r\n\r\nشد :  وَ الَّذِينَ يَبْتَغُونَ الْكِتابَ .  اين‌روايت را ابن منده و ابو نعيم و قرطبى نقل كرده‌اند . « 1 »\r\n4 -  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً  « 2 » : آنان كه اموال يتيمان را به بيداد مىخورند ، شكم خود را پر از آتش مىكنند . مقاتل بن حبّان گويد : اين آيه دربارهء مرثد بن زيد غطفانى نازل شده است . « 3 »\r\n5 -  لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ  « 4 » :\r\nخداوند شما را از نيكىكردن به كسانى كه با شما نجنگيدند و از خانه‌هاتان بيرونتان نكردند ، نهى نمىكند . اين آيه دربارهء اسماء دختر ابو بكر نازل شده ، زيرا كه مادرش قتيله دختر عبد العزى ، با هدايايى ، در حالى كه مشرك بود ، در مدينه به او وارد شد . اسماء گفت : من هديه‌اى از تو نمىپذيرم و نبايد به خانهء من وارد شوى تا از رسول خدا صلّى اللّه عليه و آله اذن دريافت كنم . هنگامى كه از پيامبر صلّى اللّه عليه و آله پرسيد ، خداوند اين آيه را نازل كرد . پيامبر صلّى اللّه عليه و آله دستور داد او را به منزلش وارد كند و هديه‌اش را بپذيرد و از احترام و نيكى نسبت به او دريغ ننمايد . « 5 » اين حديث را بخارى ، مسلم ، احمد ، ابن جرير و ابن ابى حاتم نيز نقل كرده‌اند .\r\n6 -  يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ  « 6 » : اى پيامبر ! آنان كه به سوى كفر مىشتابند و به زبان ايمان آورده‌اند ، نبايد باعث اندوه تو شوند . مكّى در تفسير خود گويد : اين آيه دربارهء عبد اللّه بن صوريا نازل شده است . « 7 »\r\n\r\n\r\n","description":"","footnote":"\r\n- خود را از مولا خريده ، آزاد مىگرديد .\r\n( 1 ) . تفسير قرطبى : 12 / 244 ؛ اسد الغابة : 3 / 11 ؛ الاصابة : 2 / 176 .\r\n( 2 ) . نساء 4 / 10 .\r\n( 3 ) . تفسير قرطبى : 5 / 53 ؛ الاصابة : 3 / 397 .\r\n( 4 ) . ممتحنة 60 / 8 .\r\n( 5 ) . تفسير قرطبى : 18 / 59 ؛ تفسير ابن كثير : 4 / 349 ؛ تفسير خازن : 4 / 272 .\r\n( 6 ) . مائدة 5 / 41 .\r\n( 7 ) . تفسير قرطبى : 6 / 177 ؛ الاصابة : 2 / 326 .\r\n","page_name":" 229 ","page_number":239},
  {"content":"\r\n\r\n7 -  وَ قالَ الَّذِينَ لا يَعْلَمُونَ لَوْ لا يُكَلِّمُنَا اللَّهُ أَوْ تَأْتِينا آيَةٌ  « 1 » : نادانان گفتند : چرا خدا با ما حرف نمىزند ؟ يا معجزه‌اى بر ما نمىآيد ؟ اين آيه در مورد رافع بن حريمله نازل شد و محمّد بن اسحاق از ابن عبّاس روايت كرده كه گفت : رافع به پيغمبر خدا صلّى اللّه عليه و آله گفت : يا محمّد اگر چنان كه مىگويى رسول خدايى ، پس بگو خدا خود با ما سخن گويد تا كلامش را بشنويم ، خداوند در اين مورد آيه فرستاد . « 2 »\r\n8 -  وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً  « 3 » : به آنان كه در راه خدا پس از تحمل ستمها مهاجرت كردند ، در اين دنيا جايگاه خوبى مىدهيم .\r\nابن عساكر در تاريخ خود : 7 / 133 از طريق عبد الرّزاق ، از داود بن ابى هند آورده است كه آيه در مورد ابو جندل بن سهيل عامرى نازل شده و قرطبى در تفسير خود : 10 / 107 اين قول را از جملهء اقوال وارد در آيه ذكر كرده است .\r\n9 -  إِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ  « 4 » : كسانى كه كتاب خدا را مىخوانند و نماز به پا مىدارند و از آنچه آنان را روزى كرديم ، انفاق مىكنند . اين آيه دربارهء حصين بن مطلّب بن عبد مناف نازل شده است . « 5 »\r\n10 -    وَ الْعَصْرِ ، إِنَّ الْإِنْسانَ لَفِي خُسْرٍ . . .    « 6 » : سوگند به عصر كه انسان در زيانكارى است ، مگر كسانى كه ايمان آوردند ، كارهاى شايسته انجام دادند و به حق و صبر سفارش كردند . از ابىّ بن كعب روايت شده است كه گفت : سورهء « عصر » را بر پيامبر صلّى اللّه عليه و آله خواندم و گفتم : پدر و مادرم به فدايت ، تفسيرش چيست ؟ فرمود :   « وَ الْعَصْرِ »   سوگندى است از خداى ، به آخر روز كه انسان در زيانكارى است : ابو جهل بن هشام ، مگر كسانى كه ايمان آوردند : ابو بكر صدّيق ، و كارهاى شايسته كردند : عمر بن خطّاب ، و همديگر را سفارش به حقّ كردند : عثمان بن عفّان ، و سفارش به شكيبايى كردند : علىّ بن\r\n\r\n\r\n","description":"","footnote":"\r\n( 1 ) . بقرة 2 / 118 .\r\n( 2 ) . تفسير ابن كثير : 1 / 161 .\r\n( 3 ) . نحل 16 / 41 .\r\n( 4 ) . فاطر 35 / 29 .\r\n( 5 ) . الاصابة : 1 / 336 .\r\n( 6 ) . عصر 103 / 1 - 3 .\r\n","page_name":" 230 ","page_number":240},
  {"content":"\r\n\r\nابى طالب . « 1 »\r\nما بر اين تأويلات تحريف‌آميز و مردود با اين قوم به عنوان موافق كف نمىزنيم ، ولى اين مطالب را براى اقامهء حجّت ، از طريق خودشان بر آنان مىآوريم .\r\n11 -  إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الْآخِرَةِ  « 2 » :\r\nكسانى كه عهد خدا و سوگندهاى خود را به بهايى اندك مىفروشند ، در آخرت نصيبى نخواهند داشت . اين آيه دربارهء عيدان بن اسوع حضرمى نازل شده است . اين مطلب را مقاتل در تفسير خود ياد كرده است . « 3 »\r\n12 -  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 4 » : اى كسانى كه ايمان آورده‌ايد ، خداى را فرمان بريد و پيامبرش را اطاعت كنيد و به امر امامانتان گردن نهيد . گويند شأن نزول اين آيه دربارهء عبد اللّه بن حذافهء سهمى است . « 5 »\r\n13 -  يَقُولُونَ هَلْ لَنا مِنَ الْأَمْرِ مِنْ شَيْءٍ قُلْ إِنَّ الْأَمْرَ كُلَّهُ لِلَّهِ يُخْفُونَ فِي أَنْفُسِهِمْ ما لا يُبْدُونَ لَكَ .  « 6 » : مىگويند : آيا هرگز كار به دست ما خواهد افتاد ؟ بگو : همهء كارها به دست خداست . آنان در دل خود چيزهايى را پنهان مىدارند تا بر تو آشكار نشود .\r\nمىگويند اگر ما را نصيبى از فتح بود اينجا كشته نمىشديم .\r\nگوينده عبد اللّه بن ابى بن سلول ، سر منافقان است و اين آيه دربارهء او نازل شده است .\r\nابن ابى حاتم از طريق زبير نقل مىكند كه آيه دربارهء معتب بن قشير نازل شده است . « 7 »\r\n14 -  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ  « 8 » : كسانى كه مردم به آنها گفتند :\r\nمردم براى جنگ با شما گردآمده‌اند . مراد از « ناس » نخست نعيم بن مسعود اشجعى\r\n\r\n\r\n","description":"","footnote":"\r\n( 1 ) . الرياض النضره : 1 / 34 .\r\n( 2 ) . آل عمران 3 / 77 .\r\n( 3 ) . الاصابة : 3 / 51 .\r\n( 4 ) . نساء 4 / 59 .\r\n( 5 ) . صحيح بخارى : 7 / 60 ؛ مسند احمد 337 ؛ صحيح ؛ تاريخ ابن عساكر : 7 / 352 ؛ تفسير قرطبى : 5 / 260 .\r\n( 6 ) . آل عمران 3 / 154 .\r\n( 7 ) . تفسير قرطبى : 4 / 262 ؛ تفسير ابن كثير : 1 / 418 ؛ تفسير خازن : 1 / 306 .\r\n( 8 ) . آل عمران 3 / 173 .\r\n","page_name":" 231 ","page_number":241},
  {"content":"\r\n\r\nاست ، نسفى در تفسير خود « 1 » گويد : مراد از اين لفظ جمع ، يكى است ، يا او را پيروانى بوده است كه مانند او تأخير و درنگ مىكردند و خازن گويد : از لفظ عام ارادهء خاصّ شده است .\r\nابن مردويه به اسنادش از ابو رافع آورده است كه نبىّ اكرم صلّى اللّه عليه و آله على را با عده‌اى به دنبال ابو سفيان فرستاد ، مردى از اعراب خزاعه آنان را ديد و گفت : قوم بر عليه شما دست به اتّحاد زده‌اند . گفتند : خدا ما را بسنده است و چه نيكو ياورى است ، آنگاه اين آيه دربارهء آنها نازل شد . « 2 »\r\n15 -  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ  « 3 » : از تو دربارهء كلاله ( خواهران و برادران ) اظهارنظر مىخواهند ، بگو خداى نظر مىدهد . اين آيه دربارهء جابر بن عبد اللّه انصارى نازل شده است . او بود كه اظهارنظر مىخواست و مىگفت كه اين آيه دربارهء من نازل شده است . « 4 »\r\n16 -  يَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ  « 5 » : از تو مىپرسند چه چيز انفاق كنند ؟ بگو : آنچه از مال خود انفاق مىكنيد . اين آيه دربارهء عمرو بن جموح كه پيرمردى بزرگ و ثروتمند بود و گفت : يا رسول اللّه ! چه چيز بهتر است كه تصدق كنيم ؟ و بر چه كسى انفاق نماييم ؟ نازل شد . « 6 »\r\n17 -  وَ هُمْ يَنْهَوْنَ عَنْهُ وَ يَنْأَوْنَ عَنْهُ  « 7 » : كفّار مردم را از پيروى پيامبر نهى مىنمايند و خود از او دورى مىكنند . قوم را عقيده چنان است كه اين آيه دربارهء ابو طالب نازل شده و تفصيل آن را در همين كتاب بيان داشته‌ايم . « 8 »\r\n\r\n\r\n","description":"","footnote":"\r\n( 1 ) . اين تفسير در حاشيهء تفسير خازن چاپ شده است . رك : تفسير خازن : 1 / 318 .\r\n( 2 ) . تفسير قرطبى ؛ 4 / 279 ؛ تفسير ابن كثير : 1 / 430 ؛ تفسير خازن : 1 / 318 .\r\n( 3 ) . نساء 4 / 176 .\r\n( 4 ) . تفسير قرطبى : 6 / 28 ، تفسير خازن : 1 / 447 ؛ تفسير نسفى در حاشيهء تفسير خازن : 1 / 447 .\r\n( 5 ) . بقرة 2 / 215 .\r\n( 6 ) . تفسير قرطبى : 3 / 36 ؛ تفسير خازن : 1 / 148 .\r\n( 7 ) . انعام 6 / 26 .\r\n( 8 ) . رك : الغدير ( متن عربى / چ 5 ) : 8 / 3 .\r\n","page_name":" 232 ","page_number":242},
  {"content":"\r\n\r\n18 -  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ  « 1 » : نمىيابى قومى را كه به خدا و روز قيامت مؤمن باشند و در عين حال ، به آنان كه از خدا و رسولش روگردانند ، مهربانى ورزند .\r\nاين آيه در مورد ابو عبيدهء جرّاح كه پدرش در جنگ بدر كشته شد ، يا دربارهء عبد اللّه بن ابىّ نازل گرديد . « 2 »\r\n19 -  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً  « 3 » : و گروهى ديگر به گناه خود اعتراف كردند كه كارهاى شايست و ناشايست را به‌هم درآميخته‌اند .\r\nاين آيه دربارهء ابو لبابهء انصارى نازل شده است . « 4 »\r\n20 -  يَحْلِفُونَ بِاللَّهِ لَكُمْ لِيُرْضُوكُمْ .  « 5 » براى شما به خدا سوگند ياد مىكنند تا رضايت شما را جلب كنند .\r\nمردى از منافقان گفت : به خدا سوگند ، اينان از نيكان و اشراف مايند و هرگاه آنچه محمّد مىگويد ، حقيقت داشته باشد ، بايد اينان از الاغها بدتر باشند . يكى از مسلمانان اين جمله را شنيد و گفت : به خدا سوگند ، آنچه محمّد مىگويد ، حقّ است و تو خود بدتر از الاغى ، آنگاه شكايت منافق نزد پيامبر صلّى اللّه عليه و آله برد و پيامبر صلّى اللّه عليه و آله او را احضار كرد و فرمود :\r\nبراى چه اين سخن را بر زبان راندى ؟ او شروع به لعن و نفرين كرد و به خدا سوگند خورد كه من چنين نگفته‌ام . مرد مسلمان گفت : خدايا راستگو را تصديق و دروغگو را تكذيب كن كه ناگاه اين آيه نازل شد . « 6 »\r\n12 - گويد : رافضيان نمىتوانند ايمان و عدالت على و نيز اهل بهشت بودنش را ثابت كنند ، چه رسد به امامتش ، مگر وقتى كه امامت ابو بكر ، عمر و عثمان را بپذيرند ، زيرا اگر بخواهند اين امتيازها را براى على ثابت كنند ، دليلى با آنها موافق نمىشود ، چنان كه\r\n\r\n\r\n","description":"","footnote":"\r\n( 1 ) . مجادلة 58 / 22 .\r\n( 2 ) . تفسير قرطبى : 17 / 307 ؛ نوادر الاصول ، حكيم ترمذى 157 .\r\n( 3 ) . توبة 9 / 102 .\r\n( 4 ) . تفسير قرطبى : 8 / 242 ؛ الروض الانف : 2 / 196 .\r\n( 5 ) . توبة 9 / 62 .\r\n( 6 ) . تفسير قرطبى : 8 / 193 ؛ تفسير ابن كثير : 2 / 366 .\r\n","page_name":" 233 ","page_number":243},
  {"content":"\r\n\r\nمسيحى اگر بخواهد نبوّت مسيح را ثابت كند ، بدون پذيرفتن دين محمّد صلّى اللّه عليه و آله هيچگونه دليلى با او همراه نخواهد بود . ( 1 / 162 )\r\nپاسخ : اى روزگار ! من هرروز ترا با شگفتيهاى تازه‌ترى مىبينم !\r\nكاش مىدانستم چه موقع ايمان و عدالت على عليه السّلام ، احتياج به برهان و استدلال پيدا كرده است ؟ و او در چه زمانى كافر بوده است ، تا موضوع ايمان آوردنش مطرح باشد ؟ و آيا در آغاز اسلام براى پيامبر صلّى اللّه عليه و آله برادرى غير از على عليه السّلام كه با او همكارى كند ، بود ؟ در حالى كه ديگران كه نام آنها را برده ، هنوز اسلام نياورده بودند . آيا اسلام بدون شمشير و نيزهء او مىتوانست برپاى خود بايستد ؟ آيا لشكر شرك جز بر اثر قدرت و صولت او ممكن بود كه منهزم شود ؟ آيا زنگار شبهه و كفر جز به بيانات و براهين او زدوده شد ؟ آيا خداى بزرگ كعبهء بيت الحرام را از آلودگى بتها ، جز به دست شريف او پاك گردانيد ؟ آيا خدا در قرآن خاندانى را از پليدى پاكيزه نگردانيد كه بعد از رسول خدا او بزرگ آن خاندان باشد ؟ آيا كسى وجود دارد غير از او كه به نصّ قرآن كريم نفس رسول اللّه باشد ؟\r\nچه كسى جز او خود را در ليلة المبيت به رضاى خدا فروخته است ؟ آيا غير از او كسى از مؤمنان وجود دارد كه همانند رسول خدا به نفس آنان از خودشان سزاتر باشد ؟ به خدا قسم نه .\r\nاحاديث شيعه در همهء اين مطالب متواتر است و اين احاديث است كه شيعه را ملزم به اعتراف بر اين همه فضيلت براى على عليه السّلام كرده است ، ولى شيعه چون با ديگران در مقام استدلال برآيد ، به احاديث اهل سنّت استدلال مىكند ، زيرا دليل بايد براى طرف مقابل الزام‌آور باشد ، بدون اينكه شيعيان در مقام ثبوت و واقع نياز به اين ادلّه داشته باشند و در حقيقت ، روش رسمى استدلال همين است ، نه روشى كه علماى اهل سنّت مىپيمايند كه در تمام موضوعات به كتب علماى خودشان و احاديث آنان استدلال مىكنند كه خارج از اصول محاجّه و مناظره است .\r\nكاش من مىدانستم ميان عدالت و ايمان على عليه السّلام و ايمان و عدالت ديگران چه ملازمه‌اى وجود دارد ؟ آيا آنان را با على عليه السّلام نفس واحدى مىپندارد كه آن نفس قابل\r\n\r\n","description":"","footnote":"","page_name":" 234 ","page_number":244},
  {"content":"\r\n\r\nتبعيض نيست و يا گمان مىكنند روح واحدى بر همهء آنها جريان دارد ، و از يك ايمان يا كفر متأثّرند ؟ و آيا اين ملازمهء ابتكارى مولود ابن تيميه ، بر اصحاب و تابعان شيعى و بعد از آنها بر پيشوايان شيعه ، از ائمّه ، علما و بزرگان آنها در قرون گذشته با مناظرات و استدلالها و احتجاجهاى مذهبى فراوانشان در مجالس و محافل ، مخفى مانده است ، يا مخالفانشان ، در دفاع از رجال و مبادىشان ، آن را فراموش كرده‌اند ؟\r\nهيچ‌يك از اينها نبوده است ، بلكه اين مرد خوشش مىآيد رافضيان را به مسيحيان تشبيه كند و بين على عليه السّلام و ايمان معاويهء حيله‌گر و يزيد فاسق و فاجر و جنايتكاران مستبدّ بنى اميّه و هتّاكان بنى عبّاس ، رابطه برقرار سازد ، و اين را نهايت درجهء علم ، دين ، ورع و ادب خود مىداند .\r\n13 - همو در كتابش « 1 » به بزرگمرد امّت نصير الملّة و الدّين خواجهء طوسى و به پيروان او و همهء رافضيان انواع هتّاكى و معاصى علنى ، از قبيل ضايع ساختن نماز ، ارتكاب محرّمات ، حلال دانستن حرمات الهى ، بىمبالاتى در امر مشروبات الكلى و فحشاء حتّى در ماه رمضان ، و ترجيح شرك بر عبادت خدا را نسبت مىدهد و اين گونه كارها و امثال آنها را از حالات دائمى رافضيان برمىشمارد ، اعمال و رفتارى كه هركاوشگرى مىداند كه دروغ و خيال محض بيش نيست ، تا به وسيلهء اشاعهء فحشا بين مسلمانان ، شيعه را بدنام كند ، و خداى بزرگ داورى است صريح و قاطع . روزى كه ميزان اعمال را نصب كند ، از سخنان هركس جويا خواهد شد . هرسخنى كه از دهان برآيد ، فرشته‌اى براى ثبت و ضبط مهيّاست . « 2 »\r\n14 - گويد : مشهورترين كسانى كه مرتدّ شدند ، دشمنان ابو بكر صدّيق ، رضى اللّه عنه ، و پيروانشان ، همانند مسيلمه و هواداران او و ديگرانند و رافضيان اينان را دوست دارند ، چنان كه بسيارى از بزرگانشان ، مانند اين امامى مذهب ( علّامهء حلّى ) و ديگران گفته‌اند . رافضيان اهل ردّه را بر حقّ مىدانند و مىگويند : ابو بكر صديق آنان را بناحق كشته است . ( 2 / 102 )\r\n\r\n\r\n","description":"","footnote":"\r\n( 1 ) . منهاج السنّة : 2 / 99 .\r\n( 2 ) . ق 50 / 18 .\r\n","page_name":" 235 ","page_number":245},
  {"content":"\r\n\r\nپاسخ : كاش كسى پيدا مىشد كه از اين مرد مىپرسيد : چه كسى به او خبر داده است كه رافضيان ، مسيلمه و طرفدارانش را دوست مىدارند ، در حالى كه هنوز او را دروغگو مىخوانند و مسيلمهء كذّابش مىگويند و اعمالش را افتضاح تلقى مىكنند و شيعه از دروغهايش بتفصيل ياد كرده است . شيعيان نبوّت را در انحصار خاتم و سرور پيامبران ، محمّد مصطفى صلّى اللّه عليه و آله دانسته ، هرمدعى نبوّتى غير از او را كافر مىدانند .\r\nچه خوب بود بزرگانى را كه اين سخن خلاف واقع را از آنها نقل كرده است ، به ما نشان مىداد . آيا او آنها را بر اين عقيده ديده است ؟ چرا نام آنها را ياد نكرده ؟ اصولا او كه به نقل از آنها اطمينان ندارد و پيوسته به بدگويى از آنان مىپردازد ، پس شايد در كتابهايشان ديده است . اين كتابها كدام ، كجا و از چه كسى است ؟ امّا كتابهاى بزرگ پيشواى آنها ، علّامهء حلّى ، در علم كلام و عقايد همه موجود است ، چه آنها كه خطّى است و چه آنها كه چاپى است . در كداميك از آن كتابها اين تهمت را مىتوان يافت ؟ بلى ، اين تهمت را تنها در جعبهء كينه‌ورزيهاى ابن تيميه و در صندوق بدبينيهاى او ، يعنى كتاب تهمت‌نامه‌اش يافت مىشود . بارالها ، تنها به تو شكايت مىآوريم !\r\n15 - گويد : او ( علّامهء حلّى ) مطالب دروغى كه نمايندهء جهل گويندهء آن است ، آورده ، مثل اين سخن كه « هل أتى » در حقّ اهل بيت نازل گرديده است ، با اينكه هل اتى به اتّفاق علما ، از سوره‌هاى مكّى است ، و على بعد از هجرت با فاطمه ازدواج كرده است و حسن و حسين بعد از نزول سورهء هل اتى به دنيا آمده‌اند . پس اين سخن كه سوره در شأن آنها نازل شده ، از دروغهايى است كه بر هركس كه كمترين علمى به نزول قرآن و احوال اهل بيت داشته باشد ، پوشيده نمىماند . ( 2 / 117 )\r\nپاسخ : نادانى اين مرد به يك باب و دو باب محدود نيست . او چنان كه در عقايد نادان است ، در فرق اسلامى ، در سيره و احكام ، در حديث و همچنين در علوم قرآن ، نادان است .\r\nاولا : او نمىداند كه مكّى بودن سوره ، منافى آن نيست كه برخى آياتش در مدينه نازل شده باشد و بالعكس ، و اين امر در همهء سوره‌هاى قرآن جارى است ، چنان كه در همين\r\n\r\n","description":"","footnote":"","page_name":" 236 ","page_number":246},
  {"content":"\r\n\r\nكتاب « 1 » بيان شد و مقصود ابن الحصار كه گويد : از هرسورهء مكّى يا مدنى آياتى مستثنا مىباشد ، همين است . « 2 »\r\nثانيا : مطمئن‌ترين راه براى اينكه بدانيم سوره‌اى مكّى يا مدنى است ، مراجعه به روايات فراوانى است كه شأن نزول آن به اسناد مستفيض و متعدّد رسيده است ، نه استناد به سخنان بىمدرك و بدون سند . ما در همين كتاب « 3 » به بخش مهمّى از كسانى كه اين حديث را نقل كرده و در برابر آن پذيرش خود را اعلام نموده‌اند ، اشاره كرده‌ايم تا ثابت كنيم كه اين از دروغهاى رافضيان نيست و دليل بر نادانى ناقلش نمىشود و از اين بابت نمىتوان به دانشمند بزرگ ما علّامه حلّى ، و پيروانش حمله كرد ، و اگر در نقل اين حديث در ذيل آيه ايرادى وجود دارد ، علّامهء حلّى و بزرگان اهل سنّت ، در اين‌باره يكسانند .\r\nثالثا : عقيده به مكّى بودن سورهء هل اتى نه‌تنها مورد اتّفاق همهء علما نيست ، بلكه اكثريّتشان بنا بر نقل خازن از مجاهد و قتاده و جمهور ، بر خلاف آن نظر مىدهند . « 4 »\r\nابو جعفر نحّاس در كتاب خود النّاسخ و المنسوخ از طريق حافظ ابو حاتم ، از مجاهد ، از ابن عبّاس حديثى دربارهء تفكيك آيات مدنى از مكّى قرآن آورده است كه در آن گويد :\r\nاز المدّثّر تا آخر قرآن مگر   « إِذا زُلْزِلَتِ » ،     « إِذا جاءَ نَصْرُ اللَّهِ » ،     « قُلْ هُوَ اللَّهُ أَحَدٌ » ،     « قُلْ أَعُوذُ بِرَبِّ الْفَلَقِ »   و   « قُلْ أَعُوذُ بِرَبِّ النَّاسِ » ،   همه در مدينه نازل شده‌اند و در ميان اينها سورهء   « هَلْ أَتى »   نيز مىباشد . همچنين سيوطى پس از نقل حديث گويد : اين‌چنين بتفصيل روايت كرده‌اند و اسنادش بسيار خوب و رجالش همه مورد وثوق و از علماى مشهور عربند . « 5 »\r\nحافظ بيهقى در دلائل النّبوّة به اسنادش از عكرمه ، و حسين بن ابى الحسن حديثى در مكّى و مدنى بودن سوره‌ها آورده‌اند كه در آن يكى از سوره‌هاى مدنى را ، سورهء هل اتى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 255 - 258 .\r\n( 2 ) . الاتقان : 1 / 23 .\r\n( 3 ) . رك : الغدير ( متن عربى / چ 5 ) : 3 / 100 - 104 .\r\n( 4 ) . تفسير خازن : 4 / 356 .\r\n( 5 ) . الاتقان : 1 / 15 .\r\n","page_name":" 237 ","page_number":247},
  {"content":"\r\n\r\nشمرده است . « 1 »\r\nو ابن الضّريس در فضائل القرآن ، از عطا روايت كرده است كه گفت : سورهء انسان از سوره‌هاى مدنى است . « 2 »\r\nخازن نيز آن را از سوره‌هاى نازل‌شدهء در مدينه برشمرده است . « 3 »\r\nاينهمه قرآنهاى موجود در دنيا ، اعمّ از خطّى و چاپى آشكارا حقيقت را به شما خبر مىدهند و همه اتّفاق دارند بر مدنى بودن سورهء هل أتى ، پس بايد گفت اگر پندار ابن تيميه درست باشد ، امّت اسلامى بر خلاف اتّفاق علما اجماع كرده‌اند . شما هيچ‌كدام مانع قرآن نتوانيد شد ، قرآن مايهء پند پرهيزگاران است و البتّه ، ما مىدانيم كه برخى از شما آن را تكذيب مىكنند . « 4 »\r\nرابعا : كسانى كه معتقدند در آن سوره يك يا چند آيهء مكّى وجود دارد ، مانند حسن ، عكرمه ، كلبى و ديگران ، تصريح مىكنند كه آيات مربوط به قصّهء اطعام طعام ، مدنى است .\r\nخامسا : هيچ ملازمه‌اى بين مكّى بودن سوره و نزول آن قبل از هجرت وجود ندارد ، زيرا كه ممكن است در حجّة الوداع نازل شده باشد با توجّه به اينكه از كلمهء « اسيرا » ارادهء عموم شده و به هرمؤمنى كه مملوك هم باشد ، اطلاق مىگردد ، چنان كه ابن جبير ، حسن ، ضحّاك ، عكرمه ، عطا و قتاده گفته‌اند و ابن جرير و گروه ديگرى آن را برگزيده‌اند .\r\n16 - مىگويد : گفتار او ( علّامهء حلّى ) مبنى بر اينكه آيهء « بگو از شما مزدى بر رسالتم جز دوستى اقربايم نمىجويم » « 5 » ، محبّت اهل بيت را واجب مىكند ، غلط است . دليلش اين است كه آيه مكّى است و آن روز على هنوز با فاطمه ازدواج نكرده و اولادى به‌هم نرسانده بود . ( 2 / 118 )\r\nهمو مىافزايد : امّا سخن او ( علّامه حلّى ) كه گويد : خدا دربارهء آنها آيهء مذكور را نازل\r\n\r\n\r\n","description":"","footnote":"\r\n( 1 ) . الاتقان : 1 / 16 .\r\n( 2 ) . همان 1 / 17 .\r\n( 3 ) . تفسير خازن : 1 / 9 .\r\n( 4 ) . حاقّه 69 / 47 - 49 .\r\n( 5 ) . شورى 42 / 23 .\r\n","page_name":" 238 ","page_number":248},
  {"content":"\r\n\r\nكرده است ، اين دروغ است ، زيرا كه اين آيه در سورهء شورى است و سورهء شورى بىترديد مكّى است و قبل از ازدواج على با فاطمه ، و قبل از تولّد حسن و حسين ، نازل شده است ، تا آنجا كه گويد : گروهى از مصنّفان اهل سنّت و جماعت و شيعيان طرفدار احمد ، و ديگران حديثى از پيامبر اكرم صلّى اللّه عليه و آله نقل كرده‌اند كه هنگامى كه اين آيه نازل شد ، اصحاب گفتند : يا رسول اللّه ! اينان كيانند ؟ فرمود : على و فاطمه و دو فرزندشان ، و اين حديث به اتّفاق حديث‌شناسان دروغ است . دليلش اين است كه آيه به اتّفاق اهل علم در مكه نازل شده است ، زيرا سورهء شورى همه‌اش مكّى است ، و تمام سوره‌هايى كه « حم » دارد ، همگى مكّى مىباشند . ( 2 / 250 )\r\nآنگاه تاريخ تولّد دو سبط پيامبر صلّى اللّه عليه و آله حسن و حسين عليهم السّلام را براى اثبات علم و اطّلاعش نسبت به تاريخ بتفصيل بيان كرده است .\r\nپاسخ : اگر در كتاب اين مرد ، جز اين تقلّب و تزويرها نسبت به اجر صاحب رسالت و سخنان دروغ و نسبتهاى باطل و تهمتهاى صريحش در اين‌باره نبود ، براى عار و ننگ او كافى بود .\r\nهيچ‌كس به مكّى بودن آيه تصريح ندارد ، تا چه رسد به اتّفاق دروغين اهل علم . اين گمان تنها از آنجا براى مردك حاصل شده است كه اطلاق مكّى بر سوره شده است ، و ما حقّ سخن را در اين كتاب ايراد كرده‌ايم . « 1 »\r\nو تكذيب اين ادّعا كه سورهء شورى همه‌اش مكّى است ، به وسيلهء استثناى مفسّران از مكّى بودن چهار آيهء  أَمْ يَقُولُونَ افْتَرى عَلَى اللَّهِ كَذِباً  تا قول خداى تعالى  خَبِيرٌ بَصِيرٌ  « 2 » صورت مىگيرد و به قول برخى ديگر « 3 » استثناى چند آيهء  وَ الَّذِينَ إِذا أَصابَهُمُ الْبَغْيُ  تا من سبيل « 4 » ، تا چه رسد به استثناى مكّى بودن آيهء مودّت .\r\nو جمعى از مفسران به روايت از ابن عبّاس و قتاده ، تصريح كرده‌اند كه سورهء\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 255 - 258 و 3 / 69 - 171 .\r\n( 2 ) . شورى 42 / 24 - 27 .\r\n( 3 ) . تفسير خازن : 5 / 94 ؛ الاتقان : 1 / 27 .\r\n( 4 ) . شورى 42 / 39 - 41 .\r\n","page_name":" 239 ","page_number":249},
  {"content":"\r\n\r\nشورى جز چهار آيهء آن‌كه آغازش  قُلْ لا أَسْئَلُكُمْ عَلَيْهِ أَجْراً  مىباشد ، مكّى است . « 1 »\r\nامّا دربارهء اينكه آيه در شأن على عليه السّلام و فاطمه عليها السّلام و فرزندانشان نازل گرديده و مودّت آنان را واجب كرده است ، اين مطلب از مختصّات علّامهء حلّى و ملّت شيعى او نمىباشد ، بلكه مورد اتّفاق تمام مسلمانان است ، به استثناى تعدادى معدود از طرفداران بنىاميه ، همانند ابن تيميه و ابن كثير . هيچ خواننده‌اى برخورد به چنين اتّفاق دروغين حديث‌شناسان نكرده و نخواهد كرد . اى كاش اين مرد ما را به پاره‌اى از اين اجماع‌كنندگان يا بر يكى از تأليفاتشان ، يا بر پاره‌اى از كلماتشان راهبرى مىكرد . ما در همين كتاب « 2 » به اندازهء كافى و رسا از گروهى از حفّاظ و مفسّران بزرگ قوم ، حديث را نقل كرده‌ايم ، از قبيل :\r\nامام احمد ، ابن ابى حاتم ، طبرانى ، ثعلبى ، ابو الشّيخ ، واحدى ، بغوى ، ابن المغازلى ، محبّ الدّين ، ابن عساكر ، ابن المنذر ، طبرى ، ابن مردويه ، ابو عبد اللّه الملّا ، نسائى ، ابو نعيم ، بزّار ، حسكانى ، زمخشرى ، ابو الفرج ، حمّويى ، ابن طلحه ، ابو السّعود ، ابن ابى الحديد ، نسفى ، ابن الصّبّاغ ، مناوى ، زرندى ، زرقانى ، سمهودى ، صفورى ، شبلنجى ، نبهانى ، نيشابورى ، رازى ، ابو حيّان ، بيضاوى ، هيثمى ، كنجى ، قسطلانى ، خازن ، ابن حجر ، سيوطى ، صبّان ، حضرمى .\r\nگفتار امام شافعى در اين‌باره معروف است كه گويد :\r\n- اى خاندان رسول اللّه ، دوستى شما از جانب خدا در قرآن واجب شده است .\r\n- در عظمت قدر و جلالت منزلت شما اين بس‌كه هركس بر شما درود نفرستد ، نمازش پذيرفته نيست . « 3 »\r\nعجلونى « 4 » گويد در اين‌باره من شعرى بدين‌مضمون افزوده‌ام :\r\n\r\n\r\n","description":"","footnote":"\r\n( 1 ) . تفسير قرطبى : 16 / 1 ، تفسير نيشابورى ؛ تفسير خازن : 4 / 49 ؛ فتح القدير شوكانى : 4 / 510 .\r\n( 2 ) . رك : الغدير ( متن عربى / چ 5 ) : 2 / 306 - 311 .\r\n( 3 ) . الصّواعق 87 ؛ شرح المواهب : 7 / 7 ؛ مشارق الانوار 88 ؛ الاتّحاف 29 ؛ الاسعاف 119 .\r\n( 4 ) . وى شيخ اسماعيل بن محمّد عجلونى جراحى ( م 1162 ) است كه شرح‌حال او را در سلك الدّرر مرادى مىتوان ملاحظه كرد .\r\n","page_name":" 240 ","page_number":250},
  {"content":"\r\n\r\n- همانا دودمان پيامبر از آنجا به شريف‌ترين افتخارات نايل آمده‌اند كه منسوب به پيامبر پاك و خوشنامند .\r\n- دوستى آنان بر هرمؤمنى ، به اشارهء خدا در قرآن ، واجب شده است .\r\n- و هركس ، جز آنان ، ادّعاى انتساب به پيامبر كند ، ملعونى است كه زشت‌ترين گناهان را مرتكب شده است .\r\n- از ميان دودمان پيامبر نسل شريف زهرا به تاجهايى از ديباى سبز اختصاص يافته‌اند .\r\n- و آنان را از اشتباه در خصايصشان ، چهره‌هاى درخشنده‌تر از ماه و خورشيدشان بىنياز مىكند .\r\n- بنابر عقيدهء سيوطى مانعى نيست كه ديگران هم لباس سبز بر تن كنند .\r\n- ولى به تحقيق پيوسته ، از غير سيوطى ، حرمت آن لباس بر ديگران ؛ اين مسئله با تتبّع دانسته خواهد شد . « 1 »\r\nامّا دربارهء اينكه ازدواج على عليه السّلام با فاطمه عليها السّلام از حوادث دوران مدينه است ، و اينكه ما با آن مرد موافق باشيم كه آيه در مكه نازل شده است ، گوييم : هيچگونه ملازمه‌اى بين تطبيق آيه با آنان و اولادشان و تقدّم ازدواج بر نزول آيه ، وجود ندارد ، چنان كه منافاتى بين نزول آيه دربارهء آنان و تأخّر وجود فرزندانشان ، فرضا مشاهده نمىشود ، زيرا جاى ترديد نيست كه هردو بزرگوار ، على عليه السّلام و فاطمه عليها السّلام از نزديكان پيامبر صلّى اللّه عليه و آله ، به نسبت عموزادگى و فرزندى ، بوده‌اند و فرزندانشان در تقدير علم ازلى الهى از آنها آفريده شده‌اند ، چنان كه در علم الهى پيوند ازدواجشان منعقد بوده است و براى تحقّق حكمى به عنوان ملاكى عام كه شامل حاضران و آيندگان گردد ، وجود موضوع فعلى لازم نيست ، بلكه هرگاه موضوع پيدا كرد ، هرجا و هروقت باشد ، حكم مزبور خودبه‌خود بدان كشيده مىشود .\r\nگذشته از اين ، ممكن است كه آيه در حجّة الوداع ، در مكّه ، نازل شده باشد ، هنگامى كه على عليه السّلام با فاطمه عليها السّلام ازدواج كرد و حسن و حسين زاده شدند ، و هيچگونه تلازمى بين\r\n\r\n\r\n","description":"","footnote":"\r\n( 1 ) . كشف الخفاء : 1 / 19 .\r\n","page_name":" 241 ","page_number":251},
  {"content":"\r\n\r\nنزول مكّى و نازل شدن قبل از هجرت وجود ندارد . اين تنها دانايانند كه آنچه از پروردگارت بر تو نازل شده است ، حقّ مىپندارند . « 1 »\r\n17 - گويد : اما حديث مؤاخات باطل و ساختگى است ، زيرا پيامبر نه با كسى پيمان برادرى افكند و نه مهاجران را با هم و نه انصار را با هم برادر ساخت . ولى او تنها بين مهاجر و انصار پيمان برادرى برقرار كرد ؛ چنان كه سعد بن ربيع و عبد الرّحمن بن عوف را برادر ساخت و بين سلمان فارسى و ابو درداء ، بر طبق آنچه كه در روايت صحيح است ، پيمان برادرى افكند . ( 2 / 119 )\r\nپاسخ : قضاوت اين مرد به بطلان حديث مؤاخات كه از روز نخست در ميان مسلمانان قطعيّت داشته است ، نشانه جهل مركّب او در امر حديث و سيرت است و اگر اين نباشد ، دشمنى شديد او را نسبت به امير المؤمنين عليه السّلام مىرساند كه چون كارى از دستش بر نمىآمده ، به انكار فضايل او پرداخته است .\r\nگويا كه او تعمد داشته است كه هرفضيلتى را انكار كند و ناديده انگارد ، هرچند به مجرّد ادّعا باشد . ما در همين كتاب قصهء برادرى را كه بين افراد صحابه يك‌بار قبل از هجرت ، و بين مهاجر و انصار بار ديگر ، بعد از هجرت ، صورت گرفت بيان كرديم ، « 2 » و در هردو نوبت پيامبر صلّى اللّه عليه و آله تنها با امير المؤمنين عليه السّلام پيمان برادرى افكند .\r\nاين مرد را همين بس‌كه حافظ بن حجر عسقلانى بعد از بيان اين امر كه مؤاخات در دو نوبت انجام شد و پس از آوردن پاره‌اى از احاديث آن ، گويد : ابن تيميه در كتاب الردّ على ابن المطهّر الرافضى « 3 » ، عقد برادرى بين مهاجران و مخصوصا برادرى پيامبر صلّى اللّه عليه و آله با على را منكر شده ، مىگويد : از آنجا كه برادرى براى ارفاق به همديگر و تأليف قلوب با يكديگر تشريع شده ، معنى ندارد كه پيامبر با احدى پيمان برادرى بسته باشد و نيز برادرى مهاجر را با مهاجر چه سود است ؟ « 4 »\r\n\r\n\r\n","description":"","footnote":"\r\n( 1 ) . سبا 34 / 6 .\r\n( 2 ) . رك : الغدير ( متن عربى / چ 5 ) : 3 / 112 - 125 .\r\n( 3 ) . مقصود همين كتاب منهاج السنّة است كه اينك پيرامون آن سخن مىگوييم .\r\n( 4 ) . فتح البارى : 7 / 217 .\r\n","page_name":" 242 ","page_number":252},
  {"content":"\r\n\r\nاين اجتهاد به قياس در مقابل نصّ است و نشان نادانى از حكمت برادرى در اسلام ، زيرا مهاجران با هم در مال و عشيره و نيرو يكسان نبودند ، پيامبر صلّى اللّه عليه و آله بين برتر و فروتر برادرى افكند تا برتران به فروتران ارفاق كنند و فروتر از نيروى برتر كمك گيرد و به همين موضوع در برادرىاش با على مىنگريست ، زيرا پيامبر صلّى اللّه عليه و آله بود كه از دوران كودكى پيش از بعثتش ، امور على را به عهده گرفت و تا بعد از آن ادامه پيدا كرد .\r\nهمچنين برادرى حمزه با زيد بن حارثه به خاطر اين بود كه آزادشدهء آنان بود و اين برادرى ميان آن‌دو قطعى است و هردو هم از مهاجرانند و به همين زودى در عمرة القضا به قول زيد بن حارثه اشاره مىكنيم كه گفت دختر حمزه دختر برادر من است . حاكم و ابن عبد البرّ به سند حسن ، از ابو الشّعثاء ، از ابن عبّاس روايت كرده‌اند كه پيامبر صلّى اللّه عليه و آله بين زبير و ابن مسعود نيز كه هردو از مهاجرانند ، برادرى افكند .\r\nاين حديث را ضياء در المختارة من المعجم الكبير نقل كرده و ابن تيميه تصريح كرده است كه احاديث المختارة از احاديث مستدرك صحيح‌تر و قوىتر است ، آنگاه به ذكر داستان مؤاخات نخستين پرداخته و حديث صحيحش را از طريق حاكم ، چنان كه آورديم ، بيان كرده است .\r\nعلّامهء زرقانى پاره‌اى از احاديث و كلمات وارد در هردو نوبت برادرى را ذكر كرده ، گويد : احاديث زيادى در برادرى پيامبر صلّى اللّه عليه و آله با على آمده ، آنگاه به پندار ابن تيميه اشاره كرده و با كلام ابن حجر نامبرده ، آن را مردود ساخته است . « 1 » از آنچه خدايتان فروفرستاده ، پيروى كنيد ، و جز او صاحب اختيارانى براى خود مجوييد . « 2 »\r\n18 - گويد : حديثى را كه او ( علّامهء حلّى ) از پيامبر صلّى اللّه عليه و آله نقل كرده است كه فرمود : همانا فاطمه دامن عصمت خود را حفظ كرد و خداى هم او و فرزندانش را بر آتش حرام ساخت ، به اتّفاق حديث‌شناسان دروغ است و دروغش براى غير حديث‌شناسان نيز آشكار مىگردد ، زيرا اينكه فاطمه دامن خود را حفظ كرد ، قطعا باطل است ، زيرا ساره هم دامن خود را حفظ كرد و خداوند تمام ذريّه‌اش را بر آتش حرام نكرد و نيز صفيّه عمّهء\r\n\r\n\r\n","description":"","footnote":"\r\n( 1 ) . شرح المواهب : 1 / 373 .\r\n( 2 ) . اعراف 7 / 3 .\r\n","page_name":" 243 ","page_number":253},
  {"content":"\r\n\r\nپيامبر خدا صلّى اللّه عليه و آله جزو آنهاست كه دامن خود را حفظ كرد و در ذريّهء او نيكوكار و ستمگر هردو با هم وجود دارند و خلاصه آنها كه دامن خود را حفظ كرده‌اند و كسى جز خداوند آمارشان را نمىداند ، فرزندانشان برخى نيكوكار و برخى فاجرند ؛ پاره‌اى مؤمن و پاره‌اى كافرند و نيز تنها فضيلت و امتياز فاطمه به حفظ دامن نيست ، فاطمه در اين امر با اكثر زنان مؤمن شريك است . ( 2 / 126 )\r\nپاسخ : شگفتا از اين مرد كه پندارد اجماع و اتّفاق هركس به دست اوست كه هرگاه تأويل آيه ، حديث ، مسئله يا عقيده‌اى را نپسنديد ، در هركدام از اينها ، به گروه دانشمندان بگويد : اتّفاق كنيد ، آنگاه زنده و مرده او را اجابت كنند و او استدلال به اتّفاق علما كند .\r\nسوگند به حقيقت كه چنانچه انسان از دروغ و گفتار بيهوده ممنوع نبود ، بيش از آنچه اين مرد دروغ و ياوه مىبافد ، مقدورش نمىبود .\r\nمن نمىدانم چگونه ممكن است اين حديث ، بطلان و دروغش اتفاقى باشد ، با وجود اينكه گروهى از حفّاظ آن را نقل كرده و بسيارى از آنها كه حديث‌شناسند ، اعتراف به صحّتش كرده‌اند ، كاش او اشاره مىكرد كه چه كسى از حديث‌شناسان ، هرچند گمنام باشد ، حكم به كذب حديث كرده است ؟ كاش ما را به تأليفات و كلماتشان رهبرى مىكرد ، ولى او احدى را براى اين منظور پيدا نكرده و لذا اتفاق علما را در خيالش ترتيب داده است . به‌هرحال ، حديث ياد شده را اينان نقل كرده‌اند :\r\nحاكم ، ابو يعلى ، ابن شاهين ، ابن حجر ، هيثمى ، خطيب بغدادى ، عقيلى ، ابو نعيم ، سيوطى ، زرقانى ، بزّار ، طبرانى ، محبّ طبرى ، متّقى هندى ، صبّان ، بدخشى .\r\nهنگامى كه صحّت حديث قطعى شد ، ديگر چه ارزشى براى ايرادتراشى با اوهام و تشكيكات بىاساس و استحسانات واهى و استبعادهاى خيالى وجود دارد . چنان كه عادت اين مرد نسبت به آن عده از فضايل اهل البيت عليهم السّلام كه طبعش نمىپذيرد ، همين است . چه ملازمه‌اى بايد ميان حفظ دامن عصمت و حرام شدن آتش بر ذريّه وجود داشته باشد ، تا ملازمه را بر اثر نقض به ساره و صفيّه و زنان مؤمنه ، مردود بدانيم ؟ اين خود فضيلتى است ويژهء سرور زنان جهان ، فاطمه عليها السّلام ، همانند فضايل مخصوص\r\n\r\n","description":"","footnote":"","page_name":" 244 ","page_number":254},
  {"content":"\r\n\r\nديگرش كه زنان بافضيلت از امثال ساره تا مريم و حوّا و ديگران از آن محرومند . اين عيب نيست اگر ذريّهء فاطمه عليها السّلام را فضيلتى باشد كه ديگران نداشته باشند و چه بسيار همانندهايى براى آن مىتوان پيدا كرد .\r\nعلّامهء زرقانى مالكى در نفى اين ملازمه گويد : حديث را ابو يعلى و طبرانى و حاكم نقل كرده‌اند و صحّتش به روايت ابن مسعود پذيرفته شده است و شواهدى بر صدق آن وجود دارد و اينكه تحريم آتش مترتّب بر حفظ دامن عفت شده است ، از باب اظهار امتياز مقام اوست در اين توصيف ، در ضمن اشاره‌اى هم به مريم دخت عمران شده و از حفظ عصمت دامن هم ستايش به عمل آمده است ، و گرنه ذريّهء فاطمه عليها السّلام بنا بر نصّ روايات ديگر نيز بر آتش حرامند . « 1 »\r\nمؤيّد اين حديث ، احاديث ديگرى است ، همانند حديث ابن مسعود كه گفت : به اين دليل او را فاطمه ناميدند كه خداوند او و ذريّه‌اش را در روز قيامت از آتش بريده است . « 2 »\r\nو سخن پيامبر صلّى اللّه عليه و آله كه به فاطمه عليها السّلام فرمود : خداوند نه ترا ، و نه احدى از فرزندانت را عذاب نخواهد كرد . « 3 »\r\nو سخن او صلّى اللّه عليه و آله به على عليه السّلام : همانا خداوند ، ترا و فرزندانت را آمرزيد . « 4 »\r\nو گفتار ديگر او صلّى اللّه عليه و آله كه فرمود : پروردگارم مرا در امر اهل بيتم وعده داده است كه هركدام كه به توحيد ايمان داشته و رسالتم را بپذيرند ، عذابشان نخواهد كرد . « 5 »\r\n19 - گويد : اين حديث كه گويند رسول خدا صلّى اللّه عليه و آله گفته است : على با حقّ و حقّ با على است ؛ هركجا او باشد ، حقّ بدان‌سو مىگرايد و از هم جدا نمىشوند تا در كنار حوض\r\n\r\n\r\n","description":"","footnote":"\r\n( 1 ) . شرح المواهب : 3 / 203 . كلام زرقانى را به طور كامل در ردّ بر كتاب الصراع بين الاسلام و الوثنية نقل خواهيم كرد .\r\n( 2 ) . تاريخ ابن عساكر ؛ الصواعق 96 ، المواهب اللدنيّة : 3 / 203 .\r\n( 3 ) . اين حديث را طبرانى ، به سندى كه رجالش همه مورد وثوقند ، نقل كرده است و ابن حجر در الصواعق 96 ، 140 صحّت آن را تأييد كرده است .\r\n( 4 ) . رك : الغدير ( متن عربى / چ 5 ) : 3 / 78 .\r\n( 5 ) . اين حديث را حاكم در المستدرك : 3 / 150 ، و گروهى ديگر همانند حافظ سيوطى نقل كرده‌اند .\r\n","page_name":" 245 ","page_number":255},
  {"content":"\r\n\r\nكوثر بر من درآيند ، از بزرگ‌ترين دروغها و نادانيهاست ، زيرا اين حديث را احدى از پيامبر صلّى اللّه عليه و آله نقل نكرده است ، نه به اسناد صحيح و نه به اسناد ضعيف . آيا دروغگوتر از او ( علّامهء حلّى ) كسى پيدا مىشود كه از صحابه و علما روايت كند كه آنان حديثى را روايت كرده‌اند ، ولى آن حديث به هيچ‌وجه از نظر آنها شناخته شده نباشد ؟ بلكه اين آشكارترين دروغهاست . اگر گفته مىشد : بعضى روايت كرده‌اند و قابل قبول هم بود ، مىگفتيم ممكن است ، ولى اين حديث قطعا دروغى آشكار است كه بر پيامبر صلّى اللّه عليه و آله بسته‌اند و سخنى است كه پيامبر الهى از آن منزّه است . ( 2 / 167 ، 168 )\r\nپاسخ : امّا حديث را گروهى از حفّاظ و بزرگان آنان نقل كرده‌اند ، از قبيل خطيب كه در تاريخ خود از طريق يوسف بن محمّد مؤدّب گويد « 1 » : حسن بن احمد بن سليمان سرّاج براى ما حديث كرد از عبد السّلام بن صالح و او از على بن هاشم بن بريد ، از پدرش ، از ابو سعيد تميمى ، از ابو ثابت ، مولاى ابوذر كه گفت : بر امّ سلمه وارد شدم ، ديدم او گريه مىكند و به ياد على عليه السّلام است و مىگويد : شنيدم كه پيامبر مىگويد : علي مع الحق و الحق مع علي و لن يفترقا حتّى يردا علىّ الحوض يوم القيامة . « 2 »\r\nاين ام المؤمنين امّ سلمه بانويى صحابى است ، ولى آن مرد گفته است : هيچ صحابى آن را روايت نكرده است ، چنان كه گفته است : از علما احدى آن را نقل نكرده‌اند ، مگر آنكه بگويد : خطيب با همهء عظمتش از علما نيست و يا امّ المؤمنين صحابى را بىاعتبار تلقّى كند ، و اين دومى به حسابهاى ابن تيميه نزديك‌تر است ، زيرا امّ سلمه بانويى علوى است كه داراى عواطف علوى ، روح علوى و مذهب علوى بوده است .\r\nحديث امّ سلمه را سعد بن ابى وقّاص در خانهء او شنيده است كه مىگويد : از رسول خدا صلّى اللّه عليه و آله شنيدم كه مىفرمود : « على با حق است » يا « حق با على است هرجا كه باشد » .\r\nاين سخن را پيامبر در خانهء امّ سلمه فرمود و سعد مردى را نزد امّ سلمه فرستاد و\r\n\r\n\r\n","description":"","footnote":"\r\n( 1 ) . تاريخ بغداد : 14 / 321 .\r\n( 2 ) . على با حق است و حق با على ، و هرگز از هم جدا نشوند تا به رستاخيز در كنار حوض كوثر بر من درآيند .\r\n","page_name":" 246 ","page_number":256},
  {"content":"\r\n\r\nدربارهء حديث از او پرسيد : امّ سلمه گفت : پيامبر اين حديث را در خانهء من فرمود . آن مرد به سعد گفت : هيچگاه تو نزد من پست‌تر از امروز نشده بودى ، سعد گفت : چرا ؟ مرد پاسخ داد : اگر من اين سخن را از پيامبر صلّى اللّه عليه و آله شنيده بودم ، در تمام عمر خود خدمتگزارى على را رها نمىكردم .\r\nحافظ هيثمى اين حديث را نقل كرده ، گويد : بزّار آن را روايت كرده و در روايت او فقط سعد بن شعيب است كه او را نمىشناسم ، ولى بقيّهء رجالش ، رجال صحيح هستند . « 1 »\r\nمردى را كه هيثمى نمىشناسد ، سعيد بن شعيب حضرمى است و ناآشنايى او به خاطر تصحيف و دگرگونى در لفظ است . بسيارى از ارباب سير شرح حالش را آورده‌اند ، چنان كه شمس الدّين ابراهيم جوزجانى بيان كرده و گفته است : او پيرمردى شايسته و بسيار راستگو بود . « 2 »\r\nآخر چگونه اين مرد مىتواند حكم كند بر اينكه احدى از صحابه و علما به هيچ‌وجه آن را روايت نكرده‌اند ؟ اين حافظ ابن مردويه در المناقب و سمعانى در فضائل الصّحابة است كه با سلسلهء سند از محمّد بن ابى بكر ، از عايشه روايت كرده‌اند كه او گفت : شنيدم كه رسول خدا صلّى اللّه عليه و آله مىفرمود : على مع الحق و الحق مع علي لن يفترقا حتّى يردا علىّ الحوض .\r\nو ابن مردويه در المناقب و ديلمى در الفردوس روايت كرده‌اند هنگامى كه شتر عايشه را پى كردند و عايشه به يكى از خانه‌هاى بصره وارد شد ، محمّد بن ابى بكر نزدش آمد و بر او سلام كرد و عايشه با او حرف نزد . محمّد گفت : ترا به خدا سوگند مىدهم آيا آن روز را به خاطر دارى كه تو خود مرا حديث كردى از پيامبر صلّى اللّه عليه و آله كه او فرمود :\r\nحق پيوسته با على است و على با حق همراه است ، هيچگاه نه با هم خلاف مىكنند ، و نه از هم جدا مىشوند ؟ گفت : آرى .\r\nابن قتيبه از محمّد بن ابى بكر آورده است كه او بر خواهرش عايشه ، رضى اللّه عنها ، وارد شد و به او گفت : آيا نشنيدى كه پيامبر خدا صلّى اللّه عليه و آله مىگفت : علي مع الحق و الحق مع\r\n\r\n\r\n","description":"","footnote":"\r\n( 1 ) . مجمع الزّوائد : 7 / 236 .\r\n( 2 ) . خلاصة الكمال 118 ؛ تهذيب التهذيب : 4 / 48 .\r\n","page_name":" 247 ","page_number":257},
  {"content":"\r\n\r\nعلي ، آنگاه به جنگ با او بيرون آمده‌اى ؟ « 1 »\r\nزمخشرى در ربيع الابرار آورده ، گويد : ابو ثابت ، براى ورود بر امّ سلمه ، رضى اللّه عنها ، اجازه خواست . امّ سلمه گفت : خوش آمدى اى ابو ثابت ! هنگامى كه دلها به هرسو پرواز مىكرد ، دل تو به كدام سو پر كشيد ؟ ابو ثابت گفت : به دنبال علىّ بن ابى طالب . امّ سلمه گفت : سوگند به خدايى كه جانم در قبضهء قدرت اوست ، موفق شدى . از رسول خدا صلّى اللّه عليه و آله شنيدم كه مىفرمود : على همراه حق و قرآن است و حق و قرآن همراه على ، از هم قابل تفكيك نخواهند بود تا در كنار حوض كوثر به من بازگردند . « 2 »\r\nبه همين تعبير اخطب الخطباء خوارزمى در المناقب ، از طريق حافظ ابن مردويه نقل كرده است و نيز شيخ الاسلام حمّويى در فرائد السّمطين ، باب سى و هفتم از طريق حافظ ابو بكر بيهقى و حافظ حاكم ابو عبد اللّه نيشابورى روايت كرده است .\r\nو ابن مردويه در المناقب از ابوذر روايت كرده است كه از او دربارهء اختلاف مردم پرسيدند ، ابوذر گفت : بر تو باد به كتاب خدا و بزرگمرد ، على بن ابى طالب كه من شنيدم پيامبر صلّى اللّه عليه و آله مىگفت : على با حق و حق با على و بر زبان على است و آنجا كه على باشد حق همانجاست .\r\nاحتجاج امير المؤمنين على عليه السّلام به اين حديث در روز شورا ، مىتواند خواننده را بر شهرت و معروفيت آن ميان صحابهء پيامبر صلّى اللّه عليه و آله واقف سازد ، آنجا كه فرمود : شما را به خدا سوگند مىدهم كه آيا مىدانيد رسول خدا صلّى اللّه عليه و آله فرمود : حقّ با على و على با حقّ است ؛ هرجا على برود ، حق با او مىرود ؟ همه گفتند : بلى به خدا قسم .\r\nدر اينجا از آن مرد مىپرسيم چرا ممكن نيست اين جمله صحيح باشد ؟ آيا در آن يكى از محالات عقلى همانند اجتماع يا ارتفاع نقيضين موجود است ؟ يا از آن اجتماع ضدّين يا مثلين صورت مىگيرد ؟ يا اينكه مردك مىپندارد حقيقت علوى آن ارزش را\r\n\r\n\r\n","description":"","footnote":"\r\n( 1 ) . الامامة و السياسة : 1 / 68 .\r\n( 2 ) . حديث مناشده در الغدير ( متن عربى / چ 5 ) : 1 / 159 - 163 گذشت .\r\n","page_name":" 248 ","page_number":258},
  {"content":"\r\n\r\nندارد كه با حق باشد و حقّ با او . بزرگ سخنى است كه از دهانشان بيرون مىآيد . « 1 »\r\nو در همين كتاب از طريق طبرانى و جز او ، اسناد صحيح گفتار پيامبر خدا صلّى اللّه عليه و آله در روز غدير خم گذشت « 2 » كه فرمود : خدايا هركس او را دوست دارد ، تو او را دوست بدار و هركس او را دشمن دارد ، تو او را دشمن دار ، تا آنجا كه فرمود : و حق را بگردان هرجا كه او مىگردد . « 3 »\r\nو نيز اين جمله از او صلّى اللّه عليه و آله به صحّت پيوسته است : رحم اللّه عليا اللّهم ادر الحق معه حيث دار « 4 » : خدا على را رحمت كند ، خداوندا حق را به هرجا كه على مىگردد ، همراهش بگردان .\r\nو رازى در تفسير خود گويد : امّا اينكه على بن ابى طالب ، رضى اللّه عنه ، بسم اللّه الرّحمن الرّحيم را به صداى بلند ادا مىكرد ، به تواتر ثابت شده است و اينكه هركس در دينش به على بن ابى طالب اقتدا كند ، هدايت يابد ، دليلش گفتار پيامبر صلّى اللّه عليه و آله است كه فرمود : خدايا حق را با على هرجا كه باشد همراه ساز . « 5 »\r\nحافظ گنجى و اخطب خوارزم روايت كرده‌اند كه پيامبر صلّى اللّه عليه و آله به على عليه السّلام فرمود : ان الحق معك و الحق على لسانك و فى قلبك و بين عينيك ، و الايمان مخالط لحمك و دمك كما خالط لحمى و دمى « 6 » : حق با تو و حقّ بر زبان تو و در قلب تو و ميان ديدگان تست و ايمان با گوشت و خون تو چنان درهم آميخته است كه با گوشت و خون من .\r\nافراد زيادى از ابو سعيد خدرى ، از رسول اكرم صلّى اللّه عليه و آله روايت كرده‌اند كه او در حالى كه به على عليه السّلام اشارت مىكرد ، گفت : الحق مع ذا ، الحق مع ذا « 7 » و در تعبير ابن مردويه از\r\n\r\n\r\n","description":"","footnote":"\r\n( 1 ) . كهف 18 / 5 .\r\n( 2 ) . رك : الغدير ( متن عربى / چ 5 ) : 1 / 305 ، 308 .\r\n( 3 ) . شهرستانى اين حديث را به همين لفظ در نهاية الاقدام 493 روايت كرده است .\r\n( 4 ) . المستدرك ، حاكم : 3 / 125 ؛ جامع ترمذى : 2 / 213 ؛ الجمع بين الصّحاح ، ابن اثير ؛ كنز العمال : 6 / 157 ؛ نزل الابرار 24 .\r\n( 5 ) . مفاتيح الغيب : 1 / 111 .\r\n( 6 ) . الكفاية : 135 ؛ المناقب 77 - به نقل از مسند زيد .\r\n( 7 ) . مسند ابى يعلى ، سنن سعيد بن منصور ، مجمع الزّوائد حافظ هيثمى : 7 / 35 . وى گويد : ابو يعلى كه روايت كرده است رجالش همه مورد وثوقند .\r\n","page_name":" 249 ","page_number":259},
  {"content":"\r\n\r\nعايشه ، از پيامبر صلّى اللّه عليه و آله آمده است : الحق مع ذا ، يزول معه حيثما زال : حق با اين است ؛ هر جا كه او برود ، حق نيز مىرود .\r\nابن مردويه ، و حافظ هيثمى از امّ سلمه روايت كرده‌اند كه مىگفت : على بر حقّ مىباشد ؛ هركس از او پيروى كند ، از حق پيروى كرده است و هركس او را رها سازد ، حق را رها ساخته است ؛ اين عهدى است كه قبل از امروز بسته شده است . « 1 »\r\nو در همين كتاب « 2 » از طريق شيخ الاسلام حمّويى گفتار پيامبر اكرم صلّى اللّه عليه و آله دربارهء اوصيايش گذشت كه فرمود : آنان همراه حقّ هستند و حقّ با آنان همراه است ، نه آنان از حقّ جدا شوند و نه حقّ از آنان جدايى پذيرد .\r\nكاش من مىدانستم چرا ساحت مقدس پيامبر خدا صلّى اللّه عليه و آله از اين كلام منزّه است ؟ آيا اين سخن مشتمل بر كلمه‌اى كفرآميز است ؟ يا مستلزم شرك به خداى عظيم ؟ يا امرى خارج از قوانين و نواميس دين مبين است ؟\r\nمن از جانب او علّت را مىگويم : علّتش اين است كه دربارهء فضيلت مولاى ما امير المؤمنين است ، و اين مرد از اين مطالب خوشش نمىآيد . چه خوب داورى است خدا و طرف دعوايى ، محمّد !\r\nخواننده نبايد فراموش كند كه اين حديث عبارت ديگرى است از حديثى از امّ سلمه ، كه صحّتش به ثبوت رسيده است كه پيامبر صلّى اللّه عليه و آله فرمود : على مع القرآن و القرآن مع عليّ لا يفترقان حتّى يردا علىّ الحوض « 3 » : على با قرآن و قرآن با على است ؛ از هم جدا نشوند تا در كنار حوض كوثر به من بازگردند .\r\nو هردو حديث به يك مفهوم صحيح متواتر قطعى اشاره مىكند كه پيامبر صلّى اللّه عليه و آله فرمود :\r\nانى تارك او مخلف فيكم الثقلين ، أو الخفيفتين : كتاب اللّه و عترتى اهل بيتى لن\r\n\r\n\r\n","description":"","footnote":"\r\n( 1 ) . مجمع الزوائد : 9 / 134 .\r\n( 2 ) . رك : الغدير ( متن عربى / چ 5 ) : 1 / 166 .\r\n( 3 ) . المستدرك ، حاكم : 3 / 124 كه صحتش را او و ذهبى تأييد كرده‌اند ؛ المعجم الاوسط ، طبرانى كه سندش را « حسن » دانسته است ؛ الصواعق : 74 ، 75 ؛ الجامع الصّغير : 2 / 140 ؛ تاريخ الخلفاء سيوطى 116 ؛ فيض القدير : 4 / 358 .\r\n","page_name":" 250 ","page_number":260},
  {"content":"\r\n\r\nيفترقا حتى يردا علىّ الحوض : من دو چيز گرانقدر يا دو جانشين در ميان شما به جاى مىگذارم : كتاب خدا و عترتم ، اهل بيتم كه اين دو از هم جدا نمىشوند تا در كنار حوض كوثر به من بازگردند .\r\nپس هرگاه آنچه را كه ابن تيميه مىپندارد ، از مبدأ رسالت غير ممكن الصّدور باشد ، بايد همهء اين احاديث كه همان مفهوم را مىرساند ، مقام رسالت از آنها نيز منزّه باشد . من گمان ندارم كسى بتواند تا اين حد جسارت ورزد ، مگر اينكه مانند ابن تيميه از چنين تهوّرى باك نداشته باشد . بگذاريد هرچه مىتواند گستاخى كند . شما خود از هواى نفس آنها كه نمىدانند پيروى نكنيد . « 1 »\r\n20 - گويد : حديثى كه پيامبر صلّى اللّه عليه و آله فرموده باشد : يا فاطمة ان اللّه يغضب لغضبك و يرضى لرضاك : اى فاطمه ! خدا با خشم تو به خشم آيد و به رضاى تو ، راضى شود ، دروغى از او ( علّامه حلّى ) است . نه اين‌روايت را از پيامبر صلّى اللّه عليه و آله نقل كرده‌اند و نه در كتابهاى حديث معروف ، چنين حديثى شناخته شده است و نه سلسله‌بندى صحيح يا حسن دارد . ( 2 / 170 )\r\nپاسخ : كاش من مىدانستم انگيزه‌اى كه اين مرد را در اين ورطه مىاندازد ، چيست ؟\r\nآيا جهل مركّب او و محدوديت احاطه‌اش بر كتب حديث و سپس گنده دماغىاش او را وادار مىكند كه آنچه را در نمىيابد ، به طور قطع تكذيب كند ؟ يا اينكه كينه‌هاى شديدى كه نسبت به اهل بيت وحى دارد ، او را به پرتگاه دشمنى با آنان و به انكار فضايل و مناقبشان مىافكند ؟ من گمان دارم هردوگونه درد از جانش دور نمىشود .\r\nامّا حديث ، اسناد معروفى نزد حفّاظ و بزرگان دارد ، چنان كه برخى اعتراف به صحّت آن كرده و پاره‌اى « حسن » بودن آن را تأييد كرده‌اند و آن را به پيامبر مقدّس صلّى اللّه عليه و آله رسانده‌اند . نام شمارى از راويان حديث بدين‌شرح است :\r\n1 - امام ابو الحسن الرّضا ، سلام اللّه عليه ، به اسناد خود بنا بر نقل ذخائر 39 .\r\n2 - حافظ ابو موسى بن مثنّى بصرى ( م 252 ) به نقل از معجم او .\r\n\r\n\r\n","description":"","footnote":"\r\n( 1 ) . جاثية 45 / 18 .\r\n","page_name":" 251 ","page_number":261},
  {"content":"\r\n\r\n3 - حافظ ابو بكر ابن ابى عاصم ( م 287 ) به نقل الاصابة و جز آن .\r\n4 - حافظ ابو يعلى موصلى ( م 307 ) در سنن خود .\r\n5 - حافظ ابو القاسم طبرانى ( م 360 ) در معجم خود .\r\n6 - حافظ ابو عبد اللّه حاكم نيشابورى ( م 405 ) در المستدرك : 3 / 154 با اعتراف به صحّت حديث .\r\n7 - حافظ ابو سعيد خرگوشى ( م 406 ) در تأليفش .\r\n8 - حافظ ابو نعيم اصفهانى ( م 430 ) در فضائل الصّحابة .\r\n9 - حافظ ابو القاسم ابن عساكر ( م 571 ) در تاريخ الشّام .\r\n10 - حافظ ابو المظفّر سبط ابن جوزى ( م 654 ) در تذكره الخواص 175 .\r\n11 - حافظ ابو العبّاس محبّ الدّين طبرى ( م 694 ) در ذخائر 39 .\r\n12 - حافظ ابو الفضل ابن حجر عسقلانى ( م 852 ) در الاصابة : 4 / 378 .\r\n13 - حافظ شهاب الدّين ابن حجر هيثمى ( م 954 ) در الصّواعق 105 .\r\n14 - حافظ ابو عبد اللّه زرقانى مالكى ( م 1122 ) در شرح المواهب : 3 / 202 .\r\n15 - حافظ ابو العرفان صبّان ( م 1206 ) در اسعاف الرّاغبين 171 . او گويد : طبرانى و ديگران به اسناد حسن آن را روايت كرده‌اند .\r\n16 - حافظ بدخشى صاحب مفتاح النّجاة در نزل الابرار 47 .\r\n21 - گويد : دربارهء حديث پيامبر خدا صلّى اللّه عليه و آله دربارهء على : هذا فاروق امتى يفرق بين اهل الحق و الباطل و نيز گفتار عبد اللّه بن عمر : ما در عهد پيامبر صلّى اللّه عليه و آله منافقان را جز از راه دشمنى با على نمىشناختيم ، بايد گفت كه حديث‌شناسان ترديدى ندارند كه اين هردو حديث ساختگى و دروغى است كه بر پيامبر صلّى اللّه عليه و آله بسته‌اند و هيچ كدام از اين دو حديث در كتب علمى مورد اعتماد نيست و هيچ‌كدام اسناد معروفى ندارد .\r\n( 2 / 179 )\r\nپاسخ : جامع‌ترين سخنى كه با اين مرد غافل قابل تطبيق است ، سخنى است كه دربارهء ديگرى قبل از ابن تيميه گفته شده : قدرت سخن به او داده شده ، ولى نه قدرت تعقّل .\r\n\r\n","description":"","footnote":"","page_name":" 252 ","page_number":262},
  {"content":"\r\n\r\nمىبينم در مباحث كتابش سخن مىگويد ، ولى درك و عقل در گفتارش نيست . گفتارى را ردّ مىكند كه روى آن بحثى صورت نگرفته و كسى مدّعى آن نشده است . در اينجا آية اللّه علّامهء حلّى از عبد اللّه بن عمر روايتى نقل كرده كه گويد : ما منافقان را نمىشناختيم . . . ابن تيميه مىگويد : اين حديث را به پيامبر صلّى اللّه عليه و آله دروغ بسته‌اند و متوجّه نيست كه راوى ، آن را به پيامبر صلّى اللّه عليه و آله نسبت نداده است و حقّ مقام اين بود كه نسبت آن را به عبد اللّه بن عمر نفى كند . از اين گذشته ، عبد اللّه بن عمر در اين سخن تنها نيست ، اين امر مورد اتّفاق گروهى از صحابه است از قبيل :\r\n1 - ابوذر غفارى كه گويد : منافقان را در دورهء پيامبر با سه علامت مىشناختيم : به تكذيب خدا و پيامبر ، به تخلّف از نماز ، به دشمنى با على بن ابى طالب . « 1 »\r\n2 - ابو سعيد خدرى گويد : ما گروه انصار ، منافقان را به دشمنى با على مىشناختيم و در تعبير زرندى : ما نمىشناختيم منافقان عهد پيامبر صلّى اللّه عليه و آله را مگر به دشمنى با على . « 2 »\r\n3 - جابر بن عبد اللّه انصارى گويد : ما منافقان را جز به دشمنى نسبت به على بن ابى طالب نمىشناختيم . « 3 »\r\n4 - ابو سعيد محمّد بن هيثم گويد : ما گروه انصار منافقان را نمىشناختيم مگر به دشمنى آنها نسبت به على بن ابى طالب . « 4 »\r\nكلماتى را كه نقل كرديم مجرّد ادعا از آنان نيست ، بلكه متّكى به چيزى است كه از\r\n\r\n\r\n","description":"","footnote":"\r\n( 1 ) . اين حديث را خطيب در المتّفق ؛ محب الدّين طبرى در رياض : 2 / 215 ؛ جزرى در اسنى المطالب 8 كه حاكم صحتش را تأييد كرده است ؛ سيوطى در الجامع الكبير طبق آنچه در ترتيب او : 6 / 390 آمده است ، آورده‌اند .\r\n( 2 ) . جامع ترمذى : 2 / 299 ؛ حلية الاولياء : 6 / 295 ؛ الفصول المهمّة 126 ؛ أسنى المطالب جزرى 8 ؛ مطالب السئول 17 ؛ نظم الدّرر زرندى ؛ الصّواعق 73 .\r\n( 3 ) . اين حديث را احمد در المناقب ؛ ابن عبد البرّ در الاستيعاب : 3 / 46 در حاشيهء الاصابة ؛ حافظ محبّ الدين در الرّياض : 2 / 214 ؛ حافظ هيثمى در مجمع الزّوائد : 9 / 136 آورده‌اند .\r\n( 4 ) . اسنى المطالب 8 ؛ تذكرة الخواص 17 .\r\n","page_name":" 253 ","page_number":263},
  {"content":"\r\n\r\nپيامبر خدا صلّى اللّه عليه و آله دربارهء على عليه السّلام شنيده‌اند و اينك متون آن احاديث :\r\n\r\nروايت نخست\r\n1 - از امير المؤمنين روايت كرده‌اند كه گفت : و الذى فلق الحبة و برأ النسمة انّه لعهد النبى الامّى الىّ : أنه لا يحبنّى الّا مؤمن ، و لا يبغضنى الّا منافق : سوگند به آن‌كس كه دانه را شكافت و جان را آفريد ، اين عهدى است كه پيامبر امّى با من در ميان نهاده كه دوستم نمىدارد مگر مؤمن و دشمنم نمىگيرد مگر منافق .\r\nاين حديث را حافظان و محدثان ذيل روايت كرده‌اند :\r\nمسلم در صحيح خود ، چنان كه در الكفاية آمده است ؛ ترمذى در جامع خود : 2 / 299 ، بدون سوگند روايت كرده ، گويد : حسن است و صحيح ؛ احمد در مسند خود : 1 / 84 ؛ ابن ماجه در سنن خود : 1 / 55 ؛ نسائى در سنن خود : 8 / 117 و در خصائص خود 27 ؛ ابو حاتم در مسند خود ؛ خطيب در تاريخ خود : 2 / 255 ؛ بغوى در المصابيح : 2 / 199 ؛ محبّ الدّين طبرى در الرياض : 2 / 214 ؛ ابن عبد البرّ در الاستيعاب : 3 / 37 ؛ ابن اثير در جامع الاصول ، چنان كه در تلخيص آن به نام تيسير الوصول : 3 / 272 به نقل از مسلم و ترمذى و نسائى آمده است ؛ سبط ابن جوزى در تذكرة الخواص 17 ؛ ابن طلحه در مطالب السئول 17 ؛ ابن كثير در تاريخ خود : 7 / 354 از حافظ عبد الرزّاق و احمد و مسلم و از هفت نفر ديگر روايت كرده ، گويد : صحيح است ؛ شيخ الاسلام حمّويى در فرائد السمطين ، باب بيست و دوم به چهار طريق ؛ جزرى در اسنى المطالب 7 با اعتراف به صحّتش ؛ ابن صباغ مالكى در الفصول 124 ؛ ابن حجر هيثمى در الصّواعق 73 ؛ ابن حجر عسقلانى در فتح البارى : 7 / 57 ؛ سيوطى در جمع الجوامع بر طبق ترتيبش : 6 / 394 - به نقل از حميدى ؛ ابن ابى شيبه و احمد و عدنى و ترمذى و نسائى و ابن ماجه و ابن حبّان در صحيح خودشان ؛ ابو نعيم در حلية الاولياء ؛ ابن ابى عاصم در سنن خود ؛ قرمانى در تاريخ خود در حاشيهء الكامل : 1 / 216 ؛ شنقيطى در الكفاية 35 كه صحّتش را نيز تأييد كرده است .\r\n\r\n","description":"","footnote":"","page_name":" 254 ","page_number":264},
  {"content":"\r\n\r\nعجلونى هم در كشف الخفاء : 2 / 382 از مسلم و ترمذى و نسائى و ابن ماجه آن را نقل كرده است و بدر الدّين بن جماعه نيز ، وقتى ابن حيّان ، ابو حيّان اندلسى آن را از على عليه السّلام روايت كرد كه پيامبر صلّى اللّه عليه و آله با من عهدى بست . . . تا آخر حديث ، بعد پرسيد : آيا روايت درست است ؟ ابن جماعه گفت : بلى . گفت : پس كسانى كه با او جنگيده‌اند و بر رويش شمشير كشيده‌اند ، آيا او را دوست مىداشتند يا دشمنش بودند ؟ « 1 »\r\n2 - از امير المؤمنين عليه السّلام نقل شده است كه : لعهد النبى الىّ : لا يحبك الّا مؤمن و لا يبغضك الّا منافق : همانا عهدى از پيامبر است به من كه دوستت نمىدارد مگر مؤمن و دشمنت نمىدارد مگر منافق .\r\nاين حديث را محدثان ذيل روايت كرده‌اند :\r\nاحمد در مسند : 1 / 95 ، 138 ؛ خطيب در تاريخ خود : 14 / 426 ؛ نسائى در سنن خود :\r\n8 / 117 و در خصائص خود 27 ؛ ابو نعيم در حلية الاولياء : 4 / 185 به چند طريق كه در يكى از طرقش آمده است :\r\nو الذى فلق الحبة و برأ النسمة و تردّى بالعظمة انه لعهد النبى الامى صلّى اللّه عليه و آله الىّ . . . تا آخر ، و گويد : اين حديث صحيحى است مورد اتّفاق ، چنان كه ابن عبد البرّ گويد :\r\nطايفه‌اى از اصحاب آن را روايت كرده‌اند « 2 » و ابن ابى الحديد گويد : اين خبر در صحاح روايت شده « 3 » ، و نيز اخبار صحيحى كه نزد محدّثان جاى ترديدى در آنها نيست ، اتّفاق كرده‌اند بر اينكه پيامبر به على گفت : لا يبغضك الّا منافق و لا يحبّك الّا مؤمن . « 4 »\r\n3 - امير المؤمنين عليه السّلام فرمايد : لو ضربت خيشوم المؤمن بسيفى هذا على ان يبغضنى\r\n\r\n\r\n","description":"","footnote":"\r\n( 1 ) . الدّرر الكامنة : 4 / 208 .\r\n( 2 ) . الاستيعاب : 3 / 37 .\r\n( 3 ) . شرح نهج البلاغة : 2 / 284 .\r\n( 4 ) . همان : 1 / 364 . نيز رك : فرائد السمطين ، باب بيست و دوم ؛ مجمع الزّوائد : 9 / 133 ؛ الجامع الكبير :\r\n6 / 152 ، 408 ، از چند طريق ؛ الاصابة ، ابن حجر : 2 / 509 .\r\n","page_name":" 255 ","page_number":265},
  {"content":"\r\n\r\nما ابغضنى ، و لو صببت الدنيا بجماتها على المنافقين على ان يحبنى ما أحبنى ، و ذلك انه قضى فانقضى على لسان النبى الامّى انّه قال : يا على ! لا يبغضك مؤمن و لا يحبك منافق : اگر بينى مؤمن را با اين شمشيرم براى اينكه مرا دشمن دارد ، بكوبم ، مرا دشمن نمىدارد و اگر دنيا را يك جا به دامن منافق بريزم تا مرا دوست بدارد ، دوست نمىدارد ، زيرا قضاى الهى چنين است و بر زبان پيامبر امّى گذشته است كه فرمايد : يا على ! هيچگاه مؤمن ترا دشمن نمىگيرد و هيچگاه منافق ترا دوست نمىدارد .\r\nاين صورت حديث را در نهج البلاغة مىيابيد و ابن ابى الحديد در شرح خود گويد :\r\nمراد على عليه السّلام از اين تفصيل توجّه و تذكّر مردم به گفتار پيامبر خدا صلّى اللّه عليه و آله دربارهء اوست . « 1 »\r\n4 - در يكى از خطبه‌هاى امير المؤمنين عليه السّلام آمده است :\r\nقضاء قضاء اللّه عز و جل على لسان نبيّكم النبى الامّى أن لا يحبنى الّا مؤمن و لا يبغضنى الّا منافق : حكمى است كه خداى عزّ و جلّ بر پيامبرش ، پيامبر امّى گذرانده كه كسى جز مؤمن مرا دوست نگيرد و كسى جز منافق مرا دشمن ندارد .\r\nاين‌روايت را حافظ ابن فارس نقل كرده و محبّ الدّين طبرى نيز از او حكايت كرده است « 2 » ، و زرندى در نظم درر السّمطين آورده و در پايانش آمده است :  وَ قَدْ خابَ مَنِ افْتَرى .  « 3 »\r\nآغاز حديث چنين است : از ابو الطفيل روايت شده كه گفت : شنيدم كه على عليه السّلام مىگفت : اگر بينى مؤمن را با شمشير بزنم ، دشمنم نمىگيرد و اگر طلا و نقره نثار منافق كنم ، دوستم نمىشود . خداوند با مؤمنان پيمان به دوستى من ، و با منافقان پيمان به دشمنى من گرفته است ؛ ازاين‌رو ، هيچگاه مؤمن مرا دشمن نمىگيرد و هيچگاه منافق دوستم نمىشود .\r\nاين حديث به صورتى ديگر از حبّة العرنى از على عليه السّلام روايت شده كه فرمود : خداى بزرگ پيمان هرمؤمنى را بر دوستىام و پيمان هرمنافقى را بر دشمنىام گرفته است . اگر\r\n\r\n\r\n","description":"","footnote":"\r\n( 1 ) . شرح نهج البلاغة : 4 / 264 .\r\n( 2 ) . الرياض النضرة : 2 / 214 .\r\n( 3 ) . طه 20 / 61 .\r\n","page_name":" 256 ","page_number":266},
  {"content":"\r\n\r\nمن بر روى مؤمن با شمشير بكوبم ، دشمنم نمىشود و اگر دنيا را به روى منافق روان سازم ، دوستم نمىشود . « 1 »\r\n\r\nروايت دوم\r\n1 - از امّ سلمه روايت شده گفت : رسول خدا مىفرمود : لا يحبّ عليّا المنافق و لا يبغضه مؤمن : على را هيچ منافق دوست نمىدارد و هيچ مؤمن دشمن نمىگيرد .\r\nاين حديث را محدثان زير در آثار خود آورده‌اند :\r\nترمذى در جامع خود : 2 / 213 ، با تأييد صحّت روايت ؛ ابن ابى شيبه ؛ طبرانى ؛ بيهقى در المحاسن و المساوى : 1 / 29 ؛ محبّ الدّين در الرياض خود : 2 / 214 ؛ سبط ابن جوزى در تذكرة الخواص 15 ؛ ابن طلحه در مطالب السئول 17 ؛ جزرى در اسنى المطالب 7 ؛ سيوطى در الجامع الكبير طبق ترتيبش : 6 / 152 ، 158 .\r\n2 - از امّ سلمه روايت شده است كه گفت : پيامبر خدا به على مىفرمود : لا يبغضك مؤمن و لا يحبك المنافق : هيچ مؤمن ترا دشمن نمىدارد و هيچ منافق ترا دوست نمىگيرد . « 2 »\r\n3 - ابن عدى در الكامل خود از بغوى به اسنادش از امّ سلمه نقل كرده است كه گويد :\r\nشنيدم پيامبر خدا صلّى اللّه عليه و آله در خانهء من به على مىگفت :\r\nلا يحبك الّا مؤمن و لا يبغضك الّا منافق : هيچ‌كس جز مؤمن ترا دوست نمىدارد و هيچ‌كس جز منافق ترا دشمن نمىگيرد .\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد : 1 / 364 .\r\n( 2 ) . اين حديث را امام احمد در المناقب ؛ محب الدّين در الرّياض : 2 / 214 و ابن كثير در تاريخ خود : 7 / 354 آورده‌اند .\r\n","page_name":" 257 ","page_number":267},
  {"content":"\r\n\r\n\r\nروايت سوم\r\nپيامبر صلّى اللّه عليه و آله در يكى از خطبه‌هايش فرمود : يا ايها الناس ! اوصيكم بحب ذى قرنيها اخى و ابن عمّى علىّ بن ابى طالب فانّه لا يحبّه الّا مؤمن و لا يبغضه الا منافق : اى مردم ! من شما را به دوستى ذو القرنين اين امت ، برادر و پسر عمّم على بن ابى طالب ، سفارش مىكنم ، او كه دوستش ندارد مگر مؤمن و دشمنش نگيرد ، مگر منافق . « 1 »\r\n\r\nروايت چهارم\r\nابن عبّاس گويد : پيامبر خدا صلّى اللّه عليه و آله به سوى على نظر افكنده ، فرمود : لا يحبك الّا مؤمن و لا يبغضك الّا منافق . « 2 »\r\nاز احاديثى كه امير المؤمنين عليه السّلام روز شورا بدان استشهاد كرد ، يكى همين حديث است كه گفت : شما را به خدا سوگند مىدهم آيا جز من در ميان شما كسى هست كه پيامبر به او گفته باشد : دوستت نمىدارد مگر مؤمن و دشمنت نمىشود مگر منافق ؟ همه گفتند : نه . « 3 »\r\nاين بود آنچه ما از طريق اين حديث در دسترس داشتيم ؛ شايد آنچه را كه ما نتوانستيم بدان دست يابيم ، به مراتب بيشتر باشد و شايد هم شما بعد از همهء اينها ترديدى نداشته باشيد كه هرگاه حديث متواترى وجود داشته باشد كه آدمى قطع به صدورش از مصدر رسالت داشته باشد ، يكى همين حديث است ، يا يكى از ظاهرترين مصاديقش همين حديث است ، چنان كه بعد از اينها ديگر ترديد نخواهيد كرد كه امير المؤمنين عليه السّلام به حكم اين حديث ، ميزان سنجش ايمان و مقياس هدايت ، بعد از رسول خدا صلّى اللّه عليه و آله است و اين وصف ويژهء اوست كه از امامت مطلقه منفك نيست ، زيرا به طور قطع احدى از اهل ايمان به مقام اين كرامت نايل نشده است و محبّت هرمؤمنى علامت ايمان و دشمنىاش علامت نفاق نيست ، بلكه تنها مىتواند دشمنى با مؤمن\r\n\r\n\r\n","description":"","footnote":"\r\n( 1 ) . المناقب احمد ؛ الرياض النّضرة : 2 / 214 ؛ شرح نهج البلاغة ، ابن ابى الحديد : 2 / 451 ؛ تذكرهء سبط : 17 .\r\n( 2 ) . مجمع الزوائد ، هيثمى : 9 / 133 : جز مؤمن دوستت ندارد و جز منافق دشمنت نگيرد .\r\n( 3 ) . رك : احاديث مناشده كه در الغدير ( متن عربى / چ 5 ) : 1 / 159 - 163 آمده است .\r\n","page_name":" 258 ","page_number":268},
  {"content":"\r\n\r\nنقيصهء اخلاقى و كمبودى در كمال شخص باشد ، مشروط بر اينكه دشمنى براى ايمانش نباشد . امّا ايراد قضيّه به طور مطلق ، همراه با اختصاص به امير المؤمنين ، مسلّما چيزى جز امتياز امامت نيست . ازاين‌رو ، پيامبر خدا صلّى اللّه عليه و آله مىفرمايد : يا على ! اگر تو نبودى مؤمنان پس از من شناخته نمىشدند . « 1 » و گويد : به خدا سوگند ، هركس ، چه از اهل بيتم و چه از ديگر مردم ، او را دشمن دارد ، از ايمان بيرون است . « 2 »\r\nمگر نمىبينيد كه چگونه عمر بن الخطّاب حكم به نفاق مردى داد كه به على عليه السّلام ناسزا مىگفت . او گفت : گمان آن دارم كه تو منافقى ؟ « 3 »\r\nبه اين‌ترتيب جا دارد كه كوه آتشفشان حقد و كينهء ابن تيميه بر اثر اين حديث منفجر گردد و گرانبارترين نسبتها را به حديث بدهد و براى بىارزش‌كردن سخن ، به جوش آيد و بالا و پايين بپرد .\r\nامّا حديث نخست : هذا فاروق امّتى يفرق بين اهل الحق و الباطل كه ابن تيميه آن را دروغ پنداشته است ، اسنادش به ابن عبّاس ، سلمان ، ابوذر ، حذيفهء يمانى و ابو ليلى غفارى منتهى مىشود . گروه بسيارى از حفّاظ و بزرگان ، حديث را از نامبردگان روايت كرده‌اند ، از قبيل :\r\nحاكم ، ابو نعيم ، طبرانى ، بيهقى ، عدنى ، بزّار ، عقيلى ، محاملى ، حاكمى ، ابن عساكر ، كنجى ، محبّ الدّين ، حمّويى ، قرشى ، ايجى ، ابن ابى الحديد ، هيثمى ، سيوطى ، متّقى هندى و صفورى كه متن حديث نزد آنان چنين است :\r\nستكون بعدى فتنه ، فاذا كان ذلك فالزموا علىّ بن ابى طالب فانّه اوّل من يصافحنى يوم القيامة ، و هو الصديق الاكبر ، و هو فاروق هذه الامّة يفرق بين الحقّ و الباطل ، و هو يعسوب المؤمنين و المال يعسوب المنافقين : پس از من به زودى آزمايشى پديد آيد ؛ هنگامى كه چنين شد ، از على بن ابى طالب دست برمداريد . او نخستين كسى است كه روز قيامت با من مصافحه خواهد كرد ، او بزرگ‌ترين راستگو و جداكنندهء حق از باطل در\r\n\r\n\r\n","description":"","footnote":"\r\n( 1 ) . المناقب ، ابن مغازلى ؛ شمس الاخبار 37 ؛ الرياض : 2 / 202 ؛ كنز العمال : 6 / 402 .\r\n( 2 ) . شرح نهج البلاغة ، ابن ابى الحديد : 2 / 78 .\r\n( 3 ) . تاريخ بغداد : 7 / 453 .\r\n","page_name":" 259 ","page_number":269},
  {"content":"\r\n\r\nاين امّت است ، او امير مؤمنان است و مال امير منافقان .\r\nشما بعد از اينها همه ، ارزش گفتار و نسبتهاى دروغين ابن تيميه را كه گويد : هيچ كدام از اين دو حديث در كتب علمى مورد اعتماد نيست ، و هيچ‌يك از آنها اسناد معروفى ندارند ، خوب مىشناسيد . حال اگر كتابهاى صحاح و مسانيد به نظر او از كتب علمى مورد اعتمادش نباشند ، و آنچه حفّاظ و أئمّهء حديث نقل كرده و صحت اسنادش را تأييد كرده‌اند ، نزد او معروف نباشد ، ديگر او را اين نادانى كينه‌توزانه و بدخواهانه بس است و قومش را ننگ و عار او كافى است . من نمىدانم پس او و قومش با داشتن اين عقيدهء سخيف در امر مذهب ، به چه چيز مىخواهند اعتماد كنند . اى قوم ، مرا پيروى كنيد تا شما را به راه هدايت رهبرى كنم . « 1 »\r\n22 - گويد : جنگ على ، رضى اللّه عنه ، در روز جمل و صفين به امر رسول خدا صلّى اللّه عليه و آله نبود ، بلكه نظر شخصىاش بود .\r\nپاسخ : من از نادانى اين انسان كه براستى سخت نادان آفريده شده است ، شگفت‌زده‌ام .\r\nاو چگونه مسلمانى است كه شئون امامت را نمىداند و چگونه توجّه ندارد كه آن‌كس كه بار سنگين مسئوليّت اين وظيفهء خطير را بر عهده مىگيرد ، ورود و خروجش در كارها چطور بايد باشد . او بكلّى از آن معناى امامت كه ما بدان معتقديم ، سخت به دور است و از آن شگفت‌تر ، نادانىاش نسبت به مقام مولاى ما امير المؤمنين عليه السّلام است كه چگونه آن بزرگوار مراقب امر الهى و گوش به فرمان جايگزين‌كنندهء خود نبىّ اعظم صلّى اللّه عليه و آله بود . براى اين مرد فرصت آشنايى با مقام منيع و فضايل بلندپايهء آن حضرت ، از راههاى علم و عمل على عليه السّلام دست نداده است ، زيرا دشمنى نفرت‌زا ، ديدگانش را كور كرده و او را از كاخ رفيع حقّ به پرتگاه پستى فروانداخته است .\r\nهمهء شگفتى من از ناآگاهى او از حديثى است كه حفّاظ و پيشوايان حديثش ، در اين باره روايت كرده‌اند ، ولى چه بايد كرد ؟ او از مردمى است كه چشم دارند ، امّا با ديدگان خود نمىنگرند . ما مىدانيم در دل او چه وسوسه‌هايى مىگذرد . هدف اين مرد ، از حكم\r\n\r\n\r\n","description":"","footnote":"\r\n( 1 ) . غافر 40 / 38 .\r\n","page_name":" 260 ","page_number":270},
  {"content":"\r\n\r\nقطعى به نفى حديث ، فريبكارى و گمراهى امّت ، نسبت به حقيقت ، و تصحيح جنگهاى خونين طرفين بواسطهء رأى و اجتهاد است تا بتواند بگويد كه امير المؤمنين باهم نبردهاى خود ، در رأى و اجتهاد برابرند و اين هردو مجتهد بوده‌اند و رأى آنها ، چه صواب و چه خطا ، براى آنان الزام‌آور است . چيزى كه هست براى كسى كه درستكار باشد ، دو پاداش است و براى خطاكار يك پاداش بيشتر نيست . غافل از اينكه محقّق هشيار ، مشت اين فريبكاران را باز و دست تحقيق ، خفتهء مصيبت‌زده را بيدار مىكند ، و خامهء حقيقت نمىگذارد كه امّت اسلامى را به هرسو بىهدف بكشانند ، چه آنان را هشدار مىدهد كه اجتهاد آنان - اگر اين رؤيا درست باشد - اجتهادى است در مقابل نصّ گوياى نبوى .\r\nكاش مىدانستم كه چگونه اين امر بر كسى پوشيده مىماند ؟ و چگونه يك نفر مىتواند تا بدين حدّ خود را به نادانى بزند ؟ و حال آنكه در برابر گروه‌هاى علمى ، سخن پيامبر صلّى اللّه عليه و آله به همسرانش قرار دارد كه مىفرمايد :\r\nايّتكنّ صاحبة الجمل الادبب - و هو كثير الشّعر - تخرج فينبحها كلاب الحوأب ، يقتل حولها قتلى كثير ، و تنجو بعد ما كادت تقتل ؟ « 1 » : كداميك از شما زنان ، صاحب شتر پرموى خواهد بود كه خروج مىكند و سگهاى محلّهء حوأب بر او عوعو مىكنند ؛ كشتگان فراوانى گردش بر زمين افتند و او تا نزديك كشته شدن مىرود و نجات مىيابد ؟\r\nو در تعبير ديگرش صلّى اللّه عليه و آله : چگونه خواهد بود وضع يكى از شما زنان هنگامى كه سگان محلّهء حوأب بر او حمله كنند ؟ « 2 »\r\n\r\n\r\n","description":"","footnote":"\r\n( 1 ) . اين حديث را بزّار ؛ ابو نعيم ؛ ابن ابى شيبه ؛ ماوردى در اعلام 82 ؛ زمخشرى در الفائق : 1 / 190 ؛ ابن اثير در النّهاية : 2 / 10 ؛ فيروزآبادى در قاموس : 1 / 65 ؛ كنجى در الكفاية 71 ؛ قسطلانى در المواهب اللدنية :\r\n2 / 195 ؛ زرقانى در شرح المواهب : 7 / 216 و هيثمى در مجمع الزّوائد : 7 / 234 روايت كرده‌اند . هيثمى گويد : آن را بزّار روايت كرده و رجالش مورد وثوق است . سيوطى در جمع الجوامع ؛ متقى در كنز العمال :\r\n6 / 83 ؛ حلبى در السيرة الحلبية : 3 / 313 ؛ زينى دحلان در سيرهء خود : 3 / 193 ، در حاشيهء السيرة الحلبية و صبّان در الاسعاف 67 آن را نقل كرده‌اند .\r\n( 2 ) . احمد در مسندش : 6 / 52 ؛ ابن ابى شيبه ؛ نعيم بن حماد در الفتن ؛ سيوطى به نقل از دو مدرك اخير ، در جمع الجوامع و متقى هندى در كنز العمال : 6 / 84 اين حديث را آورده‌اند .\r\n","page_name":" 261 ","page_number":271},
  {"content":"\r\n\r\nو در تعبير ديگر : كداميك از شما زنان هستيد كه سگان محلّهء حوأب بر او بانگ زنند ؟ « 1 »\r\nو در تعبير ديگر خطاب به زنان : كاش مىدانستم كداميك از شما زنان ، هنگامى كه با لشكرى به سوى مشرق مىرود ، سگان حوأب بر او پارس خواهند كرد ؟ « 2 »\r\nو به تعبير خفاجى : ليت شعرى ايّتكنّ صاحبة الجمل الازب تنبحها كلاب الحوأب : « 3 » كاش مىدانستم كه كداميك از شما صاحب شتر پرمويى خواهد شد كه سگهاى قبيلهء حوأب بر وى عوعو كنند ؟\r\nو گفتار آن حضرت صلّى اللّه عليه و آله به عايشه : كانّى باحداكنّ قد نبحها كلاب الحوأب ، و ايّاك ان تكونى انت يا حميراء : « 4 » گويا مىبينم يكى از شما را كه سگهاى حوأب بر او بانگ زنند ، بر حذر باش عايشه كه آن‌كس تو نباشى .\r\nو سخن پيامبر صلّى اللّه عليه و آله به عايشه : اى حميرا ! گويا مىبينمت سگهاى محلّهء حوأب ترا بانگ زنند ؛ تو با على در حالى كه بر او ستمگر باشى ، به نبرد پردازى . « 5 »\r\nو گفتار رسول اكرم صلّى اللّه عليه و آله به او : بنگر اى حميرا كه تو آن‌كس نباشى . « 6 »\r\nو در بيان ديگرش صلّى اللّه عليه و آله خطاب به على عليه السّلام : اگر گوشه‌اى از كار عايشه را به دست گرفتى ، بر او ارفاق كن . « 7 »\r\nو بيان ديگرش صلّى اللّه عليه و آله كه فرمود : پس از من قومى به نبرد با على خواهند پرداخت ، اينان\r\n\r\n\r\n","description":"","footnote":"\r\n( 1 ) . مسند احمد : 6 / 97 ؛ تاريخ طبرى : 5 / 178 ؛ كفاية الكنجى 71 ؛ جمع الجوامع بر طبق ترتيب سيوطى :\r\n6 / 83 ، 84 ؛ مجمع الزّوائد : 7 / 234 كه صحّت آن را تأييد كرده گويد : احمد و ابو يعلى آن را روايت نموده‌اند و رجال احمد رجال صحيح است ؛ تذكرهء سبط 39 ؛ السيرة الحلبيه : 3 / 313 ؛ سيرهء زينى دحلان :\r\n3 / 193 در حاشيهء السيرة الحلبية ؛ اسعاف الرّاغبين 67 .\r\n( 2 ) . معجم البلدان : 3 / 356 .\r\n( 3 ) . شرح الشفاء : 3 / 166 .\r\n( 4 ) . الامامة و السّياسة : 1 / 56 ؛ تاريخ يعقوبى : 2 / 157 ؛ جمع الجوامع ، بر طبق ترتيب سيوطى : 6 / 84 با تأييد صحّت حديث .\r\n( 5 ) . العقد الفريد : 2 / 283 .\r\n( 6 ) . اين حديث را حاكم در المستدرك : 3 / 119 و بيهقى از امّ سلمه روايت كرده‌اند . نيز رك : المناقب ، خوارزمى 107 ؛ الاجابة ، زركشى 11 ، سيرهء زينى دحلان : 3 / 194 ؛ المواهب ، قسطلانى : 2 / 195 ؛ شرح المواهب ، زرقانى : 7 / 216 .\r\n( 7 ) . رك : مدارك و منابع پيشين .\r\n","page_name":" 262 ","page_number":272},
  {"content":"\r\n\r\nبه روى خدا شمشير مىكشند . هركسى از شما نتواند به دستش با آنها بجنگد ، بايد به زبان و هركسى كه به زبان نتواند ، بايد به قلبش با آنها مبارزه كند ، راه ديگرى در پيش نيست .\r\nاين حديث را طبرانى ، و هيثمى در مجمع الزوائد : 9 / 134 و صاحب كنز العمال : 6 / 155 نقل كرده‌اند و نيز متقى آن را در كنز العمال : 7 / 305 از طبرانى ، ابن مردويه و ابو نعيم روايت كرده است .\r\nبه حذيفهء يمانى گفتند : حديثى را كه از رسول خدا صلّى اللّه عليه و آله شنيده‌اى ، براى ما بازگو كن .\r\nگفت : اگر چنين كنم ، مرا سنگسار كنيد . گفتيم : سبحان اللّه ! گفت : اگر براى شما بگويم كه يكى از مادرانتان ( زنان پيامبر ، به امّ المؤمنين معروف‌اند ) « 1 » با سپاهى مجهّز با شما خواهد جنگيد و به رويتان شمشير خواهد كشيد ، مىترسم تصديقم نكنيد . گفتند : سبحان اللّه ! كيست كه بتواند در اين امر ترا تصديق كند ! گفت : حميرا با لشگرى كه مردان قوىهيكل او را مىرانند ، به سوى شما آيد . « 2 »\r\nطبرى و ديگران روايت كرده‌اند « 3 » كه چون عايشه ، رضى اللّه عنها ، صداى عوعو سگان را شنيد ، گفت : اين صداى سگان كدام محلّه است ؟ گفتند : حوأب ، گفت : انا للّه و انّا اليه راجعون . همانا من همان زنى هستم كه شنيدم پيامبر صلّى اللّه عليه و آله در ميان جمع همسرانش مىگفت : كاش مىدانستم بر كداميك از شما سگهاى حوأب بانگ زنند ! پس ارادهء بازگشت كرد كه عبد اللّه بن زبير نزد او آمد . گويا به او مىگفت : دروغ گفت هركس كه گفت ، اينجا محلّهء حوأب است . آنقدر اين سخن تكرار شد تا عايشه از آن محل گذشت .\r\nعرنى صاحب شتر عايشه گويد : هنگامى كه شبانه بر آب حوأب وارد شديم ، سگهاى حوأب براى ما به عوعو افتادند ، گفتند : اين چه آبى است ؟ من گفتم : آب حوأب .\r\nگويد : عايشه با صداى بلند فرياد كشيد ، آنگاه بر بازوى شترش زد تا آن را نشانيد ، سپس\r\n\r\n\r\n","description":"","footnote":"\r\n( 1 ) . مراد همسران پيامبرند كه هريك به امّ المؤمنين معروف است . ( م )\r\n( 2 ) . المستدرك ، حاكم : 4 / 471 ؛ خصائص : 2 / 137 .\r\n( 3 ) . تاريخ طبرى : 5 / 178 ؛ تاريخ ابى الفداء : 1 / 173 .\r\n","page_name":" 263 ","page_number":273},
  {"content":"\r\n\r\nگفت : سوگند به خدا ، منم صاحب سگهاى حوأب كه بر آنان شبانه وارد شده‌ام ، مرا بازگردانيد . اين سخن را سه‌بار تكرار كرد و شترسوارىاش را فرونشاند و ديگران نيز اشتران خود را بر گرد او فرونشاندند و او از رفتن امتناع مىكرد . فرداى آن روز كه درست يك شبانه‌روز گذشته بود ، ابن زبير ، نزد او آمد و گفت : زود باشيد خود را نجات دهيد كه به خدا سوگند على بن ابى طالب به شما رسيد . عرنى گويد : آنگاه همه حركت كردند و به من ناسزا گفتند . « 1 »\r\nو در حديثى قيس بن ابى حازم گويد : هنگامى كه عايشه ، رضى اللّه عنها ، به خانه‌هاى بنى عامر رسيد ، سگها به صدا درآمدند . او گفت : اين چه جايى است ؟ گفتند : محلّهء حوأب است . گفت : من نظرى جز بازگشت ندارم . ابن زبير گفت : نه ، هنوز به حوأب نرسيده‌ايم ، جلوتر بيا تا مردم ترا ببينند و خداى ميان آنان صلح برقرار كند . عايشه گفت :\r\nمن نظرى جز بازگشت ندارم ، شنيدم كه رسول خدا صلّى اللّه عليه و آله مىگفت : كيف با حدا كن اذا نبحتها كلاب الحوأب . « 2 »\r\nو در حديث ديگر آمده است كه : در واقعهء جمل هنگامى كه عايشه قصد بصره كرد ، به اين محل ، يعنى حوأب گذشت و بانگ سگها را شنيد و گفت : اينجا كجاست ؟ گفتند :\r\nاينجا جايى است كه به آن حوأب مىگويند . گفت : انّا للّه من خود را صاحب آن قصّه مىپندارم ، گفتند : كدام قصّه ؟ گفت : شنيدم كه پيامبر خدا صلّى اللّه عليه و آله هنگامى كه زنانش نزد او بودند ، مىگفت : ليت شعرى ايّتكنّ تنبحها كلاب الحواب سائرة الى الشرق فى كتيبة .\r\nآنگاه ارادهء بازگشت كرد ، اما بر او مغالطه‌كارى كردند و سوگند ياد كردند كه اينجا حوأب نيست . « 3 »\r\nقومى را كه خداوند هدايتشان كند ، تا راه پرهيز از خطاها را بر آنها ننمايد ، به گمراهى نمىكشاند ، « 4 » تا آن‌كس كه به هلاكت مىرسد ، آگاهانه باشد و آن‌كس كه راه حيات را\r\n\r\n\r\n","description":"","footnote":"\r\n( 1 ) . تاريخ طبرى : 5 / 171 .\r\n( 2 ) . المستدرك ، حاكم : 3 / 120 .\r\n( 3 ) . معجم البلدان : 3 / 356 .\r\n( 4 ) . توبة 9 / 115 .\r\n","page_name":" 264 ","page_number":274},
  {"content":"\r\n\r\nپيش مىگيرد ، از روى بصيرت باشد كه خدا شنوا و دانا است . « 1 » اين انسان ، سخت به جدال و كشمكش مىپردازد « 2 » ، و گرنه او هرچند به زبان عذرها آورد ، از باطن خود نيك آگاه است . « 3 »\r\nبه تحقيق به صحّت پيوسته است كه رسول خدا صلّى اللّه عليه و آله به زبير فرمود : تو با على به نبرد بر مىخيزى ، در حالى كه نسبت به او ستمگرى ، و امير المؤمنين عليه السّلام بر زبير در روز جمل با اين حديث احتجاج فرموده ، گفت : آيا به خاطر دارى كه پيامبر خدا صلّى اللّه عليه و آله به تو فرمود : تو با من ، در حالى كه بر من ستمگرى ، نبرد خواهى كرد ؟ گفت : بلى .\r\nاين حديث را محدثان زير روايت كرده‌اند :\r\nحاكم در المستدرك : 3 / 366 كه او و ذهبى هردو به صحّتش اعتراف نموده‌اند ؛ بيهقى در الدّلائل ؛ ابو يعلى ؛ ابو نعيم ؛ طبرى در تاريخ خود : 5 / 200 ، 204 ؛ ابو الفرج در اغانى :\r\n16 / 131 ، 132 ؛ ابن عبد ربّه در العقد الفريد : 2 / 279 ؛ مسعودى در مروج الذّهب : 2 / 10 ؛ قاضى در الشفاء ؛ ابن اثير در الكامل : 3 / 102 ؛ ابن طلحه در مطالب السئول 41 ؛ محبّ الدّين در الرياض : 2 / 273 ؛ هيثمى در مجمع الزوائد : 7 / 235 ؛ ابن حجر در فتح البارى : 13 / 46 ؛ قسطلانى در المواهب : 2 / 195 ؛ زرقانى در شرح المواهب : 3 / 318 و 7 / 212 ؛ سيوطى در الخصائص الكبرى : 2 / 137 - به نقل از گروهى حفاظ به طريقهاى خود از ابو الاسود و ابو جروه و قيس و عبد السّلام ؛ حلبى در سيره‌اش : 3 / 315 ؛ خفاجى در شرح الشفا : 3 / 165 و شيخ على قارى در شرحش به حاشيهء شرح خفاجى : 3 / 165 .\r\nو اين كلمات اصحاب است كه در لابلاى كتابها و فرهنگنامه پراكنده شده و نشان اين حقيقت است كه پيامبر اكرم صلّى اللّه عليه و آله اصحابش را به يارى امير المؤمنين در اين جنگها ترغيب مىكرد و آنان را به نبرد همراه او فرامىخواند و ديده‌بانان اصحابش را به جنگ با ناكثين و قاسطين و مارقين امر مىكرد . اكنون اين اصحاب را نام مىبريم تا آنان را بهتر بشناسيم :\r\n1 - ابو ايّوب انصارى آن صحابى بزرگ . ابو صادق گويد : ابو ايّوب وارد عراق شد .\r\n\r\n\r\n","description":"","footnote":"\r\n( 1 ) . انفال 8 / 42 .\r\n( 2 ) . كهف 18 / 54 .\r\n( 3 ) . قيامة 75 / 14 ، 15 .\r\n","page_name":" 265 ","page_number":275},
  {"content":"\r\n\r\nقبيلهء ازد براى او پروارى هديه فرستاد و آن هديه به وسيلهء من ارسال شد . هنگامى كه من بر او وارد شدم ، سلام كرده ، او را گفتم : خداوند ترا به مصاحبت پيامبرش گرامى داشت و توفيق محضرش را نصيبت گردانيد . اينك چرا مىبينم كه تو رودرروى مردم با آنها مىجنگى ؟ گاهى با اين گروه و زمانى با آن گروه مواجه مىشوى ؟ گفت : رسول خدا صلّى اللّه عليه و آله از ما پيمان گرفته است كه همراه على با ناكثين بجنگيم ، جنگيديم ؛ و از ما پيمان گرفته كه همراه على با قاسطين بجنگيم و اكنون با آنها ، يعنى معاويه و يارانش درگيريم و از ما پيمان گرفته است كه همراه على با مارقين بجنگيم ، اما من هنوز آنها را نديده‌ام . « 1 »\r\nعلقمه و اسود از ابو ايّوب روايت كرده‌اند كه او گفت : به حكم ان الرائد لا يكذب اهله ، « 2 » رسول خدا صلّى اللّه عليه و آله ما را به جنگ با سه گروه در ركاب على امر كرده است ، جنگ با ناكثين ، قاسطين و مارقين . « 3 »\r\nو عتاب بن ثعلبه گويد : ابو ايّوب انصارى در خلافت عمر بن الخطّاب مىگفت : رسول خدا صلّى اللّه عليه و آله مرا به جنگ با ناكثين و قاسطين و مارقين در ركاب على امر فرمود . اين‌روايت را اصبغ بن نباته از او نيز نقل كرده است . تنها به جاى « امرنى » ، « امرنا » آورده است . « 4 »\r\n2 - ابو سعيد خدرى گويد : رسول خدا صلّى اللّه عليه و آله ما را به جنگ با ناكثين ، قاسطين و مارقين امر فرمود ، گفتيم : يا رسول اللّه ! ما را به جنگ با اين گروه ، همراه چه كسى امر مىكنى ؟\r\nفرمود : همراه على بن ابى طالب . « 5 »\r\n3 - ابو اليقظان عمّار بن ياسر گويد : رسول خدا صلّى اللّه عليه و آله مرا امر كرد تا با ناكثين و قاسطين و\r\n\r\n\r\n","description":"","footnote":"\r\n( 1 ) . تاريخ ابن عساكر : 5 / 41 ؛ اربعين حاكم و تعبيرش نزديك به همين است كه ذكر شد ؛ تاريخ ابن كثير :\r\n7 / 306 ؛ كنز العمّال : 6 / 88 .\r\n( 2 ) . مثل معروفى است در عرب به اين مضمون كه : پيشرو ديده‌بانان كاروان بر كسان خود در آن كاروان دروغ نمىگويد . ( م )\r\n( 3 ) . تاريخ خطيب بغدادى : 13 / 187 ؛ كفاية الكنجى 70 ؛ تاريخ ابن كثير : 7 / 306 .\r\n( 4 ) . اين‌روايت را حافظ ابن حبان و طبرى و سيوطى ذكر كرده‌اند و حاكم در اربعين خود و ابن عبد البرّ در الاستيعاب : 3 / 53 نيز آورده‌اند .\r\n( 5 ) . اين حديث را حاكم در اربعين و نيز سيوطى روايت كرده‌اند و حافظ كنجى در الكفاية : 72 و ابن كثير در تاريخ خود : 7 / 305 آورده‌اند .\r\n","page_name":" 266 ","page_number":276},
  {"content":"\r\n\r\nمارقين بجنگم . اين‌روايت را طبرانى نقل كرده و در تعبير ديگر از طريق ديگر ، به جاى امرنى ، امرنا آورده است .\r\nطبرانى و ابو يعلى و به نقل از آن‌دو ، هيثمى در مجمع الزوائد : 7 / 238 اين‌روايت را آورده‌اند .\r\nامّا اين مطلب كه جنگ خود امير المؤمنين به امر رسول اللّه صلّى اللّه عليه و آله بوده است نه به رأى و نظر شخصى ، حقيقت مطلب را چند حديث آشكار مىكند :\r\n1 - خليد عصرى گويد : شنيدم كه امير المؤمنين على در روز نهروان مىگفت : پيامبر خدا مرا به نبرد با ناكثين و قاسطين و مارقين فرمان داده است . « 1 »\r\n2 - ابو اليقظان عمّار بن ياسر گويد : رسول خدا صلّى اللّه عليه و آله فرمود : يا على ! ستقاتلك الفئة الباغية و انت على الحق ، فمن لم ينصرك يومئذ فليس منّى : « 2 » يا على ! به زودى گروه ستمگرى با تو نبرد خواهد كرد ؛ در آن روز تو بر حقّى و هركس يارىات نكند ، از من نيست .\r\n3 - و نيز از سخنان عمّار ياسر است كه به ابو موسى خطاب كرده ، گويد : من گواهى مىدهم كه رسول خدا صلّى اللّه عليه و آله على را به جنگ با ناكثين امر كرد و براى من نام كسانى را برد ، و او را به جنگ با قاسطين امر كرد و اگر بخواهى ، حاضرم گواهانى اقامه كنم تا گواهى دهند كه رسول خدا صلّى اللّه عليه و آله ترا شخصا نهى كرد و بر حذر داشت تا در فتنه داخل نشوى . « 3 »\r\n4 - ابو ايّوب انصارى در زمان خلافت عمر بن الخطّاب مىگفت : امر رسول اللّه صلّى اللّه عليه و آله عليا بقتال النّاكثين و القاسطين و المارقين . « 4 »\r\n5 - عبد اللّه بن مسعود نيز اين حديث را عينا روايت كرده است . « 5 »\r\n\r\n\r\n","description":"","footnote":"\r\n( 1 ) . تاريخ بغداد : 8 / 340 ؛ تاريخ الشام : 7 / 305 .\r\n( 2 ) . اين حديث را ابن عساكر در تاريخ خود ؛ سيوطى در جمع الجوامع بنا بر ترتيبش : 6 / 155 و زرقانى از ابن عساكر در شرح المواهب : 3 / 317 نقل كرده‌اند .\r\n( 3 ) . شرح ابن ابى الحديد : 3 / 293 .\r\n( 4 ) . المستدرك ، حاكم : 3 / 139 ؛ الخصائص الكبرى ، سيوطى : 2 / 138 .\r\n( 5 ) . اين‌روايت را طبرانى و حاكم در اربعين خود از دو طريق نقل كرده‌اند و ابو عمرو در الاستيعاب : 3 / 53 در حاشيهء الاصابة و هيثمى در مجمع الزّوائد : 7 / 238 آورده‌اند .\r\n","page_name":" 267 ","page_number":277},
  {"content":"\r\n\r\n6 - على بن ربيعهء والبى گويد : شنيدم كه على مىگفت : عهد الىّ النبى صلّى اللّه عليه و آله ان اقاتل بعده القاسطين و الناكثين و المارقين : پيامبر صلّى اللّه عليه و آله با من پيمان بسته است كه پس از او به نبرد قاسطين ، ناكثين و مارقين برخيزم . « 1 »\r\n7 - ابو سعيد ، مولاى رباب ، گويد : شنيدم كه على عليه السّلام مىگفت : به نبرد با ناكثين و قاسطين و مارقين دستور گرفته‌ام . « 2 »\r\n8 - سعد بن عباده گويد كه على عليه السّلام گفت : مأمور جنگ با ناكثين و قاسطين و مارقين شده‌ام . « 3 »\r\n9 - ابن عساكر از طريق زيد شهيد از على عليه السّلام نقل كرده است كه او گفت : رسول خدا صلّى اللّه عليه و آله مرا به نبرد با ناكثين و قاسطين و مارقين امر فرموده است . « 4 »\r\n10 - انس بن عمرو ، از پدرش ، از على عليه السّلام روايت كرده كه گفت : من به نبرد با سه گروه مارقين ، قاسطين و ناكثين مأمور شده‌ام . « 5 »\r\n11 - عبد اللّه بن مسعود گويد : رسول خدا صلّى اللّه عليه و آله بيرون شد و به حجرهء امّ سلمه آمد ، آنگاه على عليه السّلام نزدش آمد و رسول خدا صلّى اللّه عليه و آله فرمود : اى امّ سلمه ! به خدا سوگند ، پس از من اين كشندهء قاسطين ، ناكثين و مارقين است . « 6 »\r\n12 - ابن عبّاس گويد : پيامبر خدا صلّى اللّه عليه و آله در حديثى « 7 » كه در توصيف على عليه السّلام گذشت ، به\r\n\r\n\r\n","description":"","footnote":"\r\n( 1 ) . اين‌روايت را بزّار ، طبرانى در الاوسط و حافظ هيثمى در مجمع : 7 / 238 نقل كرده‌اند . هيثمى گويد :\r\nيكى از دو سند بزّار رجالش رجال صحيح است ، جز ربيع بن سعيد كه ابن حيّان او را توثيق كرده است و ابو يعلى روايت را ، چنان كه در تاريخ ابن كثير : 7 / 304 و شرح المواهب زرقانى : 3 / 217 آمده است ، نقل كرده گويد : سند حديث بسيار خوب است .\r\n( 2 ) . ايضاح الاشكال ، حافظ عبد الغنى بن سعيد ؛ المناقب ، خوارزمى 106 از طريق حافظ ابن مردويه .\r\n( 3 ) . اين حديث را گروهى از حفّاظ از طرق متعدد روايت كرده‌اند . رك : تاريخ ابن كثير : 7 / 305 ؛ كنز العمّال :\r\n6 / 72 .\r\n( 4 ) . تاريخ ابن كثير : 7 / 305 ؛ كنز العمّال : 6 / 392 .\r\n( 5 ) . اين‌روايت را ابن عساكر ، چنان كه در تاريخ ابن كثير : 7 / 305 آمده نقل كرده است .\r\n( 6 ) . اربعين حاكم ؛ الرياض النّضرة : 2 / 240 ؛ تاريخ ابن كثير : 7 / 305 ؛ مطالب السئول 24 - به نقل از مصابيح بغوى ؛ فرائد السّمطين ، باب بيست و هفتم ؛ كنز العمّال : 6 / 392 .\r\n( 7 ) . رك : الغدير ( متن عربى / چ 5 ) : 1 / 337 و 3 / 109 .\r\n","page_name":" 268 ","page_number":278},
  {"content":"\r\n\r\nامّ سلمه فرمود : او قاسطين ، ناكثين و مارقين را خواهد كشت .\r\n13 - امير المؤمنين گويد كه رسول خدا صلّى اللّه عليه و آله به من فرمود : يا على ! تو يكّه سوار عرب و كشندهء ناكثين ، مارقين و قاسطينى و تو برادر من و دوست هرمرد و زن مؤمن هستى . « 1 »\r\n14 - ابو ايّوب انصارى گويد : شنيدم كه پيامبر صلّى اللّه عليه و آله به على بن ابى طالب فرمود : تو با ناكثين ، قاسطين و مارقين نبرد خواهى كرد . « 2 »\r\n15 - ابن ابى الحديد گويد : محقق شده است كه پيامبر صلّى اللّه عليه و آله به على فرمود : پس از من با ناكثين ، قاسطين و مارقين خواهى جنگيد . « 3 »\r\n16 - امير المؤمنين عليه السّلام در روز شورا به همين حديث استشهاد و احتجاج كرده ، فرمود :\r\nشما را به خدا سوگند مىدهم آيا طبق فرمودهء پيامبر صلّى اللّه عليه و آله در بين شما كسى جز من هست كه با ناكثين ، قاسطين و مارقين بجنگد ؟ همه گفتند : خدا گواه است كه نه .\r\n17 - ابو رافع گويد : پيامبر خدا صلّى اللّه عليه و آله به على عليه السّلام فرمود : ميان تو و عايشه اتّفاقى روى خواهد داد . على پرسيد : يا رسول اللّه ! مرا مىفرماييد ؟ پيامبر فرمود : بلى . باز على گفت : من ؟ آنگاه گفت : يا رسول اللّه ! من شقىترين آن‌دو خواهم بود ؟ فرمود : نه ، اينطور نيست ، ولى هنگامى كه چنين پيش‌آمدى شد ، شما بايد او را به محلّ امنش بازگردانى . « 4 »\r\n18 - ابو نعيم از حارث روايت كرده است كه گفت : در خدمت على عليه السّلام در صفين حضور داشتم ، ديدم كه شترى از اشتران شام آمد و سوار و محموله‌اى هم بر پشتش بود ؛ محموله را به زمين انداخت و صفوف لشگر على را طى كرد تا نزد على رسيد و لبهاى خود را ميان سر و شانهء على قرار داد و با گردن خود شانه‌هاى على را جنبانيد ، على گفت : به خدا سوگند اين همان نشانه‌اى است كه ميان من و رسول خدا معهود است . « 5 »\r\n\r\n\r\n","description":"","footnote":"\r\n( 1 ) . شمس الاخبار 38 .\r\n( 2 ) . المستدرك ، حاكم : 3 / 140 .\r\n( 3 ) . شرح نهج البلاغة : 3 / 245 .\r\n( 4 ) . اين حديث را احمد در مسند : 6 / 393 و هيثمى در مجمع الزّوائد : 7 / 234 روايت كرده‌اند و هيثمى گويد : احمد ، بزّار و طبرانى آن را نقل كرده‌اند و رجال آن مورد وثوقند . نيز رك : كنز العمال : 6 / 37 ؛ الخصائص الكبرى : 2 / 137 .\r\n( 5 ) . الخصائص الكبرى : 2 / 138 .\r\n","page_name":" 269 ","page_number":279},
  {"content":"\r\n\r\n23 - ابن تيميه گويد : رافضى ( علّامهء حلى ) گويد كه از عمرو بن ميمون روايت شده است كه گفت : براى علىّ بن ابى طالب ده فضيلت انحصارى است :\r\n\r\n[ ده روايت انحصاري براي شيعيان 
  ]\r\n1 - پيامبر صلّى اللّه عليه و آله فرمود : مردى را برانگيزم كه خدايش او را نگهدار است ، او خداى و رسولش را دوست دارد و خدا و رسولش او را دوست دارند . همگى گردن كشيدند تا ببينند آن‌كس كيست ؟ پيامبر فرمود : على بن ابى طالب كجاست ؟ گفتند : او با چشم‌درد شديد در آسيا به آردكردن مشغول است و ديگران از اين كار امتناع ورزيدند . گويد : در اين وقت على با چشم‌دردى شديد كه قادر به ديدن نبود ، فرارسيد و پيامبر صلّى اللّه عليه و آله در چشمش دميد ، آنگاه سه‌بار پرچم را به اهتزاز درآورده ، به دستش داد و على صفيّهء بنت حيىّ را آورد .\r\n2 - گويد : و نيز سورهء برائت را پيامبر به دست ابو بكر فرستاد و على را به دنبال او گسيل داشت تا سوره را از او بگيرد ، و فرمود : نبايد كسى آن را ببرد مگر كسى كه او از من باشد و من از او باشم .\r\n3 - و به عموزادگانش كه على هم با آنها نشسته بود ، گفت : كداميك از شما در دنيا و آخرت با من همكارى مىكند ؟ همه امتناع كردند ، على گفت : منم همكار شما در دنيا و آخرت . پيامبر از سخن او گذشت و به طور خصوصى يكايك آنان را مخاطب قرار داد و فرمود : كدامتان با من همكارى مىكند و در دنيا و آخرت با من متّحد مىشود ؟ هيچ‌كس جواب مثبت نداد و باز على فرمود : من در دنيا و آخرت ولايت و دوستى شما را مىپذيرم . پيامبر صلّى اللّه عليه و آله فرمود : تو ولىّ و همكار منى در دنيا و آخرت .\r\n4 - و گويد : على نخستين كسى بود كه بعد از خديجه ، اسلام آورد .\r\n5 - و پيامبر خدا صلّى اللّه عليه و آله جامهء خود را گرفت و آن را بر على و فاطمه و حسن و حسين نهاد و گفت : منتهاى خواست خدا براى شما اهل بيت اين است كه پليدى را از ساحتتان دور كند و شما را پاك دارد . « 1 »\r\n6 - و گويد : على خود را به خدا فروخت و لباس پيامبرش صلّى اللّه عليه و آله را پوشيد و آنگاه در\r\n\r\n\r\n","description":"","footnote":"\r\n( 1 ) . احزاب 33 / 33 .\r\n","page_name":" 270 ","page_number":280},
  {"content":"\r\n\r\nجاى پيامبر صلّى اللّه عليه و آله بيتوته كرد ، در حالى كه مشركان او را سنگ انداختند .\r\n7 - و پيامبر صلّى اللّه عليه و آله مردم را براى جنگ تبوك از مدينه بيرون آورده بود ، على عليه السّلام او را گفت : اجازه مىدهيد من هم با شما بيرون آيم ؟ پيامبر صلّى اللّه عليه و آله او را فرمود : نه ، على را گريه آمد ، پيامبر او را گفت : آيا نمىپسندى نسبت تو به من همچون نسبت هارون به موسى باشد ، جز اينكه تو پيامبر نيستى . اين شايسته نيست كه من بروم جز اينكه در نبودنم تو جانشينم باشى .\r\n8 - و پيامبر خدا صلّى اللّه عليه و آله على را گفت : انت ولىّ كل مؤمن بعدى : تو پس از من ولى هر مؤمنى هستى .\r\n9 - و گويد پيامبر صلّى اللّه عليه و آله همهء درهاى مسجد را جز درى كه على از آن رفت‌وآمد مىكرد ، بست و او با حال جنابت وارد مسجد مىشد ؛ مسجد راه او بود و او راه ديگرى غير از مسجد نداشت .\r\n10 - و دربارهء او گفت : من كنت مولاه فعلى مولاه : هركه را من مولاى اويم ، على او را مولاست .\r\nآنگاه پاسخ مىدهد كه فشردهء سخنانش اين است :\r\nاگر حديث عمرو بن ميمون ثابت گردد ، روايتش مرسل خواهد بود ، نه مسند ، و در آن الفاظى ديده مىشود كه به پيامبر صلّى اللّه عليه و آله دروغ بسته‌اند ، مانند اين جمله : لا ينبغى ان اذهب الّا و انت خليفتى : شايسته نيست من بروم جز اينكه در نبودنم تو جانشين من باشى ، زيرا بارها پيامبر صلّى اللّه عليه و آله رفت ، در حالى كه جانشينش كسى جز على بود . آنگاه عدّه‌اى از حكّام منصوب از سوى پيامبر را در مدينه نام برده ، گويد : جانشينى پيامبر در سال جنگ تبوك بر كسى جز زنان و كودكان و معذوران و آن سه‌كس كه تخلّف كردند و متّهمان به نفاق ، نبود ، و شهر مدينه در امنيّت كامل به سر مىبرد ، جاى ترسى بر اهل مدينه نبود و جانشينى جنبهء جهاد نداشت .\r\nو نيز آنجا كه گويد : همهء درهاى مسجد را جز درى كه على از آن رفت‌وآمد مىكرد ، بست ، اين جمله را شيعه ، در قبال آنچه در صحيح از ابو سعيد ، از پيامبر صلّى اللّه عليه و آله نقل شده\r\n\r\n","description":"","footnote":"","page_name":" 271 ","page_number":281},
  {"content":"\r\n\r\nاست كه در بيمارى وفاتش فرمود : « همانا امين‌ترين مردم در مالش و دوستىاش براى من ، ابو بكر است ؛ اگر من جز خداى خود كسى را به دوستى مىگرفتم ، ابو بكر را دوستم مىساختم ، ولى تنها برادرى و دوستى اسلامى است ، در مسجد نبايد دريچه‌اى باقى بماند ، جز اينكه مسدود گردد ، مگر دريچهء ابو بكر » ، جعل كرده‌اند . روايت نامبرده را ابن عبّاس در هردو صحيح نقل كرده است . همچنين اين سخن كه انت ولىّ كلّ مؤمن بعدى به اتّفاق حديث‌شناسان ، مجعول است . سپس در تعقيب سخن به ذكر خرافات و ياوه‌هايى دربارهء عدم اختصاص اين مناقب به على عليه السّلام دست زده است .\r\nپاسخ : چه خوب بود كه اين مرد مطالعهء كتابش را بر دانشمندان و اهل تحقيق تحريم مىكرد و جانب سخنش را به جاهلان كهنه‌پرستى كه تشخيص خوب و بد نتوانند داد ، محدود مىكرد ، زيرا هنگامى كه اين كتاب به دست دانشمند بيفتد ، سوءنيّتها و بىدانشىهايش برملا مىگردد و همگى درمىيابند كه نويسندهء آن از راستى و امانت به دور بوده و كارى جز دروغ و تزوير و روپوشى حقايق آشكار انجام نداده است . قوّيا به نظر مىرسد كه وقتى او عنوان شيخ الاسلام را براى خود دست و پا كرده ، در بلندپروازى خود را گم كرده و پنداشته است كه ملّت اسلام سخنانش را هرچه باشد ، بدون ايراد و محاسبه مىپذيرند ، ناگاه متوجّه مىگردد كه پندارش به خطا رفته و تير اميدش به سنگ خورده است . حال با من بياييد تا ياوه‌گويىهايش را دربارهء اين حديث و جاروجنجالى كه بر سر آن راه انداخته است ، مورد بررسى قرار دهيم .\r\nنخستين نسبت ناروايش اين است كه اين حديث مرسل است نه مسند .\r\nگويا او از مراجعه به كتاب امام مذهبش ، احمد بن حنبل ، هم ناتوان است . او در مسند خود از يحيى بن حمّاد ، از ابو عوانه ، از ابو بلج ، از عمرو بن ميمون ، از ابن عبّاس حديث را نقل مىكند . « 1 » رجال سند اين حديث همه صحيح است ، غير از ابو بلج كه نزد برخى حافظان موثق است و ما شرح حالش را در اين كتاب آورديم . « 2 »\r\n\r\n\r\n","description":"","footnote":"\r\n( 1 ) . مسند احمد : 1 / 331 : نيز رك : الغدير ( متن عربى / چ 5 ) : 1 / 50 .\r\n( 2 ) . رك : الغدير ( متن عربى / چ 5 ) : 1 / 71 .\r\n","page_name":" 272 ","page_number":282},
  {"content":"\r\n\r\nهمين حديث را به سندى كه همهء رجالش صحيح و مورد وثوقند ، حافظ نسائى در خصائص 7 و حاكم در المستدرك : 3 / 132 نقل كرده‌اند و حاكم و ذهبى صحّت آن را تأييد كرده‌اند . نيز طبرانى ، چنان كه در مجمع الزوائد آمده است ، و هيثمى با تأييد صحّت حديث ، آن را نقل كرده‌اند . ابو يعلى هم ، چنان كه در البداية و النّهاية آمده ، و ابن عساكر در الاربعين الطّوال ، و ابن حجر در الاصابة : 2 / 509 و گروه ديگرى كه در همين كتاب نام آنها را برديم « 1 » ، همگى ناقلان اين حديثند .\r\nبدين ترتيب ، او چه حقّ دارد كه حديث را به دروغ مرسل خواند و سند متّصلش را كه صحيح و ثابت هم هست ، منكر گردد ؟ آيا با امانتهاى نبوّت اينطور بايد رفتار كرد ؟ آيا اين دست امانت است كه با سنّت پيامبر و علم و دين اين‌چنين بازى مىكند ؟\r\nشگفت‌تر از اين نسبت نادرست ، اظهارنظر او در جمله‌هاى حديث براى تباه‌كردن معنى و مفاد آن است ، به اين پندار كه سخن منسوب به پيامبر صلّى اللّه عليه و آله : لا ينبغى ان اذهب الّا و انت خليفتى : شايسته نيست من بروم مگر اينكه در نبودنم تو خليفهء من باشى ، به اين دليل دروغ است كه پيامبر چندبار ديگر از مدينه خارج شد و جانشينش در هرنوبت كسانى غير از على بودند .\r\nهركس حقيقت امر را در اوضاع و احوال جارى در حديث بنگرد ، مىفهمد كه اين موضوع ، يك واقعهء شخصى است كه از خود داستان تجاوز نمىكند ، زيرا پيامبر صلّى اللّه عليه و آله مىدانست كه در اين سفر جنگى روى نمىدهد و مدينه از اين نظر كه مسلمانان از ناحيهء عظمت پادشاه روم ( هرقل ) و پيشدستى سپاه جرّارش دچار اضطراب بودند ، نياز شديد به جانشينى فردى چون امير المؤمنين عليه السّلام داشت . اينان گمان مىكردند كه رسول خدا صلّى اللّه عليه و آله و صحابهء ملازمش قدرت مقاومت در برابر آنها را ندارند و ازاين‌رو ، گروهى از منافقان تخلّف ورزيدند و نزديك‌ترين احتمال در مدينه بعد از غيبت پيامبر اين بود كه منافقان براى تضعيف قدرت و تقرّب به حاكم بلاد روم كه در آن‌وقت عازم مدينه بود ، دست به يك شورش انقلابى بزنند .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 51 .\r\n","page_name":" 273 ","page_number":283},
  {"content":"\r\n\r\nدر اين وضع حساس مىبايد جانشين پيامبر صلّى اللّه عليه و آله در مدينه كسى چون امير المؤمنين عليه السّلام باشد تا در ديدگان مردم پرهيبت و در نزد شورشيان باعظمت جلوه كند ، و اين تنها امير المؤمنين عليه السّلام است كه با شدّت عمل ، دليرى در اقدام ، و قاطعيّت خود چنين خطرى را مىتواند پيشگيرى كند ، و گرنه در هيچ مقامى امير المؤمنين عليه السّلام از پيامبر صلّى اللّه عليه و آله غير از اين واقعه فاصله نگرفته است . « 1 » اين امر مورد اتّفاق سيره‌نويسان است و سبط ابن جوزى نيز بدان اعتراف كرده است . « 2 »\r\nشخص محقّق مىتواند بيان ما را از گفتار پيامبر صلّى اللّه عليه و آله به على عليه السّلام كه فرمود : كذّبوا و لكن خلقتك لما و رائى : دروغ مىگويند ، ولى من ترا براى ادارهء امور مدينه به جاى گذاردم ، استنتاج كند كه در آنجا كه ابن اسحاق به سندهاى خودش از سعد بن ابى وقّاص روايت نمود كه چون پيامبر به محلّ « جرف » رسيد ، عده‌اى از منافقان نسبت به امارت على عليه السّلام در مدينه ايراد گرفتند و گفتند : پيامبر او را براى بىحالى و سنگينىاش از جهاد در مدينه به جاى گذارد ، على سلاح برگرفت و بيرون شد و در محلّ جرف به خدمت پيامبر آمد و گفت : در هيچ جنگى از شما جدا نمانده‌ام ، در اين جنگ منافقان پندارند كه مرا از روى سنگينىام به جاى گذارده‌ايد ، پيامبر صلّى اللّه عليه و آله فرمود : كذبوا و لكن خلفتك لما ورائى . . . تا آخر حديث . « 3 »\r\nو در روايت صحيح از پيامبر صلّى اللّه عليه و آله است كه هنگامى كه مىخواست براى نبرد تبوك حركت كند ، فرمود : لا بدّ ان اقيم او تقيم : چاره‌اى نيست ، بايد يا من خود بمانم و يا تو بمانى ، آنگاه على را به جاى خود نهاد . « 4 »\r\nبا توجّه به اين مطالب ، بايد دانست كه اين سخن آن حضرت صلّى اللّه عليه و آله : لا ينبغى ان اذهب\r\n\r\n\r\n","description":"","footnote":"\r\n( 1 ) . الاستيعاب : 3 / 34 در حاشيهء الاصابة ؛ شرح التقريب : 1 / 85 ؛ الرياض النّضرة : 2 / 163 ؛ الصواعق 72 ؛ الاصابة : 2 / 507 ؛ سيرهء حلبيّه : 3 / 148 ؛ اسعاف 149 .\r\n( 2 ) . تذكرة الخواص 12 .\r\n( 3 ) . الرياض النضرة : 2 / 162 ؛ امتاع مقريزى 449 ؛ عيون الاثر : 2 / 217 ؛ سيرهء حلبيّه : 3 / 148 ؛ شرح المواهب زرقانى : 3 / 69 ؛ سيرهء زينى دحلان : 2 / 338 .\r\n( 4 ) . طبرانى به طريق صحيح روايت كرده است ، چنان كه در مجمع الزوائد : 9 / 111 حكايت شده است .\r\n","page_name":" 274 ","page_number":284},
  {"content":"\r\n\r\nالّا و انت خليفتى ، مفهومى جز براى خصوص اين واقعه ندارد و در اين تعبير هيچگونه عمومى كه شامل هرنوبتى كه پيامبر از مدينه خارج شده باشد ، ديده نمىشود . ازاين‌رو ، درست نيست كه ما آن را به مواردى كه پيامبر در وقايع ديگر ، اشخاص ديگرى را خليفهء خود كرده است ، نقض كنيم ، زيرا در آن موارد و وقايع ، خطر شورش انقلابى كه اشاره كرديم ، موجود نبود و در صحنهء نبرد نياز بيشترى به وجود امير المؤمنين عليه السّلام احساس مىشد ، چون جز او كسى نمىتوانست حملات قهرمانان دلير عرب و صفوف متشكّلشان را بشكند . ازاين‌رو ، پيامبر صلّى اللّه عليه و آله در بردن امير المؤمنين عليه السّلام همراه خود به جنگها ، يا جانشينى او در غيابش در مدينه ، از مصلحت قوىتر ، پيروى مىفرمود .\r\nموضوع ديگر اينكه آن مرد كوشيده است تا عنوان جانشينى نامبرده را كوچك جلوه دهد و دربارهء جانشينى پيامبر صلّى اللّه عليه و آله در سال جنگ تبوك سخنانى بگويد ، در صورتىكه با نظر تحقيق ، عنوان اين خلافت از جنبه‌هاى مختلف كه در زير بدانها اشاره مىكنيم ، بزرگ جلوه مىكند :\r\n1 - اين جملهء پيامبر صلّى اللّه عليه و آله كه فرمود : اما ترضى ان تكون منّى بمنزلة هارون من موسى ؟\r\nآيا راضى نيستى كه نسبتت با من مانند نسبت هارون به موسى باشد ؟ نشان مىدهد كه هرآنچه براى پيامبر صلّى اللّه عليه و آله بود ، از هردرجه ، مقام ، نهضت ، حكم ، امارت و سيادت ، براى امير المؤمنين عليه السّلام ثابت است ، مگر آنچه استثنا شده است ، يعنى نبوّت ، چنان كه براى هارون نسبت به موسى چنين بود . اين مقام خلافت پيامبر صلّى اللّه عليه و آله است و على عليه السّلام را جاى خود نشاندن ، نه او را به كارى گماردن ، چنان كه پنداشته‌اند . پيامبر صلّى اللّه عليه و آله قبل از اين واقعه ، مردمى را بر بلاد امارت بخشيده و در خود مدينه افرادى را گمارده بود و بر جنگهاى كوچك كه خود مستقيما شركت نمىكرد ، فرماندهانى را نصب كرد كه نسبت به هيچ كدامشان ، جمله‌اى را كه در اين واقعه فرمود ، ايراد نكرد . ازاين‌رو ، بايد گفت كه اين منقبت ، تنها از خصوصيّات شخص امير المؤمنين عليه السّلام است .\r\n2 - سخن پيامبر صلّى اللّه عليه و آله كه از سعد بن ابى وقّاص نقل شد كه فرمود : دروغ مىگويند ، ولى من ترا براى ادارهء امور در مدينه به جاى گذاردم ، در زمانى كه عدّه‌اى از رجال منافقان\r\n\r\n","description":"","footnote":"","page_name":" 275 ","page_number":285},
  {"content":"\r\n\r\nنسبت به فرماندارى على عليه السّلام انتقاد مىكردند ، اشاره به همان چيزى است كه ما قبلا بيان داشتيم و آن ترس از حمله و شورش منافقان در غياب پيامبر صلّى اللّه عليه و آله به مدينه بوده است و نگه داشتن امير المؤمنين عليه السّلام در مدينه ، براى حفظ كيان اسلام از ويرانى و پيشگيرى از گسترش اخلال منافقان در كار مسلمانان . اگر نبود آن‌كس كه شدّتشان را با دليرى قاطع و تيزبينى ويژه درهم شكند ، خطر منافقان تنها مركز اصيل اسلامى را تهديد مىكرد . به اين ترتيب ، پيامبر صلّى اللّه عليه و آله على عليه السّلام را براى پايدارى مجدّانه در مقابل منافقان كه از ديگر كسان ساخته نبود ، به جاى خود در مدينه نهاد .\r\n3 - حديث براء بن عازب و زيد بن ارقم در اين‌باره كه چون رسول خدا صلّى اللّه عليه و آله عازم نبرد بود ، به على عليه السّلام گفت : چاره‌اى جز اين نيست كه يا من در مدينه بمانم يا تو ، و آنگاه على عليه السّلام را به جاى خود نهاد « 1 » ، نشان مىدهد كه ماندن امير المؤمنين عليه السّلام در حفظ موجوديت اسلام و زدودن فساد تبهكاران در حدّ ماندن پيامبر صلّى اللّه عليه و آله مؤثّر است و اين كار مهمّ به دست هريك از آن‌دو بزرگمرد به طور يكسان ساخته است ، و اين عالىترين پايه و مقامى است كه مىتوان تصوّر كرد .\r\n4 - از سعد بن ابى وقّاص به صحّت پيوسته است كه گفت : به خدا سوگند اگر يكى از سه فضيلت على براى من بود ، من آن را برتر از هرچه آفتاب بر آن بتابد ، مىدانستم . اگر آنچه پيامبر صلّى اللّه عليه و آله در بازگرداندن او از تبوك او را گفت : اما ترضى ان تكون منّى بمنزلة هارون من موسى : آيا راضى نيستى مقامت نسبت به من ، مقام هارون نسبت به موسى باشد ؟\r\nمرا گفته بود ، اين جمله مرا محبوب‌تر بود از هرچه آفتاب بر آن تابد . . . تا آخر حديث . « 2 »\r\nمسعودى بعد از بيان حديث گويد : من در روايتى ديگر از على بن محمّد بن سليمان نوفلى در گزارش حال عايشه و ديگران يافتم كه هنگامى كه سعد اين جمله را به معاويه گفت و مردم آمادهء برخاستن از مجلس شدند ، معاويه براى سعد تيزى رها كرد و او را\r\n\r\n\r\n","description":"","footnote":"\r\n( 1 ) . طبرانى آن را با دو سند روايت نموده است كه رجال يكى صحيح است ، جز ميمون بصرى كه از نظر ابن حبان ثقه است ، چنان كه در مجمع الزّوائد : 9 / 111 ضبط شده است . نيز رك : الغدير ( متن عربى / چ 5 ) : 1 / 71 .\r\n( 2 ) . خصائص نسائى 32 ؛ مروج الذّهب : 2 / 61 .\r\n","page_name":" 276 ","page_number":286},
  {"content":"\r\n\r\nگفت : بنشين تا پاسخ مرا از گفتارت بشنوى . تو هيچگاه نزد من بيش از امروز مورد توبيخ و ملامت نبوده‌اى ، پس چرا او را يارى نكردى ؟ و چرا از بيعتش ، كناره گرفتى ؟ اگر من آنچه را كه تو از پيامبر صلّى اللّه عليه و آله شنيدى ، شنيده بودم ، تا آخر عمر خدمتگزار على مىشدم .\r\nسعد گفت : به خدا سوگند ، من به جاى تو ، از تو شايسته‌ترم . معاويه گفت :\r\nولى بنو عذره زير بارت نمىروند « 1 » و چنان كه گفته‌اند ، سعد منسوب به يكى از مردان بنى عذره بود . « 2 »\r\nو در نزد حفّاظ مورد اعتماد ، به صحّت پيوسته است كه معاويه ، سعد را گفت : ما منعك ان تسب ابا تراب : چه باعث شده كه تو از ناسزاگويى به ابو تراب ، سرباز مىزنى ؟\r\nگفت : تا سه سخن از پيامبر خدا صلّى اللّه عليه و آله به ياد دارم ، نه‌تنها او را ناسزا نتوانم گفت ، بلكه اگر يكى از آن سخنان براى من بود ، از اشتران سرخ‌موى آن را برتر مىدانستم . شنيدم كه رسول خدا صلّى اللّه عليه و آله در حالى كه او را در واقعهء تبوك به جاى خود در مدينه مىگمارد و على به او گفت : يا رسول اللّه ! مرا با زنان و كودكان به جاى مىگذارى ؟ پيامبر صلّى اللّه عليه و آله او را فرمود :\r\nاما ترضى ان تكون منّى بمنزلة هارون من موسى الا انه لا نبى بعدى . « 3 »\r\nو در حديثى نقل شده است كه هنگامى كه سعد بر معاويه وارد شد ، معاويه گفت :\r\nچرا همراه ما نجنگيدى ؟ پاسخ داد : بادى غليظ و تيره بر من گذشت ، من اشترم را گفتم اخ ، اخ تا بنشيند و چون باد تيره بر طرف شد ، من راه را شناختم و به راه افتادم . معاويه گفت : در كتاب خدا اخ ، اخ نيست ، ولى اين كلام خداى بزرگ است كه  وَ إِنْ طائِفَتانِ مِنَ \r\n\r\n\r\n","description":"","footnote":"\r\n( 1 ) . مروج الذهب : 2 / 61 .\r\n( 2 ) . سعد بن ابى وقّاص از قبيلهء بنى زهره است ، ولى رندان او را پسر يكى از بنى عذره مىدانستند ، لذا معاويه با اين كنايه به او طعن مىزند كه تو لايق سرير خلافت نيستى . ( م )\r\n( 3 ) . جامع ترمذى : 2 / 213 ؛ المستدرك ، حاكم : 3 / 108 ، با اعتراف حاكم و ذهبى به صحّت آن . مسلم نيز حديث را به همين صورت در صحيح خود آورده است و حافظ كنجى در الكفاية 28 از او نقل كرده است و بدخشانى هم آن را در نزل الابرار 15 ، از مسلم و ترمذى آورده است و با همين الفاظ ابن حجر در الاصابة : 2 / 509 از ترمذى . افزون بر اين ، ميرزا مخدوم جرجانى در فصل دوم از كتاب نواقض الروافض به نقل از مسلم و ترمذى به ياد كرد آن پرداخته است .\r\n","page_name":" 277 ","page_number":287},
  {"content":"\r\n\r\n الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  « 1 » : هرگاه دو گروه از مؤمنان با هم به جنگ پردازند ، در آغاز بايد ميان آنها صلح برقرار كنيد و هرگاه يكى بر ديگرى تجاوز كرد ، بايد با متجاوز بجنگيد تا به حكم خدا بازگردد . به خدا سوگند ، تو نه با گروه متجاوز در مقابل گروه دادگر ، و نه با گروه دادگر در مقابل گروه متجاوز بودى ، سعد گفت : من نمىخواستم با مردى بجنگم كه پيامبر خدا صلّى اللّه عليه و آله دربارهء او گفته است : انت منى بمنزلة هارون من موسى غير انه لا نبى بعدى . معاويه گفت : چه كسى اين گفته را با تو شنيده است ؟ سعد گفت : فلان و فلان و فلان تا رسيد به امّ سلمه . معاويه گفت : ولى اگر من از پيامبر صلّى اللّه عليه و آله شنيده بودم ، با على نمىجنگيدم . « 2 »\r\nامرى را كه سعد در رديف حديث رايت و ازدواج با صديقهء طاهره به وحى خداى عزيز كه آن هردو از بزرگ‌ترين فضايل است ، مىداند - و اگر معاويه آن را شنيده بود ، ديگر به جنگ على عليه السّلام اقدام نمىكرد و تا زنده بود ، خادم آستان على عليه السّلام مىبود - بايد تا آن حدّ مهم باشد كه سعد به خود اجازه دهد آن را بيشتر از هرچيزى كه خورشيد بر آن بتابد ، دوست بدارد يا براى او از اشتران سرخ‌موى محبوب‌تر باشد ، و نيز آن‌قدر ارزش داشته باشد كه معاويه اگر شنيده بود ، در تمام زندگانىاش خدمتگزارى على را اختيار مىكرد . بديهى است اين امر مهم غير از جانشين ساختن فردى است بر خانوادهء خود تا در رفع نيازمنديهاى زندگى آنان قيام كند ، چنان كه كار مستخدمان است ، يا اينكه ديده‌بان و جاسوس منافقان باشد تا تجسّس در احوال آنان كند ، چنان كه وظيفهء پست مستخدمان دولتهاست .\r\n5 - سخن سعيد بن مسيّب هنگامى كه حديث را از ابراهيم يا از عامر دو فرزند سعد بن ابى وقّاص شنيد ، گفت : هرگز قانع نمىشوم تا در اين‌باره شخصا با سعد مواجه شوم ؛ نزد او آمده ، گفتم : حديثى كه فرزند تو عامر بر من خواند ، چيست ؟ او انگشتانش را در\r\n\r\n\r\n","description":"","footnote":"\r\n( 1 ) . حجرات 49 / 9 .\r\n( 2 ) . تاريخ ابن كثير : 8 / 77 .\r\n","page_name":" 278 ","page_number":288},
  {"content":"\r\n\r\nگوشهايش كرد و گفت : از رسول خدا شنيدم ، و گرنه گوشهايم كر باد . « 1 » آيا سعيد چه چيز اين حديث را بزرگ مىپنداشت تا جايى كه مىكوشيد خبر مربوط به آن را پس از آنكه از فرزند سعد شنيده بود ، از خود سعد بشنود ، آنگاه سعد با تأكيدى كه ذكر شد ، از حديث ياد كرد ، و ما مىدانيم كه او چه فهميده است . مسلما او چيزى جز همان معنى شكوهمندى را كه ما متذكّر شديم ، به خاطر نياورده است .\r\n6 - گفتار امام ابو البسطام شعبة بن حجّاج دربارهء حديث كه گويد : هارون افضل امّت موسى عليه السّلام بود ، پس بايد على عليه السّلام نيز افضل امت محمّد صلّى اللّه عليه و آله باشد تا اين نصّ صريح كه روايتش هم صحيح است ، محفوظ ماند ، چنان كه موسى به برادرش هارون گفت : اخلفنى فى قومى و اصلح « 2 » : تو در ميان قوم جانشين من باش و در اصلاح آنان بكوش .\r\n7 - طيّبى گويد : حرف « من » در انت منى بمنزلة هارون ، خبر مبتداست و « من » اتّصاليّه است و متعلّق خبر ، خاصّ مىباشد و « با » در « بمنزله » زايد است ، مانند آيهء  فَإِنْ آمَنُوا بِمِثْلِ ما آمَنْتُمْ بِهِ  « 3 » : اگر ايمان آورند ، ايمانى مانند ايمان شما . پس معنى حديث اين مىشود : تو متّصلى با من ، و جايگزينى از جانب من ، مقامى را كه هارون نسبت به موسى جايگزين بود . در اينجا تشبيهى به نظر مىآيد كه وجه شبه مبهم است و جملهء بعدى از آن پرده برمىدارد : الا انه لا نبى بعدى . ازاين‌رو ، معلوم مىشود كه رابطه و اتّصال نامبرده از ناحيهء نبوّت نيست ، بلكه پايين‌تر از نبوّت و آن خلافت است . « 4 »\r\nيكى ديگر از احاديثى را كه آن مرد تكذيب مىكند ، سخن و سد الابواب الا باب على است ، يعنى پيامبر صلّى اللّه عليه و آله همهء درهاى مسجد جز در خانهء على عليه السّلام را مسدود ساخت .\r\nاو گويد كه شيعيان اين حديث را از باب مقابلهء به مثل ، جعل كرده‌اند .\r\nما براى انتساب جعل حديث در اين مورد به شيعه ، علّتى جز بىآزرمى و پرمدعايى و ردّكردن حقايق مسلّم ، با هو و جنجال ، نمىشناسيم . اين كتابهاى پيشوايان اهل سنّت و از\r\n\r\n\r\n","description":"","footnote":"\r\n( 1 ) . نسائى در خصائص 15 به چند طريق روايت كرده است .\r\n( 2 ) . كفاية الكنجى 150 .\r\n( 3 ) . بقرة 2 / 137 .\r\n( 4 ) . شرح المواهب ، علّامهء زرقانى : 3 / 70 .\r\n","page_name":" 279 ","page_number":289},
  {"content":"\r\n\r\nجمله مسند امام مذهبش ، احمد در برابر دو چشم اوست . روايت مزبور را با سندهاى فراوان كه همه صحيح و حسن هستند ، از گروهى از صحابه كه تعدادشان به حدّ تواتر اصطلاحى خودشان مىرسد ، نقل كرده‌اند كه از ميان آنها اين عدّه را نام مىبريم :\r\n\r\n[ سندهاي متواتر براي حديث \" سد الابواب الا باب علي \" 
  ]\r\n1 - زيد بن ارقم گويد : چند نفر از اصحاب پيامبر صلّى اللّه عليه و آله درهاى رفت‌وآمدشان در داخل مسجد بود . روزى پيامبر صلّى اللّه عليه و آله فرمود : جز در خانهء على اين درها را بايد ببنديد . مردم در اين‌باره به سخن آمدند . پيامبر خدا صلّى اللّه عليه و آله برخاست ، درود و ثناى حقّ گفت و سپس چنين بيان داشت : من گفتم اين درها را جز در خانهء على ببنديد ، اما بعضى از شما حرفهايى زدند . بدانيد كه من درى را از پيش خود نمىبندم و نمىگشايم ؛ مرا به چيزى فرمان دادند و من آن را پيروى كردم .\r\nسند حديث را در مسند احمد چنين مىيابيم :\r\nاين حديث را محمّد بن جعفر از عوف ، از ابو عبد اللّه ميمون ، از زيد بن ارقم روايت كرده است و رجالش همگان رجال صحيح هستند ، جز ابو عبد اللّه ميمون كه او مورد وثوق است و به اين‌ترتيب ، به تصريح حفّاظ صحيح ، و رجالش همه موثّقند . « 1 »\r\nبه‌هرحال ، حديث را اينان نقل كرده‌اند :\r\nنسائى در السنن الكبرى و خصائص 13 از حافظ محمّد بن بشار بندار كه به قول ذهبى اجماع بر صحّت استدلال به حديثش منعقد شده است ؛ حاكم در المستدرك : 3 / 125 با اعتراف به صحّت حديث ؛ ضياء مقدسى در المختارة مما ليس فى الصحيحين ؛ كلاباذى در معانى الاخبار مطابق روايت القول المسدّد 17 ؛ سعيد بن منصور در سنن خود ؛ محبّ الدّين طبرى در الرياض : 2 / 192 ؛ خطيب بغدادى از طريق حافظ محمّد بن بشّار ؛ كنجى در الكفاية 88 ؛ سبط ابن جوزى در تذكرة الخواص 24 ؛ ابن ابى الحديد در شرح نهج البلاغة : 2 / 451 ؛ ابن كثير در تاريخ خود : 7 / 342 ؛ ابن حجر در القول المسدّد 17 .\r\nابن حجر گويد : ابن جوزى آن را از طريق نسائى در رديف مجعولات آورده و به خاطر ابو عبد اللّه ميمون به آن ايراد گرفته است ، ولى مرتكب خطايى آشكار شده ، زيرا ميمون\r\n\r\n\r\n","description":"","footnote":"\r\n( 1 ) . مسند احمد بن حنبل : 4 / 369 .\r\n","page_name":" 280 ","page_number":290},
  {"content":"\r\n\r\nرا بسيارى توثيق كرده و دربارهء حفظ او سخن گفته‌اند و ترمذى حديثى را از او غير از اين حديث صحيح دانسته است و نيز پس از روايت حديث گويد : رجال حديث همه مورد وثوقند . « 1 » سيوطى هم در جمع الجوامع ؛ متقى هندى در كنز العمال : 6 / 152 ، 157 ؛ هيثمى در مجمع الزّوائد : 9 / 114 ؛ عينى در عمدة القارى : 7 / 592 و بدخشى در نزل الابرار به نقل اين حديث پرداخته‌اند و بدخشى نيز اضافه مىكند كه اين‌روايت را احمد ، نسائى ، حاكم و ضياء به اسنادى كه رجالش مورد وثوقند ، نقل كرده‌اند .\r\n2 - عبد اللّه بن عمر بن الخطّاب گويد : سه خصلت فرزند ابو طالب را دادند كه هرگاه يكى از آنها براى من بود ، من آن را از اشتران سرخ‌موى محبوب‌تر مىدانستم : پيامبر خدا صلّى اللّه عليه و آله دخترش را به ازدواج او درآورد و فرزندانى از او به‌هم رسانيد ، درهاى متّصل به مسجد را بست و در خانهء او را نبست و پرچم را روز خيبر به دست او داد .\r\nسند حديث در مسند احمد : 2 / 26 چنين آمده است :\r\nوكيع از هشام بن سعد ، از عمر بن اسيد ، از ابن عمر روايت كرده است و حافظ هيثمى در مجمع الزّوائد : 9 / 120 گويد : حديث را احمد و ابو يعلى روايت كرده‌اند و رجال هردو صحيح هستند .\r\nو نيز همين روايت را ابن ابى شبيه ، ابو نعيم ، محبّ الدّين در الرياض : 2 / 192 ؛ شيخ الاسلام حمّويى در فرائد المسمطين ، باب بيست و يكم ؛ ابن حجر عسقلانى در فتح البارى : 7 / 12 و ابن حجر هيثمى در الصواعق 76 نقل كرده‌اند و ابن حجر در القول المسدّد 20 حديث ابن عمر را كه ابن جوزى به خاطر هشام بن سعد ، خدشه‌دار خوانده است ، صحيح مىداند و مىافزايد كه او از رجال مسلمان بسيار راستگوست و دربارهء حفظ حديثش سخن گفته‌اند و حديث او را به شواهدى استوار و موثق دانسته‌اند ، چنان كه ، نسائى به سند صحيح و سيوطى در جمع الجوامع ، طبق گفتهء متقى هندى در كنز العمال :\r\n6 / 391 آن را نقل كرده‌اند و بدخشى در نزل الابرار 35 گويد : اسنادش همه نيكو است .\r\n3 - عبد اللّه بن عمر بن الخطّاب كه علاء بن عرار او را گفت : از على و عثمان برايم بگو .\r\n\r\n\r\n","description":"","footnote":"\r\n( 1 ) . فتح البارى : 7 / 12 .\r\n","page_name":" 281 ","page_number":291},
  {"content":"\r\n\r\nعبد اللّه گفت : امّا على ، از او چيزى مپرس و مقام او را از نظر پيامبر خدا صلّى اللّه عليه و آله بنگر كه او درهاى ما را كه به مسجد گشوده مىشد ، بربست و در خانهء او را برقرار كرد .\r\nاين حديث را حافظ نسائى از طريق ابو اسحاق سبيعى روايت كرده است و ابن حجر گويد : سندى است صحيح و رجالش همه صحيحند ، مگر علاء كه او مورد وثوق يحيى بن معين است و ديگران نيز توثيقش كرده‌اند . « 1 »\r\nو نيز كلاباذى در معانى الاخبار ، مطابق روايت القول المسدّد 18 ؛ هيثمى در مجمع الزّوائد : 9 / 115 ؛ سيوطى در اللئالى : 1 / 181 از ابن حجر با اعتراف به صحّت حديث و سخنى كه از او ياد كرديم و بدخشى در نزل الابرار 35 با اعتراف به صحّت حديث مانند ابن حجر ، همگى حديث را نقل كرده‌اند .\r\n4 - براء بن عازب ، حديث را به لفظ زيد بن ارقم نامبرده نقل كرده است . احمد گويد :\r\nابو الاشهب جعفر بن حيّان بصرى حديث را از عوف ، از ابو عبد اللّه ميمون ، از براء نقل كرده است با اسنادى صحيح و رجالى كه همگى مورد وثوقند . « 2 »\r\n5 - عمر بن الخطّاب كه ابو هريره از او نقل كرده است كه گفت : سه خصلت به على بن ابى طالب داده شد كه يكى از آنها هرگاه به من داده مىشد ، براى من از اشتران سرخ‌موى ، محبوب‌تر بود . گفتند : آنها چيست اى امير المؤمنين ؟ گفت : ازدواج او با فاطمه دخت رسول اللّه ، سكونت او در مسجد با پيامبر خدا تا هرچه او را رواست ، على را روا باشد و نيز پرچم روز خيبر .\r\nاين حديث را حاكم در المستدرك : 3 / 125 با اعتراف به صحّت آن ؛ ابو يعلى در الكبير ؛ ابن السّمان در الموافقة ؛ جزرى در اسنى المطالب 12 از طريق حاكم با ذكر تصحيح خود نسبت به حديث ؛ محبّ الدّين در الرياض : 2 / 192 ؛ خوارزمى در المناقب 261 ؛ هيثمى در مجمع الزّوائد : 9 / 120 ؛ سيوطى در تاريخ الخلفاء 116 و الخصائص الكبرى : 2 / 243 و ابن حجر در الصّواعق 76 ذكر كرده‌اند .\r\n6 - عبد اللّه بن عبّاس گويد : پيامبر صلّى اللّه عليه و آله دستور داد كه درها را ببندند ؛ همهء درها بسته\r\n\r\n\r\n","description":"","footnote":"\r\n( 1 ) . القول المسدّد 18 ؛ فتح البارى : 7 / 12 .\r\n( 2 ) . رك : تاريخ ابن كثير : 7 / 342 .\r\n","page_name":" 282 ","page_number":292},
  {"content":"\r\n\r\nشد ، مگر در خانهء على ، و در تعبير ديگرى از او ، پيامبر صلّى اللّه عليه و آله فرمان داد درهاى مسجد بسته شود ، مگر در خانهء على .\r\nاين حديث را ترمذى در جامع خود : 2 / 214 آورده است از محمّد بن حميد و ابراهيم بن مختار ، و آن‌دو از شعبه ، از ابو بلج يحيى بن سليم ، از عمرو بن ميمون ، از ابن عبّاس ، با اسنادى صحيح و رجالى كه همه مورد وثوقند .\r\nو نيز نسائى در خصائص 13 ؛ ابو نعيم در حلية الاولياء : 4 / 153 به دو طريق ؛ محبّ الدّين در الرياض : 2 / 192 و كنجى در كفايه 87 حديث را نقل كرده‌اند و كنجى اضافه مىكند : حديثى است حسن و عالى . همچنين سبط ابن جوزى در تذكره‌اش 25 ؛ ابن حجر در القول المسدّد 17 و در فتح البارى : 7 / 12 با توثيق رجال آن ؛ حلبى در سيره‌اش :\r\n3 / 373 و بدخشى در نزل الابرار 35 ، به نقل حديث پرداخته‌اند و بدخشى گويد : حديث را احمد و نسائى به اسنادى كه رجالش همه مورد وثوقند ، ذكر كرده‌اند .\r\n7 - عبد اللّه بن عبّاس گويد : پيامبر خدا صلّى اللّه عليه و آله دستور داد كه درهاى مسجد ، غير از در خانهء على كه به مسجد گشوده مىشد ، بسته شود . ازاين‌رو ، على در حال جنابت به مسجد مىآمد ، زيرا راه ديگرى نداشت .\r\nاين حديث را نسائى نقل كرده ، گويد : محمّد بن مثنى از يحيى بن معاذ ، از ابو وضاح « 1 » ، از يحيى ، از عمرو بن ميمون ، از ابن عبّاس روايت كرده كه گفت : پيامبر صلّى اللّه عليه و آله امر كرد . . . تا آخر حديث . سپس مىافزايد : اسناد همه صحيح است و رجال مورد وثوقند . « 2 »\r\nابن حجر در فتح البارى : 7 / 12 حديث را روايت كرده ، گويد : رجالش همه موثقند و قسطلانى نيز در ارشاد السّارى : 6 / 81 از احمد و نسائى روايت كرده و رجالش را توثيق نموده است و در نزل الابرار 35 هم حديث ملاحظه مىشود .\r\nدر تعبير ابن عبّاس آمده كه پيامبر خدا صلّى اللّه عليه و آله فرمود : همهء درهاى مسجد را ببنديد ، مگر در خانهء على را . كلاباذى در معانى الاخبار و ابو نعيم و ديگران آن را نقل كرده‌اند .\r\n\r\n\r\n","description":"","footnote":"\r\n( 1 ) . نسخه چنين است ، ولى درست آن ابو عوانهء وضاح است كه احمد و ابو حاتم او را توثيق كرده‌اند . رك :\r\nالغدير ( متن عربى / چ 5 ) : 1 / 78 .\r\n( 2 ) . خصائص نسائى 14 .\r\n","page_name":" 283 ","page_number":293},
  {"content":"\r\n\r\n8 - عبد اللّه بن عبّاس گويد : رسول خدا صلّى اللّه عليه و آله به على گفت : موسى از پروردگارش خواست تا مسجدش را براى هارون و ذرّيّه‌اش پاك كند ، و من از پروردگارم خواستم تا مسجدم را براى تو و ذرّيّه‌ات بعد از تو پاك گرداند . آنگاه به سوى ابو بكر فرستاد تا در خانه‌اش را ببندد . ابو بكر گفت : انّا للّه و انّا اليه راجعون و بعد به چشم و گوش اظهار طاعت نمود و در خانه را مسدود كرد . آنگاه به عمر چنين فرمان صادر كرد . آنگاه بر فراز منبر رفته ، گفت : اين من نبودم كه درهاى شما را بستم و من نبودم كه در خانهء على را گشودم ، بلكه خداى درها را بست و خداى در خانهء على را گشود . نسائى به نقل سيوطى اين‌روايت را ذكر كرده است .\r\n9 - عبد اللّه بن عبّاس گويد : هنگامى كه رسول خدا صلّى اللّه عليه و آله اهل مسجد را بيرون و على را رها كرد ، مردم به گفتگو افتادند ؛ اين گفتار به پيامبر صلّى اللّه عليه و آله رسيد و او گفت : من از پيش خود شما را بيرون و على را رها نكردم ، بلكه خدا شما را بيرون كرد و او را رها ساخت . من بندهء فرمانبرى بيش نيستم ، به آنچه مأمور شوم ، عمل مىكنم و من تنها پيرو وحيى هستم كه به من مىرسد .\r\nاين‌روايت را طبرانى ، و هيثمى در مجمع الزوائد : 9 / 115 ، و حلبى در السّيرة : 3 / 374 نقل كرده‌اند .\r\n10 - ابو سعيد خدرى سعد بن مالك كه عبد اللّه بن رقيم كنانى گويد : ما در زمان جنگ جمل به مدينه آمديم ، سعد بن مالك آنجا بود . او را ملاقات كرديم و او گفت : پيامبر خدا صلّى اللّه عليه و آله دستور داد كه درهايى كه به مسجد باز است ، ببندند و در خانهء على را به حال خود بگذارند .\r\nاين حديث را امام احمد از حجّاج ، از فطر ، از عبد اللّه بن رقيم نقل كرده است و هيثمى گويد : اسناد احمد نيكوست . « 1 » همچنين ابو يعلى ، بزّار و طبرانى در الأوسط آن را روايت كرده‌اند و طبرانى افزوده است كه گفتند : يا رسول اللّه ! درهاى همهء ما را جز در على بستى . فرمود : من درهاى شما را نبستم ، بلكه خدا بست .\r\n\r\n\r\n","description":"","footnote":"\r\n( 1 ) . مجمع الزوائد : 9 / 114 .\r\n","page_name":" 284 ","page_number":294},
  {"content":"\r\n\r\n11 - سعد بن مالك ابو سعيد خدرى گويد : سه چيز به على بن ابى طالب داده شد كه يكى از آنها را اگر به من مىدادند ، از دنيا و هرچه در آن است مرا بهتر مىبود . نخست آنكه پيامبر خدا صلّى اللّه عليه و آله در روز غدير خم بعد از حمد و ثنا او را به ولايت برگزيد و دو ديگر آنكه در روز خيبر او را در حالى كه چشمانش درد مىكرد و جايى را نمىديد ، آوردند و پرچم را به دو داد و سه ديگر آنكه رسول خدا صلّى اللّه عليه و آله عمويش عبّاس و ديگران را از مسجد بيرون كرد . عبّاس او را گفت : ما را از مسجد بيرون مىكنى ، با اينكه ما بستگان مدافع تو و عموهاى توايم و على را ساكن مىكنى ؟ فرمود : من شما را خارج ، و على را ساكن نكردم ، بلكه خدا شما را خارج ، و او را ساكن كرد . « 1 »\r\n12 - ابو حازم اشجعى گويد كه رسول خدا صلّى اللّه عليه و آله گفت : خداوند موسى را امر كرد تا مسجدى پاك بسازد كه هيچ‌كس جز او و هارون در آن سكونت نكند و خداى مرا فرمان داد تا مسجدى پاك بنا كنم كه هيچ‌كس جز من و على و فرزندانش در آن سكونت نكند . « 2 »\r\n13 - جابر بن عبد اللّه گويد : شنيدم كه پيامبر خدا صلّى اللّه عليه و آله مىگفت : سدوا الابواب كلها الا باب على : همهء درها را ببنديد مگر در على را . و با انگشت خود به در خانهء على اشاره فرمود . « 3 »\r\n14 - جابر بن سمره گويد : رسول خدا صلّى اللّه عليه و آله دستور داد كه همهء درهاى مسجد را غير از در على بربندند ، عبّاس گفت : يا رسول اللّه ! به اندازه‌اى كه من تنها داخل و خارج شوم بگذاريد باز باشد پيامبر صلّى اللّه عليه و آله فرمود : من اينها را دستور ندادم ، آنگاه درها را بست مگر در على را . او گويد : و گاهى على با حال جنابت از آن مىگذشت .\r\nاين حديث را حافظ طبرانى در الكبير از ابراهيم بن نائلهء اصفهانى ، از اسماعيل بن عمرو بجلى ، از ناصح ، از سماك بن حرب ، از جابر نقل كرده است و اسنادش اگر به خاطر ناصح صحيح نباشد ، حسن است . همچنين هيثمى در مجمع الزّوائد : 9 / 115 ؛ ابن حجر در القول المسدّد 18 و فتح البارى : 7 / 12 ؛ قسطلانى در ارشاد السارى : 6 / 81 ؛ حلبى در السيرة\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 117 .\r\n( 2 ) . الخصائص الكبرى ، سيوطى : 2 / 243 .\r\n( 3 ) . اين حديث را خطيب بغدادى در تاريخ خود : 7 / 205 ؛ ابن عساكر در تاريخ خود ؛ كنجى در الكفاية 87 و سيوطى در جمع الجوامع مطابق با ترتيب او : 6 / 398 نقل كرده‌اند .\r\n","page_name":" 285 ","page_number":295},
  {"content":"\r\n\r\nالحلبية : 3 / 374 و بدخشى در نزل الابرار 35 آن را روايت كرده‌اند .\r\n15 - سعد بن ابى وقّاص گويد : پيامبر خدا صلّى اللّه عليه و آله ما را به بستن درهايى كه به مسجد گشوده مىشد و رهاكردن در على ، امر فرمود .\r\nحديث نامبرده را احمد نقل كرده است « 1 » و ابن حجر گويد : احمد و نسائى آن را نقل كرده‌اند و اسنادش قوى است . « 2 » عينى هم آن را ذكر كرده و اسنادش را قوى دانسته است . « 3 »\r\n16 - سعد بن ابى وقّاص گويد : رسول خدا صلّى اللّه عليه و آله درهاى مسجد را بست و در على را گشود .\r\nمردم در اين‌باره به سخن آمدند ، پيامبر صلّى اللّه عليه و آله فرمود : من آن را نگشودم ، بلكه خدا گشود .\r\nابو يعلى آن را نقل كرده ، گويد : موسى بن محمّد بن حسّان حديث كرده است از محمّد بن اسماعيل بن جعفر بن طحّان و او از غسّان بن بسر كاهلى ، از مسلم ، از خيثمه ، از سعد . ابن كثير هم اين حديث را در تاريخ خود بدون خدشه در سند آورده است . « 4 »\r\n17 - حارث بن مالك گويد : به مكّه آمدم و سعد بن ابى وقّاص را ملاقات كرده ، گفتم :\r\nآيا شما منقبتى دربارهء على شنيده‌اى ؟ گفت : ما با پيامبر صلّى اللّه عليه و آله بوديم كه شبانه بر ما ندا آمد :\r\nليخرج من فى المسجد الا آل رسول اللّه : جز آل پيامبر ، هركس كه در مسجد است ، بايد بيرون شود .\r\nهنگام صبح عمويش آمد و گفت : يا رسول اللّه ! اصحاب و عموهايت را بيرون مىكنى و اين نوجوان را سكونت مىدهى ؟ پيامبر گفت : اين من نبودم كه اخراج شما و اسكان اين نوجوان را فرمان دادم ، خدا بدان فرمان داده است . « 5 »\r\nنسائى اين حديث را آورده و به اسناد ديگر از او چنين روايت كرده است : عبّاس نزد پيامبر صلّى اللّه عليه و آله آمد و گفت : درهاى ما را جز در خانهء على بستى ؟ پيامبر صلّى اللّه عليه و آله گفت : من نگشودم و نبستم .\r\n18 - سعد بن ابى وقّاص گويد : پيامبر خدا صلّى اللّه عليه و آله فرمان بستن درها ، جز در على را صادر\r\n\r\n\r\n","description":"","footnote":"\r\n( 1 ) . رك : مسند احمد بن حنبل : 1 / 175 .\r\n( 2 ) . فتح البارى : 7 / 11 .\r\n( 3 ) . رك : عمدة القارى : 7 / 592 .\r\n( 4 ) . رك : تاريخ الشام : 7 / 342 .\r\n( 5 ) . خصائص نسائى 13 .\r\n","page_name":" 286 ","page_number":296},
  {"content":"\r\n\r\nكرد ، گفتند : يا رسول اللّه ! درهاى همهء ما را جز در على بستى ؟ فرمود : من درهاى شما را نبستم ، بلكه خداى بزرگ آنها را بست .\r\nاين حديث را احمد ، نسائى و طبرانى در الاوسط از معاوية بن ميسرة بن شريج ، از حكم بن عتيبه ، از مصعب بن سعد ، از پدرش نقل كرده‌اند . اسنادش صحيح است و همهء رجالش مورد وثوقند . « 1 »\r\n19 - انس بن مالك گويد : هنگامى كه پيامبر صلّى اللّه عليه و آله درهاى مسجد را بست ، قريش نزد او آمدند و وى را سرزنش كردند و گفتند : درهاى ما را بستى و در على را رها كردى .\r\nپيامبر صلّى اللّه عليه و آله گفت : فرمان من نبود كه بستم و گشودم .\r\nروايت را حافظ عقيلى از محمّد بن عبدوس ، از محمّد بن حميد ، از تميم بن عبد المؤمن ، از هلال بن سويد ، از انس نقل كرده است .\r\n20 - بربدة الاسلمى گويد : پيامبر خدا صلّى اللّه عليه و آله دستور بستن درها را صادر فرمود و اين امر بر اصحابش گران آمد . هنگامى كه به پيامبر صلّى اللّه عليه و آله گزارش دادند ، فرمان نماز جماعت صادر فرمود و در اجتماع مردم بر منبر رفت و در سخنرانى خود چنان حمد و ثنايى از پروردگار گفت كه مانند آن را پيش از آن كسى نشنيده بود ، آنگاه گفت :\r\nاى مردم ! نه من آن را بستم و نه من آن را گشودم ، بلكه خداى آن را گشود و خداى آن را بست ، آنگاه خواند :      وَ النَّجْمِ إِذا هَوى ، ما ضَلَّ صاحِبُكُمْ وَ ما غَوى ، وَ ما يَنْطِقُ عَنِ الْهَوى ، إِنْ هُوَ إِلَّا وَحْيٌ يُوحى      « 2 » : سوگند به آن اختر چون پنهان شود كه يار شما نه گمراه شده و نه به راه كج رفته است . او هيچگاه از روى هواى نفس سخن نمىگويد . نيست اين سخن جز آنچه به دو وحى مىشود .\r\nآنگاه مردى گفت : اجازه دهيد من روزنى به مسجد بگشايم . پيامبر صلّى اللّه عليه و آله امتناع كرد و تنها در على را بازگذارد . على در حال جنابت هم كه بود ، از همان در داخل و خارج مىشد . اين‌روايت را ابو نعيم در فضائل الصحابة آورده است .\r\n\r\n\r\n","description":"","footnote":"\r\n( 1 ) . نيز رك : القول المسدّد 18 ؛ فتح البارى : 7 / 11 ؛ ارشاد السارى : 6 / 81 ؛ نزل الابرار 34 ؛ عمدة القارى :\r\n7 / 592 .\r\n( 2 ) . نجم 53 / 1 - 4 .\r\n","page_name":" 287 ","page_number":297},
  {"content":"\r\n\r\n21 - امير المؤمنين عليه السّلام گويد : هنگامى كه پيامبر خدا صلّى اللّه عليه و آله دستور بستن درهايى را كه به مسجد رفت‌وآمد مىشد ، صادر فرمود ، حمزه در حالى كه قطيفهء قرمزش بر زمين كشيده مىشد ، با چشمان اشك‌آلود بيرون شد . پيامبر فرمود : اين من نبودم كه شما را بيرون و او را ساكن كردم . خدا او را ساكن ساخت . حافظ ابو نعيم در فضائل الصحابة آن را نقل كرده است .\r\n22 - امير المؤمنين عليه السّلام گويد : پيامبر خدا صلّى اللّه عليه و آله دست مرا گرفته ، گفت : موسى از پروردگارش خواست كه هارون مسجدش را پاك كند و من از خداى خود خواستم كه مسجدم را به تو و ذرّيّه‌ات تطهير نمايد . آنگاه كسى را به سوى ابو بكر فرستاد كه در خانه را مسدود كن . او در آغاز انّا للّه و انّا اليه راجعون گفت و سپس اظهار اطاعت كرد و در خانه‌اش را مسدود كرد . آنگاه نزد عمر كس فرستاد و سپس به سوى عباس . آنگاه پيامبر صلّى اللّه عليه و آله فرمود : من درهاى شما را نبستم و در على را نگشودم ، بلكه خدا در خانهء على را گشود و درهاى شما را مسدود كرد . حافظ بزّار اين‌روايت را نقل كرده است . « 1 »\r\n23 - امير المؤمنين عليه السّلام گويد كه رسول خدا صلّى اللّه عليه و آله فرمود : برو دستور بده درهاى آنان را مسدود سازند . من رفتم و به آنها گفتم . آنها دستور را عمل كردند ، مگر حمزه . پيامبر صلّى اللّه عليه و آله فرمود : به حمزه بگو در خانه‌اش را تغيير دهد . گفتم : رسول خدا شما را امر مىكند در خانه را تغيير دهيد . او در خانه را تغيير داد و من به سوى پيامبر بازگشتم . او به نماز ايستاده بود . كه مرا گفت : به خانه‌ات بازگرد .\r\nاين حديث را بزّار به اسنادى كه رجالش همه مورد وثوقند ، نقل كرده است و هيثمى در مجمع الزوائد : 9 / 115 ؛ سيوطى در جمع الجوامع طبق روايت كنز العمّال : 6 / 408 و حلبى در السيرة الحلبية : 3 / 374 نيز آن را روايت كرده‌اند ، و سيوطى به خاطر حبّة العرنى آن را تضعيف نموده كه در همين كتاب از وثاقتش سخن رفت . « 2 »\r\nشما بر اين‌روايات آگاه شديد و متوجّه گرديديد كه پيشوايان حديث با اين طرق كه\r\n\r\n\r\n","description":"","footnote":"\r\n( 1 ) . رك : مجمع الزوائد : 9 / 115 ؛ كنز العمّال : 6 / 408 ؛ السّيرة الحلبيّة : 3 / 374 .\r\n( 2 ) . رك : الغدير ( متن عربى / چ 5 ) : 1 / 24 .\r\n","page_name":" 288 ","page_number":298},
  {"content":"\r\n\r\nهمه‌اش صحيح است ، آن را روايت كرده‌اند و افزون بر اينها ، ابن حجر و قسطلانى بيان كرده‌اند كه هرطريقى از اين طرق به تنهايى صلاحيّت احتجاج و استدلال دارد « 1 » ، تا چه رسد به مجموع آنها . بنابراين ، آيا مجوّزى براى پندار ابن تيميه مىيابيد كه مىگويد : حديث از مجعولات شيعه است ؟ آيا شما در بين اين گروه يك نفر شيعه را مىشناسيد ؟ آيا اگر كسى احتمال بدهد كه مطالبى را شيعيان در اين كتابها جعل كرده‌اند ، اين احتمال را هم‌مذهبان آن مرد مىپذيرند ؟ و آيا اين هم عيب شيعه است كه با اهل سنّت موافقت كرده و حديث را از طرق مختص به خودشان ثبت مىكند ؟\r\nامّا من اين احتمال را نمىدهم كه آن مرد بر اين مطالب آگاه نشده باشد ، بلكه مىدانم كه كينه سخت گلويش را مىفشرد و براى او راهى نمانده جز اينكه بىباكانه نسبت دروغ به حديث بدهد و در اينكه نتيجهء اين نسبت جعل و افترا در مرحلهء نقد و تحليل ، براى او چه پيش خواهد آورد و اينكه در روز حساب نزد پروردگار سؤال و بازخواست از او تا چه حدّ شديد و خشن خواهد بود ، او ديگر به اين چيزها نينديشيده است .\r\nو شاگرد غفلت‌زده‌اش ابن كثير از او پيروى كرده است و بعد از بيان بستن دريچه‌هاى مسجد مگر دريچهء ابو بكر ، گويد : و كسى كه روايت كرده الّا باب على : مگر در على ، چنان كه در پاره‌اى از سنن ديده مىشود ، غلط است و درست همان است كه در صحيح ملاحظه شد . « 2 »\r\nكار تسليم و اعتراف در برابر حديث سدّ ابواب در نزد علما ، به جايى كشيده است كه كوشيده‌اند « 3 » وجه جمعى كه مورد قبول ما نيست ، بين آن و حديثى كه دربارهء ابو بكر نقل كرده‌اند ، پيدا كنند و كسى جز ابن جوزى كه برادر ابن تيميه در جعل و وضع است و مانند او حديث را به دروغ نسبت داده ، منكر آن نشده است .\r\n\r\n\r\n","description":"","footnote":"\r\n( 1 ) . فتح البارى ، ابن حجر ؛ ارشاد السارى : 6 / 81 .\r\n( 2 ) . تفسير ابن كثير : 1 / 501 .\r\n( 3 ) . از جملهء آنهاست : ابو جعفر طحاوى در مشكل الآثار ؛ ابن كثير در تاريخ خود ؛ ابن حجر در كتابهاى متعددش ؛ سيوطى در اللّئالى ؛ قسطلانى در ارشاد السّارى و عينى در عمدة القارى .\r\n","page_name":" 289 ","page_number":299},
  {"content":"\r\n\r\nدر اينجا پيشوايان و حفّاظ حديث اهل سنّت را سخنان جالبى پيرامون حديث و دربارهء صحّت و اعتراف به واقعيّت آن است كه آوردن همهء آن سخنان از توان ما بيرون است و تنها به سخنان حافظ ابن حجر اكتفا مىكنيم . وى بعد از ذكر شش حديث از احاديث ياد شده ، گويد :\r\nاين احاديث هريك ديگرى را تقويت مىكند و هركدام صلاحيّت احتجاج به آن را به تنهايى دارد ، تا چه رسد به مجموع . « 1 »\r\nابن جوزى اين حديث را در رديف مجعولات آورده و آن را از حديث سعد بن ابى وقّاص ، و زيد بن ارقم ، و ابن عمر ، با اكتفا به بعضى از طرق آن آورده است و بر اثر برخى از روات آن‌كه در آن زمينه سخن گفته‌اند ، روايت را مورد ايراد و خدشه قرار داده است ، در صورتىكه اينها زيانى به روايت نمىرساند ، زيرا طرق روايت زياد است .\r\nخدشهء ديگر او اينكه مخالف حديث صحيح در باب ابو بكر است و پندارد كه اين حديث را شيعيان در برابر حديث صحيح راجع به ابو بكر جعل كرده‌اند ، در حالى كه او با اين عمل مرتكب خطاى شنيعى شده است . او با اين كار ، احاديث صحيح را به خيال معارضه ، ردّ مىكند ، با اينكه جمع بين دو قضيّه ممكن است و بزّار در مسند خود به اين وجه جمع اشاره كرده ، گويد : در روايات اهل كوفه با سندهاى حسن ، در داستان على احاديثى نقل شده است ، و در روايات اهل مدينه در داستان ابو بكر نيز روايتى آمده است ؛ اگر روايات اهل كوفه صحيح باشد ، طريق جمع بين آن‌دو ، مدلول حديث ابو سعيد خدرى است ، يعنى حديثى كه ترمذى نقل كرده كه پيامبر صلّى اللّه عليه و آله فرمود : هيچ‌كس نبايد مسجد را با حال جنابت عبور كند ، مگر من و تو ، يعنى چون در خانهء على به مسجد گشوده مىشد و خانهء على درى جز آن نداشت ، ازاين‌رو ، دستور نبود كه آن را مسدود كند . مؤيّد اين مطلب روايتى است كه اسماعيل قاضى در كتاب احكام القرآن از طريق مطلّب بن عبد اللّه بن حنطب آورده است كه پيامبر به هيچ‌كس اجازه نمىداد در حال جنابت از مسجد عبور كند ، مگر به على بن ابى طالب ، زيرا خانه‌اش در مسجد بود و\r\n\r\n\r\n","description":"","footnote":"\r\n( 1 ) . فتح البارى : 7 / 12 .\r\n","page_name":" 290 ","page_number":300},
  {"content":"\r\n\r\nخلاصه وجه جمع بين دو حديث اين است كه امر به بستن در دوبار صادر شده است . در نخستين‌بار به دليلى كه ذكر آن گذشت ، على استثنا شده و در نوبت ديگر ابو بكر استثنا شده است . امّا ، اين هم درست نيست مگر اينكه بگوييم در داستان على عليه السّلام در حقيقى و در داستان ابو بكر در مجازى منظور بوده است و مقصود از تعبير « خوخه » به معنى دريچه ، در قصّهء ابو بكر همان در مجازى باشد . گويا هنگامى كه دستور آمده است تا درها را ببندند ، همهء درها را مسدود كردند و دريچه‌ها يا پنجره‌هايى را كه گهگاه از آنها بتوان به مسجد وارد شد ، احداث كردند و بعدا دستور بستن آنها هم صادر شده است . با اين طريقه ، مانعى در جمع بين دو حديث به نظر نمىرسد . چنان كه ابو جعفر طحاوى در كتاب مشكل الآثار ، اوايل ثلث سوم آن و ابو بكر كلاباذى در معانى الاخبار به همين طريق ، بين دو حديث را جمع كرده‌اند . كلاباذى پس از ذكر طريق جمع مزبور تصريح مىكند كه خانهء ابو بكر درى هم از خارج مسجد داشته و دريچه به داخل مسجد گشوده مىشده است ، ولى خانهء على جز از داخل مسجد در ديگرى نداشته است ، و خدا آگاه‌تر است .\r\nابن حجر در كتاب ديگرش گويد : سخن ابن جوزى دربارهء باطل و ساختگى بودن اين حديث ادعايى است كه دليلى بر آن ، جز مخالفتش با حديث ديگرى كه در صحيحين است ، ارائه نداده است و اين روش اقدام به ردّ احاديث صحيح مجرّد پندار و خيال است .\r\nهيچگاه نبايد اقدام به نسبت جعل نمود ، مگر در جايى كه جمع ممكن نباشد ، و هرگاه جمع هم ممكن نشد ، نمىتوان در اين مورد حكم به بطلان كرد ، بلكه بايد در آن توقّف كرد تا از براى ديگران كه اكنون بر او پوشيده است ، ظاهر گردد . اين حديث در اين باب ، حديث مشهورى است كه داراى طرقى متعدّد است و هرطريقهء جداگانه كمتر از حديث حسن نيست و از مجموع آنها به روش بسيارى از حديث‌شناسان به صحّت آن يقين حاصل مىشود . امّا اينكه با حديث صحيحين معارض است ، اين امر قطعى نيست و تعارضى ديده نمىشود . « 1 »\r\nهمو در جاى ديگر گويد : اين طرق متعدد در روايات ثقات بيانگر آن است كه حديث\r\n\r\n\r\n","description":"","footnote":"\r\n( 1 ) . القول المسدّد 16 .\r\n","page_name":" 291 ","page_number":301},
  {"content":"\r\n\r\nمزبور از جهت دلالت و قوّت صحيح است و غايت نظر محدث نيز همين است . « 1 »\r\nوى نيز بعد از جمع ميان دو قضيّه گويد : و با اين وجه جمع ، معلوم شد كه هيچگونه تعارضى در ميان نيست ، پس چگونه مىتوان به مجرّد اين پندار ، نسبت جعل به احاديث صحيح داد . اگر اين كار در احاديث صحيح ، فتح باب شود ، بايد خطّ بطلان بر بسيارى از احاديث صحيح كشيد ، و اين عملى است كه خدا و مؤمنان آن را نپسندند . « 2 »\r\nامّا حديث خلّه و خوخه [ دوستى و دريچه 
  ] كه صحيحش پنداشته‌اند ، بايد دانست كه در مقابل حديث سدّ ابواب جعل شده است ، چنان كه ابن ابى الحديد در شرح نهج البلاغه :\r\n3 / 17 گويد : حديث سدّ ابواب [ بستن درها 
  ] براى على بوده است ، اما طرفداران ابو بكر آن را براى ابو بكر جعل كرده‌اند و علايم و آثار جعل در آن بر اشخاص محقّق پوشيده نيست ، از قبيل :\r\n1 - كسى كه مجموع اين احاديث را بررسى كند ، متوجّه يك واقعيّت مىشود كه غرض از آن بستن درهاى رفت‌وآمد خانه به مسجد ، براى تطهير مسجد از آلودگيهاى ظاهرى و معنوى بوده است . هيچ‌كس نبايد با حال جنابت از آن بگذرد و در مسجد كسى نبايد خود را جنب سازد . امّا اينكه در خانهء پيامبر صلّى اللّه عليه و آله و در خانهء امير المؤمنين عليه السّلام بايد به حال خود بماند ، علّتش طهارت آن‌دو از هرپليدى و آلودگى است و آيهء تطهير گواه صريح آن است ، تا جايى كه جنابت در آنها آنگونه خباثت و آلودگى معنوى را كه در ديگران پديد مىآورد ، ايجاد نمىكند ، چنان كه اين مطلب را از تشبيه به مسجد موسى كه از خدا خواسته است تا آن را براى هارون و ذريّه‌اش پاك كند ، مىتوان فهميد ، يا از آنجا كه خدا او را امر كرده است مسجد پاكى بنا كند كه هيچ‌كس جز او و هارون در آن ساكن نشوند . البته ، مراد او تنها تطهير مسجد از آلودگيهاى نجاست نيست ، زيرا اين حكم مختص آن مسجد نمىباشد و بر هرمسجدى صادق است .\r\nبراى اطّلاع و اطمينان بيشتر بر آنچه گفتيم ، به احاديث باب ، آنجا كه مىگويد :\r\n\r\n\r\n","description":"","footnote":"\r\n( 1 ) . همان 19 .\r\n( 2 ) . همان .\r\n","page_name":" 292 ","page_number":302},
  {"content":"\r\n\r\nامير المؤمنين به حال جنابت وارد مسجد مىشد « 1 » و گاهى از آن در حال جنابت مىگذشت « 2 » و با حال جنابت داخل و خارج مسجد مىشد « 3 » و آنچه از ابو سعيد خدرى رسيده كه پيامبر صلّى اللّه عليه و آله گفت : بر كسى مجاز نيست خود را در اين مسجد جنب كند ، جز من و تو . « 4 »\r\nو سخن پيامبر صلّى اللّه عليه و آله كه فرمود : آگاه باشيد كه مسجد من بر هرزن حائض و هرمرد جنب جز بر محمّد و اهل بيتش : على ، فاطمه ، حسن و حسين ، حرام است . « 5 »\r\nو گفتار ديگرش صلّى اللّه عليه و آله كه فرمود : توجّه كنيد ، اين مسجد بر جنب و حائض حلال نيست ، مگر براى رسول خدا ، على ، فاطمه ، حسن و حسين . آگاه باشيد كه من نامهاى آنها را براى شما بيان كردم تا گمراه نشويد . « 6 »\r\nو سخن او صلّى اللّه عليه و آله به على عليه السّلام : امّا براى تو در مسجد من ، هرچه بر من حلال است ، بر تو حلال و هرچه بر من حرام است ، بر تو نيز حرام خواهد بود . حمزة بن عبد المطّلب گفت :\r\nيا رسول اللّه ! من عموى شما هستم و از على به شما نزديك‌ترم . فرمود : راست گفتى عمو ، همانا به خدا سوگند ، اين امر از جانب من نيست ، از طرف خداى بزرگ است . « 7 »\r\nو گفتار مطلّب بن عبد اللّه بن حنطب : پيامبر صلّى اللّه عليه و آله به كسى اجازه نمىداد كه در حال جنابت از مسجد عبور كند ، يا در آن بنشيند ، مگر به على بن ابى طالب ، بدان‌خاطر كه خانه‌اش در مسجد بود . « 8 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 205 ، حديث شمارهء 7 .\r\n( 2 ) . همان ، 3 / 206 ، حديث شمارهء 14 .\r\n( 3 ) . همان : 3 / 208 ، حديث شمارهء 20 .\r\n( 4 ) . اين حديث را ترمذى در جامع خود : 2 / 214 ؛ بيهقى در سنن خود : 7 / 66 ؛ بزّار ؛ ابن مردويه ؛ ابن منيع در مسند خود ؛ بغوى در مصابيح : 2 / 267 ؛ ابن عساكر در تاريخ خود ؛ محبّ الدّين در الرياض : 2 / 193 ؛ ابن كثير در تاريخ خود : 7 / 342 ؛ سبط ابن جوزى در تذكره 25 ؛ ابن حجر هيثمى در صواعق ؛ ابن حجر عسقلانى در فتح البارى : 7 / 12 ؛ سيوطى در تاريخ الخلفاء 115 ؛ بدخشى در نزل الابرار 37 و حلبى در السيرة الحلبية : 3 / 374 نقل كرده‌اند .\r\n( 5 ) . سنن بيهقى : 7 / 65 ؛ السيرة الحلبية : 3 / 375 .\r\n( 6 ) . سنن بيهقى : 7 / 65 .\r\n( 7 ) . ابو نعيم در فضائل الصّحابة ، و از طريق او حمّويى در فرائد السمطين ، باب چهل و يكم اين حديث را نقل كرده‌اند .\r\n( 8 ) . جصّاص در احكام القرآن : 2 / 248 و قاضى اسماعيل مالكى در احكام القرآن ، اين حديث را مطابق با -\r\n","page_name":" 293 ","page_number":303},
  {"content":"\r\n\r\nجصّاص اين حديث را به اسناد خود نقل كرده ، سپس گويد : در اين حديث پيامبر صلّى اللّه عليه و آله عبور از مسجد را همانند نشستن در آن ممنوع فرموده است و اين امر به عنوان امتيازى براى على ، رضى اللّه عنه ، صحيح است ، و گفتار راوى ( به خاطر اينكه خانه‌اش در مسجد بود ) پندارى بيش نيست ، زيرا كه پيامبر صلّى اللّه عليه و آله در حديث نخست دستور داد درهاى خانه‌هايى را كه براى رفت‌وآمد به مسجد گشوده بودند ، همه را به خارج آن بگردانند و بدين‌سبب كه در خانه‌ها به مسجد باز بوده است ، به آنها اجازهء رفت‌وآمد به مسجد را نداد . اين خصوصيّت تنها براى على ، رضى اللّه عنه ، بوده است ، نه از براى ديگران ، چنان كه از ميان شهدا جعفر را به داشتن دو بال در بهشت اختصاص داد و حنظله را كه در حال جنابت شهيد شده بود ، غسيل الملائكه نام گرفت و دحيّهء كلبى اين امتياز را داشت كه جبرئيل به شكل او بر پيامبر صلّى اللّه عليه و آله نازل مىشد و زبير كه از آزار شپش شكوه مىكرد ، اجازهء پوشش ابريشم را دريافت كرد . به اين‌ترتيب ، معلوم شد كه غير از على عليه السّلام ديگران از رفت‌وآمد و مكث در مسجد ممنوعند .\r\nجان سخن و غرض از ايراد اينها همه اين است كه برجاى گذاشتن اين در ، و اجازهء رفت‌وآمد ، به همان شكلى كه براى رسول خدا صلّى اللّه عليه و آله مجاز بود ، از خصوصيّات مترتّب بر نزول آيهء تطهير است كه هرگونه پليدى را از آنان نفى كرده است . گواه اين امر ، حديث احتجاج روز شورا است كه در آن امير المؤمنين عليه السّلام مىگويد : آيا در ميان شما كسى جز من هست كه كتاب خداى او را تطهير كرده باشد ؟ تا آنجا كه پيامبر صلّى اللّه عليه و آله درهاى همهء مهاجران را ببندد و در خانهء مرا به مسجد بگشايد ، تا جايى كه عموهاى پيامبر صلّى اللّه عليه و آله ، حمزه و عبّاس ، برخيزند و بگويند : يا رسول اللّه ! درهاى ما را بستى و در خانهء على را گشودى كه پيامبر صلّى اللّه عليه و آله فرمود : من در او را نگشودم و درهاى شما را نبستم ، بلكه خدا در او را گشود و درهاى شما را بست . همه در پاسخ على عليه السّلام گفتند : نه .\r\nو ابو بكر از مصاديق آيهء تطهير نبود تا براى او درى يا دريچه‌اى گشوده شود . از اين\r\n\r\n\r\n","description":"","footnote":"\r\n- روايت القول المسدّد ابن حجر 19 نقل كرده‌اند و ابن حجر گويد : حديثى مرسل و قوى است و نيز آن را در تفسير زمخشرى : 1 / 366 ؛ فتح البارى : 7 / 12 و نزل الابرار 37 مىتوان يافت .\r\n","page_name":" 294 ","page_number":304},
  {"content":"\r\n\r\nرو ، اين فضيلت ويژهء كسى است كه خداوند او را در كتاب كريمش ، تطهير كرده است .\r\n2 - مقتضاى اين احاديث اين است كه بعد از داستان سدّ ابواب [ بستن درها 
  ] ديگر هيچ درى جز در خانهء پيامبر بزرگوار صلّى اللّه عليه و آله و پسر عمّش به مسجد گشوده نباشد و حديث خوخه يا دريچهء ابو بكر تصريح دارد كه هنوز درهايى براى رفت‌وآمد وجود داشته است و در آيندهء نزديك فاصلهء شديد بين دو داستان را يادآور خواهيم شد « 1 » و آنچه را كه به عنوان وجه جمع ياد شده است تا داستان امير المؤمنين عليه السّلام حمل بر حقيقت ، و داستان ابو بكر مجازا به خوخه [ دريچه 
  ] اطلاق گردد و گفتار آنها كه گويا « 2 » هنگامى كه دستور بستن درها آمد ، همهء درها را بستند و به جاى آنها دريچه‌هايى پديد آوردند كه تقريبا بتوان از آنها به مسجد آمد ، آنگاه دستور آمد كه آنها را ببندند ، مطلبى بىدليل و ابتدايى است ، بلكه ازآن‌رو كه ممكن نبود در برابر چشم پيامبر صلّى اللّه عليه و آله دريچه باز كنند ، با وجودى كه حضرتش به آنان دستور بستن درها را داده بود ، تا از آن راه به مسجد وارد نشوند و راه عبورى براى آنها نباشد ، اين وجه جمع تكذيب مىشود ، زيرا آنان چگونه مىتوانستند چيزى پديد آورند كه از نظر نتيجه مبغوض شارع و عملا در حكم در باشد ؟ بنابراين ، به دو عموى خود ، حمزه و عبّاس هم اجازه نفرمود كه راهى براى ورود و خروج اختصاصى خود داشته باشند و نيز اجازه نداد كسى پنجره‌اى مشرف بر مسجد داشته باشد ، زيرا كه حكم واحد به اختلاف اسم مواردش ، با وحدت مقصد و غرض مختلف نمىشود و از اطلاق لفظ « باب » ارادهء « خوخه » [ دريچه 
  ] كردن ، محظور عبور از مسجد را رفع نمىكند و موضوع حكم دگرگون نمىشود .\r\n3 - چون پيش از اين گذشت كه عمر در ايام خلافتش بيان داشت : سه خصلت به على بن ابى طالب داده شد كه اگر يكى از آنها را به من مىدادند ، بيشتر از اشتران سرخ‌موى\r\n\r\n\r\n","description":"","footnote":"\r\n( 1 ) . خواهيم گفت كه واقعهء نخست مربوط است به آغاز كار ، و واقعهء دوم مربوط است به دوران بيمارى پيامبر صلّى اللّه عليه و آله ، هنگامى كه بيشتر از سه روز يا كمتر به پايان عمرش نمانده بود .\r\n( 2 ) . فتح البارى : 7 / 12 ؛ عمدة القارى : 7 / 592 ؛ نزل الابرار 37 .\r\n","page_name":" 295 ","page_number":305},
  {"content":"\r\n\r\nدوست مىداشتم . . . تا آخر ، « 1 » و همانند آن نيز از عبد اللّه بن عمر كه در حديث صحيحش نقل شد « 2 » ، معلوم مىشود كه اين دو نفر ، آن فضايل سه‌گانه را از ويژگيهاى امير المؤمنين مىدانند كه جز او كسى از آنها بهره‌اى ندارد ، بويژه ابن عمر كه در آغاز حديثش اظهارنظر مىكند كه بهترين مردم بعد از پيامبر خدا ، ابو بكر و سپس پدرش مىباشد ، ولى با اين حال ، ابو بكر را شريك امير المؤمنين در حديث باب و خوخه ، هيچ‌كدام ، نمىداند .\r\nچنانچه حديث ابو بكر ، كمترين زمينه‌اى از صحّت در عصر صحابه كه مخاطب صاحب رسالت صلّى اللّه عليه و آله و شنوندهء گفتارش بودند ، مىداشت ، از آن‌دو چنين روشى در سخن گفتن ديده نمىشد .\r\nگذشته از اينها ، اين جمله اگر از جانب پيامبر صلّى اللّه عليه و آله هم صادر شده باشد ، در ايّام بيمارى آن حضرت صادر شده است و تفاوتى ميان اين حديث و حديث « كتف و دوات » كه در صحاح و مسانيد روايت شده ، نيست ، ولى ابن تيميه اوّلى را نمىپذيرد و دومى را قبول دارد ، چرا كه او به پاره‌اى از احاديث ايمان آورده و به پاره‌اى ديگر كفر ورزيده است .\r\nتازه ، چه تفاوت فاحشى ميان حديث « كتف و دوات » و حديث گشودن دريچهء ابو بكر ملاحظه مىشود ؟ حديث نخستين بالاتّفاق در روز پنجشنبه واقع شده است كه ابن عبّاس گويد : روز پنجشنبه و چه روز پنجشنبه‌اى ! و آن حديث بر هيچ‌كس پوشيده نيست . با اين حال ، به خود اجازه دادند كه بدان خدشه و ايراد وارد كنند ، در حالى كه پيامبر صلّى اللّه عليه و آله آنان را مورد خطاب قرار داده ، مىگفت : نزد من شايسته نيست اختلاف و نزاع ابراز كنيد ، مرا رها كنيد ، من در وضعى هستم كه حالتم بهتر از چيزى است كه مرا بدان فرامىخوانيد . در همان روز نيز دستور داد كه مشركان را از جزيرة العرب بيرون كنند و هيأتهاى نمايندگى را همانند سابق پذيرايى نمايند . « 3 » بر اين مطالب همانند حديث كتف و دوات ايراد نگرفتند .\r\nامّا دربارهء حديث بستن دريچه‌ها ، در لمعات آمده است : هيچگونه تعارضى ميان حديث سدّ ابواب و گشودن باب على ، و حديث ابو بكر نيست ، زيرا امر به بستن درها\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 204 .\r\n( 2 ) . همان : 3 / 203 .\r\n( 3 ) . طبقات ابن سعد 763 .\r\n","page_name":" 296 ","page_number":306},
  {"content":"\r\n\r\nمربوط به سرآغاز كار بناى مسجد است و دستور بستن دريچه‌ها مگر دريچهء ابو بكر ، در آخر كار و در هنگام بيمارى پيامبر صلّى اللّه عليه و آله صادر شده است كه تنها سه روز يا كمتر به پايان عمر آن حضرت باقى مانده بود . « 1 » عينى گويد : حديث بستن درها در آخر زندگى پيامبر صلّى اللّه عليه و آله و همان زمانى كه دستور داد كسى جز ابو بكر بر آنان امامت نكند ، صادر شده است . « 2 »\r\nوفات پيامبر خدا صلّى اللّه عليه و آله به اتّفاق همهء مورّخان در روز دوشنبه واقع شده است . بنابراين ، حديث خوخه بايد روز جمعه يا شنبه واقع شده باشد و طبعا بيمارى پيامبر صلّى اللّه عليه و آله هم روز به روز شدّت مىگرفته است . حال مىپرسيم : چرا حديث خوخه را بخشى از عوارض حديث « كتف و دوات » هم نصيب نشد ، و سخنانى كه در آن حديث از طرف بعضى از مقدّسان گفته شد ، اينجا رعايت نگرديد ؟\r\nمن مىدانم چرا ، منجّم هم مىداند ، حتّى آدم غافل هم مىفهمد و از همه بيشتر ابن عبّاس خوب مىدانست كه گفت : مصيبت مسلمانان هنگامى آغاز شد كه ميان رسول خدا صلّى اللّه عليه و آله و نوشتن نامه‌اى كه جلو اختلاف و لغزشهاى امّت را مىگرفت ، حايل شدند .\r\nيكى ديگر از احاديثى كه ابن تيميه آن را تكذيب كرد ، اين گفتار رسول خدا صلّى اللّه عليه و آله است :\r\nانت ولى كل مؤمن بعدى : تو بعد از من صاحب اختيار هرمؤمنى خواهى بود . وى گويد :\r\nبنا به اتّفاق حديث‌شناسان اين حديث مجعول است .\r\nالبته ، حقّ مطلب اين بود كه آن مرد بگويد : به اتّفاق حديث‌شناسان ، اين حديث صحيح است ، ولى خوشش آمد كه در صحتش خدشه كند و چنان كه عادت اوست ، آن را به رويهء باطلش مشوب سازد . آيا او گمان مىكند كه آن عدّه از پيشوايان فنّ حديث كه آن را روايت كرده‌اند ، از حديث‌شناسان به شمار نمىآيند ؟ با اينكه در ميان آنها احمد بن حنبل ، امام مذهبش وجود دارد كه حديث را به اسناد صحيح و با رجالى كه همهء آنها مورد وثوقند ، روايت كرده است و مىگويد :\r\nعبد الرّزّاق ما را حديث كرد از جعفر بن سليمان و او ما را حديث كرد از يزيد الرشك ، از مطرف بن عبد اللّه ، از عمران بن حصين كه گفت : پيامبر خدا گروهى را به جنگ فرستاد\r\n\r\n\r\n","description":"","footnote":"\r\n( 1 ) . رك : حاشيهء جامع ترمذى : 2 / 214 .\r\n( 2 ) . عمدة القارى : 7 / 592 .\r\n","page_name":" 297 ","page_number":307},
  {"content":"\r\n\r\nو على بن ابى طالب را بر آنها فرمانده ساخت . او در هنگام سفر كارى كرد كه چهار نفر از اصحاب پيامبر صلّى اللّه عليه و آله با يكديگر هم‌پيمان شوند و كار على را نزد پيامبر خدا صلّى اللّه عليه و آله گزارش كنند . عمران گويد : هرگاه كه ما از سفر فرامىرسيديم ، در آغاز به حضور رسول خدا صلّى اللّه عليه و آله مىرفتيم و سلامش مىكرديم . بعد از اين سفر هنگامى كه بر او وارد شديم ، مردى از همراهان ما برخاست و گفت : يا رسول اللّه ! در اين سفر على چنين و چنان كرد . پيامبر صلّى اللّه عليه و آله از او روى گردانيد ، سپس دومى برخاست و گفت : يا رسول اللّه ! على چنين و چنان كرد .\r\nپيامبر صلّى اللّه عليه و آله از او نيز روى برگردانيد ، سپس سومى برخاست و او نيز گفت : يا رسول اللّه ! على چنين و چنان كرد ، آنگاه چهارمى برخاست و گفت : يا رسول اللّه ! على چنين و چنان كرد . گويد : پيامبر خدا صلّى اللّه عليه و آله رو به چهارمى كرد و در حالى كه رنگ چهره‌اش دگرگون شده بود ، گفت : دست از على برداريد ، دست از على برداريد ، دست از على برداريد ! على از من است و من از اويم و او بعد از من صاحب اختيار هرمؤمنى است .\r\nاين حديث را حافظ ابو يعلى موصلى به نقل از از عبد اللّه بن عمر قواريرى و حسن بن عمر حمرى و معلّى بن مهدى ثبت كرده است و همگى آن را از جعفر بن سليمان روايت كرده‌اند . همچنين ابن ابى شيبه و ابن جرير طبرى آن را نقل و به صحتش اعتراف كرده‌اند و ابو نعيم اصفهانى در حلية الاولياء : 6 / 294 ؛ محبّ الدّين طبرى در الرياض النّضرة :\r\n2 / 171 ؛ بغوى در مصابيح : 2 / 275 بدون ذكر صدر روايت ؛ ابن كثير در تاريخ خود :\r\n7 / 344 ؛ سيوطى ؛ متّقى در كنز العمّال : 6 / 154 ، 300 با اعتراف به صحّتش و بدخشى در نزل الابرار 22 اين حديث را روايت كرده‌اند .\r\nصورت ديگرى از اين حديث چنين است :\r\nاز على چه مىخواهيد ؟ از على چه مىخواهيد ؟ از على چه مىخواهيد ؟ على از من است و من از اويم و او صاحب‌اختيار هرمؤمنى بعد از من است .\r\nحديث را با اين عبارت ، ترمذى در جامع خود : 2 / 222 به اسنادى كه تمام رجالش صحيح و مورد وثوقند ، نقل كرده است . همچنين نسائى در خصائص 23 ؛ حاكم نيشابورى\r\n\r\n","description":"","footnote":"","page_name":" 298 ","page_number":308},
  {"content":"\r\n\r\nدر المستدرك : 3 / 111 « 1 » با اعتراف او و ذهبى به صحّتش ؛ ابو حاتم سجستانى ؛ محبّ الدّين در الرياض : 2 / 71 ؛ ابن حجر در الاصابة : 2 / 509 با تأكيد بر اينكه اسنادش قوى است ؛ سيوطى در جمع الجوامع طبق ترتيب خود : 6 / 152 و بدخشى در نزل الابرار 22 حديث را روايت كرده‌اند .\r\nگذشته از اين ، ابو داود طيالسى ، از شعبه ، از ابو بلج ، از عمرو بن ميمون ، از ابن عبّاس روايت كرده است كه گفت : رسول خدا صلّى اللّه عليه و آله به على فرمود : انت ولى كلّ مؤمن بعدى « 2 » : تو پس از من سرپرست هرمؤمنى هستى . در اين حديث اسناد ، چنان كه مكرّر ياد شده ، صحيح است و همهء رجالش موثّقند .\r\nاگر اين حافظان و بزرگان ، بيرون از زمرهء حديث‌شناسانند ، پس با اسلام ابن تيميه بايد توديع كرد ، و اگر داخل در اتّفاق آنان نيستند ، پس خاك بر سر معرفتش به حديث ، و اگر هنگامى كه چنين گفته است ، نمىدانسته كه اينان حديث را روايت كرده‌اند ، پس آفرين بر اطّلاع وسيع او در علم حديث ، و اگر هيچ‌كدام از اينها نبوده است ، پس آفرين بر راستى و امانت‌دارىاش نسبت به امانتهاى نبوّت .\r\nاين بود بخش اندكى از بافته‌هاى ابن تيميه . اگر بخواهيم همهء آنچه را كه در منهاج بدعت خود ( به جاى سنّت ) ، از گمراهيها ، دروغها ، زورگوييها و نسبتهاى ناروايش آورده ، بشماريم ، بايد تمام مجلّداتش را استنساخ كنيم و چهار مجلد ديگر در ردّش بنويسيم .\r\nمن بيانى را كه بتواند حقيقت اين مرد را نشان دهد و او را به جامعهء علمى معرّفى كند ، پيدا نكردم . تنها به كلامى از حافظ ابن حجر اكتفا مىكنم كه گفت :\r\nابن تيميه بنده‌اى است كه خدا او را ترك گفته و گمراه و كوروكرش ساخته و ذليلش كرده است . ائمّهء اهل سنّت كه فساد احوال و كذب اقوالش را بيان نموده‌اند ، به ترتيبى كه ذكر شد ، او را معرّفى كرده‌اند . كسى كه بخواهد از اقوالشان با خبر شود ، بايد كلام امام و مجتهدى كه امامت ، جلالت شأن و مرتبهء اجتهادش مورد اتّفاق همگان است ، يعنى\r\n\r\n\r\n","description":"","footnote":"\r\n( 1 ) . تعبير « از على چه مىخواهيد » در متن حاكم تكرار نشده است .\r\n( 2 ) . تاريخ ابن كثير : 7 / 345 .\r\n","page_name":" 299 ","page_number":309},
  {"content":"\r\n\r\nابو الحسن سبكى و كلام فرزندش تاج ، و كلام شيخ الامام عزّ بن جماعه ، و كلام معاصرانشان و ديگر علماى شافعى ، مالكى و حنفى را دربارهء او مطالعه كند ، تا بداند كه او اعتراضاتش را بر صوفيان متأخّر محدود نكرده ، بلكه حتّى بر امثال عمر بن الخطّاب و على بن ابى طالب ، رضى اللّه عنهما ، اعتراض نموده است . « 1 »\r\nحاصل اينكه نه‌تنها براى سخنان او وزنى نيست ، بلكه عقيدهء عموم بر آن است كه او اهل بدعت و گمراه و گمراه‌كننده و غالى است . خدا با عدلش با او رفتار كند و ما را از طريقه و عقيده و كارهايش در امان دارد ، آمين ! تا آنجا كه گويد : او قائل به جهت براى خداست و در اثبات آن يك جلد كتاب نوشته است . لازمهء اين مذهب ، عقيده به جسميّت و محاذات و استقرار خداست . بلى ، شايد او در بعضى اوقات به اين لوازم تصريح كرده باشد كه آنها را به او نسبت داده‌اند ، بويژه يكى از كسانى كه به او اين نسبتها را داده است ، از پيشوايان اسلام است كه بزرگوارى ، پيشوايى و ديانتش مورد اتّفاق است ، كسى كه موثّق ، دادگر ، خوشخوى ، محقّق و موشكاف است و چيزى جز از روى دقّت و تحقيق و در كمال احتياط و مراقبت نمىگويد ، بويژه اگر بخواهد به مسلمانى نسبتى دهد كه مقتضى كفر ، ارتداد و ضلالتش باشد و يا او را مهدور الدم كند .\r\nواى بر هردروغپرداز گنهكار كه آيات خدا را ، چون بر او خوانده شود ، مىشنود .\r\nآنگاه مثل كسى كه نشنيده است ، مصرّانه تكبّر مىورزد . پس اى پيامبر ! او را به شكنجه‌اى دردناك ، مژده ده . « 2 »\r\n\r\n\r\n","description":"","footnote":"\r\n( 1 ) . الفتاوى الحديثيّة 86 .\r\n( 2 ) . جاثية 45 / 7 ، 8 .\r\n","page_name":" 300 ","page_number":310},
  {"content":"\r\n\r\n\r\n7 البداية و النهاية « 1 »\r\nاين مطلب را نبايد از ياد برد كه نويسندهء اين كتاب علاقهء مفرطى به افترا و خلافگويى دارد و تا سرحد انتحار در راه نسبتهاى دروغين و فحشها و طنزهاى بىدليلش اصرار مىورزد و دو لبهء تيز همهء اين نسبتها و اكاذيب را تنها متوجه شيعه مىسازد . بدين‌ترتيب ، كتابش به جاى اينكه تنها كتاب تاريخ باشد ، منطق زورگويى و تعصبات قومى و فريادهاى عاطفى ناشى از آن را كه موجب تيرگى و تاريكى نوشته و مانع سلامت نفس و باعث برهم‌زدگى روح اتفاق كلمه مىگردد ، رواج مىدهد .\r\nاز اينها بدتر ، دشمنىاش با اهل بيت عليهم السّلام و بدگويى و اظهار عداوتش نسبت به آنان است ، تا جايى كه هرگاه به فضيلتى از آنان دست يابد ، يا نام يكى از آن بزرگان به ميان آيد ، آن فضيلت را تكذيب و انكار مىكند و نامشان را با حملات ناجوانمردانه ، بر زبان مىراند .\r\nگذشته از همهء اينها ، شيوهء خاص اموى اوست كه در نمونه‌هاى زير بايد يافت :\r\n1 - گويد : ابن اسحاق و ساير اهل سير و تواريخ آورده‌اند كه پيغمبر خدا صلّى اللّه عليه و آله بين خود\r\n\r\n\r\n","description":"","footnote":"\r\n( 1 ) . تأليف حافظ عماد الدين ابو الفداء ابن كثير دمشقى ( م 774 ) .\r\n","page_name":" 301 ","page_number":311},
  {"content":"\r\n\r\nو على پيمان برادرى افكند و احاديث فراوانى بدين مضمون رسيده كه هيچ‌كدامشان صحيح نيست ، زيرا اسناد همه ضعيف و متون آنها ركيك و نامعقول است . ( 7 / 223 )\r\nوى نيز در همان كتاب روايت را از طريق حاكم نقل كرده ، آنگاه چنين مىگويد :\r\nصحت اين حديث محل تأمل است . ( 7 / 335 )\r\nپاسخ : خوانندهء محترمى كه به كتاب ما مراجعه كند « 1 » و بر طرق فراوان حديث كه همه صحيح و رجالش مورد وثوقند ، واقف گردد و اتفاق ائمهء حديث و ارباب سير و حفاظ احاديث را بر نقل و تصحيح اين حديث ، بداند ، بىارزشى گفتار اين مرد و ميزان سقوط سخنش را از درجهء صدق خواهد دانست و متوجه مىشود تأمل و ترديد در حديثى كه هيچگونه جاى تأمّل و ترديد ندارد ، از انگيزه‌ها و تمايلات ضد اهل بيتى ابن كثير و از ريشه‌هاى تربيت اموى او در پايتخت امويان سرچشمه مىگيرد و از تحريكات هواپرستانهء آنان آب مىخورد . همين عوامل است كه پيوسته او را در پذيرا شدن حقايق مربوط به مناقب و فضايل پيشواى مورد اتفاق امت بعد از پيامبر صلّى اللّه عليه و آله دچار عيبجويى و ترديد كرده است . شما هم بايد او را با هواپرستىاش به حال خود بگذاريد .\r\n2 - حديث طير مشوى يا مرغ بريان را كه هم متواتر و هم صحيح است و صحت و تواترش را پيشوايان حديث پذيرفته‌اند ، نقل كرده و خود را از اعتراف به اين حقيقت ، با اين سخن رهانيده است كه خلاصه در دل از صحت اين حديث با همهء طرق فراوانى كه دارد ، تأمل و ترديد است ، و خدا داناتر است . ( 7 / 353 )\r\nپاسخ : دلى كه هنوز در اين حديث تأمل داشته باشد ، خدا بر آن مهر زده است ، و گرنه چرا بايد با وجود همهء شرايط صحت ، در آن تأمل و ترديد كرد ؟ اين مطلب كه انسانى نزد پيامبر خدا صلّى اللّه عليه و آله از همهء امت محبوب‌تر باشد ، چيز تازه‌اى نيست و كسى حق ندارد كه بر محبوب پيغمبر صلّى اللّه عليه و آله - هركس كه باشد - ايراد و اعتراضى بنمايد ، تا چه رسد كه آن‌كس شخصيت بزرگوارى چون امير المؤمنين عليه السّلام با همهء سوابق و فضايل درخشانش باشد ، شخصيتى كه نفس نفيس پيامبر صلّى اللّه عليه و آله و پسر عم و برادر او در ميان همهء مردم بود .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 112 - 125 ، 174 .\r\n","page_name":" 302 ","page_number":312},
  {"content":"\r\n\r\nهمو كه نزديكى و مقام قرب و درجهء امتيازش نزد پيامبر صلّى اللّه عليه و آله و جانبازيهايش در راه دين پاك ، از حقايق روشن غير قابل انكار است و ما به زودى شما را بر متن صحيح اين حديث و طرق فراوان آن واقف مىسازيم و در جريان صحت آن مىگذاريم تا بدانيد كه ايراد بر صحت و سنديت آن چگونه از امتيازات اموى و از مميزات هواپرستى و زنگار دل است .\r\n3 - گويد : آنچه برخى از مردم عوام پندارند و ميان بسيارى از آنها مشهور است كه على عليه السّلام ساقى كوثر است ، هيچگونه اصل و مأخذى ندارد و از طريق صحيح مورد اعتمادى نقل نشده است . البته ، آنچه جاى ترديد نيست اين است كه رسول خدا صلّى اللّه عليه و آله تنها كسى خواهد بود كه مردم را آب مىدهد . ( 7 / 355 )\r\nپاسخ : خواننده محترم نبايد فكر كند اين سخن تنها پندار مردم عوام است ، زيرا او در اين نسبت قطعىاش حكم دروغ صادر كرده است و ما در اين‌باره حديث مورد وثوق و مطمئن داريم كه حفاظ مورد اعتماد بدان معترفند . « 1 »\r\n4 - او حديث صحيحى با اسناد امام احمد و ترمذى ، دربارهء اسلام امير المؤمنين عليه السّلام و اينكه آن حضرت نخستين مسلمان و نمازگزار بوده است ، نقل كرده ، سپس گويد : اين حديث از هرطريقى روايت شود ، صحيح نيست . احاديث زياد ديگرى نيز در اين‌باره رسيده كه على نخستين كسى است كه اسلام را پذيرفت ، ولى هيچ‌يك از آنها صحيح نيست . ( 7 / 334 )\r\nپاسخ : آيا كسى نيست از اين مرد بپرسد چرا هيچ‌كدام آنها از هرطريق كه روايت شود ، صحيح نيست ؟ هرچند طرق آن صحيح و رجالش مورد وثوق باشند و حافظان حديث حكم به صحت آن كرده و ارباب سير بر نقل آن اتفاق داشته باشند و در ميان صحابه نخستين و تابعان آنان ، مسلم بوده باشد . با اين حال ، چرا بايد صحيح نباشد ؟\r\nاگر در اين مقام به همين سخن اكتفا كنيم ، ممكن است خواننده گمان كند ما نيز در\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 321 - 323 .\r\n","page_name":" 303 ","page_number":313},
  {"content":"\r\n\r\nبرابر ادعاى او ، دعوى بدون دليلى ارائه داده‌ايم . ازاين‌رو ، براى روشن شدن وضع به برخى از دلايل خود اشاره مىكنيم ، هرچند براى حفظ اختصار از آوردن دلايل بسيار معذوريم .\r\n\r\nاحاديث صريح نبوى\r\n1 - پيامبر صلّى اللّه عليه و آله فرمود : اول كس از شما كه در كنار حوض كوثر بر من وارد مىشود ، آن كسى خواهد بود كه اول بار ، اسلام آورده است ، يعنى على بن ابى طالب . « 1 »\r\nدر تعبير ديگر آمده است : اول هذه الامة ورودا على الحوض اولها اسلاما على بن ابى طالب ، رضى اللّه عنه . « 2 »\r\nدر تعبير ديگر : اول الناس ورودا على الحوض اولهم اسلاما على بن ابى طالب . « 3 »\r\n2 - پيغمبر صلّى اللّه عليه و آله به فاطمه فرمود : ترا به ازدواج كسى درآوردم كه بهترين فرد امت من است . علمش از همه بيشتر است و حلمش از همه برتر و اول كسى است كه اسلام آورد . « 4 »\r\n3 - پيغمبر صلّى اللّه عليه و آله به فاطمه عليها السّلام فرمود : على در بين اصحاب من ، اول كسى است كه اسلام آورده و سابقه‌دارترين فردى است كه به مقام تسليم رسيده است . « 5 »\r\n4 - پيامبر صلّى اللّه عليه و آله دست على عليه السّلام را گرفته ، گفت : اين است اول كسى كه به من ايمان آورده ، و اين است اول كسى كه در روز قيامت با من مصافحه خواهد كرد ، و اين است صديق اكبر . « 6 »\r\n5 - از ابو ايوب روايت شده كه گفت : رسول خدا صلّى اللّه عليه و آله فرمود : هفت سال فرشتگان بر\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 136 با اعتراف به صحتش ؛ تاريخ بغداد : 2 / 81 ؛ الاستيعاب : 2 / 457 ؛ شرح ابن ابى الحديد : 3 / 258 .\r\n( 2 ) . السيرة الحلبية : 1 / 258 ؛ سيرة زينى دحلان : 1 / 188 در حاشيهء السيرة الحلبية .\r\n( 3 ) . رك : مناقب فقيه ابن المغازلى ؛ مناقب خوارزمى .\r\n( 4 ) . رك : الغدير ( متن عربى / چ 5 ) : 3 / 95 .\r\n( 5 ) . همان . اين حديث صحيح است .\r\n( 6 ) . همان : 2 / 313 ، 314 .\r\n","page_name":" 304 ","page_number":314},
  {"content":"\r\n\r\nمن و على درود مىفرستادند ، زيرا تنها ما بوديم كه نماز مىگزارديم و هيچ‌كس جز ما نماز نمىگزارد . « 1 »\r\nو آنجاست كه پرسيدند : چرا چنين باشد يا رسول اللّه ؟ فرمود : زيرا كسى از مردان جز او با من نبود . « 2 »\r\n6 - ابن عباس گويد : پيامبر صلّى اللّه عليه و آله فرمود : اول كسى كه با من نماز گزارد ، على بود . « 3 »\r\n7 - معاذ بن جبل گويد : رسول خدا صلّى اللّه عليه و آله فرمود : يا على ! در امتياز نبوت ، من در مقابل تو قرار گرفته‌ام و پس از من پيغمبرى نخواهد بود و تو با هفت امتياز در مقابل مردم قرار گرفته‌اى و احدى از قريش نمىتواند آن فضايل را انكار كند . تو اول كسى بوده‌اى كه به خدا ايمان آورده‌اى و در پيمان با خدا وفادارترين مردم و در امر او استوارترين آنان هستى . . . تا آخر حديث . « 4 »\r\n8 - ابو سعيد خدرى گويد : رسول خدا صلّى اللّه عليه و آله در حالى كه دست به پشت على مىزد ، گفت : يا على ! هفت خصلت تراست كه در روز قيامت كسى نتواند در آنها با تو محاجه كند . تو اول مؤمنى هستى كه به خدا ايمان آورده‌اى ، تو وفادارترين مؤمن به عهد خدا هستى و تو در امر خدا از همهء مؤمنان استوارترى . . . تا آخر حديث . « 5 »\r\n9 - در بخشى از حديث ابو بكر هذلى و داود بن ابى هند شعبى از رسول خدا صلّى اللّه عليه و آله است كه با اشاره به على عليه السّلام فرمود : اين اول كسى است كه به من ايمان آورده ، مرا تصديق كرده و با من نماز گزارده است . « 6 »\r\n10 - ابو بكر و عمر به خواستگارى فاطمه اقدام كردند ، رسول خدا صلّى اللّه عليه و آله آنان را به اين عذر كه اين امر از حدود مأموريت من بيرون است ، رد كرد . سپس على عليه السّلام به خواستگارى آمد و پيغمبر صلّى اللّه عليه و آله پذيرفت و فاطمه را به ازدواج على درآورد و به دو فرمود :\r\n\r\n\r\n","description":"","footnote":"\r\n( 1 ) . مناقب فقيه ابن مغازلى با دو سند ؛ اسد الغابة : 4 / 18 ؛ المناقب ، خوارزمى .\r\n( 2 ) . كتاب الفردوس ، ديلمى ؛ شرح ابن ابى الحديد - به نقل از رسالة الاسكافى : 3 / 258 ؛ فرائد السمطين ، باب چهل و هفتم .\r\n( 3 ) . فرائد السمطين ، باب چهل و هفتم از چهار طريق .\r\n( 4 ) . حلية الاولياء : 1 / 66 .\r\n( 5 ) . همان .\r\n( 6 ) . شرح ابن ابى الحديد : 3 / 256 .\r\n","page_name":" 305 ","page_number":315},
  {"content":"\r\n\r\nترا به ازدواج كسى درآوردم كه بر همهء امت در اسلام پيشى گرفته است . اين حديث را گروهى از صحابه مانند اسماء بنت عميس ، ام ايمن ، ابن عباس و جابر بن عبد اللّه روايت كرده‌اند . « 1 »\r\n\r\nسخنان امير المؤمنين عليه السّلام\r\n1 - من بندهء خدا و برادر رسول اويم ، منم صديق اكبر ، پس از من كسى جز دروغگوى تهمت‌زن اين سخن را نمىگويد ؛ من مدت هفت سال با رسول خدا صلّى اللّه عليه و آله نماز گزاردم و اول كسى هستم كه با او به نماز ايستاد .\r\nاسناد اين حديث از طرق ابن ابى شيبه ، نسائى ، ابن ماجه ، حاكم و طبرى « 2 » به صحيح پيوسته است و رجالش همه مورد وثوقند . « 3 »\r\n2 - انا اول رجل اسلم مع رسول اللّه صلّى اللّه عليه و آله : من نخستين مردى هستم كه به همراه رسول خدا اسلام آورد .\r\nاين حديث را ابو داود به اسناد صحيحش از امير المؤمنين عليه السّلام نقل كرده است . « 4 »\r\n3 - انا اول من اسلم مع النبى صلّى اللّه عليه و آله : من اول كسى هستم كه به همراه پيامبر اسلام آورد .\r\nاين حديث را خطيب بغدادى نقل كرده است . « 5 »\r\n4 - انا اول من صلى مع رسول اللّه صلّى اللّه عليه و آله : من نخستين كسى هستم با پيامبر خدا نماز گزارد .\r\nاين حديث را احمد نقل كرده و حافظ هيثمى در مجمع الزوائد آن را آورده و گفته است : رجال حديث همه صحيحند ، مگر حبة العرنى كه موثق است . همچنين ابو عمرو در الاستيعاب : 2 / 458 و ابن قتيبه در المعارف 74 از طريق ابو داود ، از شعبه ، از سلمه بن كهيل ، از حبة العرنى ، از امير المؤمنين عليه السّلام نقل كرده‌اند كه اسنادش همه صحيح و رجال سندش همه موثقند .\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 257 .\r\n( 2 ) . تاريخ طبرى : 2 / 213 .\r\n( 3 ) . رك : الغدير ( متن عربى / چ 5 ) : 2 / 314 .\r\n( 4 ) . شرح ابن ابى الحديد : 3 / 258 .\r\n( 5 ) تاريخ بغداد : 4 / 233 .\r\n","page_name":" 306 ","page_number":316},
  {"content":"\r\n\r\n5 - اسلمت قبل ان يسلم الناس بسبع سنين : « 1 » من هفت سال قبل از ديگران اسلام آوردم .\r\n6 - عبدت اللّه مع رسول اللّه سبع سنين قبل ان يعبده احد من هذه الامة « 2 » : من هفت سال پيش از افراد اين امت ، با رسول اكرم خدا را پرستيدم .\r\n7 - حكيم مولاى زاذان آورده است كه شنيدم على عليه السّلام مىگفت :\r\nصليت قبل الناس سبع سنين ، و كنا نسجد و لا نركع ، و اول صلاة ركعنا فيها صلاة العصر : « 3 » هفت سال قبل از ديگران نماز گزاردم ، در آن روز ما سجده مىكرديم ، ولى ركوع نداشتيم و اول نمازى كه در آن ركوع انجام داديم ، نماز عصر بود .\r\n8 - عبدت اللّه قبل ان يعبده احد من هذه الامة خمس سنين « 4 » : من پنج سال قبل از آنكه كسى از اين امت ، خداپرست شود ، به پرستش خدا پرداختم .\r\n9 - آمنت قبل الناس سبع سنين « 5 » : من هفت سال پيش از ديگران ايمان آوردم .\r\n10 - ما اعرف احدا من هذه الامة عبد اللّه بعد نبينا غيرى ، عبدت اللّه قبل ان يعبده احد من هذه الامة تسع سنين « 6 » : من كسى از اين امت را كه غير از پيامبر خدا صلّى اللّه عليه و آله به عبادت خدا پرداخته باشد ، جز خودم نمىشناسم ؛ من مدت هفت سال خدا را پيش از ديگران پرستيده‌ام .\r\n11 - در خطبهء روز صفين فرمايد :\r\nپسر عم پيامبرتان ، با شما و در برابر شماست و شما را به اطاعت پروردگارتان فرامىخواند و به سنت پيغمبرتان با شما رفتار مىكند . كسى كه قبل از هرشخص ديگرى نماز گزارده ، با ديگران برابر نيست ؛ هيچ‌كس در نماز گزاردن بر من پيشى نگرفته است . « 7 »\r\n12 - خدايا من بنده‌اى را از اين امت جز پيامبرت سراغ ندارم كه پيش از من ترا عبادت كرده باشد ( اين سخن را سه‌بار تكرار كرد ) ، سپس گفت : من قبل از ديگران نماز گزاردم و\r\n\r\n\r\n","description":"","footnote":"\r\n( 1 ) . الرياض النضرة : 2 / 158 .\r\n( 2 ) . المستدرك ، حاكم : 3 / 112 .\r\n( 3 ) . شرح ابن ابى الحديد : 3 / 258 .\r\n( 4 ) . الاستيعاب : 2 / 448 ؛ الرياض النضرة : 2 / 158 ؛ السيرة الحلبية : 1 / 288 .\r\n( 5 ) . خصايص نسائى 3 .\r\n( 6 ) . همان .\r\n( 7 ) . كتاب نصر 335 ؛ شرح ابن ابى الحديد : 1 / 503 .\r\n","page_name":" 307 ","page_number":317},
  {"content":"\r\n\r\nدر تعبير ديگر است كه فرمود : قبل از اينكه احدى نماز گزارد .\r\nاين حديث را احمد ، ابو يعلى ، بزاز ، طبرانى ، و هيثمى در مجمع الزوائد : 9 / 102 آورده‌اند و هيثمى گويد : اسنادش حسن است و نيز شيخ الاسلام حموى در فرائد السمطين ، باب چهل و هشتم آن را نقل كرده است .\r\n13 - در يكى از نامه‌هاى امير المؤمنين عليه السّلام است كه به معاويه نوشت : شايسته‌ترين كس در تصدى امور اين امت از مسلمانان قديم و جديد ، كسى است كه نسبش به رسول خدا صلّى اللّه عليه و آله نزديك‌تر ، و به كتاب خدا آگاه‌تر ، و در دين خدا بيناتر ، و در مسلمانى پيشقدم‌تر ، و از نظر جهاد برتر باشد . « 1 »\r\n14 - در حديثى از امير المؤمنين عليه السّلام است كه فرمود : نه به خدا سوگند ، اگر من اول كس بودم كه او را تصديق كردم ، اول كسى نخواهم بود كه او را تكذيب كند . « 2 »\r\n15 - رسول خدا صلّى اللّه عليه و آله روز دوشنبه مبعوث شد و من روز سه‌شنبه‌اش اسلام آوردم . « 3 »\r\n16 - در يكى از نامه‌هاى آن حضرت عليه السّلام به معاويه چنين آمده است : وقتى محمد صلّى اللّه عليه و آله مردم را به ايمان به خدا و توحيد فراخواند ، ما اهل بيت اول كسانى بوديم كه به او ايمان آورديم و آنچه را آورده بود ، تصديق كرديم . ساليانى دراز بر ما گذشت كه در سرزمينهاى مسكون عرب غير از ما كسى خدا را نمىپرستيد . « 4 »\r\n17 - روز صفين خطاب به اصحاب معاويه گفت : واى بر شما ! من اول كسى هستم كه به كتاب خدا فراخوانده شدم و بدان پاسخ گفتم . « 5 »\r\n18 - معاذه دختر عبد اللّه عدويه گويد : على بن ابى طالب بر منبر رسول خدا صلّى اللّه عليه و آله مىفرمود : منم صديق اكبر ، قبل از ابو بكر ايمان آوردم ، و پيش از آنكه او اسلام آورد ، اسلام اختيار كردم . « 6 »\r\n\r\n\r\n","description":"","footnote":"\r\n( 1 ) . كتاب صفين ، نصر بن مزاحم 168 .\r\n( 2 ) . المحاسن و المساوى : 1 / 36 ؛ تاريخ القرمانى در حاشيهء الكامل ابن اثير : 1 / 218 .\r\n( 3 ) . مجمع الزوائد : 9 / 102 ؛ تاريخ القرمانى : 1 / 215 ؛ الصواعق 72 ؛ تاريخ الخلفاء ، سيوطى 112 ؛ اسعاف الراغبين 148 .\r\n( 4 ) . كتاب صفنن 100 .\r\n( 5 ) . كتاب نصر 561 .\r\n( 6 ) . رك : الغدير ( متن عربى / چ 5 ) : 2 / 314 .\r\n","page_name":" 308 ","page_number":318},
  {"content":"\r\n\r\n19 - در سخنرانىاش كه در لشكرگاه صفين ايراد كرد ، گفت : آيا مىدانيد خداوند در كتابش پيشرو را بر دنباله‌رو ترجيح داده و در اطاعت خدا و رسول او احدى از اين امت بر من پيشى نجسته است ؟ همه گفتند : بلى . « 1 »\r\n20 - سه سال زودتر از آنكه ديگر مردم با رسول خدا نماز گزارند ، من با او نماز گزاردم . ( احمد با دو سند اين حديث را نقل كرده است )\r\n21 - روز شورا در حديثى كه پيش از اين گذشت ، فرمايد : آيا كسى هست بين شما كه پيش از من خدا را به يگانگى شناخته باشد ؟ گفتند : نه . پرسيد : آيا از شما كسى هست كه پيش از من رو به دو قبله نماز گزارده باشد ؟ گفتند : نه . « 2 » ( اين جملهء حديث را ابن ابى الحديد از روايات مستفيضه شمرده است )\r\n22 - همو در شعرى كه به معاويه نوشت ، فرمود :\r\n- وقتى من پسربچه‌اى بودم هنوز نابالغ ، بر همهء شما در پذيرش اسلام پيشى گرفتم . « 3 »\r\n23 - ابن طلحهء شافعى از قول او آورده است :\r\n- منم برادر مصطفى ، كه در نسبتم هيچگونه ترديدى نيست ، در دامنش تربيت شدم و دو سبطش فرزندان منند .\r\n- من وقتى او را تصديق كردم كه مردم همه در گمراهى و شرك و بدبختى بودند . « 4 »\r\nگويد : جابر گفت : شنيدم على عليه السّلام اين اشعار را انشاد كرد و پيغمبر صلّى اللّه عليه و آله آن را شنيد ، آنگاه تبسم فرموده ، گفت : راست گفتى يا على !\r\n\r\nسخن امام حسن عليه السّلام سبط پيامبر صلّى اللّه عليه و آله\r\n1 - اين جمله از سخنرانى امام حسن عليه السّلام است كه در مجلس معاويه ايراد فرمود :\r\nحضار مجلس ! شما را به خدا سوگند مىدهم آيا مىدانيد كسى را كه دشنام گفتيد ، از نخستين روز ، به هردو قبله نماز گزارده است و تو اى معاويه ! آن روز به هردو قبله كافر\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 195 .\r\n( 2 ) . همان : 1 / 159 - 163 .\r\n( 3 ) . همان : 2 / 25 .\r\n( 4 ) . مطالب السئول 11 .\r\n","page_name":" 309 ","page_number":319},
  {"content":"\r\n\r\nبودى ، و عمل او را گمراهى مىپنداشتى و لات و عزّا را گمراهانه مىپرستيدى . شما را به خدا سوگند مىدهم آيا مىدانيد كه او در هردو بيعت : بيعت فتح و بيعت رضوان شركت كرد و تو اى معاويه ! در يكى از آنها كافر و در ديگرى عهدشكن بودى . شما را به خدا سوگند مىدهم آيا مىدانيد او در دعوت به ايمان به خدا نخستين پاسخ‌دهنده بود و تو و پدرت اى معاويه از مخالفانى بوديد كه براى نرم شدن دلهاتان نسبت به اسلام زكات دريافت مىداشتيد . « 1 »\r\n2 - در سخنرانى امام كه در همين كتاب گذشت « 2 » ، فرمايد : وقتى محمد صلّى اللّه عليه و آله به پيامبرى مبعوث گرديد و خدا او را به رسالت برگزيد و كتابش را بر وى فروفرستاد و آنگاه او را مأمور دعوت به حق كرد ، پدرم اول كسى بود كه به او ايمان آورد و خدا و رسولش صلّى اللّه عليه و آله را تصديق كرد . خداوند در كتاب خود كه بر پيامبر مرسلش فرود آورد ، فرمايد : آيا كسى كه متكى به دليل و بيّنه‌اى از جانب پروردگار خويش است و شاهدى از اهل خود همراه دارد با آن‌كس كه دليلى ندارد ، برابر است ؟ « 3 »\r\nدنبال آن فرمود : جدم رسول خدا صلّى اللّه عليه و آله متكى بر بيّنه و دليل خدايى بود و پدرم على كه دنباله‌رو او بود ، شاهد و گواهش بود .\r\n\r\nنظريهء اصحاب و تابعان دربارهء اولين مسلمان\r\n1 - انس بن مالك گويد : پيامبر صلّى اللّه عليه و آله دوشنبه مبعوث شد و على روز سه‌شنبه اسلام آورد ، و در تعبير ديگر : پيامبر صلّى اللّه عليه و آله روز دوشنبه مبعوث شد و على روز سه‌شنبه نماز گزارد .\r\nاين حديث در جوامع روائى آمده است « 4 » و طبرانى و ابن اثير در جامع الاصول آن را ثبت كرده‌اند .\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد 2 / 101 .\r\n( 2 ) . رك : الغدير ( متن عربى / چ 5 ) : 1 / 198 .\r\n( 3 ) . هود 11 / 17 .\r\n( 4 ) . رك : جامع ترمذى : 2 / 214 ؛ مستدرك حاكم : 3 / 112 ؛ الاستيعاب ، ابن عبد البر : 3 / 32 ؛ تيسير الوصول :\r\n3 / 271 ؛ فرائد السمطين ، باب چهل و هفتم ؛ التقريب ، عراقى : 1 / 85 ؛ شرح نهج البلاغة ، ابن ابى الحديد :\r\n3 / 258 ؛ تذكرهء سبط 63 ؛ السراج المنير شرح الجامع الصغير : 2 / 424 ؛ شرح المواهب : 1 / 241 .\r\n","page_name":" 310 ","page_number":320},
  {"content":"\r\n\r\n2 - بريدهء اسلمى گويد : روز دوشنبه به پيامبر صلّى اللّه عليه و آله وحى رسيد و روز سه‌شنبه على نماز گزارد .\r\nحاكم در المستدرك : 3 / 112 آن را نقل كرده و اعتراف به صحتش نموده است و ذهبى نيز آن را پذيرفته است .\r\n3 - زيد بن ارقم گويد : اول كسى كه به خدا بعد از پيامبر صلّى اللّه عليه و آله ايمان آورد ، على بن ابى طالب است .\r\nاين حديث در تاريخ طبرى با دو سند صحيح كه هردو سند رجالش مورد وثوقند ، آمده و ذهبى صحّت آن را پذيرفته است . « 1 »\r\n4 - زيد بن ارقم گويد : اول كسى كه با رسول خدا صلّى اللّه عليه و آله نماز گزارد ، على بود .\r\nاحمد و طبرانى ، چنان كه در مجمع هيثمى : 9 / 103 آمده ، اين حديث را نقل كرده‌اند و هيثمى گويد : رجال احمد ، همان رجال صحيحين است ، و نيز ابو عمرو در الاستيعاب :\r\n2 / 459 آن را نقل كرده است .\r\n5 - زيد بن ارقم گفته است : اول كسى كه بعد از پيامبر خدا صلّى اللّه عليه و آله ، به خدا ايمان آورد ، على بن ابى طالب بود . « 2 »\r\n6 - عبد اللّه بن عباس گويد : اول كسى كه نماز گزارد ، على بود . « 3 »\r\n7 - عبد اللّه بن عباس گويد : على را چهار خصلت بود كه ديگران از آن محرومند : او اول مردى از عرب و عجم است كه با پيامبر خدا صلّى اللّه عليه و آله به نماز ايستاد . « 4 »\r\n8 - عبد اللّه بن عباس گويد : مجاهد گفته است : اول كسى كه با پيامبر صلّى اللّه عليه و آله ركوع كرد على بن ابى طالب بود و دربارهء او اين آيه نازل گرديد : نماز به پا داريد و زكات بدهيد و با ركوع‌كنندگان ، ركوع بگذاريد « 5 » . « 6 »\r\n\r\n\r\n","description":"","footnote":"\r\n( 1 ) . نيز رك : الكامل ، ابن اثير : 2 / 22 ؛ مسند احمد : 4 / 368 ؛ مستدرك حاكم : 4 / 336 .\r\n( 2 ) . الاستيعاب : 2 / 459 .\r\n( 3 ) . جامع ترمذى : 2 / 215 ؛ تاريخ طبرى : 2 / 241 با سندهاى صحيح ؛ كامل ابن اثير : 2 / 22 ، شرح نهج البلاغة ، ابن ابى الحديد : 3 / 256 .\r\n( 4 ) . المستدرك ، حاكم : 3 / 111 ؛ الاستيعاب : 2 / 457 .\r\n( 5 ) . بقرة 2 / 43 .\r\n( 6 ) . تذكرة الخواص 8 .\r\n","page_name":" 311 ","page_number":321},
  {"content":"\r\n\r\n9 - عبد اللّه بن عباس در سخنانش گفت : فرزند جگرخوار ، از ميان مردم شام ، گروهى اراذل و اوباش را براى مخالفت با على بن ابى طالب ، پسر عم و داماد پيامبر خدا صلّى اللّه عليه و آله و اولين مردى كه با او نماز خواند ، با خود همدست كرد . « 1 »\r\n10 - عبد اللّه بن عباس گويد : خداى بزرگ طلب غفران براى على را در قرآن بر هر مسلمانى واجب كرده است ، آنجا كه گويد : پروردگارا ما را بيامرز و برادرانمان را كه در ايمان بر ما سبقت گرفته‌اند . « 2 » ازاين‌رو ، بر هرمسلمانى كه بعد از على عليه السّلام به اسلام گرويده ، واجب است براى على استغفار كند . « 3 »\r\n11 - عبد اللّه بن عباس گويد : اول كسى كه اسلام آورده ، على بن ابى طالب است . « 4 »\r\n12 - عبد اللّه بن عباس گويد : على اول كسى بود كه از ميان مردم بعد از خديجه ، رضى اللّه عنها ، ايمان آورد . « 5 »\r\nابو عمرو ، رضى اللّه عنه ، گفته است : اين نسبت را احدى در صحت و وثاقت نقلش ترديد ندارد و زرقانى به صحت آن اعتراف كرده است . « 6 »\r\n13 - ابن عباس در جانب زمزم در مكه سخن مىگفت و ما نزد او بوديم . هنگامى كه سخنش به پايان رسيد ، مردى برخاست و گفت : اى ابن عباس ! من مردى از اهالى حمص شام هستم كه از على بن ابى طالب بيزارى جسته ، او را لعن مىكنند . ابن عباس گفت : خدا آنان را در دنيا و آخرت لعن كند و عذاب خواركننده‌اى براى آنان فراهم سازد . آيا به خاطر قرابتى كه با پيغمبر صلّى اللّه عليه و آله دارد ؟ يا به خاطر اينكه او اولين مرد مسلمانى بود كه در جهان به خدا و پيامبرش گرويد ؟ و يا بدان‌جهت كه او اول كس بود كه نماز گزارد و ركوع كرد و به كارهاى نيك پرداخت ؟ مرد شامى گفت : به خدا سوگند ، اينان قرابت و سابقهء او را انكار نمىكنند ، چيزى كه هست مىپندارند او مردم را به كشتن داده است . « 7 »\r\n\r\n\r\n","description":"","footnote":"\r\n( 1 ) . كتاب صفين ، ابن مزاحم 360 ؛ شرح ابن ابى الحديد : 1 / 504 ؛ جمهرة الخطب : 1 / 175 .\r\n( 2 ) . حشر 59 / 10 .\r\n( 3 ) . شرح نهج البلاغة ، ابن ابى الحديد : 3 / 256 .\r\n( 4 ) . الاستيعاب : 2 / 458 ؛ مجمع الزوائد : 9 / 102 .\r\n( 5 ) . الاستيعاب : 2 / 457 .\r\n( 6 ) . شرح المواهب : 1 / 242 .\r\n( 7 ) . المحاسن و المساوى ، بيهقى : 1 / 30 .\r\n","page_name":" 312 ","page_number":322},
  {"content":"\r\n\r\n14 - عفيف گويد : در زمان جاهليت به مكه آمدم و مىخواستم براى خانواده‌ام از لباسها و عطريات مكه خريدارى كنم ؛ نزد عباس بن عبد المطلب كه مرد بازرگانى بود ، نشسته بودم و به كعبه مىنگريستم . در آن‌وقت ، خورشيد در وسط آسمان و در نهايت اوج خود بود كه ناگاه جوانى پديدار شد و ديده بر آسمان گشود و در برابر كعبه ايستاد .\r\nديرى نپاييد كه پسرى آمد و پهلوى او قرار گرفت و سپس زنى آمد و پشت سر آنان ايستاد . جوان ركوع كرد و آن پسر و زن هم با او به ركوع رفتند . جوان سر برداشت و آن‌دو نيز سر برداشتند ، جوان سجده كرد و آن‌دو هم به سجده افتادند . گفتم : اى عباس ! امر عظيمى روى داده است . عباس گفت : آرى ، امر عظيمى روى داده است . آيا مىدانى اين جوان كيست ؟ گفتم : نه ، گفت : اين جوان محمد بن عبد اللّه پسر برادر من است . آيا مىدانى اين پسر كيست ؟ اين پسر على برادرزادهء من است . آيا مىدانى اين زن كيست ؟\r\nاين زن خديجه دخت خويلد همسر آن جوان است . اين برادرزادهء من ، مرا خبر داده است كه پروردگارش ، پروردگار آسمان و زمين ، او را به دينى كه اظهار مىكند ، امر كرده است .\r\nبه خدا سوگند ، در تمام روى زمين كسى جز اين سه تن به اين دين نگرويده‌اند . « 1 »\r\n15 - سلمان فارسى گويد : اول كسى كه از اين امت بر پيامبرش در كنار حوض كوثر وارد شود ، اولين اسلام‌آورنده ، على بن ابى طالب ، رضى اللّه عنه ، خواهد بود . « 2 »\r\n16 - ابو رافع گويد : پيامبر صلّى اللّه عليه و آله روز دوشنبه‌اى كه مبعوث شد ، اول روز خودش نماز گزارد و آخر همان روز خديجه و روز سه‌شنبه فرداى آن روز على . « 3 »\r\n17 - ابو رافع گويد : على تا مدت هفت سال و چند ماه مخفيانه پيش از آنكه ديگرى نماز گزارد ، به نماز مىپرداخت . « 4 »\r\n\r\n\r\n","description":"","footnote":"\r\n( 1 ) . خصائص نسائى 3 ؛ تاريخ طبرى : 2 / 21 ؛ الرياض النضرة : 2 / 158 ؛ الاستيعاب : 2 / 459 ؛ عيون الاثر :\r\n1 / 93 ؛ كامل ابن اثير : 2 / 22 ؛ السيرة الحلبية : 1 / 288 .\r\n( 2 ) . الاستيعاب : 2 / 475 ؛ مجمع الزوائد : 9 / 102 ؛ شرح التقريب ، عراقى : 1 / 85 ؛ المواهب ، قسطلانى : 1 / 45 ؛ رسالهء اسكافى .\r\n( 3 ) . شرح المواهب : 1 / 240 ؛ عيون الاثر : 1 / 92 ؛ الرياض النضرة : 2 / 158 ؛ شرح ابن ابى الحديد : 3 / 258 .\r\n( 4 ) . مجمع الزوائد : 9 / 103 ؛ فرائد السمطين ، باب چهل و هفتم .\r\n","page_name":" 313 ","page_number":323},
  {"content":"\r\n\r\n18 - ابوذر غفارى ، يكى از كسانى است كه روايت كرده‌اند على بن ابى طالب عليه السّلام اولين مسلمان بود . « 1 »\r\n19 - خباب بن ارت گويد : ديدم على را كه پيش از ديگر مردم با پيغمبر صلّى اللّه عليه و آله نماز مىگزارد . او در آن روز به طور كامل بالغ شده بود . « 2 »\r\n20 - مقداد بن عمرو كندى ، يكى از كسانى است كه روايت اولين مسلمان بودن على عليه السّلام را نقل كرده است . « 3 »\r\n21 - جابر بن عبد اللّه انصارى گويد : پيامبر صلّى اللّه عليه و آله روز دوشنبه مبعوث گرديد و على عليه السّلام روز سه‌شنبه نماز گزارد . « 4 »\r\nابو عمرو ، عراقى و قسطلانى و ديگران جابر را از كسانى نام برده‌اند كه اولين اسلام آورنده را على بن ابى طالب عليه السّلام معرفى كرده است .\r\n22 - ابو سعيد خدرى روايت كرده كه على بن ابى طالب عليه السّلام اولين اسلام‌آورنده است . « 5 »\r\n23 - حذيفة بن اليمان گويد : روزى كه ما سنگ را پرستش مىكرديم و مشروب مىنوشيديم ، على چهارده ساله فرزندى بود كه ايستاده شب‌وروز با پيامبر صلّى اللّه عليه و آله نماز مىگزارد . در آن روز قريش پيامبر صلّى اللّه عليه و آله را نابخرد مىخواندند و هيچ‌كس جز على از او دفاع نمىكرد . « 6 »\r\n24 - عمر بن الخطاب يكى ديگر از اين راويان است . عبد اللّه بن عباس گويد : شنيدم هنگامى كه گروهى نزد عمر بودند و سخن از سابقان در اسلام به ميان آمد ، عمر گفت :\r\nاما دربارهء على شنيدم كه رسول خدا صلّى اللّه عليه و آله سه خصلت دربارهء او مىگفت كه بسيار آرزو مىكردم يكى از آن خصلتها براى من بود . رسيدن به اين آرزو از هرچه خورشيد بر آن\r\n\r\n\r\n","description":"","footnote":"\r\n( 1 ) . الاستيعاب : 2 / 456 ؛ التقريب و شرح آن : 1 / 85 ؛ المواهب اللدنية : 1 / 45 .\r\n( 2 ) . رسالهء اسكافى ؛ الاستيعاب : 2 / 456 ؛ المواهب اللدنية : 1 / 45 .\r\n( 3 ) . الاستيعاب : 2 / 456 ؛ التقريب و شرح آن : 1 / 85 ؛ المواهب اللدنية : 1 / 45 .\r\n( 4 ) . تاريخ طبرى : 2 / 211 ؛ كامل ابن اثير : 2 / 22 ؛ شرح ابن ابى الحديد : 3 / 258 .\r\n( 5 ) . الاستيعاب : 2 / 456 ؛ شرح التقريب : 1 / 85 ؛ المواهب اللدنية : 1 / 45 .\r\n( 6 ) . شرح ابن ابى الحديد : 3 / 260 .\r\n","page_name":" 314 ","page_number":324},
  {"content":"\r\n\r\nبتابد ، براى من محبوب‌تر است . من و ابو عبيده و ابو بكر گروهى از اصحاب پيغمبر صلّى اللّه عليه و آله در نزد آن حضرت بوديم كه دست به پشت على مىزد و به دو مىگفت : يا على ! تو اول مؤمنى هستى كه ايمان آورده و اول مسلمانى كه به اسلام گرويده است و نسبت تو به من ، مانند نسبت هارون به موسى است . « 1 »\r\n25 - عبد اللّه بن مسعود گويد : اول حديثى كه در امر پيامبر خدا صلّى اللّه عليه و آله دانستيم ، اين بود كه با بنى اعمامم به مكه آمديم . . . آنگاه حديث عفيف را كه در صفحهء 226 متذكر شديم نقل كرده است . رك : رسالهء اسكافى .\r\n26 - ابو ايوب انصارى ، بنا به روايت طبرانى گفت : اول الناس اسلاما على بن ابى طالب عليه السّلام « 2 » : نخستين كسى كه اسلام آورد ، على است .\r\n27 - ابو مرازم يعلى بن مرّه كسى است كه زرقانى او را يكى از آنان كه على عليه السّلام را نخستين مسلمان خوانده‌اند ، مىداند . « 3 »\r\n28 - هاشم بن عتبة مرقال به على عليه السّلام گفت : شما اى امير مؤمنان ! از همهء مردم نسبت به رسول خدا صلّى اللّه عليه و آله نزديك‌تر و در مسلمانى پيشقدم‌تر هستى . « 4 »\r\n29 - در گفتارى از هاشم بن عتبه ، در روز صفين آمده است كه گفت : همانا امير ما اول كسى است كه با رسول خدا صلّى اللّه عليه و آله نماز خواند و داناترين فرد در دين خدا و مقدم از ديگران نسبت به رسول خدا صلّى اللّه عليه و آله است . « 5 »\r\nهاشم بن عتبه در روز صفين گفته است :\r\n- پسر عم احمد بزرگوار كه پيامبر صلّى اللّه عليه و آله از راه هدايت در او تجلى كرده است ، اولين تصديق كننده‌اش ، و نخستين نمازگزارى است كه تا حد درگيرى سخت با كفار جنگيده است . « 6 »\r\n30 - مالك بن حارث اشتر در يكى از سخنرانيهايش گويد : با ماست پسر عم\r\n\r\n\r\n","description":"","footnote":"\r\n( 1 ) . رسالهء اسكافى ؛ المناقب خوارزمى ؛ شرح ابن ابى الحديد : 3 / 258 .\r\n( 2 ) . شرح التقريب : 1 / 85 ؛ شرح زرقانى : 1 / 242 .\r\n( 3 ) . رك : شرح المواهب : 1 / 242 .\r\n( 4 ) . كتاب نصر 125 ؛ جمهرة الخطب : 1 / 151 .\r\n( 5 ) . كتاب نصر 403 ؛ تاريخ طبرى : 6 / 24 ؛ كامل ابن اثير : 3 / 135 .\r\n( 6 ) . كتاب صفين ، نصر بن مزاحم ( چاپ مصر ) 371 .\r\n","page_name":" 315 ","page_number":325},
  {"content":"\r\n\r\nرسول خدا صلّى اللّه عليه و آله و شمشيرى از شمشيرهاى خداست على بن ابى طالب عليه السّلام . او كه با پيامبر صلّى اللّه عليه و آله نماز گزارد و هيچ مردى در نمازگزاردن با پيامبر بر او پيشى نگرفت . در همهء دوران زندگى ، از كودكى تا كهولت ، هيچگونه اثرى از حالات كودكى و كوتاهيها و لغزشهاى جوانى در او ديده نشده ، و هميشه در دين خدا دانا و به حدود الهى عالم بوده است . « 1 »\r\n31 - عدى بن حاتم در سخنرانىاش خطاب به معاويه گويد : ما ترا مىخوانيم تا به مردى كه برترين اين امت از نظر سابقه و بهترين آنان از لحاظ تأثير در اسلام است ، بپيوندى . « 2 » و بنا به گفتهء ابن اثير : پسر عم تو ، سرور مسلمانان و از لحاظ سابقه از همه برتر است . « 3 »\r\n32 - عدى بن حاتم در سخن ديگرش گويد : اگر او را بر شما فضيلت است ، شما را ياراى همانندى با او نيست . بنابراين ، يا تسليم او گرديد و يا در مقابلش پيكار كنيد . به خدا سوگند ، اگر از لحاظ علم به كتاب و سنت بنگريد ، او داناترين افراد به كتاب و سنت است ، و اگر از لحاظ اسلام بررسى كنيد ، او برادر پيامبر خدا صلّى اللّه عليه و آله و سرسلسلهء اسلام است . « 4 »\r\n33 - سالم بن ابى الجعد گويد : به محمد بن حنفيه گفتم : آيا ابو بكر در اسلام آوردن از همه پيشقدم‌تر بود ؟ گفت : نه . « 5 »\r\nوقتى ثابت شد كه ابو بكر اولين مسلمان نبوده ، بىترديد اول مسلمان على عليه السّلام بوده است .\r\n34 - طارق بن شهاب احمسى را گفتارى است كه در آن آمده : آنگاه گفتم : على را كه اول كس در ايمان به خدا و پسر عم پيامبر و وصى اوست ، فراخوانيد ، اين برتر است . . . تا آخر حديث . « 6 »\r\n\r\n\r\n","description":"","footnote":"\r\n( 1 ) . كتاب نصر 268 ؛ شرح ابن ابى الحديد : 1 / 484 ؛ جمهرة الخطب : 1 / 183 .\r\n( 2 ) . كتاب نصر 221 ؛ تاريخ طبرى : 6 / 2 ؛ شرح ابن ابى الحديد : 1 / 344 .\r\n( 3 ) . الكامل فى التاريخ : 3 / 124 .\r\n( 4 ) . الامامة و السياسة : 1 / 103 .\r\n( 5 ) . الاستيعاب : 2 / 458 .\r\n( 6 ) . شرح ابن ابى الحديد : 1 / 76 .\r\n","page_name":" 316 ","page_number":326},
  {"content":"\r\n\r\n35 - عبد اللّه بن هاشم مرقال در سخنرانىاش گويد : اى مردم ! همانا هاشم در راه اطاعت از پسر عم رسول خدا صلّى اللّه عليه و آله و اولين مؤمن به او ، و داناترين مردم در دين خدا ، به جهاد پرداخت . « 1 »\r\n36 - عبد اللّه بن حجل گفت : اى امير مؤمنان ! شما در ميان ما اولين ايمان‌آورنده و آخرين كسى هستى كه تا دم آخر با پيامبر صلّى اللّه عليه و آله همدم بوده‌اى . « 2 »\r\n37 - ابو عمره بشير بن محصن در اجتماعى از اصحاب على عليه السّلام و معاويه گفت : سرور ما على عليه السّلام به لحاظ فضيلت ، ديندارى ، سابقه در اسلام و نزديكى با پيامبر صلّى اللّه عليه و آله از همهء خلق به امر خلافت شايسته‌تر است . « 3 »\r\n38 - عبد اللّه بن خباب بن ارت كه ابن قتيبه درباره‌اش گويد : گروهى از خوارج كه بر على خروج كرده بودند ، در حال حركت به مردى كه زنش را بر الاغى سوار كرده بود و آن را هدايت مىكرد ، رسيدند . چون از رود فرات عبور كردند ، به او گفتند : كيستى تو ؟\r\nگفت : مردى از مؤمنانم . گفتند : دربارهء على بن ابى طالب چه مىگويى ؟ گفت : مىگويم او امير مؤمنان بود و نخستين كسى است كه به خدا و رسولش ايمان آورد ، گفتند : نامت چيست ؟ گفت : من عبد اللّه بن خباب بن ارت يكى از صحابهء رسول خدا هستم . « 4 »\r\n39 - عبد اللّه بن بريده گويد : از مردان اولين كسى كه اسلام آورد ، على بن ابى طالب عليه السّلام است و آنگاه گروه سه نفرى : ابوذر ، بريده و يكى از پسرعموهاى ابوذر مسلمان شدند .\r\n( اين حديث را محمد بن اسحاق مدنى در جلد اول مغازى نقل كرده است )\r\n40 - محمد بن ابى بكر در قسمتى از نامه‌اى كه به معاويه نوشت ، چنين آورده است :\r\nنخستين كسى كه اسلام را پذيرفت و به درگاه خدا روآورد و تصديق و موافقت رسول خدا صلّى اللّه عليه و آله را نمود و اسلام آورد و تسليم او گرديد ، برادر و پسر عمش على بن ابى طالب عليه السّلام بود ، تا آنجا كه گويد :\r\nاو از ميان همهء مردم ، در اسلام پيشقدم‌تر و در انديشه راستگوتر بود ، تا آنجا كه گويد :\r\n\r\n\r\n","description":"","footnote":"\r\n( 1 ) . كتاب نصر 405 .\r\n( 2 ) . الامامة و السياسة : 1 / 103 ؛ كتاب نصر .\r\n( 3 ) . كتاب نصر 210 .\r\n( 4 ) . الامامة و السياسة : 1 / 122 .\r\n","page_name":" 317 ","page_number":327},
  {"content":"\r\n\r\nواى بر تو اى معاويه ! تو خود را با على عليه السّلام همطراز مىخوانى ، و حال آنكه او وارث و وصى پيامبر صلّى اللّه عليه و آله و پدر فرزندانش ، و اولين پيرو او بود ، و نيز آخرين كسى است كه با پيامبر صلّى اللّه عليه و آله ملاقات داشت و پيامبر اسرار خود را با او در ميان مىنهاد و در كار خود تنها او را شريك مىگردانيد . « 1 »\r\n41 - عمرو بن حمق به على عليه السّلام گفت : من براى پنج خصلت به شما ارادت مىورزم و شما را دوست دارم : شما پسر عم رسول خدا صلّى اللّه عليه و آله ، و اول مؤمن به او ، و اولين اسلام آورنده ، و پدر فرزندان برجاى مانده از پيامبر صلّى اللّه عليه و آله در ميان ما هستى و از نظر جهاد بزرگ‌ترين مرد از مهاجران مىباشى . « 2 »\r\n\r\nاشعار دربارهء اولين مسلمان\r\n1 - سعيد بن قيس همدانى در صفين رجز مىخواند و مىگفت :\r\n- اين است على ، پسر عم مصطفى و اول اجابت‌كنندهء دعوت او .\r\n- همان امام هدايتگرى است كه راهش از ضلالت جدا است . « 3 »\r\n2 - عبد اللّه بن ابى سفيان در پاسخ وليد اين دو بيت را خواند :\r\n- صاحب اختيار امت بعد از محمد ، على است كه در همهء احوال ملازم او بود .\r\n- او حقا وصى رسول خدا صلّى اللّه عليه و آله ، داماد او و اول كسى است كه نماز خواند و روى موافق نشان داد .\r\nاين دو بيت در رسالهء اسكافى آمده و حافظ كنجى در كفايه 48 آن را از فضل بن عباس نقل كرده است .\r\n3 - خزيمة بن ثابت انصارى يكى ديگر از اين شعراست كه عراقى و زرقانى او را از كسانى مىدانند كه على عليه السّلام را نخستين مسلمان خوانده‌اند . « 4 » اين دو گويند : شعر زير را\r\n\r\n\r\n","description":"","footnote":"\r\n( 1 ) . كتاب صفين 133 .\r\n( 2 ) . كتاب صفين 115 ؛ جمهرة الخطب : 1 / 149 .\r\n( 3 ) . رسالهء اسكافى ، بنا بر آنچه در شرح ابن ابى الحديد : 3 / 259 آمده است و ديگران اين شعر را به قيس بن سعد بن عباده نسبت داده‌اند .\r\n( 4 ) . شرح التقريب : 1 / 85 ؛ شرح المواهب : 1 / 242 .\r\n","page_name":" 318 ","page_number":328},
  {"content":"\r\n\r\nمرزبان از او دربارهء على عليه السّلام انشاد كرده است :\r\n- آيا او اول كس نبود كه به قبلهء شما نماز گزارد و آيا او داناترين مردم به كتاب و سنت نيست ؟\r\nاسكافى در رساله‌اش اشعارى را از خزيمة بن ثابت ، بنا بر آنچه در شرح ابن ابى الحديد :\r\n3 / 259 آمده است ، نقل كرده كه در زير آورده مىشود :\r\n- او در ميان خاندانش تنها وصى پيامبر و از روز نخست يكه‌سوار اين ميدان بوده است .\r\n- به خداى عطابخش سوگند ، جز نخبهء زنان ، خديجه ، او اول كسى است كه بين همهء مردم ، نماز گزارده است .\r\nحاكم هم اين دو بيت را همراه با دو بيت پيشين در المستدرك : 3 / 114 آورده است :\r\n- وقتى ما با على بيعت كرديم ، ديگر ابو الحسن ما را از فتن و حوادث بيمناك كافى است .\r\n- او را برترين مردم ، نسبت به مردم و حاذق‌ترين آنان نسبت به كتاب و سنت يافتيم . « 1 »\r\n4 - كعب بن زهير يكى ديگر از اين شاعران است . زرقانى در شرح المواهب : 1 / 242 از قصيدهء او در مدح امير المؤمنين عليه السّلام اين ابيات را آورده است .\r\n- على مردى است آزموده و در كارهاى شايسته معروف .\r\n- او داماد پيغمبر و بهترين همهء مردم است و هركس به دو افتخار كند ، مفتخر است .\r\n- او وقتى كه همهء مردم كافر بودند ، قبل از ديگران با پيامبر امى نماز گزارد . « 2 »\r\n5 - ربيعة بن حارث بن عبد المطلب را ابياتى در اين‌باره است كه گروهى از بزرگان آنها را به او نسبت داده‌اند و عده‌اى آنها را ذكركرده و از ديگران دانسته‌اند . ابيات اين است :\r\n- من به فكرم نمىرسيد كه امر خلافت از بنى هاشم و آنگاه از شخص ابو الحسن ، عدول كند .\r\n- آيا او اول كسى نبود كه به قبلهء آنان نماز گزارد و آيا او از همه به كتاب و سنت داناتر نيست ؟\r\n\r\n\r\n","description":"","footnote":"\r\n( 1 ) . اين ابيات را دنباله‌اى است كه در كتاب الفصول المختارة : 2 / 67 مىتوان يافت .\r\n( 2 ) . در نسخه‌اى كه نقل كرديم ، اشتباهى رخ داده بود كه ما صحيح آن را ذكر كرديم .\r\n","page_name":" 319 ","page_number":329},
  {"content":"\r\n\r\n- آيا او آخرين فردى نبود كه از پيغمبر مفارقت كرد ؟ و آيا او نبود كه جبرئيل در غسل و كفن پيامبر او را مدد داد ؟\r\n- بىشك او همهء آنچه را كه خوبان دارند ، يك جا دارد و در عين حال ، هيچ‌كدام از مزاياى او را ديگران ندارند .\r\n- ما نمىدانيم اين چه گرفتارى است كه شما را از او بازداشته ! همانا بيعت شما روز سقيفه آغاز فتنه و فساد بود .\r\nاسكافى در رساله‌اش تنها بيت نخست را آورده و آن را به ابو سليمان بن حرب بن امية بن عبد شمس ، در وقت بيعت گرفتن براى ابو بكر ، نسبت داده است . « 1 »\r\n6 - فضل بن ابى لهب در قصيدهء وليد بن عقبه چنين سروده است :\r\n- بهترين مردم بعد از محمد ، مراقب و همكار او در امر به معروف و نهى از منكر .\r\n- فرد برگزيدهء او در خيبر ، و نماينده‌اش در اعلام آيات برائت از مشركان كه برتر از ابو بكر بود .\r\n- اول كسى كه نماز گزارد و يار و برادر پيامبر بود و گمراهان را در بدر به جاى خود نشانيد .\r\n- اين شخص نيك‌سيرت على است و كيست كه بر او فايق آيد ؟ ابو الحسن صاحب عهد و قرابت با پيامبر و داماد اوست .\r\n7 - مالك بن عبادهء غافقى هم‌پيمان حمزة بن عبد المطلب در اشعارش گويد :\r\n- على را ديدم كه چون او را فرامىخواندند ، در لباس پوشيدن و عمامه بر سر نهادن لحظه‌اى درنگ نمىكرد .\r\n- او اول مسلمان و اول كسى است كه در اسلام نماز خوانده ، روزه گرفته و لا إله الا اللّه گفته است .\r\n8 - ابو الاسود دؤلى ، در حالى كه طلحه و زبير را تهديد مىكند ، گويد :\r\n- همانا على شيرمردى است كه شيران معركه به او مانند .\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 259 .\r\n","page_name":" 320 ","page_number":330},
  {"content":"\r\n\r\n- آخر نه او از نخستين عبادت پيشگان مكه بود ، در روزى كه احدى خدا را نمىپرستيد . « 1 »\r\n9 - جندب بن زهير در روز صفين در رجز خود چنين مىگفت :\r\n- اين على است كه در حقيقت مشعل هدايت است ، پروردگارا نگهدارش و تباهش مساز .\r\n- پروردگارا او را برافراز كه تنها از تو مىترسد و ما نيز يار و مددكار او در برابر دشمنانش هستيم .\r\n- او داماد پيامبر مصطفى و اول پيرو اوست و اول كسى است كه با او بيعت كرد و از او تبعيت نمود . « 2 »\r\n10 - زفر بن يزيد « 3 » بن حذيفهء اسدى گويد :\r\n- هواى على را داشته باشيد و به يارىاش برخيزيد كه او وصى پيامبر است و نخستين مسلمان .\r\n- اگر در حوادث دست از يارىاش برداريد ، در زمين خود ديگر حق حركت نخواهيد داشت . « 4 »\r\n11 - نجاشى فرزند حارث بن كعب گويد :\r\n- به آن شخص گمراهى كه طالب نجات باشد و به كسى كه فاسد را به جاى صالح گرفته است ، بگو :\r\n- شما پسر هند و طرفدارانش را مانند على تصور كرده‌ايد ، آيا حيا نمىكنيد ؟\r\n- حيا از اولين مرد مسلمان بعد از پيامبر ، كسى كه در ميان همهء عالميان او تنها پيامبر را پاسخ گفت .\r\n- داماد رسول و كيست مانند او در آن روزى كه جوانان از شدت ترس پير مىگردند . « 5 »\r\n12 - جرير بن عبد اللّه بجلى گويد :\r\n\r\n\r\n","description":"","footnote":"\r\n( 1 ) . رك : رسالهء اسكافى ، بنا بر آنچه در شرح نهج البلاغة ، ابن ابى الحديد : 3 / 259 مذكور است .\r\n( 2 ) . كتاب صفين ، نصر بن مزاحم 453 .\r\n( 3 ) . در برخى مآخذ « زفير بن زيد » آمده است .\r\n( 4 ) . رسالهء اسكافى ، بنا بر آنچه در شرح نهج البلاغة ، ابن ابى الحديد : 3 / 259 مذكور است .\r\n( 5 ) . كتاب صفين ، نصر بن مزاحم 66 .\r\n","page_name":" 321 ","page_number":331},
  {"content":"\r\n\r\n- درود خدا بر احمد فرستادهء او كه نعمت را بر ما تمام كرد .\r\n- درود بر پاكيزگان پس از او ، خليفهء قائم ما كه از او مدد مىگيرد .\r\n- مقصودم على وصى پيامبر است كه خداوند گمراهان امت را از او دور مىسازد .\r\n- على كه داراى فضيلت و سبقت در دين و كرامات است و از خاندان وحى و نبوت .\r\n13 - عبد اللّه بن حكيم تميمى گويد :\r\n- زبير و طلحه ، بعد از آنكه بيعت خود را شكستند ، ما را به بيعت خود فراخواندند .\r\n- گفتيم : ما با على بيعت كرده‌ايم ، اگر شما عهد شكنيد ، بايد از سر راه ما كنار رويد .\r\n- آيا شما بيعت على را كه در اسلام بر همهء شما پيشى گرفته است ، مىشكنيد ؟\r\n14 - عبد الرحمن بن حنبل ( جعل ) جمحى ، هم‌پيمان قبيلهء بنى جمح گويد :\r\n- به جانم سوگند ، اگر با كسىكه محافظ دين و معروف به پاكدامنى و توفيق است ، بيعت كنيد .\r\n- كسى كه از هركار زشتى دامنش پاك است ، بزرگوارى سپيدچهره ، بسيار راستگو و از ديرباز به خدا مؤمن .\r\n- يعنى ابو الحسن ، پس بدين بيعت خشنود باشيد و فرمانش را گردن نهيد كه او گفتارش مانند عيبنا كان بىمنطق نيست .\r\n- على وصى مصطفى و وزير اوست و اول كسى است كه در نزد خدا نماز گزارد و پرهيزكارى كرد . « 1 »\r\n\r\nديگر آراء دربارهء اولين مسلمان\r\n1 - ابو عمرو ، عامر شعبى كوفى گويد : اول كسى از مردان كه اسلام پذيرفت ، على بن ابى طالب بود كه در آن زمان نه سال داشت . « 2 »\r\n2 - ابو سعيد حسن بصرى گويد : بعد از خديجه ، على اول كسى است كه اسلام آورد .\r\n\r\n\r\n","description":"","footnote":"\r\n( 1 ) . كفاية الطالب ، حافظ كنجى 48 .\r\n( 2 ) . رسالهء اسكافى ، چنان كه در شرح ابن ابى الحديد : 3 / 260 آمده است .\r\n","page_name":" 322 ","page_number":332},
  {"content":"\r\n\r\nاين‌روايت را احمد از عبد الرزاق ، از معمر ، از قتاده ، از حسن بصرى نقل كرده است . و اسكافى آن را در رسالهء خود از عبد الرزاق روايت كرده است . « 1 »\r\nهمچنين در رسالهء اسكافى آمده است : روزى عده‌اى از تابعين نزد حسن بصرى بودند و نام على بن ابى طالب عليه السّلام به ميان آمد . حجاج كه در مجلس حاضر بود ، به حسن گفت : تو در اين‌باره چه مىگويى ؟ حسن گفت : من چه گويم ، او اول كسى است كه بر قبله نماز گزارد و دعوت رسول خدا صلّى اللّه عليه و آله را اجابت كرد . براى على نزد پروردگارش مقام بلندى است ، چه او نسبت به رسول خدا صلّى اللّه عليه و آله ، قرابت و نزديكى دارد و براى او سوابقى است كه كسى نمىتواند آنها را انكار كند .\r\nحجاج بشدت خشمگين شد ، از تخت امارتش برخاست و به خانه رفت .\r\nمردى به حسن گفت : چرا هيچگاه نديده‌ايم تو على را مدح و ثنا گويى ؟ گفت : من چگونه به اين كار اقدام كنم ، در حالى كه از شمشير حجاج خون مىريزد ؟\r\nعلى اول كسى است كه اسلام آورد و اين به تنهايى براى ثناى على ، شما را كافى است . « 2 »\r\n3 - امام محمد باقر عليه السّلام فرمايد : اول من آمن باللّه على بن ابى طالب و هو ابن احدى عشرة سنة « 3 » : نخستين كسى كه به خدا ايمان آورد ، على بن ابى طالب بود كه يازده سال بيشتر نداشت .\r\n4 - قتاده بن دعامهء اكمهء بصرى گويد : على بعد از خديجه اول كسى است كه اسلام را پذيرفت . چنان كه ياد شد اين‌روايت را احمد نقل كرده و قسطلانى او را در شمار معتقدان به آن آورده است . « 4 »\r\n5 - محمد بن مسلم معروف به ابن شهاب « 5 » ، قسطلانى او را در المواهب : 1 / 45 در شمار آورده و زرقانى در شرح خود : 1 / 242 او را از طرفداران اين عقيده كه على عليه السّلام اول\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد : 3 / 260 .\r\n( 2 ) . همان : 3 / 258 .\r\n( 3 ) . همان : 3 / 260 .\r\n( 4 ) . المواهب : 1 / 45 ؛ شرح المواهب : 1 / 242 .\r\n( 5 ) . اين نسبت مربوط به نياى نياى اوست .\r\n","page_name":" 323 ","page_number":333},
  {"content":"\r\n\r\nكسى است كه اسلام آورده ، نام برده است .\r\n6 - ابو عبد اللّه محمد بن منكدر مدنى گويد : على اول كسى است كه اسلام آورد . « 1 »\r\n7 - ابو حازم سلمة بن دينار مدنى گويد : على نخستين كسى است كه اسلام آورد . « 2 »\r\n8 - ابو عثمان ربيعة بن ابى عبد الرحمن مدنى گويد : على اولين كسى است كه اسلام آورد . « 3 »\r\n9 - ابو النضر محمد بن سائب كلبى گويد : على اول كسى است كه اسلام آورد و او در وقت اسلام آوردن نه ساله بود . « 4 »\r\n10 - محمد بن اسحاق گويد : اول مردى كه به رسول خدا صلّى اللّه عليه و آله ايمان آورد و با او نماز گزارد و او را در آنچه از جانب خداى بزرگ آورده بود ، تصديق كرد ، على بن ابى طالب بود كه در آن روز فرزندى ده ساله بود « 5 » . و يكى از نعمتهايى كه خدا بر او ارزانى داشت ، اين است كه قبل از اسلام ، در دامان پيغمبر صلّى اللّه عليه و آله پرورش يافت .\r\nگويد : پاره‌اى از اهل علم متذكر شده‌اند كه رسول خدا صلّى اللّه عليه و آله در هنگام نماز پنهان از ديد عمويش ابو طالب و عموهاى ديگر و ساير اقوامش ، با على بن ابى طالب به خارج از مكه مىرفت و نمازهاى خود را با او در آنجا مىگزارد . در آخر روز به مكه بازمىگشتند و بدين‌ترتيب ، مدتى دراز عمل كردند تا پس از ديرزمانى ، روزى ابو طالب متوجه كار آنان شد ، در حالى كه هردو به نماز ايستاده بودند ، آنگاه به پيامبر صلّى اللّه عليه و آله گفت : اى برادرزاده ! اين چه دينى است ؟ . . . تا آخر حديث . « 6 »\r\n11 - جنيد بن عبد الرحمن گويد : از حوران به دمشق براى دريافت عطايم آمده بودم ، نماز جمعه را خواندم و از باب الدرج بيرون شدم كه پيرمردى را به نام ابو شيبة القاص ديدم كه براى مردم داستان مىگفت . او مردم را به دين ترغيب مىكرد و ما تأثير\r\n\r\n\r\n","description":"","footnote":"\r\n( 1 ) . تاريخ طبرى : 2 / 213 ؛ كامل ابن اثير : 2 / 22 .\r\n( 2 ) . همان منابع .\r\n( 3 ) . همان منابع .\r\n( 4 ) . همان منابع .\r\n( 5 ) . در كامل ابن اثير : 2 / 32 - به نقل از ابن اسحاق يازده ساله آمده است .\r\n( 6 ) . تاريخ طبرى : 2 / 213 ؛ سيرهء ابن هشام : 1 / 264 ، 265 ؛ سيرهء ابن سيد الناس : 1 / 93 ؛ كامل ابن اثير : 2 / 22 ؛ شرح ابن ابى الحديد : 3 / 260 ؛ السيرة الحلبية : 1 / 287 .\r\n","page_name":" 324 ","page_number":334},
  {"content":"\r\n\r\nمىگرفتيم ، مىترسانيد و ما گريان مىشديم . وقتى سخنش به پايان رسيد ، گفت : بياييد مجلس را به لعن ابو تراب پايان دهيم ، آنگاه همه به لعن ابو تراب پرداختند .\r\nكسى كه پهلوى من بود ، رو به من كرد و من به دو گفتم : ابو تراب كيست ؟ او گفت : على بن ابى طالب ، پسر عم رسول خدا و شوهر دخترش و نخستين مسلمان و پدر حسن و حسين است .\r\nگفتم : اين قصه‌گو ، كار درستى نكرد ! آنگاه بسرعت رفتم و ريش و موى سرش را كه خيلى هم بلند بود ، به دست گرفتم و سيلىهاى محكمى به او زدم و سرش را سخت به ديوار كوفتم . فريادش بلند شد ، خدمهء مسجد جمع شدند و عبايم را به گردنم افكندند و مرا كشان‌كشان بردند تا بر هشام بن عبد الملك وارد كردند . ابو شيبه كه پيشاپيش من بود ، فرياد زد : يا امير المؤمنين ! ببين كه امروز بر داستان‌گوى تو و قصه‌پرداز پدران و اجدادت چه مصيبت بزرگى گذشته است .\r\nهشام گفت : چه كسى با تو چنين كرد ؟ گفت : اين مرد . هشام كه در حضورش رجال و اشراف نشسته بودند ، رو به‌طرف من كرد و گفت : اى ابو يحيى ! تو چه وقت آمدى ؟ گفتم :\r\nديروز آمدم و امروز در راه بودم كه بر امير المؤمنين وارد شوم ، اما وقت نماز جمعه بود ؛ نماز را خواندم و از باب الدرج كه بيرون مىشدم ، اين پيرمرد ايستاده بود و قصه مىگفت .\r\nمن هم نشستم و به گوش دادن پرداختم . او گفت و ما شنيديم . گاهى مردم را به هيجان و نشاط و گاهى به ترس و بيم مىانداخت . بعد دعا كرد و ما آمين گفتيم و در آخر سخنش گفت : بياييد مجلس را به لعن ابو تراب پايان دهيم . پرسيدم : ابو تراب كيست ؟ گفتند :\r\nعلى بن ابى طالب ، اولين مسلمان ، پسر عم رسول خدا ، پدر حسن و حسين و همسر دخت پيامبر خداست .\r\nبه خدا سوگند ، يا امير المؤمنين ! اگر در آنچه گفت مىدانستم كه پشت‌گرمىاش به قرابت با شماست و به اتكاى شما چنين لعن و نفرينى را مرتكب شده ، من غير از عملى كه با او كردم ، كار ديگرى انجام نمىدادم . آيا من چگونه مىتوانم براى داماد پيغمبر خدا صلّى اللّه عليه و آله و همسر دخترش خشم نگيرم ؟ هشام گفت : او كار زشتى كرده است . « 1 »\r\n\r\n\r\n","description":"","footnote":"\r\n( 1 ) . تاريخ ابن عساكر : 3 / 407 .\r\n","page_name":" 325 ","page_number":335},
  {"content":"\r\n\r\nاين بود پاره‌اى از نصوص نبوى و سخنان مأثور از امير المؤمنين عليه السّلام و صحابه و تابعان در اينكه على عليه السّلام نخستين مسلمان بوده است ، و تعداد اين نصوص بالغ بر يكصد نص مىشود . علاوه بر اينها ، در همين كتاب متذكر شديم كه امير المؤمنين عليه السّلام پيشتاز اين امت است « 1 » ، و نيز اشاره كرديم كه آن حضرت صلّى اللّه عليه و آله صديق اين امت است ، همان صديق اكبر . « 2 » با اين حال ، آيا شما مجوزى براى مكابره و جدال ابن كثير در برابر اين حقيقت ثابت كه مىگويد : روايت شده او اول مسلمان است ، مىتوانيد پيدا كنيد ؟\r\nاگر مطلبى به اين وضوح ، صحيح نباشد ، ديگر چه چيز مىتواند صحيح باشد ، و اگر اينهمه احاديث صحت ندارد ، پس چه ارزشى براى كتابهاى مشتمل بر اين احاديث است ؟\r\nنه چنين نيست ، اين سخنى است كه او بر زبان مىراند و پشت سرشان تا روز رستاخيز مانعى است كه بازگشت نتوانند . « 3 »\r\nاين مرد را ملاحظه كرديد كه چگونه سخنان و تصريحات عدهء كثيرى را كه به حكم حافظان كوشا و سختگير در امر حفظ احاديث ، همهء آنها صحيح است ، با يك جمله شكننده رد مىكند ، ولى در مقابل ، هرمطلبى را كه ميلش اقتضا كند ، براى اثبات آن به هرگونه روايتى اعم از روايات مرسل ، مقطوع ، آحاد و روايات افراد مجهول ، و روايات كسانى كه اصلا وجود خارجى ندارند ، اعتماد و استدلال مىكند .\r\n\r\nذيل :\r\nدر حديث مناظرهء مأمون با چهل نفر دانشمند ، در مورد برترى امير المؤمنين عليه السّلام از ديگران در امر خلافت ، مأمون گويد : اى اسحاق ! « 4 » روزى كه خداوند پيامبرش را مبعوث گردانيد ، چه عملى از همهء اعمال برتر و افضل بود ؟\r\nاسحاق : شهادت به يكتايى خدا از روى اخلاص .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 306 .\r\n( 2 ) . همان : 2 / 312 - 314 .\r\n( 3 ) . مؤمنون 23 / 100 .\r\n( 4 ) . اسحاق بن ابراهيم يكى از دانشمندان معروف است . ( م )\r\n","page_name":" 326 ","page_number":336},
  {"content":"\r\n\r\nمأمون : آيا بهترين اعمال پيشى جستن در قبول اسلام نبود ؟\r\nاسحاق : چرا .\r\nمأمون : اين مطلب را از قرآن بخوان ، آنجا كه گويد :   وَ السَّابِقُونَ السَّابِقُونَ أُولئِكَ الْمُقَرَّبُونَ   « 1 » ؛ مقصود از اينان كسانى هستند كه سبقت در قبول اسلام گرفته‌اند ، آيا تو كسى را كه در قبول اسلام از على پيشى گرفته باشد ، مىشناسى ؟\r\nاسحاق : يا امير المؤمنين ! على وقتى اسلام آورد ، سنش كم بود و به حدّ بلوغ نرسيده بود تا اسلامش سند فضيلت باشد ، ولى ابو بكر در سن بلوغ اسلام آورد و مىتوان اسلام او را سند فضيلتش گرفت .\r\nمأمون : قبل از بحث در سن كودكى و سن بلوغ ، كداميك از اين دو زودتر اسلام آوردند ؟\r\nاسحاق : بدون قيد تكليف اگر باشد ، على اول اسلام آورد .\r\nمأمون : وقتى على اسلام آورد ، آيا از روى دعوت پيغمبر صلّى اللّه عليه و آله بود ، يا از جانب خدا به او الهام شد ؟\r\nاسحاق در پاسخ اين سؤال فروماند و سكوت اختيار كرد .\r\nمأمون : نمىتوانى بگويى الهام از جانب خدا بود ، زيرا اگر چنين گفتى ، او را بر پيغمبر صلّى اللّه عليه و آله مقدم داشته‌اى ، در حالى كه خود پيغمبر صلّى اللّه عليه و آله تا وقتى فرشتهء وحى بر او نازل نشده بود اسلام را نمىشناخت .\r\nاسحاق : بلى ، پيغمبر صلّى اللّه عليه و آله او را به اسلام دعوت كرد .\r\nمأمون : آيا پيشنهاد رسول خدا صلّى اللّه عليه و آله در مورد پذيرفتن دعوت اسلام نسبت به كودكى نابالغ به امر خدا بود ، يا اين دعوت از جانب خود پيغمبر صلّى اللّه عليه و آله به او تحميل گرديد ؟\r\nاسحاق بار ديگر سكوت كرد و سر به زير انداخت .\r\nمأمون : مگر نه اين است كه خدا مىگويد :  وَ ما أَنَا مِنَ الْمُتَكَلِّفِينَ .  « 2 » بنابراين ، چون رسول خدا صلّى اللّه عليه و آله از جانب خود به كسى تحميل تكليف نمىكند ، تو نيز از دادن چنين نسبتى خوددارى كن .\r\n\r\n\r\n","description":"","footnote":"\r\n( 1 ) . واقعة 56 / 10 ، 11 .\r\n( 2 ) . ص 38 / 86 .\r\n","page_name":" 327 ","page_number":337},
  {"content":"\r\n\r\nاسحاق : بلى ، يا امير المؤمنين ! دعوتش به امر پروردگار بود .\r\nمأمون : آيا اين حكم خداست كه پيامبرش را به دعوت كسى بفرستد كه تكليفى بر او روا نيست ؟\r\nاسحاق : پناه مىبرم به خدا از اين نسبت .\r\nمأمون : پس بر طبق سخن تو ، اى اسحاق ! وقتى على عليه السّلام اسلام آورد ، تكليف بر او روا نبود و رسول خدا صلّى اللّه عليه و آله كودكان را ما فوق طاقتشان به اسلام دعوت كرده است .\r\nآيا اگر آنان لحظهء پس از دعوت پيامبر صلّى اللّه عليه و آله مرتد گردند ، ارتدادشان بىاشكال است و پيامبر صلّى اللّه عليه و آله نمىتواند جلو آنها را بگيرد ؟ آيا از نظر شما جايز است كه اين امر را به رسول خدا صلّى اللّه عليه و آله نسبت دهند ؟\r\nاسحاق : به خدا پناه مىبرم . « 1 »\r\nابو جعفر اسكافى معتزلى ( م 240 ) در رساله‌اش گويد :\r\nمردم عموما افتخار على عليه السّلام را در اين مىدانند كه وى نخستين مسلمان بود و يك روز پس از اظهار نبوت پيامبر اسلام آورد ، خود گويد : هفت سال قبل از ديگران نماز گزارده‌ام ، و نيز پيوسته مىگفت : من اولين مسلمانم ، و بدان افتخار مىكرد و دوستان و ستايشگران و شيعيانش ، چه در زمان او و چه بعد از وفاتش ، اين امتياز او را متذكر شده‌اند و در نقل آن ، اتفاق‌نظر دارند . اين امر از هرمشهورى مشهورتر است ، و ما گوشه‌هايى از اين داستان را پيش از اين متذكر شديم . ما از گذشته تا به حال نديده‌ايم كسى اسلام آوردن على عليه السّلام را امرى كوچك شمارد و نسبت به آن بىتوجهى كند ، يا بگويد اسلامش كودكانه و كارى متناسب با كار بچه‌ها بوده است .\r\nاين امر جاى شگفتى است كه شخصيتهايى مانند عباس و حمزه منتظر بمانند تا ابو طالب در اين امر نظر دهد ، و آنها بنا بر اظهارنظرش ، از اسلام برگردند ، ولى على عليه السّلام فرزند ابو طالب بدون بيم و اميد ، اندك را بر بسيار و ذلّت را بر عزّت برگزيند و بدون اينكه پايان كار را بداند ، با پدرش مخالفت كرده ، اسلام آورد . چگونه جاحظ و طرفداران\r\n\r\n\r\n","description":"","footnote":"\r\n( 1 ) . العقد الفريد : 3 / 43 .\r\n","page_name":" 328 ","page_number":338},
  {"content":"\r\n\r\nعثمان ، منكر اين واقعيتند كه رسول خدا صلّى اللّه عليه و آله او را به اسلام فراخوانده و تصديق رسالتش را از او خواسته است ؟\r\nدر خبر صحيح آمده است « 1 » كه رسول خدا صلّى اللّه عليه و آله در آغاز دعوت ، قبل از علنىكردن دعوت اسلام و ترويج آن در مكه دستور داد على عليه السّلام طعامى ترتيب دهد و بنى عبد المطلب را فراخواند . على عليه السّلام طعامى ساخت و آنان را دعوت كرد .\r\nدر آن روز بر اثر سخنى كه عمويش ابو لهب گفت ، هنوز ابلاغ و دعوتى صورت نگرفته بود كه همه متفرق شدند . پيامبر براى بار دوم به على عليه السّلام دستور ترتيب غذايى را داد تا بار ديگر كسانش را فراخواند . وقتى غذا آماده شد ، دعوت صورت گرفت و پس از صرف غذا ، پيامبر صلّى اللّه عليه و آله با آنها سخن گفت و آنان را به دين خود دعوت كرد و از بنى عبد المطلب ، تنها على عليه السّلام در اين دعوت با آنان مورد خطاب پيامبر صلّى اللّه عليه و آله واقع شد .\r\nآنگاه تضمين كرد كه هركس با او همكارى كند و به يارىاش برخيزد ، او را برادر خود در دين و وصى خود پس از وفات و جانشين پس از خود قرار دهد . همه ساكت ماندند و اين تنها على عليه السّلام بود كه پاسخ داد و گفت :\r\nمن در آنچه آورده‌اى يار و ياور و مددكار تو خواهم بود و بر اين امر با تو بيعت مىكنم . وقتى پيامبر صلّى اللّه عليه و آله بىتوجهى آنان و يارى او را ديد ، و عصيان آنان و اطاعت و فرمانبردارى او را ملاحظه كرد و دريافت كه آنان سر باز زدند و تنها او پاسخ مثبت داد ، فرمود : اين برادر و وصى و جانشين من پس از من خواهد بود . آنان به پا خاسته ، مسخره‌كنان مىخنديدند و به ابو طالب مىگفتند : تو بايد از فرزندت كه او را بر تو امير ساخت ، اطاعت كنى .\r\nمىپرسيم آيا ترتيب دادن غذا و دعوت‌كردن از قوم را به يك كودك غير مميز و بىتجربه‌اى نابخرد وامىگذارند ؟ و آيا كودكى پنج يا هفت ساله را بدون داشتن امتيازات ديگر ، امين اسرار نبوت مىسازند ؟ آيا مگر نه اين است كه در ميان پيرمردان و افراد\r\n\r\n\r\n","description":"","footnote":"\r\n( 1 ) . اين حديث صحيح با الفاظ و طرقش در همين كتاب آمده است . رك : الغدير : ( متن عربى / چ 5 ) :\r\n2 / 278 - 284 .\r\n","page_name":" 329 ","page_number":339},
  {"content":"\r\n\r\nسالخورده مرد عاقل و هشيارى را بايد فراخواند ؟ آيا از اينكه رسول خدا دستش را در دست او مىگذارد و با او پيمان برادرى ، وصايت و خلافت مىبندد ، نمىفهميم كه او شايستگى اين مقام را داشته و به حدّ تكليف رسيده و توان تحمل دوستى خدا و دشمنى دشمنانش را دارد ؟ « 1 »\r\nحاكم نيشابورى گويد : من در ميان تاريخ‌نويسان اختلافى در اينكه على بن ابى طالب ، رضى اللّه عنه ، اولين مسلمان بوده است ، نمىبينم ، تنها اختلاف دربارهء سن بلوغ اوست . « 2 »\r\nابن عبد البر گويد : به اتفاق مسلمين ، خديجه اول كسى است كه به خدا و پيامبرش ايمان آورد و هرچه را پيامبر صلّى اللّه عليه و آله اظهار كرد ، بدان گرويد و سپس بعد از او على عليه السّلام اسلام آورد . « 3 »\r\nمقريزى هم سخنى دارد كه خلاصه‌اش چنين است : اما على بن ابى طالب عليه السّلام ، هيچگاه براى خداوند شريك قائل نشد و از آنجا كه خدا براى او خير مقدر كرده بود ، او را در كفالت پسر عمش سرور پيمبران محمد صلّى اللّه عليه و آله قرار داد و هنگامى كه وحى بر پيغمبر صلّى اللّه عليه و آله نازل شد و خديجه را آگاه ساخت و او ايمان آورد ، تنها او و على بن ابى طالب عليه السّلام و زيد بن حارثه بودند كه با پيامبر صلّى اللّه عليه و آله نماز مىگزاردند .\r\nتا آنجا كه گويد : على عليه السّلام ديگر نياز به دعوت نداشت و او ديگر مشرك نبود تا موحد گردد و بگويند مسلمان شد ، بلكه از همان وقتى كه خداوند بر پيامبرش وحى فرستاد و او در سن هفت يا هشت يا يازده سالگى بود ، با پيامبر خدا صلّى اللّه عليه و آله در منزلش به سر مىبرد و در ميان خانواده‌اش مانند يكى از فرزندان او در تمام حالات از او پيروى مىكرد . « 4 »\r\nموضوع اول بودن اسلام امير المؤمنين چيزى است كه در شعر بسيارى از شعراى گذشته ملاحظه مىشود ، مانند شعر مسلم بن وليد انصارى كه گويد :\r\n- به ياد تيزى و برندگى شمشير رسول اللّه و شمشير اول كسى كه نماز خواند و روزه گرفت .\r\nابو الفلاح حنبلى در اين‌باره گويد : منظور على ، رضى اللّه عنه ، است ، زيرا او كسى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 278 .\r\n( 2 ) . المستدرك على الصحيحين 22 . نيز رك : المعرفة 22 .\r\n( 3 ) . الاستيعاب : 2 / 457 .\r\n( 4 ) . الامتاع 16 .\r\n","page_name":" 330 ","page_number":340},
  {"content":"\r\n\r\nبود كه زياد با شمشير آختهء پيامبر صلّى اللّه عليه و آله كار مىكرد . « 1 »\r\nآنچه تاكنون اظهار گرديد ، از روى مماشات و همراهى با اهل سنت در موضوع آغاز اسلام آوردن امير المؤمنين عليه السّلام بود ، ولى ما معتقديم على عليه السّلام به آن معنى كه ابن كثير و قومش مىپندارند ، اول كسى نبود كه اسلام آورده باشد ، زيرا كسى كه آغاز به اسلام مىكند ، لازمه‌اش سابقهء كفر است ، ولى در چه وقت امير المؤمنين عليه السّلام كفر ورزيد تا پس از آن اسلام آورده باشد ؟ او در چه وقت براى خدا شريك قائل بود تا به او ايمان بياورد ؟\r\nامير المؤمنين عليه السّلام نطفه‌اش بر دين حنيف و درخشان اسلام منعقد شد و در دامان مقام رسالت پرورش يافت و به دست پيامبر ، تغذيه نمود و از خوى پيامبر عظيم صلّى اللّه عليه و آله تأثير پذيرفت .\r\nاو پيوسته قبل از اينكه دعوت پيامبر عظيم صلّى اللّه عليه و آله به دين حنيف علنى گردد و بعد از آن ، مانند سايه‌اى دنبال پيغمبر صلّى اللّه عليه و آله بود و جز خواست او چيزى نمىخواست و هيچ انگيزه‌اى جز انگيزهء او در وى ديده نمىشد . چگونه مدعى مىتواند او را قبل از دعوت اسلام ، به كفر نسبت دهد ، و حال آنكه خود - هرچند صحت گفتارش بر ما مسلم نيست - مىگويد :\r\nاو وقتى در شكم مادرش بود ، مادر را از سجده‌كردن در برابر بتها بازمىداشت . « 2 »\r\nآخر چگونه ممكن است كه پيشواى امت در شكم مادر چنين رفتارى داشته باشد ، سپس خود در عالم تكليف به كفر آلوده شود ؟\r\nاصولا آن بزرگوار در عالم جنين ، دوران شيرخوارگى و پس از آن در عهد كودكى ، جوانى ، بزرگى و روزگار خلافت ، در همهء احوال ، مؤمن به خدا بود .\r\n- اگر ابو طالب و فرزندش نبودند ، دين شكل نمىگرفت و بر پاى خود نمىايستاد .\r\nبنابراين ، ما معتقديم كه مقصود از اسلام و ايمان آوردن او و اوّل بودن آن حضرت در ايمان و اسلام و پيشى جستن در اقتدا به پيامبر صلّى اللّه عليه و آله و قبول اسلام ، همان است كه در قرآن كريم از ابراهيم خليل عليه السّلام نقل شده كه گفت :  وَ أَنَا أَوَّلُ الْمُسْلِمِينَ  « 3 » ، و هم آنچه خداوند از\r\n\r\n\r\n","description":"","footnote":"\r\n( 1 ) . شذرات الذهب : 1 / 308 .\r\n( 2 ) . سيرهء حلبيه : 1 / 285 ؛ سيرهء زينى دحلان ؛ نور الابصار 76 ؛ نزهة المجالس : 2 / 210 .\r\n( 3 ) . انعام 6 / 163 .\r\n","page_name":" 331 ","page_number":341},
  {"content":"\r\n\r\nاو نقل كرد و فرمود :  إِذْ قالَ لَهُ رَبُّهُ أَسْلِمْ قالَ أَسْلَمْتُ لِرَبِّ الْعالَمِينَ  « 1 » ، و در آنجا كه خداوند از موسى عليه السّلام نقل فرمايد كه گفت :  وَ أَنَا أَوَّلُ الْمُؤْمِنِينَ  « 2 » ، و در آنجا كه از پيامبر اعظمش صلّى اللّه عليه و آله ياد كند :  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  « 3 » ، و در آنجا كه گويد :  قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ  « 4 » ، و در آنجا كه فرمايد :  وَ أُمِرْتُ أَنْ أُسْلِمَ لِرَبِّ الْعالَمِينَ  « 5 » .\r\nالبته ، شخص محقق مىتواند در اين زمينه كه اشارت رفت ، نيز از خطبهء امير المؤمنين عليه السّلام كه شريف رضى آن را در نهج البلاغه آورده درسهاى مترقيانه‌اى فراگيرد .\r\nخطبه اين است :\r\nمن در خردى بزرگان عرب را به خاك انداختم و سركردگان ربيعه و مضر را هلاك ساختم و مضر را شكستم و شما قدر و منزلت مرا نزد رسول خدا صلّى اللّه عليه و آله و خويشاوندىام را با او نيك مىدانيد . در كودكى مرا در كنار خود مىپروريد و به سينه مىچسبانيد و در بسترش مىخوابانيد و مرا در آغوش مىكشيد و از بوى خوشش مرا بهره‌ور مىساخت و گاه چيزى را مىجويد و به من مىخورانيد . در گفتارم دروغى نيافت و در كردارم اشتباهى نديد ، و هنگامى كه از شير گرفته شد ، خداوند بزرگ‌ترين فرشته از فرشتگانش را شب و روز همنشين او گردانيد تا راههاى بزرگوارى را پيمود و محاسن اخلاق جهان را فراهم نمود . از آن موقع من پى او گام مىنهادم مانند رفتن بچه به دنبال مادرش . هرروز براى من از اخلاق خود نشانه‌اى و مرا به پيروى از آن امر مىفرمود . هرسال در كوه حرا خلوت مىگزيد ، تنها من او را مىديدم و كسى جز من او را نمىديد .\r\nدر آن زمان ، اسلام به خانه‌اى جز خانهء رسول خدا صلّى اللّه عليه و آله و خديجه كه من سومين ايشان بودم ، راه نيافته بود . من نور وحى و رسالت را مىديدم و بوى نبوت را استشمام مىكردم .\r\nهنگامى كه وحى بر آن حضرت صلّى اللّه عليه و آله نازل شد ، صداى شيطان را شنيدم و گفتم : اى رسول خدا صلّى اللّه عليه و آله ! اين چه صدايى است ؟ فرمود : اين شيطان است كه از پرستش مردم نسبت به\r\n\r\n\r\n","description":"","footnote":"\r\n( 1 ) . بقرة 2 / 131 .\r\n( 2 ) . اعراف 7 / 143 .\r\n( 3 ) . بقرة 2 / 285 .\r\n( 4 ) . انعام 6 / 14 .\r\n( 5 ) . غافر 40 / 66 .\r\n","page_name":" 332 ","page_number":342},
  {"content":"\r\n\r\nخود نوميد شده است . آنچه را من مىشنوم ، تو نيز مىشنوى و آنچه را من مىبينم ، تو نيز مىبينى ، جز اينكه تو پيامبر نيستى ، بل وزيرى و بر راه خير و نيكى مىروى . « 1 »\r\nاما در باب اسلام ابو بكر ، ديگر لزومى ندارد كه با وجود روايت زير كه در دسترس ماست ، اظهارنظرى كنيم . اين‌روايت ، از محمد بن سعد بن ابى وقاص است كه طبرى آن را به اسنادى كه رجالش همگى صحيح و موثقند نقل كرده است . ابن سعد گويد : به پدرم گفتم : آيا ابو بكر اولين مسلمان بود ؟ پدرم گفت : نه ، پيش از او بيش از پنجاه نفر اسلام آورده بودند ، ولى اسلامش از ما بهتر بود . « 2 »\r\nمن چگونه مىتوانم اظهارنظر كنم در حالى كه ابو جعفر اسكافى معتزلى ، با فاصله‌اى كه از جهان تشيع دارد ، مىگويد : اما استدلالى كه جاحظ بر امامت ابو بكر به اول بودن اسلامش كرده است ، اگر استدلال صحيحى بود ، او خود در روز سقيفه بدان دليل مىآورد ، ولى او اين كار را نكرد و تنها دست عمر و ابو عبيدة بن جراح را گرفت و به مردم گفت : من يكى از اين دو مرد را براى شما پسنديدم ؛ با هركدامشان كه مىخواهيد ، بيعت كنيد .\r\nاگر استدلال به اول مسلمان بودن ابو بكر ، صحيح بود و ارزشى داشت ، عمر نمىگفت :\r\nبيعت ابو بكر كار دفعى غير عاقلانه‌اى بود كه خدا اسلام را از شرش محفوظ داشت .\r\nاگر اين استدلال درستى بود ، لا اقل يك نفر پيدا مىشد كه امامت ابو بكر را ، چه در زمان او و چه بعد از او ، به سبقتش در اسلام استدلال كند ، و حال آنكه هيچ‌كس به چنين ادعايى شناخته نشده است ، گذشته از اينكه اكثر محدثان اسلام ، ابو بكر را در مرتبه‌اى بعد از عده‌اى از رجال ، از قبيل على بن ابى طالب عليه السّلام ، جعفر برادر على عليه السّلام ، زيد بن حارثه ، ابوذر غفارى ، عمرو بن عنبسهء سلمى ، خالد بن سعيد بن عاص و خباب بن ارت ياد كرده‌اند ، و ما هرگاه روايات صحيح و اسناد قوى و موثق را بررسى كنيم ، در خواهيم يافت كه همهء اين‌روايات گوياى اين حقيقتند كه على عليه السّلام اول مسلمان بوده است .\r\nاما روايت ابن عباس ، مبنى بر اينكه ابو بكر اول كسى بود كه اسلام آورد ، معارض است با روايات فراوان و مشهورتر ديگرى كه از خود او نقل شده است كه يكى از آنها\r\n\r\n\r\n","description":"","footnote":"\r\n( 1 ) . نهج البلاغة : 1 / 392 .\r\n( 2 ) . تاريخ طبرى : 2 / 215 .\r\n","page_name":" 333 ","page_number":343},
  {"content":"\r\n\r\nروايت يحيى بن حماد است . آنگاه اسكافى روايات صحيحى از ابن عباس را كه پيش از اين ياد كرديم ، آورده و گفته است : پس اين است عقيدهء ابن عباس در سبقت اسلام على عليه السّلام و اين قول ، از حديث شعبى ثابت‌تر و مشهورتر است ، با اينكه از شعبى در حديث ابو بكر هذلى خلاف اين قول هم رسيده است . آنگاه حديث شعبى و احاديث ديگرى را كه ما ياد كرديم ، از كتب صحاح و اسانيد مورد وثوق « 1 » نقل كرده كه بايد اينها را از او فراگرفت . كيست ستمگرتر از آنكه به خدا تهمت زند و كلام حقى را كه به او مىرسد ، تكذيب نمايد . « 2 »\r\n\r\nنكتهء قابل توجه\r\nشايد براى كسى كه در كلمات امير المؤمنين « 3 » دقت كند ، اختلافى در سالهاى عبادت و نماز گزاردن آن حضرت عليه السّلام با رسول خدا صلّى اللّه عليه و آله بين سه ، پنج ، هفت و نه سال مشاهده كند و ازاين‌رو ، در اين‌باره گوييم :\r\nاما تعبير سه سال ، شايد مراد مدت زمان سه سال بين اول بعثت تا اظهار دعوت باشد « 4 » كه پيغمبر صلّى اللّه عليه و آله در آغاز نبوت مدت سه سال در مكّه پنهانى به سر مىبرد و در سال چهارم دعوتش آشكار شد .\r\nاما تعبير پنج سال ، شايد مقصود از آن ، دو سال « 5 » فترت نزول وحى از تاريخ روز اول وحى كه   اقْرَأْ بِاسْمِ رَبِّكَ الَّذِي خَلَقَ   « 6 » نازل شد تا هنگام نزول   يا أَيُّهَا الْمُدَّثِّرُ   « 7 » ، و سه سال آغاز بعثت بعد از فترت تا نزول آيهء  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  « 8 » و آيهء\r\n\r\n\r\n","description":"","footnote":"\r\n( 1 ) . اسكافى را در اين مقام كلمات فراوانى است كه براى بررسى كامل آن بايد به رسالة فى الردّ على الجاحظ مراجعه كرد .\r\n( 2 ) . عنكبوت 29 / 68 .\r\n( 3 ) . رك : الغدير ( متن عربى / چ 5 ) : 3 / 221 - 224 .\r\n( 4 ) . تاريخ طبرى : 2 / 216 ، 218 ؛ سيرهء ابن هشام : 1 / 274 ؛ طبقات ابن سعد 200 ؛ الامتاع 15 ، 21 .\r\n( 5 ) . اين دو سال را مقريزى يكى از اقوال دربارهء فترت وحى دانسته است . رك : الامتاع 14 .\r\n( 6 ) . علق 96 / 1 .\r\n( 7 ) . مدّثر 74 / 1 .\r\n( 8 ) . حجر 15 / 94 .\r\n","page_name":" 334 ","page_number":344},
  {"content":"\r\n\r\n وَ أَنْذِرْ عَشِيرَتَكَ الْأَقْرَبِينَ  « 1 » سالهاى دعوت پنهانى كه در آن سالها كسى جز خديجه و على عليه السّلام با پيغمبر صلّى اللّه عليه و آله نبود و به گمانم همين دوره مراد كسى است كه گفته : پيامبر خدا صلّى اللّه عليه و آله پنج سال ، كارش را مخفيانه انجام داد . « 2 »\r\nاما تعبير هفت سال ، گذشته از اينكه اين‌روايت طرقش زياد و سلسلهء سندش صحيح است ، به وسيلهء حديث نبوى « 3 » و روايت ابو رافع « 4 » تأييد شده است ، يعنى مجموع سالهاى دعوت پيامبر صلّى اللّه عليه و آله از اول بعثت تا هنگام وجوب نمازهاى واجب .\r\nالبته ، به اتفاق مسلمين نماز در شب معراج واجب شد و معراج ، چنان كه محمد بن شهاب زهرى گفته است ، سه سال قبل از هجرت اتفاق افتاد . پيامبر صلّى اللّه عليه و آله ده سال در مكه بود و امير المؤمنين عليه السّلام از تاريخ تشريع نماز تا سال دهم كه هفت سال مىشود ، عبادت خدا را مىكرد و با پيامبر صلّى اللّه عليه و آله نماز مىگذاشت و هردو با هم مدتى در شعب ، و مدتى در غار حرا ، به عبادت مىپرداختند و كار بر اين منوال مىگذشت « 5 » تا خداوند اين آيه را فرستاد : مأموريت خود را اظهار كن و از مشركان اظهار تنفر نماى « 6 » ، و نيز اين آيه نازل شد : بستگان نزديك خود را بيم ده « 7 » ، كه نزول اين دو آيه ، سه سال بعد از مبعث بود .\r\nامير المؤمنين عليه السّلام در اجتماع بنى هاشم كه در اجراى دو آيهء فوق تشكيل شده بود ، قبول دعوت كرد و در آن روز هيچ‌كس جز او پيامبر صلّى اللّه عليه و آله را پاسخ نداد ، و از آن‌روز پيامبر صلّى اللّه عليه و آله او را برادر ، وصى ، خليفه و وزير خود خواند ، آنگاه تا مدتى هيچ‌كس جز تعدادى اندك كه نسبت به عموم قريش در حكم عدم بودند ، پاسخ به دعوت پيامبر صلّى اللّه عليه و آله نداد .\r\nگذشته از اينها ، كسانى كه در آن روز ايمان مىآوردند ، از روى معرفت كامل و همه‌جانبه نسبت به موازين عبادات نبود و مدتها گذشت تا تدريجا معرفت و تهذيب پذيرفتند . بنابراين ، در آغاز ايمان آنان تنها تسليم شدن و خاضع گرديدن نسبت به اسلام\r\n\r\n\r\n","description":"","footnote":"\r\n( 1 ) . شعراء 26 / 214 .\r\n( 2 ) . الامتاع 44 .\r\n( 3 ) . رك : الغدير ( متن عربى / چ 5 ) : 3 / 220 .\r\n( 4 ) . همان : 3 / 227 .\r\n( 5 ) . تاريخ طبرى : 2 / 213 ؛ سيرهء ابن هشام : 1 / 265 . نيز رك : الغدير ( متن عربى / چ 5 ) : 3 / 235 .\r\n( 6 ) . حجر 15 / 94 .\r\n( 7 ) . شعراء 26 / 214 .\r\n","page_name":" 335 ","page_number":345},
  {"content":"\r\n\r\nبود و به شهادتين بر زبان راندن و از پرستش بتها سر باز زدن اختصاص داشت و بس .\r\nاما امير المؤمنين عليه السّلام چون در تمام اين مدت ، از روز نخست دنبال پيامبر صلّى اللّه عليه و آله گام برمىداشت و مىديد كه حضرتش چگونه عبادت مىكند ، موازين واجبات را از او فرامىگرفت و خود آنطور كه شايسته بود ، انجام مىداد . ازاين‌رو ، كلام حق و صحيح دربارهء او توحيد كامل در عبادت است و اينكه آن بزرگوار هفت سال قبل از ديگر مردم ، خدا را پرستيده و نماز خوانده است .\r\nاحتمال مىرود مقصود از هفت سال ، هفت سالى باشد كه در حديث ابن عباس وارد شده است ، آنجا كه گويد : رسول خدا صلّى اللّه عليه و آله پانزده سال در مكه اقامت گزيد . در هفت سال آن ، نور و پرتو غيبى را مىنگريست و صداى فرشته را مىشنيد و در هشت سال بعد ، به او وحى مىشد « 1 » و از روز نخست امير المؤمنين عليه السّلام با او بود ؛ آنچه را پيامبر صلّى اللّه عليه و آله مىديد ، او هم مىديد و آنچه را پيامبر مىشنيد ، او هم مىشنيد ، جز اينكه مقام پيغمبرى را دارا نبود . « 2 »\r\nاگر اين سخن شما را شگفت آيد ، پس شگفت‌آورتر سخن ذهبى است كه گويد :\r\nنخستين كسانى كه به پيامبر صلّى اللّه عليه و آله ايمان آوردند ، خديجه ، ابو بكر ، بلال ، زيد و على بودند و على با زيد با اختلاف چند ساعت پيش‌وپس همه به پيامبر صلّى اللّه عليه و آله خود ايمان آوردند و خدا را عبادت كردند ، پس اين هفت سال ديگر كدام است ؟ « 3 »\r\nآرى ، اين بود توضيح هفت سال كه بيان داشتيم ، ولى ما مىپرسيم : چند ساعت به پندار ذهبى كدام است ؟ چه كسى آن را گفته است ؟ چه موقع گوينده‌اش آفريده شده است ؟ او كجاست ؟ در كدام مأخذى بدان اشاره شده است ؟ و كدام راوى آن را روايت كرده است ؟\r\nما از روايت و نقل در كتب ، صرف‌نظر كرده ، حاضريم اين سخن را بپذيريم ، به شرط آنكه يك نفر قصه‌گو از غير از محفظهء انديشه‌هاى ذهبى و مخزن پندارهايش آن را نقل كرده باشد و براى ما بگويد كه چه وقت ابو بكر نخستين مسلمان بوده است ؟\r\nپيش از اين نيز گذشت كه ابو بكر بعد از پنجاه نفر ايمان آورد . « 4 » گويا اين مرد ،\r\n\r\n\r\n","description":"","footnote":"\r\n( 1 ) . طبقات ابن سعد ( چاپ مصر ) 209 .\r\n( 2 ) . رك : الغدير ( متن عربى / چ 5 ) : 3 / 240 .\r\n( 3 ) . تلخيص المستدرك : 3 / 112 .\r\n( 4 ) . رك : تاريخ طبرى : 2 / 215 .\r\n","page_name":" 336 ","page_number":346},
  {"content":"\r\n\r\nروستانشينى بىخبر از تاريخ اسلام است ؛ شايد هم مىداند ، ولى از دروغ و نسبت باطل دادن خوشش مىآيد .\r\nاما تعبير نه سال ، ممكن است مقصود از آن ، دو سال فترت وحى ، به علاوهء هفت سال از بعثت تا سال وجوب نمازهاى واجب پنجگانه باشد . اينها همه را ما به عنوان تقريبى نه بر مبناى تحقيق و دقت ايراد كرديم ، مثل گفتارى كه در محاورات عمومى است ؛ ازاين‌رو مىتواند همه با هم صحيح درآيد و بين آنها جاى تعارض و اختلافى نباشد .\r\n5 - ابن كثير حديث خاتم‌بخشى امير المؤمنين عليه السّلام را در حال ركوع در نماز متذكر شده و نزول آيهء  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا . . .  « 1 » را از طريق ابو سعيد اشج نقل كرده است ، سپس گويد : اين‌روايت به‌هيچ‌وجه صحيح نيست ، زيرا اسنادش ضعيف است .\r\nاصلا هيچ آيه‌اى از قرآن در خصوص على نازل نشده است و آنچه در مورد آيهء  إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 2 » و آيهء  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  « 3 » و آيهء  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ  « 4 » و آيات و احاديث ديگر نقل شده كه مىگويند دربارهء على عليه السّلام نازل گرديده است ، هرگز صحيح نيست . ( 7 / 357 )\r\nپاسخ : چه گرانبار سخنى است كه از دهان آنان بيرون مىآيد و جز دروغى نمىگويند . « 5 » چگونه اين مرد به جرأت مىگويد كه نزول آيهء :  إِنَّما وَلِيُّكُمُ اللَّهُ . . .  دربارهء على عليه السّلام درست نيست و استدلال بر ضعف اسنادش مىكند ، در صورتىكه خود او همين روايت را از طريق ابن مردويه ، از كلبى نقل كرده ، گويد : كلبى گفته است اسناد اين روايت قابل خدشه نيست « 6 » ، و ما قبلا اشاره كرديم كه حديث ابو سعيد اشج نامبرده ، رجالش صحيح و موثقند . « 7 »\r\n\r\n\r\n","description":"","footnote":"\r\n( 1 ) . مائدة 5 / 55 .\r\n( 2 ) . رعد 13 / 7 .\r\n( 3 ) . دهر 76 / 8 .\r\n( 4 ) . توبة 9 / 19 .\r\n( 5 ) . كهف 18 / 5 .\r\n( 6 ) . تفسير ابن كثير : 2 / 71 .\r\n( 7 ) . رك : الغدير ( متن عربى / چ 5 ) : 3 / 157 .\r\n","page_name":" 337 ","page_number":347},
  {"content":"\r\n\r\nاز اين گذشته ، رواياتى كه در ذيل اين آيات و آيات فراوان ديگر آمده است ، مبنى بر اينكه اين آيات دربارهء امير المؤمنين على عليه السّلام نازل شده ، يا تأويل به او گرديده و يا بر حسب عمومى كه دارد ، يكى از نمونه‌هاى برجسته‌اش آن حضرت مىباشد ، چنانچه به پندار اين مرد غافل هيچ‌كدام صحيح نباشد ، وظيفهء محقق است كه همهء اين تفاسير مورد اعتماد و صحاح و مسانيد و كتب حديث معتبر را پاره‌پاره كند و قلم بطلان بر همهء آنها بكشد ، زيرا كتبى كه مملو از مطالب نادرست است ، به چه كار آيد ؟ و چرا دانشمندان تكيه بر اين مطالب كنند ؟ و چرا عمر عزيزشان را در جمع و ذخيره‌كردن آنها ، براى به كار بردن و پذيرفتن امت نسبت به مضامينش ، صرف كنند ؟\r\nاگر اينها همه بايد فداى هواپرستى ابن كثير شود ، پس دانش‌پژوهان به چه كتابى بايد مراجعه كنند و محققان چه پناهگاهى را بايد جستجو نمايند ؟\r\nبلى ، تنها همين كتابها مأخذ و پناهگاه است و ابن كثير خودش به اينها مراجعه مىكند و در هرموضوع و هرمسئله جز در باب فضايل امير المؤمنين عليه السّلام همين كتابها را مورد استفاده قرار مىدهد ، ولى به اين مورد كه مىرسد ، ديگ حقد و كينه‌اش به جوش مىآيد و زبان به الفاظى زشت و زننده مىگشايد .\r\nما شما را در جريان مآخذ نزول اين آيات كريمه گذارديم « 1 » و حق سخن را در ذيل آيهء :\r\nجز اين نيست كه تو بيم‌دهنده از عذابى و هرقومى را رهبرى است « 2 » ، ادا خواهيم كرد .\r\n6 - ابن كثير به نقل از امام احمد ، از وكيع ، از اسرائيل ، از ابو اسحاق ، از زيد بن يثيع ، از ابو بكر ، حديث برائت را آورده ، آنگاه گويد : در اين حديث جاى ايراد و انكارى هست ، زيرا در آن ، امر به بازگردانيدن صديق شده است ، در صورتىكه ابو بكر بازنگشت و امير حج بود . ( 7 / 356 )\r\nپاسخ : بخوانيد و بر اين اجتهاد خنك كه در مقابل نص صورت گرفته ، بخنديد ، نصى كه ثابت و يقين است و اجماع بر صحتش منعقد شده است ، و ما به همين زودى حديث\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 2 / 52 - 55 و 3 / 106 - 111 ، 156 - 162 .\r\n( 2 ) . رعد 13 / 7 .\r\n","page_name":" 338 ","page_number":348},
  {"content":"\r\n\r\nرا با طرق بسيارش براى شما بيان خواهيم كرد .\r\n7 - ابن كثير از طريق امام احمد ، از ابن نمير ، از اجلح كندى ، از عبد اللّه بن بريدة حديثى آورده كه قسمتى از آن چنين است : پيامبر صلّى اللّه عليه و آله فرمود : دربارهء على سعايت نكنيد كه او از من است و من از اويم ، و او صاحب اختيار شما بعد از من است . آنگاه در تعقيب آن گويد : مقصود از اين تعبير نامعلوم است و اجلح شيعى است و روايتى را كه تنها شيعه‌اى نقل كند ، پذيرفته نيست و از كسانى كه ضعيف‌تر از اويند ، پيروى كرده‌اند ، و خداوند آگاه‌تر است ، و آنچه در اين‌باره حفظ شده ، روايت احمد از وكيع ، از اعمش ، از سعد بن عبيده ، از عبد اللّه بن بريده ، از پدرش مىباشد كه گويد : رسول خدا صلّى اللّه عليه و آله فرمود : كسى را كه من مولاى اويم ، على ولى اوست .\r\nپاسخ : آيا هيچ عربى كه از بنىاميه نباشد ، مىتواند اين تعبير را مشكوك و نامعلوم بداند ؟ با اينكه متن آن كلامى است گويا و صريح ، و آيا هيچ عربى مشروط به اينكه عوامل تعصب او را به شبهه نيندازد ، پيدا مىشود كه در معنى اين جمله اظهار ناآشنايى كند ؟ معنى صحيح و ثابتى كه از مصدر وحى با اسناد صحيح صادر شده و مؤيد به احاديث صحيح فراوانى به همين مضمون و معنى است . « 1 »\r\nآيا اين نامعلوم بودنى را كه ابن كثير مدعى آن است ، مربوط به استناد اين مطلب به گوينده‌اش ، پيامبر صلّى اللّه عليه و آله اكرم است ؟ با اينكه پيامبر صلّى اللّه عليه و آله پيوسته با تجليل اين سخن حكيمانه را بر زبان مىراند ، و يا اين ناآشنايى را نسبت به امير المؤمنين عليه السّلام ، ابراز مىكند و او را لايق اين مقام نمىداند ؛ در اين صورت ، ابن كثير با امثال فراوان اين كلمات كه شرق و غرب را پر كرده است ، چه مىكند ؟ كلماتى كه جاى هيچگونه خرده‌گيرى در اسناد و در مدلولش نيست .\r\nآيا تاكنون شما از هيچ محدّث دين‌شناسى شنيده‌ايد حديثى را كه پيشوايان حديث در كتب صحاح و مسانيد خود ، بويژه صحيح بخارى و مسلم ، نقل كرده‌اند ، چون در اسنادش يك نفر شيعى وجود دارد ، آن را رد كنند .\r\nآخر گناه شيعى چنانچه مورد وثوق ائمهء حديث باشد ، چيست مانند اجلح كه مورد\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 1 / 52 - 59 ، 167 - 174 ، 201 - 206 و 3 / 215 ، 216 .\r\n","page_name":" 339 ","page_number":349},
  {"content":"\r\n\r\nوثوق ابن معين است .\r\nحديث نامبرده را احمد به اسناد مذكور نقل كرده است و ترمذى آن را به اختصار آورده و ابن ابى شيبه و ديگران نيز آن را روايت كرده‌اند « 1 » و اسناد احمد نامبرده رجالش صحيح است ، مگر اجلح كه شنيديد موثق است .\r\nو اينكه گويد : آنچه در اين‌باره حفظ شده است ، روايت احمد از وكيع . . . مىباشد ، نشانهء كوتاهى و محدوديت اطلاعات او در امر حديث است و نشان‌دهندهء اين پندار غلط اوست كه هردو حديث سندشان منتهى به يك نفر ، يعنى بريده مىشود ، و هردو حديث افادهء ولايت دارد و ندانسته است كه حديث لا تقع فى على يك واقعهء شخصى در مقابل قصهء عمران بن حصين نامبرده است و حديث من كنت مولاه عين عبارت حديث غدير است كه جنبهء عموميت دارد و اين قضيه بر هرشخص هوشيار و آگاهى روشن است كه غير از قضيهء غدير خم است .\r\n8 - ابن كثير در كتابش اين عقيده را همراه با تكذيب ، به شيعيان نسبت مىدهد كه پاره‌اى از شيعيان معتقدند شتر خراسانى ، كوهانهاى متعددش از روزى پيدا شد كه زنان خاندان وحى در واقعهء كربلا به اسارت افتادند ؛ از آن‌روز شتر خراسانى كوهانهاى متعدد پيدا كرد تا قسمتهاى جلو و عقب آنها را بپوشاند .\r\nپاسخ : من گمان نمىكنم در شيعيان ، سفيه و مجنونى پيدا شود كه پندارد كوهانهاى موجود در شتر اعم از خراسانى و عربىاش از روزى كه واقعهء كربلا پيش‌آمد ، پديدار گشته باشد . هيچ شيعه‌اى اين سخن را نمىگويد ، ولى از طريق دروغ به آنان نسبت مىدهند تا در آنان نقطهء ضعف خرافاتى به وجود آرند ، و گرنه هيچ شيعه‌اى اين عقيده را ندارد كه خاندان عصمت و طهارت هرچند در حال اسارت ، زيورها و لباسهاى فاخر و پوششهاى مجللشان را ربودند ، اما برهنه و عريان بودند و يا كمترين خوارى و فرومايگى احساس كردند . اينان مشمول عنايات ويژهء خداوند بودند و خدا اين وضع را\r\n\r\n\r\n","description":"","footnote":"\r\n( 1 ) . رك : مسند احمد : 5 / 355 ؛ خصايص نسائى 24 ؛ كنز العمال : 6 / 154 ؛ الرياض النضرة : 2 / 171 ؛ مجمع الزوائد : 9 / 128 .\r\n","page_name":" 340 ","page_number":350},
  {"content":"\r\n\r\nبراى آنان نخواست . بلى ، اينان در راه جهادى كه بر عهده داشتند ، آزارها و مصيبتها و گرفتاريهاى شديدى را تحمل كردند ، چنان كه مردانشان در راه خدا متحمل شدايد شدند ، و هرمصيبتى كه مجاهدان در راه خدا تحمل كنند ، چون در مقابل چشم خدا و در راه اوست ، افتخارى براى آنان به حساب مىآيد ، نه ننگ و عار .\r\nاينان با مردانشان در نهضت مقدسى كه پرده از روى رسواييها ، نيرنگها و نيتهاى سوء بنىاميه برمىداشت ، شركت جستند و سوءنيت آنان را كه نسبت به دين و جامعهء اسلامى داشتند و براى بازگشت مسلمانان به جاهليت نخستين توطئه كرده بودند ، برملا كردند .\r\nدر قبال اين توطئهء ننگين ، حسين عليه السّلام آن مجسمهء دين و هدايت كه نگهبانى و پاسدارى دين جدش به او سپرده شده بود تا آن را از شرّ دشمنان حفظ كند و در چنين احوالى براى نجات امت از فروافتادن به ورطهء گمراهى اقدام نمايد ، به پا خاست . خودش ، خاندانش ، يارانش ، عزيزانش ، و حتى زنانش در اين موقعيت حساس و خطرناك همه با هم به پاخاستند تا جامعهء دينى را از نيات شوم بنىاميه كه تيشه به ريشهء شريعت مىزدند آگاه كنند و نشان دهند اين كسى كه بناحق بر جايگاه خلافت اسلامى تكيه زده است ، نه پيوندى با پيامبر خدا صلّى اللّه عليه و آله دارد و نه شايستهء جانشينى پيامبر صلّى اللّه عليه و آله است .\r\nحسين عليه السّلام پيوسته جنايات سياه و ننگين بنىاميه را برملا كرد تا سرانجام در قربانگاه كربلا جان خود را بر سر آن نهاد و گذر زنان و فرزندانش به شام افتاد .\r\nدر اين اوضاع بود كه مردم از بنىاميه و پيروانشان نفرت پيدا كردند و بر آنان شوريدند تا جايى كه در زمان مروان حمار ، زمين از لوث وجود آنان پاك گرديد . اين است آنچه اينان به دست خود فراهم آوردند و خداى را بر بندگان ستمى نيست ، و اين است مفاد آنچه مىگويند : دين اسلام چنان كه حدوثش محمدى بوده است ، بقايش حسينى است .\r\nاين است حقيقت استوارى كه با براهين قاطع تقويت شده است ، ولى ابن كثير و همگنان اموىاش از بدگوييهاى خود نسبت به شيعهء حسين عليه السّلام ، با دادن نسبتهاى دروغ به آنان ، دست نمىكشند و از سخنان زننده‌شان خوددارى نمىكنند .\r\n\r\n","description":"","footnote":"","page_name":" 341 ","page_number":351},
  {"content":"\r\n\r\nاين بود نمونه‌هاى ناچيزى از جنايات فراوان ابن كثير بر علم و امانتهاى اسلامى ، و اين بود گوشه‌هايى از تزوير و پرده‌پوشيهاى او نسبت به حقايق دين مبين . ما را فرصت آن نيست كه همهء معايب و زشتيهاى كتابش را در اينجا ايراد كنيم ، اما هرگاه مىخواستيم همه يا بسيارى از دروغپردازىها و سخنان بىاساس و نسبتهاى ناروايى كه دربارهء صالحان به كار برده و دشنامهاى زننده‌اى كه بىدليل به رجال شيعه ، هنگام متعرض شدن تاريخشان ، داده است و نيز حملات پرخاشگرانه و ناجوانمردانهء او را كه وجدان و عقل سليم آنها را ننگ و فضيحت مىداند ، در اينجا برشماريم ، كتاب بزرگى پديد مىآمد ، ولى ما بزرگوارانه براى حفظ شخصيت خود از آنها صرف‌نظر مىكنيم .\r\nآن‌كس كه پس از آشكار شدن راه هدايت ، با پيامبر صلّى اللّه عليه و آله ، مخالفت ورزد و از راهى جز راه مؤمنان پيروى كند ، او را در كارش آزاد مىگذاريم و به عذاب جهنم مبتلا مىسازيم ، و جهنم سرانجام بدى است . « 1 »\r\nاين بود نمونه‌اى از ياوه‌سراييهاى كتب قوم ، بدون اينكه بخواهيم به طور كامل آنها را بررسى كنيم ، زيرا در اين صورت ، لازم بود مجلدات قطورى از كتابمان را بدان اختصاص دهيم . تنها مقصود ما از نشان دادن اين نمونه‌ها ، توجه امت اسلامى به موجبات كينه‌توزيها و دشمنيهاى آميخته با روحيات گروهى از دشمنان دغلباز اهل بيت عليهم السّلام ، و دنباله‌روهاى متعصب آنان است تا در قبال طايفهء بزرگى از امت [ شيعهء اهل البيت 
  ] ، به اين‌گونه كتب و نوشته‌هاى آلوده ، مانند باطل‌گرايان و گمراهان شتابزده‌اى كه نام برديم ، اعتماد و استناد نكنند .\r\nپيداست وقتى خواننده ، انگيزهء خيانت آنان را بداند ، مىكوشد كه پيرامون مطالب موهن و بىاساس و نسبتهاى نارواى آنان تحقيق به عمل آورد .\r\nدر اينجا نيز شايسته است به سخن متأخران اين جماعت ، از نويسندگان روز و پويندگان راه تعصبهاى كوركورانهء آنان ، اشاره‌اى كنيم ، آن عده از نويسندگانى كه باعث تفرقه و پريشانى جامعهء اسلامى گشتند ، و در دلها كينه پديد آوردند و آتش دشمنى\r\n\r\n\r\n","description":"","footnote":"\r\n( 1 ) . نساء 4 / 115 .\r\n","page_name":" 342 ","page_number":352},
  {"content":"\r\n\r\nبرافروختند و در نتيجه ، فتنه‌ها و آشوبها به پا خاست ، حوادث ناگوار پديد آمد ، نكبتها فراگير گرديد بدزبانى و ناسزاگويى رواج يافت ، پستى و عقب‌افتادگى هويدا گشت ، ننگ و ذلت امت را در برگرفت ، خفت و سبكسرى گريبانگير مسلمانان شد و كار به جايى كشيد كه دوستان و برادران - جز پرهيزگاران - با هم به دشمنى برخاستند . « 1 » به طور قطع شيطان مىخواهد ميان شما دشمنى و كينه افكند « 2 » ، و خدا مىخواهد شما را به خانهء امن و سلامت دعوت كند . « 3 »\r\nاى مردم باايمان ! همگان به اطاعت درآييد و از شيطان پيروى نكنيد كه او دشمن آشكار شماست . « 4 » كسانى كه از خدا پروا دارند ، هنگامى كه گرفتار وسوسهء شيطان شوند ، خدا را ياد كنند و در دم بصيرت يابند . « 5 »\r\n\r\n\r\n","description":"","footnote":"\r\n( 1 ) . زخرف 43 / 67 .\r\n( 2 ) . مائدة 5 / 91 .\r\n( 3 ) . يونس 10 / 25 .\r\n( 4 ) . بقرة 2 / 208 .\r\n( 5 ) . اعراف 7 / 201 .\r\n","page_name":" 343 ","page_number":353},
  {"content":"\r\n . \r\n","description":"","footnote":"","page_name":" 344 ","page_number":354},
  {"content":"\r\n\r\n\r\n8 محاضرات تاريخ الامم الاسلامية « 1 »\r\nنويسنده اين كتاب را به عنوان تاريخ ، تدوين كرده ، ولى به‌سادگى يك كتاب تاريخ نيست . او در اين كتاب مشتى از انگيزه‌هاى اموىاش را جا داده و در هرفرازى از سخنش حمله‌اى به شيعيان كرده و در هرقسمتى از آن عتابى نموده است . ازاين‌رو ، كتاب او نه كتاب تاريخى است كه بتوان بر نقل آن تكيه كرد و نه كتاب عقيدتى است كه بتوان مطالبش را مورد نقد قرار داد ، بلكه مشتى هياهو و جنجال است كه صفاى برادرى را تيره ، و آرامش را به‌هم مىزند . شايسته اين بود كه از اشتباهاتش روى گردانيم ، ولى چاره‌اى جز اين نداريم كه خواننده را در جريان برخى از لغزشهاى او قرار دهيم :\r\n1 - گويد : يكى از مطالب تأسف‌آور اين است كه جنگ صفين به منظور رسيدن به يك هدف دينى يا رفع ظلم و ستمى كه بر امت وارد شده باشد نبود ، بلكه هدف جنگ پيروزى شخص بر شخص بود . پيروان على به اين دليل او را يارى مىكردند كه او پسر عم پيامبر خدا صلّى اللّه عليه و آله و شايسته‌ترين مردم به زمامدارى است ، و پيروان معاويه به يارى وى برخاسته بودند به اين عنوان كه او صاحب خون عثمان است و شايسته‌ترين مردم به\r\n\r\n\r\n","description":"","footnote":"\r\n( 1 ) . تأليف شيخ محمد خضرى .\r\n","page_name":" 345 ","page_number":355},
  {"content":"\r\n\r\nخونخواهى كسى است كه خونش به ستم ريخته شده ، و نيز معتقد بودند بيعت با كسى كه قاتلان عثمان به او پناهنده شده‌اند ، شايسته نيست . ( 2 / 67 )\r\nپاسخ : كاش اين مرد مبادى اعتقادى خود را براى ما بيان مىكرد تا ببينيم با نبرد صفين تطبيق مىكند يا نه ؛ اكنون كه از بيان آن خوددارى كرده‌ايم ، مىگوييم : چه مبناى دينى مىتواند قوىتر از اين باشد كه جنگ و دادخواهى صرفا براى اجراى فرمان پيامبر خدا صلّى اللّه عليه و آله صورت گيرد ، فرمانى كه در آن روز امير المؤمنين عليه السّلام را به جنگ با قاسطين [ بيدادگران منحرف 
  ] ، يعنى ياران معاويه برانگيخت ، چنان كه پيامبر اكرم صلّى اللّه عليه و آله اصحاب خود را از آن‌روز به همدستى با على سفارش كرد « 1 » و وظيفه آنان را جنگ با قاسطين قرار داد و فرمود : پس از من ، به همين زودى قومى با على خواهند جنگيد ، كسى كه به طرفدارى على با اينان بجنگد ، در راه خدا جهاد كرده است و هركس نتواند با دستش بجنگد ، به زبان بايد بجنگد و اگر به زبان نتواند ، به قلب بايد بجنگد ، از اين ديگر چاره‌اى نيست . « 2 »\r\nآخر چه مبناى دينى مىتواند از اين قوىتر باشد كه مردى به يارى كسى برخيزد كه به عقيدهء او ، آن‌كس شايسته‌ترين فرد براى زمامدارى امت اسلامى است ، چنان كه خضرى خود بدان اعتراف دارد .\r\nكدام بنياد دينى مىتواند از يارى امير المؤمنين عليه السّلام محكم‌تر باشد كه پيامبر صلّى اللّه عليه و آله دربارهء او و كسانش گويد : حربكم حربى « 3 » ، و او را فرمايد : به زودى گروهى ستمگر با تو مىجنگند ، در حالى كه تو راه حق را مىپويى . كسى كه ترا در آن روز يارى نكند ، از من نخواهد بود . « 4 » آيا مسلمانى كه اين سخن پيغمبر صلّى اللّه عليه و آله را بشنود ، مىتواند به يارى او برنخيزد ؟ و چه مبناى دينى مىتواند نيرومندتر از فرمان صريح پيامبر امين صلّى اللّه عليه و آله به نبرد با\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 188 - 195 .\r\n( 2 ) . اين حديث را طبرانى و ابن مردويه و ابو نعيم نقل كرده‌اند . رك : الغدير ( متن عربى / چ 5 ) : 3 / 190 .\r\n( 3 ) . رك : الغدير ( متن عربى / چ 5 ) : 1 / 336 .\r\n( 4 ) . همان : 3 / 193 .\r\n","page_name":" 346 ","page_number":356},
  {"content":"\r\n\r\nگروه تجاوزكاران باشد ؟ روزى كه به عمار گفت : گروه تجاوزكار ترا خواهند كشت « 1 » ، و نيز فرمود : آوخ بر عمار كه او را گروه متجاوز خواهند كشت . در آن روز ، او آنان را به بهشت دعوت مىكند و آنان او را به آتش . « 2 »\r\nكدام اساس دينى است كه نيرومندتر از تصريح رسول امين صلّى اللّه عليه و آله به جنگ در زير پرچم خليفهء وقت باشد ؟ آن هم خليفه‌اى كه اهل حل و عقد با او بيعت كرده‌اند و همهء شرايط خلافت او ، به عقيدهء كسانى كه خلافت را به انتخاب و اختيار امت مىگذارند ، تمام و كامل صورت گرفته است و نزد آنان كه اختيار امت را كافى نمىدانند ، نص جلى بر خلافتش محقق گرديده است . بنابراين ، كسى كه بر او خروج كند ، بر امام وقت خروج كرده و جنگ با او به صريح قرآن كريم واجب باشد ، آنجا كه گويد : اگر دو گروه از مؤمنان با يكديگر به نبرد برخيزند ، ميانشان آشتى افكنيد و هرگاه يكى از آن‌دو بر ديگرى تجاوز كرد ، با متجاوز بجنگيد تا به حكم خدا بازگردد . « 3 »\r\nكاش من مىدانستم چه ستمى بالاتر از اين بر امت مىتوان روا داشت كه شخصى مثل معاويه بر بنياد اسلام چيره شود و بر مردم مسلمان رياست كند و خلافتى را بدون نص و بدون بيعت كسانى كه بيعتشان مؤثر است ، تصاحب كند و بدون اجماع و مشورت يا وصيتى ، و بىآنكه او ولى دم عثمان باشد تا به خونخواهىاش برخيزد ، خلافت را در دست گيرد ، اگر نگوييم او خود كسى بود كه بسيج لشكر شام را عمدا به تأخير انداخت و در يارى او سستى كرد تا به قتل رسد . گذشته از اينها ، معاويه نه سابقهء شرافتى در اسلام داشت و نه دانشى كه او را از خطا حفظ كند و نه نيروى تقوايى كه از سقوط در وادى شهوات او را نگهدارد . او تنها درصدد به دست آوردن يك قدرت پادشاهى بود تا زمام\r\n\r\n\r\n","description":"","footnote":"\r\n( 1 ) . رك : همان : 1 / 329 ، 331 . سيوطى در خصائص : 2 / 140 گويد : اين حديث متواتر است و از صحابه عده‌اى كمتر از بيست تن آن را نقل كرده‌اند كه در احاديث متواتر بيان كرده‌ام . ما نيز حديث را با همين الفاظ و طرق پانزده‌گانهء آن در جلد نهم خواهيم آورد .\r\n( 2 ) . علامهء زرقانى در شرح المواهب : 1 / 366 گويد : اين حديث را بخارى در پاره‌اى از نسخه‌هاى كتابش و مسلم و ترمذى و ديگران نقل كرده‌اند و در تاريخ طبرى : 11 / 357 نيز يافت مىشود .\r\n( 3 ) . حجرات 49 / 9 .\r\n","page_name":" 347 ","page_number":357},
  {"content":"\r\n\r\nامور را به دست گيرد ، از اختيارات كامل برخوردار آيد و بر امت اسلام تسلط يابد .\r\nاين قدرت سرانجام ، در نتيجهء تهديدهاى بىرحمانه و تطميعهاى بىحساب دور از دين‌دارى و اصلاح‌طلبى ، برايش فراهم شد و پايه‌هاى قدرت پادشاهىاش با خونهايى كه ريخت و هتاكيهايى كه نسبت به دين روا داشت و گمراهيهايى كه پديد آورد ، استوار گرديد ، و اگر دشمنى او با اسلام چيزى جز مسلطكردن يزيد فاسق فاجر با تهديد و تطميع بر سر امت نبود ، ستمگرى او براى بيرون راندنش از ربقهء اسلام و بلاد مسلمانان ، كافى بود .\r\n2 - گويد : بدون ترديد معاويه خود را يكى از بزرگان قريش مىپنداشت ، زيرا او فرزند بزرگ قريش ابو سفيان بن حرب ، بزرگ‌ترين فرزند امية بن عبد شمس بن عبد مناف بود ، چنان كه على بزرگ‌ترين فرزند هاشم بن عبد مناف بود و ازاين‌رو ، اين هردو در بزرگى نسبى با هم برابرند . ( 2 / 67 )\r\nپاسخ : من به اين مرد نابخرد چه مىتوانم بگويم ، كسى كه عنصر نبوت ، ممتازترين شخصيت مقدس ، گزيدهء كاينات ، خلاصهء موجودات و صاحب ولايت كبرا را با مردى شكم‌پرست به يك چشم مىنگرد و هردو را در بزرگى و شرف برابر مىداند ، با اينكه تفاوت آشكار و بسيار روشنى بين اين دو شجره است : شجرهء پاكى كه ريشه‌اش استوار و شاخه‌هايش در آسمان است و شجرهء پليدى كه ريشه در زمين ندارد و برپا نتواند ماند « 1 » ، و چه فاصلهء دورى است بين اين دو درخت : يكى درخت مبارك زيتون « 2 » و ديگرى درخت ملعون كه در قرآن آمده « 3 » و بنا به تأويل پيامبر اعظم « 4 » ، بىترديد و خلاف ، مراد از شجرهء ملعونه ، بنىاميه است .\r\nچگونه اين مرد ، آن‌دو را برابر مىداند ؟ در حالى كه پيامبر صلّى اللّه عليه و آله بزرگوار مىگويد :\r\n\r\n\r\n","description":"","footnote":"\r\n( 1 ) . ابراهيم 14 / 24 ، 26 .\r\n( 2 ) . نور 24 / 35 .\r\n( 3 ) . اسراء 17 / 60 .\r\n( 4 ) . تاريخ طبرى : 11 / 356 ؛ تاريخ خطيب : 3 / 343 ؛ تفسير قرطبى : 10 / 286 ؛ تفسير نيشابورى : 15 / 55 در حاشيهء تفسير طبرى .\r\n","page_name":" 348 ","page_number":358},
  {"content":"\r\n\r\nخداوند از بنىآدم ، عرب را برگزيد و از عرب ، مضر را ، و از مضر ، قريش را ، و از قريش ، بنى هاشم را ، و از بنى هاشم ، مرا انتخاب كرد . « 1 »\r\nچگونه هردو را برابر مىپندارد ؟ در صورتىكه پيامبر صلّى اللّه عليه و آله در تمام طول زندگانىاش از ميوه‌هاى اين درخت ملعون بدش مىآمد و از روزى كه در خواب ديد بنىاميه مانند ميمونها و خوكها « 2 » بر منبرش مىجهند ، ديگر چهره‌اش خندان ديده نشد و خداوند بر او آيه فرستاد : ما خوابى را كه به تو نموديم ، تنها براى آزمايش مردم بود . « 3 »\r\nچگونه او هردو را برابر مىنگرد ؟ با اينكه بنىاميه بندگان خدا را بردگان خود گرفتند و مال خدا را عطيه‌اى براى خود پنداشتند و كتاب خدا را مايهء دسيسه و نيرنگ خود ساختند ؟ چنان كه پيامبر صادق امين صلّى اللّه عليه و آله به اين مطالب خبر داده است . « 4 »\r\nچگونه او ابو سفيان را بزرگ قريش مىخواند ، و حال آنكه او ننگ و عار قريش است و به تصريح پيامبر اعظم صلّى اللّه عليه و آله ، ملعون است ، آنجا كه گويد :\r\nخدايا ، تابع و متبوع هردو را لعنت بفرست ؛ خدايا ، بر تو باد به اقيعس . « 5 » اين جمله را روزى فرمود كه ابو سفيان را با معاويه ديد . روزى هم كه ابو سفيان سواره بود و معاويه و برادرش ، از پيش‌وپس او را همراهى مىكردند ، فرمود :\r\nخدايا ، جلودار و راننده ، و سواره را لعنت كن . « 6 »\r\nچگونه او را شيخ قريش در مقابل ابو طالب كه شيخ ابطح بود مىخواند ، و حال آنكه\r\n\r\n\r\n","description":"","footnote":"\r\n( 1 ) . اين‌روايت را بيهقى ، ابن عدى ، حكيم ، طبرانى و ابن عساكر نقل كرده‌اند . رك : كنز العمال : 6 / 204 .\r\n( 2 ) . تفسير طبرى : 15 / 77 ؛ تاريخ طبرى : 11 / 356 ؛ تاريخ بغداد : 9 / 44 و 8 / 280 ؛ تفسير نيشابورى :\r\n15 / 55 در حاشيهء تفسير طبرى ؛ تفسير قرطبى : 10 / 283 ؛ النزاع و التخاصم 52 ؛ اسد الغابة : 3 / 14 از طريق ترمذى ؛ الخصائص الكبرى : 2 / 118 از ترمذى و حاكم و بيهقى ؛ تفسير خازن : 3 / 177 .\r\n( 3 ) . اسراء 17 / 60 .\r\n( 4 ) . النزاع و التخاصم 52 ، 54 ؛ الخصائص الكبرى : 2 / 118 .\r\n( 5 ) . براء بن عازب گويد : يعنى معاويه .\r\n( 6 ) . كتاب صفين ، نصر بن مزاحم 148 ، 244 ؛ تاريخ طبرى : 11 / 357 .\r\n","page_name":" 349 ","page_number":359},
  {"content":"\r\n\r\nعلقمه او را در شعرش چنين توصيف مىكند :\r\n- ابو سفيان از روز نخست با گروه مسلمانان فرق داشت .\r\n- زيرا او از ترس اينكه بر خلاف تمايلش كشته شود ، در دينش نفاق مىورزيد .\r\n- دور باد صخر [ ابو سفيان 
  ] و پيروانش از رحمت حق ، و در آتش‌سوزان سرنگون باد . « 1 »\r\nكاش خضرى ، اين سخن مقريزى را در النزاع و التخاصم 28 خوانده بود كه گويد :\r\nابو سفيان رهبر احزابى بود كه با پيامبر خدا صلّى اللّه عليه و آله در روز احد مىجنگيدند و از ياران برگزيدهء ياران پيامبر صلّى اللّه عليه و آله ، هفتاد كس را اعم از مهاجر و انصار كه يكى از آنها اسد اللّه حمزة بن عبد المطلب بن هاشم بود ، كشت و در روز خندق نيز با پيامبر صلّى اللّه عليه و آله جنگيد و به آن حضرت نوشت :\r\nبه نامت اى خدا ! سوگند به لات ، عزّا ، ساف ، نائله و هبل كه اى محمد صلّى اللّه عليه و آله به سويت آمدم و هدفم نابودى شماست . ترا مىبينم كه به خندق پناه آورده‌اى و از ديدار من نگرانى ، بدان‌كه مرا با تو روزى همانند روز احد در پيش است .\r\nاين نامه را به وسيلهء ابو سلمهء جشمى فرستاد و ابّى بن كعب ، رضى اللّه عنه ، آن را بر پيامبر صلّى اللّه عليه و آله خواند و پيامبر صلّى اللّه عليه و آله در پاسخ به او نوشت :\r\nنامه‌ات به من رسيد . اى احمق و اى نابخرد بنى غالب ! غرور در برابر خداوند ترا از ديرباز گرفته است و به زودى خدا ميان تو و آنچه مىطلبى ، مانع خواهد شد و پايان كار به سود ما خواهد بود . اى سفيه بنى غالب ! روزى بر تو خواهد آمد كه در آن روز من لات و عزّا و ساف و نائله و هبل را بشكنم .\r\nاو پيوسته با خدا و رسولش دشمنى مىورزيد تا رسول خدا صلّى اللّه عليه و آله براى فتح مكه حركت كرد و عباس بن عبد المطلب ، رضى اللّه عنه ، او را پشت سر خود بر مركب نشاند و نزد رسول خدا صلّى اللّه عليه و آله آورد ، زيرا عباس رفيق و هم‌صحبت او در جاهليت بود . وقتى بر رسول خدا صلّى اللّه عليه و آله وارد شدند ، عباس خواهش كرد كه آن حضرت او را امان دهد . پيامبر صلّى اللّه عليه و آله كه او را ديد ، به دو گفت : واى بر تو اى ابو سفيان ! آيا وقت آن نرسيده است كه بدانى\r\n\r\n\r\n","description":"","footnote":"\r\n( 1 ) . كتاب نصر 219 .\r\n","page_name":" 350 ","page_number":360},
  {"content":"\r\n\r\nمعبودى جز خداى يكتا نيست ؟ ابو سفيان گفت : پدر و مادرم فداى تو باد ، تا چه‌اندازه مهربان ، خوشرفتار و جوانمردى ! به خدا سوگند ، گمان مىكنم اگر غير از خدا ، ديگرى در كارها مؤثر بود و او مرا يارى مىكرد ؛ پيغمبر صلّى اللّه عليه و آله فرمود : اى ابو سفيان ! آيا وقت آن نرسيده است تا بدانى من پيامبر خدايم ؟\r\nابو سفيان گفت : پدر و مادرم فدايت باد ، چه‌اندازه مهربان ، خوشرفتار و جوانمردى ! اما اين مطلب ، يعنى پيامبرى و نبوت تو چيزى است كه در دل از آن شبهه است .\r\nعباس به دو گفت : واى بر تو ! به يكتايى حق شهادت بده تا گردنت را نزده‌اند ، آنگاه او شهادت داد و اسلام آورد .\r\nاين بود داستان اسلام ابو سفيان . البته ، در اينكه با اسلام آوردنش حقيقى بود يا نه اختلاف كرده‌اند .\r\nبعضى گويند : او با پيامبر خدا صلّى اللّه عليه و آله در جنگ حنين در حالى شركت كرده بود كه « ازلام » « 1 » را همراه خود آورده و به آنها تفأل مىزد و او پناهگاهى براى منافقين بود و در زمان جاهليت نيز منكر خدا بود .\r\nدر نقل عبد اللّه بن زبير آمده است كه او گويد : ابو سفيان را در جنگ يرموك ديدم كه وقتى روميان در جبهه پديد آمدند ، مىگفت : آفرين بر شما اى بنى الاصفر ! « 2 » و هنگامى كه مسلمانان با حملهء خود آنان را وادار به عقب‌نشينى مىكردند ، ابو سفيان اين شعر را ياد مىكرد :\r\n- بنو الاصفر پادشاهان رومند كه ديگر كسى از آنان ياد نمىكند . « 3 »\r\nاين گفتار را عبد اللّه براى پدرش زبير نقل كرد و چون پيروزى نصيب مسلمانان شد ، زبير گفت : خدا او را بكشد ، دست از نفاقش برنمىدارد ، آيا ما بهتر از بنى الاصفر نيستيم ؟\r\n\r\n\r\n","description":"","footnote":"\r\n( 1 ) . ازلام : نام تيرهايى بوده كه در زمان جاهليت بدانها تفّأل مىزدند و سرنوشت خود و كارهايشان را از آنها استخراج مىكردند و در اسلام از آنها نهى و جلوگيرى شد . ( م )\r\n( 2 ) . نامى است كه مردم عرب به روميان داده‌اند . رك : لغت‌نامهء دهخدا ، ذيل واژهء « بنوا الاصفر » .\r\n( 3 ) . اين بيت شعر ، از جمله ابيات نعمان بن امرؤ القيس است .\r\n","page_name":" 351 ","page_number":361},
  {"content":"\r\n\r\nمدائنى از ابو زكرياى عجلانى ، از ابو حازم ، از ابو هريره نقل كرده است كه ابو بكر با ابو سفيان حرب به زيارت حج رفته بودند ؛ ابو بكر در گفتگو با ابو سفيان صدايش را بلند كرد ، ابو قحافه پدر ابو بكر او را گفت : در مقابل پسر حرب آرام‌تر سخن بگو . اى ابو بكر !\r\nابو بكر گفت : پدر ! خداوند از بركت اسلام خانه‌هايى را آباد ساخت كه قبلا آباد نبود و خانه‌هايى را كه در جاهليت آبادان بوده ، ويران كرد و خانهء ابو سفيان ، از آن خانه‌هايى بود كه ويران شد .\r\nابو سفيان كسى بود كه در روز بيعت با ابو بكر ، فتنه‌انگيزى مىكرد و مىگفت : من طوفانى در پيش مىبينم كه چيزى جز خون آن را آرام نمىكند . اى خاندان عبد مناف ! ابو بكر كيست كه امور شما را به دست گيرد ؟ كجايند آن‌دو مرد نيرومندى كه ناتوان شده‌اند ؟ كجايند آن‌دو عزيز خوارشده : على و عباس ؟\r\nچرا بايد امر خلافت در پست‌ترين خاندان قريش باشد ؟\r\nآنگاه به على عليه السّلام گفت : دستت را بگشاى تا با تو بيعت كنم ؛ به خدا سوگند ، اگر بخواهى مدينه را از سربازان سواره و پياده پر مىكنم .\r\nعلى عليه السّلام سخنش را رد كرد و ابو سفيان در اين وقت به شعر متلمس « 1 » تمثل جست :\r\n- هيچ‌چيزى آنچنان راه سقوط و انحطاط نپيمود كه دو چيز خوار و خفيف : يكى قبيلهء ما و ديگرى ميخ خيمهء ما .\r\n- اولى كارش به سقوط كشيده شده ، و دومى را هرچه بر سرش مىكوبند و زخمش مىزنند ، كسى بر او گريه نمىكند .\r\nعلى عليه السّلام كه چنان ديد ، او را از اين كار بازداشت و فرمود :\r\nبه خدا سوگند ، از اين عمل قصدت چيزى جز فتنه‌گرى و آشوب‌طلبى نيست و به خدا قسم تو از ديرباز براى اسلام فتنه‌جويى و بدخواهى كرده‌اى ، ما را نيازى به\r\n\r\n\r\n","description":"","footnote":"\r\n( 1 ) . متلمس : جرير بن عبد المسيح از طايفهء بنى ضبيعه است . براى شرح حالش به الشعر و الشعراء ابن قتيبه و معجم الشعراء رجوع شود .\r\n","page_name":" 352 ","page_number":362},
  {"content":"\r\n\r\nخيرخواهىات نيست . « 1 »\r\nابو سفيان شروع كرد در كوچه‌هاى مدينه گردش‌كردن ، در حالى كه مىگفت :\r\n- اى بنى هاشم ! نگذاريد مردم در شما طمع كنند ، مخصوصا تيم بن مره و عدى .\r\n- امر خلافت تنها مختصّ شماست و به شما بازمىگردد و هيچ‌كس شايستهء آن جز ابو الحسن على نيست .\r\nعمر كه از جريان مطلع شد ، به ابو بكر گفت : اين مرد مىخواهد شرى به پا كند ؛ پيغمبر صلّى اللّه عليه و آله دل او را در كار اسلام پيوسته نرم مىداشت ، شما هم آنچه از اموال زكات در دست خود داريد ، به او واگذاريد . ابو بكر چنين كرد و ابو سفيان راضى شد و با او بيعت كرد . « 2 »\r\nقبل از خضرى ، معاويه در اين مقايسه عينا همين نظر را داده بود ؛ وى در آنچه به على امير المؤمنين عليه السّلام نوشته ، چنين گويد : ما فرزندان عبد مناف نسبت به همديگر برترى و فضيلتى نداريم .\r\nو امير المؤمنين عليه السّلام او را به اين سخن پاسخ داد : به جانم سوگند ، هرچند ما همه فرزندان يك پدريم ، ولى هيچگاه اميه مانند هاشم نخواهد بود ، چنان كه هرگز حرب مانند عبد المطلب و ابو سفيان مانند ابو طالب نيست . آيا مهاجر مانند آزاد شده است ، و پاك‌نژاد مانند بدگوهر ، و طرفدار حق همچون طرفدار باطل ، و مؤمن درستكار بسان دروغگوى دغلباز ؟ چه فرزند بدى است كسى كه پيروى از پدران دوزخش‌اش كند ، و حال آنكه خاندان ما را فضيلت نبوت است . « 3 »\r\nآيا اخبار گذشتگان به دست آنان نرسيده « 4 » ؟ بگو اين خبر بزرگى است كه شما از آن روى گردانيد . « 5 »\r\n\r\n\r\n","description":"","footnote":"\r\n( 1 ) . كامل ابن اثير : 2 / 135 .\r\n( 2 ) . العقد الفريد : 2 / 249 .\r\n( 3 ) . كتاب صفين ، ابن مزاحم 538 ، 539 ؛ الامامة و السياسة : 1 / 100 ؛ مروج الذهب : 2 / 61 ؛ نهج البلاغة :\r\n2 / 12 ؛ شرح نهج البلاغة ، ابن ابى الحديد : 3 / 424 ؛ ربيع الابرار زمخشرى ، باب شصت و ششم .\r\n( 4 ) . توبة 9 / 70 .\r\n( 5 ) . ص 38 / 67 ، 68 .\r\n","page_name":" 353 ","page_number":363},
  {"content":"\r\n\r\n3 - گويد : ما معتقديم فكر معاويه در انتخاب خليفهء بعد از خود ، خوب و نيكو بود و تا وقتى كه در انتخاب خليفه ، قاعده‌اى وضع نشده و اهل حل و عقد كه بايد اختلافات را رسيدگى كنند ، تعيين نگرديده‌اند ، بهترين كارى كه مىتوان كرد ، اين است كه خليفه وليعهدش را قبل از مرگ انتخاب و معرفى كند ، زيرا بدين‌وسيله از پديد آمدن اختلاف كه خطرش براى امت بدتر از ظلم خليفه و حاكم است ، جلوگيرى مىشود .\r\n( 2 / 119 )\r\nگويد : از چيزهايى كه مردم بر معاويه خرده گرفته‌اند ، اين است كه فرزندش را به خلافت برگزيد و در اسلام سنت پادشاهى را كه منحصر به خاندان معينى باشد ، پابرجا كرد ، و حال آنكه در گذشته كار خلافت به وسيلهء مشورت انجام مىگرفت و با نظر عموم قريش انتخاب مىشد .\r\nهمچنين گفته‌اند : روشى كه معاويه به كار گرفت ، غالبا باعث مىشود افرادى كه برتر و شايسته‌تر نيستند ، انتخاب گردند و كار تنعم و رفاه در خاندان خلافت به فرورفتن در شهوات منتهى شود و به غرور و برترىجويى نسبت به ساير مردم ، بيانجامد ، ولى به عقيدهء ما اين انحصارطلبى امرى ضرورى است و براى حفظ مصالح مسلمانان و گردآوردن پراكندگيها و ايجاد همبستگى بين آنان ، چاره‌اى از آن نيست ، زيرا هرچه دايرهء اختيارات براى انتخاب خليفه گسترش يابد ، داوطلبان اشغال مسند خلافت فزونى يابند و چون علاوه بر اين ، وسعت مملكت اسلامى و دشوارى ارتباط بين نقاط آن و عدم وجود افرادى خاص را كه بايد عهده‌دار انتخاب خليفه باشند ، در نظر گيريم ، انتخاب به وقوع مىپيوندد و ما ملاحظه مىكنيم كه برترى فرزندان عبد مناف بر ديگر افراد قريش كه مورد پذيرش و تأييد مردم بوده است ، موجب رقابت در كار خلافت شده و به هلاكت امت بر سر اختلاف در امر خلافت انجاميده است .\r\nبنابراين هرگاه مردم از خاندانى راضى شدند و اطاعت و فرمانبردارى از آن را وظيفهء خود دانستند و شايستگى زمامدارى آن خاندان را پذيرفتند ، اين بهترين راه براى ايجاد هماهنگى بين صفوف مسلمانان خواهد بود . ( ص 124 )\r\n\r\n","description":"","footnote":"","page_name":" 354 ","page_number":364},
  {"content":"\r\n\r\nبزرگ‌ترين كسانى كه معاويه را در انتصاب فرزندش به خلافت مورد انتقاد قرار مىدهند ، شيعيانند كه خود ، خلافت را منحصر در آل على مىدانند و حق مسلّم فرزندان على مىخوانند ، به طورى كه هرپدرى آن را به پسرش واگذار كند ، و بنى عباس نيز بر همين رويه سير خلافت را بين خود ادامه دادند .\r\nپاسخ : كسى معاويه را تنها از لحاظ انتخاب خليفه براى خود مورد انتقاد قرار نداده است ، بلكه ايراد بر معاويه از دو نقطه‌نظر است :\r\nاول بىلياقتى شخصى اوست ، چنان كه امير المؤمنين عليه السّلام در يكى از گفتارهاى خود فرمايد : خداى عز و جل نه براى او سابقه‌اى در دين ، و نه پدران صادقى در اسلام قرار داده است . او آزاد شده ، فرزند آزاد شده است و عضو يكى از احزاب جاهليت است كه پيوسته او و پدرش دشمن خدا و رسول صلّى اللّه عليه و آله و مسلمانان بودند تا سرانجام ، به اجبار و از روى عدم تمايل اسلام را پذيرفتند . « 1 » در ميان امت ، اهل حل و عقدى كه ابو بكر را به خلافت برگزيدند و با وصيت او نسبت به خلافت عمر موافقت كردند ، و سپس با اهل شورا در امر خلافت عثمان هماهنگى نشان دادند ، و سرانجام ، از روى رغبت و تمايل به سوى مولاى ما امير المؤمنين عليه السّلام دست بيعت گشودند و بدين‌ترتيب ، خلافت امير المؤمنين عليه السّلام قطعى شد و اطاعتش بر همه و از جمله بر معاويه واجب و لازم گرديد .\r\nاين اهل حل و عقد يا خودشان شخصا و يا نظايرشان در امر بيعت شوم معاويه بودند و خود بر او ايراد گرفتند .\r\nدوم بىكفايتى كسى كه پس از خود به خلافت تعيين كرد ، يعنى يزيد خائن هتاك متظاهر به فسق و فجور ، اگر نگوييم متظاهر به كفر و بىدينى .\r\nاما اينكه گويد اهل حل و عقد براى انتخاب‌كردن خليفه ، تعيين نشده‌اند ، اگر بگويد كه از اول معين نبوده‌اند ، تهمت بزرگى زده است ، زيرا كسانى كه در صدر اول در پايتخت اسلام ، مدينهء منوره ، متصدى تعيين خليفه شدند ، اهل حل و عقد بودند و آنان تا آن روز غالبا موجود بودند و كسانى هم كه مرده بودند ، كسانى ديگر جاى آنان را گرفتند . اگر در\r\n\r\n\r\n","description":"","footnote":"\r\n( 1 ) . تاريخ طبرى : 6 / 4 .\r\n","page_name":" 355 ","page_number":365},
  {"content":"\r\n\r\nآغاز امر ، اختيار خليفه به اينان واگذارده شده است ، پس همين اشخاص هم بايد تا هر زمان مسئول انتخاب خليفه باشند و هيچ‌كس نمىتواند بدون رضايت آنها كسى را به خلافت برگزيند و اين اشخاص را اوضاع و احوال و مقتضيات روز تعيين مىكند ، نه اينكه در كتاب و سنت به نام آنان تصريح شده باشد .\r\nاگر مقصود او عدم تعيين خليفه پس از معاويه است ، اين هم به معاويه حق انتخاب نمىدهد ، زيرا زمان تعيين خليفه هنگام مرگ خليفهء قبلى است ، نه پيش از آن .\r\nبلى ، ممكن است به فكر برسد ، هنگام انتخاب ، آيا شخص لايق انتخاب مىشود يا نه ؟\r\nولى معاويه از كجا مىدانست كه در ساعت مرگش به موضوع انتخاب خليفه توجه نمىشود ؟ و به چه دليل معاويه بدون نظر مردم اقدام به انتخاب خليفه كرد ؟ و چرا گروهى را با تهديد و گروهى را با تطميع ، تسليم مقصد شوم خود نمود ؟ و چه وقت انتخاب او ، از اختلاف كه براى امت از هرچيزى بدتر است ، جلوگيرى كرد ؟ با وجود اينكه در جامعهء اسلامى مردمى بودند كه اين عمل را بر او ايراد گرفتند و جماعتى او را توبيخ كردند و عده‌اى دشمنى او را سخت به دل گرفتند و از ترس شرش تظاهر به موافقت كردند . بلى ، فرومايگانى هم بودند كه رضاى خلق را فراهم آوردند و خشم خالق را برانگيختند و كيسه‌هاى زروسيم ، چشم آنان را كور كرد و اظهار رضايت كردند .\r\nاگر فكر تعيين خليفه بجا و نيكو بود ، چرا ( به قول شما ) اين عمل از پيامبر صلّى اللّه عليه و آله هنگامى كه وفاتش فرارسيده بود ، فوت شد و ننگ اختلاف را از جامهء امتش نشست ؟ و ديگهاى شقاق و خلاف را به حال خود گذارد كه تا به امروز ، همچنان بجوشد . به عقيدهء شما آيا پيامبر اكرم ، اگر امر خلافت را به شخص معينى اختصاص داده بود ، كسى به خود اجازه مىداد كه در اين مقام طمع كند و بر خلاف سخن صريح پيغمبر صلّى اللّه عليه و آله خود را خليفه بخواند ؟ و آيا سعد بن عباده در آن صورت مىتوانست مردم را به بيعت خود فراخواند ، و سخنگوى انصار بگويد : يكى از ما و يكى از شما حاكم باشد ، يا ديگرى فرياد برآورد :\r\nمنم كه به رأيم تكيه كنند و منم نگهبان مورد اعتماد خلافت ، آنگاه مهاجران نزد ابو بكر\r\n\r\n","description":"","footnote":"","page_name":" 356 ","page_number":366},
  {"content":"\r\n\r\nرفتند و عده‌اى ديگر نزد عباس ، و بنى هاشم و نزديكانشان مىگفتند : خلافت از آن امير المؤمنين عليه السّلام است .\r\nاينها سؤالهاى جامع و فراوانى است كه خضرى نمىتواند آنها را پاسخ دهد ، مگر اينكه ادعا كند معاويه بيش از پيامبر خدا صلّى اللّه عليه و آله به امت مهربان بوده است .\r\nيزيدى كه در دوران شومش ، واقعهء كربلا اتفاق افتاد ، چه اختلافى را از ميان برداشت ؟ نه‌تنها دنبال واقعهء كربلا ، فاجعهء حره پديد آمد ، بلكه در پى آن ، جريان ابن زبير صورت گرفت و داستان خانهء معظم كعبه روى داد . اينها همه نتيجهء انتخاب يزيد ، و نتيجهء اين فكر فاسد بود ، در حالى كه در ميان اعتراض‌كنندگان به حكومت يزيد ، فرزند پيغمبر صلّى اللّه عليه و آله حسين بزرگوار عليه السّلام و بقيهء فرزندان عبد مناف و عموم مهاجر و انصار مدينهء منوره بودند .\r\nگذشته از اينها ، اگر معاويه در كار انتخاب خليفه چاره‌اى نداشت ، چرا يكى از صالحان صحابه را براى اين مقام انتخاب نكرد و چرا مقدم بر همهء صحابه ، فرزند پيامبر خدا صلّى اللّه عليه و آله امام طاهرى را كه هيچ‌كس به پايهء رأى صائب و علم و تقوا و شرافتش نمىرسيد ، انتخاب نكرد .\r\nچگونه خضرى اظهارنظر مىكند كه اين انتخاب خيلى خوب و نيكو و درخور مصلحت امت بود ، و نمىگويد كه اين انتخاب ، ظلم و جنايت بر امت و اسلام و رسول ، و كتاب و سنّت بود ؟ و حال آنكه رسول خدا صلّى اللّه عليه و آله از سالها قبل به امت هشيار داده و گفته بود : اول كسى كه سنت مرا تحريف مىكند ، مردى از بنىاميه است « 1 » و گفتار ديگرش : اين دين پيوسته متعادل و در حد خود محفوظ خواهد ماند تا وقتى كه مردى از بنىاميه به نام يزيد در آن رخنه كند . « 2 »\r\nابن ابى شيبه و ابو يعلى حكايت كرده‌اند كه يزيد وقتى پدرش در شام حكمرانى\r\n\r\n\r\n","description":"","footnote":"\r\n( 1 ) . الخصائص الكبرى : 2 / 139 ؛ تطهير الجنان 145 در حاشيهء الصواعق .\r\n( 2 ) . همان منبع . مؤلف تطهير الجنان گويد : سند سلسله رجالش ، صحيح است ، جز اينكه گاهى منقطع شده است .\r\n","page_name":" 357 ","page_number":367},
  {"content":"\r\n\r\nمىكرد ، در جنگ مسلمانان شركت كرد . كنيزى نصيب مردى شد و يزيد او را از آن مرد گرفت و مرد به ابوذر متوسل شد . ابوذر با او نزد يزيد آمد و سه‌بار او را امر به رد كنيز كرد و او بهانه مىآورد . سرانجام ، ابوذر گفت : به خدا سوگند ، اگر تو چنين مىكنى ، همانا من از رسول خدا صلّى اللّه عليه و آله شنيدم كه مىفرمود : اول كسى كه سنت مرا تغيير دهد ، مردى از بنىاميه است . اين بگفت و روى از او بگردانيد . يزيد او را تعقيب كرد و گفت : ترا به خدا سوگند ، آيا منم آن‌كس كه گفتى ؟ ابوذر پاسخ داد : نمىدانم ، و يزيد كنيز را پس داد .\r\nابن حجر هيثمى گويد : اين حديث با روايتى كه در آن تصريح به يزيد شده و قبلا بدان اشارت رفت ، منافاتى ندارد ، زيرا از دو حال خالى نيست : يا كلام ابوذر را كه گفت :\r\nنمىدانم ، حمل بر حقيقت كنيم و مقصود اين باشد كه در علم او چنين ابهامى وجود دارد و اين ابهام در روايت نخستين برداشته شده است ، و يا بگوييم : ابوذر مىدانسته كه آن مرد اموى ، همان يزيد است ، ولى از ترس فتنه و آشوب ، از تصريح بدان خوددارى كرده است ، خصوصا كه ميان او و بنىاميه مطالب و جريانات ديگرى بوده كه هرگاه تصريح مىكرد ، آنان را وامىداشت ابوذر را متهم به دشمنى و بدرفتارى نسبت به خود كنند . « 1 »\r\nاما در باب اظهارنظر خضرى در محدود ساختن خلافت به يك خانواده بايد گفت كه ما از اين بابت ايرادى به او نمىگيريم ، بلكه سخن ما در ناشايستگى خانوادهء موردنظر اوست . بلى ، هرگاه خلافت در يك خاندان باشخصيتى محدود مىشد كه به زيور لياقت و كاردانى از نظر دينى و سياسى آراسته بودند ، سخنى نبود ، ولى هرگاه لياقت نباشد ، هيچگاه طرفدار خاندانى معين نخواهيم بود ، زيرا تنها محدودكردن مسئلهء خلافت به يك خانواده براى ريشه‌كن ساختن فساد و پايان دادن سريع به اختلاف ، كافى نيست .\r\nبنابراين ، وقتى مردم از خليفه حيف‌وميل ديدند ، بر او مىشورند و او را از مقام خلافت عزل مىكنند و طبعا اشخاص پاكدامن‌تر ، جوانمردتر و با اصالت‌تر از او ، جاى او را مىگيرند . در اين صورت ، با وجود بىلياقتى خليفه ، محدودكردن خلافت به يك خاندان ، چه فسادى را ريشه‌كن تواند كرد ؟\r\n\r\n\r\n","description":"","footnote":"\r\n( 1 ) . تطهير الجنان 145 در حاشيهء الصواعق .\r\n","page_name":" 358 ","page_number":368},
  {"content":"\r\n\r\nبلى ، هرگاه خلافت به خاندانى محدود گردد كه مردم در عمل لياقت آنان را بنگرند ، در اين صورت ، طمع آنان را كه خارج از آن خانواده‌اند ، قطع مىگردانند و توطئهء شورشيان و توطئه‌گران را ، به لحاظ نداشتن علت و موجباتى براى انقلاب و شورش ، محكوم و خنثى مىكنند ؛ در اين‌حال ، قطعا امت به خليفه‌اى كه واجد شرايط باشد ، تسليم مىگردد و عظمت مقامش بالا مىگيرد و امورش سامان مىپذيرد و اوامرش مطاع خواهد شد ، آنگاه به نبرد با پليديها بر خواهد خاست و هركار خير و صلاحى را گسترش مىدهد . در عين حال ، شيعه خلافت را به شرطى در آل على عليه السّلام محدود مىكند كه اطمينان به جريان قانون عصمت در رجال تعيين شده براى خلافت داشته باشد و به وسيله نصوص متواتر نبوى ، خلافت آنان قطعيت يافته باشد .\r\n4 - گويد : به طور خلاصه حسين در قيامى كه كرد ، از آنجا كه براى امت موجبات تفرقه و اختلاف را باعث شد ، خطاى بزرگى را مرتكب گرديد و پايه‌هاى استوار هميشگى امت را تا امروز متزلزل ساخت و مردم از آثار و نوشته‌هاى فراوانى كه دربارهء اين حادثه انتشار داده‌اند ، قصدى جز آتش‌افروزى و فتنه‌انگيزى در ميان امت ندارند . نهايت چيزى كه مىتوان گفت ، اين است كه حسين امرى را مىطلبيد كه براى او فراهم نگرديد و وسايلش مهيّا نشد و ميان او و منظورش مانع ايجاد كردند و در آن راه نيز كشته شد . البته ، قبل از اين واقعه ، پدرش كشته شده بود ، ولى قلم نويسندگان براى او به كار نيفتاد ، و كسى نبود كه كشته شدن او را به زشتى ياد كند ، و آتش دشمنى را گداخته‌تر سازد . اينان نزد پروردگارشان رفتند تا به حساب آنچه كرده‌اند ، برسد ، و تاريخ از كار آنان اين عبرت را بگيرد كه هركس مىخواهد به كار بزرگى دست زند ، نبايد بدون تجهيزات طبيعى در آن راه گام بردارد ، و هيچگاه شمشير برنگيرد ، مگر آنكه نيرويى كافى يا نزديك بدان در اختيار داشته باشد ، چنان كه بايد عللى حقيقى براى قيامش كه به مصلحت امت منتهى شود ، وجود داشته باشد ، از قبيل ستمى آشكار و غير قابل تحمل براى خود ، يا ظلمى طاقت‌فرسا براى امت . اما حسين وقتى با يزيد به مخالفت برخاست كه مردم با او بيعت كرده بودند و هنوز از وى جور و ستمى ديده نشده بود . ( 2 / 129 - 130 )\r\n\r\n","description":"","footnote":"","page_name":" 359 ","page_number":369},
  {"content":"\r\n\r\nالبته ، وى قبل از اين سخنان ، ساحت يزيد را از ظلم و جور پاك مىكند و چنين وانمود مىكند كه او على بن الحسين عليه السّلام را به خود نزديك كرده و مورد اكرام و انعام قرار داده است .\r\nپاسخ : كاش وقتى اين مرد مطالب خود را مىنوشت ، از شئون خلافت اسلامى و شرايط آن ، آگاهى و اطلاعى داشت و مىدانست كه خليفه چگونه بايد در تدبير امور مردم ، هشيار و در تهذيب و تربيت نفوس بصير بوده ، و خود از آن‌رو كه پيشواى مردم است ، از كليهء رذايل اخلاقى پاكيزه باشد ، و نه‌تنها دعوت خود را به اعمال زشت خويش نقض نكند ، بلكه خود را به بسيارى از صفات نيكو بيارايد كه آراستن بدانها ، براى كسى كه بار سنگين خلافت مسلمانان را بر عهده مىگيرد ، ضرورى است ، ولى خضرى وقتى قلم به دست گرفته كه از همهء اين مطالب بىخبر است . او در حالى دست به نوشتن اين سخنان ياوه زده است كه حامل روحى پست و باركش جانى فرومايه بوده و در آتش دشمنى و عداوت به يك زندگى موهوم و آسايش خيالى قناعت كرده است ، در وقتى كه بىارادگى و محافظه‌كارى در سايهء بردگى ، خوشى موهوم را در نظرش جلوه داده است .\r\nنه يك روح بلندى دارد كه بتواند از زندگى ننگين فرار كند ، و نه يك عقل سليمى كه فضاى فرومايگى را به او بشناساند ، و نه به تعاليم اسلامى آشنايى كاملى دارد ، تا به دو درس مناعت طبع و شهامت بياموزد ، و نه شخصيت‌ها و روحيهء رجال تاريخ را مىشناسد ، تا از كمّ و كيف امور روانى آنان باخبر باشد . او نه با يزيد طغيانگر آشنايى دارد ، تا بداند كه هيچ‌يك از شرايط خلافت در او وجود نداشت و نه حسين عليه السّلام را مىشناسد كه يك جهان سرورى و شرافت ، مناعت طبع و شهامت ، بزرگى و پيشوايى ، دين و ايمان ، فضيلت و عظمت ، و حق و حقيقت است تا كسى كه مانند او روحى بلند دارد ، اعتراف كند كه نمىتواند تسليم يزيد هتاك و بىآبرو ، يزيد لاابالى و فاسق ، يزيد آزمند و حيوان‌صفت ، و يزيد كفر و الحاد گردد .\r\nفرزند مصطفى صلّى اللّه عليه و آله ، جز براى وظيفهء دينىاش قيام نكرد ، زيرا هركس به دين حنيف و نورانى اسلام معتقد باشد ، مىداند كه اولين وظيفهء او ، دفاع از دين به وسيلهء جهاد بود ،\r\n\r\n","description":"","footnote":"","page_name":" 360 ","page_number":370},
  {"content":"\r\n\r\nجهاد با كسى كه با نواميسش بازى كند ، مقدساتش را سبك شمارد ، تعاليمش را دگرگون سازد ، و دستورات دينىاش را معطل بگذارد و ظاهرترين نمونهء اين مطالب كلى ، يزيد ستمگر و نابكار و ميگسار است كه به همين رذايل در عهد پدرش معرفى شده بود ، چنان كه وقتى معاويه خواست برايش بيعت بگيرد ، مولاى ما حسين عليه السّلام خطاب به معاويه فرمود :\r\nمىخواهى مردم را دچار توهّم سازى ؟ گويا مرد ناپيدايى را توصيف مىكنى ؟ يا از غايبى سخن مىگويى ؟ يا از كسى خبر مىدهى كه از او خبر خصوصى دارى ؟ و حال آنكه يزيد خودش موقعيت رأى و فكرش را ارائه داده است . يزيد را به همان سنجشى برگير كه او خود را بدان سنجيده است . كار يزيد به جان هم انداختن سگها و كبوتران ، و مسابقهء با هم‌جنسانشان ، و پرداختن به كنيزكان نوازنده و سرگرمى با انواع لهو و لعب مىباشد .\r\nاو در اين امور ترا ياور خوبى است ، نه در امر خلافت . تو اى معاويه ! چه بسيار بىنيازى از اينكه خداى را با بار سنگين اين خلق ، بيش از آنچه به دوش كشيده‌اى ، ملاقات كنى . « 1 »\r\nنيز امام عليه السّلام به معاويه فرمود : نادانىات ترا بس‌كه دنياى زودگذر را بر آيندهء درازمدت ترجيح دادى . معاويه گفت : اما اينكه گفتى ، تو شخصا بهتر از يزيد هستى ، به خدا سوگند ، يزيد براى امت محمد صلّى اللّه عليه و آله بهتر از تست .\r\nحسين عليه السّلام گفت : اين تهمت است و باطل ، آيا يزيد شرابخوار و هوسران بهتر از من است ؟ « 2 »\r\nدر نامهء معتضد كه در عهد او ، مقابل اجتماع بزرگ مردم خوانده شد ، چنين آمده است : يكى از مطاعن معاويه ، مقدم داشتن ديگران بر دين خداست و دعوت‌كردن مردم به فرمانبردارى از فرزند متكبر و شرابخوارش يزيد كه كارش خروس‌بازى ، سگ‌بازى و ميمون‌بازى بود ، و بيعت گرفتن از مسلمانان نيك‌سيرت براى او با قهر و غلبه ، و تهديد و\r\n\r\n\r\n","description":"","footnote":"\r\n( 1 ) . الامامة و السياسة : 1 / 153 .\r\n( 2 ) . همان : 1 / 155 .\r\n","page_name":" 361 ","page_number":371},
  {"content":"\r\n\r\nتطميع ، و ترس و رعب ، با اينكه معاويه ، نابخردى او و خباثت و ستمگرىاش را مىدانست و ميخوارگى و فسق و فجور و الحادش را مشاهده مىكرد .\r\nازاين‌رو ، وقتى او را بر اوضاع مسلط كرد و همه‌چيز برايش فراهم شد و به خاطر او با خدا و پيامبرش مخالفت كرد و سرانجام ، يزيد روى كار آمد ، به خونخواهى مشركان برخاست و به طرفدارى از آنان عليه مسلمانان قيام كرد و با اهل حرّه ، عملى انجام داد كه در اسلام عملى از آن زشت‌تر و فجيع‌تر با چنان مردم صالحى ، ممكن نبود و بدين‌وسيله عقده‌ها و كينه‌هاى دلش را گشود و شفا بخشيد و به گمان خود از دوستان خدا انتقام گرفت و نهايت دشمنى خود را با خدا نيز اظهار كرد و كفر و شركش را آشكارا با اين اشعار ابراز داشت :\r\n- كاش بزرگان قبيلهء من كه در جنگ بدر كشته شدند ، امروز بودند و بىقرارى مسلمانان خزرجى را از ضربات شمشير و نيزهء ما مىنگريستند .\r\n- ما بزرگانشان را كشتيم ، و انحرافى را كه در جنگ بدر پديد آمد ، تعديل كرديم .\r\n- آنگاه ، همه از روى خوشى و شادكامى مىگفتند : اى يزيد ! دست مريزاد .\r\n- من از قبيلهء خندف نيستم اگر از آل احمد آنچه را بر ما كردند ، انتقام نگيرم .\r\n- بنى هاشم با ملك و قدرت بازى كردند ، پس بايد دانست نه خبرى آمده و نه وحيى نازل گرديده است .\r\nاين است گفتار كسى كه از دين بيرون رفته است و نمىخواهد به خدا و دينش بازگردد و كارى به كتاب خدا و پيامبرش ندارد ، و خدا و آنچه از سوى او آمده است ، همه را با ديدهء انكار مىنگرد و آنگاه هتاكى و جسارتش به جايى مىرسد كه حسين عليه السّلام فرزند فاطمه عليها السّلام ، دخت رسول صلّى اللّه عليه و آله را با مقامى كه در نزد پيامبر صلّى اللّه عليه و آله دارد ، و با همهء منزلتى كه در دين و فضيلت داراست و پيامبر صلّى اللّه عليه و آله نسبت به او و برادرش گواهى داده كه سروران جوانان بهشتند ، از روى بىباكى و بددينى و دشمنى با رسول مىكشد و خونش را مىريزد و اين عمل را به عنوان مبارزه با عترت پيامبر صلّى اللّه عليه و آله و كوچك داشتن حرمت او تلقى مىكند ، گويا با قومى از كفار ترك و ديلم سر ستيز و بدرفتارى دارد .\r\n\r\n","description":"","footnote":"","page_name":" 362 ","page_number":372},
  {"content":"\r\n\r\nسرانجام ، خدا رشتهء عمر او را كه هرگز از خشم و قهر الهى بيمناك نبود ، گسست و بنيادش را برانداخت و آنچه را كه در اختيار داشت ، از او گرفت و عذاب و كيفر درخور عصيانش را برايش فراهم ساخت . « 1 »\r\nپيش از اين هم از پيامبر صلّى اللّه عليه و آله نقل شد كه فرمود :\r\nاول كسى كه سنت مرا تغيير دهد ، مردى از بنىاميه است ؛ پيوسته امر اسلام معتدل و بر مبناى عدالت استوار است تا وقتى كه مردى از بنىاميه به نام يزيد در آن رخنه كند . « 2 »\r\nكسانى كه بيعت يزيد را رد مىكردند ، به اين گونه مطالب نظر داشتند ، زيرا خلافت چنين كسى با اين خصوصيات ، از چند نظر براى اسلام و مسلمانان خطر بزرگى بوده است :\r\n1 - گروهى را در امر دين ازآن‌رو متزلزل مىسازد كه در مغز خود مىپرورند كه خليفه بايد با كسى كه او را به جاى خود نهاده ، سنخيت داشته باشد . نسلى كه عصر پيغمبر صلّى اللّه عليه و آله را درك نكرده و تحت تأثير جاذبهء تعاليم صحيح و قدسى او قرار نگرفته است ، در اين دورهء تاريك چنين شبهه‌اى زود بر دلش مىنشيند و مىپندارد كه قداست پيامبر بزرگ ، پناه بر خدا ، به امثال اين آلودگيها ملوث بوده است ، بىخبر از اينكه اين مرد ، خليفهء پدرش بوده نه خليفهء پيامبر خدا ، و چيزى كه او را بر اين مسند استقرار بخشيده ، آز و نياز به شهوات از يك‌سو ، و بيم و هراس از سوى ديگر بوده است .\r\n2 - كسانى هم هستند كه از پيروى خليفه در هتاكيهايش ، چه از نظر بىبندوبارى و دريدگى ، و چه از نظر علاقه به نزديك شدن به بزرگان و همرنگى با سياستمداران ، به حكم الناس على دين ملوكهم ، خوششان مىآيد ، و مردم در كار شهواتشان به حد معينى اكتفا نمىكنند . ازاين‌رو ، مفاسد افزونى مىيابد و اعمال زشت‌رو به گسترش مىگذارد و به هرفسق و فجورى با اشكال جديدش روى مىآورند . در نتيجه ، ديرى نمىپايد كه كشور اسلامى ، مركز همه نوع زشتيها و تباهيها مىگردد تا جايى كه از نواميس دينى هيچگونه اثر و نشانى باقى نمىماند .\r\n\r\n\r\n","description":"","footnote":"\r\n( 1 ) . تاريخ طبرى : 11 / 358 .\r\n( 2 ) . رك : الغدير ( متن عربى / چ 5 ) : 3 / 257 .\r\n","page_name":" 363 ","page_number":373},
  {"content":"\r\n\r\n3 - در اين ميان ، مردمى هم هستند كه اين مظاهر ننگين را با ديدهء انكار مىنگرند ، چون مظاهر دينى را از دست داده‌اند .\r\nاين مردم گروهى سرگردانند و نمىدانند به كدام سو گام نهند و مبانى دينى خود را از چه كسى فراگيرند و دستهء ديگر در اين تيرگيهاى وحشتناك دچار شبهاتى مىشوند بىاراده خود را در اختيار گمراهيهاى جاهليت نخستين قرار مىدهند .\r\n4 - هرملتى كه زمامداران ، رهبران ، فرماندهان و پيشوايانش گرفتار بىبندوبارى و هتاكى شوند ، طبعا از رسيدگى به امور اجتماعى و مسائل ادارى مملكت بازمىمانند ، و چون نمىتوانند با هرج‌ومرج و فساد داخلى مبارزه كنند و در مقابل اضطرابات داخلى مقاومت آورند ، در نتيجه بيگانگان را به طمع انداخته ، مورد حملات دشمن واقع مىشوند و ديرى نمىپايد كه شكار درندگان و لقمهء آزمندان و طعمهء هرمخالفى خواهند شد .\r\n5 - اسرار حكمت‌آميز اسلام كه طبعا از كشورهاى اسلامى به ملتهاى دوردست مىرسد ، آنها را تحت تأثير زيباييهاى بهجت‌انگيز ، حكمتهاى رسا ، هماهنگيهاى منطقى و عقلانى و نيز اعمال و رفتار رجال صميمىاش قرار مىدهد و در نتيجه ، كسانى كه در شعاع جاذبهء اسلام واقع مىشوند ، به زودى آن را خواهند پذيرفت و يا حداقل مهرش را به دل مىگيرند و به امور نفسانى و روحى مسلمانان علاقه نشان خواهند داد .\r\nالبته ، وقتى اين وضع را در مردم بنگرند ، و اخبار دل‌انگيز اسلامى را با عادات و سلوك زمامداران دورهء جديد سنجيده ، مخالف و متضاد ببينند و در لواى اين خلافت ستمگرانه ، اخبار وحشتناكى دريافت كنند ، و دريابند كه اين تعاليم درخشان از دست رفته است و آنچه در كشور اسلامى بايد جارى شود ، همه را شهوترانىهاى خليفه و بىخبرى زمامداران و خودباختگى زعما ، و بىثباتى ديگران لگدكوب كرده و از بين برده است ، خيلى زود شهرت اسلامى خدشه‌دار مىشود و دوستيها به دشمنى مبدل گردد بىآنكه بتوان كارهاى اصلى را از بدلى جدا ساخت ، و اين خود سنگ بزرگى در راه تكامل اسلام است و مانع نفوذ آن در بيگانگان و محيط خارج خواهد بود .\r\n\r\n","description":"","footnote":"","page_name":" 364 ","page_number":374},
  {"content":"\r\n\r\n6 - به اين مطالب بايد گستاخىها و زبان‌درازيهاى بنىاميه را نسبت به اسلام افزود ، و نيز از اعمال فجيعشان كه بيانگر نيت سوء آنها نسبت به اسلام و مسلمانان است ، پرده برداشت .\r\nما از اين گونه آثار ، دريافتيم كه بنىاميه دست از بت‌پرستى پدران خود برنداشتند ، مگر از ترس شمشير و طمع در زمامدارى . ازاين‌رو ، كمترين انتظارى كه از آنها مىرود ، اگر نخواهند امت اسلامى را به عقب بازگردانند ، بىتوجهى نسبت به نشر تعاليم اسلام است ، تا با فرورفتن در جاهليت ، و پرداختن به فسق و فجور و اخلاق ناشايست ، دولت اسلام را دولتى به رنگ دولت قيصر روم و جاهليت عربى درآوردند .\r\nاز اينها گذشته ، وقتى خليفه خود ناظر كسانى باشد كه اين گونه گستاخىها و هوسرانىها بر آنان مشتبه شده ، و او خود را مالك الرقاب مردم مىداند و كسى پيدا نشود كه بر خطاهاى او خرده گيرد و يا زبان به ايراد و انتقاد از او بگشايد ، در اين صورت ، خليفه طبعا در انحرافهاى خود ، بيشتر پافشارى مىكند و در شهواتش بيشتر فرومىرود و بر خودخواهى ، تكبر و گردنكشىاش مىافزايد .\r\nپس مىگوييم : اى خضرى ! چه خطرى براى جامعهء دينى از اين وضع مىتواند بدتر باشد ، و چه مصلحتى بالاتر از زدودن اين ننگ مىتوان تصور كرد كه هرمتدين غيورى را به قيام عليه اين قدرت ستمگرانه فرامىخواند ؟\r\nآخر چه بار گرانى به دوش مردم از آنچه ياد شد ، سنگين‌تر و يا چه ظلم غير قابل تحملى از آنچه بيان گرديد ، شديدتر مىتواند بود ؟ تا جايى كه هرمتدينى را به تنهايى موظف به مخالفت با آن ، و قيام بر عليه آن مىكند ، هرچند بداند كه قطعا كشته خواهد شد ، زيرا فكر مىكند كه گرچه او امروز مىميرد ، ولى زندگانى جاويدش در راه دين اركان دولت ستمگر را متزلزل خواهد كرد . به‌هرحال ، نام چنين انسانى در ميان جامعهء دينى ، نامهء سياه اعمال ستمگر را برملا خواهد ساخت و نشان خواهد داد كه او چگونه مسند مقدس زعامت اسلامى را غصب كرده و در مقابل مخالفتى كه با جناياتش صورت گرفته ، انسانى شرافتمند را كشته است .\r\n\r\n","description":"","footnote":"","page_name":" 365 ","page_number":375},
  {"content":"\r\n\r\nملتى كه بر اين حقايق واقف گردند ، مىتوانند اين واقعه را درسى از فداكارى مترقيانه تلقى كنند و آن را جانبازى در راه عقيده و مبدأ فكرى صحيحى بدانند و كار او را دنبال كنند . در اين ميان ، گروهى نسبت به چنين انسان فداكار رقت آورده ، به خونخواهىاش قيام مىكنند و گروهى ديگر از خطاهاى ستمگر به خشم آمده ، هتاكىهايش را به ديدهء انكار مىنگرند ، آنگاه اين دو روح خونخواه و خشمگين ، به‌هم پيوسته نيروى دولت ستمگر را تضعيف كنند و راههاى پيروزى را بر او بربندند تا بدين‌وسيله ظلم ريشه‌كن شود و صلاح جاى آن را بگيرد .\r\nاين‌چنين ، نهضت مقدس حسين عليه السّلام اثر بخشيد ، تا جايى كه مردم بر دولت بنىاميه در ايام مروان حمار شوريدند و بدين‌ترتيب ، امت درسهاى مترقىاش را از او فراگرفت ، ولى خضرى و آن عده از كسانى كه در پيچ‌وخمهاى مسير او راه مىپيمايند ، جهالت ديدهء بصيرتشان را نابينا ساخته است .\r\nحسين فداكار ، ملك عقيم نمىطلبيد تا قبل از تدارك لازم ، مرتكب خطاى بزرگى به خيال خضرى شده باشد و جسورانه با صداى بلند بگويد : ميان او و آنچه علاقه داشت ، مانع شدند و او در آن راه كشته شد .\r\nخضرى غافل است از اينكه فداكار جوانمرد و مجاهد پيروز ما ، مىخواست در راه دين جانبازى كند تا امت را از خشونت رفتار بنىاميه ، و شدت سياستشان و درجهء دورى بنىاميه از مقررات بشرى ، تا چه رسد به دورى از قوانين و مقررات دينى ، آگاه گرداند و نشان دهد كه اين قوم تا چه حد در خشونت جاهليت و عادات ريشه‌دار كفر فرورفته‌اند و در نتيجه ، مردم متدين بدانند اينان چگونه مردمى بودند كه نه احترام بزرگان را رعايت كردند ، نه بر كودكان ترحم نمودند ، نه بر طفل شيرخوار رقت آوردند ، و نه نسبت به زنان حرمت روا داشتند . در اين شرايط ، او سروقامتان باغسار رسالت را به ميدان فداكارى فرستاد ، و گلهاى بوستان نبوت و انوار خلافت را به جانبازى فراخواند ، و هيچ گوهرى از اين گوهرهاى بىهمتا باقى نماند ، و ديرى نگذشت كه خود و اينان همگى در راه دين هدف عالى شهيد شدند .\r\n\r\n","description":"","footnote":"","page_name":" 366 ","page_number":376},
  {"content":"\r\n\r\n- از كربلا بپرسيد كه چند تن از جگرگوشه‌هاى پيامبر در آن مورد قتل و غارت قرار گرفتند و چه دستها كه از پيكرها قطع گرديد .\r\n- چه ماه‌هاى منيرى كه دست فرومايگان ايشان را به خسوف كشانيد و شبيخون ناجوانمردانه زمان ، آنان را از پاى درآورد .\r\nحسين بزرگوار عليه السّلام كسى نبود كه كارش مانند باد گذران ، از نظرها مخفى ماند ، زيرا او در ميان امت جدش ، رتبتى شامخ ، مقامى بلند ، دانشى جوشان ، نظرى اصيل ، عدالتى آشكار و تقوايى روشن داشت .\r\nاو گل بوستان پيامبر خدا صلّى اللّه عليه و آله بود كه از رهگذر فضيلتش ، مردم بهره‌مند مىشدند ، بين مسلمانان ، كسى را كه منكر يكى از اين فضايل باشد ، هرچند عقيده به خلافتش نداشته باشد ، نمىيابيد . امت اسلامى پيرامون نهضت مقدسش سخن بدون دقت و توجه بر زبان نمىراند و پس از دقت‌نظرها و توجه‌هاى كافى ، آن را بر طبق مصالح عالى جامعه تشخيص داده است و دربارهء او و نهضت مقدسش نيز از احدى از امت جز احترام و تقديس ، چيز ديگرى شنيده نشده است .\r\nازاين‌رو ، گوش روزگار از هيچ انسانى جرأت و جسارت خضرى را ، آنجا كه گويد :\r\nاشتباه از آن بزرگوار صورت گرفت ، ننيوشيده است .\r\nاينان سخنى بر خلاف و از روى باطل بر زبان مىرانند . « 1 »\r\nآنچه از تاريخ زندگانى سبط فداكار پيامبر صلّى اللّه عليه و آله استفاده مىكنيم ، وجوب قيام در مقابل هرباطل و پشتيبانى و دفاع از هرحقى است و نيز لزوم قيام براى برپا داشتن اساس دين ، و نشر تعاليم و اخلاق فاضلهء آن است . بلى ، اين تاريخ باعظمت به ما مىآموزد كه چگونه بايد در انديشهء آخرت بود و دست از زندگى مادى شست ؛ از زندگى در سايهء بردگى ، به آغوش مرگ پناه برد ؛ براى نجات امت اسلامى از چنگالهاى ظلم و فساد ، از مال و جان گذشت ؛ در راه دين حنيف و نورانى اسلام با قاطعيت ، فداكارى كرد ، و در لبهء پرتگاه‌هاى خوارى و ذلت خود را از سقوط نگهداشت .\r\n\r\n\r\n","description":"","footnote":"\r\n( 1 ) . مجادلة 58 / 2 .\r\n","page_name":" 367 ","page_number":377},
  {"content":"\r\n\r\nاينهاست ، اندكى از درسهاى بسيارى كه سيد و مولاى ما حضرت امام حسين عليه السّلام به امت جدش داده است ، نه آنچه خضرى با كج‌فهمى از تاريخ برداشت كرده است .\r\nغير از آنچه ياد شد ، از خضرى دشمنىهاى فراوان ديگرى ديده شده كه از آنها چشم مىپوشيم ، تنها مىخواستيم پژوهشگران را تا حدّى بر افكار او كه از سنخ آراى اموى است ، واقف سازيم .\r\nآنها زشتكارى خود را از مردم پنهان مىدارند و از خدا پنهان نمىدارند . او با ايشان است آنگاه كه به شب سخنانى حق‌ناپسند گويند و خدا به آنچه مىكنند آگاه است . « 1 »\r\n\r\n\r\n","description":"","footnote":"\r\n( 1 ) . نساء 4 / 108 .\r\n","page_name":" 368 ","page_number":378},
  {"content":"\r\n\r\n\r\n9 السنة و الشيعة « 1 »\r\nمقصود نويسندهء اين رساله ، اين نيست كه بحث و انتقاد بىآلايشى كرده باشد ، او نمىخواهد احتجاج صحيحى ايراد كند ، هرچند كار خود را به صورت رديه‌اى بر علامهء حجت ، سيد محسن امين عاملى كه مرقدش پاكيزه باد ، در آورده است ، ولى هيچگونه حمله‌اى بر سخنان متين و استوار او جز با فحاشى و توهين و القاب نامناسب و هتاكيهاى زننده ، انجام نداده است .\r\nنظر عمدهء او از اين نوشته ، گمراه ساختن و بدبين‌كردن دولتهاى عربى عراق و حجاز و يمن نسبت به شيعه از رهگذر دروغها و سوء تعبيرهاست ؛ ازاين‌رو ، هرچند انتقاد و گفتگو با او ، كار يك محقق نيست كه به امثال اين سخنان بپردازد ، ولى ما را چاره‌اى نبود كه به برخى از دروغها و بافته‌هايى كه محصول انديشهء او يا محصول نقل او از ديگران است و خود از علماى شيعه خواسته است تا خطاهايش را آشكار سازند ، اشارتى بكنيم .\r\nاو خود بهتر مىداند كه روىگردانيدن از اين گونه سخنان شرط حزم و احتياط است ، زيرا سياست دول خارجى ، در اختلاف و تفرقه ماست ، و اين بحث از محيط دانش و\r\n\r\n\r\n","description":"","footnote":"\r\n( 1 ) . تأليف محمد رشيد رضا ، صاحب تفسير المنار .\r\n","page_name":" 369 ","page_number":379},
  {"content":"\r\n\r\nدانشمندان خارج است .\r\n1 - رساله‌اش را با تاريخ تشيع و مذاهب شيعه شروع كرده ، اصول تشيع را از بدعتهاى عبد اللّه بن سباى يهودى مىداند و جانشين سبائيان را در برقرارى تبليغات براى تفرقه‌اندازى بين مسلمانان به وسيلهء تشيع و عقايد غلوآميز ، زنادقهء فارس معرفى مىكند و از تعاليم اين شيعيان غالى ، بدعت عصمت امامان ، تحريف قرآن ، بدعتهاى مربوط به حجت منتظر ، و عقيده به الوهيت برخى از ائمه و كفرهاى آشكار ديگر را مىشمارد .\r\nاو اماميه را به دو فرقه تقسيم كرده است : معتدل قريب به زيديه ، و غاليان قريب به باطنيه ، آنگاه مىگويد : آنها كسانى هستند كه پاره‌اى از تعاليم كفرآميز خود را از پيوند با عقايد ديگر گرفته‌اند ، مانند عقيده به تحريف قرآن و كتمان برخى از آيات آن و از همه عجيب‌تر ، به گمان آنها سوره‌اى در قرآن مخصوص به اهل بيت است كه براى همديگر نقل مىكنند به طورى كه يك نفر جهانگرد سنى ، يك بار براى ما نقل كرد كه او از يكى از خطباى شيعه در يكى از شهرهاى ايران شنيده بود كه آن سوره را روز جمعه بر منبر خوانده است و برخى از مبلغان مسيحى اين سخن را از آنان نقل كرده‌اند . اينان را اماميهء اثنى عشريه گويند و شيعهء جعفرى نيز خوانند .\r\nيكى از بدعتهاى اماميه را ، بدعت بابيه و سپس بهائيه دانسته و گفته است كه اينان عقيده به الوهيت بها و نسخ دين اسلام به وسيلهء او عقيده دارند و در نتيجه ، قائل به بطلان همهء مذاهب اسلامىاند .\r\nبا وجود اين سخنان فتنه‌انگيز و كينه‌جويانه ، او خود را پس از سيد جمال الدين افغانى تنها تلاشگر در راه وحدت و اصلاح ملتها مىداند و سپس سخنان خرافى خود و كلمات كوبنده‌اش را گسترش مىدهد .\r\nهرفرد محققى مىتواند پاسخ بسيارى از بافته‌هاى مجهول او را در بحثهاى گذشته پيدا كند تا بداند چنين جهانگردى سنى كه به صاحب المنار از خطيب ايران خبر داده ، هنوز از مادر نزاده است ، و نيز آن خطيبى كه آن سورهء مجعول را در روزهاى جمعه بالاى منبر با صداى بلند مىخوانده ، هنوز پا به دنيا ننهاده است .\r\n\r\n","description":"","footnote":"","page_name":" 370 ","page_number":380},
  {"content":"\r\n\r\nالبته ، هيچ شيعه‌اى براى اين سورهء خيالى ارجى قائل نيست و كسى آن را جزو كتاب عزيز الهى به حساب نياورده و احكام قرآن را بر آن جارى ندانسته است . كاش اين مرد به مقدمات تفسير آلاء الرحمن علامهء بلاغى مراجعه مىكرد و سخنان او را كه زبان شيعه و مترجم عقايد آنان است ، در اين‌باره مىشنيد ، آنگاه اين گونه مطالب را دربارهء آنان مىنوشت .\r\nما استدلالى را كه متكى به گفتهء يك نفر مبلغ مسيحى است ، به شما مسلمانان تبريك مىگوييم .\r\nيكى ديگر از جهالتهاى زنندهء او اين است كه فرقهء بابى و بهايى را از فرق شيعه مىشمرد ، و حال آن‌كه شيعه از روز نخست اين فرقهء ضاله را خارج از دين دانسته و به كفر و ضلالت و نجاستشان حكم كرده است ، و كتابهايى كه علماى شيعه در رد بر خرافاتشان نوشته‌اند ، از شمار بيرون است و غالبا چاپ و منتشر شده است .\r\n2 - گويد : نابسامانى عراق از رافضيان است . خاك عراق به زهر گمراهى آنان آلوده شده و پيوسته از حوادث ناگوارى كه بر مسلمانان وارد مىشود ، اظهار مسرت و خوشحالى مىكنند تا جايى كه روز پيروزى روس بر مسلمانان را شادمانه عيد مىگيرند و مردم ايران شهرهاى خود را در اين‌روز با خوشحالى و مسرت آذين‌بندى مىكنند . « 1 » ( ص 51 )\r\nپاسخ : شگفتا از ادعاهاى دروغ اين مرد كه گمان مىكند بلاد ايران و عراق براى كسى قابل ورود نيست ! يا اخبار و گزارشهاى آنان به كسى نمىرسد ! يا اكثريت مردم عراق كه شيعه‌اند ، از آنچه او ديده يا شنيده است ، كور و كرند ! و يا آنان تعداد معدودى از ملتهاى سپرىشدهء تاريخ‌اند كه گذشت ساليان دراز ، آنان را خرد و خمير كرده و ديگر كسى از آنان برجاى نيست كه از شرافتشان دفاع كند ، و هركس تهمتشان زند ، ديگر به پاسخ ياوه‌هايش برنمىخيزند و از اين گونه دروغپردازها نمىپرسند ؟\r\n\r\n\r\n","description":"","footnote":"\r\n( 1 ) . اين قسمت و مابعدش از كتاب آلوسى ، كه آن را به شيخ جمال الدين قاسمى دمشقى نسبت داده ، نقل شده است .\r\n","page_name":" 371 ","page_number":381},
  {"content":"\r\n\r\nاين كسانى كه از حوادث ناگوار مسلمانان خرسند مىشوند ، چه كسانى هستند ؟ آيا اين عده در همين عراقند يا در قارهء ديگرى كه هنوز كشف نشده و عراق نام گرفته است ، زندگى مىكنند ؟ و عينا اين سؤال را دربارهء ايران بايد تكرار كرد .\r\nمسلمانان ساكن در اين دو مملكت و مستشرقان و جهانگردان و سفيران و كارگزارانى كه با اين دو مملكت مربوطند ، چرا از اين جشن و سرورها خبرى ندارند ؟ شيعيان عموما ، نفوس مسلمانان و خون و عرض و اموالشان را ، بدون فرق بين سنى و شيعه ، محترم مىشمارند و در رنجى كه به هريك از آنان وارد شود ، خود را نگران مىبينند .\r\nبرادرى اسلامى كه در قرآن وارد شده است ، مقيد به تشيع نيست . نيز بايد از اين مرد پرسيد روزى را كه عيد مىگيرند ، چه روزى است ؟ و در چه ماهى واقع است ؟ و چه شهرى را براى آن آذين‌بندى كرده‌اند ؟ و چه مردمى به اين كارهاى زننده ، دست زده‌اند ؟\r\nاو براى اين سؤالات پاسخى ندارد ، مگر شبيه همان پاسخى كه صاحب رساله ، از جهانگرد سنى مجهول يا مبلغ مسيحى شنيده و بدان استناد جسته است .\r\n3 - او تحت عنوان « دشمنى رافضيان نسبت به برخى از اهل بيت » گويد : رافضيان مانند يهود برخى از آيات خدا را مىپذيرند و برخى را نمىپذيرند ، تا آنجا كه گويد :\r\nنه‌تنها بسيارى از فرزندان فاطمه را دشمن مىدارند ، بلكه به آنان ناسزا هم مىگويند ، مانند زيد بن على بن الحسين و نيز فرزند زيد ، يحيى كه مورد بغض آنان است .\r\nو نيز ابراهيم و جعفر دو فرزند موسى كاظم كه دومى را به لقب كذّاب مىخوانند ، با اينكه او از اولياء بزرگ خداست است و ابو يزيد بسطامى از وى كسب فيض كرده است .\r\nآنان معتقدند كه حسن بن حسن مثنّى ، و فرزندش عبد اللّه محض ، و فرزند او محمد ملقب به نفس زكيّه همگى خداى ناكرده ، مرتد شده‌اند .\r\nو نيز همين را دربارهء ابراهيم بن عبد اللّه ، زكريا بن محمد باقر ، محمد بن عبد اللّه بن حسين بن حسن ، محمد بن قاسم بن حسن ، و يحيى بن عمر از اولاد زيد بن على بن الحسين ذكر كرده است .\r\nنيز دربارهء جماعت حسنىها و حسينىها كه قائل به امامت زيد بن على بن الحسين\r\n\r\n","description":"","footnote":"","page_name":" 372 ","page_number":382},
  {"content":"\r\n\r\nبودند ، و ديگر كسانى كه بحث ما گنجايش پرداختن به نام آنان را ندارد ، گويد : اينان محبتشان را محدود كرده‌اند به عدهء قليلى از اهل بيت . هرفرقه‌اى از آنان تعدادى را دوست مىدارند و بقيه را لعن مىكنند . اين است محبت آنان نسبت به اهل بيت و اين است مودّت أقرباى رسول خدا صلّى اللّه عليه و آله كه از آن سؤال خواهد شد . ( ص 52 - 54 )\r\nپاسخ : اين است رشتهء اوهامى كه آلوسى آنها را حقايق پنداشته و خواسته است شهرت شيعه را بدان نازيبا و كريه جلوه دهد ، هرچند بر اثر نسبتهاى مجعولى باشد كه برخى از آنها از بن ، ساختگى و برخى ديگر ، دروغ محض است .\r\nاما دربارهء زيد بن على شهيد ، و مقام قداستش نزد عموم شيعه ، ما حق سخن را ادا كرديم . « 1 »\r\nاما دربارهء يحيى بن زيد ، آن شهيد فرزند شهيد بايد گفت كه هرگز هيچ شيعه‌اى او را دشمن نمىدارد و مقامش بس بلندمرتبه است . او يكى از قهرمانان مجاهد شيعه است .\r\nاو از پدر طاهرش روايت كرده كه امامان دوازده نفرند و يكايك آنان را نام برده و گفته است : اين پيمان معهودى است كه رسول خدا صلّى اللّه عليه و آله به ما سپرده است . « 2 » او را شاعر اماميه ، دعبل خزاعى ، در تائيهء مشهورش ، رثا گفته و آن را بر امام على بن موسى الرضا عليه السّلام خوانده است .\r\nاز شيعيان كلمه‌اى مبنى بر تعريض او ، تا چه رسد به لعنش ، ديده نشده است . آخرين نظريهء شيعيان دربارهء او اين است كه او به امامت حضرت صادق عليه السّلام معتقد بود ، خوش عقيده و آگاه به امر تشيع بود ، و امام صادق عليه السّلام در سوك او گريه كرد و سخت محزون شد و بر او رحمت فرستاد ، سلام خدا بر او و بر روان پاكش باد . « 3 »\r\nدر اختيار هرمحققّى است كه محبت شيعه را نسبت به يحيى بن زيد از آنچه ابو الفرج بيان كرده است ، نتيجه‌گيرى كند . او گويد :\r\nهنگامى كه يحيى بن زيد آزاد شد و زنجيرهايش را گشودند ، گروهى از توانگران\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 69 - 76 .\r\n( 2 ) . مقتضب الاثر فى الائمة الاثنى عشر .\r\n( 3 ) . زيد الشهيد 175 .\r\n","page_name":" 373 ","page_number":383},
  {"content":"\r\n\r\nشيعه نزد آهنگرى كه بند را از پايش گشوده بود ، رفتند و از او خواستند كه آن بند را به آنان بفروشد . بند در رقابت و مزايده افتاد تا به بيست هزار درهم رسيد و آهنگر كه ترسيد مبادا اين خبر شايع شود و پول را از او بگيرند ، آنها را گفت : پولش را نزد خود گرد آوريد . همه راضى شدند و مالى را كه گفته بود ، به او دادند و او بند را قطعه‌قطعه كرد و بين آنان تقسيم كرد . شيعيان از آن بند نگين انگشترى ساختند و بدان تبرك جستند . « 1 »\r\nاين رسم در نسلهاى بعد تا امروز پايدار مانده و كسى بر آن ايرادى نگرفته است .\r\nاما دربارهء ابراهيم بن موسى كاظم ، كاش من و هم‌مذهبانم مىدانستيم دشمنى با كدام ابراهيم را به ما نسبت مىدهند ؟ آيا مقصود ابراهيم اكبر يكى از پيشوايان زيديه است كه ايام ابو السرايا در يمن آشكار شد ؟\r\nاگر او باشد شيعه از امام كاظم عليه السّلام روايت كرده كه آن حضرت او را در وصيت خود داخل فرموده و پيشاپيش اولادش از او در وصيت خود نام برده است و گويد : اينكه با امام على بن موسى عليه السّلام ديگر فرزندانم را داخل كردم ، به خاطر يادآورى از آنان و احترام آنها بود « 2 » و شيخ بزرگوار ما ، مفيد در ارشاد در شرح‌حال او ، تعبير شيخ شجاع كريم آورده و گفته است : هركدام از اولاد ابو الحسن موسى عليه السّلام را فضيلت و منقبتى مشهور است و حضرت رضا عليه السّلام در فضيلت مقدم بر آنان بود .\r\nتاج الدين بن زهره در غاية الاختصار گويد : او سيد و اميرى جليل و بزرگوار و دانشمندى بافضيلت بود كه از پدرانش عليهما السّلام حديث روايت مىكرد . خلاصهء نظر شيعه دربارهء او طبق گفتهء مامقانى اين است كه او در نهايت درجهء تقوا و كمال نيكوكارى و ديندارى بود . « 3 »\r\nيا مقصود او ، ابراهيم اصغر ملقب به مرتضى است ؟ كه شيعه او را نيز مانند ديگر فرزندان اين شجرهء طيبه مىداند و به وسيلهء مهرشان به خدا تقرب مىجويد .\r\nسرور ما سيد حسن صدر الدين كاظمى از شجرهء ابن مهنا روايت كرده است كه\r\n\r\n\r\n","description":"","footnote":"\r\n( 1 ) . مقاتل الطالبين ( چاپ ايران ) 62 .\r\n( 2 ) . اصول كافى 163 در باب الاشارة و النص على الامام ابى الحسن الرضا عليه السّلام .\r\n( 3 ) . رك : تنقيح المقال : 1 / 34 ، 35 .\r\n","page_name":" 374 ","page_number":384},
  {"content":"\r\n\r\nابراهيم صغير دانشمندى عابد و زاهد بود و او همراه ابو السرايا نبوده است و من از هيچ فرد شيعى كلمه‌اى كه اشاره به او باشد و دلالت بر دشمنى با او كند ، نه در كتب انساب و نه در فهرست رجال ، پيدا نكردم . علامه سيد محسن امين عاملى در اعيان الشيعة :\r\n5 / 474 - 482 هردو ابراهيم را از بزرگان شيعه شمرده و به شرح حالشان پرداخته است .\r\nبنابراين ، دشمنى با آنها را به شيعه نسبت دادن ، تهمت و دروغى آشكار بيش نيست .\r\nاما جعفر بن موسى كاظم عليه السّلام . من در تأليفات شيعه نديده‌ام كسى را كه دربارهء او گسترده سخن راند و هيچگونه نقدى هم دربارهء او كه نشانهء دشمنى شيعه نسبت به او باشد ، نخوانده‌ام ، و نيز در جايى نديده‌ام كه شيعه او را به لقب كذاب بخواند .\r\nكاش تهمت‌زننده ما را به گوينده‌اش راهنمايى مىكرد ، يا از كتابى كه اين مطلب را در آن ديده ، نشانى مىداد ، در حالى كه شيعه او را به لقب خوارى و اولادش را خواريّين يا شجريّين مىخواند . « 1 »\r\nكاش من مىدانستم اين مطلب را كه جعفر از بزرگان اولياء اللّه بوده و ابو يزيد بسطامى از او كسب فيض كرده ، از چه كسى گرفته است .\r\nچيزى كه در كتب تراجم و شرح احوال رجال موجود است ، تنها اين مطلب است كه بايزيد بسطامى ، طيفور بن عيسى بن آدم ( م 261 ) نزد امام جعفر بن محمد صادق عليه السّلام تلمذ كرده است و اين خود اشتباهى از نويسندگان شرح احوال است ، زيرا امام صادق عليه السّلام در سال 148 هجرى وفات كرده ، و بايزيد در سال 261 يا 264 هجرى در گذشته است و او را از سالخوردگان ياد نكرده‌اند و شايد مقصود بايزيد بسطامى بزرگ طيفور بن عيسى بن شروسان زاهد باشد . « 2 » بنابراين ، آن مرد در نسبت دروغى كه داده خبط بزرگى هم مرتكب شده است .\r\nاما دربارهء حسن بن حسن مثنى . او كسى است كه با عموى مطهرش امام حسين عليه السّلام به كربلا آمد و در ميدان كارزار جهاد كرد و به مصيبت گرفتار شد و بدنش پر از زخم و جراحت گرديد و چون خواستند سر او را از تن برگيرند در او رمقى يافتند و دايىاش\r\n\r\n\r\n","description":"","footnote":"\r\n( 1 ) . عمدة الطالب 208 .\r\n( 2 ) . رك : معجم البلدان : 2 / 180 .\r\n","page_name":" 375 ","page_number":385},
  {"content":"\r\n\r\nابو حسّان اسماء بن خارجهء فزارى او را به كوفه برد و معالجه كرد تا خوب شد ، آنگاه به اهل مدينه پيوست . « 1 »\r\nبراى نشان دادن عقيدهء شيعيان دربارهء او سخن شيخ مفيد را از ارشاد بيان مىكنيم كه گفت : او بزرگوار ، رئيس قوم ، بافضيلت و پارسا بود و در زمان خود متصدى صدقات امير المؤمنين عليه السّلام گرديد ، و او را با حجاج داستانى است كه زبير بن به كار آورده است .\r\nعلامهء حجت ، سيد محسن امين عاملى او را از شخصيتهاى شيعه نام برده و شرح‌حال مفصلى براى او ذكر كرده است « 2 » ، هرچند آلوسى در ردّ بر او نوشته است :\r\nاين سخن كه رافضيان عقيده به ارتداد او از دين اسلام دارند ، تهمتى بيش نيست كه جبين انسانيت از آن شرمگين است .\r\nاما دربارهء عبد اللّه محض پسر حسن مثنى بايد گفت كه بزرگ شيعه ، شيخ ابو جعفر طوسى در رجال خود او را از اصحاب امام صادق عليه السّلام برشمرده است و ابو داود نيز او را از اصحاب امام باقر عليه السّلام مىداند و جمال الدين مهنا گويد : او شبيه پيامبر خدا صلّى اللّه عليه و آله ، و بزرگ بنى هاشم بود و بعد از پدرش ، حسن متصدى صدقات امير المؤمنين عليه السّلام گرديد . « 3 »\r\nاحاديث هرچند در مدح و ذم او مختلف است ، ولى نظر نهايى شيعه را دربارهء او كه سيد بن طاوس برگزيده ، نشانهء صلاح و حسن عقيدهء او و دليل پذيرفتن اوست امامت امام صادق عليه السّلام را . « 4 » او از يك مأخذ صحيح ، كتابى از امام صادق عليه السّلام ياد كرده است كه در آن از عبد اللّه با تعبير عبد صالح ياد نموده و براى او و بنى اعمامش به پاداش نيك و سعادت دعا فرموده است ، سپس سيد بن طاوس گويد :\r\nاين امر نشان مىدهد كه از گروهى كه مورد حمله و اعتراض واقع شده‌اند ، عبد اللّه و اصحاب او از بنى حسن نزد امام صادق عليه السّلام معذور بوده و مورد مدح قرار گرفته و مظلوم قلمداد شده‌اند . و عارف به حق امام خود نيز بوده‌اند . اما اينكه در برخى از كتابها آمده است : آنان از ائمهء راستين جدا شده بودند ، اين نوشته‌ها بايد به تقيه حمل شود تا نهى\r\n\r\n\r\n","description":"","footnote":"\r\n( 1 ) . ارشاد مفيد ؛ عمدة الطالب 86 .\r\n( 2 ) . رك : اعيان الشيعة : 21 / 166 - 184\r\n( 3 ) . عمدة الطالب 87 .\r\n( 4 ) . اقبال 51 .\r\n","page_name":" 376 ","page_number":386},
  {"content":"\r\n\r\nاز منكر آنان به امامان معصوم نسبت داده نشود . يكى از مطالبى كه دليل بر شناخت اينان نسبت به حق است ، روايتى است كه ما نقل كرده‌ايم .\r\nوى بعد از ذكر سند و اتصالش به امام صادق عليه السّلام گويد : آنگاه امام به اندازه‌اى گريست كه صدايش به گريه بلند شد و ما نيز گريه كرديم ، سپس گفت : پدرم از فاطمه دخت حسين ، از پدرش روايت كرد كه فرمود : عده‌اى از هواداران تو در كنار شط فرات كشته يا مصيبت‌زده مىشوند كه نه در گذشته و نه در آينده نظيرى نخواهند داشت ، سپس فرمود : من مىگويم : اين شهادت صريحى است از طرق صحيح در مدح كسانى از بنى حسن عليه السّلام گرفتار آمدند و با مقامى و الا به ديدار خداى بزرگ شتافتند و به سعادت و رستگارى جاودانى دست يافتند ، سپس احاديثى را كه دليل حسن عقيدهء عبد اللّه بن حسن و حسنيان همراه اوست ، ذكر كرده ، گويد : من مىگويم : آيا نه اينان عارفان به حق و اهل هدايت و يقين و تقوا بودند ؟\r\nبا اين وضع ، شما به خوبى خواهيد دانست كه نسبت ارتداد به او و بقيهء سادات بنى حسن ، به عنوان نظر شيعه ، دور از حقيقت و راستى است .\r\nاما محمد بن عبد اللّه بن حسن ، ملقب به نفس زكيّه . شيخ ابو جعفر طوسى او را در رجالش از اصحاب امام صادق عليه السّلام شمرده است و ابن مهنا گويد : او را در أحجار الزيت كشتند و اين است سبب لقب او به نفس زكيه ، زيرا روايت شده كه پيغمبر خدا صلّى اللّه عليه و آله فرمود : در أحجار الزيت نفس زكيه‌اى را از فرزندان من ، خواهند كشت . « 1 »\r\nسيد بن طاوس به طور مبسوط بر حسن عقيدهء او برهان آورده و گفته است كه خروج او براى امر به معروف و نهى از منكر بود و او از قتل خود خبر داشت و آن را خبر مىداد ، سپس گويد : اينها همه نشانهء تمسك آنان به خدا و رسول صلّى اللّه عليه و آله است . « 2 »\r\nاين است عقيدهء شيعه دربارهء نفس زكيه ، چنان كه ابو الفرج اصفهانى دربارهء وى گويد :\r\nاو برترين شخصيت خاندانش و بزرگترين مرد روزگارش در علم به كتاب خدا و حفظ آن بود و در دين‌شناسى و دليرى و سخاوت و بزرگوارى از همه برتر بود . اماميه از نسبت\r\n\r\n\r\n","description":"","footnote":"\r\n( 1 ) . عمدة الطالب 91 .\r\n( 2 ) . الاقبال 53 .\r\n","page_name":" 377 ","page_number":387},
  {"content":"\r\n\r\nدادن ارتداد به او ، سخت به دورند و هركس چنين تهمتى زند ، همانا افترايى بزرگ و گناهى آشكار مرتكب شده است . « 1 »\r\nاما ابراهيم بن عبد اللّه كه در باخمرا كشته شد ، كنيه‌اش ابو الحسن است . شيخ الطايفه او را از رجال امام صادق عليه السّلام شمرده است و جمال الدين مهنا گويد : او در بسيارى از فنون از بزرگان علما بوده است . « 2 » دعبل خزاعى شاعر شيعه در قصيدهء تائيهء معروفش كه شهداى اهل بيت را در آن ، مرثيه گفته ، از او ياد كرده است ، آنجا كه گويد :\r\n- گور برخى از ايشان به كوفه و گور جمعى ديگر در مدينه و مزار آن ديگرى در فخ است .\r\nدرود من نثار همهء آنان باد .\r\n- قبرى هم در سرزمين جوزجان و خاكجايى هم در غربتگاه باخمرا قرار دارد .\r\nاگر ابراهيم نزد شيعه معروف به صلاح و حسن عقيده نبود ، از كشتنش نگران و مصيبت‌زده نبودند ، و اگر نزد پيشوايان شيعه عليهم السّلام رفتارش مورد پسند نبود ، دعبل او را مرثيه نمىگفت و رثاى خود را در حضور امام على بن موسى الرضا عليه السّلام نمىخواند .\r\nدربارهء او همان عقيده‌اى را ابراز مىداريم ، كه ابو الفرج اصفهانى ابراز كرده و گفته است :\r\nابراهيم همچون برادرش محمد ، در همان رتبه از دين ، علم ، شجاعت و شدت‌عمل بود . « 3 »\r\nعلامه سيد امين عاملى او را از شخصيتهاى شيعه نام برده و در شرح حالش بسط سخن داده است . « 4 » بنابراين ، نسبت عقيده به ارتداد او از دين را به شيعه دادن ، افتراى بزرگى است .\r\nاما زكريا بن محمد باقر ، او هنوز متولد نشده است و تنها در عالم خيال آلوسى آفريده شده ، زيرا مجموع فرزندان ذكور امام ابو جعفر محمد باقر عليه السّلام به اتفاق فريقين شش نفرند و تا آنجا كه كاوش كرده‌ايم ، از آثار عامه و خاصه ، جز آنان كسى را نيافتيم و آنان جعفر ، عبد اللّه ، ابراهيم ، على ، زيد و عبيد اللّه « 5 » مىباشند . پس نسبت ارتداد به زكريا بن محمد باقر\r\n\r\n\r\n","description":"","footnote":"\r\n( 1 ) . مقاتل الطالبيين 85 .\r\n( 2 ) . العمدة 95 .\r\n( 3 ) . مقاتل الطالبيين 112 .\r\n( 4 ) . رك : اعيان الشيعة : 5 / 308 - 324 .\r\n( 5 ) . در كتاب المجدى از عمرى نسابه و برخى مصادر ديگر چنين آمده و در برخى ديگر دوبار نام عبد اللّه وارد شده است .\r\n","page_name":" 378 ","page_number":388},
  {"content":"\r\n\r\nبه لحاظ نداشتن موضوع باطل است .\r\nاما محمد بن عبد اللّه بن حسين بن حسن ، اگر مقصود نوادهء حسين اثرم ، فرزند امام مجتبى عليه السّلام باشد ، تذكره‌نويسان دربارهء اين حسين چيزى جز اين ننوشته‌اند كه نسل او سريعا منقرض شده و براى او فرزند و فرزندزاده‌اى ذكر نكرده‌اند . اگر مقصود ، ديگرى باشد ، ما در كتب انساب نامى از او نيافته‌ايم تا شيعه او را تكفير كند ، يا به او ايمان داشته باشد . در اماميه كسى به اين اسم كه مورد تكفير واقع شده باشد ، خواه حسنى باشد خواه حسينى ، يافت نمىشود .\r\nو اما محمد بن قاسم بن حسن ، او فرزند زيد بن حسن بن على بن ابى طالب عليه السّلام است كه لقب بطحايى « 1 » دارد . شيخ الطايفه او را در رجالش از اصحاب امام صادق عليه السّلام نام برده و جمال الدين بن مهنا گويد : محمد بطحانى فقيه بود . و ما هيچ فرد شيعه‌اى را كه دربارهء او سخن توهين‌آميزى گفته باشد تا آن را شاهد تهمتى كه به شيعه بسته است بگيرند ، پيدا نمىكنيم . « 2 »\r\nاما يحيى بن عمر ، او ابو الحسين يحيى بن عمر بن يحيى بن حسين بن زيد بن على بن الحسين بن على بن ابى طالب عليه السّلام ، يكى از بزرگ‌ترين پيشوايان زيديه است ؛ براى اظهارنظر شيعه دربارهء او آنچه در عمدة الطالب آمده ، كافى است ، آنجا كه گويد :\r\nاو به كوفه براى دعوت به رضا از آل محمد خروج كرد . از همهء مردم زاهدتر بود و بار سنگينى از حقوق خاندان‌هاى ابو طالب را به دوش مىكشيد و در نيكىكردن نسبت به آنان ، رنج مىبرد . « 3 »\r\nتا آنجا كه گويد : محمد بن عبد اللّه بن طاهر با او جنگيد و كشته شد . سرش را به سامرا بردند و چون سرش را نزد محمد بن عبد اللّه بن طاهر آوردند ، او در كوفه براى تبريك گفتن مردم جلوس كرد . ابو هاشم داود بن قاسم جعفرى بر او وارد شد و گفت تو براى تبريك كشته‌اى نشسته‌اى كه هرگاه رسول خدا صلّى اللّه عليه و آله زنده بود ، به عزاى او مىنشست « 4 » و\r\n\r\n\r\n","description":"","footnote":"\r\n( 1 ) . به فتح باء خوانده شده نسبت به بطحاء و به ضم آن منسوب به بحطان نام وادىاى است در مدينه .\r\nعمدة الطالب 57 .\r\n( 2 ) . عمدة الطالب 57 .\r\n( 3 ) . همان 263 .\r\n( 4 ) . تاريخ يعقوبى : 3 / 221 .\r\n","page_name":" 379 ","page_number":389},
  {"content":"\r\n\r\nاز نزد او بيرون شد ، در حالى كه مىگفت :\r\n- اى بنى طاهر بخوريد ، گوارا باد شما را كه گوشت پيغمبر بر كسى گوارا نخواهد بود .\r\n- خونى كه خونخواهش خداست ، قابل صرف‌نظر نخواهد بود .\r\nگروه بسيارى از بزرگان شعراى شيعه او را رثا گفته‌اند ، از جمله : ابو العباس ابن رومى با دو قصيده كه يكى 110 بيت دارد و مطلعش اين است :\r\n امامك فانظر أىّ نهجيك ينهج * طريقان شتى مستقيم و اعوج « 1 » \r\nو ديگرى قصيدهء جيميه‌اى است كه با اين بيت شروع مىشود :\r\n حييت ربع الصبا و الخرد الدعج * الآنسات ذوات الدل و الغنج \r\nهمچنين ابو الحسن على بن محمد حمانى افوه با اشعار بسيارى كه برخى از آنها در همين كتاب گذشت « 2 » ، او را مرثيه گفته است .\r\nاين است نظر صحيح شيعه دربارهء اين سادات پيشوا ، و هيچگاه شيعه‌اى نگفته و نمىگويد و نخواهد گفت كه يكى از آنها از دين مرتد شده و يا حسنيان و حسينيان قائل به امامت زيد بن على بن الحسين كه بيعت براى رضا از آل محمد عليهما السّلام مىگرفتند ، كافر و مرتد گرديده‌اند .\r\nوه ، چه بزرگ كلمه‌اى است كه از دهان بيرون مىدهند و جز دروغ بر زبان نمىرانند . « 3 »\r\nما از اين مرد مىپرسيم ، آيا اين كسانى را كه شما از شرف و بزرگىشان دفاع مىكنيد ، اينان را چه كسانى كشتند ؟ و يا مجروح ساختند ؟ و در گودال‌هاى تنگ و تاريك آنان را زندانى كردند ؟ آيا اينان را ، شيعيان كه مورد تهمتشان قرار داده‌اى و نسبت ارتداد به آنها مىدهند ، چنين كردند ؟ يا افراد قوم خود او ، كه به زعم فاسدش به تعظيم آنان برخاسته است ، چه قومى آنها را كشتند ؟\r\nبياييد با من صفحات تاريخ را بخوانيم ، تاريخ خوب پاسخ مىدهد :\r\n\r\n\r\n","description":"","footnote":"\r\n( 1 ) . عمدة الطالب 220 .\r\n( 2 ) . رك : الغدير ( متن عربى / چ 5 ) : 3 / 61 ، 62 .\r\n( 3 ) . كهف 18 / 5 .\r\n","page_name":" 380 ","page_number":390},
  {"content":"\r\n\r\nاما زيد شهيد كه قاتلش را و كسى را كه سر از تنش جدا ساخت ، شناختيم . « 1 »\r\nاما يحيى بن زيد را ، وليد بن يزيد بن عبد الملك در سال 125 كشت و قاتل يحيى ، سلم بن احوز هلالى بود . نصر بن سيار به سوى او لشكر كشيد و عيسى غلام عيسى بن سليمان عنزى به روى او ، تير گشود و جامه‌اش بربود . « 2 »\r\nحسن بن حسن مثنى را ، وليد بن عبد الملك به عاملش عثمان بن حيّان مرى نوشت : به حسن بن حسن بنگر و او را صد ضربه تازيانه بزن و يك روز او را در برابر مردم نگاه دار ، و ظاهرا هم او قاتلش بود . وقتى نامه‌اش رسيد ، براى جلب حسن ، كس فرستاد و چون او را آوردند ، وقتى بود كه مردم براى حل اختلافات خود حاضر بودند و على بن الحسين عليه السّلام او را كلمات فرج آموخته بود و در اثر همان كلمات خداوند نجاتش داد و رهايش كردند « 3 » ، آنگاه حسن از نيروى بنىاميه ترسيد و خود را پنهان كرد .\r\nهمچنان مخفى ماند تا وقتى سليمان بن عبد الملك او را زهر داد و به سال 97 كشته شد . « 4 »\r\nعبد اللّه محض را منصور ، عبد اللّه المذلّه لقب داده بود و او را در هاشميه ، در زندانى كه با نوزده نفر از اولاد امام حسن عليه السّلام سه سال حبسش كرده بود ، به سال 145 كشت .\r\nرنگ صورت يكى از بنى حسن را تازيانه تغيير داده و خونش را جارى ساخته بود . يكى از دو چشم او بر اثر ضربهء تازيانه افتاده بود و هرچه آب خواست ، كسى او را آب نداد .\r\nدر زندان را به روى آنان بستند تا جملگى مردند . « 5 »\r\nيعقوبى گويد كه آنان را به ديوارها ميخكوب ديدند . « 6 »\r\nمحمد بن عبد اللّه نفس زكيّه را ، حميد بن قحطبه در سال 145 كشت و سرش را نزد عيسى بن موسى آورد و وى آن سر را نزد ابو جعفر منصور فرستاد و ابو جعفر منصور آن را در كوفه نصب كرد ، و به دور شهرها گردانيد . « 7 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 5 ) : 3 / 75 .\r\n( 2 ) . تاريخ طبرى 8 ؛ مروج الذهب 2 ؛ تاريخ يعقوبى 3 .\r\n( 3 ) . تاريخ ابن عساكر : 4 / 164 .\r\n( 4 ) . الزينبيات .\r\n( 5 ) . تاريخ طبرى : 9 / 196 ؛ تذكرهء سبط ابن جوزى 126 ؛ مقاتل الطالبيين ( چاپ ايران ) : 71 / 84 .\r\n( 6 ) . تاريخ يعقوبى : 3 / 106 .\r\n( 7 ) . تذكرهء سبط ابن جوزى 129 .\r\n","page_name":" 381 ","page_number":391},
  {"content":"\r\n\r\nاما ابراهيم بن عبد اللّه . منصور ، عيسى بن موسى را از مدينه براى نبرد با او فراخواند ، نبرد در باخمرا واقع شد و او به سال 145 كشته شد . سرش را نزد منصور آوردند . او آن را در برابر خود نهاد ، آنگاه دستور داد آن را در بازار نصب كردند ، سپس به ربيع گفت : آن را نزد پدرش عبد اللّه در زندان ببر ، و او آن را نزد پدرش برد . « 1 »\r\nعمرى نسابه در المجدى گويد : آنگاه ابن ابى الكرام جعفرى سرش را به مصر برد .\r\nيحيى بن عمر را ، متوكل امر كرد تازيانه زدند و سپس در خانهء فتح بن خاقان او را زندانى كرد . مدتى به اين حال گذشت ، سپس او را آزاد كردند و از آنجا به بغداد رفت .\r\nمدتى در بغداد بود و در ايام المستعين در كوفه خروج كرد و دعوت به رضا از آل محمد نمود . مستعين شخصى را به نام كلكاتكين فرستاد و محمد بن عبد اللّه بن طاهر ، حسين بن اسماعيل را به جنگ او فرستاد و آنها با هم جنگيدند تا او كشته شد . در سال 250 سرش را نزد محمد بن عبد اللّه آوردند و در برابرش روى سپر نهادند و مردم بر او وارد شده تهنيتش مىگفتند ، آنگاه دستور داد سر را فرداى آن روز نزد مستعين حمل كنند . « 2 »\r\n3 - گويد : رافضيان پندارند صحيح‌ترين كتابهاى آنان چهار كتاب است : كافى ، من لا يحضره الفقيه ، تهذيب و استبصار و گويند عمل به اين كتابهاى اخبار چهارگانه واجب است و نيز عمل به هرروايتى كه امامى مذهب نقل كند و اصحاب اخبار از او نقل كرده باشند ، واجب است . سيد مرتضى ، ابو جعفر طوسى ، و فخر الدين كه نزد آنان معروف به محقق حلّى است ، به اين موضوع تصريح دارند . ( ص 55 )\r\nپاسخ : شيعه معتقد است موثّق‌ترين كتب حديث ، كتابهاى چهارگانهء نامبرده است ، اما احدى به وجوب عمل به محتويات آنها يا به هرحديثى كه اماميه روايت كرده باشند و در كتب اخبار آنان تدوين شده باشد ، قائل نشده است . البته ، علم الهدى سيد مرتضى و شيخ الطايفه ابو جعفر و نجم الدين محقق حلّى ، از اين نسبتى كه به آنان داده است مبرا هستند چه كتابهاى آنان در برابر ماست و در هيچ‌كدام آنها اين تهمت بزرگ يافت نمىشود ، و\r\n\r\n\r\n","description":"","footnote":"\r\n( 1 ) . تاريخ طبرى : 9 / 260 ؛ تاريخ يعقوبى : 3 / 112 - 114 ؛ تذكرهء سبط ابن جوزى 230 .\r\n( 2 ) . تاريخ طبرى : 11 / 89 ؛ تاريخ يعقوبى : 3 / 221 .\r\n","page_name":" 382 ","page_number":392},
  {"content":"\r\n\r\nاهل خانه از وضعيت داخل خانه آگاه‌ترند .\r\nگواه اين امر ، مردود ساختن رواياتى است كه از نظر سند يا متن از طرف علماى شيعه مورد ايراد واقع شده است . گواه اين سخن ، تقسيم اخبار به چهار قسم : صحيح ، حسن ، موثق و ضعيف است كه از عهد دو دانشمند بزرگ جمال الدين سيد احمد بن طاوس حسنى و شاگردش آية اللّه علامهء حلى معمول گرديده است .\r\nكاش اين مرد از شروح كتب اربعه و در رأس آنها ، از مرآت العقول علامهء مجلسى در شرح كافى آگاه مىشد ، و آنها را مطالعه مىكرد تا بداند چگونه در مورد هرسندى علامهء مجلسى به اجتهادش در مورد اقسام حديث رفتار مىكند . يا به جلد سوم المستدرك حجت بزرگ ، علامهء نورى مراجعه مىكرد ، تا او را به راه حق ارشاد كند ، و راه صحيح را به او بنمايد و او را از بافتن دروغ بر امت بزرگ شيعه بدون علم و اطلاع ، بازدارد .\r\nوى آنگاه كتب اربعهء شيعه را به لحاظ اشتمال بر اخبار آحاد ، و به لحاظ اينكه پاره‌اى از رجال اسناد روايات آن را به چيزهايى نسبت داده كه غالبا از همهء آن نسبتها ، مبرّا هستند ، و گروهى ديگر را به انحراف مذهبى نسبت داده كه انحراف مذهبى آنها با وثاقت آنان در حديث منافاتى ندارد و شيعه اين احاديث را موثق مىنامد . در اين بين ، گروهى را هم ضعيف خوانده كه روايات مخصوص اين گروه مشتمل بر شواهد صحت است و عمل محدثان اهل سنت و شيعه در كتب حديثشان بر همين منوال است .\r\nبنابراين ، يا اين مرد از علم درايه و فنون حديث بىخبر است يا دوست دارد اظهار نادانى نموده ، بر اثر تجاهل بتواند بدگويى كند . اگر او به مقدمهء فتح البارى فى شرح صحيح البخارى ابن حجر و شرح قسطلانى و شرح عينى و شرح مسلم نووى و امثال آنها مىنگريست ، بيمارى درونش بهبود مىيافت و خامه‌اش از نشر اباطيل فرومىماند .\r\n4 - گويد : طوسى از ابن معلم ، و ابن معلم از ابن مابويهء كذّاب صاحب رقعهء دروغين ، و نيز از مرتضى ، روايت مىكند . اين هردو با هم دانشجو بوده و نزد استادشان محمد بن نعمان معروف به شيخ مفيد درس خوانده‌اند كه او از مسيلمهء كذّاب دروغگوتر است و براى يارى مذهب دروغ را تجويز مىكرده است . ( ص 57 )\r\n\r\n","description":"","footnote":"","page_name":" 383 ","page_number":393},
  {"content":"\r\n\r\nپاسخ : صاحب رقعه‌اى را كه او رقعهء دروغينش پنداشته ، على بن الحسين بن موسى بن بابويه « به دو باى منقوط ، نه مابويه » مىباشد و او صدوق اول ( م 329 ) است كه هفت يا نه سال قبل از تولد ابن المعلّم شيخ مفيد وفات يافته است . تولد شيخ مفيد در 336 يا 338 اتفاق افتاده و ممكن نيست شيخ مفيد از صدوق روايت كند . بلى او از فرزندش صدوق دوم ابو جعفر محمد بن على روايت كرده كه صاحب توقيع نيست .\r\nكاش من مىدانستم چه كسى آلوسى را خبردار كرده كه شيخ امت ، شيخ مفيد كه در رواق امامين جوادين مدفون است و داراى قبّه و مقام بلندى است ، از مسيلمهء كذّاب كه به خدا كافر است ، دروغگوتر مىباشد ؟\r\nتا چند اين شخص بر اين نسبت دردناك زننده پرجرأت است ؟ چگونه به خود اجازهء اين بدگويى را مىدهد ؟ در صورتىكه يافعى شيخ مفيد را اين گونه معرفى مىكند :\r\nاو دانشمند شيعه ، پيشواى رافضه ، صاحب تصانيف بسيار و بزرگ آنان ، معروف به شيخ مفيد و نيز به ابن المعلم مىباشد . در علم كلام و جدل و فقه سخت كاردان بود ، و با جلالت و عظمت در دولت بوبهيان با اهل هرعقيده‌اى ، بحث مىكرد . ابن ابى طىّ گويد :\r\nاو را صدقات فراوان بود ، و سخت فروتن بود ، بسيار به نماز مىپرداخت ، روزه مىگرفت ، و لباس خش مىپوشيد . « 1 »\r\nابن كثير هم گويد : در مجلس شيخ مفيد بسيارى از علماى طوايف ديگر حاضر مىشدند كه اين خود دليلى بود بر اينكه او نه‌تنها پيشواى اماميه است ، بلكه پيشواى همهء امّت اسلام است و بايد هركس عقيده به دين دارد ، در احترام و تعظيم او بكوشد . « 2 »\r\nآيا اين است مقتضى ادب علم و دين ؟\r\nآيا در قانون شرع و اخلاق براى كوبيدن علما و آبروريزى و حملات ناجوانمردانه تا اين حدّ ، نسبت به آنان ، مجوّزى موجود است ؟\r\nآيا در قانون اسلام اجازه هست مسلمانى را تا آنجا سقوط دهند كه در انظار از كافر هم پست‌تر جلوه كند ، هرچند خلاف و دشمنى فيما بين باشد ؟ تا چه رسد نسبت به\r\n\r\n\r\n","description":"","footnote":"\r\n( 1 ) . مرآة الجنان : 3 / 28 .\r\n( 2 ) . تاريخ ابن كثير : 12 / 15 .\r\n","page_name":" 384 ","page_number":394},
  {"content":"\r\n\r\nكسى مانند شيخ مفيد كه از اركان و اعلام دين و رهبران و انصار حق است . او كسى است كه مجد و عظمت علمى عراق را به دست خود بنياد نهاد ، و مردمش را بيدار كرد . او چه گناهى كرده ، جز اينكه واقعيتى را كه آلوسى منكر آن است ، شناخته و در پايگاه بلندى از علم و عمل قرار دارد كه هيچگاه آلوسى نتواند مقام او را دريابد .\r\nكاش مأخذى را كه براساس آن تجويز كذب را به شيخ مفيد در كتابهاى او يا كتابهاى ديگرى براى يارى مذهب ، نسبت داده ، ارائه مىداد ، يا اظهار مىكرد كه در اسناد متصل ديگر كجا اين نسبت را ديده است ؟ تأليفات او كه از اين نسبت خالى است و هيچ‌كس از علما چنين نسبتى را به او نداده است . پس اين نسبت نادرست است و يك مسلمان بىسواد مىداند كه هيچ‌كس حق ندارد صفاى اسلامى را با نسبتهاى دروغين تيره سازد تا چه رسد به كسى كه ادعاى علم مىكند .\r\n5 - تحت عنوان اماميه متعبد به نامه‌هاى صادر شده از سوى مهدى منتظر هستند ، گويد : بلى اينان قسمت اعظم مذهب خود را از اين نامه‌هاى دروغين گرفته‌اند كه هيچ عاقلى ترديد ندارد . اينها افترا به خدا بستن است ، و شگفت آنكه رافضيان صاحب اين نامه‌ها را كه بسيار دروغگو است ، صدوق ، يعنى بسيار راستگو ناميده‌اند ، در حالى كه او از دين مبين به دور است .\r\nاو پندارد مسأله‌اى را كه در نامه‌اى نوشت و شب هنگام آن را در سوراخ درختى نهاد ، پاسخ آن را به گمانش مهدى صاحب الزمان خواهد نگاشت . اين نامه‌ها را رافضيان نيرومندترين دلايل و موثق‌ترين براهين خود مىدانند . بدا به حال آنان !\r\nبدان‌كه اين نامه‌ها فراوان است ، برخى از نامه‌ها از على بن الحسين بن موسى بن مابويه قمى است كه او نامه‌اى به خط صاحب الامر در پاسخ سؤالش اظهار مىكرد به اين پندار كه او نويسندهء مخصوص ابو القاسم بن ابى الحسين بن روح يكى از نمايندگان صاحب الامر است و به دست على بن جعفر بن الاسود مىداد تا نامهء او را برساند به صاحب الامر ، يعنى مهدى و سپس نامه‌اى به پندار اينكه پاسخ صاحب الامر است ، به او برساند .\r\n\r\n","description":"","footnote":"","page_name":" 385 ","page_number":395},
  {"content":"\r\n\r\nديگرى نامه‌هاى محمد بن عبد اللّه بن جعفر بن حسين بن جامع بن مالك حريرى ابو جعفر قمى است كه او با صاحب الامر مكاتبه كرده و دربارهء چند مسئلهء شرعى از او سؤالاتى پرسيده است . گويد : احمد بن حسين ما را گفت : من به اصل اين پرسشها دست يافتم و توقيعها را در بين سطرها ديدم ، اين پاسخها را محمد بن حسن طوسى در كتاب الغيبة و الاحتجاج نقل كرده است .\r\nاين توقيعها به عقيدهء آنان ، خط ائمه است كه در پاسخ سؤالات شيعيان نگاشته شده و آنها را بر رواياتى كه به اسناد صحيح نقل گرديده ، هنگام تعارض ترجيح مىدهند . اين مابويه در الفقه بعد از بيان توقعيات وارد شده از ناحيهء مقدسه ، در باب مردى كه وصيت به شخص ديگر كند ، گويد : اين توقيع نزد من به خط ابو محمد بن حسن بن على است و در كافى كلينى ، روايتى بر خلاف اين توقيع از صادق رسيده ، سپس گويد : من به آن حديث فتوا نمىدهم ، بلكه فتواى من بر وفق خط حسن بن على خواهد بود .\r\nديگر : نامه‌هاى ابو العباس جعفر بن عبد اللّه بن جعفر حميرى قمى است .\r\nديگر : نامه‌هاى برادرش حسين و نامه‌هاى برادرش احمد است .\r\nاين ابو العباس كتابى در اخبار روايت شده از او گردآورده و نامش را قرب الاسناد الى صاحب الامر نهاده است .\r\nديگر : نامه‌هاى على بن سليمان بن حسين بن جهم بن بكير بن اعين ابو الحسن رازى است كه او نيز مدعى مكاتبه است و نامه‌هايى اظهار كرده است .\r\nاين بود برخى از مبانى احكام شيعه و معتقدات آنان و اين قطره‌اى از آن درياست كه مىتواند ادعاى رافضيان را در گرفتن دين خود از عترت نشان دهد . ( ص 58 ، 61 )\r\nپاسخ : چه بسيار شايسته بود براى اين مرد كه جمال الدين قاسمى او را نهى كرد ، كتابش را به ديگرى ارائه دهد ، چنان كه شايسته بود محمد رشيد رضا به هرزحمتى بود از شيعه يا يكى از افراد منصف قومش مىخواست ، نوشته‌هايش را قبلا مطالعه كند ، زيرا اباطيلى كه در اين كتاب فراهم آورده ، كاشف سوءنيت اوست ، و به اعتبار او لطمه مىزند ، و بر هردانشمند اديبى مخفى نخواهد ماند ، و دامن تعصب نمىتواند آن را بپوشاند ، و\r\n\r\n","description":"","footnote":"","page_name":" 386 ","page_number":396},
  {"content":"\r\n\r\nهرچند خواننده‌اش باشرافت و آزادفكر باشد ، نخواهد توانست از آنها دفاع كند .\r\nچگونه بر محقق مىتواند پوشيده بماند كه اماميه به نامه‌ها و توقيعات صادر شده از جانب مهدى منتظر ( عج ) عمل نمىكنند ، و سخن اين مرد و هركس كه بر طريقه‌اش رود ، مانند سخن قصيمى در الصراع بين الاسلام و الوثنية ، كمترين راز پنهانى به جاى نمىگذارد كه شيعه بدانها تعبد نخواهد كرد ، چنان كه در كتب اربعه كه عمده مراجع شيعه در حديث مىباشد ، مؤلفانش ابو جعفر محمد بن يعقوب كلينى و ابو جعفر محمد بن على بن بابويه قمى و ابو جعفر محمد بن حسن طوسى هيچ‌كدام نامه‌ها و توقيعات صادر شده از ناحيهء مقدسه را نياورده‌اند . اين براى بيدارى هرمحقق كافى است كه اين سه نفر از بزرگان اماميه آگاه بوده‌اند . كار اين نامه‌ها از ناحيهء اخلال‌گران و فرصت‌طلبان به كجا منتهى مىشود كه انكار وجود حضرت حجت خواهند كرد .\r\nازاين‌رو ، گويا نهى شده بودند از اينكه آثار صادر شده از ناحيهء مقدسه را در تأليفاتشان درج كنند ، با اينكه آنان خود ، راويان و حاملان آنها براى امت بوده‌اند ، تا مذهب اهل البيت از طريق جعفرى صحيح به مذهب مهدوى تبديل نشود و مردان متعصب كوردل ، مجالى براى اين سخن نيابند كه بگويند مذهب اماميه از امام غايبى كه به گمان آنان وجود خارجى ندارد ، گرفته شده است و از نامه‌هاى دروغين به پندار آنان پيروى مىشود و اين خود يكى از اسرار امامت است كه وثاقت و اعتماد به كتب اربعه را زياد مىكند .\r\nاين بزرگمرد ، ثقة الاسلام كلينى ، با اينكه در محيط بغداد ميان او و سفراى چهارگانهء امام زمان ، حجت منتظر ، فاصله‌اى نبوده و همه در يك شهر و يك زمان بوده‌اند و او در سال 323 در زمان غيبت صغرا وفات كرده ، كتابش را در خلال بيست سال تأليف مىكند ، در حالى كه اسمى از توقيعات امام منتظر در كتاب كافىاش كه مشتمل بر شانزده هزار و صد و نود و نه حديث است ، ديده نمىشود ، با اينكه بسيارى از اين توقيعات از طريق او نقل شده و در كتابش توقيعات و نامه‌هاى ديگر ائمه اهل بيت عصمت عليهم السّلام را آورده است .\r\nاين ابو جعفر ابن بابويه صدوق ، با وجودى كه تعدادى از توقيعات با عظمت را در\r\n\r\n","description":"","footnote":"","page_name":" 387 ","page_number":397},
  {"content":"\r\n\r\nتأليف ديگرش اكمال الدين آورده و در آنجا بابى در صفحهء 266 به همين منظور گشوده است ، اما هيچ‌كدام آنها را در كتاب من لا يحضره الفقيه خود نياورده است .\r\nبلى ، تنها در يك مورد تا آنجا كه ما دست يافتيم ، حديثى را در مقام تأييد بدون ياد كردن نام امام عليه السّلام متعرض مىشود و گويد :\r\nروايتى است دربارهء آن‌كس كه روزى از ماه رمضان را عمدا افطار كند كه بر او سه كفاره واجب است و من بدان روايت ، در مورد كسى كه افطارش به مباشرت حرام يا غذاى حرام صورت گيرد ، فتوا مىدهم ، زيرا اين معنى در روايات ابو الحسين اسدى ، رضى اللّه عنه ، از روايات شيخ ابو جعفر محمد بن عثمان عمرى ، قدس اللّه روحه ، نقل شده است . « 1 »\r\nپس از اين دو بزرگمرد ، شيخ الطايفه ابو جعفر طوسى است . او با وجود نقل روايات توقيعات احكام صادر شده از ناحيهء مقدسه به محمد بن عبد اللّه بن جعفر حميرى در كتاب الغيبة 184 - 214 ، 243 - 258 ، هيچ‌كدام از اين نامه‌ها را در كتابهاى تهذيب و استبصار خود كه از كتب اربعه و مهم‌ترين مصادر احكام شيعه است ، نياورده است .\r\nمگر نمىبينند كه توقيع اسحاق بن يعقوب را از ناحيهء مقدسه ، همه به اتفاق روايت كرده‌اند ، چنان كه ابو جعفر صدوق از ابو جعفر كلينى در الاكمال 266 ، و شيخ ابو جعفر طوسى به اسنادش از كلينى نيز در كتاب الغيبة 188 آورده‌اند و در آن توقيع ، احكام سه مسئله كه در كتب اربعه عنوان كرده‌اند ، آمده ، ولى به غير از اين توقيع ، استدلال آورده‌اند و هيچگونه عين و اثرى از توقيع در آن استدلالها ، ديده نمىشود . اينك سه مسئله :\r\n\r\n1 - حرمت آبجو\r\nكلينى در كافى : 2 / 197 و شيخ در تهذيب : 2 / 313 و در استبصار : 2 / 245 آن را عنوان كرده‌اند و در من لا يحضره الفقيه : 3 / 217 ، 361 نيز يافت مىشود و در كتاب وافى كه كتب اربعه در جلد يازدهم آن گردآمده ، از ادلهء موضوع پنج توقيع از امام رضا و امام جواد عليهما السّلام بدست مىآيد ، ولى از توقيع منسوب به حضرت مهدى ( عج ) ذكرى به ميان نيامده است . « 2 »\r\n\r\n\r\n","description":"","footnote":"\r\n( 1 ) . من لا يحضره الفقيه ( چاپ لكهنو ) : 2 / 41 .\r\n( 2 ) . وافى : 11 / 88 .\r\n","page_name":" 388 ","page_number":398},
  {"content":"\r\n\r\n\r\n2 - حلال‌كردن خمس براى شيعيان\r\nاين عنوان را از كلينى در كافى : 1 / 425 و شيخ در تهذيب : 1 / 256 - 259 و استبصار :\r\n2 / 33 - 36 مىيابيم و صدوق در من لا يحضره الفقيه : 2 / 14 آن را آورده و اين مسئله در وافى : 6 / 45 - 48 نيز عنوان شده است و از ادلهء آن موضوع مكاتبه دو امام : حضرت ابو الحسن رضا و حضرت ابو جعفر جواد عليهما السّلام آمده ، ولى هيچگونه سخن از توقيع امام حجت در بين نيست .\r\n\r\n3 - پول خوانندهء زن\r\nاين مسئله در كافى : 1 / 361 و در تهذيب : 2 / 107 و در استبصار : 2 / 36 عنوان شده و در من لا يحضره الفقيه : 3 / 53 يافت مىشود و همهء آنها در وافى : 10 / 32 ايراد گرديده ، ولى كمترين اشاره‌اى به توقيع امام منتظر در آنها ديده نمىشود .\r\nبنابراين ، سخن آلوسى ما را به نقطهء مهمى توجه داد و سرّ مكتومى را بر ما آشكار ساخت و از اين حكمت پرده برداشت كه چرا بزرگان حديث از اينهمه احاديثى كه از امام منتظر ( عج ) صادر شده است ، صرفنظر كرده‌اند ، با وجود اينكه احاديث در برابر آنان و مقابل ديدگانشان بوده است . حقيقت اين است كه اگر در اين اصول مدونهء حديث چيزى از آنها ذكر مىشد ، باب ايراد و طعن به مذهب اماميه كاملا گشوده مىگرديد و زبان مفتريان و تهمت‌زنان به روى شيعه دراز مىشد و از ناحيهء آنان ياوه‌گويى و ژاژخايى رواج مىگرفت .\r\nبنابراين ، بياييد با هم از اين مرد دربارهء اين همه اشارات و كنايه‌هاى بدگويانه و نسبتهاى ساختگى و غرض‌جويانه‌اش بپرسيم و سؤال كنيم آيا چه موقع اماميه قسمت عمدهء مذهب خود را از اين نامه‌ها و توقيعها گرفته و بدان گردن نهاده است ؟ آيا چه كسى از اماميه ، به اين مطلب اعتراف كرده است ؟ اين اعتراف در كجاست ؟ و در چه تأليفى است ؟ و نزد كدام راوى ، اين امر ثابت شده است ؟\r\nصدوق چه‌موقع نامه و توقيع داشته ؟ و چه وقت آن را نوشته ؟ كجا آن را روايت كرده ؟ و چه كسى به او نسبت داده است ؟ اين مرد ندانسته است كه صاحب توقيع پدر\r\n\r\n","description":"","footnote":"","page_name":" 389 ","page_number":399},
  {"content":"\r\n\r\nصدوق است كه او را با اين سخن ياد كرده است : منها رقعة على بن الحسين .\r\nآيا چه مجوزى براى تكفير صدوق در دست دارد ؟ و حال آنكه او از حاملان علم قرآن ، و سنت نبوى است و راهنماى راه حق و نشانه‌هاى آشكار ديندارىاند . از اينها كه بگذريم ، آيا او حداقل يك نفر مسلمان نيست كه شهادتين بر زبان جارى كرده است و به خدا و رسول و كتابى كه بر او نازل شده و روز قيامت ايمان دارد ؟ آيا اين رفتار با مسلمانان را از آداب ديندارى ، رسم علم ، آداب عفت و قانون كتاب و سنت مىداند يا ميل و سليقه شخصى ؟ آيا مصلحت عمومى را در فحاشى و بدگويى و نسبتهاى دروغ بايد يافت ؟ آيا بدين‌وسيله امت اسلامى نيكبخت مىگردد ؟ و مايهء رشد و هدايتش فراهم مىشود ؟\r\nآخر چه كسى او را از اين پندار صدوق كه حاجتش را از طريق سوراخ درخت دريافت مىكند ، آگاه كرده است ؟ در چه موقع اين سؤال از صدوق شده است ؟ و سؤال از او دربارهء چه بوده است ؟ تا او آن را بنويسد و در سوراخ درخت يا جاى ديگر ، شب يا روز بنهد و پاسخش را از آنجا دريافت كند ؟ اين سؤالات از چه كسى نقل شده و پاسخهاى آن را چه كسى ديده است ؟ و چه كسى آنها را حكايت كرده است ؟ و چه موقع اين پاسخها نزد رافضيان از نظر استدلالى ثابت شده ، تا قوىترين دلايل آنان و محكم‌ترين استدلالشان باشد ؟ آرى بدا به حال ايشان !\r\nكاش من و هم‌مذهبانم از اين نامه‌هاى فراوان اطلاع حاصل مىكرديم . همهء اين نامه‌ها را علامهء مجلسى در بحار : 13 / 237 - 249 نقل كرده و آن مقدارى كه مربوط به احكام است ، از شمار انگشتان دست كمتر است . آيا اماميه ، از اول تا آخر فقه ، تنها به همين چند صفحهء محدود ، تمسك و استناد مىجويد ؟ آيا اين چند صفحهء معدود مىتواند ، مأخذ قسمت اعظم مذهبشان باشد ؟ من نمىدانم ، ولى خواننده خوب مىداند كه تنها كسانى دروغ مىبافند كه به آيات خدا ايمان ندارند . « 1 »\r\nكاش متن اصلى نامهء على بن الحسين بن بابويه را عينا مىنگاشت ، تا امت اسلام\r\n\r\n\r\n","description":"","footnote":"\r\n( 1 ) . نحل 16 / 105 .\r\n","page_name":" 390 ","page_number":400},
  {"content":"\r\n\r\nبداند ، تنها يك نامه بيش نيست و در آن ذكرى از احكام نشده است كه اماميه بدان تمسك جويد . متن نامه به روايت شيخ در كتاب الغيبة چنين است :\r\nعلى بن الحسين به املاى على بن جعفر ، براى شيخ ابو القاسم حسين بن روح نوشت كه از مولا صاحب الامر خواهش كند ، خداوند او را فرزندانى فقيه روزى كند و پاسخ آمد :\r\nشما از اين زن صاحب فرزند نخواهى شد ، ولى كنيزى ديلمى به ملك تو مىآيد ، از او دو فرزند فقيه « 1 » نصيب تو خواهد شد .\r\nآيا در اين نامه ، مطلبى وجود دارد كه مأخذ دينى باشد و يا مىتوان وظيفه‌اى را از آن گرفت ؟\r\nاما نامه‌هاى محمد بن عبد اللّه بن جعفر حميرى كه در دو كتاب : الغيبة و الاحتجاج يافت مىشود ، آنها جمعا چهار نامه است كه دو نامهء آن را شيخ در الغيبة آورده : يكى از آنها مشتمل بر نه مسئله است و ديگرى محتوى پانزده سؤال « 2 » ، و طبرسى در احتجاج دو دستخط ديگر به آنها افزوده است . چنانچه تهمت‌زننده مرد منصفى بود ، درك مىكرد كه نياوردن شيخ ، اين مسائل را در دو كتاب تهذيب و استبصار خود ، صرفا براى باطل‌كردن همين شبهه و گسيختن همين پندار بوده است .\r\nاين مرد نمىدانسته كه كتاب احتجاج از تأليفات شيخ طوسى محمد بن حسن نيست ، بلكه از شيخ ابو منصور احمد بن على بن ابى طالب طبرسى مىباشد .\r\nدر آنجا كه گويد : اين توقيعها به عقيدهء آنان خطّ ائمه است . . . تا آخر ، جنايتى بزرگ را مرتكب شده و دست به مغلطه و فريبكارى عجيبى زده است ، زيرا بعد از اينكه ادعا كرده اينان توقيع را بر روايت مسند صحيح ، هنگام تعارض ، ترجيح مىدهند ، استدلال كرده به اينكه ابن مابويه در الفقه بعد از ذكر توقيعات وارد شده از ناحيهء مقدسه ، در باب مردى كه وصيت به شخص ديگر كند ، گويد : اين توقيع نزد من به خط ابو محمد بن حسن بن على است . . . تا آخر .\r\n\r\n\r\n","description":"","footnote":"\r\n( 1 ) . براى او دو فرزند به نامهاى ابو جعفر محمد و ابو عبد اللّه حسين از ام ولد متولد گرديد .\r\n( 2 ) . رك : الغيبة ، شيخ طوسى 244 - 250 .\r\n","page_name":" 391 ","page_number":401},
  {"content":"\r\n\r\nشما در اين باب كه او از كتاب فقيه توقيعاتى نقل كرده ، حتى يك توقيع هم از ناحيهء مقدسه ، پيدا نمىكنيد تا چه رسد به توقيعات ؛ فقط در اول باب يك توقيع از ابو محمد حسن عسكرى وارد شده و آن مرد اين نام را ابو محمد بن حسن خوانده تا با افترايش جور درآيد ، غافل از اينكه كنيهء امام غايب ، ابو القاسم است نه ابو محمد . ازاين‌رو ، هيچ ارتباطى با ادعاى او ندارد . ما در اينجا عين عبارت الفقيه را مىآوريم تا راه از بيراهه مشخص گردد .\r\nشيخ صدوق در الفقيه آورده است : در باب دو مرد كه نسبت به هردو وصيت شده باشد و هركدام مستقلا نيمى از بازماندهء متوفى را تصرف كنند ، محمد بن حسن صفار ، رضى اللّه عنه ، به ابو محمد حسن بن على عليه السّلام نوشت : مردى وصيت براى دو نفر كرده است .\r\nآيا مجاز است يكى از آنها نيمى از تركه و ديگرى نيم دوم را مستقلا بردارند ؟ پاسخ به دستخط آن حضرت عليه السّلام آمد : آنان را شايسته نيست مخالفت ميت‌كردن و بايد به خواست خدا ، بر طبق امر او رفتار كنند . اين توقيع به خط آن حضرت عليه السّلام در نزد من است . « 1 »\r\nدر كتاب محمد بن يعقوب كلينى قدّس سرّه از احمد بن محمد ، از على بن حسن ميثمى ، از هر دو برادرش محمد و احمد ، از پدرشان ، از داود بن ابو يزيد ، از بريد بن معاويه روايت شده كه گفت : مردى از دنيا رفت و به دو مرد وصيت كرد : يكى از آن‌دو به رفيقش گفت : نيمى از مال او را تو بردار و نيم ديگر را به من بده ، آن ديگر مخالفت كرد . از امام ابو عبد اللّه عليه السّلام مسئله را پرسيدند ، فرمود : اين امر حق اوست .\r\nمصنف اين كتاب كه خدايش بيامرزاد ، گويد : من به اين حديث فتوا نمىدهم ، بلكه من به آنچه نزد من است و از خط حسن بن على عليه السّلام است فتوا مىدهم . بخوانيد و قضاوت كنيد .\r\nاما نامه‌هاى ابو العباس و حسين و احمد و على ، اينها در هيچ‌كدام از مآخذ شيعه ديده نشده است و در اصول احكام و مراجع فقه اماميه ، حتى يك مورد آن هم ياد نشده است .\r\nبه جانم سوگند ! هرگاه آن مرد دروغزن يك مورد آن را مىيافت ، با جار و جنجال و هياهو آن را اعلام مىكرد .\r\n\r\n\r\n","description":"","footnote":"\r\n( 1 ) . من لا يحضره الفقيه : 3 / 275 .\r\n","page_name":" 392 ","page_number":402},
  {"content":"\r\n\r\nابو العباس كنيهء عبد اللّه بن جعفر حميرى است . او صاحب قرب الاسناد است ، نه جعفر بن عبد اللّه ، چنان كه ، مرد غافل پنداشته است ، و جعفر و محمد كه قبلا آنان را نام برد و نشناخت و حسين و احمد ، اينها چهار برادر و فرزندان ابو العباس ياد شده هستند .\r\nدر كتب شيعه براى غير از محمد بن عبد اللّه كه نام برده شده ، هيچ‌كجا اثرى از نامه‌هاى منسوب به آنان ديده نمىشود و تاريخ جز سخن مؤلفان را در شرح احوالشان نياورده و چيزى دربارهء مكاتبهء آنان ننوشته است . اين است موضوع توقيعات نزد شيعه و اين است بطلان ادعاى گرفتن احكام شيعه از آنها .\r\nدر اينجا خطاهايى از اين مرد در اين سخنش مشاهده مىشود كه حكايت از جهل مركب او مىكند ، از اين قبيل :\r\nنادرست درست\r\nابن مابويه ( در چند جا ) ابن بابويه\r\nالفقه الفقيه\r\nابو القاسم بن ابى الحسين ابو القاسم بن حسين\r\nمالك حريرى فقه مالك حميرى فقيه\r\nابو العباس جعفر بن عبد اللّه ابو العباس عبد اللّه\r\nسليمان بن حسين سليمان بن حسن\r\nابو الحسن رازى ابو الحسن زرارى\r\nشگفتا از مردى كه به قومى نسبت ناروا مىدهد ، و به نقد و ايراد و تكذيب آنان مىپردازد ، در حالى كه ابدا از عقايد آن قوم و تعاليم مذهبشان ، و مآخذ احكام و دلايل افكار و عقايد و رجال و حتى نامهاى آنان چيزى نمىداند . از كتابهايشان بىخبر است و نمىداند آنان منسوب به چه كسى هستند و حتى ميان پدر و پسر فرق نمىگذارد و نمىداند چه كسى به دنيا آمده و چه كسى هنوز زاده نشده است . اگر او حفظ آبروى خود را مىپسنديد ، از قلم‌فرسايى بازمىايستاد تا عيوبش پوشيده‌تر ماند .\r\n6 - همو چند نمونه از عقايد شيعه را آورده و با تحريف و به دروغ آنها را به ايشان نسبت\r\n\r\n","description":"","footnote":"","page_name":" 393 ","page_number":403},
  {"content":"\r\n\r\nداده است ، مانند اينكه آنان به اكثر اصحاب پيامبر خدا صلّى اللّه عليه و آله فحش مىدهند و جز تعداد كمى از آنها ، بقيه را محكوم به ارتداد مىدانند . ديگر آنكه معتقدند كه بر امامان وحى مىشود « 1 » و مرگ آنان به دست خودشان است . همچنين عقيده به تحريف قرآن و كم شدن آن ، دارند و مىگويند كه حجت منتظر هرگاه نامش در مجلسى برده شود ، او حاضر مىشود و بايد به احترام او ايستاد « 2 » ، و نيز بسيارى از ضروريات دين را منكرند . ( ص 64 ، 65 )\r\nپاسخ : بلى ، شيعه همهء اصحاب را عادل نمىداند و دربارهء آنها چيزى جز آنچه در كتاب و سنت آمده است ، نمىگويد و ما به همين زودى در نقد كتاب الصراع بين الاسلام و الوثنية ، شما را بر آن واقف مىسازيم . اما ساير چيزهايى كه نسبت داده ، همه‌اش تعدى ، دروغ و بىاساس است . آنگاه سخنى زشت و كلامى كوبنده و نامأنوس در صفحهء 65 ، 66 به اين مضمون دارد :\r\nآنچه سيد محسن امين دربارهء متعه سخن گفته ، براى اثبات گمراهى آنان كافى است و نزد آنان متعهء ديگرى به نام متعهء دوريه معمول است و در فضيلت آن چيزها مىگويند كه گروهى مردان از يك زن بهره برند ، به اين‌ترتيب كه از صبح تا هنگام چاشت در متعهء شخصى باشد ، از هنگام چاشت تا ظهر در متعهء شخص ديگر ، از ظهر تا عصر در استمتاع سومى ، از عصر تا مغرب براى چهارمى ، از مغرب تا عشا براى پنجمى ، از عشا تا نصف شب براى ششمى و از نصف شب تا صبح براى هفتمين نفر . كسى كه اين نوع متعه را جايز دانسته ، جاى شگفتى نيست اگر چنين سخن گويد و نامش را الحصون المنيعة بگذارد . « 3 »\r\nنسبت متعهء دوريه يا بگوييد فحشاى آشكار به شيعه ، تهمت بزرگى است كه لرزه بر\r\n\r\n\r\n","description":"","footnote":"\r\n( 1 ) . بحث دربارهء نزول وحى بر ائمه در جلد پنجم همين كتاب خواهد آمد .\r\n( 2 ) . ايستادن شيعه وقتى نام امام را مىبرند ، نه به خاطر حضور او در مجلس است ، چنان كه آلوسى پنداشته ، بلكه به خاطر روايتى است كه از امام صادق و امام رضا عليهما السّلام رسيده كه هنگام ذكر نام او حتى قبل از تولدش ، قيام مىكردند و اين عمل احترامى است براى او ، مانند قيام هنگام نام بردن پيامبر صلّى اللّه عليه و آله كه نزد اهل سنت مستحب است . رك : السيرة الحلبية : 1 / 90 .\r\n( 3 ) . بسط كلام دربارهء متعه يا ازدواج موقت را به خواست خدا به جلد ششم همين كتاب موكول مىكنيم .\r\n","page_name":" 394 ","page_number":404},
  {"content":"\r\n\r\nاندام مىاندازد ، چهره‌ها را درهم مىكند و دلها را منزجر مىسازد . شايسته بود اين مرد هنگام تهمت ، مأخذى از كتب شيعه مىآورد . او استناد به هرنوع نوشته‌اى كه مىكرد ، از هركس كه بوده باشد ، ما از او مىپذيرفتيم ، بلكه ما را كافى بود هرگاه به يكى از كتب خودشان استناد مىجست كه در آن كتاب اين عمل را به شيعه نسبت داده باشند ، يا مىگفت : شنيدم از كسى كه اين موضوع را به شيعه نسبت مىداد ، يا مىگفت : ديده‌ام يا شنيده‌ام كه اين عمل را مردمى از شيعه مرتكب شده‌اند ، هرچند آنان از نابخردان و جوانان لاابالى شيعه بوده باشند ، ولى هيچ‌كدام از اينها را نتوانست بياورد ، چون او اول كسى است كه اين تهمت‌زننده را با جار و جنجال به شيعه نسبت مىدهد و قصيمى در الصراع بين الاسلام و الوثنية و ديگران نيز همگى اين دروغ را از او گرفته‌اند .\r\nكاش شيعه مىدانست از چه تاريخى اين نامگذارى صورت گرفته است ؟ در چه زمانى اين عمل واقع شده است ؟ چه كسى اولين‌بار ، اين نام را نهاده است ؟ و چرا كتب شيعه همه از اين نام خالى است ؟ ولى من مىگويم خبر يقينى اين امر ، نزد دروغساز و جاعل آن است ، و اين است دوران طلايى ، عصر نور ، عصر آلوسى . او اول كسى است كه پس از اختراع اين دروغ آن را متعهء دوريه نامگذارى كرد ، ولى شيعه هنوز چيزى از آن نمىداند .\r\nكاش اين مرد برخى از اين‌رواياتى را كه شيعه در فضيلت متعهء دوريه روايت كرده ، نقل مىكرد و ما را به آنها راهنمايى مىكرد و كتاب يا جزوه‌اى كه در آن مورد ، نوشته شده باشد ، نشان مىداد . بلى ، در خوددارى از نامبردن اينها همه حق با اوست ، زيرا دروغ مأخذى جز دل خائن و سينه‌اى كه تحت تأثير شيطان وسوسه‌گر نهانى است ، ندارد .\r\nاما دربارهء دانشمند بزرگوار ، حجة الاسلام سيد محسن امين صاحب الحصون المنيعة كه به گمان رشيد رضا ، چنين نكاحى را جايز مىداند ، مىپرسيم كه وى در كداميك از تأليفاتش آن را جايز دانسته ؟ چه كسى با او در اين مورد سخن گفته ؟ چه موقع او اين سخن را فرموده ؟ و كجا چنين اظهارنظرى كرده است ؟ اصولا او مرد بلندهمتى است كه مقاصد عالى دارد ، بزرگى از بزرگان دين و پيشوايى از پيشوايان اصلاحگر\r\n\r\n","description":"","footnote":"","page_name":" 395 ","page_number":405},
  {"content":"\r\n\r\nامت اسلامى است ، كسى كه به امور پست ، دست نمىزند و سخن بىمايه نمىگويد و ساحت مقدس او به اين نسبتها و فواحش آلوده نمىشود .\r\nاين بود برخى از نسبتهاى دروغ رسالهء السنة و الشيعة . اين اثر با وجود آنكه رسالهء كوچكى است و تعداد صفحاتش از 132 تجاوز نمىكند ، ولى ايراد و عيوبش به مراتب از تعداد صفحاتش بيشتر است و نمونه‌اى كه به دست داديم . شما را بس است .\r\nكسانى كه دروغ بافته‌اند ، گروهى از شمايند ؛ نبايد آن را براى خود شر پنداريد ، بلكه اين به سود شماست . هركس به قدر گناهى كه مرتكب مىشود ، كيفر مىبيند و آن‌كس كه بيشترين اين بهتان را بر عهده دارد ، به عذاب بزرگى گرفتار خواهد آمد . « 1 »\r\n\r\n\r\n","description":"","footnote":"\r\n( 1 ) . نور 24 / 11 .\r\n","page_name":" 396 ","page_number":406},
  {"content":"\r\n\r\n\r\n10 الصراع بين الاسلام و الوثنية « 1 »\r\nشايد در خود اين اسم ، نمودار واضحى از روحيات مؤلف باشد و اين نام اهانتهايى را كه او در كتابش آورده ، به دست دهد . اولين جنايتش بر عموم مسلمانان نامگذارى چند ملت اسلامى به بت‌پرستى است كه هريك از آن ملتها ، ميليونها نفر از مسلمانان جهان را تشكيل مىدهند و در بين آنان ، امام ، رهبر ، دانشمند ، فيلسوف ، مفسر ، محدث و راهنمايان بااخلاص در دين خدا ، فراوان ديده مىشوند و مقدم بر آنها ، گروهى از صحابه و تابعان نيكوكار را بايد نام برد .\r\nآيا اين نامگذارى ، ديگر مىتواند همبستگى ، دوستى و مهربانىاى بين مسلمانان باقى گذارد ؟ و آيا اگر اين گونه كلمات شايع شود ، ديگر كلمهء جامعى كه مسلمانان را در زير سايهء بلندپايهء آن قرار دهد ، مىتوان يافت ؟\r\nبلى ، اين سخنان است كه بذر تفرقه در ميان امت مىپاشد و روح نفرت در آنان مىدمد . در نتيجه ، اختلاف آراء بالا مىگيرد ، افكار مخالف پديد مىآيد و بسا كه كار به جدال و خونريزى و كشتار كشد ، خدا مسلمانان را از شر آن حفظ كند .\r\n\r\n\r\n","description":"","footnote":"\r\n( 1 ) . تأليف عبد اللّه على قصيمى .\r\n","page_name":" 397 ","page_number":407},
  {"content":"\r\n\r\nاى مسلمانان ، همه با هم ، پيش به سوى امنيت و صلح و برادرى و يگانگى ، بدون توجه به جنجالهاى آشوبگرانه و دوستى برانداز . اين شيطان است كه مىخواهد بين شما كينه و دشمنى بيندازد « 1 » ، از او پيروى نكنيد و هركس از شيطان پيروى كند ، او را به فحشا و اعمال ننگين وادار مىسازد . « 2 »\r\nاما ميزان فحشهاى كوبندهء اين كتاب و هتاكيها ، نسبتهاى ناروا ، ياوه‌ها ، دروغها و مجعولاتش شايد از تعداد صفحات آن‌كه بالغ بر 1600 صفحه است ، تجاوز كند و اينك نمونه‌هايى چند از آن :\r\n1 - گويد : از داستانهاى ظريف يكى حكايت پيرمردى از شيعه به نام بيان است كه مىپندارد خداوند او را با آيهء  هذا بَيانٌ لِلنَّاسِ  « 3 » تأييد كرده است و ديگرى به نام كسف كه او و يارانش مىپندارند مقصود از كلمهء كسف در آيهء  وَ إِنْ يَرَوْا كِسْفاً مِنَ السَّماءِ  « 4 » اوست .\r\n( 1 / 4 ، 538 )\r\nپاسخ : اين حرفها همان افسانه‌هاى نخستين است « 5 » كه قلم ابن قتيبه در تأويل مختلف الحديث 87 آنها را نگاشته و جز نسبتهاى ساختگى از فرقه‌هايى كه وجود خارجى نداشته‌اند و ندارند ، چيز ديگر نيست و تنها خيالات پريشانى اين داستانها را ساخته و پرداخته و زبان افراد متعصب كوردلى همچون ابن قتبيه ، جاحظ و خياط آنها را به شيعه نسبت داده و صفحات تأليفات خود را به دروغ و افتراى زننده ، آلوده كرده‌اند . تاريخ اينان را به جعل و تزوير معرفى كرده است ، آنگاه بعد از گذشت ده قرن بر اين ياوه‌ها و دروغ‌پردازيها ، قصيمى آمده تا آنها را تجديد كند و مذهب اماميه را امروز با آنها مردود سازد ، و از كسانى پيروى كند كه از پيش گمراه بودند و گروه بسيارى را گمراه ساختند ، و خود از راه بدر رفتند . « 6 » آنان را با افتراهايشان به حال خود بگذار . « 7 »\r\n\r\n\r\n","description":"","footnote":"\r\n( 1 ) . مائدة 5 / 91 .\r\n( 2 ) . نور 24 / 21 .\r\n( 3 ) . آل عمران 3 / 138 .\r\n( 4 ) . طور 52 / 44 .\r\n( 5 ) . مؤمنون 23 / 83 .\r\n( 6 ) . اقتباس است از سورهء مائدة 5 / 77 .\r\n( 7 ) . انعام 6 / 112 .\r\n","page_name":" 398 ","page_number":408},
  {"content":"\r\n\r\nما فرض مىكنيم اين دو مرد ، بيان و كسف ، وجود خارجى داشتند و به زعم او معتقد به تشيع هم بودند ، هرچند اثبات اين امر كار آسانى نيست ، ولى آيا در قانون استدلال ، و وظيفهء انصاف ، و ميزان دادگرى ، اين امر صحيح است كه امت بزرگى را به گفتار نابخردانى كه در وجودشان ، مذهبشان ، و گفتارشان ترديد است ، محكوم كنند ؟\r\n2 - گويد : امير بزرگوار شكيب ارسلان در كتاب حاضر العالم الاسلامى « 1 » آورده است كه او با يكى از رجال دانشمند و مبرز شيعه مواجه شد و آن مرد شيعى سخت دشمن عرب بود و از آنان بشدت عيبجويى مىكرد و دربارهء على بن ابى طالب عليه السّلام و فرزندانش به قدرى غلو مىورزيد و زياده‌روى مىكرد كه اسلام و عقل زير بار آن نمىرفت . كار او ، امير بزرگوار را به شگفت آورد و از او پرسيد : چگونه مىتوان ميان دشمنىاى به اين شدت نسبت به عرب ، با محبت على و فرزندانش تا اين حد ، جمع كرد ؟ آيا نه اين است كه على و فرزندانش شاخص‌ترين فرزندان عربند ؟ مرد شيعى ناگهان ناصبى شد ؟ هيجان كرد و دشمن على و فرزندانش گرديد و سخنانى ننگين نسبت به اسلام و عرب ادا كرد . ( 1 / 14 )\r\nپاسخ : اين نقل خرافى ، امير سخن را از اوج عظمت به حضيض جهل و پستى فرو مىاندازد ، زيرا او حكم به دانشمندى و فرزانگى مردى كرده است كه مردمى را دوست داشته و در محبت آنها ديرزمانى غلو هم مىكرده است ، در حالى كه معلوم شده آنان را از بن نمىشناسد يا آنان را از ترك و ديلم مىپندارد ؟ آيا شما در بين مسلمانان كسى را پيدا مىكنيد كه نداند محمد و آل محمد صلّى اللّه عليه و آله از اشراف و بزرگان عربند ؟ امير بر او منت نهاده كه به او نگفته است افتخاربخش عترت ، يعنى خود پيامبر گرامى اسلام صلّى اللّه عليه و آله ، در قلهء افتخارات عرب قرار دارد تا مبادا مرد دانشمند ، به دين مجوس بازگردد . من سرعت بازگشت اين مرد دانشمند و مبرز را چيزى جز معجزهء امير در قرن بيستم ( نه قرن\r\n\r\n\r\n","description":"","footnote":"\r\n( 1 ) . اين كتاب جدا نياز به دقت‌نظر محقق دارد و نشانهء بىاطلاعى و ناآشنايى مؤلف آن نسبت به عقايد شيعه است و نشانهء بىخبرى او از آداب‌ورسوم و احوال آنان ، خارج از اباطيل و مجعولاتى كه هم‌مسلكانش آنها را به‌هم بافته‌اند و او به عنوان واقعيت گرفته و صفحات كتاب تاريخش را بدانها سياه كرده است .\r\n","page_name":" 399 ","page_number":409},
  {"content":"\r\n\r\nچهاردهم ) نمىبينم .\r\nاين سخن وقتى است كه ما قصيمى صاحب الصراع را در نقلى كه كرده راستگو بدانيم ، ولى كسى كه به كتاب امير شكيب ارسلانى مراجعه كند ، عين عبارت را چنين مىيابد :\r\nمن يك‌بار با مردى از فضلاى شيعه كه مقام عالى در دولت ايران داشت ، گفتگو مىكردم ، بحث ما به قضيهء عرب و عجم كشيده شد . طرف صحبتم به حدى در تشيع غلو مىكرد كه ديدم كتابى چاپ كرده و اين جمله را در آغازش نهاده بود « هو العلى الغائب » ، با خود گفتم : اين شخص بىترديد ، با غلوى كه در آل البيت دارد و مىداند آنها از عرب بودند ، نمىتواند از عرب كه اهل بيت از آنهايند ، بدش بيايد ، زيرا جمع بين دشمنى و محبت در يك‌جا ممكن نيست . خداوند براى يك انسان ، دودل نيافريده است .\r\nسرانجام ، پندارم در اين مورد نيز خطا رفت ، زيرا وقتى من بحث را به موضوع عرب و عجم كشاندم ، ديدم او عجم صرف شد ، و آن همه غلو را دربارهء على و آل على عليه السّلام فراموش كرد و به تركى با من چنين گفت :\r\n[ ايران بر حكومت اسلاميه دكلدر يا لكزدين اسلامى اتخاذ ايتمش بر حكومتدر 
  ] ، يعنى ايران حكومت اسلامى نيست ، بلكه حكومتى است كه دين اسلام را به خود گرفته است . « 1 »\r\nبخوانيد و از جابه‌جاكردن سخن بخنديد . قصيمى كسى است كه با سخنان هم‌مسلكانش چنين مىكند تا چه رسد به مطالبى كه به دست مخالفان عقيده‌اش نگاشته شده باشد .\r\nخوانندهء عزيز به خوبى مىداند كه امير شكيب ارسلان نيز در فهم آنچه از شيعى فاضل در آغاز كتابش ديده ، غلو كرده ، زيرا آن جمله ، « هو العلى الغالب » بوده است نه « هو العلى الغائب » كه دليل غلو در تشيع باشد و اين جمله ، كلمهء معروفى است ، مانند :\r\n« هو الواحد الاحد » و اشباهش كه زياد نوشته و گفته مىشود و مقصود از آن ، اسماء الحسنى است و مانند « بسم اللّه الرحمن الرحيم » كه در آغاز سخن بدان تبرك مىجويند .\r\nشما در بين شيعه كسى كه دشمن عرب باشد نمىيابيد . شيعه به يك دين عربى\r\n\r\n\r\n","description":"","footnote":"\r\n( 1 ) . حاضر العالم الاسلامى : 1 / 164 .\r\n","page_name":" 400 ","page_number":410},
  {"content":"\r\n\r\nعقيده دارد كه پيامبر عربى اصيل آن را ابلاغ كرده و كتابى به زبان عربى آشكار آورده است و در ضمن آن كتاب گويد : أاعجمى و عربى « 1 » و در كار دين و امت اسلامى ، سادات و بزرگان عرب را جانشين خود ساخته است و احكام اسلامى را هيچگاه بدون روايات عربى كه از آن پيشوايان طاهر عليهم السّلام رسيده باشد ، نمىتواند استنباط كند ، پيشوايانى كه علومشان به مؤسس دعوت اسلامى صلّى اللّه عليه و آله مىپيوندد . شيعه در اوقات شب‌وروز دعاهاى وارد شده را به زبان عربى مىخواند و در رشته‌هاى مختلف ، هزارها كتاب عربى طبع و نشر مىكند . شيعه دينش عربى است ، عشق و جذبه‌اش عربى است ، مذهبش عربى است ، شور و شوقش ، و علاقه‌اش ، و خوى خصلتش همه و همه عربى است .\r\nبلى ، شيعه دشمن آرايشگرانى است كه از حقوق خدا ، مايه مىگذارند و اركان نبوت را متزلزل مىسازند و نسبت به ائمهء دين ستم روا مىدارند و عترت طاهر را منكوب مىكنند و بدين‌وسيله بر عربيت خيانت مىكنند . اين آرايشگران ، عرب باشند يا عجم ، فرق نمىكند و در اين عقيده ، شيعهء عرب و عجم را با هم اختلافى نيست .\r\nالبته ، هواپرستى و كينه‌توزى ، افراد را وامىدارد تا به امت تلقين كنند كه تشيع يك جنبش ايرانى است و شيعهء ايرانى ، دشمن عرب است تا جامعهء اسلامى را از هم بپاشند و تفرقه ايجاد كنند . من معتقدم قصيمى و قبل از او ، امير ، در سخنان ديگرشان همين چيزها را مىخواهند . من جز آنچه خود مصلحت ديده‌ام ، راهى ننماى و جز به راه راست شما را نخوانم . « 2 »\r\n3 - گويد : شيعيان ايران وقتى در جنگهاى اخير روس بر دولت عثمانى پيروز شدند ، طاق نصرتها زدند و در تمام شهرهاى ايران پرچمهاى سرور و شادى برافراشتند . ( 1 / 18 )\r\nپاسخ : اين سخن ، از آلوسى كه قبلا نام برديم و تهمتش را با پاسخ آن نقل كرديم « 3 » گرفته شده ، و قصيمى آن را رنگ دروغ داده است . چه بسيار مطالبى كه متأخران از گذشتگان گرفته‌اند .\r\n\r\n\r\n","description":"","footnote":"\r\n( 1 ) . فصلت 41 / 44 .\r\n( 2 ) . غافر 40 / 29 .\r\n( 3 ) . رك : الغدير ( متن عربى / چ 5 ) : 3 / 267 .\r\n","page_name":" 401 ","page_number":411},
  {"content":"\r\n\r\n4 - گويد : شيعيان دربارهء على و يازده فرزندش عينا عقيدهء مسيحيان را نسبت به عيسى بن مريم دارند ، از قبيل عقيده به حلول خدا در او ، و تقديس او و نسبت معجزات به او ، و همچنين پناه بردن به او ، و او را در سختى و رفاه خواندن و به او پيوستن ، و از شوق و ترس او از ديگران بريدن و امثال اين امور . كسى كه زيارتگاه على و حسين يا ديگر اهل بيت پيغمبر صلّى اللّه عليه و آله و امثال آنان را در نجف و كربلا و ساير بلاد شيعه بنگرد و اعمالى را كه در آنجا صورت مىگيرد ، مشاهده كند ، خواهد دانست آنچه ما ذكر كرديم ، خيلى از آنچه واقع مىشود ، كمتر است و هيچ بيانى قادر نيست اعمال اين گروه را در اين مشاهد توصيف كند . به همين سبب ، اينان هميشه سرسخت‌ترين دشمنان توحيد و اهل توحيد بوده و خواهند بود . ( 1 / 19 )\r\nپاسخ : اما غلو به معنى عقيدهء به الوهيت و حلول ، قطعا از عقايد شيعه نيست . اين كتب شيعه است در عقايد كه از تكفير معتقدان بدان ، و حكم به ارتداد آنان مشحون است و در تمام كتب فقهى ، در نيم‌خوردهء آنان ، حكم به نجاست شده است .\r\nاما تقديس و معجزات به‌هيچ‌وجه غلو نيست ، زيرا قداست مربوط به طهارت مولد و پاكى نفس شريف آنان از معاصى و گناهان است و پاكى ذاتى از پليديها و پستيها از لوازم منصب امامت و شرط ضرورى خلافت است ، چنان كه اين شرط در پيامبر صلّى اللّه عليه و آله نيز لازم است .\r\nاما معجزات ، از امورى است كه دعوا را ثابت و حجت را اتمام مىكند و هركس ادعاى رابطه با ماوراى طبيعت دارد ، پيامبر باشد يا امام ، بايد معجزه داشته باشد . در حقيقت معجزهء امام ، همان معجزهء پيامبر است كه او را بر دين خود جانشين ساخته ، و كرامت بخشيده است . بر خداى سبحان است كه از باب لطفى كه بر خلقش دارد ، مدعى حق را با اجراى معجزات به دستش معرفى كند تا دلها نسبت به او آرام گيرد و برهانش به دو استوار گردد و در نتيجه ، مردم را به طاعت حق نزديك ، و از معصيت او دور سازد . اين همان كارى است كه مدعى نبوت انجام مىدهد و نيز بر خدا لازم است كه ادعاى باطل مدعيان دروغين را بشكند و آنان را مانند مسيلمهء كذاب و ديگر دروغگويان ، رسوا سازد .\r\n\r\n","description":"","footnote":"","page_name":" 402 ","page_number":412},
  {"content":"\r\n\r\nاز مطالب مسلم علم كلام يكى كرامات اولياست . فلاسفه براى آن براهين قطعى كه مقام را گنجايش ذكر آن نيست ، آورده‌اند . وقتى اين عمل براى هرولى از اولياى خدا صحيح باشد ، چرا دربارهء حجتهاى خدا بر خلقش غلو باشد ؟ با وجود اينكه كتب و تأليفات اهل سنت از كرامات اوليا آكنده است و كرامات مولانا امير المؤمنين عليه السّلام را نيز همه پذيرفته‌اند .\r\nاما پناه بردن ، نداكردن ، به آنان پيوستن ، از ديگران گسستن و مطالبى از اين قبيل ، اينها همه به خاطر وسيله قرار دادن آنان است نزد خداى سبحان و طلبيدن حاجات از خداوند بزرگ به واسطهء آنان كه به خدا نزديكند و بندگان مقرب و باكرامت اويند ، نه اينكه آنان خود ، در برآوردن حاجات و مقاصد ، مستقيما مؤثر باشند ، بلكه واسطهء فيضند و پيوند اتصال و حلقهء ارتباط بين مولا و بندگان او ، چنان كه اين مقام براى هرمقربى است كه نزد عظيمى از عظما او را واسطه قرار دهند .\r\nاين حكم كلى همهء اوليا و صالحان است ، هرچند در مراحل نزديكى به خدا متفاوت باشند . بديهى است همهء اين مطالب با اعتقاد ثابت بر اينكه در عالم وجود هيچ مؤثرى جز خداى سبحان نيست ، در مشاهد مشرفه با همهء زائران فراوان ، چيزى جز توسل « 1 » كه بدان اشارت رفت ، ديده نمىشود . بنابراين ، اين مطالب با عقيده به توحيد چه تضادى دارد ؟ اينان چه دشمنىاى با توحيد و اهل توحيد دارند ؟\r\nآنان را با تهمتشان رها ساز « 2 » ، كسانى مرتكب تهمت و دروغ مىگردند ، كه به آيات خدا ايمان ندارند و آنان دروغگويند . « 3 »\r\n5 - گويد : عقيدهء شيعه به پيروى از معتزله ، انكار رؤيت خدا در روز قيامت و انكار صفات او و انكار خالقيت او نسبت به افعال بندگان است . اين انكار براى شبهات باطل و واضحى است ، در حالى كه اهل حديث و سنت و اثر ، مانند ائمهء اربعه ، اتفاق بر ايمان به همهء اين مطالب دارند و بين آنها اختلافى نيست در اينكه خداوند خالق هرچيز حتى\r\n\r\n\r\n","description":"","footnote":"\r\n( 1 ) . تفصيل و شرح اين مطلب در جلد پنجم اين كتاب آمده است .\r\n( 2 ) . انعام 6 / 112 .\r\n( 3 ) . نحل 16 / 105 .\r\n","page_name":" 403 ","page_number":413},
  {"content":"\r\n\r\nبندگان و افعال آنهاست ، و خلافى در اين نيست كه خداوند روز قيامت ديده مىشود .\r\nجاى شگفتى است كه شيعه از ترس تشبيه ، منكر اينها همه شده و معتقد به حلول ، تشبيه صريح ، خدايى بشر و توصيف خدا به صفات نقص است . و اهل سنت ، شيعه و معتزله را كه منكر اين صفات خدايند ، اهل بدعت مىدانند . ( 1 / 68 )\r\nپاسخ : اين مرد ، دربارهء خدا و صفات او از ابن تيميه و شاگردش ابن قيم تقليد مىكند و مذهب آنان در اين مورد ، چنان كه زرقانى مالكى گفته ، اثبات جهت و جسميت براى خداوند است . وى به نقل از مناوى گويد : اما اينكه آن‌دو ( ابن تيميه و ابن قيم ) بدعت گذارند ، جاى ترديد نيست و قصيمى آن‌دو را و آرائشان را تقديس مىكند و جهت داشتن را براى خدا تصريح و تعيين مىنمايد و در طى كتابش سخنان بسيارى در اين باب دارد . « 1 » ما او را در اين نظر فاسد انتقاد نمىكنيم ، و اطلاع بر فسادش را به كتب كلامى فريقين حواله مىدهيم . چيزى كه در اينجا براى ما مهم است ، اينكه خواننده را بر دروغ قصيمى در گفتار و نسبتهاى مجعولش واقف سازيم .\r\nشيعه در انكار ديدن خدا در قيامت پيرو معتزله نيست ، بلكه از برهان عقلى و نقلى پيروى مىكند و شيعه از عقيدهء به حلول و تشبيه ، مبرّاست و از اينكه بشرى را سمت خدايى دهد و خدا را به صفات نقص توصيف كند و منكر صفات ثبوتيهء او گردد ، به دور است . شيعيان عموما معتقدند كه اگر يكى از اين مطالب را كسى قائل باشد ، كافر است و گواه آن كتب كلامى قديم و جديد آنان است ، پس اين مرد نخواهد توانست دليلى بر افتراهايش بياورد . به جانم سوگند كه هرگاه يك مورد پيدا كرده بود ، جنجال و سروصدا به پا مىكرد .\r\nبلى ، شيعه مىگويد : صفات ثبوتيهء خداوند چيزهايى زايد بر ذاتش نيست ، بلكه اين صفات عين ذات خداوند است و قديمان ديگرى را در برابر خدا قائل نيستند و با زبان حال ، چنان كه در اين شعر آمده است ، از مخالفان خود مىخواهند تا به راه حق بازگردند :\r\n- برادران نزديك ما ، قدرى به ما نزديك شويد ؛ شما بر جايگاه بلند و سختى ، تكيه زده‌ايد .\r\n\r\n\r\n","description":"","footnote":"\r\n( 1 ) . شرح المواهب : 5 / 12 .\r\n","page_name":" 404 ","page_number":414},
  {"content":"\r\n\r\n- اگر مسيحيان عقيده به اقانيم ثلاثه دارند ، شما خدايتان را هشت قسمت كرده‌ايد .\r\nبحث كامل اين موضوع ، با توجه به همهء جوانب آن ، در كتب كلام است ، اما افعال عباد هرگاه مخلوق خدا به صورت تكوينى و جبرى باشد ، وعد و وعيد و پاداش و كيفر مفهومى نخواهد داشت و عذاب‌كردن معصيت‌كار بر معصيت به جهت اينكه او را بدان عمل مجبور كرده‌اند ، زشت خواهد بود و اين مسئله از مسائل بسيار مشكل كلامى است و در مبحث خود به حد كافى متعرض آن شده‌اند . كسى كه اين‌چنين افعال عباد را مخلوق داند ، بىتوجه ، نسبت كار زشت و ستم به خدا داده است . در مقابل برهان صريح عقلى و منطقى ، استدلال قصيمى به اجماع و اقوال مردم ، داراى ارزشى نيست .\r\nاما اينكه اهل سنت ، شيعه و معتزله را نسبت كفر داده و آنان را از بدعتگذاران خوانده‌اند ، اين امر تازه‌اى نيست و سابقه‌اش را از ديگران بايد دانست .\r\n6 - در شمار معتقدات شيعه گويد : فرزندان پيغمبر صلّى اللّه عليه و آله همه بر آتش حرامند و از هر بدى معصوم . مؤلف منهاج الشريعة پندارد كه خداوند همهء اولاد فاطمه ، دخت پيامبر صلّى اللّه عليه و آله را بر آتش حرام كرده است و كسى كه فضيلت نجات از آتش از او در آغاز فوت شود ، قبل از وفات موفق بدان خواهد شد ، آنگاه گويد : پس از اينها همه ، شفاعت خواهد بود . « 1 »\r\nنويسندهء اعيان الشيعة گويد « 2 » : فرزندان پيامبر عليهم السّلام گناه نمىكنند و تا روز قيامت به كار گناه و معصيت نمىپردازند . ( 2 / 20 )\r\nپاسخ : شيعيان لباس عصمت را بر قامت احدى جز بر قامت خلفاى دوازده‌گانهء پيامبر صلّى اللّه عليه و آله از عترت و ذريهء او ، و بر قامت پارهء جگرش صديقهء طاهره عليها السّلام نمىپوشانند ، زيرا خداوند اين خلعت بلندبالا را ، به نص آيهء تطهير بر پنج تن كه يكى از آنان خود پيامبر اعظم صلّى اللّه عليه و آله بوده پوشانيده است و در مورد ديگر معصومان از روى ملاك قطعى آيه و براهين عقلى فراوان و نصوص متواتر عصمت را اثبات مىكند و بر اين امر ، علماى اهل سنت و همهء فرق شيعه ، در نسلها و ادوار مختلف اجماع كرده‌اند و هرتعبيرى به نظر رسد كه به طور مطلق يا عموم در امر عصمت ادا شده ، مقصود از آن ، تنها همين گروهند ،\r\n\r\n\r\n","description":"","footnote":"\r\n( 1 ) . منهاج الشريعة : 2 / 327 .\r\n( 2 ) . اعيان الشيعة : 3 / 65 .\r\n","page_name":" 405 ","page_number":415},
  {"content":"\r\n\r\nهرچند در شخصيتهاى خاندان پيامبر صلّى اللّه عليه و آله ، مردانى صديق و پاك كه هيچگونه گناهى مرتكب نشده‌اند ، يافت شود ، ولى شيعه عصمت آنان را واجب نمىداند .\r\nاما استنادى كه اين مرد به كلام صاحب منهاج الشريعة جسته ، در آن كمتر اشاره‌اى به موضوع عصمت نيست ، بلكه گفتار او مخالف صريح آن است ، زيرا اثبات مىكند در اهل بيت كسانى هستند كه اين فضيلت از آنها فوت شود و آنگاه قبل از مرگ به وسيلهء توبه جبران كنند و آنگاه به شفاعت بخشوده شوند . بديهى است كسى كه گناهى مرتكب شود سپس موفق به توبه گردد ، و پس از آن به وسيلهء شفاعت از او درگذرند ، او را معصوم نمىنامند ، بلكه اين امتياز براى هرمؤمنى است كه كارش را با توبه جبران كند . آنچه ويژهء ذريهء پيغمبر صلّى اللّه عليه و آله است ، اينكه در هرحال به توبه دست خواهند يافت .\r\nقسطلانى و زرقانى گويند : چنانچه از ابن مسعود روايت شده است ، نامگذارى فاطمه ، اگر تولد او قبل از زمان نبوت باشد ، از طريق الهام از خدا به رسولش بوده ، و اگر تولدش بعد از آن صورت گرفته باشد ، از طريق وحى بوده ، زيرا خدا او و ذريهء او را روز قيامت از آتش باز گرفته است . البته ، نسبت به خود فاطمه عليها السّلام و دو فرزندش عليهما السّلام ، اين بازگيرى از آتش ، به طور مطلق است . اما نسبت به ديگر فرزندان او آنچه از آنان جلوگيرى شده ، جاودان بودن در آتش است و اين امر مانع از آن نيست كه برخى به خاطر تطهير در آتش داخل شوند . پس اين امر بشارتى به اهل بيت پيامبر صلّى اللّه عليه و آله است كه آنان همه با مسلمانى ، بدرود زندگى گويند و هيچ‌كدام از آنان سرانجام كارشان به كفر منتهى نشود ، شبيه آنچه شريف سمهودى در روايت شفاعت نسبت به كسانى كه در مدينه بميرند ، گفته است ؛ با اينكه عقيدهء به شفاعت براى هركس كه مسلمان بميرد ، قطعى است يا بگوييم خداوند براى احترام فاطمه عليها السّلام گنهكاران را خواهد آمرزيد و آنان را موفق به توبه نصوح خواهد كرد . و تا هنگام مرگ هم كه باشد ، توبهء آنان را مىپذيرد . « 1 »\r\nغسانى و خطيب روايت كرده‌اند كه فاطمه را به اين دليل فاطمه خوانده‌اند كه خداوند\r\n\r\n\r\n","description":"","footnote":"\r\n( 1 ) . المواهب ، قسطلانى ؛ شرح المواهب ، زرقانى : 3 / 203 . اين‌روايت را حافظ دمشقى ، ابن عساكر نيز نقل كرده است .\r\n","page_name":" 406 ","page_number":416},
  {"content":"\r\n\r\nاو و دوستانش را از آتش مصون نگهداشته است .\r\nدر اين‌روايت مژدهء عمومى براى هرمسلمانى است كه او را دوست دارد و تأويلاتى كه در بالا ذكر شد ، در اين‌روايت نيز هست ، اما روايتى كه ابو نعيم و خطيب نقل كرده‌اند كه از على بن موسى الرضا عليه السّلام پرسيدند از حديث \" انّ فاطمة احصنت فرجها فحرّمها اللّه و ذريتها على النار \" « 1 » ، و او فرمود : مقصود از ذريه ، حسن و حسين عليهم السّلام است ، و آنچه اخبارىها از آن حضرت نقل كرده‌اند كه برادرش زيد را به خاطر خروج بر مأمون توبيخ كرده و فرموده است : تو به رسول خدا چه خواهى گفت ؟ آيا حديث نبوى ان فاطمة احصنت . . . ، ترا مغرور ساخت ؟ بدان‌كه اين حديث مخصوص كسى است كه از شكم فاطمه خارج شده باشد ، نه براى من و تو . به خدا سوگند ، به اين مقام نرسيدند مگر به وسيلهء طاعت خدا و تو اگر بخواهى با معصيت خداوند به همان مقامى برسى كه آنان به وسيلهء طاعتش بدان مقام رسيده‌اند ، پس بايد تو نزد خدا از آنها گرامىتر بوده باشى .\r\nاين سخنان همه از باب تواضع است و ترغيب به اطاعت و مغرور نشدن به فضايل ، هر چند فضائل بسيار هم باشد ، چنان كه اصحاب پيغمبر صلّى اللّه عليه و آله كه قطعا اهل بهشت بودند ، در نهايت درجهء خوف و مراقبت به سر مىبردند ، و گرنه لفظ ذريه در زبان عرب مخصوص به كسى نيست كه از بطن او خارج شده باشد ، چنان كه در قرآن آمده است :  وَ مِنْ ذُرِّيَّتِهِ داوُدَ وَ سُلَيْمانَ . . .  « 2 » ، با اينكه فاصلهء ميان ابراهيم و داود و سليمان ، قرنهاى بسيارى است .\r\nپس مقصود امام رضا با برخوردارى از فصاحت و آشنايى به لغت عرب انحصار ذريه در فرزند بلاواسطه نيست . گذشته از اينكه تقيد به مطيع بودن ، خصوصيت ذريه و دوستدارانش را باطل مىسازد ، مگر اينكه گفته شود : خدا مىتواند مطيع را عذاب كند ، اما خصوصيت در اين است كه او را به احترام فاطمه عليها السّلام عذاب نمىكند . « 3 »\r\nحافظ دمشقى به اسنادش از على روايت كرده كه گفت : رسول خدا صلّى اللّه عليه و آله به فاطمه\r\n\r\n\r\n","description":"","footnote":"\r\n( 1 ) . فاطمه اندامش را حفظ كرد و خداوند او و فرزندانش را بر آتش حرام ساخت .\r\n( 2 ) . انعام 6 / 84 .\r\n( 3 ) . بقيهء اين عبارت به نقل از المواهب گذشت . رك : الغدير ( متن عربى / چ 5 ) : 3 / 176 .\r\n","page_name":" 407 ","page_number":417},
  {"content":"\r\n\r\nفرمود : اى فاطمه ! آيا مىدانى چرا فاطمه ناميده شدى ؟ على گويد : چرا فاطمه ناميده شد ؟ فرمود : زيرا خداى بزرگ او و ذريه‌اش را روز قيامت از آتش محفوظ داشته است .\r\nامام على بن موسى الرضا به اسناد خود آن را از رسول خدا صلّى اللّه عليه و آله به اين لفظ نقل كرده است كه فرمود : خدا دخترم فاطمه و اولادش و دوستدارانش را از آتش بازداشت . « 1 »\r\nبدين‌ترتيب ، آيا قصيمى باز هم معتقد است شيعه به تنهايى چيزى را گفته‌اند كه بزرگان قوم او نگفته‌اند ؟ يا حديثى نقل كرده‌اند كه حافظان حديث اهل مذهبش آن را نقل نكرده‌اند ؟ يا چيزى گفته‌اند كه مخالف مبادى دين حنيف است ؟ آيا او مىتواند ابن حجر ، زرقانى و امثال آن‌دو از بزرگان و حافظان مذهب خود را كه همراه شيعه از برترى ذريهء رسول خدا را بر ديگران سخنى گفته‌اند ، متهم سازد و بگويد كه اين گروه نيز عقيده به عصمت آنها دارند و همان حمله‌هايى را كه به شيعه مىكند ، به آنان نيز بكند ؟\r\nاين امر از خداى سبحان عجيب نيست كه با تفضل بر قومى آنان را قدرت مبارزهء با گناه و پشيمانى از عملى كه موجب افراط دربارهء او شود ، عنايت فرمايد و با اينهمه شفاعت را شامل حالشان گرداند . اين امر با هيچ‌كدام از قوانين عدل و اصول مسلم دين مخالف نيست ، زيرا او رحمتش بر خشمش پيشى گرفته و رحمتش بر همه‌چيز گسترده است .\r\nاين سخن كه از طريق نصوص فراوان تأييد شده ، عجيب‌تر از عقيده به عدالت همهء اصحاب پيغمبر صلّى اللّه عليه و آله نيست . با اينكه خداوند در كتابش عده‌اى از اصحاب را به نفاق و ارتداد معرفى كرده ، آن هم در آيات بسيارى كه بازگشت و مضمون همه يكى است و رواياتى هم كه در كتب صحاح و مسانيد حديث در اين‌باره رسيده ، قابل توجه است ، از آن جمله : در صحيح بخارى است كه گروهى از اصحاب پيامبر صلّى اللّه عليه و آله را در قيامت به‌سمت چپ مىبرند و رسول خدا صلّى اللّه عليه و آله گويد : اصحابم ، اصحابم ، گفته مىشود : اينان از روزى كه مفارقتشان گفتى ، به عقب بازگشتند و مرتد شدند .\r\nدر صحيح ديگر : عده‌اى از رجال شما را برمىدارند و از من جدا مىسازند ، مىگويم :\r\n\r\n\r\n","description":"","footnote":"\r\n( 1 ) . عمدة التحقيق - تأليف عبيدى مالكى كه در حاشيهء روض الرياحين يافعى 15 چاپ شده است .\r\n","page_name":" 408 ","page_number":418},
  {"content":"\r\n\r\nپروردگارا ، اينان اصحاب منند ؟ گفته مىشود : تو نمىدانى كه پس از تو چه كارها كردند .\r\nو در صحيح سوم : مىگويم كه اينان اصحاب منند ؟ مىگويند : نمىدانى بعد از تو چه چيزها پديد آوردند .\r\nو در صحيح چهارم : مىگويم آنها از من‌اند ، گفته مىشود : تو نمىدانى كه پس از تو چه چيزها پديد آوردند ، مىگويم : واى بر كسى كه پس از من دستورم را تغيير داد .\r\nو در صحيح پنجم : پس من مىگويم : پروردگارا ، اصحاب و يارانم ! خدا مىگويد :\r\nتو خبر ندارى آنان چه كردند ، آنان مرتد شدند و به‌سمت قهقرا بازگشتند .\r\nدر صحيح ششم است كه همان وقتى كه من ايستاده‌ام ، ناگاه گروهى پديدار شد و به مجرد اينكه آنان را شناختم ، مردى از ميان من و آنان بيرون شده ، گفت : زودباش بيا ، گفتم : كجا ؟ گفت : به خدا سوگند ، به سوى آتش ، گفتم : چرا آنان بايد به سوى آتش بروند ؟ گفت : اينان پس از تو به عقب بازگشته ، مرتد شدند . آنگاه همچنانكه ايستاده بودم ، گروهى ظاهر شدند و چون آنان را شناختم ، مردى از آن ميان بيرون شده ، گفت :\r\nزودباش بيا ، گفتم : كجا ؟ گفت : به خدا سوگند ، به سوى آتش بايد برود ، گفتم : چرا ؟ گفت :\r\nاينان بعد از تو ، به عقب بازگشته ، مرتد شدند . من نپندارم از آنان كسى نجات يابد ، مانند اشترانى كه شب‌وروز پراكنده به چرا روند . « 1 »\r\nقسطلانى دربارهء اين حديث گويد : همل به فتح ها و ميم ، اشتران گم‌شده را گويند و مفردش هامل است ، يعنى شترى كه راعى نداشته باشد و اين لغت را در مورد گوسفند به كار نمىبرند . مقصود اين است كه نجات‌يابندگان بسيار كم هستند ، به كمى اشتران گمشده و اين امر نشان مىدهد آنان كه منحرف شده‌اند ، دو صنف هستند : كفار و معصيت‌كاران . « 2 »\r\nگذشته از اينها ، همهء شما به خوبى متوجه اختلافات موجود بين صحابه كه باعث دشمنيها ، كينه‌ها ، كتك‌كاريها ، و جنگ و جدالها شد ، و منجر به خروج يكى از دو طرف از مقام عدالت گرديد ، شده‌ايد تا چه رسد به آنچه در تاريخ دربارهء افرادى از ايشان رسيده\r\n\r\n\r\n","description":"","footnote":"\r\n( 1 ) . رك : صحيح بخارى : 5 / 113 و 9 / 242 - 247 .\r\n( 2 ) . شرح صحيح البخارى : 9 / 325 .\r\n","page_name":" 409 ","page_number":419},
  {"content":"\r\n\r\nكه مرتكب گناهان و اعمال زشت شدند .\r\nازاين‌رو ، هرگاه اين گونه انحرافات در مورد اين اشخاص ، مستلزم توبيخى نيست و باعث نابخردى آنان نمىشود ، پس چه ايرادى در بيان اين فضيلت است كه خود يكى از سنن الهى در مورد بندگانش از نظر فضل و عنايت او مىباشد ؟ و در سنت الهى هيچگونه تغييرى نخواهى يافت . « 1 »\r\nاما آنچه در استناد به كلام سرور ما ، امين عاملى به نقل از اعيان الشيعة : 3 / 65 رديف كرده ، من نظر خواننده را به عين عبارت او متوجه مىسازم تا ميزان صدق و امانت اين مرد در نقل قول معلوم گردد و خواننده تحريكات او را بشناسد و بداند چگونه مردى بزرگ از بزرگان امت را به زشتكارى آشكار نسبت مىدهد ، و به دو تهمت مىزند كه عقيده به عصمت همهء ذريهء پيغمبر صلّى اللّه عليه و آله دارد ، در حالى كه او خود بر خلاف آن تصريح مىكند . بعد از ذكر حديث ثقلين « 2 » به تعبير مسلم و احمد و غير آنها از حافظان ، چنين تصريح مىكند :\r\nاين احاديث دلالت بر عصمت اهل بيت عليهم السّلام از گناه و خطا دارد ، زيرا نشان مىدهد همان‌طور كه قرآن يكى از دو ثقل و دو چيز گرانقدرى است كه بين مردم به جاى نهاده شده ، اهل بيت عليهم السّلام نيز با قرآن در عصمت برابرند و تمسك بدانها مانند تمسك به قرآن است ، و هرگاه خطايى از آنها سر مىزد ، امر به تمسك به آنان صحيح نبود ، زيرا لازمه‌اش حجت قرار دادن گفتار و كردار آنان است .\r\nدر اينكه تمسك به آنان موجب گمراهى نخواهد بود ، چنان كه تمسك به قرآن گمراهى نيست و هرگاه از آنان گناه و اشتباهى صادر مىشد ، لازم مىآمد كه تمسك به آنان گمراه‌كننده باشد . در اينكه در پيروى از آنان ، هدايت و نورانيت است ، چنان كه در پيروى از قرآن اين گونه است . اگر آنان معصوم نبودند بايد در پيروى از آنان گمراهى\r\n\r\n\r\n","description":"","footnote":"\r\n( 1 ) . احزاب 33 / 62 .\r\n( 2 ) . متن حديث چنين است : انى تارك فيكم الثقلين او الخليفتين : كتاب اللّه و عترتى اهل بيتى : من دو چيز گرانقدر يا دو جانشين بين شما مىگذارم : كتاب خدا و خاندانم اهل بيتم .\r\n","page_name":" 410 ","page_number":420},
  {"content":"\r\n\r\nصورت گيرد و آنان ريسمان كشيده‌اى از آسمان به زمين هستند ، چنان كه قرآن اين‌طور است . اگر معصوم نبودند اين پايگاه را نداشتند .\r\nدر اينكه آنان از قرآن جدا نشده‌اند و قرآن از آنان در تمام مدت عمر دنيا جداشدنى نيست . اگر خطايى و گناهى مرتكب شوند ، از قرآن جدا شوند و قرآن نيز از آنان جدا گردد . در اينكه مفارقت آنان ، جايز نيست ، چه اينكه كسى خود را از آنان جلو انداخته و امام آنان بداند ، يا از آنان كوتاهى كرده به ديگرى به عنوان امامت بگرود ، چنان كه تقدم بر قرآن و اظهارنظرى غير از آنچه در آن است ، يا تقصير نسبت به آن ، بر اثر پيروى از سخنان مخالفان جايز نيست . در اينكه آموختن چيزى به آنان و رد سخنانشان مجاز نيست ، و حال آنكه اگر نادان بودند ، بايد به آنان آموزش مىدادند و رد سخنانشان ممنوع نمىشد .\r\nاين احاديث نيز نشانه آن است كه در بين آنها كسانى يافت مىشوند كه در هرزمان و دورانى چنين صفتى داشته باشند ، به دليل گفتار پيامبر صلّى اللّه عليه و آله كه فرمود : اين هردو از هم جدا نخواهند شد تا در كنار حوض كوثر بر من وارد شوند . اين خبر را نيز خداى لطيف و خبير گفته است و وارد شدن در كنار حوض كوثر ، كنايه از پايان عمر دنياست .\r\nپس هرگاه زمانى وجود داشته باشد كه از يكى از اين دو خالى باشد ، اين جمله صادق نباشد ، اين هردو از هم جدا نمىشوند تا در حوض كوثر بر من وارد شوند .\r\nوقتى اين مطلب دانسته شد ، به خوبى معلوم مىشود كه ممكن نيست مقصود از اهل بيت عليهم السّلام همهء بنى هاشم باشند ، بلكه غرض از اين تعبير عام ويژهء كسانى است كه به فضيلت و دانش و زهد و پاكدامنى و پاكى ممتازند ، يعنى ائمهء اهل بيت طاهر عليهم السّلام ، همان دوازده امام پاك كه مادرشان زهراى بتول است ، زيرا اين امر ، مورد اجماع و اتفاق مسلمانان است كه غير از آنان ، كسى معصوم نيست و عصمت ديگران ، خلاف مشاهدهء احوال آنان است ، زيرا جز اينان ، از ساير بنى هاشم گناه صادر شده و بسيارى از احكام را ندانسته‌اند و امتيازى با ديگر مردمان نداشته‌اند . ازاين‌رو ، ممكن نيست آنان را شريك قرآن در امور ياد شده قرار داد . بنابراين ، قطعى است كه بايد مقصود از آن ، برخى از بنى هاشم باشد ، نه همهء آنان كه بىترديد جز ائمهء طاهرين نخواهند بود .\r\n\r\n","description":"","footnote":"","page_name":" 411 ","page_number":421},
  {"content":"\r\n\r\nامّا آنچه زيد بن ارقم گويد كه مقصود از آن ، همهء بنى هاشم باشد « 1 » ، اگر چنين نقلى از قول زيد بن ارقم صحيح باشد ، متابعت او با وجود دليل بر بطلانش واجب نيست .\r\nبخوانيد و نظر دهيد ، زنده‌باد امانت و راستى ، اين است نمونهء عصر نور !\r\n7 - گويد : يكى از آفات شيعه ، عقيدهء آنان است به اينكه على عليه السّلام روز تشنگى محشر مردم را از آب دور ساخته ، دوستانش را سيراب مىسازد و او قسمت‌كنندهء آتش است و آتش از او اطاعت مىكند . هركه را بخواهد از آن بيرون مىآورد . ( 2 / 21 )\r\nپاسخ : پيش از اين سندهاى حديث اول را از امامان و حافظان حديث آورديم و شما را آگاه ساختيم كه بسيارى از طرق اسناد اين حديث را ائمه و حفّاظ تصحيح كرده‌اند و بقيهء طرق آن را تأئيد و تأكيد آن پنداشته‌اند ؛ بنابراين ، چنين حديثى تنها از پندارهاى شيعيان نيست و با آنان در اين حديث ، حاملان علوم و احاديث از هم‌مذهبان آن مرد ، شريك هستند ، ولى قصيمى از آنجا كه آنها را نمىداند و از رواياتشان بىخبر است يا از روى كينه‌اى كه بر راويان حديث دربارهء امير المؤمنين عليه السّلام دارد ، آنها را از آفات شيعه پنداشته است .\r\nاما حديث دوم ، مثل حديث اول از آفات شيعه نيست ، بلكه از برجسته‌ترين فضايل آنان نزد همهء اهل اسلام است . ازاين‌رو ، حافظ ابو اسحاق ابن ديزيل ( م 280 يا 281 ) از اعمش ، از موسى بن ظريف ، از عبايه روايت كرده كه گويد : شنيديم على مىگفت : من قسمت‌كنندهء آتشم در روز قيامت ، گويم بگير اين را و رها كن آن را . « 2 »\r\nدربارهء اين حديث چنان كه محمد بن منصور طوسى گويد : از امام احمد به اين شرح سؤال شد كه ما نزد احمد بن حنبل بوديم ، مردى به او گفت : يا ابا عبد اللّه ! دربارهء اين حديث روايت شده از على كه گويد : من قسمت‌كنندهء آتشم ، چه مىگويى ؟ احمد گفت :\r\nمگر چه چيز اين حديث را منكريد ؟ آيا نه اين است كه براى ما روايت كرده‌اند كه\r\n\r\n\r\n","description":"","footnote":"\r\n( 1 ) . بنا بر آنچه در صحيح مسلم آمده است .\r\n( 2 ) . ابن ابى الحديد در شرح نهج البلاغة : 1 / 200 و حافظ ابن عساكر در تاريخ خود از طريق حافظ ابو بكر خطيب بغدادى ، آن را روايت كرده‌اند .\r\n","page_name":" 412 ","page_number":422},
  {"content":"\r\n\r\nپيغمبر صلّى اللّه عليه و آله به على فرمود : كسى جز مؤمن دوستدار تو نخواهد بود و كسى جز منافق دشمن تو نخواهد بود . گفتيم : بلى ، گفت : پس مؤمن در كجا خواهد بود ؟ گفتيم : در بهشت ، گفت : منافق در كجا ؟ گفتيم : در آتش ، گفت : پس على قسمت‌كنندهء آتش است .\r\nاين حديث در طبقات اصحاب احمد آمده است و حافظ كنجى آن را از او نقل كرده است . « 1 » كاش قصيمى سخن امامش را مىدانست .\r\nاين تعبير را امير المؤمنين عليه السّلام از بيان رسول خدا صلّى اللّه عليه و آله گرفته ، در آنجا كه عنتره از پيامبر صلّى اللّه عليه و آله روايت كرده كه فرمود : تو قسمت‌كنندهء بهشت و دوزخى در روز قيامت و به آتش خواهى گفت : اين از آن من و اين از آن تو . به همين لفظ ، ابن حجر در الصواعق 75 روايت كرده است .\r\nاشتهار اين حديث نبوى را بين اصحاب از احتجاج امير المؤمنين عليه السّلام روز شورا مىتوان يافت كه گفت : سوگند مىدهم شما را آيا در بين شما كسى جز من هست كه رسول خدا صلّى اللّه عليه و آله به او بگويد : يا على ! تو قسمت‌كنندهء بهشت در روز قيامتى ؟ همه گفتند :\r\nخدا گواه است كه نه .\r\nبزرگان معتقدند اين جملهء حديث احتجاج قطعا صحيح است . دارقطنى بنا بر آنچه در الاصابة 75 آمده آن را روايت كرده است . ابن ابى الحديد معتقد است كه هردو حديث نبوى و احتجاج علوى به نقل مستفيض روايت شده است . وى در شرح خود بر نهج البلاغه گويد :\r\nدر حق على بن ابى طالب خبر مشهور و مستفيض آمده است كه او قسمت‌كنندهء بهشت و دوزخ است . ابو عبيد هروى در الجمع بين الغريبين گويد : گروهى از پيشوايان ادبيات عرب آن را تفسير كرده و گفته‌اند : زيرا ، وقتى دوستدارش اهل بهشت باشد و دشمنش اهل جهنم ، او به اين اعتبار قسمت‌كنندهء بهشت و دوزخ خواهد بود . ابو عبيد گويد : غير از كسانى كه نام برديم ، دگران گفته‌اند : على خود قسمت‌كنندهء بهشت و دوزخ است . واقعا گروهى را به بهشت و گروهى را به دوزخ وارد كند . مطلبى كه ابو عبيد اخيرا\r\n\r\n\r\n","description":"","footnote":"\r\n( 1 ) . الكفاية 22 .\r\n","page_name":" 413 ","page_number":423},
  {"content":"\r\n\r\nدر اينجا ياد كرده ، مطابق روايات وارد شده است كه در آنها آمده على عليه السّلام به آتش مىگويد : اين از آن من ، پس تو او را رها كن ، و اين از آن تو ، پس بگير او را . « 1 »\r\nقاضى در الشفاء روايت را انّه قسيم النار ذكر كرده و خفاجى گويد : ظاهر كلامش نشان مىدهد اين امر چيزى است كه پيغمبر صلّى اللّه عليه و آله بدان خبر داده ، ولى گويند : كسى از محدثان جز ابن اثير آن را نقل نكرده است . وى در نهايه گويد : على گفته است : انا قسيم النار ، مقصودش اين است كه مردم بر دو دسته‌اند : دسته‌اى با منند و به راه هدايت من مىروند ، و دسته‌اى مخالف منند و در گمراهى به سر مىبرند ، پس نيمى از مردم با من در بهشت ، و نيمى به مخالفت با من در آتش خواهند بود . « 2 »\r\nخفاجى مىگويد : ابن اثير ، مرد مورد وثوقى است و آنچه على عليه السّلام گفته است ، از پيش خود نمىگويد و حكمى است كه به دست او رسيده ، زيرا جاى اجتهاد نيست و معنىاش اين است كه من و هركس با من باشد ، قسيم اهل آتش خواهيم بود ، يعنى در مقابل اهل دوزخيم ، زيرا على عليه السّلام و هركس كه با اوست ، از اهل بهشت است . بعضى گويند قسيم به معنى قسمت‌كننده است ، مانند جليس و سمير ، به معنى جالس و سامر ، و بعضى گفته‌اند : مقصود از آنها خوارج ، و كشندگان اويند ، چنان كه در نهايه آمده است .\r\n8 - گويد : روايات فراوانى در كتب شيعيان آمده است كه امام منتظر همهء مساجد را ويران خواهد كرد و شيعه پيوسته دشمن مسجد است . ازاين‌رو ، كسى كه سراسر بلاد شيعه و طول و عرض آن را بپيمايد ، كمتر اتفاق مىافتد مسجدى ببيند . ( 2 / 23 )\r\nپاسخ : هرآنچه در قوطى مكر و نيرنگ اين مرد از نسبتهاى مجعول و باطل بود ، او را قانع نساخت و در نسبت مجعولاتش تنها به يك روايت در پاسخ منكرانش كه دليلى بر آن نيافته‌اند ، قناعت نكرده تا اينكه آن را به روايات فراوانى در كتب شيعه نسبت داد .\r\nكاش اگر راست مىگفت ، اسمى از اين كتب مىآورد يا اشاره به يكى از اين‌روايات مىكرد ، ولى هيچگونه توجهى به اين امر نداشت كه اسمهايى هم مىتوان ساخت و اسنادى تراشيد تا در كتاب از آنها نام برد .\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 448 .\r\n( 2 ) . شرح الشفاء : 3 / 163 .\r\n","page_name":" 414 ","page_number":424},
  {"content":"\r\n\r\nحجت منتظر ، پيشوا و آقاى هرمؤمنى است كه به خدا و روز جزا ايمان آورده باشد ، همان كس كه مساجد خدا را آباد مىسازد ، تا چه رسد كه آن را ويران كند و آن شيعه‌اى كه چنين نسبتى به او داده شود ، هنوز آفريده نشده است .\r\nاما آنچه از بلاد شيعه ياد كرده ، من نمىدانم آيا او از بلاد شيعه عبور كرده است و به آنها سرى زده و سپس اين مطالب را نوشته و اين دروغها را بافته است ، يا از غيب سخن مىگويد و استنادش مانند صاحب المنار به يك جهانگرد سنّى مجهول يا يك كشيش مسيحى است كه هنوز به دنيا پا ننهاده است .\r\nدر هرصورت ، اين دروغ بدخواهانه‌اش مكافات دارد . هركس در بلاد شيعه به فحص و كاوش پردازد و بر طبقات متوسط و شهرنشين فرود آيد ، حتى از شهرهاى كوچك و دهات و قصبات عبور كند ، مساجد مجلل كوچك و بزرگى را با آنچه در آنها از انواع فرشها ، اثاث و چراغهاست ، مشاهده خواهد كرد و خواهد ديد كه چگونه در آنها اقامهء جمعه و جماعت مىشود و كسى را توان آن نيست كه منكر محسوس گردد و مشاهدات خود را تكذيب كند و سخنان بىپايهء اين مرد را بپذيرند .\r\n9 - گويد : يكى از شيعيان در مسأله‌اى ، از يكى از امامانش اظهارنظر و فتوا مىخواهد ؛ نمىدانم آن امام صادق بوده يا ديگرى ؛ او فتواى خود را اظهار مىكند ، سپس سال بعد مىآيد و دوباره دربارهء همان مسئله از او نظر مىخواهد ، اين‌بار او به خلاف فتواى سال قبل نظر مىدهد . در اين دو نوبت شخص سومى هم در كار نبوده است . اين شخص دربارهء امامش مشكوك مىشود و از مذهب شيعه خارج مىگردد و مىگويد : اگر امام ، اين فتوا را از روى تقيه داده است كه كسى در دو نوبت با ما نبوده و من با كمال اخلاص به گفته‌هاى امام عمل مىكردم ، و اگر آنچه گفته ، غلط و از روى اشتباه بوده ، پس ائمه در اين صورت معصوم نخواهند بود ، در حالى كه شيعه برايشان ادعاى عصمت مىكند . از اين رو ، دست از مذهب شيعه برداشت و به مذهب ديگر گرويد . اين‌روايت در كتب آنان ياد شده است . ( 2 / 38 )\r\nپاسخ : من با اين مرد جز آنچه خودش مىگويد ، سخنى ندارم .\r\n\r\n","description":"","footnote":"","page_name":" 415 ","page_number":425},
  {"content":"\r\n\r\nنسبت مىدهد به امامى از ائمهء شيعه كه نمىداند كداميك از امامان است . مسئلهء زنندهء مجهولى را مطرح مىكند كه نمىداند چه مسأله‌اى است . اين سؤال را از كسى پرسيده كه او خود يكى از ناشناخته‌ها است و با هفتادگونه وسيلهء تعريف ، قابل شناسايى نيست . آنچه را مىگويد استناد به كتابى كرده كه هنوز تأليف نشده است . آنگاه بر اين بنياد محكم ! حملهء شديد خود را به آن امام و شيعه‌اش شروع مىكند . ما ايرادى به قصيمى جز ايرادى كه او خود به اين مرد گرفته ، نداريم . به جانم سوگند ، اگر قصيمى امامى كه از او سؤال شده يا سؤال‌كننده و يا عين سؤال را مىدانست ، يا كمترين اطلاعى از آن كتابها مىداشت ، آن را با شور و جنجال ذكر مىكرد ، ولى هيچ‌كدام را نمىداند ، بلكه ما بر دروغها و افتراهايش واقفيم و بر خواننده نيز اشارات و بدگوييهايش پوشيده نيست .\r\n10 - گويد : كسى كه در كتب شيعه بنگرد ، مىداند اينان براى كتاب خدا ارزشى قائل نيستند ، زيرا كمتر اتفاق مىافتد به آيه‌اى از آيات قرآن استشهاد كنند كه صحيح و بىغلط درآيد و تنها كسى از آنها موفق به ايراد آيات بدرستى مىشود كه با اهل سنت معاشرت داشته باشد و بين آنان زندگى كند . در حقيقت ، اين هم از درستى اهل سنت است ، ولى كسانى كه با اهل سنت فاصله داشته باشند ، بعيد است يكى از آنها بتواند آيه‌اى بياورد كه از تحريف و غلط ، برحذر باشد و كسانى كه در بلاد گردش كرده‌اند ، مىگويند كه حافظ قرآن بين آنها پيدا نمىشود و قرآن در ميان آنان خيلى كمياب است .\r\nپاسخ :\r\n- چه گرفتارى سختى است دشمن نانجيب و بىدين كه براستى گرفتارى و بلايى چنين نيست .\r\n- شخص بىآبرو آبروى از دست رفته‌اش را به تو مىفروشد و بر آبروى تو مىتازد .\r\nكاش مىدانستم اين قسمت را او چه موقع ، و در چه حالى نوشته است ؟ در حال مستى يا هشيارى ؟ و در چه وضع روحى بوده ؟ آيا مغزى آشفته داشته يا دلى بيدار و هشيار ؟ آيا اين دروغساز با كاوش در كتابهاى شيعه آن را نوشته ، و در نتيجهء كاوشهايش\r\n\r\n","description":"","footnote":"","page_name":" 416 ","page_number":426},
  {"content":"\r\n\r\nديده است كه اين كتابها از آيات صحيح و بىغلط قرآن خالى است ، يا براى اينكه آنان را ساكت كرده باشد ، خبرى به مضمون فوق جعل كرده است ؟ آيا اين مرد دروغگو مىتواند در رأس پيشوايان ادبيات عرب ، كسى جز بزرگان شيعه را بيابد كه در تفسير قرآن ، كتب گرانبهايى تأليف كرده باشند و در زبان عربى آثار گرانقدرى به عنوان مآخذ زبان عربى به وجود آورده باشند و در ادبيات عرب به تدوين كتابهاى مرجع براى جوامع علمى و ادبى پرداخته باشند و در دستور زبان عربى مجموعه‌هايى از كتب وزين علمى ، نوشته باشند ؟\r\nشما با مراجعه به كتابهاى اماميه ، آنها را از استشهاد به آيات كريمهء قرآن آكنده مىيابيد ، به طورى كه گويا كتب اماميه افلاكى هستند كه بر گرد اختران آيات قرآنى ، بدون پوشش غلط و اشتباه ، نورافشانى مىكنند .\r\nما تا امروز نمىدانستيم مقياس تلاوت صحيح يا غلط قرآن هم مىتواند انگيزه‌هاى مذهبى قرار گيرد . انگيزه‌هاى مذهبى پيوندهاى قلبى است و هيچگونه ارتباطى با زبان و لهجه و ايراد كلمات و ساختمان سخن و حكايت آنچه از قرآن يا غير قرآن ترتيب داده شده باشد و نيز كيفيت عقايد مذهبى ، ندارد .\r\nكاش مىدانستم شيعه چه نيازى براى درست خواندن قرآن ، و تلاوت صحيحش به غير شيعه دارد ؟ آيا اين نياز مربوط به كمبود از ناحيهء زبان عربى است ، يا مربوط به نادانى نسبت به روش‌هاى قرائت قرآن است ؟ نه سوگند به خدا ، كسى در ميان شيعه كه بتوان اين دروغ را به او نسبت داد ، وجود ندارد . اما دربارهء شيعيان عرب كه تشيع ، آنان را از زبان ، فطريات و نژادشان دور نساخته است ، بايد گفت كه آيا شما فكر مىكنيد عراق و جبل عامل يا بلاد ديگر شيعه كه پر از بزرگان و علما و نوابغ و برجستگان است ، از زبان عربى بهره‌اى كمتر از عربهاى بيابانى نجد و حجاز ، يعنى عربهاى سوسمارخور و كفتاركش دارد ؟\r\nاما دربارهء شيعيان غير عرب بايد گفت كه چه بسيارند پيشوايان عرب و بزرگان و نويسندگان و شعرايى كه از ميان آنان برخاسته‌اند . كسى كه تاريخ را بررسى كند ، به خوبى مىداند ادبيات از شيعه گرفته شده ، فن خطابه از شيعه است ، نويسندگى را از شيعه بايد\r\n\r\n","description":"","footnote":"","page_name":" 417 ","page_number":427},
  {"content":"\r\n\r\nفراگرفت ، و تجويد و قرائت قرآن كار شيعيان است . ازاين‌رو ، ابن خلكان در شرح‌حال على بن جهم گويد : او با وجود انحرافى كه از على بن ابى طالب داشت و اظهار تسنن مىكرد و در عين حال ، از طبع سرشار برخوردار و در سرودن اشعار دلنشين توانا بود ، اما انگار معتقد بود كه طبع شعر و قدرت شاعرى با الفاظ شيرين ، ويژهء شيعيان است و دربارهء آنان غالبا قطعيت دارد . « 1 »\r\nاين قرآنهاى چاپ شده در ايران و عراق و هند است كه در تمام اقطار عالم منتشر گرديده است . اين قرآنهاى خطى آنهاست كه تقريبا به تعداد كسانى كه نوشتن مىدانستند ، قبل از ظهور چاپ نوشته شده و محفوظ مانده است . هنوز از شيعيان كسانى هستند كه به قصد تبرك قرآن را به دست خود مىنگارند . پس در كداميك از آنها غلط فاحش يا خللى در نوشتن ، يا ناموزونى در اسلوب ، يا بىتوجهى به فنون آن ، مىتوان يافت ؟ مگر اشتباهات ناچيزى كه چشم نويسنده نمىتواند به دقت آنها را رعايت كند و اين امر لازمهء هرانسان اعم از شيعه يا سنى ، عرب يا عجم است . به گمان مىرسد كسى كه به قصيمى خبر گردشش در بلاد شيعه را داده ، هنوز از مادر نزاده است . قصيمى در عالم تخيل تصويرى از او ساخته و پنداشته است كه با او سخن مىگويد ، يا وقتى به بلاد شيعه سفر مىكرده جز كوچه‌ها و راههايى كه از آنها عبور مىكرده ، جاى ديگرى را نديده است . معلوم است كه در آنجاها قرآنهاى در راه افتاده و پشت در خانه‌ها رها شده وجود نداشته ، لذا او هم نديده است . او هرگاه به خانه‌ها وارد مىشد ، قرآنها را در صندوقها و جايگاههاى مخصوصش مىيافت و مىديد روى هررف و طاقچه‌اى غالبا به مقدار نفوس اهل خانه ، قرآن نهاده شده و گاهى از اين تعداد افزون‌تر است و در اوقات مختلف شب‌وروز قرائت مىگردد .\r\nاينها غير از قرآنهاى كوچكى است كه شيعيان براى محافظت و به عنوان حرز براى مردان و زنان استفاده مىكنند ، و غير از قرآنهايى است كه مسافران براى خواندن و محفوظ ماندن از حوادث سفر با خود همراه مىبرند ، و غير از قرآنهايى است كه روى قبور اموات براى خواندن در هرصبح و شام و هديه‌كردن ثوابش به روح آنان مىنهند ، و\r\n\r\n\r\n","description":"","footnote":"\r\n( 1 ) . وفيات الاعيان : 1 / 38 .\r\n","page_name":" 418 ","page_number":428},
  {"content":"\r\n\r\nغير از قرآنهايى است كه كودكان براى آموزش از آغاز كودكى به مدرسه مىبرند ، و غير از قرآنهايى است كه همراه عروسها ، قبل از هرچيز به خانه شوهر مىفرستند و حتى بعضى اين قرآن را براى تيمن و تبرك در زندگى جديد ، بخشى از مهريه قرار مىدهند ، و غير از قرآنهايى است كه به خانه‌هاى جديد مسكونى خود قبل از فرستادن اثاث خانه مىفرستند ، و غير از قرآنهايى است كه پهلوى زنها براى مصون ماندن از شر جن و شياطين متعدى مىنهند ، شياطينى كه به اولياى خود وحى مىفرستند و آنان را به سخنان زشت و غرورآميز مىفريبند كه يكى از آنها قصيمى دروغساز است .\r\nآيا اينانند كه براى كتاب خدا ارزشى قائل نيستند ؟ اينانند كه قرآن در بينشان كمياب است ؟ اما آنچه براى اين مرد ، شيطان جهانگردش ، از بلاد شيعه خبر آورده كه حافظ قرآن بين آنان وجود ندارد ، داستان اين دروغ را از كتب شرح‌حال و فهرستهاى تاريخى بايد پرسيد و به كتاب كشف الاشتباه « 1 » فى رد موسى جار اللّه 444 - 532 بايد مراجعه كرد . در آنجا از يكصد و سى و چهار نفر حافظ و قارى شيعه نام برده شده است .\r\n11 - گويد : آيا مىتواند يك نفر شيعى يك حرف از قرآن بياورد كه دلالت بر قول شيعه به تناسخ ارواح و حلول خدا در جسم امامانشان داشته باشد ، يا دلالت بر عقيده به رجعت امامان و عصمتشان كند ، يا دلالت بر مقدم بودن على بر ابو بكر و عمر و عثمان داشته باشد ، يا وجود على در ابرها را ثابت كند و يا آيه‌اى بياورد كه بر طبق آن بگويد برق ، تبسم و لبخند على و رعد ، صداى اوست ، چنان كه شيعه اماميه بدانها معتقد است . ( 1 / 72 )\r\nپاسخ : جاى شگفتى است كه اين مرد و همكاران دروغسازش ، شيعهء اماميه را با وجود روابط بين فرق اسلامى ، و پيوند همبستگى ، و سادگى رفت‌وآمد به بلاد و شهرهاى آنان ، يا وسايل سريع السير ماشينى امروزه در كمترين مدت ، به تهمتهايى نسبت داده كه از آنها بيزارند و اگر محال نباشد ، بسيار بعيد به نظر مىآيد كه مذاهب امروزه هنوز از آراء و عقايد يكديگر بىخبر مانده باشند .\r\nبا اين وضع امروز كسى كه تهمت زند و بر خلاف واقع بخواهد نسبتى به هرفرقه‌اى\r\n\r\n\r\n","description":"","footnote":"\r\n( 1 ) . تأليف عالم بزرگوار ، شيخ عبد الحسين رشتى نجفى .\r\n","page_name":" 419 ","page_number":429},
  {"content":"\r\n\r\nاز مذاهب بدهد ، قبل از تحقيق و بررسى كه بسادگى برايش فراهم است ، بىآزرمى و جلفى او را نشان مىدهد و كسى كه در كتابش بنگرد ، او را بسيار دروغزن ، گناهكار و بىپروا مىيابد ، مگر اينكه از گفتار خود برگردد و توبه كند .\r\nاگر اين مرد در سخن خداى بزرگ ، مىانديشيد ، آنجا كه گويد : انسان سخنى بر زبان نراند مگر آنكه در كنار او مراقبى حاضر است « 1 » ، يا وعيد خدا را در مورد هر دروغگوى گنهكار و عيبجوى سخن‌چين و تبهكار « 2 » مىپذيرفت ، از دروغ و بهتان خوددارى مىكرد و مصلحت خود را مىشناخت . او شيطانش را خود پاسخ مىداد به اينكه شيعهء اماميه چه وقت قائل به تناسخ و حلول خدا در جسم ائمه‌اش بوده ؟\r\nكداميك از آنان در قديم و جديد عقيده به وجود على عليه السّلام در ميان ابرها داشته‌اند ، تا حرفى از قرآن را بر آن شاهد آورند .\r\nبلى ، على عليه السّلام در ابرهاست ، جمله‌اى از شيعه است با اقتدا به پيغمبر اعظم صلّى اللّه عليه و آله به همان معنى كه پيش از اين گذشت ، ولى گويندهء كينه‌توز آنها را از جاى خود تحريف و تأويل كرده تا شهرت و آبروى شيعهء اماميه را لكه‌دار كند .\r\nآيا براى اين مرد و قومش عار و ننگ نيست كه بر يكى از فرق بزرگ اسلامى دروغ ببندد و از تهمت زدن به آنان باكى نداشته باشد و آنان را به آراى زننده و بىپايه‌اى نسبت دهد ؟ و از رفتار زشت خود در معاملهء با آنان تحاشى نكند ؟ آيا كتب شيعهء اماميه كه در قرون گذشته و امروز تأليف شده و زبان گوياى عقايد آنان است ، مشتمل بر بيزارى از اين گونه نسبتهاى مختلفى كه از زبان بدخواهانشان گفته مىشود ، نيست ؟\r\n- او اگر اين مطالب را نمىداند ، مصيبتى بزرگ است و اگر مىداند و عمدا چنين مىكند ، مصيبت بزرگ‌ترى است .\r\nبلى او مىتواند در نسبتهاى دروغينش به سخن اشخاصى از همقطارانش مانند طه حسين ، احمد امين و موسى جار اللّه از رجال تهمت و افترا ، استناد جويد .\r\nالبته ، عقيدهء اماميه به رجعت را قرآن گفته است ، ولى نادانى ، ديدهء اين مرد را مانند\r\n\r\n\r\n","description":"","footnote":"\r\n( 1 ) . ق 50 / 18 .\r\n( 2 ) . قلم 68 / 11 .\r\n","page_name":" 420 ","page_number":430},
  {"content":"\r\n\r\nبصيرتش نابينا ساخته كه آن را نديده و در قرآن نيافته است .\r\nاز اين‌رو ، به عهدهء اوست كه به كتب اماميه مراجعه كند . گروهى از علما تأليفات خود را بدان اختصاص داده‌اند ، چه خوب بود اگر به يكى از اين كتابها مراجعه مىكرد .\r\nهمان‌طور كه آيهء تطهير ، به عصمت گروهى از كسانى كه اماميه عقيده به عصمتشان دارند ، تصريح مىكند ، در مورد بقيهء معصومين عليهم السّلام از روى قاعدهء وحدت ملاك و روايات صريح و قاطع ، استدلال مىتوان كرد .\r\nدر اين آيهء شريفه ، روايتى كه امام مذهبش ، احمد بن حنبل در مسند خود آورده قانع كننده و بسنده است . « 1 »\r\nچگونه قرآن ، على عليه السّلام را بر ديگران مقدم ندارد ، و حال آنكه خداوند ولايت خود و ولايت نبىاش را در اين آيه ، با ولايت او مقرون فرموده است :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ .  « 2 »\r\nدر همين كتاب « 3 » اجماع و اتفاق علما و محدثان و متكلمان را بر نزول اين آيه دربارهء على امير المؤمنين عليه السّلام متعرض شديم .\r\nهرمحققى اگر حق انصاف را رعايت كند ، دهها آيه در كتاب خدا خواهد يافت كه دربارهء على امير المؤمنين عليه السّلام نازل شده و نشان تقدم او بر ديگران است . اين امر چيز تازه‌اى نيست ، زيرا به تصريح قرآن ، او نفس پيامبر صلّى اللّه عليه و آله ، معرفى شده و به ولايت او ، خداوند دينش را كامل گردانيده و نعمتش را بر ما تمام ساخته و اسلام را به عنوان دين براى ما برگزيده است . « 4 »\r\nما همان سؤال را در اينجا بر قصيمى تكرار كرده ، مىگوييم : آيا او و قومش مىتوانند يك حرفى از قرآن‌كه دلالت بر تقدم ابو بكر ، عمر و عثمان بر ولى اللّه طاهر ،\r\n\r\n\r\n","description":"","footnote":"\r\n( 1 ) . رك : مسند احمد : 1 / 333 و 3 / 285 و 4 / 107 و 6 / 296 ، 298 ، 304 ، 323 .\r\n( 2 ) . مائدة 5 / 55 .\r\n( 3 ) . رك : الغدير ( متن عربى / چ 5 ) : 3 : 156 - 162 .\r\n( 4 ) . مائدة 5 / 3 .\r\n","page_name":" 421 ","page_number":431},
  {"content":"\r\n\r\nامير المؤمنين عليه السّلام داشته باشد ، بياورند ؟\r\n12 - گويد : اين قوم ، يعنى اماميه در دين خود به اخبار نبوى صحيح اعتماد ندارند ، ولى به نامه‌هاى مزوّر و بىبنياد كه به زعم خود منسوب به ائمهء معصومين است ، اعتماد مىكنند . ( 1 / 83 )\r\nپاسخ : شما به وضع نامه‌ها و توقيعات صادرشده از ناحيهء مقدسه ، آشنا شديد و اين مرد را شيطانش وحى جديدى فرود آورده معتقد است نامه‌هاى ساير امامان را نيز بدروغ به آنان نسبت داده‌اند و گمان كرده تنها شيعيانند كه عقيده به عصمت آنان دارند ، زيرا در طومار خيالاتش اين آيه را كه هرگاه در امرى بين شما اختلاف روى داد ، بايد آن را به خدا و پيامبر صلّى اللّه عليه و آله بازگردانيد « 1 » ، پيدا نكرده است .\r\n13 - متعه يا ازدواج موقت كه رافضيان آن را دست به دست مىدهند ، اقسامى كوچك و بزرگ دارد . يكى از اقسامش آن است كه مرد و زن علاقه‌مند به يكديگر ، توافق مىكنند كه مرد مقدارى مال يا غذا يا اشياى ديگر ، هرچند خيلى ناچيز باشد ، به زن بپردازد براى آنكه از او بهره‌مند شود و شهوتش را يك روز يا بيشتر بر طبق قرارداد ارضا كند ، آنگاه مثل اينكه هيچگونه آشنايى با هم ندارند و همديگر را نمىشناسند ، هركدام راه خود را در پيش گيرند و پى كار خود روند ، و اين ساده‌ترين اقسام ازدواج موقت است .\r\nنوع ديگرى از اين زننده‌تر وجود دارد كه آن را متعهء دوريه نامند ، بدين‌ترتيب كه گروهى از مردان ، زنى را در اختيار گرفته ، يك نفر از آنها از صبح تا چاشت با او به سر مىبرد ، آنگاه به ديگرى مىسپارد تا از وقت چاشت تا ظهر با او بگذراند ، سپس ديگرى از ظهر تا عصر از او تحويل مىگيرد ، آنگاه ديگرى از عصر تا مغرب او را تصاحب مىكند ، بعد ديگرى از مغرب تا عشاء با او به سر مىبرد ، سپس نفر ديگر از عشاء تا نيمه شب با او خواهد بود و سرانجام ، ديگرى تا صبح از او بهره‌مند خواهد شد . اين عمل را آنان به حساب دين مىگذارند كه ثواب هم از آن عايدشان مىشود . اين از بدترين انواع\r\n\r\n\r\n","description":"","footnote":"\r\n( 1 ) . نساء 4 / 59 . مقصود اين است كه تا پيامبر از خطا مصون نباشد ، چگونه مىتواند در قبال خدا مرجع قرار گيرد . اين امر نشانهء عصمت پيامبر صلّى اللّه عليه و آله است .\r\n","page_name":" 422 ","page_number":432},
  {"content":"\r\n\r\nمحرمات است . ( 1 / 119 )\r\nپاسخ : متعه يا ازدواج موقت كه شيعه مىگويد ، همان است كه پيامبر اسلام صلّى اللّه عليه و آله آن را آورده و براى آن حدود و مقرراتى قرار داده و در عصر پيامبر اعظم صلّى اللّه عليه و آله و بعد از او تا زمان حرام‌كردن آن به امر خليفه عمر بن خطاب ، ثابت بوده است . بعد از تحريم خليفه ، به عقيدهء كسانى كه چنين حقى را به او ندادند كه در قبال قرآن و آنچه پيامبر اسلام صلّى اللّه عليه و آله آورده ، اظهارنظر كند و براى رأى او ارزش و اهميت قائل نبودند ، نيز محقق بوده است و تمام فرق اسلامى بر اصول ازدواج موقت و مقرراتش كه در كتابهاى خود آورده‌اند ، اتفاق‌نظر دارند و هيچگونه اختلافى در آن نيست و آن اصول عبارت است از :\r\n1 - اجرت ( مهر ) .\r\n2 - مدت .\r\n3 - عقد مشتمل بر ايجاب و قبول .\r\n4 - جدايى پس از پايان يا بخشش مدت .\r\n5 - عده ، چه كنيز باشد يا آزاد ، باردار باشد يا نه .\r\n6 - نبردن ميراث .\r\nاينها مقرراتى است كه اهل سنت و شيعيان همه در آثارشان بر آن تصريح كرده‌اند ، مانند :\r\nالف - آثار اهل سنّت : صحيح مسلم ؛ سنن دارمى ؛ سنن بيهقى ؛ تفسير طبرى ؛ احكام القرآن جصاص ؛ تفسير بغوى ؛ تفسير ابن كثير ؛ تفسير فخر رازى ؛ تفسير خازن ؛ تفسير سيوطى و كنز العمال . « 1 »\r\nب - آثار شيعيان : من لا يحضره الفقيه : 3 / 149 ؛ المقنع صدوق ؛ الهدايهء صدوق ؛ الكافى :\r\n2 / 44 ؛ الانتصار شريف علم الهدى مرتضى ؛ المراسم ابو يعلى سلّار ديلمى ؛ النهايهء شيخ طوسى ؛ المبسوط شيخ ؛ التهذيب : 2 / 189 ؛ الاستبصار : 2 / 29 ؛ الغنيهء سيد ابو المكارم ؛ الوسيلهء عماد الدين ابو جعفر ؛ نكت النهايهء محقق حلى ؛ تحرير علامهء حلى : 2 / 27 ؛\r\n\r\n\r\n","description":"","footnote":"\r\n( 1 ) . شرح كلماتشان در همين جلد به زودى خواهد آمد .\r\n","page_name":" 423 ","page_number":433},
  {"content":"\r\n\r\nشرح اللمعة : 2 / 82 ؛ المسالك ، جلد اول ؛ الحدائق : 6 / 156 ؛ الجواهر : 5 / 165 .\r\nمتعه يا ازدواج موقت معمول بين شيعيان ، چيزى جز آنچه ذكر كرديم ، نيست و يك قسم بيشتر هم ندارد و شيعه را دربارهء متعه غير از آنچه ياد شد ، عقيدهء ديگرى نيست و گوش جهان اقسامى براى ازدواج موقت كه يكى از فرقه‌هاى شيعه آن را بگويد ، نشنيده است ، و هيچ شيعه‌اى سابقهء آشنايى با اقسام كوچك و بزرگ آن ندارد . براى هيچ فقيهى از فقهاى شيعه و يا هيچ عوامى از توده‌هاى آن هم از روز نخست تا امروز كه روز دروغ ، جعل ، و تهمت ، يعنى روز قصيمى است ، كمترين رابطه‌اى با اين فقه جديد و نوظهور ، فقه قرن بيستم ، نه قرون هجرى نداشته است .\r\nاما قصيمى و همطرازانش در اين جهل مركب نمىدانم از چه كسى اين اقسام خيالى را شنيده‌اند و در چه كتابى از كتب شيعه آن را يافته و به فتواى كدام عالم از علماى شيعه استناد مىجويند و از كدام امام از امامان شيعه روايت مىكنند . نمىدانم در كدام شهر از شهرهاى آنان ، يا دهى از دهات آنان ، يا سرزمينى از سرزمينهاى آنان چنين ازدواج دست به دستى را كه بدروغ بر شيعه نسبت مىدهند ، يافته‌اند . سوگند به خدا كه هيچ كدام اينها واقع نشده است ، ولى شياطين به اولياى خود سخنان باطل را از روى غرور ، وحى مىكنند . « 1 »\r\n14 - گويد : كودن‌ترين نادانها و ساده‌لوح‌ترين مردم كسانى هستند كه گوسفند بينوايى را مىآورند ، پشمهايش را مىكنند و به گونه‌هاى مختلف شكنجه‌اش مىدهند تا اين گمراهى و گناه ، آنان را الهام‌بخش اين باشد كه آن گوسفند ، عايشه همسر پيامبر گرامى اسلام صلّى اللّه عليه و آله است ، آن هم محبوب‌ترين همسران او . يا كسانى هستند كه دو رأس قوچ آورده پشمهاى آنها را مىكنند و به اقسام شكنجه ، آنها را مىآزارند تا به وسيلهء آن به دو خليفهء پيامبر ابو بكر و عمر ، اشاره كرده باشند و اين كار شيعيان افراطى است . همانا نادان‌ترين نادانان و ساده‌لوح‌ترين ساده‌ها كسانى هستند كه امام خود را در سرداب و زيرزمين غايب كرده و قرآن و مصحفشان را با او پنهان كرده‌اند . نيز كسانى هستند كه با اسبها و\r\n\r\n\r\n","description":"","footnote":"\r\n( 1 ) . اقتباس است از سورهء انعام 6 / 112 .\r\n","page_name":" 424 ","page_number":434},
  {"content":"\r\n\r\nالاغهاى خود به سوى سردابى كه امامشان در آن غايب گرديده ، مىروند و در انتظار او به سر مىبرند و او را صدا مىكنند تا نزد آنان بيرون آيد و بيش از هزار سال است پيوسته كارشان همين است . از همه نادان‌تر و از همه خشك‌مغزتر كسانى هستند كه پندارند قرآن تحريف شده ، و زياد و كم در آن صورت گرفته است . ( 1 / 374 )\r\nپاسخ : نزديك است قلم از اتهامات اين مرد ، هنگام تعرض بطلانش ، به لرزه درآيد . اينها ادعاهاى حسى نسبت به امورى است كه نه آسمان بر فرازش سايه افكنده و نه زمين آن را تحمل كرده است ، زيرا شيعه از روزى كه در عهد نبوى به وجود آمد و صاحب رسالت از شيعهء على عليه السّلام سخن به ميان آورد ، گروهى از صحابه به نام شيعيان على عليه السّلام خوانده شدند كه تا به امروز حديث گوسفند و دو قوچ را نشنيده‌اند و چشمانشان نديده كه كسى در حق اين حيوانات بىآزار ، چنين ظلم و آزارى را مرتكب شود و اين گونه دستهاى تجاوزكار به سوى آنها دراز گردد ، ولى قصيمى را ديده‌اند كه به پيروى از ابن تيميه ، جامهء پاك آنان را كه از اين كثافات پاكيزه است ، آلوده سازد .\r\nكاش اين مرد ما را به يك شاهد از بين شيعيان كه چنين كارى را مرتكب شده باشد ، رهنمون مىساخت ، يا يكى از مجامع شيعه را كه چنين عادتى دارند ، نشان مىداد ، يا حتى در سراسر جهان ، جايى را كه براى يك مرتبه چنين اتفاقى در آن افتاده باشد ، نام مىبرد .\r\nكاش من و شيعيان ديگر مىدانستيم آيا تاكنون يك نفر شيعه ، اين عمل شنيع را جايز دانسته است ؟ آيا كسى هست كه آن را نيكو پنداشته باشد ؟ يا اشاره‌اى به خوبى آن كرده باشد ؟ و يا قصه‌گويى آن را بر زبان آورده باشد ؟ بلى ، اين دروغ شاخدار را در كتاب قصيمى و استادش ابن تيميه كه پر از اين گونه اتهامات است ، مىيابيم . تهمت سرداب ( زيرزمين ) نيز از اين زننده‌تر است و هرچند مؤلفان ديگر اهل سنت اين نسبت دروغ را داده‌اند ، ولى او نغمه‌هاى تازه‌اى ساز كرده و الاغ را نيز بر اسب افزوده ، ادعا مىكند هر شب اين عادت از بيش از هزار سال به اين طرف جارى است ، و حال آنكه شيعيان غيبت امام را در سرداب نمىدانند و او را در سرداب پنهان نكرده‌اند و او از سرداب ظاهر\r\n\r\n","description":"","footnote":"","page_name":" 425 ","page_number":435},
  {"content":"\r\n\r\nنخواهد شد ، بلكه عقيدهء آنان كه از احاديثشان اتخاذ شده اين است كه او در مكهء معظمه در مقابل خانهء كعبه ظهور خواهد كرد . كسى نگفته آن نور ، در سرداب مخفى شده ، بلكه آنجا زيرزمين خانهء ائمه در سامرا بوده است ، چون معمول بود براى حفظ از گرماى شديد در خانه‌ها زيرزمين تعبيه كنند و اين زيرزمين بخصوص شرافت و افتخارآميزى بر اثر انتساب به ائمهء دين كسب كرده است و از آن‌رو كه جايگاه سه تن از امامان بوده ، مانند ساير اماكن ، اين خانهء مبارك شرافت پيدا كرده است ، و اين شرافت و تكريم در ساير خانه‌هاى ائمه عليهم السّلام و خانه شرف بخششان ، پيامبر اعظم صلّى اللّه عليه و آله در هرشهرى كه باشد ، جارى است ، زيرا خدا خواسته است اين خانه‌ها بلندپايه و محل ذكر او باشد . « 1 »\r\nكاش صحنه‌سازان سرداب بر يك رأى ثابت ، در دروغ‌گويى خود اتفاق مىكردند تا آثار جعل و ساختگى كارشان آشكار نگشته آنان را رسوا نسازد ، مثلا ابن بطوطه « 2 » نمىگفت : اين سرداب مورد بحث ، در حله قرار دارد « 3 » و قرمانى در اخبار الدول نمىگفت در بغداد واقع است و ديگرى نمىگفت در سامراست و قصيمى كه بعد از همهء آنان آمده ، اصلا نمىداند اين سرداب كجاست ، ازاين‌رو ، تنها به لفظ سرداب اكتفا كرده تا نادانىاش پوشيده بماند .\r\nمن از قصيمى خواهش مىكنم زمان اين عادت را كوتاه‌تر از ( بيش از هزار سال ) قرار دهد تا شامل عصر حاضر و سالهاى پيوسته به آن نشود ، زيرا نبودن چنين عادتى در اين اعصار ، مقابل چشم و گوش همهء مردم و همهء مسلمانان است و چه خوب بود كه آن را به بخشى از قرون وسطى نسبت مىداد تا شنونده بتواند اجمالا وجود آن را احتمال دهد ، ولى دروغگو را حافظه نيست و بدين‌جهات بىتوجه است .\r\nاما دربارهء تحريف قرآن ، حق مطلب را قبلا ادا كرديم . اين بود پاره‌اى از\r\n\r\n\r\n","description":"","footnote":"\r\n( 1 ) . نور 24 / 36 .\r\n( 2 ) . رك : مقدمهء تاريخ ابن خلدون : 1 / 359 ؛ وفيات الاعيان 581 .\r\n( 3 ) . رحلة ابن بطوطة : 2 / 198 .\r\n","page_name":" 426 ","page_number":436},
  {"content":"\r\n\r\nياوه‌هاى قصيمى و صدها نمونهء ديگر از اين قبيل . كسى كه به كتابش مراجعه كند ، جايگاه او را از نظر راستى در گفتار ، امانتدارى ، ميزان علم ، دين‌باورى و رعايت ادب خواهد شناخت .\r\nكسانى كه در آيات خدا با نداشتن دليل و برهان به جدال و كشمكش پردازند كار آنان نزد خدا و مردم باايمان سخت ناپسند است و خدا اين‌چنين بر دل‌هاى متكبران جبّار مهر مىزند . « 1 »\r\n\r\n\r\n","description":"","footnote":"\r\n( 1 ) . غافر 40 / 35 .\r\n","page_name":" 427 ","page_number":437},
  {"content":"\r\n . \r\n","description":"","footnote":"","page_name":" 428 ","page_number":438},
  {"content":"\r\n\r\n\r\n11 - 13 فجر الاسلام ، ضحى الاسلام ، ظهر الاسلام\r\nاين كتابها را استاد احمد امين مصرى ، براى هدفى كه خودش بهتر مىداند و ما هم از هدفهايش بىخبر نيستيم ، نوشته است . اين اسمهاى قلمبه ، نبايد محقق بيدار را وقتى از محتويات بىپايه و موهن آنها آگاه مىگردد ، بفريبد . اين اسما مانند اسم نويسنده [ امين 
  ] مطابق با مسمى نيست . سوگند به خدا ، اگر امين بود ، رعايت حفظ ناموس علم و دين و كتاب و سنت را مىكرد و قلم را از سياه‌كردن اين صفحات ننگين بازمىداشت ؛ شهرت اسلام مقدس را قبل از شهرت مصر عزيز ، با زبان نيشدار و زننده‌اش ننگين نمىساخت ؛ با پيروى از هوا و اميال نفسانى ، وسيلهء گمراهى از راه راست نمىگرديد ؛ حقايق را نمىپوشانيد و آنها را براى مردم به صورتى واژگونه ارائه نمىداد ؛ كلمات را از جاهايش دگرگون نمىساخت ، و دامن پاك امتى بزرگ را با نسبتهاى دروغين و تهمت و افتراهايش آلوده نمىساخت .\r\nهرگاه تأليفاتش اسلامى بود ، چنان كه از اسمش برمىآيد ، مشتمل بر گمراهيها ، نسبتهاى دروغ و سخنان باطل نمىگرديد و خود او نيز از آداب اسلامى ، آداب دانش‌پژوهى و آداب پاكدامنى و برادرى كه در قرآن آمده است ، دور نمىشد .\r\nبنابراين ، اسلامى كه امين قرن بيستم ( نه چهارده قرن قبل ) آورده ، مخالف نداى قرآن\r\n\r\n","description":"","footnote":"","page_name":" 429 ","page_number":439},
  {"content":"\r\n\r\nبليغ است و مخالف نداى اسلامى است كه امين وحى خدا در قرن اول هجرى اظهار كرد ، زيرا اگر اين است كتابش و اين است امينش ، پس اسلام را بايد وداع گفت . اگر دانشگاه الازهر مصر ، اين است علمش و اين است دانشمندش ، پس خاك بر سر آن باد .\r\nبسيارى از محققان اماميه « 1 » متعرض محتويات اين كتابها شده‌اند و به اباطيل آن در كتابهاى پرارزش خود اشاره كرده‌اند و كتاب تحت راية الحق « 2 » براى كسى كه بخواهد حق را دريابد ، در اين مورد بىنيازكننده و بسنده است .\r\nآرى ، ايشان حقيقت را پس از اينكه نزدشان آمد ، تكذيب كردند ، پس ايشان در كارى آشفته‌اند . « 3 »\r\n\r\n\r\n","description":"","footnote":"\r\n( 1 ) . مانند دانشمندان بزرگى چون سيد شرف الدين ، سيد محسن امين و استاد ما كاشف الغطاء .\r\n( 2 ) . تأليف علامه شيخ عبد اللّه سبيتى .\r\n( 3 ) . ق 50 / 5 .\r\n","page_name":" 430 ","page_number":440},
  {"content":"\r\n\r\n\r\n14 الجولة فى ربوع الشرق الادنى « 1 »\r\nقاعدهء معمول جهانگردان اين است كه در بلاد و گوشه و كنار ديار به ديدار چيزهايى بروند كه با طبعشان سازگار باشد . ازاين‌رو ، انگيزه‌هاى مختلفى براى سياحت وجود دارد . يك جهانگرد ممكن است در سفرنامه‌اش چيزى جز برخورد با دانشمندان و ملاقات با ادبا را ذكر نكند ؛ ديگرى در برخوردش با سياستمداران ، ترجيح مىدهد كه نظريات سياسى آنان را درج كند ؛ سومى علاقه دارد كه به توصيف و تشريح اوضاع زندگى و اقتصاد يا آب‌وهواى مطبوع و ميوه‌هاى دوست‌داشتنى آن سرزمين بپردازد ، و شايد هم يا جهانگرد عارفى پيدا شود كه بدايع آفرينش و اتقان حكمت خداى سبحان را در مشاهدات خود ياد كند .\r\nدر اين ميان جهانگرد بىآزرمى هم پيدا مىشود كه هيچ امرى جز شهوات و اعمال زشت توجه او را به خود جلب نمىكند .\r\nاو به توصيف مىپردازد و به ميخانه‌ها مىگرايد و از زنان روسپى سخن مىگويد .\r\nجهانگرد ديگر ، دروغگوى بدكارى است كه در هرفراز سخنش به سوگند متوسل\r\n\r\n\r\n","description":"","footnote":"\r\n( 1 ) . تأليف محمد ثابت مصرى .\r\n","page_name":" 431 ","page_number":441},
  {"content":"\r\n\r\nمىشود . هركس از او پذيرايى نكرده باشد ، با فحش و فضيحت از او ياد مىكند .\r\nمسافرى كه اين گردش را در سرزمينهاى خاور نزديك انجام داده از دو دستهء اخير است .\r\nبراى ما شايسته‌تر بود كه روى نامش و سفرنامه‌اش خط بطلان مىكشيديم ، ولى خوانندهء محترم را در جريان پاره‌اى از مطالبش كه در نتيجهء آن ، سفرنامه‌پردازى و تاريخ‌نويسى را بدنام كرده است ، قرار مىدهيم :\r\n1 - گويد : علماى آنجا ( نجف اشرف ) مىگويند تعداد مقبره‌هاى نجف بىكم‌وزياد ده هزار است ، زيرا حضرت على پيكرهاى زيادتر از آن را ، جايى مىفرستد كه هيچ‌كس آدرس آن را نمىداند . ( ص 105 )\r\nچه بسيار پيكرهايى را كه اتومبيلها از نقاط دوردست مىآورند ، بعد از غسل دور حرم طواف مىدهند و پس از خواندن نماز ميت آنان را دفن كرده ، منتظر مىمانند تا باطن هريك از نظر حضرت على كشف شده آنگاه جنازه را پنهان مىكنند تا در جاى ديگر دفن شود . ( ص 106 )\r\nپاسخ : ما قوطى هرعطارى را كاوش كرديم و به ظروف صاحبان صنايع سر زديم و توبرهء دوره‌گردان و محتويات داستانهاى نقالان را تفحص كرديم ، امّا هيچگونه اطلاعى از اين اتهامات نيافتيم . از ياران ما كسى از آنها خبرى در دست نداشت . اين كاوشها را ما پس از تحقيق و بررسى از دانشمندانمان و كتابهايشان و پرسش از آنان انجام داديم و با پاسخ منفى مواجه گشتيم ، زيرا مقام آنان برتر ، و كتبشان فراتر از اين است كه به مسائل بىمايه و دروغهاى شاخدار پردازند . كاش اين جهانگرد يكى از دانشمندانى را كه با اين فكر ديده بود ، نشان مىداد يا راهى كه او را به آراء و افكار آنان رسانده بود ، به ما مىنمود يا مىگفت در چه شبى شيطانش براى او وحى آورده است ، ولى او هيچ‌كدام از اين كارها را نكرد تا آبروى شيطانش را حفظ كرده باشد ، ازاين‌رو ، با كمال بىشرمى گفتار خود را آغاز كرده است .\r\n- از چه رو شرم دارى ، اينها چهره‌هاى اموى است كه لذت آلودگى به گناهان ، آبرويش را ريخته است .\r\n\r\n","description":"","footnote":"","page_name":" 432 ","page_number":442},
  {"content":"\r\n\r\n2 - گويد : آنجا ( نجف اشرف ) جايگاه اولين خليفهء پيامبر صلّى اللّه عليه و آله و به زعم پاره‌اى از آنان ، يعنى شيعيان جايگاه كسى است كه در امر رسالت از شخص پيامبر صلّى اللّه عليه و آله شايسته‌تر بود .\r\n( ص 104 )\r\nپاسخ : در ميان شيعيان از قديم و جديد ، كسى كه امير المؤمنين را شايسته‌تر از پيامبر صلّى اللّه عليه و آله در امر رسالت پندارد ، وجود ندارد . اين تهمت و دروغى است كه دشمنان شيعه براى بدبين‌كردن مردم نسبت به شيعيان ساخته‌اند . ازاين‌رو ، در هيچ‌يك از كتب ايشان ، آن را نمىيابيد و از هيچ كدامشان حتى اشاره‌اى - تا چه رسد به تصريحى - از اين بابت نخواهيد يافت .\r\n3 - گويد : على به دست ابن ملجم كشته شد . مردم با حسن بن على بيعت كردند و معاويه كه مردم شام با او دست بيعت داده بودند ، براى جنگ با حسن ، لشكر كشيد و حسن براى جنگ با او در عراق آماده شد ، ولى لشكريانش بر او شوريدند و از دورش پراكنده شدند . او هم با معاويه صلح كرد و از خلافت دست برداشت و فرار كرد و كشته شد ، آنگاه همهء مسلمانان جز خوارج و شيعه [ شيعهء آل البيت يا آل على 
  ] با معاويه بيعت كردند و آن‌دوگروه گرد حسين بن على در مكه فراهم آمدند و سپاه معاويه او را با خاندان و پيروانش در كربلا كشتند ، جز فرزندى از حسين كه موفق به فرار شد . ( ص 110 )\r\nپاسخ : اين است شناخت استاد علوم اجتماعى دبيرستان القبهء قاهره از تاريخ اسلام .\r\nگمان نمىكنم مقام را گنجايش تصحيح اغلاط تاريخىاش باشد ، تنها در اينجا يادآور شديم تا خواننده به ميزان علمش واقف گردد ، ولى من آرزو داشتم كسى پيدا مىشد و از او مىپرسيد كه چرا چيزى را كه نمىداند ، مىنويسد ؟\r\nآيا پزشكى ، اين مطالب را از او خواسته ؟ يا مهندسى آنها را پسنديده ؟ يا يك اشارهء سياسى ، براى كارش دريافت داشته ؟ يا حماقت او را وادار به نگارش اين سطور كرده ؟ او مىپندارد كه كارى نيك انجام داده است . ما در برخورد با او ، جز سلام كه خداوند سبحان در برخورد با نابخردان آن را توصيه كرده « 1 » ، چيزى به او نمىگوييم .\r\n\r\n\r\n","description":"","footnote":"\r\n( 1 ) . فرقان 25 / 63 .\r\n","page_name":" 433 ","page_number":443},
  {"content":"\r\n\r\nچه بسيار افسانه‌هاى اين جهانگرد مصرى در كتابش ، با افسانه‌هاى جهانگرد فرانسوى كه در مجلهء احرار بيروتى 27 تشرين الثانى سال 1930 منتشر شد ، شبيه است .\r\nدر زير خلاصه‌اى از مقالهء جهانگرد فرانسوى را ملاحظه مىكنيد :\r\nشيعه در اسلام ، بر بنياد كشته شدن على و اولادش در كربلا نزديكى بغداد ، پديد آمده است ، زيرا نزديكان على و هم‌پيمانان و شاگردان او ، و دانشمندان و فلاسفهء شيعه ، خلافت عمر را كه باعث ريختن خون على و اولادش شده بود ، تحمل كردند ، ازاين‌رو ، از اهل سنت فاصله گرفته از جزيرة العرب به بلاد عجم آمدند و در پيشاپيش آنان بيوهء على فاطمه در حركت بود .\r\n\r\nبخوانيد و بخنديد\r\nبايد جهانگردان مصر و فرانسه ، همين‌طور باشند ، بهرهء هرمردى معادل بهرهء دو زن است . « 1 »\r\n4 - يكى از فرق شيعه معتقد است : صحابه بعد از مرگ پيامبر از آنجا كه منكر امامت على شدند ، همه كافر گرديدند و على خود چون تسليم ابو بكر شد ، كافر گرديد ، ولى وقتى متصدى مقام امامت شد ، ايمانش بازگشت و اينان را اماميه گويند و بعضى از شيعه‌ها نبوت را بعد از پيامبر لازم دانسته ، مىگويند شباهت بين محمد و على به اندازه‌اى زياد بود كه جبرئيل اشتباه كرد و اينان گروه غلوكنندگان يا غلات هستند . برخى گويند جبرئيل اين خطا را عمدا مرتكب شد و بدين‌ترتيب او ملعون و كافر است . ( ص 110 )\r\nپاسخ : عقيدهء اماميه دربارهء صحابه چيزى جز آنچه قبلا در همين جلد از صحيح بخارى و كتابهاى ديگر نقل كرديم ، نيست . اماميه پيوسته به على امير المؤمنين عليه السّلام ، مهر مىورزد و عقيده به عصمتش دارد و به ولايتش از آغاز خلقت او تا آخر حياتش و نيز تا وقتى خدا وارث زمين است و آدمى روى آن ، و تا مدت بىنهايت ، عقيده و ايمان دارد . از روزى كه پيامبر امين دعوت حق را لبيك گفت ، چه امر امت را به دست باكفايت او دهند\r\n\r\n\r\n","description":"","footnote":"\r\n( 1 ) . نساء 4 / 11 .\r\n","page_name":" 434 ","page_number":444},
  {"content":"\r\n\r\nيا از دست او بگيرند ، او امام امت بوده است . شيعه نيز معتقد است آيهء تطهير از وقتى نازل شده تا ابد ، شامل اوست . شيعه را در اين عقايد ، هيچگاه تزلزلى نيست . دوران خلافت علوى نزد شيعه ، با تصدى يا جلوگيرى او از حكم ، يكسان است و علماى شيعه و آثار و تأليفاتشان همه بر اين امر متفقند و دلهاشان بر آن آرامش دارد و قلبها بدان متمايل و معترف است . اگر غير از اينها ، نسبتى به شيعيان داده شود ، نسبتى است دروغ كه از شخص نادانى صادر شده كه عقايدشان را يا واقعا ندانسته ، يا كوشيده است بر آنان عيبجويى كند . از اين قبيل است نسبت خطاى جبرئيل به عده‌اى از شيعيان دادن يا عمدا در مورد ديگران سخنانى زشت و ناسزا به كار بردن .\r\n5 - بسيارى از كودكان نجف كه مخصوصا حلقه‌هايى به گوش دارند ، نظر مرا به خود جلب كرده‌اند . اين حلقه‌ها نشان مىدهد كه آنان فرزندان ازدواج موقت يا متعه كه بين همهء شيعيان مخصوصا در بلاد ايران معمول است ، مىباشند . وقتى يك نفر در موسم حج « 1 » به يك مسافرخانه منزل كند ، يك نفر واسطه را مىبيند كه در مقابل مبلغ معينى به او پيشنهاد متعه مىدهد . اگر پذيرفت ، چند تن از دختران را به او ارائه مىدهند تا يكى از آنان را انتخاب كند . آنگاه او را به اتفاق خود نزد شخص عالمى مىبرند تا صيغهء عقد ازدواج را با قيد مدتى معين بخواند . اين مدت بين چند ساعت تا چند ماه يا چند سال ، متفاوت است و يك دختر مىتواند در يك شب چندين‌بار ازدواج كند و معمولا شوهر بايد حدود پانزده قرش براى هرساعت و هفتاد و پنج قرش براى يك روز و چهار جنيه براى يك ماه بپردازد و براى همه اين عمل بىعيب است ، زيرا كارى است مشروع و هيچگونه ننگى هم متوجه فرزندانشان نمىباشد . چون مدت ازدواج پايان يافت ، زن و شوهر از يكديگر جدا مىشوند و زن منتظر عده نمىماند ، بلكه به فاصلهء يك روز ازدواج مىكند . اگر معلوم شد باردار است ، پدرش وقتى هفت ساله شد ، ادعا مىكند كودك از آن من است و آن را از مادر مىگيرد . ( ص 111 ، 112 )\r\nپاسخ : كاش من با اين مرد مواجه مىشدم و از او مىپرسيدم آيا تنها او در نسلهاى\r\n\r\n\r\n","description":"","footnote":"\r\n( 1 ) . يعنى ايام زيارتى مخصوص امير المؤمنين عليه السّلام .\r\n","page_name":" 435 ","page_number":445},
  {"content":"\r\n\r\nمتمادى به نجف اشرف وارد شده يا ديگرى غير از او ، از جهانگردان و زائران و مسافران هم آنجا رفته‌اند ؟ بلى اين نجف بلندپايه ، مركز پاكى و قداست و مرقد مطهر سيد الوصيين امير المؤمنين عليه السّلام است كه در هرسال هزارها نفر از اقطار دنيا ، براى بهره‌گيرى از زيارت مرقد مقدسش بدان وارد شده ، چند شب‌وروز يا چند هفته و يا چند ماه در آن مىمانند .\r\nدر بين واردشوندگان ، محققان و كاوشگران اجتماعى وجود دارند ، چرا هيچ‌كدام از آنان از اين كودكان فراوانى كه در خيال اين پنداركننده وجود دارد ، سخنى به ميان نياورده‌اند ، و اسمى از حلقه‌هاى مخصوص كه در گوشهاى آنان است ، به ميان نكشيده‌اند و از آن مسافرخانه‌هاى ساختگى ، اثرى نيافته‌اند « 1 » و نامى از واسطه‌هاى خيالى او نبرده‌اند ؟ از آن دخترانى كه خود را به واردشوندگان عرضه مىدارند و از عادت شومى كه بدانها تهمت زده است ، و از قيمتهاى مختلفى كه بيان داشته ، و از پيوستگى ازدواجهاى موقت بدون فاصلهء عده ، اسمى و خبرى نيافته‌اند ؟ با وجودى كه اين واردشوندگان غالبا مانند هرمحققى كه به شهر و آبادى مهمى وارد مىشود ، جوياى رفتار و عادات عجيب و غريبند . چرا اين خصوصيات را هيچ‌كدام از اهل نجف كه در آنجا متولد شده ، بزرگ شده و در آن به سر مىبرند مىميرند ، نمىدانند ، در حالى كه اين نجف و مسافرخانه‌ها و كودكان و زائرانش در مقابل چشم و گوش همه است ؟ شايد اين پيشتاز دروغگو ، پنداشته است مشاهداتش با چشم سر ، قابل بررسى نيست و با چشم بصيرت بايد نگريست ، پس بياييد و بخنديد !\r\n6 - گويد : آنان ، يعنى ايرانيان مردم عراق را دشمن مىدارند و به بلاد آنان هروقت كه باشد ، چشمداشت دارند و ايرانيان عموما اعراب را به سختى دشمن مىدارند و از آنان بيزارى مىجويند و معتقدند با اينكه اعراب ، اسلام را به بلادشان آوردند و مدتى دراز بر آنان حكومت كردند ، اما ايرانيان شخصيت و زبان خود را از تعرض اعراب نگهداشتند و\r\n\r\n\r\n","description":"","footnote":"\r\n( 1 ) . روزى كه اين مرد به نجف اشرف آمد ، در نجف مسافرخانه‌اى وجود نداشته است و اين مسافرخانه‌ها بعد از او ساخته شده است .\r\n","page_name":" 436 ","page_number":446},
  {"content":"\r\n\r\nازاين‌رو ، اعراب را به ديدهء حقارت مىنگرند و افتخار مىكنند كه از نژاد آريا هستند ، نه از نژاد سامى . ( ص 136 )\r\nپاسخ : سوگند به خدا ، اين مرد با سخنان باطلش ، جز تفرقه‌اندازى بين مسلمانان و گروهى را از گروه ديگر جدا ساختن ، هدف ديگرى ندارد . كسى كه حقوق مجاورت و حسن برخورد بين عراقيان و ايرانيان را بداند و از رفت‌وآمدى كه به بلاد همديگر دارند ، آگاه باشد و به ايرانيانى كه ميهمان مردم عراق مىشوند ، و عراقيانى كه به خانهء خود ايران وارد مىشوند ، و نيز مراتب مهربانى و احترام متقابل ، عوامل همبستگى دينى و مذهبى ، و پيوندهاى دوستى و محبت دو ملت را بنگرد ، در مىيابد كه وقتى عراقى به ايران وارد مىشود با چه تقديس و تعظيم به عنوان كسى كه از بلاد مقدس آمده با او مواجه مىشوند و مصافحه مىكنند و دست و رويش را مىبوسند . تقديس و احترامى كه هر مسلمان از جمله ايرانيان به زبان عربى كه زبان قرآن كريم است ، مىگذارند به خوبى نشان مىدهد كه اين مرد دروغ گفته و درصدد تفرقه‌اندازى بين مسلمانان برآمده است . به جانم سوگند ، گوش من و گوش هيچ‌كس چنين افتخاركردن بىپايه‌اى را از هيچ ايرانى خردمندى ، نشنيده است .\r\n7 - گويد : اتومبيلهاى بزرگ ، پياپى با كثرت و فراوانى تكان‌دهنده‌اى ، همه بين تهران و خراسان ، در رفت‌وآمدند تا زائران را به مقصد برسانند و مىگويند كه رفت‌وآمد در خط تهران - مشهد با همهء سختيهايش از همهء شهرها بيشتر است ، زيرا به عقيدهء آنان زيارت مشهد از مكهء مكرمه بهتر است و پندارند آنان را از زيارت بيت اللّه الحرام ، كفايت مىكند . ( ص 152 )\r\nهمو گويد : كسى كه ايرانيان را ترغيب كرد تا مشهد را كعبهء مقدس خود بگيرند ، شاه عباس بزرگ ، پادشاه صفويان بود . وى در آن روز ، مردم را از زيارت مكهء مكرمه به مناسبت نگرانى كه از اعراب داشت ، جلوگيرى كرد و براى اينكه عوايد فراوان سفر حج ، نصيب اعراب كه مورد كراهت او بودند ، نشود و به خود ايرانيان بازگردد ، مشهد را براى توجه ملت خود ، كعبه قرار داد و براى اينكه احترام بيشترى پيدا كند ، خود شخصا از مسافتى بيش از 1200 كيلومتر ، پياده به زيارت رفت . ازاين‌رو ، مردم همه متوجه مشهد\r\n\r\n","description":"","footnote":"","page_name":" 437 ","page_number":447},
  {"content":"\r\n\r\nشدند و كمتر كسى از آنان پيدا مىشد كه براى زيارت ، به حجاز مسافرت كند و آنان كلمهء مشهدى را بيش از كلمهء حاجى احترام مىگذارند ، زيرا كسى كه زيارت مشهد رفته باشد ، احترام و تقديسش بيشتر از كسى است كه به زيارت مكه رود . ( ص 162 )\r\nپاسخ : بار خدايا ، تا چه حد اين مرد دروغگو ، بر تهمتهايى كه گوش هيچ فردى از افراد شيعه آن را نشنيده ، و چشم كسى آن را نديده ، پرجرأت گرديده است ، تا جايى كه حتى در افسانه‌هاى دروغين هم ديده نمىشود ، ولى در كتاب اين مرد دروغگو ديده مىشود .\r\nدر ميان شيعيان دربارهء خراسان ، جز اينكه مرقد يكى از خلفاى پيامبر خدا صلّى اللّه عليه و آله و يكى از ائمهء شيعه است ، عقيدهء ديگرى وجود ندارد . ازاين‌رو ، آنجا را محل نزول فيوضات الهى مىدانند ؛ اما اينكه زيارت آنجا از زيارت بيت اللّه كفايت كند و زيارتش وظيفهء حج را ساقط سازد ، اين سخن افتراى بزرگى است و مرحوم شاه صفوى هرگز آنجا را كعبه قرار نداد و از زيارتش با پاى پياده آن هم به عنوان تقرب به درگاه خدا بر اثر زيارت يكى از اولياى او و توسل به يكى از خلفاى پيامبر صلّى اللّه عليه و آله قصد ديگرى در كار نبوده است .\r\nاو با اين عمل ، ملت خود را از حج منصرف نكرده است و عملى كه مخالف با رأى شيعه باشد ، از روز نخست مرتكب نشده است . غرض شيعه از زيارت مشهد تقرب به خدا از طريق ولا ، و دوستى عترت طاهرى است كه دوستى آنان اجر رسالت قرار گرفته ، و با زيارت قبور آنان ، ثوابهاى فراوانى كه در روايات ائمه عليهم السّلام آمده است ، مىتوان تحصيل كرد .\r\nهيچگاه نه شاه ايران و نه ملتش ، در راه واجبات الهى كه از مهم‌ترين آنها زيارت كعبهء معظمه است ، از هزينه‌كردن اموال سختگيرى نكرده‌اند و براى اين فريضه ، هيچگونه معادلى چه زيارت مشهد يا عبادت ديگرى قائل نيستند ، چنان كه در اين سالها ، مشاهده مىشود هزارها هزار ايرانى ، هرساله در مراسم حج شركت مىكنند .\r\nبلى ، در سالهاى اخير ، تعدادشان كم شده بود ، زيرا اطمينان بر اجراى احكام اسلامى و حفظ خونهاى خود نداشتند . شيعه مىبيند حاجيان ، چنان كه شايسته است ، غالبا از انجام مناسك ناتوانند و با كمترين اتهامى كه از طرف يكى از دشمنان خدا بر آنان زده شود ديگران نيز بر آن گواهى دهند و قاضى جورى هم پيدا شود كه حكم به ريختن خون\r\n\r\n","description":"","footnote":"","page_name":" 438 ","page_number":448},
  {"content":"\r\n\r\nآنان بكند ، بر خون خود تأمين ندارند . اگر همه‌چيز قابل فراموشى باشد ، داستان سال 1362 هجرى قمرى را فراموش نخواهيم كرد كه با تهمتى بزرگ ، خون حاج طالب يزدى ، مسلمان ايرانى بين صفا و مروه ، ريخته شد . او در حالى كه شهادتين مىگفت و حج خانه ، عمره و همهء فرايض خود را ادا كرده بود ، مظلوم كشته شد ، و هيچ‌كس مانع و رادع و مزاحم اين قتل نگرديد .\r\nاز آنچه شيعيان عراقى و ايرانى از هتكها و اهانتها ديده‌اند ، و با خطاب « يا كافر » ، « يا مشرك » و امثال اين كلمات زننده از سوى حجازيها مواجه شده‌اند ، ما از سخنانى كه براى توجيه و دليل رفتار ناهنجار و خونريزيهاى خود ، بدانها متوسل شده‌اند ، مىگذريم و به تذكرى كوتاه بسنده مىكنيم . از اينجا بود كه كوششها به جايى نرسيد ، تمايل كم شد و دولت ايران به منظور حفظ جان ملّت ، مردم را از سفر به حجاز به استناد حكم شرعى كه مردم غالبا قادر به انجام فريضهء حج نيستند ، جلوگيرى كرد ، نه براى تهمتى كه جهانگرد پرمدعاى ياوه‌گو مرتكب شده و نوشته است كه مشهد را كعبهء خود ساخته‌اند ، و نه به خاطر نگرانى و كراهتى كه بين ايرانيان و اعراب وجود داشته است . دو ملت برادرى كه در دين و مذهب و عوامل ديگر به‌هم مربوط و وابسته‌اند ، و هرگاه كسى با دلى پاك و خالى از تعصبهاى فرقه‌اى ، بدون وابستگى به يك ملت ، ( نه مانند جهانگرد گمراه ما ) به يكى از آن‌دو ديار سفر كند ، اين مطالب را به خوبى درك مىكند . ما در گذشته دوستى دو ملت عرب و عجم مسلمان و جاذبهء برادرى آنان را ، شرح داده‌ايم .\r\n8 - گويد : در نيشابور ، قبهء زيبايى است كه به ساختمان مجلل و نقاشى آن توجه مخصوصى مبذول شده است . من بدانجا وارد شدم ، مدفن محمد محروق از فرزندان حسين بود و نام‌گذارى آن به محروق به اين دليل بود كه وى به عنوان ميهمان به يكى از بزرگان قريه وارد مىشود و چون شب فرامىرسد ، به دختر مهماندار خود تجاوز مىكند و مردم او را در همان‌جا مىسوزانند . باوجود اين جنايت ، قبرى مجلل براى او ساخته‌اند و مردم به او احترام مىگذارند ، زيرا از دودمان اهل بيت طاهرين است . ( ص 155 )\r\nپاسخ : اين مرد ، پيوسته مىخواهد از اهل بيت پاك بدگويى كند و به همين جهت\r\n\r\n","description":"","footnote":"","page_name":" 439 ","page_number":449},
  {"content":"\r\n\r\nداستانهايى براى آنان مىسازد كه هيچگونه مأخذى ، هرچند ضعيف‌ترين مصادر باشد ، ندارد و از پيش خود ، تاريخى مىتراشد كه غير از شيطانش ، كسى از آن باخبر نيست .\r\nاين مقبره را برخى نسبت داده‌اند به محمد بن محمد بن زيد بن امام على زين العابدين عليه السّلام .\r\nابو الفرج در مقاتل الطالبيين در شرح‌حال او گويد : ابو السرايا در كوفه ، پس از مرگ محمد بن ابراهيم بن اسماعيل طباطبا ، با او بيعت كرد و او بر كوفه و بصره مستولى شد و فرمانداران خود را در اين دو شهر از بنى هاشم بر سر كار فرستاد ، تا اينكه حسن بن سهل ذو الرياستين به سركردگى هرثمة بن اعين لشكرى براى نبرد با او فرستاد . هرثمه او را اسير كرده به خراسان نزد مأمون آورد و مأمون چهل روز او را در خانه‌اى مفروش با خدمتگزار ، زندانى كرد و در آنجا به عنوان زندانى سياسى به سر مىبرد ، سپس مخفيانه او را با نوشابه‌اى مسموم كرد . وى از اين زهر به قدرى جگر و امعاء و احشايش به هيجان و التهاب افتاد كه وفات يافت .\r\nبا اين حال ، اين مرد نتوانست به آسانى از اين علوى ستمديده بگذرد ، و طعنه‌اى نيشدار به او نزند . اكنون بعد از قرنها كه از شهادتش گذشته ، او را بدين نسبت زننده و تهمت بزرگ مىآلايد .\r\nبه زودى ستمگران خواهند دانست چگونه با آنان رفتار خواهد شد . « 1 »\r\n9 - گويد : حسين با شهربانو دختر آخرين پادشاه ساسانى ازدواج كرد . بدين‌ترتيب ، حسين عظمت الهىاى را كه ساسانيان وارث آن بودند ، به ارث برد . ( ص 208 )\r\nپاسخ : حسين بزرگوار عليه السّلام ، ارث عظمت خود را از نياى بزرگش پيامبر صلّى اللّه عليه و آله گرفت ، هر چند مردم كشور ايران در ميان ملتهاى غير عرب ، بهترين مردمند ، و خاندان سلطنتى آن ، شريف‌ترين خاندانهاست و ايران شرافت و منزلت بيشترى با اين پيوند - كه از خاندان رسالت ، دامادى گرفته - به دست آورده است ، زيرا شرافت نبوت به اندازه‌اى بلندپايه است كه هرفضيلتى در برابر آن محو و نابود مىگردد .\r\nكاش من مىدانستم چه نوع رابطه و پيوندى بين ازدواج با ايرانيان و عظمت الهى\r\n\r\n\r\n","description":"","footnote":"\r\n( 1 ) . شعراء 26 / 227 .\r\n","page_name":" 440 ","page_number":450},
  {"content":"\r\n\r\nوجود دارد ، با اينكه مؤسس عظمت الهى ، پيامبر بزرگوار صلّى اللّه عليه و آله است ، و خاندان بزرگوارش بزرگى را از او به ارث برده‌اند و پادشاهان ايران پايگاه و منزلت بزرگى خود را ، از روى قهر و غلبه بدست آورده‌اند ، نه از روى كمالات نفسانى مترقى ، يا مقام قدس الهى و عظمت روحانى .\r\nبلى ، اين است طرز بينش هرنادانى كه قدر خود را نشناخته ، از حدّ خود تجاوز مىكند و بدين‌وسيله خود را به اشتباه و رنج فراوان انداخته ، زبانش دراز مىگردد ، به سخنان بيهوده مىپردازد و بدون بصيرت در هركارى وارد مىشود .\r\nدر اينجا سخن از اشتباهات اين مرد و معايبش را به پايان مىرسانيم ، هرچند پايان‌ناپذير است ، ولى ما بر كاغذ و خامهء خود مىهراسيم و وقت گرانبها را با ذكر لغزشهايى كه ننگى بر جبين انسانيت است ، تلف نمىكنيم . شما خود مراجعه كنيد به صفحات 125 ، 130 ، 132 ، 134 ، 141 ، 142 ، 150 ، 156 ، 157 ، 160 ، 162 ، 163 ، 166 ، 183 ، 206 ، 210 از كتاب او .\r\nاو در شهرهاى ايران ، مقدارى هم زبان فارسى ياد گرفته و آنها را در كتابش با ترجمهء عربى آن آورده تا دليلى بر دانشش باشد ، ولى زبان‌آموزىاش مانند آراء و عقايدش ، غلط اندر غلط است .\r\nدر زير چند نمونهء آن را با ذكر صحيح آن ياد مىكنيم :\r\nنادرست درست\r\nمدر مادر\r\nدر در\r\nباد بد\r\nجرم گرم\r\nفاردا فردا\r\nبسيتون بيستون\r\nدوك دوغ\r\n\r\n","description":"","footnote":"","page_name":" 441 ","page_number":451},
  {"content":"\r\n\r\nنادرست درست\r\nالانجور انگور\r\nجوهرشاه گوهرشاد\r\nالداشت دشت\r\nناخير نخير\r\nالجوشت گوشت\r\nالروغان روغن\r\nالملاه ملّا\r\nالمولاه ملّا\r\nصبر كون صبر كن\r\nياخ يخ\r\nصموار سماور\r\nآلىقاپو عالىقاپو\r\nشربت باشا شربت بچه\r\nالبازار بازار\r\nبردن بردن\r\nانزبلى انزلى\r\nكرافان سراى كاروانسراى\r\nسابزوار سبزوار\r\nزنده‌رود زاينده‌رود\r\nابوشهر بوشهر\r\nشارود شاهرود\r\nهيرات هرات\r\nالفولجه الفلوجه\r\n\r\n","description":"","footnote":"","page_name":" 442 ","page_number":452},
  {"content":"\r\n\r\nنادرست درست\r\nتشهل منار چهل منار\r\nتشهل ستون چهل ستون\r\nشهل ستون چهل ستون\r\nحظرة عبد العظيم حضرت عبد العظيم\r\nراحات راحت\r\nاين هم نمونهء ادبيات عربش بود . براى آشنايى و تسلط او در زبان عرب همين بس كه با زيادكردن لام بر سر كلمات فارسى را عربى مىكند .\r\nما جز براى رضاى خدا ، چيزى به زبان آنها ننوشتيم . « 1 »\r\n\r\n\r\n","description":"","footnote":"\r\n( 1 ) . حديد 57 / 27 .\r\n","page_name":" 443 ","page_number":453},
  {"content":"\r\n . \r\n","description":"","footnote":"","page_name":" 444 ","page_number":454},
  {"content":"\r\n\r\n\r\n15 عقيدة الشيعة « 1 »\r\nمحققى كه به اين كتاب مراجعه كند ، آن را رمزى از پاكى و بيرون از نسبت ناروا و فحشهاى گزنده مىپندارد ، ولى هرچه بيشتر در آن امعان‌نظر كند ، نشانه‌هاى جهل مركب مؤلف ، بىاطلاعى او از آراء و عقايد شيعه و نادانى او از علم رجال و احوال و آثار و تأليفات آنان را در خواهد يافت . گذشته از اينها ، او را مردى مىيابد تهمت‌زن ، جسور ، بدزبان ، و دروغگو با اشتباههاى آشكار . در مواردى كه حق دخالت نداشته ، ولى دخالت كرده ، همچون هيزم‌كش شبانه كه نمىداند در بستهء هيزمش چه فراهم آورده ، دربارهء امتى بزرگ ، مانند شيعه قلمفرسايى مىكند و دربارهء عقايد آنان غالبا به كتب قوم خودش كه پر از مطالب ياوه ، افكار بىپايه ، سخنانى سراپا بىاساس و آميخته به افسانه‌هاى دروغ است ، استناد مىجويد ، يا كتابهايى را مأخذ خود ساخته است كه به دست گروهى مردم جنجالى و آشوب‌طلب از اهل سنت و با قلمهاى مسموم مبتنى بر هواهاى نفسانى و غرضهاى استعمارى خود نوشته‌اند . آنگاه او زشتيهاى آنان را با سخنانى مانند اين سخن كه در صفحهء 25 كتابش آمده ، افشا كرده است .\r\n\r\n\r\n","description":"","footnote":"\r\n( 1 ) . تأليف د . م . دونالدسن  ( Donaldson , D . M . ) \r\n","page_name":" 445 ","page_number":455},
  {"content":"\r\n\r\n » sehgiH « \r\nدر كتاب خود قاموس الاسلام قصهء عجيبى دربارهء عيد غدير نقل كرده ، گويد : شيعيان را در هجدهم ذيحجه عيدى است كه در آن سه مجسمه از خمير درست مىكنند و شكم آنها را پر از عسل كرده ، آنها را نمودارى از ابو بكر ، عمر و عثمان مىدانند ، آنگاه كاردى بر آنها مىكشند و وقتى عسلها به راه افتاد ، بدين‌وسيله ريختن خون خلفا را تجسم مىكنند و اين عيد را عيد غدير مىنامند . « 1 »\r\nهمو در اين كتاب مىگويد : برتن « 2 » نوشته است : ايرانيان در پاره‌اى از اوقات توانسته‌اند جايى را كه نزديك قبر ابو بكر و عمر است ، با انداختن نجاستى كه در يك قطعه كهنه پيچيده شده باشد ، نجس كنند . اين عمل به خاطر آن است كه نشان دهند از طرف كسانى كه به شبكه‌ها مراجعه مىكنند ، هدايايى فرستاده شده است . « 3 »\r\nوى نيز گويد : اما شيعه اثنا عشرى پافشارى دارند كه بگويند امام جعفر صادق بر امامت فرزند بزرگش اسماعيل بعد از خود تصريح كرده است ، ولى چون اسماعيل مشروب‌خوار بود ، لذا امامت به موسى منتقل گرديد . او فرزند چهارم در ميان هفت فرزند است . همين اختلاف باعث شده انشعاب بزرگى بين شيعه پديد آيد ، چنان كه ابن خلدون بدان اشاره كرده است . « 4 »\r\nباز مىنويسد : عبد اللّه بن على بن عبد اللّه بن حسين « 5 » ادعاى امامت كرد و گويند نمايندگانى مركب از هفتاد و دو مرد از خراسان به مدينه آمدند و با خود اموالى براى امام آوردند و امام را نمىشناختند ، اول نزد عبد اللّه رفتند ، او زره پيامبر و خاتم و\r\n\r\n\r\n","description":"","footnote":"\r\n( 1 ) . قاموس الاسلام 128 .\r\n( 2 ) .  Burton \r\n( 3 ) . قاموس الاسلام 158 .\r\n( 4 ) . همان 161 .\r\n( 5 ) . كاش او اين مدعى خلافت از اولاد حسين عليه السّلام را به ما نشان مىداد كه بدانيم كيست ؟ چه وقت متولد شده و كجا به دنيا آمده ؟ كجا زندگى كرده ؟ كجا از دنيا رفته ؟ كجا دفن شده ؟ و اين ادعا چه وقت صورت گرفته است ؟ همزمان با امام باقر عليه السّلام از اولاد جدش حسين عليه السّلام ، كسى جز برادرش عبد اللّه بن على بن الحسين را نمىتوان يافت كه مردى فقيه ، فاضل و معترف به امامت برادرش باقر عليه السّلام بوده است .\r\nبنابراين ، داستانى به اين نام موضوعا منتفى است و در آن مطالبى بر خلاف مبانى شيعه است كه بر سازندهء داستان مخفى مانده است .\r\n","page_name":" 446 ","page_number":456},
  {"content":"\r\n\r\nعصا و عمامهء او را آورد تا به آنان نشان دهد . وقتى همه حاضر شدند ، امام محمد باقر از فرزندش جعفر خواست كه انگشترى او را بياورد . انگشترى را گرفت ، كمى آن را تكان داد و كلماتى بر زبان راند ، ناگاه زره ، عمامه و عصاى پيامبر از انگشترى فروريخت .\r\nامام زره را به تن كرد و عمامه را بر سر نهاد و عصا را به دستش گرفت و مردم از ديدار او به وحشت افتادند . وقتى او را ديدند ، او عمامه را از سر و زره را از تن بيرون كرد و لبهايش را حركت داد ، همهء آنها به سوى انگشترى بازگشت ، آنگاه متوجه زائرانش گرديد و گفت : هيچ امامى نيست مگر مال قارون در اختيار اوست . آنان همه حق امامت او را اعتراف كردند و اموال خود را به او دادند . « 1 » در پاورقىاش گويد : مراجعه كنيد به دائرة المعارف الاسلامية « 2 » ، واژهء « قارون » .\r\nسبحان اللّه ما باور نمىكرديم مردى پيدا شود دربارهء جامعهء بزرگى قلم به دست گرفته چيزى بنويسد كه مطالب آن را از مخالفان عقيدتى آنها گرفته باشد و مانند اين سخنان بىپايه را ، بدون هيچگونه مأخذ و مستندى افترا بر آنان ببندد و اين گونه اراجيف را بدون هيچگونه مجوزى به آنان نسبت دهد . من چه مىتوانم دربارهء مؤلفى بگويم كه نه از مأخذى سخن مىگويد و نه راهنمايى كسى را مىپذيرد ؟ شانزده سال به قول خودش كه در مقدمهء كتابش آورده است ، در بلاد شيعه گردش كرده ، به همه‌جا سر زده ، در اجتماعات آنان حاضر شده ، و در ميان آنان زندگى كرده است . در تمام اين مدت اثرى از آنچه خود مىگويد نديده ، كمترين سخنى دربارهء آن نشنيده ، در هيچ كتاب شيعه‌اى ، حتى اگر آن كتاب از افراد متوسط آنان باشد ، آن را نخوانده و در جنگ هيچ نقالى آن را نديده است .\r\nوى آمده تا رشتهء برادرى اسلامى را بگسلاند و بين صفوف اهل قرآن با بافته‌هاى دروغ و باطلش كه درخور خود اوست ، شكاف ايجاد كند ، و به مترقىترين جوامع تهمتى كه از آن بيزارند ، زند و چيزهايى به آنان نسبت دهد كه سلوك و رفتار شيعه و اصول و\r\n\r\n\r\n","description":"","footnote":"\r\n( 1 ) . قاموس الاسلام 128 .\r\n( 2 ) . در اين كتاب ياوه‌سرايى و سخنان بيهوده به اندازه‌اى است كه نياز به بررسى محققانه دارد .\r\n","page_name":" 447 ","page_number":457},
  {"content":"\r\n\r\nمبادى صحيحشان ، آن را تكذيب كرده ، حرام مىشمارد ، نسبتهايى زننده و ناروا كه دست دشمنيها و كينه‌جوييهاى مرموز ، براى آنان ساخته است . گويا گوشهايش از شنيدن حقايق و عقايد مندرج در تأليفات قديم و جديد شيعه ناتوان است و در جلو ديدگانش پرده‌اى پديد آمده كه اينهمه تأليفات گرانقدر را كه كتابخانه‌هاى جهان آكنده از آنهاست ، نمىبيند . بلى ، آنان كه به خدا ايمان نياورده‌اند ، گوشهايشان سنگين است و چشمهايشان كور . « 1 » خدا تباه سازد بهرهء مؤلفى را كه اين است نمونهء كار او ، و خدا دستش را بشكند ، و عواقب شوم كارش را در اين دنيا ، قبل از عذاب آخرت ، گريبانگيرش كند .\r\nگرفتارى بزرگ ما اين است كه اين مرد دروغزن كه زاييدهء تمدن امروز است ، در نقل مطالب از تأليفات شيعه ، گاهى دروغ مىگويد ، مانند اينكه در شرح‌حال كلينى گويد :\r\nمىگويند كه قبرش را گشودند و او را با همان شكل و قيافهء اوليه ديدند كه هيچگونه تغييرى نكرده و در پهلوى او كودكى بود كه با او دفن شده بود . ازاين‌رو ، بر مزارش مسجدى ساختند . « 2 » در پاورقى هم مىگويد كه در صفحهء 207 فهرست طوسى ، شمارهء 709 چنين آمده است ، ولى وقتى شما به فهرست شيخ طوسى مراجعه كنيد ، هرگز اثرى از اين گفتار نخواهيد يافت .\r\nگاهى هم سخن را از جاى خود تحريف مىكند و صورتش را دگرگون مىسازد ، چنان كه دربارهء زيارت مولانا امير المؤمنين عليه السّلام كه از كافى كلينى : 1 / 321 نقل كرده ، از پيش خود الفاظى را افزوده است « 3 » كه به‌هيچ‌وجه نه در كافى يافت مىشود و نه در هيچ يك از كتب ديگر شيعه .\r\nاز اين زننده‌تر ، جهل و نادانى او نسبت به رجال و تاريخ شيعه است . در ترجمهء صحابى پيغمبر صلّى اللّه عليه و آله و مرد شيعى بزرگ ، سلمان فارسى گويد : بسيارى از شيعيان هنگام بازگشت از كربلا قبرش را در قريهء اسبندور مدائن زيارت مىكنند . برخى از آنان « 4 » گويند :\r\nاو در اصفهان دفن شده است . همو گويد : مقداد كه در مصر از دنيا رفت ، در مدينه به\r\n\r\n\r\n","description":"","footnote":"\r\n( 1 ) . فصلت 41 / 44 .\r\n( 2 ) . قاموس الاسلام 284 .\r\n( 3 ) . همان 80 .\r\n( 4 ) . كاش به ما مىگفت كه مقصود از اين برخى ، كيانند ؟\r\n","page_name":" 448 ","page_number":458},
  {"content":"\r\n\r\nخاك سپرده شد و حذيفة اليمان كه با پدر و برادرش در جنگ احد كشته شد ، در مدينه دفن گرديد . « 1 » همچنين گويد : كلينى در بغداد درگذشت و در كوفه « 2 » دفن شد . « 3 » از تبصرة العوام سيد مرتضى رازى ، يكى از بزرگان قرن هفتم ، زياد نقل كرده و همهء اين نقلها را به شريف علم الهدى ، سيد مرتضى ( م 436 ) نسبت داده است .\r\nشايد ما بتوانيم دربارهء محتويات كتاب او كه پر از اباطيل و مجعولات است ، در تأليفى جداگانه مشروحا سخن گوييم و فساد مطالب صفحات 20 ، 21 ، 24 ، 34 ، 36 ، 43 ، 47 ، 59 ، 60 ، 63 ، 72 ، 77 ، 80 ، 83 ، 91 ، 92 ، 100 ، 101 ، 110 ، 111 ، 114 ، 115 ، 122 ، 126 ، 128 ، 151 ، 158 ، 161 ، 170 ، 174 ، 185 ، 192 ، 208 ، 211 ، 235 ، 253 ، 268 ، 280 ، 282 ، 284 ، 295 ، 296 ، 304 ، 320 و 329 از كتاب او و ديگر جاهاى آن را با استدلال ، توضيح دهيم .\r\nبر مترجم كتاب نبايد پوشيده بماند كه ما به دستهاى امين او ! بر ودايع علم كه در اين كتاب با آنها بازى كرده و بر قباحتش افزوده است ، آشنا هستيم . او بايد بداند كه ما فهميده‌ايم چگونه در تحريف كتاب كوشيده و مطالب سطور آن را زشت‌تر و ناموزون‌تر ساخته و آنچه روحيهء پستش آن را مىپسنديده ، بر آن افزوده است .\r\nمرده باد مترجمى كه چون مطالب كتاب از نظر حمله به شيعه و بدگويى شيعيان ، مورد پسندش واقع شده ، گناهان غربيها را به دوش كشيده و در بين جامعهء اسلامى منتشر ساخته است و اهميتى به حفظ ناموس اسلام و شرق نمىدهد و حيثيت عرب و دين خود را به باد مىدهد .\r\nاينان بايد بار گناه خود را بردارند و بارهاى گران ديگر را با بار خود بر دوش كشند و در روز قيامت به سبب تهمت‌هاى خود بازخواست شوند . « 4 »\r\n\r\n\r\n","description":"","footnote":"\r\n( 1 ) . قاموس الاسلام 268 .\r\n( 2 ) . بيچاره نمىدانسته كه باب الكوفه يكى از محلات بغداد است ، نه شهر كوفه .\r\n( 3 ) . قاموس الاسلام 268 .\r\n( 4 ) . عنكبوت 29 / 13 .\r\n","page_name":" 449 ","page_number":459},
  {"content":"\r\n . \r\n","description":"","footnote":"","page_name":" 450 ","page_number":460},
  {"content":"\r\n\r\n\r\n16 الوشيعة فى نقد عقائد الشيعة « 1 »\r\nهيچ مايل نبودم نامى از اين كتاب به ميان آيد و كمترين آوايى از آن به گوش برسد ، زيرا پيش از آنكه بر آن نام تأليف نهيم ، شايسته است نام رسوايى و فضيحت بر آن اطلاق گردد ، ولى چاپ و انتشار كتاب مرا بر آن داشت تا جامعه را در جريان ارزش نويسنده‌اش قرار دهم و نمونه‌اى از صفحات تيره‌اش را بر آنان فروخوانم كه هربرگش ننگى بر امت اسلامى و هرصفحه‌اش فضيحتى زننده‌تر براى قوم اوست .\r\nمن نمىدانم دربارهء كتاب مردى كه كتاب الهى و سنت پيامبرش صلّى اللّه عليه و آله را پشت سر انداخته و خودسرانه به حكم و نقد و ايراد پردازد ، چه نويسم ؟ دربارهء كسى كه ناروا سخن مىگويد ، دروغ مىبافد ، نسبت نادرست مىدهد ، با كتاب خدا بازى مىكند و با رأى ناچيز خود آن را تفسير مىنمايد . هرچه به عقل ضعيفش برسد ، مىگويد و هر طورى كه بخواهد توجيه مىكند ، مثل اينكه قرآن امروز نازل شده و كسى از پيش ، آن را نشناخته و در زمينهء آيات نورانىاش سخنى نرسيده ، يا تاكنون هيچگونه تفسيرى از آن نگارش نيافته و حديثى دربارهء آن نرسيده است . گويا اين مرد قانون تازه‌اى ، نظريهء\r\n\r\n\r\n","description":"","footnote":"\r\n( 1 ) . تأليف موسى جار اللّه .\r\n","page_name":" 451 ","page_number":461},
  {"content":"\r\n\r\nجديدى ، دين و مذهب نوينى ، از خود ساخته كه با هيچ‌كدام از مبادى اسلام و هيچ‌يك از مطالب كتاب و سنت تطبيق نمىكند .\r\nبراى نوشتهء نابخردى كه مىپندارد امت با پيامبرش در همهء امتيازات و فضايل و كمالات رسالت برابر است و در خصوصىترين خصايص نبوت ، شريك اوست و رسالت امت با رسالت پيامبر در يك سورهء بدون فصل به‌هم پيوسته است ، چه ارزشى مىتوان قائل شد ؟ او كه به آيهء  لَقَدْ جاءَكُمْ رَسُولٌ مِنْ أَنْفُسِكُمْ  « 1 » و آيهء  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  « 2 » بر رسالت امت استدلال مىكند . سخن با او دربارهء اين ياوه‌سراييها ، موكول به فرصت گسترده‌ترى است و شايد چنين فرصتى در آينده دست دهد چنان كه علامهء فقيد شيخ مهدى حجار نجفى ، ساكن معقل « 3 » برخى از وقت خود را به ابطال سخنان بىپايه‌اش مصروف داشته است .\r\nاگر در كتاب اين مرد ، جز ياوه‌هاى مربوط به امت ديده نمىشد ، براى شناخت نادانى و رفتار زشتش كافى بود . در اينجا چند نمونهء آن را ايراد مىكنيم :\r\n1 - گويد : امت همچون پيامبرش معصوم است . معصوم در نگهدارى ، حفظ ، تبليغ و اداى رسالت . هرچه را پيامبر به او رسانده ، آنسان كه پيامبر حفظ كرد ، امت آن را نگهداشت . هرچه را پيامبر ابلاغ كرد ، مانند او ، امت تبليغ كرد . كليات و جزئيات دين و اصول و فروع آن را امت حفظ كرد و كلى و جزئى آن را تبليغ كرد .\r\nچيزى از اصول و فروع دين فروگذار نشده ، مگر كه خدا حفظ كرده ، پيامبرش محمد آن را حفظ كرد و امت آن را نگهداشت ، همه و همه را در هرعصرى بعد از عصر ديگر ، و ممكن نيست چيزى از دين را يافت كه امت از آن غافل گردد يا آن را فراموش كند .\r\nازاين‌رو ، امت از همهء ائمه و پيشوايان ، نسبت به قرآن و سنت ، داناتر و از هدايت امامان امت نزديك‌تر است و علم امت بر قرآن و سنن پيامبر ، امروز بيشتر و كامل‌تر از علم على و علم هريك از اولاد على است .\r\n\r\n\r\n","description":"","footnote":"\r\n( 1 ) . توبة 9 / 128 .\r\n( 2 ) . فتح 48 / 29 .\r\n( 3 ) . او يكى از شعراى غدير در قرن چهاردهم است كه شعر و شرح احوالش خواهد آمد .\r\n","page_name":" 452 ","page_number":462},
  {"content":"\r\n\r\nيكى از تفضلات بزرگ الهى بر پيامبرش و آنگاه يكى از عمومىترين و همگانىترين تفضلات الهى بر امت اين است كه خداوند بسيارى از فرزندان امت را به مراتب داناتر از امامان و اصحاب پيامبر قرار داده است .\r\nهرحادثه‌اى كه براى امت اتفاق افتد ، خالى از حكم حق و صواب نيست ، و براى هر مسأله‌اى امت را پاسخى است كه خداوند به يكى از افراد آنان كه وارث پيامبر بوده و به بركت رسالت و خاتميت آن ، رشيد هم شده باشد ، آن حكم را نشان مىدهد و اين ارشاد امت براى هدايت و حق‌طلبى ، از ارشاد هرامامى بيشتر است . امت مانند پيامبرش از بركت رسالت و كتاب و از بركت عقل و عصمت برخوردار است .\r\nامت بالغ و رشيد ديگر نيازى به امام ندارد و رشد و عقلش او را از هرامامى بىنياز مىسازد .\r\nمن منكر عقيدهء شيعه دربارهء عصمت ائمه‌اش نيستم ، ولى منكر اين عقيده‌ام كه هنوز امت محمد قاصر است و پيوسته قاصر خواهد بود و تا روز قيامت به وصايت امام معصوم محتاج است .\r\nمن مىگويم امت به عصمت و هدايت از هرامام معصومى نزديك‌تر و به راه حق و صواب از هرامام معصومى راه‌يافته‌تر است ، زيرا عصمت امام ادعايى بيش نيست ، ولى عصمت امت ، به گواه قرآن بديهى و ضرورى است .\r\nممكن نيست در جهان اتفاقى رخ دهد كه امت پاسخ آن اتفاق را قبلا نداشته باشد و عقل ما نياز امت را به امام معصوم ، درك نمىكند ، در حالى كه به درجهء رشدش رسيده و داراى عقلى معصوم و كتابى معصوم است . با همين نيروى عصمت ، به همهء مواريث پيامبرش رسيده و هرمقامى كه براى پيامبر بوده ، او بدان فايز گرديده است . امت با وجود عقل و كمال و رشدش ، بعد از ختم نبوت ، گرامىتر ، عزيزتر ، بلندمرتبه‌تر از آن است كه تا ابد تحت وصايت وصىاى باقى بماند .\r\nپاسخ : اين است پاره‌اى از خيالات و رشته‌اى از خرافات كه از شأن هردانشجويى كه بخواهد چيزى درك كند ، دور است ، تا چه رسد به كسى كه خود را فهميده و فقيه پندارد .\r\n\r\n","description":"","footnote":"","page_name":" 453 ","page_number":463},
  {"content":"\r\n\r\nگويا اين مرد ، در عالم رؤياست و سخنش به خوابهاى آشفته مىماند .\r\nآيا كسى نيست از اين مرد بپرسد وقتى امت معصوم باشد و نگهدار كليات و جزئيات دين و اصول و فروع آن ، و نيز همهء آنها را از جانب همهء مردم و در هرعصرى بعد از عصر ديگر تبليغ كند و چيزى مورد فراموشى يا غفلت او واقع نشود ، پس بنابراين ، اعلم بودن امت ، از همهء ائمه و نزديك‌تر بودن هدايتش از هدايت آنان ، چه معنى دارد ؟ آيا ائمه از جرگهء امت خارجند و ديگر حافظ دين و مهتدى به هدايت دين نيستند و از دينى كه امت آن را نگهداشته بيرون رفته‌اند ؟ آيا عصمت امت و حفظ و هدايت و تبليغ آنان ، نسبت به دين ، شامل ائمه نمىگردد ؟\r\nاز طرفى ، بنا بر آنچه اين مرد مدعى است ، بايد در امت نادانى پيدا نشود و در هيچ امر دينى و حكم شرعى هيچگاه خلافى در بين آنان ديده نشود و حال آنكه جاهلان امت بين مشرق و مغرب را پر كرده‌اند و اعمال و اقوالشان ، گواه جهل آنان است و در جبههء مقدم آنان ، خود اوست ، و اختلافى كه از عهد صحابه تا امروز بين امت پديد آمده ، بر هيچ خردمندى پوشيده نيست . آيا در اين اختلاف جز نادانى يكى از دو طرف ، نسبت به حقيقت آشكار ، چيز ديگر مىتوان تصور كرد ؟ زيرا مورد اختلاف يك امر بسيط غير قابل تجزيه است . آيا دينى كه مىگويد امت آن را حفظ و تبليغ كرده است ، به او ياد مىدهد كه على عليه السّلام و اولادش بايد نسبت به قرآن و سنت نادان بوده باشند ؟ يا معتقد است آنان از امت نبوده‌اند ؟\r\nآنگاه مىگويد علم امت به قرآن و سنت پيامبر ، امروز بيشتر و كامل‌تر از علم على و علوم اولاد على است . آخر او كى به علم على عليه السّلام و اولادش و به علم جميع امت ، واقف گرديده است تا بتواند اين حكم قطعى و اظهارنظر بىدليل را بيان كند ؟\r\nشگفت اينجاست كه او پندارد هرگاه براى امت حادثه‌اى اتفاق افتد ، خداوند به يكى از آنها حكم و پاسخ درست را نشان مىدهد و امت وارث پيامبر صلّى اللّه عليه و آله مىگردد و به بركت رسالت ، رشيد مىشود . بر اثر رشدى كه يافت و بر اثر كتابش ، با پيامبرش در عصمت ، همدوش مىگردد و با عقل معصومش به درجهء عصمت نائل مىگردد . اگر اين‌طور\r\n\r\n","description":"","footnote":"","page_name":" 454 ","page_number":464},
  {"content":"\r\n\r\nاست ، پس چرا ائمه ، يعنى على و اولاد على عليه السّلام يكى از آنها نيستند كه خداوند حق و صواب را بدانها نشان داده باشد ؟ چرا آنان از بردن ارثى كه براى امت پنداشته ، كوتاه آمده‌اند ؟ و در علم امت شريك نيستند ؟ چرا بركت رسالت و بركت كتاب ، اينان را شامل نگرديده است ؟ چرا مانند پيامبر به درجهء عصمت نائل نشده‌اند ؟ و عقل معصومى ندارند ؟ از اينها همه شگفت‌تر ، بانگ رساى خداوند در كتاب عزيزش به عصمت آنان است : آيا آن‌كس كه آفريده نمىداند ؟ حال آنكه او باريك‌بين و آگاه است « 1 » ؟ و آيا بر دلهايشان قفلهاست ؟ « 2 »\r\nشايد من مىتوانم بگويم كه پيامبر به امتش بصيرتر و از صاحب اين اظهارنظرهاى بىدليل ، آشناتر بود و ميزان علوم امت و بينايى آنان را بهتر مىدانست كه براى هدايت امتش بعد از خود دو يادگار گرانقدر را برجاى نهاد : كتاب خدا و عترتش را كه همان امامان معصومند ، آنگاه گفت : هرگاه به آن‌دو چنگ زديد ، هيچگاه پس از من گمراه نشويد و آن‌دو از همديگر جدا نخواهند شد تا در حوض كوثر بر من وارد شوند .\r\nبدين‌ترتيب كه هدايت را در چنگ زدن به آن‌دو ، محدود كرده و پيروى از آن‌دو را تا روز بازپسين لازم دانسته است ، نشان مىدهد علوم و معارفى نزد آنان ذخيره نهاده كه امت از داشتن آنها محروم است و براى امت تا وقتى معصوم از خطا نباشد ، و پرده‌هاى غيب بر او گشوده نشود ، درخور امكان نيست به پايگاهى رسد كه در موارد سرگردانى از رهبر و راهنما بىنياز گردد . پس به مقتضاى اين نص روشن ، امامان عترت ، همپايهء كتاب آسمانى ، در علم و هدايتند . آنان مفسران كتاب و آگاه به رموز و اشارات آنند و هرگاه امت با يكى از افراد آن ، در علم و بصيرت به مقام آنان مىرسيد ، تا چه رسد كه بصيرت و علمش به مراتب از آنها برتر باشد ؛ لازم بود اين سخن صريح ، گزافه‌اى بيش نباشد ، بويژه كه ابلاغ اين سخن در مواردى متعدد ، و يا در اجتماعات عظيمى صورت گرفته است ، از جمله ، در اجتماع روز غدير كه صاحب رسالت ، اين مطلب را برابر صد هزار نفر يا بيشتر ايراد فرمود و اين بزرگ‌ترين اجتماع عهد پيامبر صلّى اللّه عليه و آله بود . در آنجا كه پيامبر صلّى اللّه عليه و آله از وفات\r\n\r\n\r\n","description":"","footnote":"\r\n( 1 ) . ملك 67 / 14 .\r\n( 2 ) . محمّد 47 / 24 .\r\n","page_name":" 455 ","page_number":465},
  {"content":"\r\n\r\nخود خبر مىداد ، چون امت خود را از درك رموز قاصر مىديد و به حق هم قاصر بود و هنوز هم قاصر است ، لذا خود را مجبور ديد خليفهء بعد از خود را تعيين كند .\r\nاين حديثى ثابت و متواتر است كه صدورش جاى هيچگونه ترديد نيست . علامهء سمهودى پيرامون اين حديث ، سخنى ايراد كرده كه قبلا آن را بيان كرديم . پيغمبر صلّى اللّه عليه و آله نياز شديد امتش را از نخستين روز دعوتش مىدانست ، روزى كه مأمور شد فاميل و عشيره‌اش را انذار كند كه حديثش پيش از اين گذشت . شبيه اين‌روايت صريح ، حديث سفينهء نوح است ، آنجا كه در آن تشبيه كرده است خود و اهل‌بيتش يعنى ائمهء اهل‌بيت را به سفينهء نوح كه هركس سوار آن شد ، نجات يافت و هركس از آن تخلف ورزيد ، غرق گرديد . لذا نجات را به پيروى از آنان با استعارهء سوار سفينه شدن ، منحصر كرده است . اگر آنان را علوم كافى براى ارشاد امت نبود و اينكه آن علوم جز به وسيلهء رهبرى آنان فراهم نمىگرديد ، اين تشبيه صادق نمىآمد و كلام در جاى خود قرار نمىگرفت .\r\nمانند اين حديث است ، حديثى كه در آن پيامبر صلّى اللّه عليه و آله اهل بيتش را به نجوم تشبيه كرده ، زيرا خاندان پيامبر صلّى اللّه عليه و آله همچون اختران فروزان هستند كه در تاريكى و حيرت شبهاى ظلمانى ، راه را از بيراهه نشان مىدهند و پرچمهاى تابناكى براى هدايت مردمند كه در تاريكيهاى گمراهى و اختلاف ، امت را راهنمايى مىكنند . اگر اينان پايگاههاى اصلى دانش و هدايت نبودند ، اين تشبيه در جاى خود قرار نمىگرفت .\r\nهرگاه علم امت امروز نسبت به قرآن و سنت ، بيشتر و كامل‌تر از علم على عليه السّلام و علوم هريك از اولاد معصومش بود ، چنانچه اين بيچاره پنداشته ، چگونه اين امر بر پيامبر صلّى اللّه عليه و آله مخفى مىماند و همچون كسى كه از امتش بىخبر باشد ، مىگفت : أعلم امتى من بعدى ، على بن ابى طالب عليه السّلام .\r\nنيز چگونه او را ظرف علمش ، و بابى كه از طريق او بايد وارد شد ، قرار مىداد ؟\r\nچگونه عنوان باب علم خود و بيان‌كنندهء رسالت آسمانىاش را بعد از خود به او مىداد ؟\r\nچگونه او را به عنوان خازن و مخزن علمش معرفى مىكرد ؟\r\nچگونه ميان امت تنها او را به وصايت و وراثت علمش برمىگزيد ؟\r\n\r\n","description":"","footnote":"","page_name":" 456 ","page_number":466},
  {"content":"\r\n\r\nچگونه بايد اين‌روايت را از امير المؤمنين عليه السّلام پذيرفت كه گويد :\r\nسوگند به خدا ، من برادر او ، ولى او ، پسر عم او ، و وراث علم اويم ، پس كيست شايسته‌تر از من نسبت به او ؟\r\nچگونه حاكم نيشابورى حكم مىكند : على به اجماع مسلمانان تنها مردى است كه علم پيغمبر صلّى اللّه عليه و آله را به وراثت برده است ؟\r\nعلاوه بر همهء اين ايرادات ، از دلايلى كه ياد شد معلوم مىشود لازمهء اين سخن كه امت داناتر از على عليه السّلام باشد ، اين است كه علم امت از رسول خدا صلّى اللّه عليه و آله نيز برتر باشد ، زيرا على عليه السّلام وارث همهء علوم پيامبر صلّى اللّه عليه و آله است . آنگاه چگونه اين تعبير پيغمبر صلّى اللّه عليه و آله را توجيه مىكند كه معتقد است خداوند حكمت را در خاندانش قرار داده ، با اينكه در امت كسى از آنها داناتر وجود دارد ؟ اين سخن از آن حضرت صلّى اللّه عليه و آله بدرستى نقل شد كه فرمود : انا دار الحكمة و على بابها .\r\nچگونه او امتش را بعد از خود ، به پيروى از اهل بيت عليهم السّلام امر مىكند و مىگويد كه آنان از سرشت من آفريده شده‌اند و از فهم و علم من برخوردارند ؟\r\nچگونه آنان را پيشوايان امت مىداند و مىگويد : در هرگروهى از بازماندگان امت من ، مردان دادگرى از اهل بيتم وجود دارند كه دست تحريف غلوكنندگان ، نسبتهاى دروغين جاعلان ، و تأويل و تفسير به رأى جاهلان را از اين دين كوتاه مىگردانند . همانا بدانيد پيشوايان شما ، نمايندگان خدا به سوى شمايند ، بنگريد شما بر چه كسى وارد مىشويد .\r\nهرگاه در امت ، چنان كه پندارد ، هيچگونه قصورى نيست و امت تا روز قيامت نيازى به امام معصوم ندارد و نياز به امام معصوم را در پندار خود درك نمىكند ، پس چرا اين امت مراسم تجهيز و دفن پيامبرش را تا سه روز به تأخير انداخت ؟ اين كتابهاى قوم همه تصريح دارند كه علت تأخير ، سرگرمى به امر واجبى بوده و آن امر خلافت و تعيين خليفه مىباشد .\r\nابن حجر گويد : بدان‌كه اصحاب ، رضوان اللّه عليهم ، بر اين مطلب اتفاق دارند كه نصب امام بعد از انقراض زمان نبوت واجب است ، بلكه آن را از اهم واجبات قرار داده‌اند ، به اين دليل كه از دفن پيامبر صلّى اللّه عليه و آله غافل شده و بدان پرداختند و در اين اجماع ،\r\n\r\n","description":"","footnote":"","page_name":" 457 ","page_number":467},
  {"content":"\r\n\r\nاختلاف در تعيين امام و عدم آن ، نمىتواند اشكالى ايجاد كند . « 1 »\r\nهرمحققى مىتواند اين بيان را در خلال كتب بسيارى پيدا كند . در اين صورت ، چگونه عقل اين مرد نياز شديد امت را به امام غير معصوم در روز پس از وفات پيامبر صلّى اللّه عليه و آله درك مىكند و مىگويد تا روز قيامت امت هيچگونه نيازى به امام معصوم نخواهد داشت .\r\n2 - دربارهء ازدواج موقّت به تفصيل سخن گفته كه خلاصه‌اش اين است :\r\nاين ازدواج از بقاياى ازدواجهاى جاهليت است ، نه يك حكم شرعى ، و در شرع اسلام چنين ازدواجى روا نيست و نسخ آن را به عنوان نسخ يك حكم شرعى نبايد تلقى كرد ، بلكه نسخ يك امر جاهلى است كه اجماع بر حرمتش واقع شده است . در قرآن اشاره‌اى دربارهء آن نداريم و در غير از كتب شيعه احدى نگفته است كه آيهء  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ  « 2 » دربارهء آن نازل شده است . هيچ فرد جاهلى نه آن را ادعا مىكند و نه چنين دعوايى را مىپذيرد . كتب شيعه اسناد آن را به باقر و صادق مىدهند ، ولى به احتمال صحيح‌تر ، سندش ساختگى است ، و گرنه باقر و صادق جاهل خواهند بود . ( ص 32 - 162 )\r\nپاسخ : اين است سلسلهء جناياتى كه او بر اسلام و كتاب و احكام آن روامىدارد و به تكذيب مطالب پيامبر صلّى اللّه عليه و آله و تكذيب آنچه مورد اعتراف صحابه و تابعان و علماى همهء فرق اسلامى است ، مىپردازد . ما اين سخن را در رساله‌اى تحت پنج بخش تشريح كرده‌ايم كه به فهرستش در اينجا اشاره مىكنم :\r\n\r\n1 - ازدواج موقت در قرآن\r\nزنانى را كه از آنها تمتع مىگيريد ، واجب است كه مهرشان را بپردازيد و پس از مهر معين ، در قبول هرچه هردو بدان رضا بدهيد ، گناهى نيست كه خدا دانا و حكيم است . « 3 »\r\nشأن نزول اين آيه در مورد ازدواج موقّت در مطمئن‌ترين مآخذ تفسيرى بيان شده\r\n\r\n\r\n","description":"","footnote":"\r\n( 1 ) . الصواعق 5 .\r\n( 2 ) . نساء 4 / 24 .\r\n( 3 ) . نساء 4 / 24 .\r\n","page_name":" 458 ","page_number":468},
  {"content":"\r\n\r\nاست ، از قبيل :\r\n1 - صحيح بخارى .\r\n2 - صحيح مسلم .\r\n3 - مسند احمد : 4 / 436 به اسناد خودشان از عمران بن حصين ، و نيز در تفسير رازى :\r\n3 / 200 ، 202 و تفسير ابى حيان : 3 / 218 ، آن را مىتوانيد پيدا كنيد .\r\n4 - تفسير طبرى : 5 / 9 از ابن عباس و ابىّ بن كعب و حكم و سعيد بن جبير و مجاهد و قتاده و شعبه و ابو ثابت .\r\n5 - احكام القرآن جصّاص : 2 / 178 از گروهى آن را حكايت كرده است .\r\n6 - سنن بيهقى : 7 / 205 از ابن عباس آن را روايت كرده است .\r\n7 - تفسير بغوى : 1 / 423 از گروهى نقل كرده و از عموم اهل علم نسخ آن را حكايت كرده است .\r\n8 - تفسير زمخشرى : 1 / 360 .\r\n9 - احكام القرآن قاضى : 1 / 162 به روايت از گروهى .\r\n10 - تفسير قرطبى : 5 / 130 . گويد : اكثريت مسلمين گفته‌اند كه اين آيه دربارهء ازدواج موقت نازل شده است .\r\n11 - تفسير رازى : 3 / 200 از صحيحين ، حديث عمران را كه آيه در مورد ازدواج موقّت است ، نقل كرده است .\r\n12 - شرح صحيح مسلم از نووى : 9 / 181 از ابن مسعود .\r\n13 - تفسير خازن : 1 / 357 از عدّه‌اى نقل كرده ، گويد : جمهور علما عقيده به نسخ آن دارند .\r\n14 - تفسير بيضاوى : 1 / 269 كه مىخواهد آن را با سنت اثبات كند .\r\n15 - تفسير ابى حيّان : 3 / 218 از گروهى از صحابه و تابعان .\r\n16 - تفسير ابن كثير : 1 / 474 از گروهى از صحابه و تابعان .\r\n17 - تفسير سيوطى : 2 / 140 از گروهى از صحابه و تابعان از طريق طبرانى و عبد الرزاق\r\n\r\n","description":"","footnote":"","page_name":" 459 ","page_number":469},
  {"content":"\r\n\r\nو بيهقى و ابن جرير و عبد بن حميد و ابو داود ، و ابن انبارى آن روايت كرده است .\r\n18 - تفسير ابو السعود : 3 / 251 .\r\nآيا اين كتابها مآخذ و مراجع علم قرآن نزد اهل سنت نيست ؟ آيا اين گروه ، از بزرگان و پيشوايان علم تفسيرشان نيستند ؟ پس بايد ديد سخن اين مردك را كه مىگويد : هيچ آيهء قرآنى دربارهء آن نازل نشده و در غير از كتب شيعه ديده نمىشود ، چگونه بايد تأويل و توجيه كرد ؟ آيا او جرأت دارد كه آنچه دربارهء امام باقر و امام صادق عليهم السّلام گفته ، دربارهء همهء اين صحابه و تابعان و پيشوايان بگويد ؟ و با زبان هرزه‌اش از آنان بدگويى كند ؟\r\n\r\n2 - حدود ازدواج موقت در اسلام\r\nپيش از اين بيان كرديم كه اسلام براى ازدواج موقّت حدود و مقرّراتى آورده است و در دوران جاهليت ازدواجى با اين مقرّرات وجود نداشته است و هيچ‌كس از علماى پيشين و علماى متأخّر تا امروز ، اين عقيده را كه متعه يكى از ازدواجهاى جاهليّت است ، ابراز نكرده ، و با وجود مقرراتى كه دارد ، نمىتواند يكى از آن ازدواجها باشد و بنابراين ، هيچگونه ارزشى براى اظهارنظر اين مرد وجود ندارد و اين مقررات در كتب فراوان بتفصيل ياد شده است ، از قبيل :\r\n1 - سنن دارمى : 2 / 140 .\r\n2 - صحيح مسلم : جلد اول ، باب متعه .\r\n3 - تفسير طبرى : 5 / 9 . مقرراتش عبارتند از : عقد ، مدّت ، جدايى بعد از گذشت مدت ، استبراء و عدم ميراث .\r\n4 - احكام القرآن جصّاص : 2 / 178 . از مقررات آن است : عقد ، اجرت ، مدت ، عدّه ، عدم ميراث .\r\n5 - سنن بيهقى : 7 / 200 . او احاديثى نقل كرده كه در آنها به پاره‌اى از حدودش اشاره شده است .\r\n6 - تفسير بغوى : 1 / 413 پاره‌اى از مقرراتش را ذكر كرده است .\r\n\r\n","description":"","footnote":"","page_name":" 460 ","page_number":470},
  {"content":"\r\n\r\n7 - تفسير قرطبى : 5 / 132 پاره‌اى از مقرراتش را ذكر كرده است .\r\n8 - تفسير رازى : 3 / 200 پاره‌اى از مقرراتش را ذكر كرده است .\r\n9 - شرح صحيح مسلم از نووى : 9 / 181 ادعا كرده است كه علما بر مقررات آن اتفاق نظر دارند .\r\n10 - تفسير الخازن : 1 / 257 مقررات ششگانه را نام برده است .\r\n11 - تفسير ابن كثير : 1 / 474 مقررات ششگانه را نام برده است .\r\n12 - تفسير سيوطى : 2 / 140 از حدودش پنج حد ذكر كرده است .\r\n13 - الجامع الكبير سيوطى : 8 / 295 پنج حد برايش ذكر كرده است .\r\nهمچنين آن را در بسيارى كتب فقهى مذاهب اربعه مىتوان يافت .\r\n\r\n3 - اول كسى كه ازدواج موقت را ممنوع كرد\r\nبيست و پنج حديث در صحاح و مسانيد به دست ما رسيده كه نشان مىدهد ازدواج موقت در شريعت اسلامى مباح بوده و مردم در زمان پيامبر صلّى اللّه عليه و آله و خلافت ابو بكر و بخشى از زمان خلافت عمر بدان عمل مىكرده‌اند و عمر در آخرين روزهاى خلافتش از آن نهى كرده است . او اول كسى است كه آن را ممنوع اعلام كرده است . در تحقيق اين امر مىتوان بدين كتابها مراجعه كرد :\r\n1 - صحيح بخارى باب تمتع .\r\n2 - صحيح مسلم : 1 / 395 ، 396 .\r\n3 - مسند احمد : 4 / 436 و 3 / 356 .\r\n4 - الموطّأ مالك : 2 / 30 .\r\n5 - سنن بيهقى : 7 / 206 .\r\n6 - تفسير طبرى : 5 / 9 .\r\n7 - احكام القرآن جصّاص : 2 / 178 .\r\n8 - النهايهء ابن اثير : 2 / 249 .\r\n\r\n","description":"","footnote":"","page_name":" 461 ","page_number":471},
  {"content":"\r\n\r\n9 - الغريبين هروى .\r\n10 - الفائق زمخشرى : 1 / 331 .\r\n11 - تفسير قرطبى : 5 / 130 .\r\n12 - تاريخ ابن خلكان : 1 / 359 .\r\n13 - المحاضرات راغب : 2 / 94 .\r\n14 - تفسير رازى : 3 / 201 ، 202 .\r\n15 - فتح البارى ابن حجر : 9 / 141 .\r\n16 - تفسير سيوطى : 2 / 140 .\r\n17 - الجامع الكبير سيوطى : 8 / 293 .\r\n18 - تاريخ الخلفاء سيوطى 93 .\r\n19 - شرح تجريد قوشجى در بحث امامت .\r\n\r\n4 - صحابه و تابعان\r\nگروهى از صحابه و تابعان با اطلاع از نهى عمر از متعه ، معتقد به مشروعيت اين ازدواج و عدم نسخ آن هستند . اينان آراء و نظراتشان در امت ، موقعيت بسزايى را حائز است ، چنان كه برخى از آنان پيروانى دارند و اطاعتشان را امت بر خود فرض مىدارند ، از قبيل :\r\n1 - امير المؤمنين على عليه السّلام\r\n2 - ابن عباس ، دانشمند امت\r\n3 - عمران بن حصين خزاعى\r\n4 - جابر بن عبد اللّه انصارى\r\n5 - عبد اللّه بن مسعود هذلى\r\n6 - عبد اللّه بن عمر عدوى\r\n7 - معاوية بن ابى سفيان\r\n8 - ابو سعيد خدرى انصارى\r\n9 - سلمة بن امية الجمحى\r\n10 - معبد بن امية الجمحى\r\n11 - زبير بن عوام قرشى\r\n12 - الحكم\r\n13 - خالد بن مهاجر مخزومى\r\n14 - عمرو بن حريث قرشى\r\n15 - ابىّ بن كعب انصارى\r\n16 - ربيعة بن امية الثقفى\r\n17 - سعيد بن جبير\r\n18 - طاوس يمانى\r\n19 - عطاء ابو محمد يمانى\r\n20 - السّدى\r\n\r\n","description":"","footnote":"","page_name":" 462 ","page_number":472},
  {"content":"\r\n\r\nابن حزم بعد از شمردن گروهى از صحابه كه ازدواج موقت را پذيرفته‌اند ، گويد :\r\nاز تابعان ، طاوس يمانى و سعيد بن جبير و عطاء و ساير فقهاى مكه مىباشند .\r\nابو عمر گويد : اصحاب ابن عباس از مردم مكه و يمن همه معتقدند كه ازدواج موقت حلال است . قرطبى گويد : اهل مكه زياد ازدواج موقت مىكردند . « 1 »\r\nرازى دربارهء آيهء متعه گويد : اختلاف كرده‌اند آيا اين آيه نسخ شده يا نه ؟ تودهء عظيم امت معتقدند اين آيه نسخ شده است و گروهى از امت هم مىگويند هنوز مباح است . ابو حيان بعد از نقل حديث جواز متعه گويد : گروهى از اهل بيت و تابعان به اين عقيده گراييده‌اند . « 2 »\r\nبنابر آنچه ياد شد ، كجا مىتواند ادعاى اجماع امت بر حرمت ازدواج موقت ، و نسخ آيه‌اش واقعيت داشته باشد ؟ و كجا مىتوان قول به جواز آن را ، فقط به امام باقر و امام صادق عليهما السّلام نسبت داد ؟\r\nدر آن كتاب بخش پنجمى هم وجود دارد در بيان اقوال اهل سنت در متعه و نسخ آن .\r\nاين اقوال 22 قول مختلف است كه ما را به فوايد مهمى رهبرى مىكند و ما توجه به آن فوايد را ، به هشيارى پژوهندگان محول مىكنيم . « 3 »\r\nما نمىتوانيم در بافته‌هاى خيالى اين كتاب بيشتر بحث كنيم ، زيرا هربرگ آن در بىمايگى از هرياوه‌اى ، بىاساس‌تر است و نشان‌دهندهء اين حقيقت است كه مؤلفش دور از آداب اسلامى و دور از معارف قرآن و حديث ، در هردانش كم‌مايه و از هرخوى نيكى تهى است . بسيار بددهن و فحاش است و با اين حال ، خود را در كتابش از فقهاى اسلام مىخواند . اگر اسلام فقهش و فقيهش چنين است ، و اگر اسلام علمش و عالمش به وسيلهء او معرفى شود ، و اگر نمونهء كتاب و نويسنده‌اش اوست ، بايد آرزوى مرگ كرد .\r\nاين بود پايان بحث پيرامون كتابهاى دروغپرداز .\r\n\r\n\r\n","description":"","footnote":"\r\n( 1 ) . تفسير قرطبى : 5 / 132 .\r\n( 2 ) . تفسير رازى : 3 / 200 .\r\n( 3 ) . ما سخن قاطع را در بحث ازدواج موقت ، در جلد ششم اين كتاب ايراد خواهيم كرد .\r\n","page_name":" 463 ","page_number":473},
  {"content":"\r\n . \r\n","description":"","footnote":"","page_name":" 464 ","page_number":474},
  {"content":"\r\n\r\n\r\nاكنون چهرهء حقيقت آشكار شد\r\nديگر وقت آن رسيده كه از روى مقصد نهايى خود پرده برداريم و هدف خود را در ايراد اين بحث مفصل ، پيرامون كتب قوم بيان كنيم . اكنون وقت مناسب براى ما فرارسيده است كه بگوييم : گمشدهء مطلوب ما ، بيدارى ملت اسلام ، و حفظ مصالح عمومى و همبستگى و دوستى و وحدت اجتماعى و مرزهاى اسلامى از طغيان سيل بنيان‌كن فساد ، است .\r\nاى قوم ! اگر موقعيت سخنم و يادآورى آيات خدا بر شما گران مىآيد ، من بر خدا توكل مىكنم . « 1 »\r\nشما را به خدا سوگند ، آيا هيچ تبليغى براى ايجاد شكاف بين صفوف مسلمانان و از هم‌گسيختگى جمعشان و فساد در نظم اجتماعشان و از بين بردن وحدت عربىشان و گسستن رشتهء برادرى اسلامىشان و برانگيختن كينه‌هاى نهفته‌شان و شعله‌وركردن آذر بدبينى در نفوس ملل اسلامى و دميدن در آتش عداوت بين فرقه‌هاى اسلامى ، نيرومندتر از اين كتب مىتواند وجود داشته باشد ؟\r\n\r\n\r\n","description":"","footnote":"\r\n( 1 ) . يونس 10 / 71 .\r\n","page_name":" 465 ","page_number":475},
  {"content":"\r\n\r\nاى قوم به پيروى از من برخيزيد تا شما را به راه راست هدايت كنم . « 1 »\r\nاين كتب فرياد خود را به مخالفت با بانگ رساى قرآن بلند كرده‌اند . اين جنجالهاى آميخته با دروغ در جامعهء دينى ، فحشا و منكرات را اشاعه مىدهد . اين سخنان ناموزون تيشه به ريشهء مكارم اخلاقى كه پيامبر اسلام صلّى اللّه عليه و آله براى تكميلش مبعوث شد ، مىزند . اين زبانهاى ناسزاگوى نيشدار و مفتضح ، امت اسلام را به بدگويى ، بىادبى ، زشتخويى ، ستيزه‌جويى ، خشونت ، وقاحت و مردم‌آزارى سوق مىدهد . نتيجهء اين تعاليم فاسد ، برهم زدن نظام اجتماعى ، دورى و اختلاف بين فرق اسلامى ، هتك و اهانت ناموس شريعت مقدس ، بازى با سياست ملل اسلامى و درهم كوبيدن توحيد و يگانگى مردم است . اين قلمهاى مسموم مانع سعادت و پيشرفت امت شده و موانع سختى فراراهشان ايجاد مىكند . و نقشه‌هاى اصلاحى را كه در الواح ضمير اصلاح‌طلبان ، نقش بسته مىشود ، مىسترد و كدورتهايى را كه به بهانهء ديندارى در دلها متوقف مانده ، زنده مىكند .\r\nاى مردم ، پند و اندرزى از خدايتان و شفايى براى درد دلهاتان آمده است . « 2 »\r\nشك نيست عقايد دينى و اجتماعى اسلامى براى هرفرد مسلمانى كه خدا را در بند عقيدتى اسلام شناسد ، يكسان و مشترك جلوه مىكند ، زيرا اين عقايد در جامعه ، تنها به نام دين اجتماعى اسلام ظاهر مىگردد و براى هرمسلمانى كه داراى عاطفهء دينى باشد ، لازم است از شرف دينى خود و مليت اسلامىاش - هرچند از ديد او ، صاحبان آن عقايد دچار لغزش و خطا در طرز تفكر و اظهارنظر خود شده باشند - به دفاع برخيزد و نمىتواند فرقه‌اى را از فرقهء ديگر جدا ساخته ، خود را به حكومت و ملت ديگرى غير از اسلام اختصاص دهد . اينها چيزى نيستند جز نامهايى كه شما و پدرانتان به آنها داده‌ايد ، « 3 » بلكه زمين همه‌اش زيستگاه مسلمانان صادق ، و اسلام حكومت و دولت اوست . مسلمان در زير پرچم حق زندگى مىكند . اتحاد كلمهء مسلمانان ، گمشدهء اوست ، و برادرى صحيح\r\n\r\n\r\n","description":"","footnote":"\r\n( 1 ) . غافر 40 / 38 .\r\n( 2 ) . يونس 10 / 57 .\r\n( 3 ) . نجم 53 / 23 .\r\n","page_name":" 466 ","page_number":476},
  {"content":"\r\n\r\nو درست اسلامى ، هروقت و هرجا باشد ، شعار است .\r\nاين است وضع افراد مسلمان ، تا چه رسد به دول عزيز اسلامى كه هركدام از آن دولتها در حقيقت ، شعبه‌اى از حكومت جهانى بزرگ اسلام است ، و افراد آن جمع كامل و حروف پراكنده‌اى از آن كلمهء يگانه‌اند : كلمهء صدق و عدل ، كلمهء اخلاص و توحيد ، كلمهء عزّت و شرف ، كلمهء پيشرفت و ترقى .\r\nبا اين وصف ، چگونه دولت مصر عزيز به خود اجازه مىدهد كه نشر اين كتب در كشورش آزاد باشد و در اطراف و اكناف جهان ، نام و شهرت خود را لكّه‌دار سازد ؟ حال آنكه مصر از روز نخست ، مرز اسلام و مدرسهء شرق بوده و در زير پرچم حق و به دست رجال علم و دين تأسيس گرديده است . آيا اين امر ، براى مصر كه قرنهاى متمادى را به حسن شهرت گذرانده ، عيب و ننگ نيست كه معرّف آن ، مردمى دجال و فريبنده و نويسندگانى مزدور و قلمهايى مسموم باشند ؟ و بگويند فقيهش موسى جار اللّه است و عالمش قصيمى ؛ مصلحش احمد امين است و عضو كنگره‌اش ، محمد رشيد رضا ؛ اديب و محقّقش طه حسين است و مورخش خضرى ؛ استاد علوم اجتماعىاش ، محمد ثابت است و شاعرش ، عبد الظاهر ابو السمح .\r\nآيا براى مصر ننگ و عار نيست كه بيگانگى از فرزندان نجد و دمشق خود را به شرافتش بچسبانند ؛ يكى از آنها كتابى در ردّ بر اماميه بنويسد و نامش را الصراع بين الاسلام و الوثنية بگذارد و ديگرى با شعرش ، نه با شعور و دركش ، بر آن تقريظ نويسد و شيعهء اماميه را در نظرش چنين معرفى كند :\r\n- اينان در دل ، دشمنى سختى بدون دفاع نسبت به بهترين آفريده ابراز مىدارند .\r\n- مىگويند : جبرئيل امين كه وحى را آورد ، خيانت كرد و از اين امر ، بازنمىگردند .\r\n- آيا در زمين از اين پس كفرى وجود دارد و هواپرستان را متاعى است ؟\r\n- در اين قوم دين و آزرمى وجود ندارد ، به پندار آنها كتاب صراع از خوارى آنان است .\r\nآيا وقت آن نرسيده است كه مردم باايمان دلشان از ياد خدا خاشع شود ؟ « 1 »\r\n\r\n\r\n","description":"","footnote":"\r\n( 1 ) . حديد 57 / 16 .\r\n","page_name":" 467 ","page_number":477},
  {"content":"\r\n\r\nآيا يك مرد مصرى پيدا مىشود چنين پندارى داشته باشد كه پخش اين كتب و اشاعهء اين گونه دروغها و نسبتهاى مجعول و انتشار اين نوشته‌هاى بىمايه ، براى ملت مصر يك ارزش حياتى دارد ؟ يا حس ادب‌دوستى مردم مصر را بيدار مىكند ؟ و يا شخصيت و كيان حكومت عربى مصر را حفظ مىكند ، و در نهضتهاى علمى ، ادبى ، اخلاقى ، دينى ، اجتماعى پيشرفتى نصيب مصر مىكند ؟\r\nافسوس بر قلمهاى منزّه مصر ، افسوس بر دانشمندان زبردست آن ، افسوس بر مؤلفان مصلح آن ، افسوس بر نويسندگان درستكار آن ، افسوس بر شخصيتهاى برجسته و خودساختهء آن ، افسوس بر استادان اديب آن ، افسوس بر مردان امين نسبت به علم و دين آن .\r\nافسوس بر مصر و علم فياض و ادب فراوانش ، افسوس بر روحيهء صحيح و رأى صائب و عقل سليمش ، افسوس بر حيات دينى و اسلام كهنش ، افسوس بر ولاى خالصش ، بر تعاليم ارزشمندش ، بر درسهاى عالى ، اخلاق كريم و ملكات فاضله‌اش .\r\nافسوس بر مصر و بر اينهمه فضايلى كه همه و همه ، قربانى كتابهاى آلوده به اغراض مىشود ، قربانى قلمهاى مزدور ، قربانى انگيزه‌هاى فاسد ، قربانى اين صفحات سياه ، قربانى عربده‌هاى احمقانه و قربانى چاپخانه‌هاى اسفناك مىگردد ، قربانى افكار آن عده از نويسندگان نوپرداز كه بسرعت در بلاد طغيان كرده و بر فساد خود مىافزايند و هنگامى كه به آنها گفته شود در زمين فساد و تباهى نكنيد ، گويند : ما مردمى اصلاح‌طلبيم . آگاه باشيد كه اينان خود مفسدانند ، ولى نمىدانند . « 1 »\r\nآيا اين كتابها در برابر بزرگان مصر و مشايخ فرهيختهء آن نيست ؟ آيا كسى در اين سرزمين پيدا نمىشود كه عاطفهء دينى ، ادراك همزيستى ، و انديشهء صالحش او را به دفاع از آبروى مصر محبوبش ، قبل از توجه به آبروى عموم مردم مشرق‌زمين ، برانگيزد ؟\r\nجاى بسى شگفتى است از علامهء مصر ، استاد احمد زكى كه خود را براى جامعه‌اش\r\n\r\n\r\n","description":"","footnote":"\r\n( 1 ) . بقرة 2 / 11 ، 12 .\r\n","page_name":" 468 ","page_number":478},
  {"content":"\r\n\r\nناقدى بصير مىداند و در عين حال ، بر كتابى « 1 » ارزشمند از دانشمندى عراقى كه يكى از بزرگان عصر و شخصيتهاى نامدار جهان اسلام است ، ايراد گرفته و با ذكر غلطهاى چاپى كه هيچگونه تأثيرى در كار فهم مطالبش بر امت اسلامى ندارد و بر كسى زيانى وارد نمىسازد ، به انتقاد و خرده‌گيرى پرداخته است ، اغلاطى از اين قبيل : « كلّما » به جاى « كلّ ما » ، « شرع » به جاى « شرح » و « شيخنا » به جاى « شيخا » .\r\nآفرين براين دقّت‌نظرى كه در اصلاح اغلاط چاپى به كار رفته ، آفرين بر اين گذشت بىدريغ نسبت به اين حوادث و فجايع سنگين ، آفرين بر نگهدارى آبروى زبان عرب و گذشت در مقابل دين و مصالح ملت ، و نيز آفرين بر اين عاطفهء اصلاح‌طلبى كه به فكر اصلاح تأليفات بزرگان شيعه افتاده و با فحاشى به آنان هجوم مىآورد .\r\nچرا امثال اين مردان هشيار و موشكاف ، هيچگاه مايل نيستند راه اعتدال پيش گيرند و از قانون عدل و رسم انصاف و طريقهء حق و وظيفهء خدمت به خلق پيروى كنند و بر اساس عدالت ، نظر نويسندگان كشور عزيز خود ، مصر را به اين گونه لغزشهاى خطرناك در اين تأليفات ، جلب كنند ، تأليفاتى كه در حقيقت براى مصر جز يك رشته گرفتاريها و يك سلسله بدبختيها ، چيزى بيش نيست و منتهى به بدبختيها و پيش‌آمدهاى سوء براى ملتشان شده ، سرانجام ملت را به هلاكت مىكشاند .\r\nاز اين شگفت‌تر ، انتشار اين كتب در عراق است كه آبروى اين كشور و آبروى اسلام مقدس را در معرض خطر قرار مىدهد ، با اينكه هنوز رجال عراق زنده‌اند و ملتش هنوز ويژگى و نبوغ خود را حفظ كرده ، داراى احساساتى زنده و دينى استوار است ، با اينكه غيرت عربى هنوز چنين و چنان است و شور و نشاط جوانى ، هنوز به خمول و سالخوردگى نگراييده ، و تلاشهاى بزرگان و شيوخ را ناتوانى نگرفته است ، بويژه كه هنوز قدرت زمامدارى و حكومت در دست آل هاشم است .\r\nبر مام ميهن عراق چه سخت ناگوار است كه با گوشهاى خود بشنود كه بگويند در مسافرخانه‌هاى نجف دلالهاى جنسى وجود دارند كه گروهى از دختران را به تازه‌واردان\r\n\r\n\r\n","description":"","footnote":"\r\n( 1 ) . اصل الشيعة و اصولها ، اثر نفيس استاد بزرگوار ، علامه شيخ محمد حسين آل كاشف الغطاء .\r\n","page_name":" 469 ","page_number":479},
  {"content":"\r\n\r\nعرضه مىكنند تا از بين آنها يكى را برگزينند و يا بگويند : دخترانش در يك شب چند مرتبه ازدواج مىكنند . « 1 »\r\nچگونه گوش عراق مىتواند اين صداها را بشنود كه نجفىها دسيسه‌گران ، گمراهان و گمراه‌كنندگانند كه به لباس مسلمانان درآمده و در بسيارى از شعاير اسلامى به ظاهر با مسلمانان شركت مىكنند ؟ و قبل از اينها همه صداى جنجال و فريادى است كه شخصيت رجال خاندان هاشمى عراق را آلوده مىسازد . « 2 »\r\nآيا هيچ عراقى حساسى پيدا مىشود كه پندارد در خلال اين كتب مصلحتى براى جامعهء عراقى نهفته ؟ يا محتواى آنها روح تازه‌اى در كالبد فرزندانش مىدمد ؟ يا گمان كند كه ملت اسلام از اينها درسهاى اخلاقى فرامىگيرد ؟ يا عاملى براى ترقى و پيشرفت آنان به حساب مىآيد ؟ يا ارزش فرهنگى براى رجال عراق و ارزش علمى براى دانشجويان آن دارد ؟ يا نتيجهء ادبى عايد نويسندگانش مىكند ؟ يا براى مسلمانانش بهرهء دينى در بردارد ؟ يا براى ثروتمندان بتواند ارزش مادى داشته باشد ؟ و يا در سياست حكومت اسلامى و محبوب آن اثرى بتواند گذاشت ؟\r\nهرمسلمانى كه در ادعاى مسلمانىاش صادق باشد و شرف و عزّت ملتش را بخواهد ، موظف است امثال اين كتابهاى باطل را دور بريزد و به عنوان حق‌طلبى از آنها اظهار تنفر كند و از نگهدارى و خواندن آنها اجتناب ورزد و محتويات آنها را باور ندارد و از عمل‌كردن و گرويدن به مندرجات آنها دورى گزيند و اعتراف به مطالب آنها را به پس از به كار گرفتن دقت كافى و مراجعه به سخن‌شناسان و اهل نقد و تحقيق موكول كند و يا خود شخصا به نقد و تحليل مطالب بپردازد و در موارد مقتضى اگر صلاحيت دارد ، نويسندگان آنها را به ايراد و مناقشه كشاند .\r\nهرگاه اندرزهايى را كه به آنها داده مىشود ، كار بندند ، براى آنان بهتر خواهد بود و بصيرتشان در امر دين ، محكم‌تر خواهد شد . « 3 »\r\n\r\n\r\n","description":"","footnote":"\r\n( 1 ) . رك : الجولة فى ربوع الشرق الادنى 112 .\r\n( 2 ) . رك : السنة و الشيعة 48 .\r\n( 3 ) . نساء 4 / 66 .\r\n","page_name":" 470 ","page_number":480},
  {"content":"\r\n\r\nمبلغان و ناشران حكومتهاى اسلامى موظفند تأليفات اهل هرمذهب و فرقه‌اى از فرق اسلامى را به اصول و مآخذ صحيحش كه به دست رجال و بزرگان آن فرقه تأليف شده ، عرضه دارند و از آنچه مخالف و ضد آن نوشته شده ، جلوگيرى كنند ، زيرا اين گروه ديده‌بانان امت در حفظ امانتهاى علم و دين و نگهبانان ناموس اسلام و پاسداران رشته‌هاى محكم عربيتند . اينها تا وقتى است كه به صلاح خود بينديشند و نيز بر عهدهء آنان است كه ريشه‌هاى فساد را از بن بركنند ، قبل از اينكه فتنه‌انگيزان ، آتش كينه در جوامع اسلامى برافروزند و آنگاه به عذر عدم اطلاع و كمبود مآخذ مورد دسترس متوسل شوند ، چنان كه احمد امين بعد از انتشار كتاب فجر الاسلام در پاسخ به اعتراضات وارد شده چنين عذرى را در ميان قوم خود ابراز كرده است . انسان خويشتن خود را نيك مىشناسد ، اگرچه به زبان عذرها آورد « 1 » و كسى كه وظيفهء دينى و اجتماعىاش را انجام ندهد ، عذرش پذيرفته نيست . البته ، بايد از بين شما گروهى باشند كه به خير دعوت كنند و امر به معروف و نهى از منكر كنند . و اينان براستى رستگارانند . « 2 »\r\nما از نويسندهء هرمذهب و نوشتهء هرملت كه به دست صدق و امانت ، به دست وثوق و متانت ، به دست رعايت ادب علم و دين ، نوشته شده باشد ، استقبال مىكنيم ، تا هر كس هلاك شود از روى دليل باشد و هركس حيات سعادتمند يابد از روى دليل باشد « 3 » ، بدين موعظه آن‌كس پند گيرد كه به خدا و روز آخرت ايمان آورده باشد . اينها مطالبى است كه در تربيت شما مؤثرتر و براى شما از هرچيز ديگر بهتر و پاكيزه‌تر است . « 4 »\r\n\r\n\r\n","description":"","footnote":"\r\n( 1 ) . قيامة 75 / 15 .\r\n( 2 ) . آل عمران 3 / 104 .\r\n( 3 ) . انفال 8 / 42 .\r\n( 4 ) . بقرة 2 / 232 .\r\n","page_name":" 471 ","page_number":481},
  {"content":"\r\n . \r\n","description":"","footnote":"","page_name":" 472 ","page_number":482},
  {"content":"\r\n\r\n\r\nغديريه‌سرايان سدهء چهارم هجرى\r\n\r\n","description":"","footnote":"","page_name":" 473 ","page_number":483},
  {"content":"\r\n . \r\n","description":"","footnote":"","page_name":" 474 ","page_number":484},
  {"content":"\r\n\r\n\r\n1 ابن طباطبا اصفهانى ( م 322 )\r\n- اى كسى كه در نهان به دشمنىام پردازى ، يا اظهار دشمنى كن و تا مىتوانى به آزارم برخيز ، يا مرا رها كن .\r\n- سوگند به خدا ، من با دشمنانم خوى پسنديده‌اى دارم ، شما از آن به شگفت نيفتيد .\r\n- من به دعاى جدم مصطفى در حق پدرم ، آن هم در صبحگاه روز غدير خم اطمينان دارم ، شما هشيار باشيد .\r\n- خداوند ما را توفيق دهد تا دعاى آن حضرت را دربارهء دشمنان و دوستان على سرلوحهء كارها قرار دهيم ، بايد بردبار بود . « 1 »\r\n\r\nشاعر را بشناسيم\r\nنامش ابو الحسن محمد ، پسر احمد ، پسر ابراهيم طباطبا ، فرزند اسماعيل ، پسر ابراهيم ، پسر حسن ، فرزند سبط پيغمبر ، امام حسن بن على بن ابى طالب عليهم السّلام ، مشهور به\r\n\r\n\r\n","description":"","footnote":"\r\n( 1 ) . اين اشعار خطاب به ابو على رستمى است بنا بر آنچه در ثمار القلوب ثعالبى 511 آمده است ، و اشاره به حديث غدير است كه ذيل آن فرمود : اللهم و ال من والاه و عاد من عاداه .\r\n","page_name":" 475 ","page_number":485},
  {"content":"\r\n\r\nابن طباطباست .\r\nاو دانشمندى زبردست ، شاعرى در شعر سرآمد و قوى ، و يكى از بزرگان ادبيات است . مرزبانى گويد : او را كتابى است در شعر و ادبيات « 1 » و تذكره‌نويسان كتابهاى زير را به او نسبت داده‌اند : « 2 »\r\n1 - كتاب سنام المعالى .\r\n2 - كتاب عيار الشعر . در فهرست ابن نديم 221 : معاير الشعر آمده و حموى در معجم الادباء : 3 / 58 گويد : حسن بن بشر آمدى ، كتابى در اصلاح محتويات آن نوشته است .\r\n3 - كتاب الشعر و الشعراء .\r\n4 - كتاب نقد الشعر .\r\n5 - كتاب تهذيب الطبع .\r\n6 - كتاب العروض . حموى گويد : اين كتاب بىسابقه است .\r\n7 - كتاب فرائد الدرر . از شعر زير معلوم مىشود اين كتاب را به دوستش عاريه داده بود و براى بازگرفتنش به او نوشته است :\r\n- اى خوبروى ! فرائد الدرر را بازپس ده و به بنده‌اى كه در عشق آزاد است ، ارفاق كن .\r\n8 - كتاب المدخل فى معرفة المعمى من الشعر .\r\n9 - كتاب فى تقريض الدفاتر .\r\n10 - كتاب ديوان اشعار او .\r\n11 - كتاب منتخبات ديوان اشعار او .\r\nحموى در معجم الادباء از او ياد كرده ، گويد : او به هشيارى و فطانت و قريحهء صاف و سلامت ذهن و نيكويى هدف و مقصد ، معرفى شده است . ابو عبد اللّه حمزة بن حسن اصفهانى گويد : شنيدم گروهى از ناقلان اشعار در بغداد ، از عبد اللّه بن معتز حديث\r\n\r\n\r\n","description":"","footnote":"\r\n( 1 ) . معجم الشعراء 463 .\r\n( 2 ) . رك : ثمار القلوب 507 ؛ فهرست ابن النديم 196 ؛ معجم الادباء : 17 / 143 ؛ عمدة الطالب 162 .\r\n","page_name":" 476 ","page_number":486},
  {"content":"\r\n\r\nمىكردند كه او ابو الحسن ابن طباطبا را چون ياد مىكرد ، او را بر ساير اهل ادب ، مقدم داشته ، مىگفت : كسى در صفاتش جز محمد بن يزيد بن مسلمة بن عبد الملك ، او را مانند نبود ؛ با اين حال ، اشعار ابن طباطبا بر اشعار او فزونى داشت .\r\nگويند كه در اولاد حسن ، كسى شبيه او نبود ، ولى شبيه‌ترين كس نسبت به او ، على بن محمد افوه ، « 1 » است .\r\nحمزهء اصفهانى گويد : ابو عبد اللّه بن عامر براى من نقل كرده ، گفت : ابو الحسن ، در تمام مدت زندگىاش اشتياق فراوانى به ديدار عبد اللّه بن معتز داشت و آرزو مىكرد او را ببيند يا شعرش را بنگرد ، اما ديدار او برايش اتفاق نيفتاد ، زيرا ابن طباطبا هيچگاه اصفهان را ترك نگفته بود . به‌هرحال در روزهاى آخر عمرش به شعر ابن معتز دست يافت ، و او را در اين زمينه داستان عجيبى است .\r\nوقتى ابو الحسن به خانهء معمر كه يك نسخه از شعر عبد اللّه معتز را از بغداد برايش آورده بودند ، وارد شد و نسخهء او را عاريه طلبيد ، معمر اين كار را به آينده موكول كرد . در آن مجلس ابو الحسن موفق شد در ميان جمع ، نسخهء او را از نظر بگذراند ، آنگاه از مجلس خارج شد و راه خود را به سوى من گردانيد ، در حالىكه زبانش لكنت داشت ، گويا بار سنگينى با خود برداشته بود . از من قلمدانى و كاغذى طلبيد و شروع كرد از حفظ قطعاتى از شعر را در اوراق پراكنده‌اى ، نوشتن . من از او پرسيدم اين اشعار از كيست ؟ پاسخى به من نداد تا از نوشتن بازايستاد ، او پنج برگ را كه هركدام به اندازهء نيمى از كاغذهاى مأمونى بود ، پر كرد . اشعارش را شماره كردم صد و هشتاد و هفت بيت بود كه از اشعار ابن معتز ، در آن مجلس حفظ كرده و آنها را بين ساير اشعارش برگزيده بود .\r\nدر معجم الادباء حموى ، بخش مهمى از اشعارش موجود است ، از جمله قصيده‌اى در 39 بيت كه در آن از به كار بردن حرف راء و كاف خوددارى شده است . در اين قصيده مدح ابو الحسن محمد بن يحيى بن ابى بغل را گفته كه آغازش اين است :\r\n\r\n\r\n","description":"","footnote":"\r\n( 1 ) . وى حمانى يكى از شعراى غدير است كه در همين جلد شرح احوالش گذشت .\r\n","page_name":" 477 ","page_number":487},
  {"content":"\r\n\r\n- آن بزرگمردى كه بزرگان را رهين احسان خود ساخته ، در كارهايش پىدرپى نيكى قرار دارد .\r\n- نعمتها و الطافش پيوسته شامل حال من گشته و مرا از او بخششهايى پس از بخششهاى ديگر رسيده است .\r\n- همان نعمتهايى كه زمانه پس از چند صباحى كه به من ارزانى داشت ، از من بازگرفت و چه نعمتهاى بزرگى بوده است .\r\nو در توصيف قصيدهء خود گويد :\r\n ميزانها عند الخليل معدل * متفاعل متفاعل فعلات \r\nثعالبى در كتاب خود بخشى از شعر او را آورده است :\r\n- در حالى كه از خواب غفلت بيدار شده‌ام ، با زبانى نيشدار مانند نيش گرماى شديد ، خود را ملامت كرده ، مىگويم : مرا با خيالات بىحاصلم در شبهاى رؤيايى آرزوها رها كنيد و با ملامت و شكنجه بيدارم نكنيد .\r\n- به من مىگويند بيدار شو كه جوانىات به در شد ، به آنها مىگويم لذت خواب ، دمادم فجر است . « 1 »\r\nهمچنين شب خوشى را در شعر او ياد كرده ، آنجا كه گويد :\r\n- شبى كه صبحش مرا به وجود آورد ، پندارى من آن شب را در عروسى زنگيان گذرانيده‌ام . « 2 »\r\n- گويا در آن شب برج‌آسمانى جوزا بال‌وپر در تاريكى گسترده و چونان طبل‌زنى ، سنج مىزند .\r\n- گويا در توصيف آن شب چنين نوشته شده : ايستاده‌اى كه سر خود را از كرشمه و ناز به زير افكنده است . « 3 »\r\n\r\n\r\n","description":"","footnote":"\r\n( 1 ) . ثمار القلوب 518 .\r\n( 2 ) . به زنگيان مثل مىزنند ، زيرا بين ساير ملل زنگيان به سازوآواز و مطربى امتياز دارند و در اين قسمت ، تمثيل به آنها شايع است .\r\n( 3 ) . ثمار القلوب 435 .\r\n","page_name":" 478 ","page_number":488},
  {"content":"\r\n\r\nهمو گويد : روزى ابو الحسن ابن طباطبا وارد خانهء ابو على بن رستم شد ، بر در خانه‌اش دو سياه‌پوست از اولاد عثمان را ديد كه عمامه‌هاى قرمز بر سر دارند . آنها را آزمايش كرد ، معلوم شد هردو از ادب بىبهره‌اند . وقتى در مجلس ابن رستم استقرار يافت ، تقاضاى دوات و كاغذ كرد و اين اشعار را نوشت :\r\n- بر در خانه دو سياه‌پوست مىبينم كه هردو عمامه‌هاى قرمز به سر دارند .\r\n- مانند دو گل آتش بر فراز دو ذغال ، در حالى كه هردو رفض ( تشيع ) را ترك گفته ، خرسندند .\r\n- جد شما عثمان ذو النورين بود ، چرا نسلى كه از او آمده دو موجود تيرهء رنگ است .\r\n- چه زشت است بدى از خوبى زاده شود ، چون آهنى كه از سيم و نقره بيرون آيد .\r\n- شما به كسى جز به دو كلاغ پرنده نسبت نداريد كه در محنت و رنج افتاده‌ايد .\r\n- شما كه نسبت به آن‌دو شخص ابراز دوستى مىكنيد ، اهل سنت را در آن‌دو شهر رها كنيد .\r\n- و رها كنيد شيعهء دو سبط پيغمبر حسن و حسين پاك را .\r\n- به زودى من به شما در مدت دو سال سندى به مبلغ ناچيزى خواهم داد . « 1 »\r\nابن رستم ، اشعار را پسنديد و مردم آنها را ضبط كردند . همو در هجاى ابو على بن رستم كه مردم را به خود دعوت مىكرد و به بيمارى برص مبتلا بود ، به هردو امر [ دعوت به خود و بيمارى برص 
  ] اشاره كرده گويد :\r\n- از دلايل پيامبران الهى آيتى به شما داده شد كه بر سرهاى همه مردم بالا رفته‌اى .\r\n- تنها بدون پدر به دنيا آمدى و در دست راستت سفيدى است ، پس تو هم عيسى و هم موسى باشى .\r\nو دربارهء ابو على بن رستم وقتى باروى اطراف شهر اصفهان را خراب كرده بود تا خانه‌اش را گسترش دهد ، با اشاره به اينكه اصفهان را ذو القرنين ساخته گويد :\r\n- ذو القرنين شهرى مىسازد ، آنگاه ذو القرنين ديگر ديوارش را ويران مىكند .\r\n- به طورى كه هرگاه بيابان سينا در صحن خانه‌اش باشد ، با يك شاخ خود ، طور سينا را\r\n\r\n\r\n","description":"","footnote":"\r\n( 1 ) . ثمار القلوب 229 . اين اشعار در معجم الادباء : 17 / 154 با تغييرى مختصر ديده مىشود .\r\n","page_name":" 479 ","page_number":489},
  {"content":"\r\n\r\nبه لرزه آورد .\r\nو از اوست دربارهء ابن رستم كه باروى شهر اصفهان را بنا مىكند :\r\n- اى فرزند رستم ! تو كوشش به كار بر و ما هم به سهم خود مىكوشيم .\r\n- تو محل آمال و آرزوهايى و كار بزرگ و پيچيده را ، تو آسان مىسازى .\r\n- تو چنان اين‌باروى شهر را مستحكم ساختى كه سوگند به خدا ، چاره‌اى از قرصى و محكمى ندارد .\r\n- به دنبال آن ، خلق بسيارى از نسل ارزبون « 1 » اظهار محبّت خواهند كرد .\r\n- آنان چون يأجوج و مأجوج اسكندرند ، اگر آنها را به آمار كشى .\r\n- و تو مانند ذو القرنين باشى كه براى آنان سدى فراهم كرده‌اى .\r\nدر هجاى ابو على رستمى گويد :\r\n- اى فرزند رستم طه ! من دانش ترا نپذيرم و جز كتاب منزل ، هرچه را حفظ كرده‌اى ، باور ندارم .\r\n- اگر تو در علم نحو ، به احاطهء يونس نحوى باشى ، يا در لغات غريب عرب ، در حدود قطرب باشى .\r\n- و بر علم فقه ابو حنيفه ، به طور كامل دست يا بى ، آنگاه نزد رستم آيى ، مورد تقدير واقع نخواهى شد .\r\nو از اوست :\r\n- بر ما انكار مكن حسن منطقى را كه حسن و نظم آن را ، از تو فراگرفتيم و آن را به تو تقديم مىكنيم .\r\n- خداى بزرگ از كار كسى كه وحى و كلامش را بر او مىخواند ، تشكر مىكند .\r\nو بر ابو عمرو بن جعفر بن شريك كه شعر ديك الجنّ « 2 » را از او دريغ داشته است ، سرزنش كرده ، گويد :\r\n\r\n\r\n","description":"","footnote":"\r\n( 1 ) . ارزبون را به نام غلام او كنايه آورده است .\r\n( 2 ) . به معناى « خروس جن » ، شاعر عرب و ستايشگر اهل بيت عصمت و طهارت است . ( و )\r\n","page_name":" 480 ","page_number":490},
  {"content":"\r\n\r\n- اى مرد سخاوتمندى كه صبح و شام در بين ما از لحاظ جود و بخشش بىمانندى !\r\n- تو از تمام مردم در كار شعر مردم ، باگذشت‌ترى ، اين لجاجت در شعر ديك الجن براى چيست ؟\r\n- اى مرد بخشايشگر ! اگر ديك الجن ، از دودهء خروس عرش پروردگار بود ، « 1 » بعد از آنكه در شمار خروسها درآمد ، ديگر از اهميت مىافتاد .\r\nو اين شعر نيز از اوست :\r\n- پدرم فداى آن‌كس كه جانم در گرو اوست ، و جز او در بين مردم مونسى ندارم .\r\n- هيچگاه نزديك شدنم را به او ، به ديدهء انكار ننگريد ، زيرا هرچند قلب من آهن باشد ، اما او مغناطيس است .\r\nو از اوست :\r\n- چه خوش بود شبى كه خلوت كردم با كسى كه نمىتوانم شور و شعفم را با او توصيف كنم .\r\n- شبى چون خنكى و گوارايى جوانى كه در ظلمت محض فرورفته باشد و من در سايهء خوش تاريكىاش لذتى بردم .\r\nو از اوست :\r\n- شعرى منظوم ، به دستم رسيد كه مانند حلقهء منظّم مرواريد ، يا درختان بهشت و يا قلبى مطمئن بود .\r\n- و يا همچون دوران عشق ، نسيم صبا ، گوارايى و خنكى دل و خواب‌خوش بود .\r\nمرزبانى در معجم الشعراء 463 اين شعر را از او در توصيف قلم آورده است :\r\n- او را شمشير برايى در كف است كه براى نقض و يا تأكيد اوامرش به كار مىبرد .\r\n\r\n\r\n","description":"","footnote":"\r\n( 1 ) . حديث « خروس عرش » را جاحظ از رسول خدا صلّى اللّه عليه و آله روايت كرده كه گفت : يكى از مخلوقات خدا خروسى است به نام خروس تحت العرش ، چنگال پاهايش در زيرزمين سفلى ، و بالش در هوا قرار دارد ، وقتى دو ثلث شب بگذرد و ثلث آخر مانده باشد ، بالها را به‌هم زند و مىگويد : سبحان الملك القدوس ، سبوح قدوس ، رب الملائكة و الروح ؛ در اين حالت است كه خروسها بال مىزنند و بانگ برمىدارند .\r\n","page_name":" 481 ","page_number":491},
  {"content":"\r\n\r\n- و آنچه را كه در ضميرش مىگذرد ، تفسير مىكند و حكمتش را هنگام نگارش به جريان مىاندازد .\r\n- يعنى قلم او كه در كفش ، مانند فلك ، با سعد و نحسش در گردش است .\r\nو در المعجم نيز اين ابيات از او روايت شده است :\r\n- سوگند به انس و نشاطى كه از دريافت نامهء او در دو عيد قربان و فطر ، مرا دست داده است .\r\n- هيچگاه شب تاريك ، براى من وحشتى پيش نياورد مگر آنكه تو اى نامه ! مثل ماه كامل برايم ظاهر شده باشى .\r\n- با گفتارى كه شوق به انس و الفت را در من برانگيزد و با لبخندى كه پريشانى دلم را جبران كند .\r\nنويرى از او نقل كرده است كه گفت :\r\n- در رسيدن به آرزو ، سرعت سقوط در بين است ، و ميزان حد وسط را ، هنگام اسراف بايد شناخت .\r\n- مانند چراغى كه روغنش خوراك آن است ، وقتى در روغن غرقش كردى ، خاموش گردد .\r\nآنگاه اين شعر را آورده است :\r\n- ابو بكر بعد از سكوتى كه كرد ، سخن درستى گفت :\r\n- خوشحال شديم ، صيدى نكرديم و شكارمان هم فرار كرد . « 1 »\r\nابن خلكان از ديوان او اين اشعار را نقل كرده است :\r\n- رفتند و در دل من از فراقشان سوزى گذاشتند كه چون دوست رفت ، آن سوز بماند .\r\n- چه خوش بود روزگار مسرت ! گويا گذشت شتابانش ، رؤيايى بيش نبود .\r\n- اگر از روى ترحّم زندگى بر عاشقان دوام مىيافت ، براى من هم آن سرور ، پايدار مىماند .\r\n\r\n\r\n","description":"","footnote":"\r\n( 1 ) . نهاية الارب 3 / 97 .\r\n","page_name":" 482 ","page_number":492},
  {"content":"\r\n\r\n- اى عيش گمشدهء ما ! يك سال از عمر ما را بگير و به جاى آن ، چند روز عشق به ما ارزانى دار .\r\nو از اوست :\r\n- اى كسى كه آب ، حكايت از رقت و لطافت او كند ، در حالى كه دلش به سختى سنگ است .\r\n- كاش بهرهء من ، مانند بهرهء لباسهايت از بدن تو بود ، اى بشر يگانه !\r\n- شگفتى نكنيد از كهنگى جامهء او ، تكمه‌هايش بر ماه بسته شده است .\r\nابن طباطبا بنا بر طبق آنچه در المجدى است ، در اصفهان متولد شده و در آنجا به سال 322 بر طبق آنچه در معاهد التنصيص است ، وفات يافته است . ازاين‌رو ، آنچه در نسمة السحر - به نقل از معاهد التنصيص آمده است كه او در سال 322 متولد شده ، اشتباهى است ناشى از فهم كلام نويسندهء معاهد ، آنجا كه گويد : تولدش در اصفهان و مرگش آنجا به سال 322 بود . بنابراين ، صاحب نسمة السحر پنداشته كه 322 مربوط به ولادت اوست ، چنان كه برخى از معاصران اين اشتباه را كرده‌اند ، و اين امر درست نيست ، زيرا ابو على رستمى كه ابن طباطبا اشعار فراوانى درباره‌اش دارد ، از رجال دورهء مقتدر باللّه است كه به سال 320 كشته شد و در ايام او بود كه رستمى باروى شهر اصفهان و مسجد جامع آن را تصرف كرد و ابن طباطبا او را هجا گفت . البته ، چنان كه از معجم الادباء آورده شد ، ابن طباطبا پيوسته آرزوى ملاقات با عبد اللّه بن معتز را مىكرد و اشتياق ديدار او را داشت و ابن معتز به سال 296 درگذشت .\r\nدر جلد دوم نسمة السحر فى من تشيع و شعر و نيز معاهد التنصيص : 1 / 179 شرح‌حال ابن طباطبا و تعريف و تمجيد او به نهايت فشرده ، آمده است .\r\nابن خلكان در ذيل شرح‌حال ابو القاسم ابن طباطبا ( م 345 ) ابيات ياد شده را از ديوان ابو الحسن ابن طباطبا نقل كرده ، آنگاه گويد : من نمىدانم اين ابو الحسن كيست و چه نسبتى بين او و ابو القاسم ياد شده ، وجود داشته و خدا داناتر است . « 1 » فهم اين سخن ابن خلكان و آنچه در ذيل آن آورده ، بر سيد ما سيد محسن امين عاملى نيز پيچيده شده و\r\n\r\n\r\n","description":"","footnote":"\r\n( 1 ) . وفيات الاعيان : 1 / 42 .\r\n","page_name":" 483 ","page_number":493},
  {"content":"\r\n\r\nاو را در اشتباه بزرگى افكنده است . او تحت عنوان ابو الحسن حسنى مصرى شرح حالى عنوان كرده و او را بىدليل ، مصرى خوانده است و تاريخ وفات ابو القاسم ابن طباطبا را براى او ذكر كرده و شرح حالش را با اين جمله پايان داده است : ما دليلى بر تشيع او نداريم ، مگر اينكه تشيع اصلى كلى در علويان است . « 1 »\r\nشگفتى اينجاست كه سيد محسن امين ، ابو الحسن را به نام و نسبش آورده ، گويد : اين است آن‌كه ابن خلكان گفته : نمىدانم اين ابو الحسن كيست . « 2 » به‌هرحال ، كسى را جز از ناحيه خدا عصمت از خطا نيست .\r\nابن طباطبا را اولاد فراوانى در اصفهان بود كه در بين آنان دانشمندان ، ادبا ، اشراف و نقبا وجود داشته‌اند . عمرى نسب‌شناس در المجدى گويد : او را نسلى گسترده و طولانى است كه افرادى موجّه و باشخصيت ، بين آنها بوده‌اند ، مانند ابو الحسن احمد شاعر اصفهانى و برادرش ابو عبد اللّه حسين متصدى نقابت در اصفهان كه هردو فرزندان شاعر معروف على بن محمد مىباشند ، و ديگر شريف ابو الحسن محمد در بغداد كه او را ابن بنت خصبه گويند .\r\n\r\n\r\n","description":"","footnote":"\r\n( 1 ) . اعيان الشيعة : 6 / 312 .\r\n( 2 ) . همان : 9 / 305 .\r\n","page_name":" 484 ","page_number":494},
  {"content":"\r\n\r\n\r\n2 ابن علويّهء اصفهانى ( 212 - بعد از 320 )\r\n- بر ديدگانت چه گذشته كه پلكهايش پر از سرشك ، نگاههايش گذران ، و مردمكش بيمار است .\r\n- درود پروردگار بر پسر عم محمد ، درودى كه او را در مهر بپوشاند .\r\n- و با ياد غدير او را فضيلتى است كه تا شب‌وروز در گردش است ، فراموش نمىگردد .\r\n- پيامبر اكرم براى تشريح ولايت او كه كتاب آسمانى قرآن بدان گوياست ، به پا خاست .\r\n- در آنجا كه گويد مأموريتت را ابلاغ كن و در پناه خداوند مهربان ، از شرّ آنان در امان باش .\r\n- او مردم را دعوت به نماز جماعت كرد و على را به فضل گفتار غرّاى خداوند ، سرورى بخشيد .\r\n- بانگ برداشت : آيا من صاحب‌اختيار شما نيستم ؟ گفتند : البته ، فرمود : پس صاحب اختيار دوم شما اين شخص است .\r\n- سپس براى او و هركس كه به يارىاش برخيزد ، دعا كرد و براى هركسى كه از يارىاش دست كشد ، نفرين نمود .\r\n- آنگاه در كمال صداقت فرياد برداشت و گفت : اى ابو الحسن ! آفرين بر تو كه سرور\r\n\r\n","description":"","footnote":"","page_name":" 485 ","page_number":495},
  {"content":"\r\n\r\nپير و برنايى .\r\n- تو صاحب اختيار گروه مؤمنان ، اعم از زن و مرد ، گرديدى .\r\n- خلافت و وزارت از آن كيست ، آيا مگر نه آن‌دو ، براى او به‌هم گرد آمده‌اند ؟ !\r\n- آيا اين خلافت و وزارتى نيست كه خداى آن را در آيات محكمش بيان فرموده است .\r\n- شما دليل خود را بياوريد و سخن خود را بگوييد ، و گفتار فلان و به همان را رها كنيد .\r\n- چه گمراهى دور و درازى است ، گمراهى شما تا هدايت ، مگر اينكه برهان قاطع را بفهميد .\r\n\r\nپيرامون شعر\r\nاين ابيات از قصيدهء محبّرهء ( تزيين‌شده ) ابن علويه است . حموى گويد :\r\nاحمد بن علويه را قصيده‌اى است با هزار قافيه در مرام تشيع ، وقتى آن را بر ابو حاتم « 1 » سجستانى عرضه داشتند ، گفت : اى مردم بصره ! اهل اصفهان بر شما پيشى گرفتند . اول قصيده اين است :\r\n ما بال عينك ثرة الاجفان * عبرى اللحاظ سقيمة الانسان ؟ « 2 » \r\nدر معالم العلماء ابن شهرآشوب و ايضاح الاشتباه علامهء حلى آمده است كه وى اشعار نونيّه‌اى به نام الفيّه و محبّره در هشتصد و سى و چند بيت دارد ، تا آخر آنچه حموى ياد كرده است . بخش مهمى از اين اشعار به طور پراكنده در ابواب المناقب ابن شهرآشوب يافت مىشود كه علامهء سماوى آن اشعار را در ديوانى مشتمل بر 213 بيت ، جمع كرده است و سرور ما حجة الاسلام امين 224 بيت آن را در كتابش به نقل از المناقب آورده است . « 3 »\r\n\r\n\r\n","description":"","footnote":"\r\n( 1 ) . سهل بن محمد ، پيشواى علوم قرآن و علم لغت و شعر است ، نزد اخفش شاگردى كرده و از ابو عبيده ، ابو زيد ، اصمعى و گروهى ديگر روايت كرده است ، و ابن دريد و ديگران از او روايت كرده‌اند . در سال 255 و برخى گويند كه در وقت ديگر ، وفات يافت .\r\n( 2 ) . معجم الادباء : 4 / 76 .\r\n( 3 ) . رك : اعيان الشيعة : 9 / 11 - 12 .\r\n","page_name":" 486 ","page_number":496},
  {"content":"\r\n\r\nاين قصيده ، متضمن برجسته‌ترين فضايل امير المؤمنين عليه السّلام است كه از زبان پيامبر صلّى اللّه عليه و آله نقل شده و در حقيقت زبان كتاب و سنت است ، نه تعدادى تصويرهاى خيالى و شاعرانهء مسلسل . در اين قصيده ، استدلال و برهان صادق بر امامت وصى پيامبر امين را ملاحظه مىكنيم و مفهوم مولا را از زبان دانشمند يگانهء ادبيات عرب ، محقق بصير ، زبان‌شناس توانا ، اديب بىنظير و سخن‌سراى عرب مىشنويم كه اين خود دليلى نيرومند بر نظر شيعيان دربارهء دلالت لفظ ولى است و افادهء ولايت مطلقه از لفظ ولى در حديث ، بر ولايت مطلقهء مولى المؤمنين عليه السّلام .\r\n\r\nشاعر را بشناسيم\r\nابو جعفر احمد بن علويهء « 1 » اصفهانى كرمانى ، مشهور به ابو الاسود ، يكى از مؤلفان اماميه است كه نامش در كتب رجال معروف مىباشد . نجاشى در فهرست خود ، و ابن شهرآشوب در معالم العلماء نام او را ياد كرده‌اند . كتابى دارد كه نجاشى آن را كتاب الاعتقاد فى الادعية خوانده و ابن شهرآشوب از آن با نام دعاء الاعتقاد ياد كرده ، گويد : او را كتابهايى است كه يكى از آنها بدين‌نام است .\r\nحموى در معجم الادباء گويد : او را رسايل منتخبى است كه ابو الحسن ( ابو الحسين ) احمد بن سعد در كتابى كه در رسايل نوشته ، آنها را آورده است . او را هشت كتاب است در دعا ، به انشاى خودش ، و رساله‌اى دارد در پيرى و خضاب ، و ابن نديم ديوانى را براى او در پنجاه برگ نام برده است . « 2 »\r\nابن علويه از پيشوايان و بزرگان حديث است كه بزرگانى از مشايخ اماميه به روايت حديث از او پرداخته و به او اعتماد كرده‌اند ، از قبيل :\r\n\r\n\r\n","description":"","footnote":"\r\n( 1 ) . علويه را با دو فتحه و تشديد ياء ، بنا بر آنچه در ايضاح الاشتباه ساروى است ، بايد خواند ؛ ضمنا كلام نجاشى بر ساروى اشتباه شده و ابن علويه را رحّال معرفى و ضبط كرده است ، و حال آنكه اين لقب محمد بن احمد است كه از ابن علويه روايت كرده ، نه لقب خود او .\r\n( 2 ) . رك : الفهرست 237 .\r\n","page_name":" 487 ","page_number":497},
  {"content":"\r\n\r\n1 - شيخ اهل قم ، ابو جعفر محمد بن حسن بن وليد قمى ( م 343 ) كه حالش در وثاقت و اجتناب از روايت‌كردن از اشخاص غير موثق ، معلوم است و حتى كسانى را كه از راويان ضعيف روايت كرده‌اند ، توبيخ كرده و از قم بيرون نموده است ، كتب ابراهيم بن محمد ثقفى را بر طبق آنچه در مشيخة الفقيه و فهرست شيخ الطايفه طوسى است و مورد اعتماد اصحاب ما مىباشد ، از ابن علويه روايت كرده است ، و از رواياتى كه ابو جعفر قمى از ابن علويه ، از ابراهيم بن محمد ثقفى آورده ، يكى روايتى است كه شيخ صدوق و ابو جعفر طبرى به اسناد ابن علويه از زيد بن ارقم نقل كرده‌اند كه گفت : پيامبر خدا صلّى اللّه عليه و آله فرمود :\r\nآيا شما را رهبرى نكنم بر چيزى كه اگر به آن راهبرى جوييد ، هلاك و گمراه نخواهيد شد ؟ گفتند : بلى يا رسول اللّه ! فرمود : امام شما و ولى شما على بن ابى طالب است ، او را يارى كنيد و به خيرخواهىاش برخيزيد و او را تصديق كنيد كه جبرئيل مرا بدين سخنان امر كرده است . « 1 »\r\n2 - فقيه و بزرگ و موجه شيعه ، سعد بن عبد اللّه بن ابى خلف اشعرى ( م 299 يا 300 يا 301 ) بر طبق آنچه در مجلس بيستم از مجالس شيخ بزرگوار محمد بن محمد بن نعمان مفيد است .\r\n3 - حسين بن محمد بن عمران اشعرى قمى كه مورد وثوق است و ثقة الاسلام كلينى در كافى و ابن قولويه در الكامل ، بر طبق آنچه در كامل الزيارة و رجال شيخ طوسى آمده است ، از او بسيار نقل كرده‌اند . يكى از احاديثى كه اشعرى از ابن علويه نقل كرده ، روايتى است كه ابن قولويه اسنادش را به امام صادق عليه السّلام مىرساند كه او چون از غسل زيارت فراغت مىيافت ، مىفرمود : خدايا آن را مايه روشنى و پاكيزگىام قرار ده . « 2 »\r\n4 - عبد اللّه بن حسين مؤدب ، كه از مشايخ شيخ صدوق و پدر مقدس اوست ، بنابر آنچه در مشيخة الفقيه آمده است . از رواياتى كه مؤدب از ابن علويه نقل كرده ، روايتى\r\n\r\n\r\n","description":"","footnote":"\r\n( 1 ) . الامالى ، صدوق 354 ؛ بشارة المصطفى ، جلد چهارم .\r\n( 2 ) . الكامل ، ابن قولويه 186 .\r\n","page_name":" 488 ","page_number":498},
  {"content":"\r\n\r\nاست كه شيخ صدوق به اسناد خود از جابر بن عبد اللّه نقل كرده كه گويد : پيامبر صلّى اللّه عليه و آله فرمود :\r\nهمانا در على خصالى موجود است كه هرگاه يكى از آنها در تمام مردم مىبود ، در فضيلت آنان كافى بود . « 1 »\r\nصدوق به اسنادش از رسول خدا صلّى اللّه عليه و آله روايت كرده كه فرمود :\r\nيا على ! تو برادر من ، وصى من ، وارث من و جانشين من بر امتم هستى ، چه در زندگىام و چه بعد از مرگم . دوست تو ، دوست من است و خشمگير بر تو ، خشمگير بر من ؛ دشمن تو ، دشمن من است و دوستدار تو دوستدار من . « 2 »\r\nهمو به اسناد خود از طريق ابن علويه از پيامبر خدا صلّى اللّه عليه و آله آورده كه فرمود :\r\nيا على ! چون روز قيامت شود ، تو سوار بر مركبى از نور ، بر سرت تاجى خواهد بود كه از شدت نور ، ديدگان اهل محشر را خيره كند . « 3 »\r\nهمچنين به اسناد ابن علويه از پيامبر اكرم صلّى اللّه عليه و آله روايت شده است كه فرمود :\r\nحلقهء در بهشت از ياقوت قرمز بر صفحه‌هايى از طلاست كه چون حلقه را بر صفحه بكوبند ، طنين انداخته ، گويد : يا على . « 4 »\r\nاحاديث ديگرى از طريق مؤدب از ابن علويه در امالى 9 ، 152 ، 283 ، 286 ، 326 ، 375 و 390 يافت مىشود .\r\nكتاب الاعتقاد او را كه در دعاست ، محمد بن احمد رحال بر طبق آنچه در رجال نجاشى 64 و احمد بن يعقوب اصفهانى بر طبق آنچه در تهذيب شيخ طوسى : 1 / 141 ، باب الدعاء بين الركعات آمده است ، روايت كرده‌اند . نجاشى اسناد كتاب را به او در فهرست خود چنين آورده است : از ابن نوح ، از محمد بن على قمى ، از محمد بن احمد رحال از او . « 5 »\r\n\r\n\r\n","description":"","footnote":"\r\n( 1 ) . الامالى ، صدوق 55 .\r\n( 2 ) . همان 76 .\r\n( 3 ) . همان 217 .\r\n( 4 ) . همان 351 .\r\n( 5 ) . رجال النجاشى 64 .\r\n","page_name":" 489 ","page_number":499},
  {"content":"\r\n\r\nدر جلالت و مقام ابن علويه اين بس كه اخبارش در كتابهايى امثال : الفقيه ، التهذيب ، الكامل ، امالى صدوق ، مجالس مفيد و مانند اينها از كتابهاى عمدهء اصحاب اماميه كه خشنودى خدا نصيب آنان باد ، پراكنده است ، و دليل بر وثاقت او ، اين بس كه دانشمندان قم با اينكه به كمترين اشاره‌اى در راويان خدشه وارد مىساختند ، بر روايات او اعتماد كرده‌اند .\r\nابن علويه گذشته از اينكه از بزرگان حديث است ، از دانشمندان بسيار مبرز ادبيات عرب نيز مىباشد . ازاين‌رو ، سيوطى در بغية الوعاة ، به شرح حالش پرداخته و ثعالبى او را از نويسندگان و شعراى اصفهان نام برده « 1 » و حموى گويد : او لغت‌شناسى بود كه به ادبيات مىپرداخت و شعر نيكو مىسرود « 2 » ، و شيخ الطايفه و همطرازان او از تذكره‌نويسان تا امروز ، او را به نويسندگى معرفى كرده‌اند .\r\nاما قدرت شاعرانهء او در نقطهء اوج و عالىترين مراتب صنعت شعر بوده است ؛ نظم او به فصاحت و بلاغت و سياق نيكو و قوت تركيب ، امتياز دارد ، و برازندگى او ، به قاطعيت استدلال و حسن القاى مطلب و دستيابى به دلايل كوبنده و رسيدن به روح مقصود در بيان تعبيرات است . ازاين‌رو ، اشعارش دربارهء ائمه دين عليهم السّلام همچون شمشيرى است كه شبهات ناصبيان را قطع مىكند و يا همچون كلنگى است كه به ويرانى خانه‌هاى عنكبوتى اشتباهكاران مخالف امامت عترت طاهره مىپردازد . قصيدهء محبرهء او كه ما شاهد كتابمان را از آن برگزيديم ، گواه همهء اين گزارشهاست ، و نيز دليل گويايى بر برازندگى شعر و قدرت شاعرانهء اوست ، چنان كه ابو حاتم سجستانى در آنچه بدان او را ستوديم ، گواهى داده است .\r\nابن علويه به سال 212 متولد و به سال 320 و اندى بدرود زندگى گفت و در سال 310 در حالى كه نود و هشت ساله بود ، اين شعر را گفته است :\r\n- سرانجام دنيا ، براى ثروتمند ، بىچيزى و براى لذتهاى زودگذر ، پشيمانىآور است .\r\n- براى خردمندان ، مرگ مايهء عبرت است ، و توشهء تقوا برگرفتن ، غنيمت است .\r\n\r\n\r\n","description":"","footnote":"\r\n( 1 ) . يتيمة الدهر : 3 / 267 .\r\n( 2 ) . معجم الادباء : 2 / 3 .\r\n","page_name":" 490 ","page_number":500},
  {"content":"\r\n\r\n- انسان مىكوشد تا روزى بيشترى براى خود فراهم آورد ، ولى جز آنچه قلم تقدير براى او نوشته ، امكان‌پذير نيست .\r\n- چه بسيارند آنان كه در چشم مردم خاشعند ، و خدا جز آنچه مردم مىدانند ، از آنان چيزهاى ديگر مىداند .\r\nبعد از آنكه صد ساله شد گفت :\r\n- روزگار كمر راستم را خميده و عمرم را به لحظات آخر رسانيد .\r\n- و فرسودگى به هرعضو و مفصل من راه يافت و كيست آنكه در برابر روزگار سالم بماند .\r\nو يك نمونهء شعر او را نويرى در موسوعهء خود آورده ، آنجا كه در توصيف گاو گويد :\r\n- چه نيكو و جالب است كره و ماست آن و چه جالبند در بين مردان ، گاوداران .\r\n- ماده گاوى بانشاط ، پربركت و ميمون با پستانهايى پرشير .\r\n- كه هروقت او را به دوشيدن فراخوانند ، دوشنده را به سوى خود پذيرد .\r\n- در سنين جوانى ، باادب است ، تا حدى كه بدگويانش در مجالس توبيخ شوند .\r\n- گويا او يك اسباب‌بازى آراسته‌اى است كه از چشمگيرى ، بازيگرانش را به پرواز آورد .\r\n- نوش‌شيرهايش به نوشيدن عسلى ماند كه نوشنده را لذت بخشد .\r\n- او همچون عروسى در بين گروه گاوان است ، هنگامى كه همقطاران او از ميان بندهاى خود ، نمايان شوند .\r\n- او را مىتوان به كوه تشبيه كرد يا گفت ماده گاو جوانى است كه پشت گردن افراشته است .\r\n- دندانهاى سيمگونش كه گويا از شدت وقار ، آنها را با دو دست گرفته‌اند ، مىدرخشد .\r\n- هرگاه او كره‌اسبى بود ، سوارهء خود را از مسرت و خوشى محروم نمىساخت . « 1 »\r\nشرح‌حال شاعر ما را در اين كتابها مىتوان از نظر گذراند :\r\n\r\n\r\n","description":"","footnote":"\r\n( 1 ) . نهاية الارب فى فنون الادب : 10 / 122 .\r\n","page_name":" 491 ","page_number":501},
  {"content":"\r\n\r\n1 - فهرست نجاشى 64 .\r\n2 - رجال شيخ طوسى .\r\n3 - معالم العلماء 19 .\r\n4 - معجم الادباء : 2 / 3\r\n5 - ايضاح الاشتباه علامه .\r\n6 - بغية الوعاة 146\r\n7 - جامع الاقوال .\r\n8 - ايضاح الاشتباه ، ساروى .\r\n9 - جامع الرواة .\r\n10 - جامع المقال ، طريحى .\r\n11 - هداية المحدثين ، معروف به تمييز المشتركات .\r\n12 - منتهى المقال .\r\n13 - رجال شيخ عبد اللطيف بن ابى جامع .\r\n14 - الشيعة و فنون الاسلام 91 كه در آن تاريخ وفات او مذكور است .\r\n15 - تنقيح المقال : 1 / 68 .\r\n16 - اعيان الشيعة 67 .\r\n17 - التعاليق على نهاية الارب : 10 / 122 .\r\n\r\n","description":"","footnote":"","page_name":" 492 ","page_number":502},
  {"content":"\r\n\r\n\r\n3 مفجّع ( م 327 )\r\n- اى كسى كه مرا به دوستى على ، ملامت كنى ، برخيز بىآبرو و فرومايه و به سوى دوزخ راه‌پيما .\r\n- آيا متعرض بهترين مردم شدى ؟ تو پيوسته از راه هدايت مطرود و بر كنار خواهى بود .\r\n- كسى كه از همهء مردم به پيامبران در سنين بزرگى و كودكى و در طفوليت و هنگام شيرخوارى و غذاخورى ، شبيه‌تر بود .\r\n- او در علمش مانند آدم است كه شرح اسما و صفات را مىدانست .\r\n- و همچون نوح است كه چون كشتىاش بر فراز جودى گذشت ، از هلاكت نجات يافت .\r\n- هنگامى كه على را برادرش خواند ، او بر شهرنشينان و صحرانشينان پيشى گرفت .\r\n- و او را از پدرش اسماعيل شباهتى است كه بر من مخفى نيست .\r\n- اسماعيل در بالا بردن ركن ركين كعبه ، با خليل همكارى كرد .\r\n- و وصى ، حبيب خدا را كمك كرد وقتى كه هردو با هم كعبهء پاك را شستشو دادند .\r\n- او مىخواست پيامبر را بر دوش خود بردارد ، تا بتهاى ايستاده و نشسته را از فراز به زير آورد .\r\n- اما سنگينى بار نبوت ، چنان او را خم كرد كه نزديك بود در زير آن بار گران ، او دو تا\r\n\r\n","description":"","footnote":"","page_name":" 493 ","page_number":503},
  {"content":"\r\n\r\nگردد .\r\n- پس از آن ، على بر دوش پيامبر بالا رفت ، وه كه چه رتبهء بلندى را حائز شد .\r\n- او بتها را از فراز كعبه به زير آورد و پليديها را از آن زدود .\r\n- در آن هنگام اگر وصى مىخواست دست به اختر رساند ، از دسترسش دور نبود .\r\n- آيا شما غير از على و فرزندش ، ديگر كس را مىشناسيد كه بر پشت پيغمبر سوار شده باشد ؟\r\n- امر على در زير درختهاى غدير خم مشكل و منحرف‌كننده از راهش نبود .\r\n- سفارش پيغمبر دربارهء دوبار گرانش حجتى است كه شما را از ديگر چيزها بىنياز مىكند .\r\n- مرتضى را بطورى كه هيچگونه خفا و سستى در آن نبود ، معرفى كرد .\r\n- رهبر و پيشوايى استوار ، چنان كه ماه شب چهارده ، در ميان ابرها و ظلمتها ، طلوع كند .\r\n- اين است مولاى كسى كه من مولاى اويم ، اين سخن را پيغمبر علنا و با صداى بلند گفت .\r\n- پروردگارا دوست دار و يارى كن كسى را كه او را دوست دارد و هركسى وصى را دشمن دارد ، او را دشمن گير .\r\n- اين دعا در همهء مردم ، اعم از مولا و رعيت ، پيوسته جارى است .\r\n- كسى كه او را دشمن دارد ، مهم نيست كه به دين يهود يا به دين مسيح بميرد .\r\n- هركس چهرهء على را بنگرد ، چهرهء مرد عابدى را مىبيند كه دايم در دعا و كناره‌گيرى از مردم است .\r\n- او مقصود از سؤال پيامبر بود و مورد آرزوى او ، هنگامى كه مرغ بريانى برايش هديه آوردند .\r\n- پيغمبر از خدا خواست كه محبوب‌ترين همهء خلقش را به زودى بر او وارد سازد .\r\n- ناگاه وصى در خانه را زد ، تا سلام خدايى شامل حالش گردد .\r\n- انس بارها على را از ورود بر پيغمبر بازداشت ، زيرا على از قبيلهء او خزرج نبود ( و او\r\n\r\n","description":"","footnote":"","page_name":" 494 ","page_number":504},
  {"content":"\r\n\r\nمايل بود يك نفر خزرجى به اين افتخار نايل آيد ) .\r\n- و براى قوم خود اين فضيلت را ذخيره مىكرد و خداوند رحمان جز براى امام ما فرزند ابو طالب آن را نخواسته بود .\r\n- مانع راه را خداوند به سفيدى برص مبتلا ساخت و فضيلت را نصيب آقايى چون على بن ابى طالب عليه السّلام كرد كه جامع همهء صفات نيك بود .\r\n\r\nپيرامون شعر\r\nاين قصيده يكى از قصايد برجسته و گرانبهاست و به طور مقطّع ، آن را در كتابها مىتوان بدست آورد . قصيده را با شرحى مشتمل بر احاديثى در فضايل امير المؤمنين عليه السّلام كه آن را شاعر در يك يا دو بيت يا بيشتر ، به نظم آورده است ، پيدا كرديم كه تعداد ابياتش به 160 بيت مىرسد ، ولى در آن چند بيت داخل كرده‌اند كه با مذهب مفجّع ، و عقيدهء او ناسازگار است . اين ابيات را برخى از مخالفانش بدان ضميمه كرده‌اند و شرح آنها را متناسب با ديگر ابيات اصلى ، در شرح قصيده نيز وارد كرده‌اند .\r\nبراى مثال دربارهء سرور مكه ابو طالب ، پدر مولا امير المؤمنين عليه السّلام و دربارهء پدر ابراهيم خليل مطالبى ذكر شده كه احدى از اصحاب اماميه ، رضوان اللّه عليهم ، قائل بدانها نيست ، تا چه رسد به مفجع كه خود از شخصيتهاى بزرگ شيعه و از علما و شعراى روشنگر و آگاه آنان است . به گمان مىرسد اين شرح نيز از خود مفجع باشد و به نظر مىرسد سخن شيخ الطايفه در الفهرست و مرزبانى در المؤتلف و المختلف و حموى در معجم الادباء آنجا كه كتابهايش را برشمرده ( و نيز قصيده‌اش دربارهء اهل البيت ) اشاره به همين شرح باشد .\r\nاين قصيده را اشباه ناميده‌اند . ياقوت حموى در آغاز شرح‌حال مفجع گويد : او را قصيده‌اى است به نام اشباه كه در آن به مدح على عليه السّلام پرداخته است ، « 1 » سپس گويد : او را قصيده‌اى است كه داراى تنظيرها و تشبيه‌هاست و بدين‌سبب اشباه نام گرفته كه غرض از\r\n\r\n\r\n","description":"","footnote":"\r\n( 1 ) . معجم الادباء : 17 / 191 .\r\n","page_name":" 495 ","page_number":505},
  {"content":"\r\n\r\nسرودن آن ، تذكر خبرى است كه عبد الرزاق از معمر زهرى از سعيد بن مسيب از ابو هريره نقل كرده است كه گويد : پيامبر خدا صلّى اللّه عليه و آله در حالى كه در بزم اصحابش نشسته بود ، فرمود :\r\nاگر مىخواهيد به آدم در علمش ، و نوح در همتش ، و ابراهيم در خويش ، و موسى در مناجاتش ، و عيسى در سنتش ، و محمد در آرامش و حلمش بنگريد ، به اين شخصى كه وارد مىشود بنگريد . مردم گردن كشيدند تا او را ببينند كه ناگاه ديدند على بن ابى طالب عليه السّلام است . « 1 »\r\n\r\nحديث اشباه\r\nاين حديث را حموى در معجم الادباء از تاريخ ابن بشران نقل كرده و هردو فرقه بر نقل آن اتفاق دارند ، فقط اختلافى در الفاظ آن وجود دارد . اينك متون آن را عينا بررسى مىكنيم :\r\n1 - پيشواى حنبليان ، احمد از عبد الرزاق به اسناد خود آن را با اندك تفاوت در الفاظ ، متذكر شده و گفته است :\r\nهركس بخواهد آدم را در علمش ، و نوح را در فهمش ، و ابراهيم را در اخلاقش ، و موسى را در مناجاتش ، و عيسى را در سنتش ، و محمد را در تماميت و كمالش ببيند ، بايد به اين مردى كه مىآيد ، بنگرد . مردم همه گردن كشيدند ، ناگاه چنان با على بن ابى طالب عليه السّلام مواجه شدند كه گويا او از زمين كنده شده و از كوه سر برآورده است .\r\n2 - ابو بكر احمد بن حسين بيهقى ( م 458 ) آن را در فضايل الصحابة با اين عبارت آورده است :\r\nمن اراد ان ينظر الى آدم فى علمه ، و الى نوح فى تقواه ، و الى ابراهيم فى حلمه ، و الى موسى فى هيبته ، و الى عيسى فى عبادته ، فلينظر الى على بن ابى طالب .\r\n3 - حافظ احمد بن محمد عاصمى در كتابش زين الفتى فى شرح سورة هل اتى به اسناد\r\n\r\n\r\n","description":"","footnote":"\r\n( 1 ) . معجم الادباء : 17 / 200 .\r\n","page_name":" 496 ","page_number":506},
  {"content":"\r\n\r\nخود از طريق حافظ عبيد اللّه بن موسى عبسى از ابو الحمراء روايت كرده ، گويد : رسول خدا صلّى اللّه عليه و آله فرمود :\r\nمن اراد ان ينظر الى آدم فى علمه ، و الى نوح فى فهمه ، و الى ابراهيم فى حلمه ، و الى موسى فى بطشه ، فلينظر الى على بن ابى طالب .\r\nو به اسناد ديگر از طريق حافظ عبيد اللّه بن موسى عيسى نيز آمده و در آن افزوده شده است : و الى يحيى بن زكريا فى زهده . و به اسناد سومى به الفاظ كوتاه‌تر از آنچه ياد شده آورده ، سپس گويد :\r\nاما آدم عليه السّلام شباهتش با مرتضى به ده چيز است : اول به سرشت و طينت ، دوم به درنگ و مدت توقف ، سوم به مصاحب و همسر ، چهارم به ازدواج و خلعت ، پنجم به علم و حكمت ، ششم به هوش و فطانت ، هفتم به آمريت و خلافت ، هشتم به دشمنان و مخالفت ، نهم به وفا و وصيت ، دهم به اولاد و عترت . آنگاه در توضيح و شرح هركدام بسط كلام داده ، سپس گويد :\r\nاما مشابهت بين مرتضى و نوح به هشت چيز است : اولش به فهم ، دوم به دعوت ، سوم به اجابت ، چهارم به كشتى ، پنجم به بركت ، ششم به سلامت ، هفتم به شكر ، هشتم به هلاك‌كردن . آنگاه وجه شباهت را در اينها همه بيان كرده ، تا آنجا كه گويد :\r\nو شباهت بين مرتضى و ابراهيم خليل ، به هشت چيز است : اولش به وفا ، دوم به حفظ و خوددارى ، سوم به مناظره با پدر و قوم خود ، چهارم به نابودكردن بت به دستش ، پنجم به بشارت خداوند او را به دو فرزندى كه ريشهء انساب پيامبران عليهم السّلام مىباشند ، ششم به اختلاف احوال ذريه‌اش بين نيكوكار و ستمگر ، هفتم به گرفتارى او از ناحيهء خدا به جان و مال و فرزند ، هشتم به نامگذارى او از طرف خداوند به خليل ، بدين‌معنى كه هيچ‌چيز را بر خدا ترجيح نداده است . آنگاه در وجه شباهت به تفصيل سخن گفته ، تا آنجا كه گويد :\r\nاما شباهت بين مرتضى و يوسف صديق به هشت چيز است : اولش به علم و حكمت در كودكى ، دوم به حسد برادرانش ، سوم به عهدشكنى نسبت به او ، چهارم به جمع بين\r\n\r\n","description":"","footnote":"","page_name":" 497 ","page_number":507},
  {"content":"\r\n\r\nعلم و سلطنت براى او در بزرگى ، پنجم به آشنايى بر تأويل احاديث ، ششم به كرم و گذشت از برادران ، هفتم به عفو از آنان در وقت توانايى ، هشتم به مهاجرت و تغيير خانه .\r\nسپس بعد از بيان وجه شبه در اين موارد گويد :\r\nاما شباهت مرتضى با موسى كليم عليه السّلام به هشت چيز است : اولش به صلابت و شدت ، دوم به احتجاج و دعوت‌كردن ، سوم به عصا و نيرو ، چهارم به شرح صدر و وسعت نظر ، پنجم به برادرى و قرابت ، ششم به دوستى و مودت ، هفتم به آزار ديدن و محنت كشيدن ، هشتم به ميراث ملك و امارت . آنگاه وجه شبه‌ها را بيان كرده ، سپس گويد :\r\nو شباهت بين مرتضى و داود به هشت چيز است : اولش به علم و حكمت ، دوم به نيرومندى در برابر همقطارانش در سنين كودكى ، سوم به مبارزه براى كشتار جالوت ، چهارم به قدرت او بر طالوت تا اينكه خدا ملك و قدرت را به او داد ، پنجم به نرم‌كردن آهن براى او ، ششم به تسبيح جمادات با او ، هفتم به فرزند صالح ، هشتم به خطاب قاطع .\r\nآنگاه پس از توضيح شباهت بين آن‌دو در اين صفات ، گويد :\r\nو شباهت بين مرتضى و سليمان به هشت چيز است : اولش به امتحان و ابتلا دربارهء خودش ، دوم به انداختن پيكر بر تختش ، سوم به تلقين خدا او را در كودكى به آنچه شايستهء آن است از خلافت ، چهارم به رد خورشيد به خاطرش بعد از غروب ، پنجم به تسخير هوا و باد براى او ، ششم به تسخير جن براى او ، هفتم به آگاهىاش از سخن گفتن پرندگان و جمادات و گفتگو با آنها ، هشتم به آمرزش و برداشتن حساب از او . آنگاه به بيان وجه تشبيه‌ها پرداخته ، سپس گويد :\r\nو شباهت بين مرتضى و ايوب به هشت چيز است : يكى به بلايا در بدنش ، دوم به بلايا در فرزندش ، سوم به بلايا در مالش ، چهارم به صبر بر شدايد ، پنجم به اينكه همه بر او خروج كردند ، ششم به شماتت دشمنان ، هفتم به دعا به درگاه خداى بزرگ در ميان بلايا بىسستى و فتور ، هشتم به وفا به نذر و عدم تخلف از وظيفهء نذر . پس از بيان وجه مشابهت بين آن‌دو در اين امور ، گويد :\r\nو شباهت بين مرتضى و يحيى بن زكريا به هشت چيز است : اولش به حفظ و عصمت\r\n\r\n","description":"","footnote":"","page_name":" 498 ","page_number":508},
  {"content":"\r\n\r\nاز گناه ، دوم به كتاب و حكمت ، سوم به تسليم و تحيت ، چهارم به نيكى به پدر و مادر ، پنجم به قتل و شهادت به خاطر يك زن مفسد ، ششم به شدت خشم و انتقام گرفتن خدا بر قتلش ، هفتم به خوف و مراقبت از خدا ، هشتم به نداشتن همنام براى او و بررسى در نامگذارى او . سپس بعد از بسط سخن پيرامون جهت شباهت دربارهء موارد نامبرده ، گويد :\r\nو شباهت بين مرتضى و عيسى به هشت چيز است : اولش به اعتراف و اذعان به خداى بزرگ و متعال ، دوم به علم به كتاب از كودكى در وقتى كه هنوز به پايهء مردان نرسيده بود ، سوم به علم نامه‌نگارى و سخنرانى ، چهارم به هلاك دو فرقه از اهل ضلال در مورد او ، پنجم به زهد در دنيا ، ششم به كرم و بخشش ، هفتم به اخبار از كائنات در آينده ، هشتم به كفايت و كاردانى ، آنگاه وجه شبه در اين موارد را بيان كرده است .\r\nو اين كتاب يكى از گرانبهاترين كتب عامه است كه در آن نشانه‌هاى دانش و نمودارهاى برازندگى به چشم مىخورد و اهل سنت با داشتن اين‌گونه كتب ارزشمند ، سرگرم كتابهاى بىمايه و آلوده شده‌اند .\r\n4 - اخطب الخطباء خوارزمى مالكى ( م 568 ) به اسناد خود از طريق بيهقى از ابو الحمراء حديث را با اين الفاظ نقل كرده :\r\nمن اراد اين ينظر الى آدم فى علمه ، و الى نوح فى فهمه ، و الى يحيى بن زكريا فى زهده ، و الى موسى بن عمران فى بطشه ، فلينظر الى على بن ابى طالب . « 1 »\r\nهمو به اسناد خود از طريق ابن مردويه از حارث اعور ، پرچمدار على بن ابى طالب عليه السّلام نقل كرده كه گفت : به ما خبر دادند كه پيامبر صلّى اللّه عليه و آله در بين گروهى از يارانش نشسته بود ، در اين حال فرمود :\r\nاريكم آدم فى علمه ، و نوحا فى فهمه ، و ابراهيم فى حكمته ، فلم يكن باسرع من ان طلع على عليه السّلام : نشان دهم به شما آدم را در علمش ، و نوح را در فهمش ، و ابراهيم را در حكمتش ، پس ناگاه ديدم على عليه السّلام بر ما وارد شد . ابو بكر گفت : يا رسول اللّه ! مردى را به\r\n\r\n\r\n","description":"","footnote":"\r\n( 1 ) . المناقب ، خوارزمى 49 .\r\n","page_name":" 499 ","page_number":509},
  {"content":"\r\n\r\nسه كس از پيامبران قياس كردى ؟ آفرين ، آفرين بر اين مرد ، كيست او يا رسول اللّه ! پيامبر صلّى اللّه عليه و آله فرمود : آيا تو او را نمىشناسى اى ابو بكر ؟ گفت : خداى و رسولش آگاه‌ترند ، فرمود : او ابو الحسن على بن ابى طالب است . ابو بكر گفت : آفرين ، آفرين اى ابو الحسن ! چه كسى مىتواند مانند تو باشد اى ابو الحسن ؟ « 1 »\r\nهمچنين خوارزمى به اسناد خود بدين لفظ روايت كرده است : هركس بخواهد موسى را در شدّتش و عيسى را در زهدش ببيند ، بدين شخص كه مىآيد بنگرد . آنگاه على آمد و او را ياد كرد . « 2 »\r\n5 - ابو سالم كمال الدين محمد بن طلحهء شافعى ( م 652 ) حديث را در مطالب السؤل به نقل از كتاب فضايل الصحابهء بيهقى حديث را به اين لفظ نقل كرده است :\r\nمن اراد ان ينظر الى آدم فى علمه ، و الى نوح فى تقواه ، و الى ابراهيم فى حلمه ، و الى موسى فى هيبته ، و الى عيسى فى عبادته ، فلينظر الى على بن ابى طالب . سپس گويد :\r\nبدين ترتيب ، پيامبر صلّى اللّه عليه و آله براى على ، علمى شبيه علم آدم ، و تقوايى شبيه تقواى نوح ، و حلمى شبيه حلم ابراهيم ، و هيبتى شبيه هيبت موسى ، و عبادتى شبيه عبادت عيسى ، ثابت كرده است ، و اين تصريحى است بر علم و تقوا و حلم و هيبت و عبادت على ، و اينكه اين صفات ، در او به اوج اعلاى خود رسيده كه او را به اين گروه از پيامبران مرسل كه داراى اين گونه صفات و مناقبند ، تشبيه فرموده است .\r\n6 - عز الدين ابن ابى الحديد ( م 655 ) گويد : محدثان روايت كرده‌اند از پيامبر صلّى اللّه عليه و آله كه فرمود :\r\nمن اراد ان ينظر الى نوح فى عزته ، و موسى فى علمه ، و عيسى فى ورعه ، فلينظر الى على بن ابى طالب . « 3 »\r\n7 - حافظ ابو عبد اللّه كنجى شافعى ( م 658 ) به اسنادش از ابن عباس روايت كرده كه گفت : در حالى كه پيامبر صلّى اللّه عليه و آله بين گروهى از اصحاب خود نشسته بود ، ناگاه على عليه السّلام وارد\r\n\r\n\r\n","description":"","footnote":"\r\n( 1 ) . المناقب 39 .\r\n( 2 ) . همان 245 .\r\n( 3 ) . شرح نهج البلاغة : 2 / 236 .\r\n","page_name":" 500 ","page_number":510},
  {"content":"\r\n\r\nشد و همين‌كه چشم پيامبر صلّى اللّه عليه و آله به او افتاد ، فرمود :\r\nمن اراد منكم ان ينظر الى آدم فى علمه ، و الى نوح فى حكمته ، و الى ابراهيم فى حلمه ، فلينظر الى على بن ابى طالب .\r\nسپس گويد : من مىگويم : تشبيه پيامبر على را به آدم در علمش ، به خاطر اين است كه خداوند خصوصيات هرچيز را به آدم تعليم كرده ، چنان كه خداى عز و جل گويد :  وَ عَلَّمَ آدَمَ الْأَسْماءَ كُلَّها  « 1 » ، پس چيزى و حادثه‌اى نيست مگر اينكه علمش نزد على است و فهم معنايش براى اوست .\r\nو او را به نوح در حكمتش ( و به روايتى در حكمش ) تشبيه فرمود و شايد ( در حكمش ) صحيح‌تر باشد ، زيرا على بر كافران سختگير و با مؤمنان مهربان بود ، چنان كه خداوند متعال او را در قرآن با اين جمله توصيف كرده است :  وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ .  « 2 » همچنين خداى ، عز و جل ، از شدت نوح نسبت به كفار نيز خبر داده ، آنجا كه فرمايد :  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً .  « 3 »\r\nو تشبيه كرده او را به ابراهيم خليل الرحمن در حلمش ، چنان كه خداى عز و جل در وصف او گويد :  إِنَّ إِبْراهِيمَ لَأَوَّاهٌ حَلِيمٌ  « 4 » ؛ بدين‌ترتيب ، على متخلق به خوى پيامبران و متصف به صفات برگزيدگان خدا بوده است . « 5 »\r\n8 - حافظ ابو العباس محب الدين طبرى ( م 694 ) حديث را با اين الفاظ آورده است :\r\nمن اراد ان ينظر الى آدم فى علمه ، و الى نوح فى فهمه ، و الى ابراهيم فى حلمه ، و الى يحيى بن زكريا فى زهده ، و الى موسى بن عمران فى بطشه ، فلينظر الى على بن ابى طالب . گويد : قزوينى حاكمى آن را روايت كرده است . « 6 »\r\nاز ابن عباس به اين لفظ نقل گرديده است :\r\nمن اراد ان ينظر الى ابراهيم فى حلمه ، و الى نوح فى حكمه ، و الى يوسف فى\r\n\r\n\r\n","description":"","footnote":"\r\n( 1 ) . بقرة 2 / 31 .\r\n( 2 ) . فتح 48 / 29 .\r\n( 3 ) . نوح 71 / 26 .\r\n( 4 ) . توبة 9 / 114 .\r\n( 5 ) . كفاية الطالب 45 .\r\n( 6 ) . الرياض النضرة : 2 / 218 .\r\n","page_name":" 501 ","page_number":511},
  {"content":"\r\n\r\nجماله ، فلينظر الى على بن ابى طالب . سپس گويد كه اين‌روايت را ملّا در سيره‌اش نقل كرده است .\r\n9 - شيخ الاسلام حمويى ( م 722 ) در فرائد السمطين حديث را به چند سند از طريق حاكم نيشابورى ، و ابو بكر بيهقى به تعبيرى كه از محب الدين طبرى ملاحظه شد يا نزديك به آن ، نقل كرده است .\r\n10 - قاضى عضد ايجى شافعى ( م 756 ) آن را با اين لفظ نقل كرده است :\r\nمن اراد ان ينظر الى آدم فى علمه ، و الى نوح فى تقواه ، و الى ابراهيم فى حلمه ، و الى موسى فى هيبته ، و الى عيسى فى عبادته ، فلينظر الى على بن ابى طالب . « 1 »\r\n11 - تفتازانى شافعى ( م 792 ) در شرح المقاصد : 2 / 299 تعبير قاضى ايجى نامبرده را آورده است .\r\n12 - ابن الصباغ مالكى ( م 855 ) آن را در الفصول المهمة 21 - به نقل از فضايل الصحابهء بيهقى به همان لفظ نقل كرده است .\r\n13 - محمود آلوسى ( م 1270 ) حديث را در شرح عينيهء عبد الباقى عمرى 27 با لفظ بيهقى آورده است .\r\n14 - صفورى گويد : پيامبر صلّى اللّه عليه و آله فرمود :\r\nمن اراد ان ينظر الى آدم فى علمه ، و الى نوح فى فهمه ، و الى ابراهيم فى حلمه ، و الى موسى فى زهده ، و الى محمد فى بهائه ، فلينظر الى على بن ابى طالب ، رضى اللّه عنه . « 2 »\r\nاين حديث را ابن جوزى ياد كرده است و در حديث ديگرى كه رازى آن را در تفسير خود آورده ، آمده است :\r\nمن اراد ان يرى آدم فى علمه ، و نوحا فى طاعته ، و ابراهيم فى خلقه ، و موسى فى قربه ، و عيسى فى صفوته ، فلينظر الى على بن ابى طالب .\r\n15 - سيد احمد قادين خانى حديث را با لفظ بيهقى آورده است . « 3 »\r\n\r\n\r\n","description":"","footnote":"\r\n( 1 ) . المواقف ، ايجى : 3 / 276 .\r\n( 2 ) . نزهة المجالس ، صفورى : 2 / 240 .\r\n( 3 ) . هداية المرتاب 146 .\r\n","page_name":" 502 ","page_number":512},
  {"content":"\r\n\r\n\r\nشاعر را بشناسيم\r\nابو عبد اللّه محمد ، پسر احمد ، پسر عبد اللّه « 1 » نويسنده و نحوى مصرى ، ملقب به مفجع ، يگانه‌اى از شخصيتهاى علم و حديث است و حلقهء واسطه‌اى است ميان پيشوايان فرهنگ و ادب عربى و خاندان شعر و قصيده در اين زبان . او از افراد انگشت‌شمار اصحاب اماميه است كه به حسن عقيده و سلامت مذهب و محكمى رأى ، ستوده شده و معروف است . تمايل كلىاش به ائمهء اهل البيت عليهم السّلام است و اشعار فراوانى در مدح آنان و نيز در تأسف بر مصايب ناگوار آنان سروده است ، تا جايى كه بدخواهانش لقب مفجع ، يعنى فاجعه ديده را به او دادند ، چنان كه او خود بدين‌معنى در شعرش اشاره كرده ، گويد :\r\n- اگر مفجع را از روى بدگويى به من لقب داده‌اند ، به جانم سوگند كه من اندوه فاجعه‌ديدگان دارم .\r\nآنگاه اين لقب براى او ، حتى نزد دوستانش به دليلى كه از قول نجاشى و علامه ياد شد ، و نيز به خاطر شعرى كه سروده « 2 » و شايد هم مقصودش بيت نامبرده باشد ، معروف گرديد .\r\nآنگاه بايد دانست كه معجم الادباء حموى و معجم الشعراء مرزبانى و وافى بالوفيات صفدى ، ابن مفجع را از شاعران پرشعر معرفى كرده‌اند و ابن نديم آورده است كه شعرش در صد برگ بوده و در تأييد اين امر ، نجاشى و علامه گفته‌اند : او را شعر فراوانى دربارهء اهل بيت عليهم السّلام است و توصيف آنان او را به عنوان كاتب و شاعرى مطلع بر لغات غريب ، چنان كه در مروج الذهب آمده ، و اينكه او از بزرگان زبان و ادبيات عرب بوده ، نشان كثرت اشعار اوست .\r\nابو محمد بن بشران گويد « 3 » : او شاعر و اديب بصره بود و در مسجد جامع بصره مىنشست و بيانات او را مىنوشتند و براى او شعر و لغت و نوشتهء ديگران را\r\n\r\n\r\n","description":"","footnote":"\r\n( 1 ) . در معجم الادباء عبيد اللّه آمده است .\r\n( 2 ) . رك : معجم الشعراء ، مرزبانى 464 .\r\n( 3 ) . حموى در معجم الادباء از تاريخ وى نقل كرده و ما خلاصهء آن را مىآوريم .\r\n","page_name":" 503 ","page_number":513},
  {"content":"\r\n\r\nمىخواندند و او نظر مىداد ، و اشعارش معروف است و ابو عبد اللّه اكفانى راوى اشعار اوست . و براى من به خط خود از اشعار مليحش مقدار زيادى شعر نوشته و اشعارش زياد و نيكوست . او براى گروهى از بزرگان اهواز مدح و هجاهاى فراوان سروده و قصيده‌اى در رثاى ابو عبد اللّه بن درستويه در حيات او گفته و او را به لقب دهن الآجر ( روغن آجر ) خوانده است :\r\n- مرگ دهن الآجر فرارسيد ، زمين سبز شد ، و كوهها به زوال نگراييد .\r\nهمو به توصيف چيزهاى بسيارى در آن پرداخته است ، و نزد پدرم بسيار رفت‌وآمد مىكرد و خيلى آنجا مىماند و من نيز او را در كودكىام در اهواز ديده‌ام . او با پدرم مراسلاتى داشته و در مدح او اشعار فراوانى سروده است كه من آنها را گردآوردم ، اما هنگام ورود ابن ابى ليلى به اهواز و غارت روزنامه‌ها مفقود گرديد . در بين آنها قصيده‌اى به خط او نزد من مانده كه در آن مىگويد :\r\n- اگر به جود و بخشش گفته شود ، مولاى تو كيست ، گويد : بلى ، عبد المجيد مغيرة بن بشران است .\r\nاز او قصيدهء ديگرى ياد دارم كه گويد :\r\n- اى كسى كه دستم را ، وقتى زمينگير شدم و در مصر تهيدست و تنها ماندم ، به عطاهايش گشود .\r\n- مرا از دست مردمى نجات دادى كه به كشتن اديبى كه علمش را ظاهر سازد ، اعتقاد دارند .\r\nمفجّع ، ثعلب را ملاقات كرد و از او و ديگران چيزها آموخت و ميان او و ابن دريد بنا بر آنچه در فهرست ابن نديم ، و الوافى بالوفيات صفدى آمده است ، هجاهايى ردوبدل مىشد و به احتمال قوى بنا بر آنچه در مروج الذهب آمده ، او با باهلى مصرى كه از مخالفان سرسخت ابن دريد بود ، مصاحبت داشته است ، ولى ثعالبى در يتيمة الدهر نقل كرده كه او با خود ابن دريد مصاحبت داشته و در تأليف و املاكردن حديث و لغت جاى ابن دريد را گرفته است ، و شايد آنها در دو دورهء جداگانه از هم با\r\n\r\n","description":"","footnote":"","page_name":" 504 ","page_number":514},
  {"content":"\r\n\r\nيكديگر روزگار گذرانده‌اند .\r\nابو عبد اللّه حسين بن خالويه و ابو القاسم حسن بن بشير بن يحيى و ابو بكر دورى از او روايت كرده‌اند . او نديم و معاشر ابو القاسم نصر بن احمد بصرى خبز ارزى شاعر بزرگوار ( م 327 ) و ابو الحسين محمّد بن محمّد ، معروف به ابن لنكك بصرى نحوى و ابو عبد اللّه اكفائى شاعر بصرى بوده است .\r\n\r\nتأليفات او\r\n1 - المنقذ من الايمان . صفدى گويد : اين كتاب شبيه كتاب الملاحن ابن دريد و بهتر از آن است « 1 » و سيوطى در شرح المغنى فوايد ادبى چندى از آن نقل كرده است .\r\n2 - القصيدة فى أهل البيت .\r\n3 - الترجمان فى معانى الشعر ، مشتمل بر سيزده تعريف كه عبارت است از : تعريف اعراب ، تعريف مديح ، تعريف بخل ، تعريف حلم و رأى ، تعريف هجا ، تعريف لغز ، تعريف مال ، تعريف اغتراب ، تعريف مطايا ، تعريف خطوب ، تعريف نبات ، تعريف حيوان و تعريف غزل . نجاشى گويد : مثل اين كتاب در اين‌باره نوشته نشده است .\r\n4 - الاعراب .\r\n5 - اشعار الجوارى كه ناتمام است .\r\n6 - عرايس المجالس .\r\n7 - غريب شعر زيد الخيل الطايى .\r\n8 - اشعار ابى بكر الخوارزمى .\r\n9 - سعادة العرب .\r\nمرزبانى براى مفجع در مدح ابو الحسن محمد بن عبد الوهاب زينبى هاشمى قصيده‌اى به اين مضمون ياد كرده است :\r\n- زينبى با جلالت قدرش ، اخلاقى مانند طعم آب ، روان و خوش دارد .\r\n\r\n\r\n","description":"","footnote":"\r\n( 1 ) . الوافى بالوفيات 130 .\r\n","page_name":" 505 ","page_number":515},
  {"content":"\r\n\r\n- شهامتش شيرهاى خشمگين را از بيشه مىراند و بخشش او درياى خروشان را در خود فرومىبرد .\r\n- در بلندترين پايگاه آل هاشم خانه‌اى دارد كه استوانه‌هايش تا فرقد ( ستارهء نزديك قطب شمال ) بالا رفته است .\r\n- او آزادمردى است كه صبح و شام طالبان را به انعام و كرمش ، پيوسته مىنوازد .\r\n- وقتى اموالش به گاه عطا كاستى گيرد ، از سهم فردا استفاده مىكند .\r\n- در پرتو راه و رسم او مكارم اخلاق پديد شود و دست بخشندهء او ، سرمشق ابرها باشد .\r\n- فاصلهء ميان من و ثروتمند شدن در اثر عطاياى او درست مانند فاصلهء بين من و فضاى بيرون خانه است .\r\nياقوت در معجم الادباء از تاريخ ابو محمد عبد اللّه بن بشران نقل كرده كه او گويد :\r\nروزى مفجع بر قاضى ابو القاسم على بن محمد تنوخى وارد شد و ديد كه او كتاب معانى الشعر را بر عيسى فرومىخواند ، پس اين شعر را خواند :\r\n- مردك بدخوى را چنان خودپسندى گرفت كه سرزمينى پست بخواهد بر كوه ابو قبيس مشرف گردد .\r\n- و يا برگ تره‌اى بخواهد در بلندى ، به شاخه‌هاى درخت انگور برسد و يا ماده بزى بخواهد بز نر را از پاى درآورد .\r\n- و يا روم ، بر عرب سمت پدرى ادعا كند و مردم همچون شيرينك به‌هم ممزوج شوند .\r\n- درست همان وقتى كه قاضى ( ابو القاسم على بن محمد تنوخى ) پولدار ، معانى الشعر را بر عبيسى ، فروخواند .\r\nاو اشعار را سوى تنوخى افكند و رفت و گويند : او ابو القاسم تنوخى را مدح گفت و از او جفا ديد ، آنگاه به او چنين نوشت :\r\n- اگر مردم ، همه روى برگردانند و از من جلوگيرى كنند ، چيزى از رزق مقسوم را نخواهند كاست .\r\n- در آغاز دوستى بود و سپس زوال يافت و از بين رفت و پيمانى بود و آنگاه شكسته\r\n\r\n","description":"","footnote":"","page_name":" 506 ","page_number":516},
  {"content":"\r\n\r\nگرديد .\r\n- ما در دوران خود با ملت‌هايى نشست‌وبرخاست داشتيم و قبل از آنان هم مردمى را از دست داديم .\r\n- ضعفى در خود احساس نكرديم و زمين زير پايمان فرونرفت و خون از آسمان نباريد .\r\n- در راه خدا هرچه از دست رود ، عوضى دارد و هركس به خدا تمسك جويد ، از روزگار نترسد .\r\n- آزاده‌اى كه ما به او گمان خوب برده بوديم ، نه گمان ما را تحقق بخشيد و نه رعايت عهد وفا را كرد .\r\n- پس چه شد ؟ نه هركس به دو اعتماد كنند ، رعايت وفا و جوانمردى را خواهد كرد .\r\n- من اشتباه كردم و مردم نيز اشتباه مىكنند و آيا شما خلقى را كه از اشتباه در امان باشند ، مىشناسيد ؟\r\n- كيست كه به درستى معروف شده باشد و آنگاه به گناه و لغزش او را نشناسند ؟\r\n- دستم بشكند كه به خاطر عطاى اندك نشستم و قلم به دست گرفتم و شكايت نوشتم .\r\n- كاش قبل از آنكه بگويم ، گنگ شده بودم و زبانم كار نمىكرد و دهانم را نمىگشودم .\r\n- عجب لغزشى است كه گناهش بخشودنى نيست و درد و رنجش را بر دل و ضمير به جاى گذارد .\r\n- كسى كه رفيقش در اهانتى كه به او شده ، مراعات حالش را كند و او باز تكرار آن گناه كند ، به خود ستم كرده است .\r\nو نيز اين اشعار از اوست :\r\n- دوستى نمكين چهره و بسيار زرنگ داريم كه در دوستىاش سودى و خيرى عايد نمىشود .\r\n- من او را به آتش تابستان تشبيه مىكنم كه سودى نمىبخشد و در مقابل ، خواب و حركت را از ما مىگيرد .\r\n\r\n","description":"","footnote":"","page_name":" 507 ","page_number":517},
  {"content":"\r\n\r\nابن ابى الحديد اين شعر را از مفجع آورده است :\r\n- اگر در مهر خود نسبت به شما خيانت كردم و رفتم و اگر سنن و آداب دوستى را رعايت نكردم .\r\n- خواستم زشتى پسر طلحه را بپوشانم كه او هيچگاه كمال خالق را نشان نداده است .\r\nياقوت در معجم الادباء سخن او را هنگامى كه باران پيوسته مىباريد و امور جارى از حركت بازايستاده بود ، چنين نقل كرده است :\r\n- اى خداى همهء مخلوقات و اى بخشندهء مال و فرزندان !\r\n- كه هفت آسمان را بر فراز هفت زمين بدون كمك گرفتن از كسى برافراشتى .\r\n- اى كسى كه وقتى به چيزى بگويى باش ، آن چيز بىدرنگ تحقق مىيابد .\r\n- ما را در اين سال با ريزش باران بيش از اين سقايت مكن كه سيرابيم .\r\nهموست در حالى كه از يكى از دوستانش كاغذى طلبيد تا شعرى براى تبريك جشن كسى سرايد و او كوتاهى ورزيد تا موقع جشن سپرى شد ، گويد :\r\n- هرچند جوف نامه مشتمل بر روح بلاغت باشد ، باز مانند فصيحى لال است .\r\n- ولى هنگامى كه حامل با توجه خود به آن كمك كند ، جوابش به آسانى گشوده مىشود .\r\n- وقتى نماينده سستى كند و عمدا كوتاه آيد ، نامه برگى شوم خواهد بود . « 1 »\r\n- روز جشن ، فرصت نامه از دستم رفت و ياد آن در شعر ، از بخشش مفلس خنك‌تر است .\r\nآنگاه از او دربارهء بخشش مفلس پرسيدند : گفت در حال افلاس وعده‌اى مىدهد كه در وقت توانايى بدان عمل نخواهد كرد . و از اشعار نمكينش شعرى است كه چون شخصى يك طبق نيشكر و ترنج و نارنج برايش آورد ، گفت :\r\n- شيطان تو در طبق ، شيطان عصيانگرى است .\r\n- ازاين‌رو ، تو آن كار را آغاز مىكنى و باز تكرار مىكنى .\r\n\r\n\r\n","description":"","footnote":"\r\n( 1 ) . نامهء شوم ، نامه‌اى است كه در آن نوشته باشند : حامل بايد كشته شود .\r\n","page_name":" 508 ","page_number":518},
  {"content":"\r\n\r\n- از تو هديه‌اى برتر از نيكويى براى ما آوردند .\r\n- طبقى كه در آن مقدارى ترنج و نارنج بود .\r\nوطواط در كتاب خود شعر او را كه در مقام طلب حاجتش سروده ، نقل كرده است :\r\n- اى بزرگمرد ! تا وقتى كه پرندگان جنگلى آواز مىخوانند ، تو پيوسته در افسوس زندگى كن .\r\n- مرا وعده‌اى از شماست كه منكر آن نتوانيد شد ، وعدهء مرا مانند وعدهء آزاده‌اى برآور .\r\n- تو رسم جود و سخاوت را با بخششهاى خود در وقتى كه آثارى از حيات وجود نداشت ، زنده كردى .\r\n- و هروقت زمانه چيره شد و كسى را از پاى درآورد ، كسانى چون من بايد به كسانى چون تو تكيه كنند . « 1 »\r\nنويرى اين شعر را از او دانسته است :\r\n- آهو چهره‌اى كه ناگاه دو طرف پيشانىاش را مانند عقرب نشان مىدهد ، ولى نازيبايى آن را ندارد .\r\n- سيب گونه‌هايش را خرمى چنان است كه گويا از اشك چشم من آبيارى شده است . « 2 »\r\nمفجع در بصره زاده شد و در همانجا به سال 327 بر طبق آنچه در معجم الادباء به نقل از تاريخ معاصرش ابو محمد عبد اللّه بن بشران آمده ، وفات يافت ، آنجا كه ابن بشران گويد : وفاتش قبل از وفات پدرم ابو محمد عبد اللّه بن بشران در روز شنبه دهم شعبان سال سيصد و بيست و هفت ، اتفاق افتاد .\r\nمرزبانى گويد : قبل از سال 330 در گذشته ، و صفدى در الوافى بالوفيات تاريخ وفاتش را 320 آورده است . همچنين قاضى در المجالس و سيوطى در البغية و ديگران از آنان پيروى كرده‌اند ، و تاريخ برگزيدهء ما در مورد سال وفات او ، همان است كه حموى از تاريخ ابو محمد بن بشران آورده است .\r\nشرح‌حال مفجع را در كتب زير مىتوان يافت :\r\n\r\n\r\n","description":"","footnote":"\r\n( 1 ) . غرر الخصايص ، وطواط 270 .\r\n( 2 ) . نهاية الارب 77 .\r\n","page_name":" 509 ","page_number":519},
  {"content":"\r\n\r\n1 - فهرست ابن النديم 123 .\r\n2 - فهرست شيخ 150 .\r\n3 - معجم الشعراء ، مرزبانى 464 .\r\n4 - يتيمة الدهر : 2 / 334 .\r\n5 - فهرست نجاشى 264 .\r\n6 - مروج الذهب : 2 / 519 .\r\n7 - معجم الادباء : 17 / 190 - 205 .\r\n8 - الوافى بالوفيات صفدى : 1 / 129 .\r\n9 - خلاصة الاقوال علامه .\r\n10 - بغية الوعاة 13 .\r\n11 - مجالس المؤمنين 234 .\r\n12 - جامع الرواة اردبيلى .\r\n13 - منهج المقال 280 .\r\n14 - روضات الجنات 554 .\r\n15 - الكنى و الالقاب : 3 / 163 .\r\n16 - الاعلام زركلى : 3 / 845 .\r\n17 - آثار العجم 277 .\r\n\r\n","description":"","footnote":"","page_name":" 510 ","page_number":520},
  {"content":"\r\n\r\n\r\n4 ابو القاسم صنوبرى ( م 334 )\r\n- ما را در اين منازل جز درود و سرشك‌ريزان ، حاجتى نيست .\r\n- و اندوهى گران ، در جايى كه هيچ نوع زندگى را ، با زندگى در اين منازل ، برابر نمىدانيم .\r\n- من بر اين منازل گريه مىكنم و اگر اين منازل مىدانستند كه بر چه كسى مىگريم ، آنها نيز به گريه مىافتادند .\r\n- به خدا سوگند ، اى سرشك ابرها ! بر اين منازل فروباريد و اگر بخل ورزيد ، سرشك من آنها را آبيارى خواهد كرد .\r\n- اى كسى كه مرا در خودباختگى به اين منازل مىفريبى ، تو كسى را فريفته‌اى كه بر فريبندهء خود ، عصيانگر است .\r\n- در توصيف زنان چيزى وجود ندارد ، مرا از تكلف اوصاف آنان معاف دار .\r\n- چه بسيار قافيه‌اى كه گذراندنش زيباست ، ولى اجراى آن براى گذراننده نازيباست .\r\n- نبايد در دادن چيزى به نفس ، آن را به طمع انداخته ، سپس بالاتر از آنچه او را داده‌اى از او طلب كنى .\r\n- مهر پيامبر محمد ، و وصىاش ، همراه با مهر فاطمه و مهر دو فرزندش .\r\n- خمسهء طيبهء اهل كسا ، مهر كسانى است كه بزرگواران با تكيه بر عظمت آنان ، بزرگى\r\n\r\n","description":"","footnote":"","page_name":" 511 ","page_number":521},
  {"content":"\r\n\r\nخود را به دست مىآورند .\r\n- اى دوستدار آنان ، چه بسيار نعمتهايى كه در محبت آنان به تو ارزانى داشته شده ، سپاس خداوند صاحب اختيار نعمت راست .\r\n- اين سفيهانند كه به جاى مداحيهاى من ، نسبت به آنان ، به كار ديگر پردازند ، پس شايستهء من است كه سفيه نباشم .\r\n- اينان بزرگان برگزيده‌اند كه من به ايشان عاشقانه مهر مىورزم و هرنيك‌سرشتى نيز آنان را خالصانه دوست دارد .\r\n- من اميدوار شفاعت آنانم ، و هركس به شفاعتشان اميدوار باشد ، لذت آن را درك كند .\r\n- بر دخت پيامبر اكرم ، بعد از پدرش ، درود فرستيد .\r\n- و بر خونهايى كه اگر او در كربلا ريختنش را مىديد ، سخت گريه مىكرد ، بگرييد .\r\n- خونهايى كه اگر حفظ مىشد ، خون همهء جهانيان محفوظ مىماند .\r\n- و اگر قطره‌اى از آنها قابل فداشدن بود ، ما و ديگران آنها را فدايى مىشديم .\r\n- كسانى كه ستمگرانه آن خونها را ريختند ، بر خود ستم كردند و به ننگى بدفرجام گرفتار آمدند .\r\n- كشته شد فرزند كسى كه بهترين وصيت‌كنندگان ، از گذشته و آينده ، او را وصى خود قرار داده است .\r\n- پيامبر دست او را در دست گرفت و بالا برد تا بيننده بلندى دست او را ببيند .\r\n- در جايى كه نيمروز فرارسيده بود مردم را متوجه او ساخت كه خود آغاز هرتوجه و هشيارى است .\r\n- در محل غدير خم او را برادر خود قرار داد و تصريح به نامش كرد و هيچ خيرى را از او دريغ نداشت .\r\n- او گفت : برترين شما على است ؛ همانا او وظيفهء خود را انجام داد و گفت :\r\n- او نسبت به من مانند هارون نسبت به موسى است ، چه خوب تشبيهى است ، تشبيه به هارون !\r\n\r\n","description":"","footnote":"","page_name":" 512 ","page_number":522},
  {"content":"\r\n\r\n- دو روز ، زندگى او را تشكيل مىدهد : روزى كه از قهر ، زمين را از خون دشمنان سيراب كند ، و روزى كه از مهر ، دوستان را اشباع سازد .\r\n- مردم همه ، به پاداش و كيفرش مىرسند ، و هركس به راهى كه مىرود ، نصيب خود را از آن‌دو دريافت مىكند .\r\nاو را قصيده‌اى است كه صاحب الدر النظيم فى الائمة اللهاميم آن را نقل كرده است :\r\n- آيا كوه اضاخ همان كوهى است كه ما مىشناختيم ، چه خوب منزلگاه و استراحتگاهى براى شتران است .\r\nتا اينكه گويد :\r\n- ياد روز حسين در كربلا گوشم را برد ، و پردهء صماخى برايم باقى نگذاشت .\r\n- زنان حرم پيوسته صداى گريه و سوكشان شنيده مىشود ، و پىدرپى صداى شيون از آنان بلند است .\r\n- او را از آب فرات بازداشتند و خود آن آب زلال و خنك را دست به دست ، به‌هم تعارف كردند .\r\n- پدر و مادرم فداى عترت پيامبر باد ، و گوش معاندشان كر باد .\r\n- كسانى كه كودكان ، جوانان ، سالمندان و پيرانشان ، بهترين خلق خدايند .\r\n- در زمان خود صدر جايگاه افتخار و عزت را گرفتند ، و براى مردم ديگر جهان ، مانند مغز و لب هستند .\r\n- در وضعى كه از پاكدلى ديگران تأمينى نيست ، اينان همه پاكدلانند .\r\n- اينان در همان وقتى كه مردم از سهم آنان به غذاهاى بريان و پخته عادت كرده‌اند ، به گرسنگى خوگرفته‌اند .\r\n- اينان باسخاوت آفريده شده‌اند ، نه متظاهر به سخاوت و هيچگاه سخاوتمند ، مانند متظاهر به سخاوت نيست .\r\n- اينان اهل فضيلت هستند و فضيلت در ميان پير و جوانشان دست‌به‌دست مىگردد .\r\n- هركس در جامعه بدرخشد و بزرگى يابد ، به عشق آنان مىدرخشد و به بزرگى آنان به\r\n\r\n","description":"","footnote":"","page_name":" 513 ","page_number":523},
  {"content":"\r\n\r\nمقام بلند نايل مىگردد .\r\n- اى فرزند دخت پيامبر ! تو چه فرزند باكفايتى هستى و چه سنخيت كاملى با نياى خوددارى !\r\n- فرزند كسى كه وزير و دوستدار و برادر و يار پيامبر در غدير خم بود .\r\n- فرزند كسى كه در سختيهاى نبرد ، كرّار و در مقابلهء با خطرات ، پابرجا و استوار بود .\r\n- او در هنگامهء نبرد سخت ركاب مىكشيد و حملاتش در جنگ ، خردكننده بود .\r\n- او را خونهايى است كه دوستدارانش به عطر آنها ، خود را خوش‌رنگ‌وبو مىسازند .\r\n- سنگينى بار اين مصيبت را روزگار بر شما وارد نساخت ، بل بر مردمى ( كه از نعمت فيض شما محروم شدند ، وارد ساخت .\r\n\r\nشاعر را بشناسيم\r\nابو القاسم ، ابو بكر و ابو الفضل « 1 » احمد ، پسر محمد ، پسر الحسن ، پسر مرّار جزرى رقّى « 2 » ضبى « 3 » حلبى ، مشهور به صنوبرى ، شاعر شيعى بزرگوارى است كه لطافت و رقت شاعرى را با قوت طبع شاعرانه يك جا جمع كرده و از نظر متانت و حسن اسلوب ، بهرهء كافى بدست آورده و در برازندگى و ظرافت ، به درجهء كمال رسيده است .\r\nدر كتابهاى تذكره‌نويسان ، نام او به نيكى « 4 » و كاردانى « 5 » و اينكه شعرش در اعلا درجهء خوبى است « 6 » ، ياد شده است و او را به ملاحظهء خوبى شعرش ، حبيب اصغر « 7 » مىناميدند . ثعالبى گويد : تشبيهات ابن معتز و توصيفات كشاجم و اشعار مربوط به باغ و بوستان صنوبرى ، چون با هم جمع شود ، ظرافت نوظهورى پديدار مىگردد و شنونده را در مقابل اينهمه نيكويى به اعجاب وامىدارد .\r\n\r\n\r\n","description":"","footnote":"\r\n( 1 ) . اين كنيه را كشاجم رفيق شاعرش به او داده است .\r\n( 2 ) . منسوب به رقه ، شهرى معروف در كنار شط فرات كه هارون الرشيد آن را ساخته است .\r\n( 3 ) . منسوب به ضبة كه پدر قبيله‌اى است .\r\n( 4 ) . تاريخ ابن عساكر : 1 / 456 .\r\n( 5 ) . انساب سمعانى : 3 / 560 . ( و )\r\n( 6 ) . شذرات الذهب : 2 / 335 .\r\n( 7 ) . العمدة ، ابن رشيق : 1 / 83 .\r\n","page_name":" 514 ","page_number":524},
  {"content":"\r\n\r\nبراى صنوبرى در توصيف باغها و گلها ، تفوق آشكارى است . ابن عساكر آورده است كه اشعارش غالبا از اين مقوله است و ابن نديم در فهرست خود گويد : صولى ، اشعار صنوبرى را در دويست برگ گردآورد . بنا بر نقل ابن نديم ، اگر دو روى هربرگ آن را چهل بيت در حساب آوريم ، ديوان او مشتمل بر هشت هزار بيت بوده است . حسن بن محمد غسّانى هم برخى از اشعارش را از زبان خود او در حلب شنيده است . « 1 »\r\nصنوبرى در وصف شهر حلب و تفريحگاههاى آن قصيده‌اى در يكصد و چهار بيت دارد كه در كتاب حموى يافت مىشود . « 2 » بستانى در اين‌باره گويد : اين قصيده بهترين توصيف از شهر حلب است . كه مطلعش اين است :\r\n احبسا العيس احبساها * و سلا الدار سلاها « 3 » \r\nاما دربارهء نسبتش به صنوبر ، ابن عساكر از عبد اللّه حلبى صفرى نقل كرده كه او گفت :\r\nاز صنوبرى پرسيدم كه به چه مناسبت جد شما را به صنوبر نسبت داده‌اند تا بدان معروف گرديد ؟ او مرا گفت : جدم صاحب يكى از بيت الحكمه‌هاى مأمون بود ، روزى در مقابل مأمون مناظره‌اى درگرفت ، و طرز سخن گفتن و قاطعيت لحنش را مأمون پسنديد و به دو گفت : تو صنوبرى شكلى ، و مقصودش هشيارى و قاطعيت و تندمزاجى او بود .\r\nنويرى هم در نسبت او ابيات زير را آورده است :\r\n- وقتى ما را نسبت به صنوبر مىدهند ، نسبت به چوب خشك و گمنام نيست .\r\n- نه چنين است ، بل نسبت به شاخسارى برومند از ريشهء درختى متناسب است كه بالا رفته باشد .\r\n- و همچون خيمه‌هايى از ابريشم ، استوانه‌هاى طلايى آن را دربرداشته باشد .\r\n- گويا ثمرات آن درخت ، پرندگانى پراكنده بر شاخهاى آن است .\r\n- كه در تابستان و زمستان پايدار مانند و به هنگام پژمردگى گياهان ، هرگز پژمرده نشوند .\r\n- دانه‌هاى خود را در زره‌هايى حفظ كرده‌اند تا با پوشش آنها ، از خطر هلاكت در امان بمانند .\r\n\r\n\r\n","description":"","footnote":"\r\n( 1 ) . انساب سمعانى : 3 / 560 . ( و )\r\n( 2 ) . معجم البلدان : 3 / 317 - 321 .\r\n( 3 ) . دائرة المعارف : 7 / 137 .\r\n","page_name":" 515 ","page_number":525},
  {"content":"\r\n\r\n- دانه‌هايى كه حكايت از دوستى كند ، در غلافهايى از صدف نگهدارى شده و از غلافها سر بيرون كشيده است .\r\n- اين غلافها را تراوشاتى به خارج است ، مانند تراوش گواراى انگور و خرماى تازه .\r\n- چه خوب درختى است ، اين درخت كه مرا به عشق پدر و مادرم ، وادار به فداكارى مىكند .\r\n- پس سپاس خداى را از اين‌كه لقب حسنش برتر از نسب است . « 1 »\r\nاما تشيع او ، چيزى است كه اشعار نغزش از آن پر است ، چنان كه بر قسمتى از آنها واقف شديم و بر قسمت ديگر آن در زير واقف خواهيم شد . گذشته از اين ، يمانى در نسمة السحر تصريح به تشيعش كرده و ابن شهرآشوب او را از مديحه‌سرايان اهل بيت عليهم السّلام كه مشعر به تشيع اوست ، شمرده است . اما ادعاى صاحب نسمة السحر كه او شيعهء زيدى بوده و آن را از شعرش دريافته ، گمان مىكنم اظهارنظرى خالى از دليل باشد ، زيرا دليلى بر تأييد آن نياورده و شعرى كه او و ديگران ذكر كرده‌اند ، هيچگونه ظهورى بر ادعاى او ندارد . بنابراين ، ما در اينجا پاره‌اى از اشعار او را كه مذهبش را نشان مىدهد ، مىآوريم .\r\nوى در قصيده‌اى در مدح على امير المؤمنين عليه السّلام گويد :\r\n- او ، بىدروغ ، برادر و شخص محبوب من ، حبيب خدا بود ، و دو فرزندش ، فرزندان مصطفى آن بزرگمرد بااخلاص ، بوده‌اند .\r\n- او به هردو قبله نماز گزارد ، روزى كه مردم همه ، كوروكر بودند و از حقايق بىخبر .\r\n- كدام زن قابل مقايسه با همسر اوست ، و كدام دو سبطى را با دو سبط او مىتوان قياس كرد ؟\r\n- روح دوستى ، در نورى ويژهء اوست ، و روح دشمنى ، ويژهء آتش و در مخالفت با اوست .\r\n- اين است مالك آتش كه فردا تصّرف در آن خواهد كرد و اوست رضوان بهشت كه رضوان فرشته به ملاقاتش آيد .\r\n- خورشيد به خاطر او در آسمان بازگشت تا نمازش را بدون عيب و نگرانى بگذارد .\r\n- آيا آنكه در جاى پيغمبر در مقام برادرى نشست مانند نشستن هارون در جاى موسى بن\r\n\r\n\r\n","description":"","footnote":"\r\n( 1 ) . نهاية الارب ، نويرى : 11 / 98 .\r\n","page_name":" 516 ","page_number":526},
  {"content":"\r\n\r\nعمران ، كسى غير از او بود ؟\r\n- آيا او شافع فرشته‌اى كه به اميد شفاعتش به شكل اژدها نزد او آمد ، نبود ؟\r\n- پيامبر او را گفت : يا على ! شقىترين مردم ، وقتى نام شقاوت برده شود ، دو كس‌اند :\r\n- يكى عاقر ناقه صالح كه به عصيان صالح برخاست ، و ديگرى آنكه مرا ملاقات كند ، در حالى كه تو را عصيان كرده باشد .\r\n- ريش تو اى ابو الحسن ! به خون سرت خضاب شده به رنگ سرخ شديد در خواهد آمد .\r\nهمو در رثاى امير المؤمنين و فرزندش سبط شهيد گويد :\r\n- چه خوب دو شهيدى هستند ! خداى عرش و خلق جهان ، گواه من بر خوبى آن‌دو شهيدند .\r\n- كيست كه پيامبر مصطفى را در مورد آنها تسليت گويد و كيست كه از دورونزديك مايهء تسلى خاطرش گردد .\r\n- كيست كه فاطمهء مصيبت‌ديده را از شوهر و فرزندش خبر دهد و مصيبتهاى آن‌دو را برايش بازگويد .\r\n- آيا دانستند چه كس را در محراب عبادت كشتند و چه كس را در ميدان نبرد لب‌تشنه شهيد كردند ؟\r\n- دو ستاره در زمين ، بلكه دو ماه ، يا بهتر بگويم ، دو خورشيد غروب كردند .\r\n- دو بزرگوارى كه اگر براى جنگ ، با شمشير غلاف‌شده ظاهر شوند ، خود نيز دو شمشيرند .\r\nوى در رثاى امام شهيد عليه السّلام گويد : « 1 »\r\n- اى آنكه در ميان همهء پيامبران ، بهتر از همه خلعت نبوت به قامت كرده‌اى !\r\n- اندوه و گداز من بر دو سبط تو ، اندوه و گدازى پايان‌ناپذير است .\r\n- اين يكى كشتهء دست اشقيا ، و آن ديگر كشتهء زنازادگان است .\r\n\r\n\r\n","description":"","footnote":"\r\n( 1 ) . المناقب ، ابن شهرآشوب : 2 / 232 .\r\n","page_name":" 517 ","page_number":527},
  {"content":"\r\n\r\n- روز حسين سرشك مردم زمين ، بل اهل آسمان فروباريد .\r\n- روز حسين درهاى عزت فروبسته آمد .\r\n- اى كربلا ! تو از اندوه و بلا براى من سرشته شده‌اى .\r\n- چه بسيار چهره‌هاى شكوهمند كه در تو آرميده‌اند .\r\n- جانم به قربان آنكه آتش نبرد حق عليه باطل را گرم نگهداشته است .\r\n- آنجا كه نيزه‌ها در زره‌ها به اختران در آسمان مىمانست .\r\n- او زرهء صبر را كه لباس بزرگى است ، برگزيد .\r\n- و مناعت نفس شيران را به كار گرفت كه شيران را مناعتى صادق است .\r\n- و به همراه گروهى تشنه‌لب با جوانمردى و لب‌تشنه زندگى را وداع كرد .\r\n- گرچه او را از چشيدن آب ، منع كردند ، اما اميد است كه هرگز مزهء آب را نچشند .\r\n- كيست كه لب‌تشنهء افتاده بر خاك را با خيمه‌هاى سرنگون شده‌اش ، يارى كند .\r\n- كيست كه افتادهء عريان و بىكس را در بيابان بردارد .\r\n- كيست كه يارى كند آن را كه حنوطش از خاك و غسلش از خون است .\r\n- كيست كه فرزند فاطمه را كه از ديد دوستدارانش پنهان مانده ، يارى دهد .\r\nو مؤيد آنچه دربارهء مذهب صنوبرى گفتيم ، ارتباط شديد بين او و كشاجم كه يقينا مذهب تشيع داشته ، مىباشد و برادرى آن‌دو را چنان كه در شرح‌حال كشاجم بيان خواهيم كرد ، نشان مىدهد .\r\nكشاجم دوستى خود را نسبت به صنوبرى در اشعارى كه در مدح او گفته ، اظهار كرده است ، يكى بدين مطلع :\r\n لى من ابى بكر اخى ثقة * لم استر بإحائه قط \r\nو ديگرى بدين‌مطلع :\r\n ألا ابلغ ابا بكر * مقالا من اخ برّ \r\nصنوبرى در حلب ساكن بود و شعرش را در آنجا انشاد كرد و ابو الحسن محمد بن احمد بن جميع غسّانى بر طبق آنچه در انساب سمعانى است ، شعرش را روايت كرده و\r\n\r\n","description":"","footnote":"","page_name":" 518 ","page_number":528},
  {"content":"\r\n\r\nدر سال 334 طبق گفتهء صاحب شذرات الذهب و ديگران ، وفات يافت .\r\nابن كثير در تاريخ خود وى را از كسانى كه در حدود سال 300 وفات كرده ، برشمرده است « 1 » و اين امر به جهاتى از صحت به دور است . يكى اينكه او با ابو الطيب متنبى بعد از نظم اشعارش ملاقات كرده « 2 » و ابو الطيب به سال 303 در كوفه متولد شده است . ديگر آنكه شاعر ما ، سيف الدوله را مدح گفته است و او به سال 303 متولد شده است .\r\nاز صنوبرى يك فرزند به نام ابو على حسين مانده است ، چنان كه ابن جنى « 3 » حكايت كرده و گفته است : مرا ابو على حسين بن احمد صنوبرى حديث كرده كرده گويد : از حلب به قصد ديدار سيف الدوله بيرون آمدم ؛ وقتى از صور خارج شدم ، ناگاه سوار نقابدارى با نيزهء بلندى نزد من آمد و نيزه‌اش را در برابر سينه‌ام گرفت و چيزى نمانده بود كه از ترس ، از اسب به زير افتم . چون به من نزديك‌تر شد ، بار ديگر نيزه را پيش آورد و نقاب از چهره برداشت ، ناگاه شاعر معروف ، متنبى را مشاهده كردم كه براى من انشاد كرد :\r\n نثرنا رؤوسا بالاحيدب منهم * كما نثرت فوق العروس الدراهم \r\nسپس گفت : اين سخن را چگونه ديدى ، آيا خوب است ؟ گفتم : واى بر تو ! اى مرد تو مرا كشتى . ابن جنى گويد : اين داستان را در مدينة السّلام [ بغداد 
  ] براى ابو الطيّب نقل كردم ، وى آن را شناخت و خنديد .\r\nاز صنوبرى ، يك دختر در زمان حياتش درگذشت و رفيقش كشاجم او را شعرى رثا گفت و تسليت داد كه با اين بيت آغاز مىشود :\r\n أتأسى يا ابا بكر * لموت الحرّة البكر \r\nصنوبرى بر هرطرف از شش گوشهء قبهء قبر دخترش دو بيت نوشت كه مجموع آنها در تاريخ ابن عساكر آمده است . « 4 »\r\n\r\n\r\n","description":"","footnote":"\r\n( 1 ) . البداية و النهاية : 11 / 119 .\r\n( 2 ) . عمدهء ابن رشيق : 1 / 83 .\r\n( 3 ) . يتيمة الدهر : 1 / 97 .\r\n( 4 ) . رك : تاريخ الشام : 1 / 456 ، 457 .\r\n","page_name":" 519 ","page_number":529},
  {"content":"\r\n\r\n\r\nحكايت\r\nشاعر ما ابو بكر احمد بن محمد صنوبرى روايت كرده گويد :\r\nدر رها « 1 » كتابفروشىاى به نام سعد بود كه در مغازه‌اش محفل ادبا را تشكيل مىداد ؛ او خود مردى اديب و خوش‌قريحه بود و اشعارى لطيف مىسرود و هيچگاه من و دوستانم ، ابو بكر معوج شامى شاعر و ديگر شعراى شام و ديار مصر ، حاضر نبوديم مغازه‌اش را ترك گوييم . بازرگانى مسيحى از بزرگ‌ترين بازرگانان رها فرزندى به نام عيسى داشت كه از زيباروىترين ، و خوش‌قامت‌ترين ، نازك‌طبع‌ترين و شيرين‌ترين مردم بود . او نيز با ما مىنشست و اشعار ما را ضبط مىكرد و ما همه او را دوست مىداشتيم و در دل خود نسبت به او تمايلى احساس مىكرديم . او در كار نويسندگى هنوز كودكى بيش نبود كه سعد ورّاق به عشق شديد او مبتلا شد ، و اشعارى دربارهء او سرود كه يكى از آنها اين است : « 2 »\r\n- قلبم را دوات و خونم را مركب بگير و استخوانم را به جاى قلم بتراش .\r\n- به جاى لوح از چهره‌ام استفاده كن و آن را با دستت پاك كن تا بيمارىام علاج يابد .\r\nخبر تعلق‌خاطر سعد وراق به عشق پسرك ترسا در همه‌جاى شهر شايع گرديد . چون پسرك قدرى بزرگ‌تر شد و كارش در دوستى و هم‌صحبتى بالا گرفت ، تمايل به انزوا و رهبانيت پيدا كرد . در اين‌باره با پدر و مادر خود سخن گفت و با اصرار و التماس تقاضاى ديرنشينى كرد تا به اجابت مقرون شد و او را كه به نهايت زيبايى رسيده بود ، به دير زكى در اطراف رقه « 3 » آوردند ، آنگاه در آن اقامتگاهى براى او خريدارى كردند و در مقابل ، مقاديرى مال به سرپرست دير دادند . پس آنجا اقامت گزيد و آنگاه بود كه دنياىفراخ بر سعد وراق تنگ شد ، مغازه‌اش را بست و تعطيل كرد ، دوستان را ترك گفت و با پسر\r\n\r\n\r\n","description":"","footnote":"\r\n( 1 ) . رها به ضم راء ، شهرى است واقع در بين موصل و شام كه شخصى به نام رهاء بن بلندى آن را بنا نموده و به نامش ناميده شده است .\r\n( 2 ) . سعد اين شعر را وقتى سرود كه پسرك ترسا در مغازه پهلويش نشسته بود .\r\n( 3 ) . رقه زمين گستردهء كنار وادى را گويند كه به گاه مدّ آب آن را فراگيرد و گمان مىرود كه رقه ، شهرى در كنار فرات باشد .\r\n","page_name":" 520 ","page_number":530},
  {"content":"\r\n\r\nملازم دير گرديد . وى در اين هنگام اشعارى دربارهء او مىسرود و يكى از اشعارى كه براى او ساخته ، در حالى كه پسرك اوقات خود را به خدمت در دير مىگذرانيد ، به اين مطلع است :\r\n يا حمة قد علت غصنا من البان * كأنّ اطرافها اطراف ريحان \r\nآنگاه راهبان تماس زياد سعد را با پسرك به ديدهء انكار نگريستند و او را از ارتباط با سعد منع كردند و ديگر نگذاشتند او سعد را به خود راه دهد و او را به اخراج از دير تهديد كردند . پسرك به خواستهء آنها پاسخ مثبت داد و سعد را از خود راند . وقتى سعد ديد او را به خود راه نمىدهند ، بر او گران آمد و نزد راهبان رفت و با مهربانى با آنان سخن گفت ، ولى پاسخ موافق به او ندادند و گفتند رابطه تو با او ، بر ما ننگ‌وعار آيد و از سلطان بيمناكيم . از آن پس هروقت او سوى دير مىآمد ، در دير را به روى او مىبستند و پسر را اجازه نمىدادند كه با او سخن گويد . ازاين‌رو ، اندوهش بالا گرفت و آتش عشقش فزونى يافت ، تا كارش به جنون كشيده شد و لباسهايش را پاره‌پاره كرد و به خانه‌اش بازگشت و هرچه در خانه داشت ، آتش زد و بيابان دير را ملازم گرديد و آشفته و سرگردان شعر مىساخت و گريه مىكرد .\r\nابو بكر صنوبرى گويد : آنگاه روزى من و معوج ، از بوستانى كه شب را در آنجا گذرانده بوديم و مىگذشتيم ، او را ديديم كه در سايهء ديوار دير ، برهنه نشسته ، موهايش بلند شده و خلقتش دگرگون گرديده بود . سلامش كرديم و او را نسبت به راهى كه در پيش گرفته بود ، ملامت و توبيخ كرديم . گفت : مرا به حال خود بگذاريد ، آيا شما اين پرنده را بر فراز ساختمان بلند دير مىبينيد ؟ و با دستش اشاره به پرنده‌اى كه آنجا بود كرد ، گفتيم : بلى ، گفت : به جان شما سوگند ، اى برادرانم من از اول صبح تا به حال اين پرنده را سوگند مىدهم كه پايين آيد تا من نامه‌ام را براى عيسى به وسيلهء او بفرستم ، سپس روى به من كرد و گفت : اى صنوبرى ! كاغذ با خودت آورده‌اى ؟ گفتم : بلى ، گفت :\r\nبنويس :\r\n- سوگند به دينت اى كبوتر دير زكى و سوگند به انجيل و صليب كه نزد تو محترم است .\r\n\r\n","description":"","footnote":"","page_name":" 521 ","page_number":531},
  {"content":"\r\n\r\n- بايست و سلام مرا بردار و به ماهى كه بر شاخسار خرم است ، برسان .\r\n- گروه راهبان ، او را از من دور داشتند و دل من از عشق او قرار ندارد .\r\n- او پشمينه در بر ، ميان آنها مىدرخشد ، و چون ماهى در پشت ابرها پنهان است .\r\n- آنها گفتند رفت‌وآمد سعد ما را به ترديد انداخت ، نه سوگند به خدا ، من مشكوك نيستم .\r\n- او را بگو كه سعد بينوا از آتش عشق تو بيش از شراره‌هاى آتش مىسوزد .\r\n- با او به نگاهى از دور ارتباط برقرار كن اگر از نزديك ترا مانع شوند .\r\n- و اگر من از اين دنيا رفتم ، اطراف قبرم بنويسيد : اينجا قبر كسى است كه از هجر دوست مرد .\r\n- در كار عشق ، يك رقيب ، زندگى را راكد كند تا چه رسد كه هزارها رقيب باشد .\r\nآنگاه سعد ما را ترك گفت و سوى دير روان شد . در به رويش بسته بود . از نزد او بازگشتيم ، ولى او تا مدتى كار خود را تكرار مىكرد تا روزى در كنار دير مردهء او را يافتند .\r\nدر آن‌وقت ، حاكم شهر عباس بن كيغلغ بود . حاكم و مردم « رها » به جريان امر واقف شدند . مردم گفتند : كسى جز راهبان او را نكشته است . حاكم گفت : بناچار بايد گردن پسر را بزنيم و او را به آتش بسوزانيم و همهء ديرنشينان را با تازيانه شكنجه دهيم و در اين امر پافشارى شد . مسيحيان خود و ديرشان را با پرداخت صدهزار درهم غرامت ، آزاد كردند . « 1 »\r\n\r\n\r\n","description":"","footnote":"\r\n( 1 ) . خلاصهء داستان در تزيين الاسواق 170 آمده است .\r\n","page_name":" 522 ","page_number":532},
  {"content":"\r\n\r\n\r\n5 قاضى تنوخى ( 278 - 342 )\r\n- پيامى از فرزند رسول خدا و فرزند وصىاش ، سوى مردى دغلباز و ناصبى مذهب .\r\n- كه ميان تار و طنبور و گل و مل ، در دامن خوانندگى و در آغوش تنبك‌زنى پرورش يافته است .\r\n- و از پشت مردى مست به شكم زنى خواننده ، با ترديد و شك در نسبت ، منتقل شده است .\r\n- پيام به مردى كه از على ، اين بهترين رهرو راه حق و باشخصيت‌ترين مردم عيبجويى مىكند .\r\n- به مردى كه دو سبط محمد را نكوهش مىكند ، بگو كه از پست‌ترين مراحل ، مىخواهد به ستارگان دست يابد .\r\n- و افعال قرامطه را بدروغ به خاندان پيامبر كه بزرگان و پاكانند ، نسبت مىدهد .\r\n- به گروهى كه مذمت سوى آنها راه ندارد ، و پردهء عرض و آبروشان را عيبجويى نتواند دريد .\r\n- به هرمجلس كه انجمن كنند ، خورشيد تابانند و در ميان سواران چونان مهر درخشانند .\r\n- اگر روز جنگ ابروها گره كنند ، هلاكت مىخندد و اگر بخندند ، ديدهء حوادث را\r\n\r\n","description":"","footnote":"","page_name":" 523 ","page_number":533},
  {"content":"\r\n\r\nبگريانند .\r\n- اين خاندان ميان جبرئيل و محمد و على كه بهترين فرد پياده و سواره است ، پرورش يافته‌اند .\r\n- على كه وزير پيامبر مصطفى ، و وصىاش و شبيه او در اخلاق و مكارم است .\r\n- و كسى كه در روز غدير خم محمد ، در حالى كه از خيانت دشمنان ناصبىاش مىترسيد ، گفت :\r\n- آيا من به شما از خودتان سزاتر نيستم ؟ با حال ترديد و نيرنگ ، گفتند : بلى .\r\n- به آنها فرمود : هر آن‌كس از شما كه من مولاى اويم ، اين برادرم و دوستم بعد از من ، مولاى اوست .\r\n- از او همه اطاعت كنند كه نسبت او به من مانند نسبت هارون به موساى كليم ، آن مخاطب خداست .\r\n\r\nپيرامون شعر\r\nعبد إله بن معتز عباسى ( م 296 ) از دشمنان سرسخت آل ابو طالب بود و در عيبجويى و بدگويى آنان كه نشانهء سوءباطن و خبث‌طينت او بود ، كوشش مىكرد و بسيارى از اوقات آتش كينهء خود را در قالب شعرى مىريخت و در نتيجهء آن ، قصايدى ساخت كه زشتى و ننگ او را جاودانه كرد . بسيارى از شعرا بر ابطال دلايل واهى او اشعارى سروده‌اند ، از جمله :\r\n1 - امير ابو فراس كه به زودى متذكر شرح حالش خواهيم شد . چيزى كه هست او شخصيت خود را برتر از آن دانسته كه در بحر شعرى و قافيه و وزن ، با اين مرد پليد موافقت كند ، لذا اشعار طلايى و جاويدان خود را در قالب قصيدهء ميميه‌اش كه در آن به يارى علويان و حمله به دشمنان عباسىشان برخاسته ، ريخته است و رسواييها و اباطيل بىحساب بنى عباس اشاره كرده است .\r\n2 - تميم بن معد فاطمى ( 237 - 373 ) كه بر رد قصيدهء رائيهء ابن معتز به مطلع [ اىّ ربع\r\n\r\n","description":"","footnote":"","page_name":" 524 ","page_number":534},
  {"content":"\r\n\r\nلآل هندودار . . . 
  ] ، چكامه‌اى سروده است كه با اين بيت آغاز مىشود :\r\n يا بنى هاشم و لسنا سواء * فى صغار من العلى و كبار \r\n3 - ابن المنجم .\r\n4 - ابو محمد المنصور باللّه ( م 614 ) كه نامش در شعراى قرن هفتم خواهد آمد .\r\n5 - صفى الدين حلى ( م 752 ) كه با اشعار بائيهء حزن‌آور موجود در ديوانش به ردّ شعر ابن معتز پرداخته است و شرح حالش را در شعراى قرن هشتم خواهيم خواند .\r\n6 - قاضى تنوخى كه شرح حالش را هم‌اكنون بررسى مىكنيم . او اين قصيده‌اش را كه قسمتى از آن را ياد كرديم ، در رد ابن معتز سروده و در كتاب الحدايق الوردية ، 83 بيت آن آمده است و به نظر مىرسد ، چنان كه در بسيارى از مجموعه‌هاى خطى ديده مىشود ، همهء قصيده باشد و در مطلع البدور ، 74 بيت آمده و يمانى در نسمة السحر ، 48 بيت آن را آورده است و حموى تنها 14 بيت آن را نقل كرده ، گويد : عبد اللّه بن معتز قصيده‌اى در ترجيح بنى عباس بر بنى ابى طالب دارد بدين مطلع :\r\n ابى اللّه الّا ما ترون فما لكم * غضابا على الاقدار يا آل طالب « 1 » \r\nابو القاسم تنوخى او را با اين قصيده‌اش كه از زبان برخى از علويان ساخته و در ديوانش موجود است ، پاسخ گفته است كه مطلعش اين است :\r\n من ابن رسول اللّه و ابن وصيّه * الى مدغل فى عقدة الدين ناصب \r\nتا آنجا كه گويد :\r\n- چه نسبت است خوانندگان را با ميدان جنگ كه آنها به جاى مواجهه با سپاه ، به نواختن معتادند .\r\n- متأسفانه افتخار روز حنين را متذكر شدى ؛ او اگر مىدانست ، آن را جزو معايب نه افتخارات مىشمرد .\r\n- پدرش عباس بن عبد المطلب فرياد مىزد و وصى مىجنگيد ، بگو : افتخار از آن كيست ؟ فرياد كن يا شمشير زن .\r\n\r\n\r\n","description":"","footnote":"\r\n( 1 ) . معجم الادباء : 14 / 181 .\r\n","page_name":" 525 ","page_number":535},
  {"content":"\r\n\r\n- شما ، اولاد عباس آمده‌ايد و ارث پيامبر را مىخواهيد و چه دور است كسى كه به وسيلهء حاجب حاجب ، ممنوع شده باشد .\r\n- گفتيد : به خونخواهى قيام كرده‌ايم و شعارمان خونخواهى زيد ( بن على بن الحسين ) ، آن مرد نيك‌سيرت هنگام جنگ است .\r\n- چرا به ابراهيم شعار نمىدهيد تا كسى به شمار نگرود و از دعوى خود نااميد گرديد .\r\nاين اشعار را عماد الدين طبرى در جلد دهم كتابش بشارة المصطفى لشيعة المرتضى نقل كرده و گفته است : حسين بن ابى القاسم تميمى روايت كرده ، گويد : ابو سعيد سجستانى خبر داد و گفت : قاضى بن قاضى ابو القاسم على بن محسن بن على تنوخى در بغداد به ما خبر داد و گفت : پدرم ، ابو على محسن ، براى من انشاد كرد و گفت : پدرم ابو القاسم على بن محمد بن ابن ابى فهم تنوخى ، اين قصيدهء خود را براى من انشاد كرده است :\r\n- چه كسى بود كه از خيانت دشمنان ناصبىاش روز غدير ، محمد بر او مىترسيد و مىگفت :\r\n- آيا من بر شما از خودتان سزاتر نيستم ؟ آنها با حال ترديد و نيرنگ گفتند : بلى .\r\n- به آنها گفت : كسى از شما كه من مولاى اويم ، اين برادر و مصاحبم در ميان شما مولايش خواهد بود .\r\n- از او اطاعت كنيد كه منزلتش نزد من مانند مقام هارون در نزد موساى كليم ، آن مخاطب خداست .\r\n- به او بگوييد : اگر تو از آل هاشم هستى ، اين‌طور نيست كه هرستاره‌اى درخشندگىاش خيره‌كننده باشد .\r\nبهاء الدين محمد بن حسن ، متذكر شده است كه اين قصيده در ردّ عبد اللّه بن معتز سروده شده ، آنگاه پانزده بيت آن را ذكر كرده است ، از جمله :\r\n- چه بسيار كسانى مانند زيد را كه شما بىدليل و با گمانهاى دروغ ، از دم شمشيرتان گذرانديد .\r\n- آيا منصور دوانيقى ماه‌هاى هدايت را كه روشنىبخش تاريكيهاى جهالتند ، از مدينه تبعيد نكرد ؟\r\n\r\n","description":"","footnote":"","page_name":" 526 ","page_number":536},
  {"content":"\r\n\r\n- و اين شما نبوديد كه ستمگرانه با محمد قطع رحم كرديد ، و دوستىها و همبستگىهاى او را نديده گرفتيد .\r\n- و در سرزمين باخمرا مشعلهايى را به خاك انداختيد و فرق آنها را شكافتيد و گيسوانشان را خون‌آلود كرديد .\r\n- اين هادى عباسى شما بود كه در فخ با طوايفى جفا كرد كه تنها كلاغها در بيابان بدانها روى مىآورند .\r\n- و هارون شما ، اختران آسمان فضيلت را كه مانند ستارگان درخشنده بودند ، بىگناه به هلاكت رسانيد .\r\n- و مأمون شما ، رضا را بعد از بيعتى كه محكم‌تر از كوهساران بود ، مسموم كرد .\r\n- اين است پاسخ كسى كه مىگويد : اى آل طالب ! چرا بر مقدرات خشمگين هستيد ؟\r\n\r\nشاعر را بشناسيم\r\nابو القاسم تنوخى ، على ، پسر محمد ، پسر ابو الفهم داود ، پسر ابراهيم ، پسر تميم ، پسر جابر ، پسر هانى ، پسر زيد ، پسر عبيد ، پسر مالك ، پسر مريط ، پسر سرح ، پسر نزار ، پسر عمرو ، پسر حارث ، پسر صبح ، پسر عمرو ، پسر حارث ، پسر عمرو ، پسر حارث ، پسر عمرو [ پادشاه تنوخ 
  ] ، پسر فهم ، پسر تيم اللّه كه همان تنوخ است ، پسر اسد ، پسر وبره ، پسر تغلب ، پسر حلواق ، پسر عمران ، پسر الحاف ، پسر قضاعهء ملك ، پسر حمير ، پسر سبا ، پسر سحت ، پسر يعرب ، پسر قحطان ، پسر غابن ، پسر شالح ، پسر شحد ، پسر سام ، پسر نوح پيامبر عليه السّلام است .\r\nاو يكى از ريشه‌دارترين استوانه‌هاى علم و مجمع فضايل و جامع هنرهاى متنوع و متبحر در علوم بسيار بود ، بويژه كه در علم كلام و در علم فقه و فرايض دستى توانا داشت . همو حافظ حديث ، پيشواى شعر و ادب ، آگاه به نجوم و هيأت ، آشنا به شروط معاملات و ثبت سجلات ، استاد در علم منطق ، متبحر در علم نحو ، آگاه به علم لغت ، و در فن عروض و قافيه بس توانمند بود و چنان كه يكى از شخصيتهاى بارز مقام علم است ،\r\n\r\n","description":"","footnote":"","page_name":" 527 ","page_number":537},
  {"content":"\r\n\r\nيگانه‌اى در جوانمردى و حسن‌اخلاق ، ممتاز در ظرافت طبع و فكاهيات ، و داراى خويى آرام و طبعىنرم و ملايم است .\r\n\r\nولادت و پرورش او\r\nدر انطاكيه ، روز يكشنبه بيست و ششم ذيحجهء سال 278 به اين جهان پاى نهاد و در همان شهر بزرگ شد تا در جوانى به سال 306 به بغداد آمد . در آنجا فقه را به مذهب ابو حنيفه فراگرفت و از حسن بن احمد بن حبيب كرمانى ، صاحب مسدد و احمد بن خليل حلبى ، دوست ابو اليمان حمصى و از احمد بن محمد بن ابى موسى انطاكى ، انس بن سالم خولانى ، حسن بن احمد بن ابراهيم بن فيل و فضل بن محمد عطار كه همه انطاكىاند و از حسين بن عبد اللّه قطان رقى ، احمد بن عبد اللّه بن زياد جبلى ، محمد بن حصن بن خالد آلوسى طرطوسى ، و حسن بن طيب شجاعى ، عمر بن ابى غيلان ثقفى ، ابو بكر بن محمد بن محمد باغندى ، حامد بن محمد بن صعيب بلخى ، ابو القاسم بغوى و ابو بكر بن ابى داود حديث فراگرفت و علم نجوم را نزد بنّائى منجم صاحب زيج خواند .\r\nهمچنين ابو حفص بن آجرى بغدادى ، ابو القاسم بن ثلاج « 1 » بغدادى ، عمر بن احمد بن محمد مقرى و فرزندش ابو على محسن تنوخى از او حديث روايت كرده‌اند .\r\nاو اول كسى است كه در ايام مقتدر باللّه كه خلافتش از سال 295 تا 320 طول كشيد ، از سوى قاضى ابو جعفر احمد بن اسحاق بن بهلول تنوخى سمت قاضى عسكر را در مكرم و شوشتر و جندىشاپور داشت . اين مقام را ابو على بن مقله براى او نوشت و اين امر در سال 310 در سى و دومين سال عمرش بوده است ، آنگاه مقام قضاوت اهواز و نواحى واسط و حومهء آن و كوفه و مسير رود فرات و چند ناحيه از حدود شام و ارّجان و ديار شاپور را يك جا و پراكنده عهده‌دار شد و مقام قضاوت ايذج و جند حمص را قبل از المطيع للّه كه در سال 334 به خلافت رسيد ، اشغال كرد و المطيع للّه سمت قاضى القضاة را كه او متصدى آن بود ، بر اثر تخليط و سعايت برخى از دشمنان ، از او گرفته و به\r\n\r\n\r\n","description":"","footnote":"\r\n( 1 ) . در انساب سمعانى ، فلاح ضبط شده است .\r\n","page_name":" 528 ","page_number":538},
  {"content":"\r\n\r\nابو السائب واگذار كرد و ابن مقله مقام دادخواهى اهواز را به او واگذاشت ، و بعد از او در واسط ابو عبد اللّه بريدى ، متصدى پاره‌اى از امور گرديد .\r\nثعالبى گويد : او تا چند سال قضاوت بصره و اهواز را متصدى بود و هنگامى كه از آن دست بداشت ، سيف الدوله به ديدنش آمد و مدحش گفت و از مقامش تجليل كرد و پذيرايى گرمى از او نمود و گزارش آن را به بغداد به دربار خليفه نوشت تا دوباره به كارش بازگشت و مقررى و مقامش فزون شد ، و مهلّبى وزير و ديگر رؤساى عراق به او سخت متمايل بودند و از او جانبدارى مىكردند و او را گل سرسبد نديمان و يادگار ظريفان مىشمردند و با او به خوشرفتارى و با اخلاقى كريم و اعمالى نيكو معاشرت داشتند .\r\n\r\nحافظه و هوش او\r\nتنوخى در حافظه و هوش آيتى بود . فرزندش قاضى ابو على محسن گويد : شنيدم كه پدرم مرا حديث كرده ، گفت : شنيدم پدرم روزى كه من پانزده ساله بودم ، قسمتى از قصيدهء طولانى دعبل را آنجا كه به يمنىها افتخار مىكند و مناقب آنها را در رد كميت كه مناقب نزار را آورده ، مىخواند ، بدين مطلع :\r\n أفيقى من ملائك يا ظعينا * كفانى اللوم مرّ الاربعينا \r\nاين قصيده در حدود ششصد بيت است كه چون مشتمل بر مفاخر يمن و خانوادهء من بود ، دوست داشتم آن را از بر كنم . گفتم : پدر به من هم نشان ده تا آنها را من نيز حفظ كنم . او دست رد به سينه‌ام زد و من اصرار ورزيدم . گفت : من مىدانم مىخواهى قصيده را گرفته پنجاه يا صد بيتش را از بر كنى ، آنگاه نوشته را به يكسو پرت كرده ، آن را ضايع نمايى . گفتم : آن را به من دهيد . پدرم نوشته را به من داد و سخنش در من اثر گذاشت .\r\nوارد اطاق مخصوص خودم شدم و در آنجا خلوت كردم و در آن روزوشب به كارى جز حفظ قصيده نپرداختم . وقتى هنگام سحر شد ، من ديگر همه را حفظ كرده بودم و به خوبى مىتوانستم بخوانم . صبحگاه نزد پدر رفته ، طبق معمول مقابلش نشستم ، گفت : حال چه\r\n\r\n","description":"","footnote":"","page_name":" 529 ","page_number":539},
  {"content":"\r\n\r\nمقدار قصيده را حفظ كرده‌اى ؟ گفتم ، همه‌اش را . او از اينكه دروغ گفته باشم ، به خشم آمد و گفت : بخوان . دفتر را از آستين بيرون آوردم ، او آن را از من گرفت و گشود و در آن نگريست ، و من شروع كردم به خواندن . بيش از صد بيت آن را كه خواندم چند ورق زد و گفت : از اينجا بخوان . مقدار صد بيت از آنجا تا آخر خواندم . از تيزهوشى من به شگفت آمد و مرا به خود چسبانيد و بوسه‌اى بر سر و ديده‌ام نثار كرد و گفت : عزيزم به كسى اين را مگو كه من از بدچشمى مردم بر تو مىهراسم . « 1 »\r\nنيز ابو على گويد : پدرم مرا به حفظكردن واداشت و من خود بعد از او از اشعار ابو تمام و بحترى به تنهايى ، غير از اشعارى كه از ديگر شاعران جديد و قديم حفظ كرده بودم ، دويست قصيده حفظ كردم . همو گويد : پدرم و بزرگان قوم ما در شام مىگفتند كه هركس چهل قصيده از قبيلهء بنى طى [ طائيان 
  ] حفظ كند و خود شعر نسرايد ، او الاغى در پوست انسان است . ازاين‌رو ، من در سن كمتر از بيست ، به شعر سرودن پرداختم و اشعار مقصورهء خود را كه اولش :\r\n لو لا التناهى لم اطع نهى النهى * اىّ مدى يطلب من حاز المدى \r\nاست ، را سرودم .\r\nابو على گويد : پدرم غير از اشعار شاعران جديد و مخضرمين كه دورهء جاهليت و اسلام هردو را درك كردند ، و شعراى جاهليت ، هفتصد قصيده و قطعه از اشعار طائيان را در حفظ داشت . من خود دفترى از او به خطش در دست دارم كه رئوس قصايدى را كه او محفوظ بود ، در آن ثبت نموده و داراى 230 برگ از كاغذ گرانبها و لطيف منصورى است . او مقدار زيادى از نحو و لغت حفظ كرده بود ، تا آنجا كه گويد : من كسى را كه حافظه‌اش از او برتر باشد ، نديده‌ام . او پيش از آنكه حافظه‌اش را در همهء اين علوم به كار گيرد ، اعجوبه‌اى به نظر مىرسيد .\r\n\r\n\r\n","description":"","footnote":"\r\n( 1 ) . نشوار المحاضرة ، ابو على محسن تنوخى 176 . ابن كثير اين قصه را به طور خلاصه آورده است . رك :\r\nتاريخ ابن كثير : 11 / 227 .\r\n","page_name":" 530 ","page_number":540},
  {"content":"\r\n\r\n\r\nتأليفات او\r\nاينكه تنوخى در علوم بسيارى وارد بوده و در بسيارى از فنون عقلى ، نقلى و رياضى شهرتى بسزا يافته و در اقطار و بلدان به سياست پرداخته است ، اين امور مستلزم داشتن تأليفاتى گرانبهاست ، چنان كه فرزندش ابو على گويد : او در علم عروض و فقه و علوم ديگر ، داراى تصنيفاتى است .\r\nحموى گويد : تصنيفاتش در ادبيات از اين قرار است : كتاب فى العروض كه به گفتهء خالع كتابى بهتر از آن در علم عروض تأليف نشده است ، و كتاب علم القوافى .\r\nسمعانى ، يافعى ، ابن حجر و صاحب شذرات ، يك ديوان شعر براى او ذكر كرده‌اند و ثعالبى اشعارى را كه ياد شد ، از آن ديوان گرفته است ، چنان كه اشعارش را دربارهء غدير شنيديد .\r\nحموى مانند ديگران ، قصيدهء بائيه‌اش را از ديوانش نقل كرده است و مسعودى قصيدهء مقصوره‌اى را كه در آن به مقابلهء ابن دريد و مدح تنوخ و قومش قضاعه پرداخته ، نام برده است كه اولش اين است :\r\n لو لا انتهائى لم اطع نهى النهى * مدى الصبا نطلب من حاز المدى \r\nابو على در نشوار المحاضرة گويد : از اشعار تنوخى آنچه ناپديد شده ، بيشتر از مقدارى است كه حفظ گرديده است . اين كتابها مورد دستبرد توفان حوادث قرار گرفته ، چنان كه تصدى منصب قضاوت با وجود علم فراوانى كه داشت ، او را از تأليفات فراوان بازمىداشت .\r\n\r\nمذهب او\r\nيكى از مشكلات شديد بحث و تحقيق ، در زمينهء مذهب كسانى است كه در قرن سوم و چهارم زيسته‌اند . قرن چهارم يعنى قرن دسته‌بندى و افكار و آرا و عقايد مختلف ، عصر پراكندگى اعتقادات و فرقه‌هاى متفاوت و دوران پاگرفتن انگيزه‌هاى فراوان بر اظهارنظر در جهت مخالف عقيدهء قلبى و تظاهر به چيزهايى كه امور باطنى را محفوظ نگهدارد . اكنون روزگارى سپرى شده و آثار و نتايج افكارشان دستخوش گردش روزها و\r\n\r\n","description":"","footnote":"","page_name":" 531 ","page_number":541},
  {"content":"\r\n\r\nسالها گرديده است ، و گرنه مىتوانستيم عقايدشان را دريابيم و با دركى صحيح از مكنونات قلبى آنان ، از حقيقت مذهبشان آگاه شويم .\r\nسخنان تذكره‌نويسان در مورد مذهب تنوخى و فرزندش ابو على از روز نخست تا امروز ، نشانهء آن است كه اينان مذهب خود را پنهان مىداشتند و در هرگوشه و كنارى كه فرود مىآمدند ، تظاهر به مذهب اهل آن محل مىكردند . خطيب بغدادى در تاريخ بغداد ، و سمعانى در انساب ، و ابن كثير در تاريخ خود ، و ابن عماد در شذرات الذهب ، و سيد عباسى در معاهد ، و شيخ ابو الحسن شريف در ضياء العالمين گفته‌اند : قاضى تنوخى فقه را به مذهب ابو حنيفه آموخت .\r\nيافعى در مرآة الجنان ، ذهبى در ميزان الاعتدال ، سيوطى در البغية و ابو الحسنات در الفوائد البهية تصريح كرده‌اند كه او حنفى مذهب بوده است . خطيب بغدادى در تاريخ بغداد و سمعانى در انساب گفته‌اند : او علم كلام را به اصول مذهب معتزله مىدانست و در كامل ابن اثير آمده است كه او به اصول مذهب معتزله عالم بود . در لسان الميزان آمده است : او را به اعتزال نسبت داده‌اند و قاضى نور اللّه شوشترى در مجالس المؤمنين او را از قضات شيعه خوانده و به همين مطلب صاحب مطلع البدور نيز تصريح نموده و صاحب نسمة السحر از مسورى يمنى نقل كرده است كه او در اصول ، معتزلى و در اظهاراتش بشدت شيعى ، ولى حنفىمذهب بود .\r\nچيزى كه مىتواند اين مطالب پراكنده را به‌هم جمع كند ، اين است كه او در اصول ، معتزلى و در فروع ، حنفى و در مذهب ، زيدى بوده است . در تأكيد بر مذهبش ، معاصرش مسعودى اين سخن را آورده است : اكنون در اين موقع كه سال سيصد و سى و دو مىباشد ، او از جملهء زيدى مذهبان بصره است . « 1 »\r\nالبته ، قصيدهء بائيه‌اش كه قسمتى از آن را ياد كرديم ، جانب تشيع او را ، در ميزان تحقيق ، ترجيح مىدهد ، چنان كه بسيارى از قضايايى كه فرزندش ابو على در كتاب الفرج بعد الشدة از پدر خود ، نقل كرده ، نشانهء تشيع اوست .\r\n\r\n\r\n","description":"","footnote":"\r\n( 1 ) . مروج الذهب : 2 / 519 .\r\n","page_name":" 532 ","page_number":542},
  {"content":"\r\n\r\n\r\nوفات او\r\nوفات تنوخى ، عصر روز سه‌شنبه هفتم ماه ربيع الاول سال 342 در بصره اتفاق افتاد و روز بعد در زمينى كه براى او در خيابان مربد خريدارى شده بود ، به خاك سپرده شد .\r\nفرزندش ابو على در نشوار المحاضرة گويد : آنچه از صحت احكام نجوم را خود مشاهده كرده‌ايم ، كفايت است . اين پدرم ، در سال وفاتش ، تحويل ولادتش را انجام داد و به ما گفت : اين سالى است كه منجمان براى من بريده‌اند ، يعنى به حساب نجومى من در اين سال مىميرم .\r\nاين مطلب را براى ابو الحسن بهلول قاضى كه از بستگان نزديكش در بغداد بود ، نوشت و او را از وفات خود خبر داد و وصيت كرد و چون بيمارى مختصرى پيدا كرد ، قبل از آنكه بيمارىاش سخت شود ، تحويل را بيرون آورده در آن بسيار نگريست ؛ من آنجا بودم كه او سخت گريه كرد و آن را برهم گذاشت . و نويسنده‌اش را صدا كرد و وصيت خود را كه پس از خود به جاى گذاشت ، براى او املا كرد و همان روز بر آن گواه گرفت ، آنگاه ابو القاسم غلام زحل منجّم آمد و او را دلدارى داد و در محاسبهء نجومىاش ايراد و شبهه گرفت . پدرم او را گفت : اى ابو القاسم ! من از كسانى نيستم كه بر من حساب پوشيده ماند و به اشتباه افتم ، ديگر بر من اين اشتباهات روا نيست و مرا نبايد به غفلت نسبت داد .\r\nاو نشست و با پدرم دربارهء محلى كه از آن بيمناك بود ، موافقت كرد و من در اين جريان شخصا حاضر بودم كه او گفت : من به اين موضوع ، كار ندارم و ترديد كرد كه اگر روز سه‌شنبه عصر هفتم ماه باشد ، منجمان آن را ساعت قطع خوانده‌اند و ديگر ابو القاسم غلام زحل كه مستخدم پدرم بود ، مطلب را تعقيب نكرد و سخت گريست .\r\nپدرم گفت : اى غلام ! طشت آب حاضر كن . وقتى طشت حاضر شد ، تحويل را در آن شست و آن را قطع كرد و با ابو القاسم آخرين وداع خود را نمود و عصر همان روزى كه گفته بود ، از دنيا رفت .\r\nشرح‌حال تنوخى را در كتابهاى زير مىتوان از نظر گذراند :\r\n\r\n","description":"","footnote":"","page_name":" 533 ","page_number":543},
  {"content":"\r\n\r\n1 - يتيمة الدهر : 2 / 309 .\r\n2 - نشوار المحاضرة .\r\n3 - تاريخ خطيب بغدادى : 12 / 77 .\r\n4 - تاريخ ابن خلكان : 1 / 288 .\r\n5 - معجم الادباء : 14 / 162 .\r\n6 - انساب سمعانى .\r\n7 - فوات الوفيات : 2 / 68 .\r\n8 - الكامل ابن اثير : 8 / 168 .\r\n9 - تاريخ ابن كثير : 11 / 227 .\r\n10 - مرآة الجنان : 2 / 334 .\r\n11 - لسان الميزان : 4 / 256 .\r\n12 - معاهد التنصيص : 1 / 136 .\r\n13 - شذرات الذهب : 2 / 342 .\r\n14 - مجالس المؤمنين 255 .\r\n15 - الفوائد البهية فى تراجم الحنفية 137 .\r\n16 - مطلع البدور .\r\n17 - الحقائق الوردية .\r\n18 - نسمة السحر : 2 / 394 - 396 .\r\n19 - روضات الجنات 447 ، 477 .\r\n20 - تنقيح المقال : 2 / 302 .\r\nممكن است در بسيارى از اين تذكره‌ها ، مانند مجالس المؤمنين ، نسمة السحر ، تنقيح المقال اشتباهى در شرح‌حال تنوخى ما ، با نوادهء او ابو القاسم على بن الحسن به مناسبت وجود شباهت در اسم و كنيه و شهرت آن‌دو به تنوخى ، رخ داده باشد و محقق با راهنمايى كه كرديم ، مىتواند بر آن آگاه گردد .\r\n\r\n","description":"","footnote":"","page_name":" 534 ","page_number":544},
  {"content":"\r\n\r\nجاى علم فراوان و فضايل بسيار تنوخى را فرزندش ابو على محسن بن على گرفت و چنان كه ثعالبى گويد : او در قياس با پدر به هلال در برابر بدر مىمانست و شاخه‌اى از درخت وجود او به شمار مىرفت و گواهى راست ، بر عظمت پدر و فضيلتش بود ، و فرعى بود كه اصل خود را استوار مىداشت . تا زنده بود از او نيابت مىكرد و پس از مرگ ، جاى او را گرفت و ابو عبد اللّه بن حجاج كه شرح حالش مىآيد ، در شعر خود ، اين را اعتراف كرده است .\r\nاز آثار اوست : فرج بعد الشدة ، نشوار المحاضرة ، المستجار من فعلات الاجواد ، ديوان شعر كه از ديوان شعر پدرش بزرگتر است . در بصره از مشايخ آن حديث شنيد و به بغداد كه وارد شد ، به روايت حديث پرداخت . اولين‌بار كه حديث شنيد ، به سال 333 بود ، و اولين‌بار كه در قصر و بابل و حومهء آنها بر كرسى قضاوت نشست ، به سال 349 بود ، آنگاه المطيع للّه او را فرمانده لشكر مكرم ، ايذج و رامهرمز كرد و بسيارى از مشاغل ديگر را در جهات مختلف به عهده گرفت . شب يكشنبه چهارم ماه ربيع الاول سال 327 در بصره متولد شد و شب دوشنبه پنجم محرم سال 384 در بغداد بدرود زندگى گفت . مذهبش مانند پدر است ، ولى شواهد تشيع او بيشتر و آشكارتر از پدرش است .\r\nابو على محسن فرزندى به نام ابو القاسم على ، از خود به جاى گذارد كه وارث علم و كمالات فراوان پدر و جدش بود و در مصاحبت شريف مرتضى علم الهدى و ملازمت او بسر مىبرد و از خاصان درگاه او بود و با ابو العلاء معرى مصاحبت داشت و نزد او تلمّذ كرد و ميان او و خطيب ابو زكرياى رازى تبريزى پيوند دوستى برقرار بود و در مداين و نواحى آن و در زنجان و بردان و قرميسين و جاهاى ديگر به قضاوت پرداخت . خطيب بغدادى در تاريخ خود از او روايت كرده و به شرح‌حال و ذكر مشايخ وى پرداخته است و ابو الغنانم محمّد بن على بن ميمون برسى ، معروف به ابى نيز از او روايت كرده است و او خود از ابو الحسن على بن عيسى رّمانى ، بنا بر اجازهء بزرگ علامهء حلى براى بنى زهره ، و از ابو عبد اللّه مرزبانى ( م 384 ) روايت كرده است .\r\n\r\n","description":"","footnote":"","page_name":" 535 ","page_number":545},
  {"content":"\r\n\r\nمذهب او از پدر و جدش روشن‌تر است و تشيعش نزد ارباب تراجم ، مورد اتفاق است . او در نيمهء شعبان سال 370 در بصره به دنيا آمد و شب دوشنبه دوم محرم سال 447 درگذشت و در خانه‌اش در محلهء درب‌تل مدفون شد .\r\nحموى در معجم الادباء از قاضى ابو عبد اللّه دامغانى نقل كرده كه گويد : بر قاضى ابو القاسم تنوخى ( كوچك ) ، كمى قبل از مرگش وارد شدم ، سنين عمرش بالا رفته بود ، فرزند او كه از كنيزش به‌هم رسانيده بود ، بر من وارد شد و چون وى او را ديد ، گريه كرد .\r\nگفتم : به خواست خدا زنده مىمانى و او را تربيت مىكنى و چشمت را خدا به او روشن مىكند ، گفت : هيهات ! سوگند به خدا ، او به حال يتيمى تربيت مىشود و در اين‌باره شعرى خواند و سپس گفت : مىخواهم ازدواج مادرش را از من ، با مهريهء ده دينار براى خود درخواست كنى كه من او را آزاد كرده‌ام . من چنين كردم و همان‌طوركه او گفته بود ، فرزندش ، ابو الحسن محمد بن على بن محسن به يتيمى بزرگ شد . قاضى ابو عبد اللّه گواهىاش را پذيرفت و سپس به سال 494 از دنيا رفت و دودمان او منقرض گرديد . « 1 »\r\n\r\n\r\n","description":"","footnote":"\r\n( 1 ) . ياقوت حموى در شرح احوالش به طور گسترده سخن گفته است . رك : معجم الادباء : 14 / 110 - 124 .\r\n","page_name":" 536 ","page_number":546},
  {"content":"\r\n\r\n\r\n6 ابو القاسم زاهى ( 318 - 352 )\r\n- هركس بخواهد براى راهيابى ، تحقيق كند ، تا على را خالصانه دوست نداشته باشد ، ارشاد نخواهد شد .\r\n- و هركس او را دشمن دارد ، از آب حوض كوثر نخواهد چشيد و تحقير خواهد شد .\r\n- و از درون احساس راحتى و نشاط نكند هركس كه سخن دشمنان را درباره‌اش گويد و از مقامش بكاهد .\r\n- او جان پيامبر مصطفى ، داماد او و به تصريح خود آن حضرت ، جانشين و وارث علم اوست .\r\n- كسى كه در پاسخ دعوتش در كودكى از همه سبقت گرفت و براى خدا قيام كرد .\r\n- او لات و عزّا را به خدايى نشناخت و نه براى آنها خضوع كرد و نه آنها را دوست گرفت و احترام نهاد .\r\n- كسى كه بر دوش پيامبر بالا رفت و در اولين فرصت بتها را بشكست .\r\n- و خانهء كعبه را از پليديها پاك كرد ، و بىدرنگ پايين آمد .\r\n- كسى كه خود را فداى محمد كرد و جانش را از او دريغ نداشت .\r\n- و در راه او بر بسترش خسبيد و هرچه داشت ، گران و ارزان ، نثارش كرد .\r\n\r\n","description":"","footnote":"","page_name":" 537 ","page_number":547},
  {"content":"\r\n\r\n- كسى كه در جنگ بدر و احد گردنها زد و سرها از بدن جدا كرد .\r\n- تا جايى كه جبرئيل فرياد برداشت و گفت : جوانمردى جز على نيست .\r\n- كسى كه شمشيرش عمرو عامرى را دو نيم كرد و او مانند پيلى فروافتاد و جان سپرد .\r\n- و چون فرياد مبارزطلبى سرداد ، گردنها از بيم شكستن به شكوه افتادند .\r\n- كسى كه روز خيبر پرچم نصر و پيروزى به دستش داده شد و مدعيان دروغين منكوب شدند .\r\n- و پس از بهبود درد چشم ، با بصيرت و هشيارى ، روانه گشت .\r\n- آنگاه در خيبر را از جا كند و خيبر را گشود و مرحب را كشت و نقش بر زمين ساخت .\r\n- چه كسى بصره را از لوث بيعت‌شكنان پاك كرد و پاى سپاه كفر را بشكست .\r\n- و اموال را در ميان لشكريان تقسيم كرد و گفت : سهم هرنفر پنج دينار است .\r\n- و چون مدد رسيد ، همگان دريافتند كه سهم هريك بىكم‌وكاست با ديگرى برابر است .\r\n- كسى كه در صفين شمشير از غلاف بيرون كشيد و فرقها را شكافت و استخوانها را بشكست .\r\n- و از عمروعاص و بسر بن ارطاة كه عورت خود را آشكار كردند ، از روى بزرگوارى روى بگردانيد . « 1 »\r\n- و كسى كه در نهروان خونها به راه انداخت و ريشهء تحريكات و فشارها را بريد و قطع كرد .\r\n- و گوينده‌اى را كه مىگفت : خوارج از نهر عبور كردند ، تكذيب كرد و سر بريدهء كشتگان آنها را برشمرد .\r\n- او كسى است كه قرآن را با احكام واجب و مباحش گردآورده است .\r\n- او كه غذاى افطارش را در روزى كه روزه‌دار بود ، ايثار كرد و به نيازمند بخشيد .\r\n- خداى بزرگ سورهء هل اتى نازل كرد و متعرض پاداش آنان شد و به شرح داستان\r\n\r\n\r\n","description":"","footnote":"\r\n( 1 ) . داستان امير المؤمنين عليه السّلام با عمروعاص و بسر بن ارطاة را در همين كتاب آورديم . رك : الغدير ( متن عربى / چ 5 ) : 2 / 158 ، 165 .\r\n","page_name":" 538 ","page_number":548},
  {"content":"\r\n\r\nپرداخت . « 1 »\r\n- آنكه چون انس ، از دادن شهادت حق ، براى او خوددارى ورزيد ، به بيمارى برص مبتلا گرديد . « 2 »\r\n- همان وقتى كه امير المؤمنين عليه السّلام فرمود : چه كسى به ولايت من در غدير گواهى مىدهد ؟ هرشنونده‌اى مبادرت به شهادت دادن ورزيد و انس امتناع كرد .\r\n- پس او را فرمود : آيا فراموش كردى ؟ گفت : دروغ است ، آنگاه فرمود : به زودى به دردى مبتلا خواهى شد كه پيراهن پنهانش نكند .\r\n- اى پسر ابو طالب ! اى كسى كه انگشترى پيامبران را از نظر حكمت ، به منزلهء نگينى .\r\n- فضيلت تو قابل انكار نيست ، ولى ولايت تو برخى را گوارا و گروهى را گلوگير است .\r\n- ياد ولاى تو نزد دوستانت شفابخش و نزد دشمنانت اندوهبار است .\r\n- مانند پرندگانى كه برخى در بوستانهاى پرشكوفه به گلها لبخند مىزنند و برخى در قفسها بسر مىبرند .\r\nاو دربارهء خلافت امير المؤمنين عليه السّلام مبتنى بر نص حديث غدير ، شعرى بدين مضمون دارد :\r\n- مولا حيدر را براى امارت ، بنا بر آنچه از تحقيق و تعمق بدست آوردم ، بر دگران مقدم داشتم .\r\n- همانا خلافت بعد از پيامبر ، به امر خداى رحمان ، براى او مقدر شده است .\r\n- كسى كه احمد در روز غدير ، بنا به نقل خبرى كه وارد شده است ، دربارهء او گفت :\r\n- يا على ! برخيز و پس از من ، براى آنان سرورى باش كه روز حشر با مسرت به من باز گردى .\r\n- تويى مولاى وفادار آنان كه وحى الهى بر آن صحه مىنهد .\r\n\r\n\r\n","description":"","footnote":"\r\n( 1 ) . قبلا نزول هل اتى را دربارهء عترت طاهره و امير المؤمنين عليهما السّلام بيان كرديم . رك : الغدير ( متن عربى / چ 5 ) : 3 / 107 - 111 .\r\n( 2 ) . شرح مفصل داستان انس را در همين كتاب ياد كرديم . رك : الغدير ( متن عربى / چ 5 ) : 1 / 191 .\r\n","page_name":" 539 ","page_number":549},
  {"content":"\r\n\r\n- از آن‌رو كه خداى عرش ، احمد را گفت : رسالتت را ابلاغ كن و مطيع امر من باش .\r\n- و اگر عصيان‌ورزى و به انجام مأموريت نپردازى ، امر مرا نرسانده‌اى و فرمان مرا صلا نداده‌اى .\r\nو اين سخن از اوست كه در آن امير المؤمنين عليه السّلام را مدح گفته ، دوستى و ولايش را به حديث غدير واجب مىكند :\r\n- اى حيله‌گر ! دست از زشتيها بدار ، به حق تكيه كن ، و از پيروانش باش .\r\n- يعنى پيرو كسى كه در آغاز خدا را به يگانگى پرستيد ، و از پيروى كسان ديگر جز پيامبر امّى خوددارى كرد .\r\n- پيرو كسى كه محققا پيامبر درباره‌اش گفته است : على با حق و حق با على است .\r\n- پيرو كسى كه شمشير خدا را در ميان آنها بركشيد ، شمشيرى از نور و به شيوهء رادمردان .\r\n- پيرو كسى كه روز خيبر سپاه كفر را مغلوب كرد و در قلعهء خيبر را تكان داد و از جا كند .\r\n- پيرو كسى كه پيامبر مصطفى ولاى او را در روز غدير هنگامى كه وى را سر دست برداشت ، بر خلق واجب كرد .\r\n- من گواهى مىدهم كه آنچه تو مىگويى ، هركس بشنود بر بطلانش اعتراف كند .\r\nو در مدح آن حضرت عليه السّلام گويد :\r\n- براى خلافت ، حيدر در محل خم استقرار يافت و از پيش ، پيامبر سخنى غير قابل انكار بيان فرمود .\r\n- روزى كه پيامبر مصطفى در حالى كه براى جنگ تبوك در هيجان بود و قصد حركت داشت ، او را خواند و گفت :\r\n- به جاى من در مدينه بمان و اين را بدان‌كه تو بر تبهكاران چيره خواهى شد .\r\n- و چون پيامبر طاهر برفت ، مردمى به گفتارشان عليه او تظاهر كردند و با سخنانى بلند گفتند :\r\n- على را پيامبر دشمن گرفته است و اين امر از دشمنان ، تهمت و ناسزا بود .\r\n- ازاين‌رو ، على به تعقيب پيامبر پرداخت و هنوز به لشكرگاه نرسيده ، روى بازگرداند\r\n\r\n","description":"","footnote":"","page_name":" 540 ","page_number":550},
  {"content":"\r\n\r\nو گفتند : على آمد ، بمانيد .\r\n- و چون على سخن قوم را از گوينده‌اش بازگو كرد و ظاهر و باطن آنها را برملا ساخت ، پيامبر او را گفت :\r\n- آيا راضى نيستى جانشين من باشى ، مانند هارون نسبت به موسى ، و قدر تو برتر باشد ؟\r\n- و او را بهترين مردم از نظر مرتبه و نيرو ، بالا برد و به امر خداى بزرگ و توانا برترى بخشيد .\r\n- و رسول خدا گفت : اين است امام شما اى گمراهان كه خدا دربارهء او به من سفارش كرده است .\r\n\r\nشاعر را بشناسيم\r\nابو القاسم على بن اسحاق بن خلف قطّان بغدادى كه در محلهء كرخ در قطعه زمين ربيع « 1 » سكونت داشت و به زاهى « 2 » شهرت يافته بود ، شاعر فوق العاده‌اى است كه در اشعارش جانب اهل بيت وحى را گرفته و به مذهبشان ، متدين شده بود و با مهرشان ، پاداش رسالت را مىپرداخت . ازاين‌رو ، بيشتر اشعارش كه در چهار بخش شكل مىگرفت ، دربارهء مدح و رثاى آنان بود تا جايى كه صاحب معالم العلماء او را در عداد شعراى مجاهد ، توصيف كرده است كه پيوسته در راه آنان به مبارزه مىپرداخت و با دشمنانشان دست‌وپنجه نرم مىكرد و در ميدان نبرد با آنان هم نبرد مىطلبيد . ازاين‌رو ، با بدخواهان اهل بيت و آنها كه عقيده به ولايتشان نداشتند ، آميزش و اختلاط نمىكرد و همين امر باعث شد بر طبق آنچه نويسندهء تاريخ بغداد و ديگران آورده‌اند ، او را كم شعر پندارند ، ولى روانى شعر و حسن تشبيه و زيبايى تصوراتش ، تذكره نويسان را مجبور به تعريف و تمجيدش كرده است .\r\nدر اينكه زاهى از لفظ مولا ، خلافت و امامت را فهميده است ، با همهء اطلاعى كه از\r\n\r\n\r\n","description":"","footnote":"\r\n( 1 ) . مراد ، ربيع بن يونس ، پرده‌دار و مولاى منصور و پدر فضل بن ربيع وزير است .\r\n( 2 ) . زاهى منسوب به زاه ، دهكده‌اى است از روستاهاى نيشابور كه در مقام نسبت مىشود زاهى و ازاهى .\r\n","page_name":" 541 ","page_number":551},
  {"content":"\r\n\r\nنكات سخن دارد و احاطه‌اش به فرهنگ و ادبيات عرب ، مورد اتفاق نويسندگان است و تمامى اشعارش دليلى نيرومند بر سخن بجا و بمورد شيعه در استدلال به حديث غدير بر امر امامت امير المؤمنين عليه السّلام است .\r\nزاهى در روز دوشنبه بيستم ماه صفر سال 318 بنا به تصريح ابن خلكان به نقل از طبقات الشعراء عميد الدوله متولد شد و در روز چهارشنبه بيستم جمادى الاول سال 352 به نقل از عميد الدوله در بغداد فوت گرديد و در مقابر قريش دفن شد ، يا بنا بر آنچه خطيب از تنوخى نقل كرده ، بعد از سال 360 بدرود زندگى گفت و سمعانى از خطيب همين تاريخ را براى او نقل كرده است .\r\nاز آنجا كه در تذكره‌ها توجهى به شعر مذهبى و مترقى او نشده ، پاره‌اى از آنها را متذكر مىشويم . وى در مدح مولى امير المؤمنين عليه السّلام گويد :\r\n- اى بزرگان من ! اى آل ياسين ، تنها بر شما وحى از جانب پروردگار نازل شد .\r\n- اگر شما نبوديد ، عبادتهاى ما پذيرفته نمىشد ، و ما از بهترين رودها به درياى عفو نمىپيوستيم .\r\n- از پيش ، در عالم ذر ، بر ولايتتان پيمان گرفته شده و عشق شما را خداوند در دلهاى ما نهاده است .\r\n- كسى كه شما را با ديگران مقايسه كند ، چنان است كه آب گواراى سلسبيل را با نوشى مضطرب ممزوج نمايد .\r\n- مانند كسى كه كوههاى عظيم را با سنگريزه ، يا درياها را از روى نادانى ، به چكه‌ها مقايسه كند .\r\n- او داماد پيامبر مصطفى و زدايندهء اندوههايش و شمشير كشيدهء اوست .\r\n- نخستين كسى كه روزه گرفت و نماز گزارد و در مكارم اخلاق بر همه پيشى گرفت و مورد رشگ واقع شد .\r\n- كسى كه در سرزمين بابل با خورشيد سخن گفت و خورشيد پس از غروب با گرد آوردن انوارش براى او دوباره بازگشت .\r\n\r\n","description":"","footnote":"","page_name":" 542 ","page_number":552},
  {"content":"\r\n\r\n- راهپيماى سريع زمين و كسى كه براى سپاه در وادى قحط ، آب چشمه از زمين برآورد .\r\n- دريايى كه درياها در برابرش ، جويى بيش نيستند و از جريان آن با كمال حقارت بهره مىبرند .\r\n- او شير بيشه است كه هرشيرى نزد او به عقل كوچك آيد .\r\n- اوست گسترش‌دهندهء علم خدا در زمين و كسى است كه بر اثر دوستىاش ، خداى رحمان وسعت روزى دهد .\r\n- شمشيرى كه هرگاه كودك شمشيرش را به دست گيرد ، روز جنگ همه را متفرق سازد .\r\n- زره پوشيده با آن شمشير به سوى ميدان نبرد گام برمىدارد و چه بسيار پليديها را كه زدود و از ميان برداشت .\r\nتعبير مكلم الشمس ، اشاره به روايتى از رسول خدا صلّى اللّه عليه و آله است كه به على عليه السّلام فرمود :\r\nاى ابو الحسن با خورشيد سخن بگوى كه او با تو سخن گويد . على عليه السّلام گفت : درود بر تو اى بندهء مطيع خدا و رسول ! و خورشيد پاسخ داد : سلام بر تو اى امير مؤمنان و پيشواى پرهيزكاران و رهبر مسلمانان . اى على ، تو و شيعيانت در بهشت خواهيد بود و اول كسى كه زمين به خاطرش مىشكافد ، محمد است و سپس تو خواهى بود و اول كسى كه زنده مىشود ، محمد است و سپس تو خواهى بود و اول كسى كه پوشش پيدا كند ، محمد است و آنگاه تو خواهى بود .\r\nعلى عليه السّلام براى شكر به پيشگاه خداى بزرگ به سجده افتاد و از چشمانش سرشك مىباريد . پيامبر خود را به او نزديك ساخته ، گفت : برادرم ، دوستم ، سر بردار كه خدا به تو بر اهل آسمانهاى هفتگانه ، مباهات كرد . « 1 »\r\nو تعبير : و من ردت له ببابل ، اشاره به بازگشت خورشيد براى على امير المؤمنين عليه السّلام در بابل است .\r\nحديث رد الشمس على عليه السّلام در بابل را نصر بن مزاحم به اسناد خود از عبد خير « 2 » نقل\r\n\r\n\r\n","description":"","footnote":"\r\n( 1 ) . فرائد السمطين ، باب سى و هشتم ؛ المناقب ، خوارزمى 68 ؛ ينابيع المودة 140 .\r\n( 2 ) . شرح‌حال و توثيق او گذشت . رك : الغدير ( متن عربى / چ 5 ) : 1 / 63 .\r\n","page_name":" 543 ","page_number":553},
  {"content":"\r\n\r\nكرده كه گفت : من با على عليه السّلام در زمين بابل مىگذشتيم . وقت نماز عصر فرارسيد . ما به هرجا مىرسيديم ، آنجا را از جاهاى ديگر وسيع‌تر مىيافتيم ، تا رسيديم به جايىكه بهتر از آن نديده بوديم . خورشيد مىرفت تا غروب كند . على فرود آمد و من با او فرود آمدم ، آنگاه او دعا كرد و خورشيد به اندازهء گزاردن نماز عصر بازگشت ، ما نماز عصر را خوانديم و سپس خورشيد غروب كرد . « 1 »\r\nو تعبير كسى كه براى سپاه آب چشمه برآورد ، اشاره به روايت نصر بن مزاحم است كه به اسنادش از ابو سعيد تيمى تابعى ، معروف به عقيصا روايت كرده كه گفت : ما با على در راهش به سوى شام در حركت بوديم ؛ وقتى با عبور از نخلستانها به پشت كوفه رسيديم ، مردم تشنه و محتاج آب شدند . على عليه السّلام ما را آورد تا به سنگى كه از زمين بيرون زده بود ، رسيديم . گويا بزى به انتظار نشسته بود . دستور داد آن را از بن كنديم ، آنگاه آبى از آن بيرون زد كه همه از آن نوشيدند و سيراب شدند . آنگاه دستورى به ما فرمود و ما انجام داديم و مردم به سير خود ادامه دادند . همين‌كه مقدار كمى دور شديم ، على عليه السّلام گفت : آيا بين شما كسى هست كه جاى اين آبى را كه از آن نوشيديد ، بداند ؟ گفتند : بلى يا امير المؤمنين ! فرمود : برويم آنجا . آنگاه گروهى از ما سواره و برخى پياده بدانجا رفتيم و آنقدر راه پيموديم تا به جايى كه فكر مىكرديم آب آنجا بود ، رسيديم . « 2 »\r\nگويد : در جستجوى آن سنگ هرچه كاوش كرديم ، چيزى نيافتيم و چون از يافتن ناتوان شديم ، به ديرى كه در نزديكى ما بود رفته ، پرسيديم : آبى كه در نزديكى شماست ، كجاست ؟ گفتند : در اين نزديكى آبى وجود ندارد . گفتيم : هست ، ما از آن نوشيده‌ايم . گفتند : شما از آن نوشيده‌ايد ؟ گفتيم : بلى . ديرنشين گفت : اين دير ساخته نشده مگر به خاطر آن آب ، و كسى جز پيامبر يا وصى پيامبر آن را استخراج نمىكند . « 3 »\r\nاين هم بخشى از قصيدهء طائيهء زاهى :\r\n- او نسبت به اوصياى پيامبران ديگر ، خاتم آنهاست و توحيد به بركت وجود او در ميان\r\n\r\n\r\n","description":"","footnote":"\r\n( 1 ) . كتاب صفين ( چاپ مصر ) 152 .\r\n( 2 ) . همان 162 .\r\n( 3 ) . تاريخ بغداد : 12 / 305 .\r\n","page_name":" 544 ","page_number":554},
  {"content":"\r\n\r\nمردم جلوه‌گر است .\r\n- او مركز نيكيهاست و در كشف اشارات و رموز ، ظاهر و باطن علم غيب است .\r\n- به تيغ و شمشيرش دين احيا شد و بدعتهاى جنجال‌طلبان نابود گرديد .\r\n- علم‌آموز امت است و داورى كه هيچ‌كس به پايهء علم و هدايت او نرسيده است .\r\n- اوست نبأ عظيم « 1 » ، حجت حق ، وسيلهء آزمايش خلق و چراغ مهلكه‌هاى گران .\r\n- ريسمانى كه به خدا پيوندد و باب حطّه « 2 » اى كه به ارشادش راههاى بسته گشوده شود .\r\n- و راست گامى كه دل آنان را كه به گامهاى بلند ، ضربه نديده باشد ، تازيانه مىزند .\r\n- و او رود طالوت « 3 » است و جنب اللّه و ديده‌اى كه نورش خرد را خيره كند .\r\n- و گوش‌شنوا كه از هرسخن زشت و نادرستى كه گفته شود ، ناشنواست .\r\n- آن‌كه بازگشتش نزد خداى ذى العرش نيكوست ، كسى كه اگر الطافش نبود ، ما گمراه مىشديم .\r\nتعبير اذن واعيه به معناى گوش شنوا ، اشاره به حديثى است كه حافظ ابو نعيم از رسول خدا صلّى اللّه عليه و آله نقل كرده كه فرمود : يا على ! خداى بزرگ مرا امر فرموده تا ترا به خود نزديك كنم و بياموزمت تا بشنوى « 4 » ، و اين آيه فرود آمد :  وَ تَعِيَها أُذُنٌ واعِيَةٌ  « 5 » ، پس تو گوش شنواى علم من هستى . گروهى ديگر از حفاظ آن را روايت كرده‌اند و قاضى عضد ايجى گويد : بيشتر مفسرين را در قول خداى تعالى  وَ تَعِيَها أُذُنٌ واعِيَةٌ ،  عقيده آن است كه مقصود از آن على عليه السّلام است . « 6 »\r\n\r\n\r\n","description":"","footnote":"\r\n( 1 ) . اشاره است به : سورهء نبأ 78 / 2 .\r\n( 2 ) . اشاره است به سوره‌هاى بقرة 2 / 58 و اعراف 7 / 161 . بنى اسرائيل مأمور بودند به در بيت المقدس وارد شده سجده‌كنان دعا كنند : خدايا گناهان ما را بريز و از كيفر ما درگذر . در اين جمله امير المؤمنين عليه السّلام به باب حطه تشبيه شده است .\r\n( 3 ) . اشاره است به : سورهء بقره 2 / 249 .\r\n( 4 ) . حلية الاولياء : 1 / 62 .\r\n( 5 ) . حاقة 69 / 12 .\r\n( 6 ) . المواقف : 3 / 276 .\r\n","page_name":" 545 ","page_number":555},
  {"content":"\r\n\r\nزاهى را اين شعر نيز در مدح مولانا امير المؤمنين عليه السّلام است :\r\n- على را دوست دار و از پرتوش نور گير تا وارد بهشت گردى و از ساغرش بنوشى .\r\n- كسى كه ولايتش را پذيرد ، نجات يابد و دشمنش ، نه دين را شناخته و نه بنيادش را دانسته است .\r\n- اول كسى كه خدا را به يگانگى شناخت و حتى يك روز بر آستان بتان سر ننهاد ، اوست .\r\n- او با جان خود پيامبر مصطفى را فدايى شد ، روزى كه دشمنان عرصه را بر او تنگ كردند .\r\n- او با آرامش در بستر پيامبر خسبيد ، و حال آنكه شبانه نگهبانان دشمن ، او را دور مىزدند .\r\n- تا وقتى قوم بر مردى بيدار كه شمشيرش را حمايل كرده بود ، هجوم آوردند .\r\n- بر آنان شوريد و آنان روى برگرداندند و صف آنان را شكافت و قدرت حماسىاش سدّ راه آنان شد .\r\n- اوست شكنندهء بتها در خانهء خدا ؛ اوست كه از چهرهء هدايت پرده برداشت .\r\n- او بر دوش بهترين خلق پا نهاد ، همان كه پيشرفت سريع دين به وجودش بسته بود .\r\n- لات و هبل را فروانداخت تا نابود شوند و نگون‌بختى آنها گريبان خودشان را بگيرد .\r\n- مولاى من بر فراز خانهء خدا برخاست و با دور ساختن پليديها ، آن را پاك كرد .\r\n- در خيبر را از بن به طور معجزه‌آسا بركند ، به طورى كه صداى در ، حاكى از اضطراب و دهشت بود .\r\n- كه گويا لهيب آتش افروخته‌اى است كه از پرتو نورش بيرون آمده است .\r\n- چه كسى عمرو بن عبدود را وقتى خندق را با عبور خود به جزع درآورد ، دو نيم كرد و به زمين انداخت .\r\n- چه كسى به چاه وارد شد و از هلاكت نترسيد ، در حالى كه راه آب بسته بود ، و او بشدت آن را طلب كرد .\r\n\r\n","description":"","footnote":"","page_name":" 546 ","page_number":556},
  {"content":"\r\n\r\n- چه كسى جن را با تير شهاب شعله‌خيزش سوزانيد .\r\n- تا فرمان پذيرش آمدند ، و او از شر آنها در پناه خدا محفوظ ماند .\r\nتعبير من هبط الجب : چه كسى به چاه وارد شد ، اشاره به روايتى است كه امام احمد در مناقب به روايت از على عليه السّلام چنين نقل كرده است : چون شب بدر شد ، پيامبر خدا صلّى اللّه عليه و آله فرمود : چه كسى براى ما آب خواهد آورد ؟ مردم از اين عمل سر باززدند ، امّا على عليه السّلام برخاست و مشك آب را به دست گرفت و به چاهى بسيار عميق و تاريك وارد شد و در آن سرازير گرديد . خداى بزرگ به جبرئيل و ميكائيل و اسرافيل وحى فرستاد كه براى يارى محمد و حزبش آماده شويد ؛ فرشتگان از آسمان فرود آمدند و چون به چاه رسيدند ، همه از اول تا آخر با احترام بر او سلام كردند . « 1 »\r\nهمو در مدح امير المؤمنين گويد :\r\n- اين است كسى كه وليد ، عتبه ، عامرى ، ذو الخمار و مرحب را به هلاكت انداخت .\r\n- اين كسى است كه با قهر و بىبيم‌وباك ، دليرانى را سركوب كرد .\r\n- گويا در بن هرموى تنش ، شيرى است كه چنگال سوى شكارش دراز كرده .\r\nو نيز دربارهء آن حضرت گويد :\r\n- اى ابو الحسن ! من ترا پناهگاهى براى خود قرار داده‌ام تا بدان پناه آورم و دل به محبتت سپارم .\r\n- در روز حشر شفيعم باش و در خانهء قدست جايم بده .\r\n- زيرا من طرفدار عثمان نيستم و ابو بكر سالخورده و عمر آن مرد تندخو را دوست ندارم .\r\nو در مدح اهل بيت گويد :\r\n- اى ملامت‌گر من در ولاى اهل بيت ! با دوستى پيامبر موافقى يا مخالف ؟\r\n- قومى كه هرگاه آب درياها مركب شود و درختهاى دنيا قلم گردد .\r\n- و انس و جن نويسندهء فضايلشان باشند و ظرفيت صبح و شام صفحهء كاغذ باشد .\r\n\r\n\r\n","description":"","footnote":"\r\n( 1 ) . شرح نهج البلاغة ، ابن ابى الحديد : 1 / 450 .\r\n","page_name":" 547 ","page_number":557},
  {"content":"\r\n\r\n- به اندازهء يك دهم فضايلشان را نتوانند نوشت ، بل جهد و كوششان در برابر فضل آنها ناچيز است .\r\n- آن افتخارآفرينان و مركز و مدار جهان كه روزگار به امرشان مىگردد .\r\n- آنان كه دودمان احمد ، بزرگ سادات نورانى و جوانان علوى سپيدچهره‌اند .\r\n- همان سروران هاشمىتبار و جوانمردان بافضيلت و بزرگانى كه دودمان مضر به بزرگى آنان مىنازند .\r\n- با عقلت بينديش ، آيا جز ايشان را قدر و منزلتى است ؟ قومى كه تقدير الهى را به كف گرفته‌اند .\r\n- به اينان ، قبل از خلقتشان ، صفا و طهارت و نبوت عطا شده و چونان آب صاف و زلال از كدورت به دورند .\r\n- و آنان را تاج شرافتى بىمانند و بزرگوارى و شخصيت بىرقيبى عطا گرديده است .\r\n- مرا اين گونه حجتهاى واضح الهى بسنده است ، اينان كه هرگاه ياد شوند ، درود بر آنها فرستيد .\r\n- اينان درخت عظمت و بزرگوارىاند و شيعيانشان برگهاى آن ؛ ريشهء اين درخت ، مصطفى و ذريهء او ميوهء آنند .\r\nو در رثاى اهل بيت عليهم السّلام گويد :\r\n- اى دودمان احمد ! آخر گناه شما چه بوده است كه بايد ارواح شما با شمشير از بدنتان جدا شود .\r\n- اجتماع شما را با سنگ تفرقه ميان مردم به جدايى انداخته‌اند ، در حالى كه مردم متحد و به‌هم پيوسته‌اند .\r\n- ماه‌هاى چهرهء شما از بدنهاتان به زير افتاده و سرها بر سر شاخسار نيزه‌ها قرار گرفته است .\r\n- آيا شما بهترين رهبر هدايت نبوديد ؟ آيا شما روش گمراهى و بدعت را نشكستيد ؟\r\n- خداى يگانهء بىنياز و برتر ، به راهنمايى شما كه پرچمدار و مقتداى هدايتيد ، به\r\n\r\n","description":"","footnote":"","page_name":" 548 ","page_number":558},
  {"content":"\r\n\r\nيگانگى پرستيده شده است .\r\n- با اين حال ، چرا حوادث گريبانگير دشمنان ستمگر شما نمىشود و چرا مصيبتها از شما دست برنمىدارد ؟\r\n- بعضى از شما روى خاك افتاده و با لب تشنه ، كشته شده‌ايد و پاره‌اى را سرفراز نيزه است .\r\n- برخى غريبانه به دورترين نقطهء مغرب گريخته‌اند و برخى زره بر تن لاله‌گون در خون غلتيده‌اند .\r\n- كسانى از شما را سوزانده و خاكسترش را بر باد داده‌اند قبر و آرامگاهى براى زائرانشان به جاى نگذاشته‌اند .\r\n- اگر همه را فراموش كنم ، چگونه حسين را كه سپاه شرك با شمشير و نيزه بر او تاختند ، توانم فراموش كرد .\r\n- پيكرش لگدكوب اسبها شده و سرش بر فراز نيزه‌ها جاى گرفته است .\r\nو نيز در مرثيهء اهل بيت عليهم السّلام گويد :\r\n- اى فرزندان مصطفى ! با شمشير بر شما حمله كنند و من در خواب‌خوش شبانگاهى به استراحت پردازم ؟\r\n- شما را به ستم بكشند و اموالتان را تقسيم كنند و در برابر اينهمه جور و جفا كيست كه فروتنانه حق شما را ادا نمايد ؟\r\n- هيچ سرزمينى در شرق و غرب نباشد مگر اينكه كشته‌اى از شما يا به خاك افتاده‌اى در آن باشد .\r\nو در رثاى امام سبط شهيد گويد :\r\n- هرگاه چشمانم از گريه كوتاهى كند ، توبيخش كنم و چون سرشكم جارى شود ، تا پايان بگريم .\r\n- به ياد شما اى فرزندان مصطفى ! سرشكم بر گونه‌هايم روان است .\r\n- براى شما و در غم شما خواب از چشمانم پريده و پلك برهم ننهاده‌ام .\r\n\r\n","description":"","footnote":"","page_name":" 549 ","page_number":559},
  {"content":"\r\n\r\n- من براى پيكرهاى تيرباران شدهء شما در عراق تشبيهى دارم .\r\n- و شما را در عرصهء كربلا ، به ماه‌هاى درخشنده‌اى كه خسوف كند ، مانند كرده‌ام ؟\r\n- ديگر سرزمين مدينه از جمع شما خالى شد ، مانند لوحه‌اى است كه خطوطش را بزدايند .\r\n- و رفتار زمين كربلا با شما چنان بود كه گويى درخشنده ستارگانى را بر خاك فروريزند .\r\n- گويا زينب را مىبينم كه گرد حسين با گيسوانى پريشان در حركت است .\r\n- صورت بر رگهاى بريدهء گردنش نهاد و آه و ناله از دل دردمندش سرداد .\r\n- و مىبينم فاطمه را كه حيران است وقتى تازيانه را بر پهلوى زينبش مىنگرد .\r\n- و سبط پيامبر را كه پيكرش روى خاكها مانند قربانى سر بريده فتاده است .\r\n- و ياران جوانمردش را كه چونان قربانيان به خاك و خون آغشته‌اند .\r\n- و سرهاى بريدهء آنان بر فراز نيزه‌ها همسان شاخسارهاى ميوه‌دار است .\r\n- و سر حسين در پيشاپيش ساير سرها مانند سپيدى صبح مىدرخشد .\r\nو در رثاى آن حضرت عليه السّلام گويد :\r\n- اى ديده‌ها ! سرشك فروباريد ، سرشك فروباريد بر آل پيامبر خدا تا گونه‌ها از آنها اثر پذيرد .\r\n- و اى دلها در آتش اندوه دگرگونه شويد كه اندوه آنان را پايانى نيست .\r\n- از آنان به نخلهاى بلند خوش‌تركيب كه شكوفه‌هايش برهم پيچيده ، تعبير شده است . « 1 »\r\n- از آنان در كتاب الهى به روغن چراغ‌افروز و براى روشنى فروغ هدايت به آتش‌زنه تعبير شده است .\r\n- اسامى آنان چون ياد خدا شود ، به اسامى خدا بشدت مقرون گردد .\r\n- حوادث روزگار هريك از آن بزرگواران را به خاك انداخته است و به حال نزع افتاده‌اند .\r\n- من حسين را در كربلا فراموش نمىكنم ، در حالى كه بين دشمنان تشنه و تنهاست .\r\n\r\n\r\n","description":"","footnote":"\r\n( 1 ) . اشاره است به سورهء ق 50 / 10 .\r\n","page_name":" 550 ","page_number":560},
  {"content":"\r\n\r\n- او به سجده مىافتد و صورت بر خاك مىنهد و در حال ركوع و سجود ، آماج تير و نيزه قرار مىگيرد .\r\n- آب مىجويد ، در حالى كه فرات نزديك است و آب را مىبيند ، در حالى كه از آن دور است .\r\n- اى ستمگران ! آيا مىدانيد چه كسى را كشتيد ؟ به جانم سوگند كسى را كشته‌ايد كه هستى در وجودش خلاصه شده است .\r\nو در مدح اهل البيت عليهم السّلام گويد :\r\n- من از قومى سخن مىگويم كه آسمانشان شمشيرها ، زمينشان دشمنان ، و درياهاشان سرشار از خون گلوهاى دشمنان است .\r\n- از گردوغبار ميدان نبرد به عنوان ابر باران مىطلبند ، باران مرگ بر گروه دشمنانشان .\r\n- و چون تاريكيهاى فتنه ، تيرگى افزايد ، خورشيد و ماه آن را آرا و افكارشان تشكيل دهد .\r\n- به فضل اينان مىتوان بهشت را خريد و باغهاى بهشت و خيام و قصور آن همگى از آن آنهاست .\r\n- وقتى گناهان متراكم شد ، به مهر آنان گنهكار مىتواند غفران يافت .\r\n- اينانند اختران رخشان در برجهاى فلك ، و سال به تعداد آنان ماههايش تكميل مىشود .\r\nشرح‌حال زاهى را از اين مآخذ گرفتيم :\r\n1 - تاريخ بغداد : 11 / 350 .\r\n2 - يتيمة الدهر : 1 / 198 .\r\n3 - الانساب سمعانى .\r\n4 - المناقب ابن شهرآشوب .\r\n5 - معالم ابن شهرآشوب .\r\n6 - تاريخ ابن خلكان : 1 / 390 .\r\n7 - مرآة الجنان : 2 / 349 .\r\n\r\n","description":"","footnote":"","page_name":" 551 ","page_number":561},
  {"content":"\r\n\r\n8 - مجالس المؤمنين 459 .\r\n9 - بحار الانوار : 10 / 255 .\r\n10 - الكنى و الالقاب : 2 / 257 .\r\n11 - دائرة المعارف بستانى : 9 / 161 .\r\n12 - الاعلام زركلى : 2 / 659 .\r\n\r\n","description":"","footnote":"","page_name":" 552 ","page_number":562},
  {"content":"\r\n\r\n\r\n7 امير ابو فراس حمدانى ( 320 يا 321 - 357 )\r\n- حقيقت از دست رفته ، رشتهء دين گسسته ، و اموال خالص آل پيامبر در ميان دشمنان قسمت شده است .\r\n- اين مردم كه مىنگرى ، نه مردمى هستند كه تحت فرمان رهبران خود باشند و نه گوسفندان و چهارپايانند .\r\n- من حتى خواب كم را بر خود حرام كرده‌ام ؛ تنها دلى كه در آن اندوه و همت عالى با هم در ستيزند ، مرا بيدار نگهداشته است .\r\n- مرا عزمى است كه نمىگذارد بخسبم ، جز اينكه با جوانمردى بر آن پيروز گردم .\r\n- اسب من ، زرهء من ، نيزهء من و شمشير من بايد براى امرى كه اظهار نمىكنم ، محفوظ ماند .\r\n- و هردو بازوان ستبر من كه به راه رمث الجزيره ، خذراف ، و عنم به كار گرفته مىشود .\r\n- و جوانانى كه چون سوار شوند ، دلى استوار دارند و رأى آنها هنگام تصميم چون ديگران نباشد .\r\n- كجايند مردان ؟ آيا خدا را براى رهايى از چنگ تجاوزكاران ، ياورى نيست ، و انتقام گيرنده‌اى ، نه ؟\r\n\r\n","description":"","footnote":"","page_name":" 553 ","page_number":563},
  {"content":"\r\n\r\n- در حالى كه آل على در خانهء خود تحت فشارند ، كار سياست به دست زنان و خدمتگزاران افتاده است .\r\n- آنان را كه از آب بازداشته‌اند ، صافىترين آب مشروبشان به وقت تشنگى ته‌ماندهء آبها و گرم‌ترين محبتشان از ديگران لحظه‌اى بيش نيست .\r\n- بدين‌ترتيب ، زمين جز به روى صاحبان اصلىاش براى همه گسترده ، و اموال جز بر اربابانش ، بر ديگران فراخ و آزاد است .\r\n- و خوشبختى در اين ديار از آن ستمگران و بدبختى در آن ، از آن ستمديدگان است .\r\n- پرهيزكاران را در اين دنيا عاقبت نيك است ، هرچند ستمگر گنهكار به سوى آن شتاب كند .\r\n- اى بىپدرها ، اى بنى عباس ! آيا بر بنى هاشم افتخار مىكنيد تا جايى كه گويا پيامبر خدا نياى شماست ؟\r\n- و حال آنكه هيچگونه موازنه‌اى در شرف بين شما و آل على نيست و در هيچ اقدامى شما با آنها برابرى نداريد .\r\n- نه براى شما مانند آنها ، بزرگوارى ريشه‌دارى است و نه يك دهم مقام جد آنها را جد شما دارد .\r\n- و هيچگونه شباهتى بين اصالت خانوادگى شما و آنها نيست و نثيلهء « 1 » شما به مادر آنها شباهتى ندارد .\r\n- روز غدير پيامبر براى آنها برخاست و بر اين امر خدا و فرشتگان و همهء ملتها گواهند .\r\n- تا وقتى كه خلافت از مجراى خود خارج گرديد ، و به جاى صاحبان اصلى ، در اختيار گرگان و لاشخورها قرار گرفت .\r\n- و كارشان را به شورا ارجاع كردند ، گويا نمىدانستند كه واليان حق چه كسانند ؟\r\n- سوگند به خدا ، جاى آن را به خوبى مىشناسند ، ولى چهرهء حقيقت مسلم را پوشانيده‌اند .\r\n\r\n\r\n","description":"","footnote":"\r\n( 1 ) . نام مادر عباس بن عبد المطلب .\r\n","page_name":" 554 ","page_number":564},
  {"content":"\r\n\r\n- آنگاه بنى عباس ادعاى تملك آن را كردند ، با اينكه نه اقدامى كرده بودند و نه سابقه‌اى داشتند .\r\n- اگر گروهى در اين امر ياد مىشدند ، بنى عباس از آنها نبودند و در هيچ امر نظر آنان مفيد واقع نمىشد .\r\n- ابو بكر و رفيقش هم صلاحيت آنان را در امرى كه تقاضا مىكردند ، تصويب نكردند .\r\n- بنابراين ، آيا آنان امر خلافت را به ناحق ادعا مىكنند يا پيشوايانشان در تصاحب آن ستمگرند ؟\r\n- اما على از شما قرابتش نزديك‌تر است ، و در امر ولايت اگر كفران نعمت نمىنماييد ، او لايق‌تر است .\r\n- آيا دانشمند امت و پدر شما ، عبد اللّه بن عباس ، منكر نعمت اوست يا برادرانش عبيد اللّه و قثم منكر آنند .\r\n- شما بد پاداشى به بنى حسن از نعمت پدرشان ، بزرگوار رهنماى بشريت ، و مادرشان داديد .\r\n- نه بيعتى شما را از ريختن خون آنها بازداشت ، نه سوگندى ، نه قرابتى و نه عهد و پيمانى .\r\n- چرا شما بىدليل از اسيرانى كه خود در واقعهء بدر از اسيران شما گذشت كرده بودند ، صرفنظر نكرديد .\r\n- چرا از ديباج « 1 » تازيانهء خود را بازنگرفتيد و چرا لب از دشنام به دختران پيامبر خدا فرو نبستيد ؟ « 2 »\r\n- چرا احترام خون پيامبر خدا مانع اين تازيانه‌ها نشد ، و چرا احترام حرم ، شما را از آنها بازنداشت .\r\n\r\n\r\n","description":"","footnote":"\r\n( 1 ) . وى محمد بن عبد اللّه عثمانى برادر مادرى بنى حسن از فاطمه دخت حسين است كه منصور 250 ضربه تازيانه‌اش زد .\r\n( 2 ) . شايد اشاره به سخن منصور باشد كه به محمد ديباج گفت : اى پسر زن بدبو ! و محمد او را گفت : به كداميك از مادرانم مرا تعبير كردى ، آيا به فاطمه دخت حسين ، يا به فاطمهء زهرا و يا به رقيه ؟\r\n","page_name":" 555 ","page_number":565},
  {"content":"\r\n\r\n- بنىاميه با همهء ظلمهاى زيادشان كمتر از شما متعرض آنها شدند .\r\n- شما چه جفاهاى روشنى از نظر دين بر آنان وارد ساختيد و چه بسيار خونهاى پيامبرزادگان را كه ريختيد .\r\n- شما خود را پيروان او مىدانيد و دستهايتان به خون فرزندان پاكش آلوده است .\r\n- چه پندار دورى است روزى كه اخلاق و ملكات فاضله پايان پذيرد ، چه ديگر قرابت و خويشاوندى تأثير نخواهد كرد .\r\n- دوستى سلمان فارسى ، او را قريب مىسازد « 1 » و قرابت نوح با فرزندش را دشمنى از ميان برمىدارد .\r\n- اى كسى كه در كتمان زشتيهاى بنى عباس مىكوشى ، آيا بىوفايى رشيد نسبت به يحيى « 2 » قابل كتمان است ؟\r\n- در مقايسهء اين دو عنصر ، رشيد كجا و موسى بن جعفر كجا ! مأمون شما كجا و رضا كجا ! اگر به انصاف داورى گردد .\r\n- زبيرى مزهء خلاف قسم عمل‌كردن را چشيد « 3 » و سخنان و تهمتها از پسر فاطمه برداشته شد .\r\n- بعد از بيعت با رضا ، به كشتنش پرداختند و هنوز نيمروزى راه نيافته ، گمراه شدند .\r\n- اى گروهى كه پس از سعادت ، به شقاوت افتاديد و اى گروهى كه پس از سلامت ، هلاكت يافتيد .\r\n- همانا بدرفتارى از شما نسبت به استخوانهاى خاك شده و كهنهء سرزمين كربلا سرزد . « 4 »\r\n\r\n\r\n","description":"","footnote":"\r\n( 1 ) . اشاره است به حديث نبوى السلمان منّا اهل البيت . ( م )\r\n( 2 ) . مراد يحيى بن عبد اللّه بن حسن است كه در بلاد ديلم به سال 176 خروج كرده بود و رشيد او را امان داد و سپس دستگير كرد و به زندان فرستاد تا در زندان از دنيا رفت .\r\n( 3 ) . زبيرى ، عبد اللّه بن مصعب بن زبير است كه با يحيى بن عبد اللّه بن حسن مباهله كرد و چون از نزد او به خانه آمد ، فرياد كرد : دلم دلم تا از درد شكم مرد .\r\n( 4 ) . اشاره به رفتارى كه متوكل با قبر امام شهيد مرتكب شد .\r\n","page_name":" 556 ","page_number":566},
  {"content":"\r\n\r\n- نه از ابو مسلم خراسانى « 1 » با وجود خيرخواهىاش نسبت به آنان گذشت كردند و نه هبيرى « 2 » را سوگند و پيمان از دست آنان نجات داد .\r\n- نه در امان دادن به اهل موصل وفادار بودند و نه از گمراهى ، حلم و متانت نشان دادند . « 3 »\r\n- به بنى عباس برسانيد كه ادعاى ملك و قدرت نكنند ، چه هرچند آنان به ظاهر مالكند ، اما مالك قومى از غير عربند .\r\n- چه بسيار افتخاراتى كه در منازل شما صورت مىگيرد ، و ديگران آمر و حاكم آنهايند .\r\n- كجا در افتخارات ، علمى براى شما افراشته شود ، و حال آنكه علمها بر مخالفت شما در اهتزاز است .\r\n- اى مشروب فروشان ! از افتخاراتتان دم مزنيد ، در مقابل گروهى كه روز نبرد از خون خود مىگذرند .\r\n- افتخارات را براى دانايان هنگام پرسش از آنها ، و براى عمل‌كنندگان هنگام كار ، بگذاريد .\r\n- آنان كه جز براى خدا ، خشم نمىگيرند و حكم خدا را هنگام داورى تباه نمىسازند .\r\n- وقت سحر در خانه‌هاشان ، به تلاوت قرآن پردازند و شما تار و موسيقى در خانه‌هاتان نوازيد .\r\n- آيا عليّه « 4 » از شما يا از آنهاست ؟ بزرگ خوانندگان ابراهيم از شما يا از آنهاست ؟\r\n- وقتى آنها سوره‌اى از قرآن خوانند ، امام شما ابراهيم آوازه‌خوانى كند . شما بايد در برابر\r\n\r\n\r\n","description":"","footnote":"\r\n( 1 ) . ابو مسلم خراسانى مؤسس دولت عباسى است كه منصور دوانيقى او را كشت .\r\n( 2 ) . هبيرى ، يزيد بن عمر بن هبيره يكى از حكام بنىاميه است كه با بنى عباس جنگيد ، سفاح او را امان داد و با او عهد و پيمان بستند ، اما چون نزد منصور آمد ، جفاكارانه بر او تاختند و به سال 132 او را كشتند .\r\n( 3 ) . آورده‌اند كه سفاح برادر خود يحيى بن محمد بن على را بر موصل مأمور ساخت ، اهل موصل به مخالفت برخاستند ، وى آنان را امان داد و فرياد زد : هركس وارد مسجد شود در امان است و مردانى را بر در مسجد گمارد تا همهء مردم را كشتند و قتل فجيعى روى داد . مىگويند : يازده هزار كس از آنها كه مهر امان داشتند و بسيارى از آنان كه نداشتند ، كشته شدند ؛ زنان و كودكان بىگناه را تا سه روز فرمان كشتن داد و اين وقايع در سال 132 اتفاق افتاد .\r\n( 4 ) . عليّه ، دخت مهدى پسر منصور است كه عود مىنواخت و برادرش ابراهيم مىخواند و مىنواخت .\r\n","page_name":" 557 ","page_number":567},
  {"content":"\r\n\r\nويرانه‌هايى كه هنوز گذشت زمان محوشان نكرده ، بايستيد .\r\n- در خانه‌هاشان از فشردن شراب خبرى نيست و در خانه‌هاتان از زشتى پناهى نه .\r\n- براى همصحبتى از آن خنثى « 1 » و براى منادمت از بوزينه « 2 » و احشام خبرى نيست .\r\n- منزل آنها را بيت اللّه و ركن و پرده‌هاى آن ، و زمزم و صفا ، و حجر و حرم مكه تشكيل مىدهد .\r\n- هيچگونه سوگندى كه ما در قرآن شناسيم نيست ، مگر اينكه مقصود از آن قسم ، بىترديد آنان هستند .\r\n\r\nپيرامون شعر\r\nاين قصيده را چنان كه ياد كرديم 58 بيت در ديوان خطىاش همراه با شرح ابن خالويه ، نحوى معاصر او مىيابيد . ابن خالويه در خدمت بنى حمدان در حلب مىزيست و به سال 370 بدرود زندگى گفته است و علامه شيخ ابراهيم يحيى عاملى 54 بيت آن را تخميس كرده ، مخمسهايش در منن الرحمان : 1 / 143 آمده است ، و مطلعش اين است :\r\n- كجايند مردان ، براى جراحتى كه گذشت روزگار التيامش نبخشد و كجايند براى دردى كه درمان نپذيرد .\r\n- تا كى اى اقوام و ملل ! حقيقت از دست رفته و رشتهء دين گسسته است ؟\r\n- رشتهء هدايت مردم گسست تا جايى كه نگهبانان نيكى ، بددهن‌ترين مردم شدند .\r\n- پس چگونه آنان را اگر بيداركننده‌اى ، بيدار مىكنى ، و حال آنكه مردم خفتگانند .\r\nاين قصيده را ، ابو المكارم محمد بن عبد الملك بن احمد بن هبة اللّه بن ابى جرادهء حلبى ( م 565 ) شرح كرده است و فرزند امير الحاج با شرح معروفش كه جداگانه چاپ شده و در حدايق الوردية خطى ، همه‌اش درج گرديده است ، آن را نيز شرح كرده ، چنان كه قاضى در مجالس المؤمنين 411 آن را ذكر كرده است و سيد ميرزا حسن زنوزى در رياض الجنة ، روضهء پنجم ، 60 بيت آن را نقل كرده و در شماره‌گذارى سيد محسن الامين عاملى 60\r\n\r\n\r\n","description":"","footnote":"\r\n( 1 ) . مراد عبادة المخنث ، نديم متوكل است .\r\n( 2 ) . گويند : بوزينه از آن زبيده بوده است .\r\n","page_name":" 558 ","page_number":568},
  {"content":"\r\n\r\nبيت آمده است و دو بيت اضافى كه عينا ياد مىشود :\r\n- براى چه كسى آهنگها در همه‌جا بلند است ، براى على بلندپايهء بنى هاشم ، يا براى على شما .\r\n- درود خداوند بر آنان ، هرگاه كه فاخته ، نغمه‌سرايى كند ، كه آنان پناه و ملجأ مردمند .\r\nناشر ديوان ، چند بيت آن را حذف كرده و تنها 53 بيت آن را ياد كرده است .\r\nبه نظر مىرسد ناشر ابياتى را كه از مفادش دل خوشى نداشته از آنها جدا كرده كه ذيلا اشاره مىشود :\r\n1 - و كل مائرة الضبعين مسرحها\r\n2 - و فتية قلبهم قلب اذا ركبوا\r\n3 - فما السعيد بها الا الذى ظلموا\r\n4 - للمتقين من الدنيا عواقبها\r\n5 - ليس الرشيد كموسى فى القياس و لا\r\n6 - يا باعة الخمر كفوا عن مفاخركم\r\n7 - صلى الا له عليهم كلما سجعت « 1 »\r\nاين قصيده معروف است به شافيه و از قصايد جاويدانى است كه مآخذ ، همهء آن يا بخشى از آن را نقل نموده « 2 » يا اشاره‌اى بدان كرده‌اند . قصيده‌اى است بين ادبا مشهور و متداول كه هم شيعه و هم فرق ديگر ، از زمان سرودن سراينده‌اش ، امير شمشير و قلم ، تا امروز محفوظ مانده و روزگار جاويد خواهد ماند ، زيرا در آن لطف سخندانى ، صفاى فصاحت ، حسن انسجام ، نيروى استدلال ، بلندى معنى و روانى الفاظ به‌هم پيوسته است .\r\nروزى كه سراينده‌اش امير ابو فراس آن را انشاد كرد ، دستور داد پانصد شمشير يا بيشتر ،\r\n\r\n\r\n","description":"","footnote":"\r\n( 1 ) . ترجمهء اين مصراعها ضمن غديريهء ابو فراس آمده است . ( و )\r\n( 2 ) . سراج الدين سيد محمد رفاعى ( م 885 ) هشت بيت از اين قصيده را در صحاح الاخبار 26 ياد كرده ، گويد كه چون قصيده‌اى بلند است ، جاى آن در اين كتاب نيست .\r\n","page_name":" 559 ","page_number":569},
  {"content":"\r\n\r\nاز غلافها بيرون بكشند « 1 » اين قصيده در مقابل قصيدهء ابن سكرهء عباسى سروده شده و اول آن قصيده اين است :\r\n بنى علىّ دعوا مقالتكم * لا ينقص الدرّ وضع من وضعه \r\nامير ابو فراس را قصيدهء هائيه‌اى است كه در آن اهل بيت را مدح و از غدير ياد كرده است و آن قصيده اين است :\r\n- من خاطرهء روزى را كه در پهنهء خانه جذبه‌اى داشتم ، در همه عمرم از ياد نمىبرم .\r\n- روزگارى بود كه دوران عمرم را با جوانانى مىگذراندم كه زمانه جلوهء خود را از فروغ آنان مىگرفت .\r\n- گويا چهره‌هاشان پرتو روز را تشكيل مىداد و گويا چهره‌شان ستارگان تيره شبها بود .\r\n- باريك‌اندام و خوش‌تركيبى كه در حسن استوارى چون شاخ درخت بود و چشمانش در نظرافكنى چون آهو .\r\n- به او ساغرى را تعارف مىكرديم كه در تاريكيها ، چون چراغ ، از صفا مىدرخشيد .\r\n- در شبى كه از وصالش زيبايى گرفته بود ، گويا شب در زيبايى ، چهره‌اى محبوب داشت .\r\n- و گويا در آن شب ستارهء ثريا چون كف دستى است كه محبوب را نشان مىدهد .\r\n- و يا با چهرهء نيمه روشنش ، تبسم‌كنان او را با دست به بالا فرامىخواند .\r\n- آهو چهره‌اى كه اگر مرواريدى بر گونه‌اش بگذرد ، با نگاهى از گوشه چشم ، رنگ خون به خود مىگيرد .\r\n- اگر من عشق او را نمىداشتم ، يا مىخواستم كه همهء دوستدارانش از جهانيان هلاك شوند .\r\n- از قرب وصال او چنان محروم ماندم كه حسين از آب محروم ماند ، با اينكه آن را مىديد .\r\n- هنگامى كه گفت آبم دهيد و به جاى نوش آب گوارا ، او را از دم نيزه و شمشير سيراب كردند .\r\n\r\n\r\n","description":"","footnote":"\r\n( 1 ) . فنونى در كشكول خود و ابو على در رجال خود 349 اين داستان را آورده‌اند .\r\n","page_name":" 560 ","page_number":570},
  {"content":"\r\n\r\n- و سر او را ، با اينكه از ديرباز ، دستهاى نوازشگر پيامبر آن را به دامنش نزديك كرده بود ، بريدند .\r\n- روزى كه او در حمايت خدا بود ، و خدا ستمگران را براى ستمگرى مهلت مىدهد .\r\n- و نيز اگر خداى جهان دشمنان پيامبرش را هلاك مىكرد ، دشمنى با پيغمبر شناخته نمىشد .\r\n- روزى كه خورشيد درخشان براى حسين دگرگون شد و آسمان از آنچه ديده بود ، خون گريست .\r\n- براى قلبى كه از جاى كنده نشود ، و براى گريه‌كننده‌اى كه سرشك نبارد ، عذرى نمانده است .\r\n- مرده باد قومى كه از هواى نفس خود پيروى نمودند و كارى كردند كه عواقب سوء آن فردا گريبانگيرشان شود .\r\n- آيا پندارى گفتار پيامبر را دربارهء خصوصيات پدر او ، نشنيده بودند ؟\r\n- هنگامى كه در روز غدير خم آشكار گفت : اين مولاى كسى است كه من مولاى اويم .\r\n- اين است وصيت پيامبر در امر خلافت او ، اى كسى كه گويى پيامبر وصيت نكرده است !\r\n- قرآن را كه در فضيلت او نازل شد ، بخوانيد و در آن تأمل كرده مضمون آن را بفهميد .\r\n- اگر دربارهء او جز سورهء هل اتى هيچ آيهء ديگرى نازل نشده بود ، او را كفايت مىكرد .\r\n- چه كسى براى اولين‌بار قرآن را از بيان پيامبر و لفظ او دريافت داشته و آن را تلاوت كرده است ؟\r\n- چه كسى صاحب فتح خيبر بود و در خيبر را با دست خود از جاى كند و به سويى افكند ؟\r\n- چه كسى از ميان همهء مردم با پيامبر مختار همكارى كرد و به كمك برخاست و چه كسى با او برادر شد ؟\r\n- چه كسى به طور ناشناس در بسترش شب را گذرانيد وقتى كه دشمنان بر بسترش\r\n\r\n","description":"","footnote":"","page_name":" 561 ","page_number":571},
  {"content":"\r\n\r\nحضور يافتند ؟\r\n- مقصود خداى ، از گفتار الصادقون و القانتون ، چه كسى جز اوست ؟\r\n- چه كسى را جبرئيل از طرف خداوند بزرگ ، به تحيت و درود گرامى داشت ؟\r\n- آيا گمان كرديد كه فرزندانش را بكشيد ، و روز قيامت در زير پرچم او باشيد ؟\r\n- يا از دست او از حوض كوثر آب بنوشيد ، و حال آنكه حسين را به خونش آب داديد ؟\r\n- خوشا به حال كسى كه روز تشنگىاش ، او را ملاقات كند و در زندگى كارى كرده باشد ، كه او سيرابش نمايد .\r\n- پيش از من گوينده‌اى در شعر گفته بود : واى به كسى كه شفيعانش فرداى محشر دشمنانش باشند !\r\n- آيا روز واقعهء كساء را فراموش كرديد و ندانستيد او يكى از اصحاب كساء است ؟\r\n- بار پروردگارا من به هدايت آنان راه يافته‌ام و در روز هدايت به راه ديگران نروم .\r\n- من هميشه دوستدار كسى هستم كه پيامبر و آلش او را دوستدارند و هركه را آنان بد شمرند ، بد مىدانم .\r\n- و سخنى گويم كه نشان بصيرت كسى است كه آن را بايد بگويد يا روايت كند .\r\n- سخن من ، شعرى است كه شنوندگان در طول روزگار ، پيوسته از آن هدايت يابند .\r\n- اين سخن ، راويان را به حفظش ترغيب كند ، و حسن روايتش ، معنى آن را جالب جلوه دهد .\r\n\r\nشاعر را بشناسيم\r\nابو فراس حارث ، پسر ابو العلا سعيد ، پسر حمدان ، پسر حمدون ، پسر حارث ، پسر لقمان ، پسر راشد ، پسر مثنى ، پسر رافع ، پسر حارث ، پسر عطيف ، پسر محربه ، پسر حارثه ، پسر مالك ، پسر عبيد ، پسر عدى ، پسر اسامه ، پسر مالك ، پسر بكر ، پسر حبيب ، پسر عمرو ، پسر غنم ، پسر تغلب الحمدانى تغلبى .\r\nسخن دربارهء ابو فراس و امثال او مضطرب و پريشان است ، زيرا نويسنده نمىداند او\r\n\r\n","description":"","footnote":"","page_name":" 562 ","page_number":572},
  {"content":"\r\n\r\nرا از چه ناحيه‌اى توصيف و تعريف كند . آيا از سخنرانىاش گفتگو كند ؟ يا از سپهسالارىاش سخن گويد ؟ آيا او در مقام مصاحبت برازنده‌تر است يا در صف‌آرايى دليرتر ؟ و آيا او در تنظيم قافيهء الفاظ با انضباطتر است يا در فرماندهى لشكر قوىتر ؟\r\nخلاصه اين مرد در هردو جبهه برازنده است و در هردو مقام پيشرو ديگران ؛ هيبت پادشاهان و محضر شيرين اديبان را با هم جمع كرده ، شكوه فرماندهى را با لطف و ظرافت شعر به‌هم درآميخته و شمشير و قلم را يك جا فراهم آورده است .\r\nاو وقتى به زبان سخن مىگويد ، چون هنگامى است كه با استوارى گام برمىدارد ، نه جنگى او را به هراس افكند و نه در شعر گفتن ناتوان است و نه بيمى از كس او را مغلوب سازد و نه لطافت بيانى او را پشت سر گذارد . ازاين‌رو ، پيشرو شعراى معاصرش بود ، چنان كه پيشرو فرماندهان روزگارش .\r\nپاره‌اى از اشعارش ، چنان كه در دائرة المعارف اسلامى آمده ، به زبان آلمانى ترجمه شده است . ثعالبى گويد : او يگانهء روزگارش و خورشيد زمانش از نظر ادب ، فضيلت ، جوانمردى ، بزرگوارى ، عظمت ، سخندانى ، برازندگى ، دليرى و شجاعت بود . شعرش زبانزد خاص و عام است و در آن زيبايى و ظرافت ، روانى و فصاحت و شيرينى و متانت به‌هم درآميخته است . در اشعار او طبع شاداب و بلندى مقام و عزت پادشاهى نهفته و اين خصال در هيچ شاعرى جز در عبد اللّه بن معتز و ابو فراس جمع نشده است و سخن‌شناسان و نقالان كلام ، ابو فراس را برتر از ابن معتز خوانده‌اند . « 1 »\r\nصاحب بن عباد مىگفت : شعر از پادشاهى آغاز ، و به پادشاهى ديگر پايان پذيرفت ، يعنى امرؤ القيس و ابو فراس ، و متنبى به تقدم و برازندگى او گواهى مىداد و از او حمايت مىكرد و مايل نبود در مسابقهء با او شركت كند و در مقابلهء با او شعر سرايد و اينكه او را مدح نگفته و افراد پايين‌تر از او ، از آل حمدان را ستوده است ، نه از روى غفلت يا اخلال در كار او بود ، بلكه براى هيبت و عظمت او بوده است . سيف الدوله از محسنات ابو فراس بسيار خوشش مىآمد و او را با احترام و تجليل از ديگران مشخص\r\n\r\n\r\n","description":"","footnote":"\r\n( 1 ) . يتيمة الدهر : 1 / 27 .\r\n","page_name":" 563 ","page_number":573},
  {"content":"\r\n\r\nمىساخت و براى خود برمىگزيد و در جنگها همراه خود مىبرد و در كارهايش او را جانشين خود قرار مىداد ، و ابو فراس نيز در مكاتباتى كه با او داشت ، مرواريد گرانقدر نثارش مىكرد و حق بزرگى او را رعايت كرده ، آداب شمشير و قلم هردو را در خدمتش به جاى مىآورد .\r\nشرح‌حال ابو فراس را در آثار ذيل مىتوان از نظر گذراند :\r\n1 - تاريخ الشام ، ابن عساكر ، 2 / 440 .\r\n2 - معالم العلماء ، ابن شهرآشوب .\r\n3 - الكامل ، ابن اثير : 8 / 194 .\r\n4 - وفيات الاعيان ، ابن خلكان : 1 / 138 .\r\n5 - تاريخ ابى الفداء 142 .\r\n6 - مرآة الجنان ، يافعى : 2 / 369 .\r\n7 - شذرات الذهب : 3 / 24 .\r\n8 - مجالس المؤمنين : 411 .\r\n9 - رياض العلماء .\r\n10 - امل الآمل : 266 .\r\n11 - منتهى المقال : 349 .\r\n12 - رياض الجنة ، روضهء پنجم .\r\n13 - دائرة المعارف بستانى : 2 / 300 .\r\n14 - دائرة المعارف فريد وجدى : 7 / 150 .\r\n15 - روضات الجنات : 206 .\r\n16 - قاموس الاعلام ، زركلى : 1 / 202 .\r\n17 - كشف الظنون : 1 / 502 .\r\n18 - تاريخ آداب اللغة العربية : 2 / 241 .\r\n19 - الشيعة و فنون الاسلام 107 .\r\n\r\n","description":"","footnote":"","page_name":" 564 ","page_number":574},
  {"content":"\r\n\r\n20 - معجم المطبوعات .\r\n21 - دائرة المعارف الاسلامية : 1 / 387 .\r\n22 - اعيان الشيعة ، سيد محسن امين : 18 / 29 - 298 .\r\nابو فراس ساكن منبج بود و در حكومت پسر عمويش ابو الحسن سيف الدوله به بلاد شام منتقل گرديد و در چند نبرد كه در ركاب او با روم جنگيد ، شهرت يافت . در اين جنگها دوبار اسير شد :\r\nدفعهء اول در مغارة الكحل به سال 348 بود و او را از خرشنه كه قلعه‌اى بود در بلاد روم و آب فرات از زير آن مىگذشت ، بالاتر نبردند و در همين اسارت اوست كه گويند سوار اسبش شده و با پاى خود آن را تاخته و از بالاى قلعه خود را به داخل فرات پرت كرده است ، و خدا آگاه‌تر است .\r\nبار دوم در منبج اسير روميها شد . او در آن روز قومش را رهبرى مىكرد كه در شوال 351 ، اسير شد و بر اثر اصابت تيرى كه پيكانش در پاى او مانده بود ، جراحتى پيدا كرد و مجروح و خون‌آلود او را به خرشنه آوردند . از آنجا به قسطنطنيه آمد و تا مدت چهار سال به حالت اسارت ماند ، زيرا از او فدا نمىپذيرفتند . سرانجام ، سيف الدوله به سال 355 او را از اسارت آزاد كرد .\r\nابو فراس اشعارش را در اسارت و بيمارى مىسرود و از سيف الدوله شكوه و شكايت مىكرد و نسبت به خانواده و برادران و دوستانش اظهار اشتياق مىنمود و نگرانى خود را از وضع و حالش ، با سينه‌اى تنگ و قلبى ريش كه رقت و لطافت اشعارش را مىافزود و شنونده را به گريه مىانداخت ، شرح مىداد . اين اشعار را كه از شدت روانى ، خودبه‌خود در حافظه مىماند و هرگز فراموش نمىشد ، « روميات » خوانند .\r\nابن خالويه گويد : ابو فراس گفت : وقتى به قسطنطنيه رسيدم ، پادشاه روم ، مرا اكرام و احترامى كرد كه با هيچ اسيرى نكرده بود . يكى از رسوم روميها اين بود كه هيچ اسيرى حق ندارد در شهرى كه پادشاه آنها در آنجاست ، قبل از ملاقات شاه ، مركوبى سوار شود و نيز بايد در زمين بازى آنها كه آن را بطوم مىگفتند ، با سر برهنه راه برود و سه‌بار يا\r\n\r\n","description":"","footnote":"","page_name":" 565 ","page_number":575},
  {"content":"\r\n\r\nبيشتر در برابر شاه سجده كند و پادشاه پاى خود را در ميان اجتماعى كه نامش تورى بود ، گام بر گردن اسير بسايد . پادشاه مرا از همهء اين رسوم معاف داشت و فورا به خانه‌اى برد و مستخدمى را به خدمت من گمارد و دستور احترام مرا صادر كرد و هر اسير مسلمانى را كه مىخواستم ، نزد من مىفرستاد و براى من به طور خصوصى فديهء آزادى پرداخت . وقتى من خود را به لطف خدا مشمول اين همه تجليل ديدم و عافيت و مقام خود را بازيافتم ، امتياز خود را در آزادى بر ساير مسلمانان نپذيرفتم و با پادشاه روم براى آزادى ديگران آغاز به فدا دادن كردم و گرچه امير سيف الدوله همهء اسيران رومى را آزاد كرده بود ، ولى هنوز سه هزار تن از كارگران و سپاهيان مسلمان در دست روميان اسير بودند .\r\nمن با دويست هزار دينار رومى قرارداد فدا بستم و اين عدهء اضافى را يك جا خريدم و آن مبلغ و آن عده مسلمانان را تضمين كردم ، و آنها را با خود از قسطنطنيه خارج ساخته خود با نمايندگانشان به خرشنه آمدم . در نتيجه ، با هيچ اسيرى قرارداد فدا و آتش‌بس و ترك مخاصمه بسته نشد ، و من در اين‌باره شعر زير را سرودم :\r\n- خداوند مرا در اسارت و غير اسارت مواهبى بخشيد كه به ديگران قبل از من نداده است .\r\n- گره‌هايى را گشودم كه مردم از گشودن آن عاجز بودند ، در حالى كه حل و عقد امور مرا كسى متكفل نشده است .\r\n- چون مرا مردم روم بنگرند ، به عنوان شكارى بزرگ تلقى كنند تا جايى كه گويى آنها به دست من اسير شده‌اند .\r\n- چه روزگار فراخى بود روزى كه محترمانه آزاد شدم ، مثل اينكه من از خانواده‌ام به خانواده‌ام منتقل شده باشم .\r\n- به پسرعموها و برادرانم بگوييد من در نعمت و رفاهى بسر مىبرم كه هركس جاى من بود ، شكرش را به جا مىآورد .\r\n- خدا براى من جز انتشار نيكويىهايم را نخواسته تا فضيلت مرا چنان كه شما شناخته‌ايد ، آنان نيز بشناسند .\r\n\r\n","description":"","footnote":"","page_name":" 566 ","page_number":576},
  {"content":"\r\n\r\nو چون به او خبر رسيد كه روميها گفته‌اند : ما كسى را اسير نكرديم كه لباسش را در نياورده باشيم ، مگر ابو فراس را ، مفتخرانه گفت :\r\n- مىبينم ترا كه چشمانت از باريدن سرشك بازايستاده است و خوى صبر به خود گرفته‌اى آيا تحت تأثير امر و نهى هوا قرار نمىگيرى ؟\r\n- بلى من مشتاقم و حرارت عشق دارم ، ولى كسى چون من اسرارش فاش نمىشود .\r\n- هنگامى كه شب مرا فراگرفت دست عشقم گشوده آمد و سرشكى آميخته به كبر از ديدگانم فروريخت .\r\n- گويا در درونم آتشى شعله‌ور گشته كه عشق و انديشه آن را بر مىافروزد .\r\nو در ادامه گويد :\r\n- وقتى من اسير شدم ، دوستانم هنوز خلع‌سلاح نشده بودند . اسبم كره‌اى نوپا و صاحبش بىتجربه نبود .\r\n- ولى هنگامى كه براى شخص قضايى مقدر باشد ، ديگر خشكى و دريا نتواند او را نگهداشت .\r\n- دوستانم به من گفتند : يا فرار يا مرگ ، گفتم : اين دو امرى است كه شيرين‌تر آن‌دو ، تلخ‌تر آنهاست .\r\n- ولى من ، در آن راهى كه برايم عيب نداشته باشد ، گام مىنهم و از اين دو امر بهترش كه اسارت باشد ، مرا كافى است .\r\n- به من مىگويند : سلامت را به مرگ فروختى ، به آنها گفتم : به خدا سوگند ، از اين كار زيانى نديده‌ام .\r\n- مرگ قطعى است ، آنچه ترا بلندمرتبه مىكند ، برگزين كه انسان نكونام هرگز نميرد .\r\n- خير از آن كسى كه مرگ را با ذلت به تأخير اندازد ، نيست ، چنان كه عمروعاص روزى با كشف عورتش ، مرگ را عقب انداخت .\r\n- بر من منت نهند كه لباس برايم گذاشته‌اند ، ولى من لباسى پوشيده‌ام كه از خونهاشان سرخ‌رنگ است .\r\n\r\n","description":"","footnote":"","page_name":" 567 ","page_number":577},
  {"content":"\r\n\r\n- مرا شمشيرى است برنده و جانسوز و نيزه‌اى كه سينهء دشمنان را مىدرد .\r\n- زود باشد كه قومم چون كوششهاشان به جايى نرسد ، مرا ياد كنند ، همانطور كه در شبهاى تاريك به جستجوى ماه پردازند .\r\n- اگر زنده ماندم ، كارم با نيزه‌اى است كه شناسند ، و همان سلاح و كلاهخود و اسب نارنجى ميان‌باريك .\r\n- و اگر مردم ، انسان به ناچار مردنى است هرچند روزگارش به درازا كشد ، و عمرش طولانى شود .\r\n- اگر ديگرى به اندازهء من استقامت مىكرد ، به او اكتفا مىشد و اگر از مس كار طلا مىآمد ، اين اندازه طلا گرانقدر نمىشد .\r\n- ما مردمى هستيم كه حدوسط نمىپذيريم يا بايد در جهان صدرنشين باشيم ، يا رهسپار گور شويم .\r\n- براى كرامت نفس همه‌چيز در نظر ما ناچيز است ، و كسى كه داوطلب ازدواج با زيبارويى است ، پرداخت مهريه برايش سنگين نيست .\r\n- ما خود را عزيزترين مردم دنيا ، برترين برتران ، و جوانمردترين مردم روى زمين مىدانيم و افتخار هم نمىكنيم .\r\nو زمانى كه اسير شد ، گفت :\r\n- بندگان از حكمى كه خدا كند ، امتناعى ندارند .\r\n- شيران را از شكارهاشان دور كردم و خود شكار كفتار شدم .\r\nو نيز گويد :\r\n- مرگ به كام ما شيرين شد و مرگ بهتر از وضع ذلت‌بار است .\r\n- مصيبتى كه به ما رسيد ، ما را به سوى خدا و در راه خدا كه بهترين راههاست مىبرد .\r\nوقتى او را اسير به خرشنه وارد كردند ، گفت :\r\n- اگر خرشنه را به حال اسيرى مىبينم ، در مقابل چه بسيار اوقاتى كه با حمله در آن وارد شده‌ام .\r\n\r\n","description":"","footnote":"","page_name":" 568 ","page_number":578},
  {"content":"\r\n\r\n- همانا ديده‌ام اسيرانى را كه با چشمان و لبان سياه ( كه علامت بزرگى است ) نزد ما آورند .\r\n- و ديده‌ام آتشى را كه منازل و كاخها را در كام خود فرومىبرد .\r\n- كسى كه مانند من باشد ، شب را جز اينكه امير يا اسير باشد روز نمىكند .\r\n- بزرگان ما از صدرنشينى يا گور يكى را بر مىگزينند .\r\nو چون در اثر زخم و جراحت سنگين ، از زندگى مأيوس گرديد ، در حال اسيرى به مادرش به عنوان تسليت بر مرگ خود ، نوشت :\r\n- مصيبتم بزرگ و عزايم زيباست ، و مىدانم به زودى خدا وضع آنان را دگرگون مىكند .\r\n- من در اين وقت صبح حالم خوب است ، و هنگامى كه تاريكى شب همه‌جا را فراگرفت ، اندوهگين مىشوم .\r\n- حالى كه در من مىبينيد ، اسيرى با من نكرده ، من خود پيوسته مجروح و دردمندم .\r\n- جراحتى كه مرهم‌گذار ، ترسان از آن مىگريزد و دردهايى كه ظاهرى و باطنى است .\r\n- و اسارتى كه سخت آن را تحمل مىكنم و در شبهاى تاريك ستارگان را كه به كندى مىروند ، مىنگرم ؛ همه‌چيز جز اينها درگذر است .\r\n- ساعات زودگذر ، بر من ديرپاى بود ، و هرچه در روزگار مرا بد آيد ، درازآهنگ باشد .\r\n- دوستان ، مرا به دست فراموشى سپردند ، مگر گروهى كه در آينده از من گسسته ، به ديگران خواهند پيوست .\r\n- كسانى كه بر عهد خود پايدار مانند ، هرچند در مقام ادعا بيشتر باشند ، در واقع تعدادشان كم است .\r\n- هرچه ديده‌ام را به اطراف مىگردانم ، جز دوستانى كه با آمدورفت نعمتها انعطاف‌پذيرند ، ديگر كس نمىبينم .\r\n- كار ما به جايى كشيده كه دوستى را كه تركمان گويد ، نيكوكار شماريم و دوستى را كه زيان نرساند ، مهربان ناميم .\r\n\r\n","description":"","footnote":"","page_name":" 569 ","page_number":579},
  {"content":"\r\n\r\n- تنها روزگار من نيست كه به من جفا مىكند و تنها دوستان من نيستند كه ملالت‌بارند .\r\n- با اينكه در ملاقاتها اثر سويى روى كسى نگذاشته‌ام و در هنگام اسيرى موقعيت ذلت‌بارى نداشته‌ام .\r\n- من هرچه سخنان را كاوش كردم ، جز به كسانى كه از زمانه شكايت دارند ، برنخوردم .\r\n- آيا هردوستى تا اين حد از راه انصاف به در مىرود ؟ و آيا هرزمانى تا اين حد نسبت به جوانمردان بخيل است ؟\r\n- بلى ، روزگار آنچنان دعوتى به جفاكارى كرده كه دانشمند و نادان ، پاسخش را داده‌اند .\r\n- قبل از من نيز ، جفاكارى خوى مردم ، و روزگار مذموم ، و دوستى ملال‌انگيز بوده است .\r\n- عمرو بن زبير برادرش را به جفا ترك گفت ، چنان كه عقيل امير المؤمنين را رها ساخت .\r\n- افسوس كه دوستى موافق برايم نيست تا با او از در دوستى درآيم و درددل كنم .\r\n- و در پشت پرده مرا مادرى است كه سرشك او بر من ، تا روزگار پايدار است ، ادامه دارد .\r\n- اى مادر ! شكيبايى را از دست مده كه شكيبايى پيام‌آور خير است و پيروزى نزديك .\r\n- اى مادر ! پاداش خود را باطل مساز كه به قدر صبر جميل ، اجر جزيل نصيبت خواهد شد .\r\n- اى مادر ! شكيبا باش كه هرمصيبتى به اوج خود كه رسيد ، به زوال مىگرايد .\r\n- آيا از اسماء ذات النطاقين « 1 » پيروى نمىكنى وقتى كه جنگ شديد در مكه برپا بود .\r\n- پسرش مىخواست امان بگيرد ، ولى مادر با اينكه مىدانست پسرش كشته مىشود ، موافقت نكرد .\r\n- اى مادر ! تو از او پيروى كن تا از آنچه مىترسى ، خدا كفايتت كند كه بسيار مردم را پيش از تو ناگهانى كشته‌اند .\r\n- تو مادر ، مانند صفيه [ خواهر حمزه 
  ] در احد باش ، كه از گريه بر او ، درد هيچ غصه‌دارى\r\n\r\n\r\n","description":"","footnote":"\r\n( 1 ) . مراد ، اسماء دخت ابو بكر است .\r\n","page_name":" 570 ","page_number":580},
  {"content":"\r\n\r\nعلاج نشد .\r\n- حمزهء برترين را ، هيچگاه اندوه و ناله و فرياد سردادن ، بازنگردانيد .\r\n- من به اندازهء اختران افق با شمشير روبرو شدم و در برابر لشكرى سهمگين چون شب تاريك قرار گرفتم .\r\n- روزى كه دوستى را به مددكارى خود نيافتم ، ديگر رعايت دوستى نفس كريم خود را نخواهم كرد .\r\n- و به ملاقات مرگ خواهم رفت و از دوست خواهم گذشت ، كه رهايى در مرگ و تيزى شمشير است .\r\n- كسى كه خداترس نباشد ، بىسروسامان آيد و كسى كه خداى را عزيز نشمارد ، خوار و ذليل شود .\r\n- كسى كه در هركار خدايش نگهدار باشد ، هيچ مخلوقى به او راه نخواهد يافت .\r\n- و اگر خدا در هرراهى ترا راهنمايى نكند ، از آنچه مىترسى راه بازگشت نخواهى داشت .\r\n- و اگر او ترا يارى نكند ، ياورى نخواهى يافت ، هرچند ياران فراوان و عزت ظاهرى داشته باشى .\r\n- و تا وقتى ملك سيف الدوله باقى است ، سايه‌ات پايدار و مستدام خواهد بود .\r\nابن خالويه گويد : او در شعرى روزگار و خانه‌هايش را در منبج توصيف مىكند كه روزى او را در منبج حكمرانى ، و سرزمينهاى اقطاعى و خانه‌ها بود و در آن ، به قومى كه او را در حال اسارت روميها شماتت كرده بودند ، تعريض مىكند :\r\n- در پايگاه استجابت دعا بايست و در اطراف مصلّا بانگ بردار .\r\n- در محل جوسق مبارك و سقياء و نهر معلّا بايست .\r\n- در جاهايى كه در دوران كودكى و جوانى ، وطن گرفته و منبج را محل خود قرار داده بودم .\r\n- در جاهايى كه اكنون توقف در آنها بر من ممنوع شده است و قبلا مجاز بود .\r\n\r\n","description":"","footnote":"","page_name":" 571 ","page_number":581},
  {"content":"\r\n\r\n- جاهايى كه هرسو نظر مىكردم ، آب روان و سايهء آرام‌بخشى مىديدم .\r\n- در وادى بىنهايت وسيع كه منزلى گسترده‌تر و مشرف مىداشتم .\r\n- بر روى پلى كه باغها را به‌هم مىپيوست ، فرود مىآمدم و ساكن قلعهء بزرگ بودم .\r\n- عروسان چمن با چهرهء گشاده ، زندگى را بسادگى جلوه‌اى خاص مىبخشيد .\r\n- و آب بين گلهاى باغ دو رود را از هم جدا مىساخت .\r\n- مانند بساط گستردهء گلدوزى شده‌اى كه دست هنرمندان بر آن راههايى جدا ساخته باشند .\r\n- كسى كه از مصيبتهاى من خرسند گردد ، بايد از شدت زيان و رنج بميرد .\r\n- من در مصايب خود ، از عزت و آزادى بيرون نبوده‌ايم .\r\n- كسى چون من كه به اسارت افتد ، ذليل و خوار نمىگردد .\r\n- دلها از هيبت و از بزرگى و عظمتم هراسناك بودند .\r\n- هيچ حادثه‌اى نتوانست مرا مكدّر كند ، آقا و بزرگ هرجا رود آقا و بزرگ است .\r\n- من در جايى فرود آمدم كه شمشير مزين مرا دعوت كرد .\r\n- اگر من نجات يابم ، پيوسته دشمنان كوچك و بزرگ را دشمن خواهم داشت .\r\n- من مانند شمشيرى هستم كه هرچه مصايب روزگار را بيشتر ببينم ، آبديده‌تر شوم .\r\n- اگر كشته شوم ، همانند مرگ بزرگان كه شكار مىشوند ، كشته شده‌ام .\r\n- هيچ‌كس نتواند بر مرگ ما شماتت كند ، مگر جوانى كه خود مىميرد و فانى شود .\r\n- شخص نادان به دنيا مغرور گردد كه دنيا محل اقامت نيست .\r\nابن خالويه گويد : نامه‌هاى سيف الدوله براى ابو فراس ، در روزهاى اسيرىاش به تأخير افتاده بود ، به اين دليل كه به سيف الدوله گزارش داده بودند كه برخى از اسيران گفته‌اند : اگر پرداخت فديهء اسرا بر امير سنگين است ، با پادشاه خراسان يا ملوك ديگر در اين مورد مكاتبه خواهيم كرد تا ما را از اسارت نجات بخشند و نيز متذكر شده بودند كه اسيران با روميها براى آزادى خود در برابر اموال مسلمانان قرارداد بسته‌اند . ازاين‌رو ،\r\n\r\n","description":"","footnote":"","page_name":" 572 ","page_number":582},
  {"content":"\r\n\r\nسيف الدوله ، ابو فراس را به تضمين مبلغ فدا براى روميها متهم كرد و گفت : اهل خراسان كجا او را شناسند ؟ ابو فراس چون اين بشنيد ، اين قصيده را سرود و براى سيف الدوله فرستاد .\r\nثعالبى گويد : ابو فراس به سيف الدوله نوشت : اگر فديه دادن من بر تو سنگين است ، اجازه فرما تا با اهل خراسان در اين‌باره مكاتبه كنم و براى آنها نويسم تا فديهء مرا بپردازند و كار مرا آنها از تو نيابت كنند . سيف الدوله پاسخ داد : در خراسان چه كسى ترا شناسد ؟ و ابو فراس اين قصيده را برايش نوشت :\r\n- اى شمشير هدايت و اى كوبندهء اعراب تا كى بىمهرى و تا چند خشمگينى !\r\n- چرا بايد نامه‌هايت با وجود اينهمه ناراحتيها ، اسباب نگرانىام را فراهم سازد .\r\n- با اينكه تو جوانمرد ، بردبار ، مهربان و داراى عاطفه هستى .\r\n- تو پيوسته در نيكى بر من سبقت گرفته و مرا به جاهاى مرفه فرود آورده‌اى .\r\n- تو نسبت به من ، بل نسبت به قومت ، بل نسبت به همهء اعراب ، كوه مرتفعى هستى .\r\n- تو از اطراف من مشكلات را رفع كرده و از جلو ديدگانم نگرانيها را بر طرف ساخته‌اى .\r\n- دوباره بزرگى بازآيد ، عافيت برگردد ، كاخ عزت افراخته شود ، و نعمتها فزونى گيرد .\r\n- اين اسارت چيزى از من نكاست ، ولى مرا مانند زر ناب خالص و پاك گردانيد .\r\n- با اين وصف ، چرا مولاى من مرا در معرض بىتوجهى قرار مىدهد ، مولايى كه به وسيلهء او به عالىترين رتبه رسيده‌ام ؟\r\n- پاسخ اين پرسش نزد من موجود است ، ولى براى هيبت او پاسخ نمىدهم .\r\n- آيا منكرى كه من از زمان شكايت كرده و با عتاب و درشتى مانند ديگران با تو سخن گفته‌ام ؟\r\n- اگر بازگشته مرا عتاب كنى و بر من و قومم چيره شوى ، طورى نيست .\r\n- ولى بىتوجهى به خودت را به من نسبت مده ، چه بستگىام به شما محرز است و از تو\r\n\r\n","description":"","footnote":"","page_name":" 573 ","page_number":583},
  {"content":"\r\n\r\nفاصله نگرفته‌ام .\r\n- من ديگر از شما شده‌ام ، اگر فضيلت يا منقصتى دارم ، شما سبب آن هستيد .\r\n- اگر خراسان ، بزرگى مرا نشناسد ، ولى حلب خوب مىشناسد .\r\n- و چگونه دورافتادگان ، مرا نشناسند ، آيا اين نقص از جد من است يا پدرم ؟\r\n- آيا من با شما از يك خانواده نيستيم و ميان ما و شما ريشهء نسب مشترك نيست ؟\r\n- آيا من از بزرگ‌زادگان برخوردار از تربيت شايسته و قدر و منزلت و الا نيستم ؟\r\n- و آيا روحيهء متكبرى ندارم كه جز بر شما بلندپروازى كند و جز شما هركس از من روى گرداند ، از او روى خواهم گردانيد ؟\r\n- بنابراين ، از من روى برمگردان ، بلكه از غلام خودت روى متاب كه پسر عمويت فداى تو باد .\r\n- با چاكر خود انصاف بورز كه انصاف شما نشانهء فضل و شرف اكتسابى شماست .\r\n- در شبهايى كه شما را از پشت تپه صدا مىكردم ، آيا شما دوست نزديك من بوديد ؟\r\n- چون دور شدم ، چرا جفاكارى شروع شد و چيزهايى ظاهر شد كه دوست نمىداشتم ؟\r\n- اگر بر احوال شما آشنا نبودم ، مىگفتم : دوست شما كسى است كه رودرروى شما باشد .\r\nو نيز به او نوشت :\r\n- زمانهء من همه خشم و درشتى است و تو در مخالفت با من ، با روزگار متحد شده‌اى .\r\n- زندگى جهانيان نزد تو آسان است ، ولى زندگى من به تنهايى در جوار تو مشكل . « 1 »\r\nوقتى خبر مرگ مادرش در زندان به او رسيد ، به عنوان رثاء گفت :\r\n- اى مادر اسير ! چه كسى را به يارى طلبم با آنهمه منتها كه بر من دارى و احساساتى كه نشان دادى ؟\r\n- وقتى فرزندت در خشكى و دريا سير كند ، چه كسى او را دعا مىكند و به پناه دادنش\r\n\r\n\r\n","description":"","footnote":"\r\n( 1 ) . اين قصيده مشتمل بر 18 بيت است .\r\n","page_name":" 574 ","page_number":584},
  {"content":"\r\n\r\nبرمىخيزد ؟\r\n- حرام است كه با چشم روشن شب را بگذرانم و چون ابراز خرسندى كنم ، مورد ملامت واقع شوم .\r\n- با اينكه تو طعم مرگ را چشيده و مصيبت‌ديده‌اى و فرزند و فاميلى نزد تو نيست .\r\n- و دوست صميمى تو از جايى رفته كه فرشتگان آسمان آنجا حاضر بودند .\r\n- هرروزى كه تو در آن روزه‌دار بودى با تحمل گرماى شديد نيمروزى بايد بر تو بگريد .\r\n- و هرشبى كه در آن به عبادت قيام كردى تا فجر روشن سينهء افق را شكافت ، بايد بر تو بگريد .\r\n- هرپريشان‌حال پرهراس كه به گاه بىپناهى تو پناهش دادى ، بايد بر تو بگريد .\r\n- هربينواى درويشى كه با استخوانهاى بىرمقت به يارىاش برخاستى ، بايد بر تو بگريد .\r\n- اى مادر ! چه حالات هولناك درازمدتى كه بىياور بر تو گذشت ؟\r\n- اى مادر ! چه بسيار دردهاى پنهانى كه در دلت بىاظهار ماند ؟\r\n- وقتى دلم گرفت به چه كسى شكايت كنم و با چه كسى به رازونياز پردازم .\r\n- ديگر به دعاى كدام خواننده‌اى خود را حفظ كنم و با نگريستن به كدام روى روشنى ، خود را روشنى بخشم ؟\r\n- چگونه مىتوان جلو تقدير مورد انتظار را گرفت ، و گره از كار دشوار چگونه مىتوان گره از كار دشوار گشود ؟\r\n- تسليت خاطر تو اين باشد كه ديرى نخواهد پاييد كه ما در آن سراى به تو خواهيم پيوست .\r\n\r\n","description":"","footnote":"","page_name":" 575 ","page_number":585},
  {"content":"\r\n\r\n\r\nتولد و قتل او\r\nابو فراس در سال 320 و گويند 321 متولد شد و آنچه ابن خالويه از ابو فراس نقل كرده كه گفته است : در سال 339 من نوزده ساله بودم ، نشان مىدهد كه تاريخ تولد او 320 بوده و نيز قتل او در روز چهارشنبه هشتم ربيع الآخر « 1 » و به نقل از تاريخ صابى « 2 » روز شنبه دوم جمادى الاول سال 357 « 3 » اتفاق افتاده است . علت اين قتل اين بود كه چون سيف الدوله از دنيا رفت ، ابو فراس تصميم گرفت بر حمص كه خود در آنجا اقامت داشت ، دست يابد و حكمرانى كند . اين خبر به پسر خواهرش ابو المعالى پسر سيف الدوله ، و غلام پدرش قرعويه « 4 » رسيد و بدين‌وسيله بين ابو فراس و ابو المعالى وحشت پديد آمد . ابو المعالى او را طلبيد و ابو فراس به صدد كه دهكده‌اى است در راه خشكى به سوى حمص ، رفت . ابو المعالى اعراب بنى كلاب و ديگران را گردآورد و همراه قرعويه به دنبالش فرستاد و او را درصدد يافتند و دستگير كردند و يارانش را امان دادند . قرعويه غلامش را گفت : او را بكش . غلام او را كشت و سرش را جدا كرد و برداشت و پيكرش را در بيابان رها كرد تا يكى از اعراب آن را دفن كرد .\r\nثعالبى گويد : قصيده‌اى كه از ابو اسحاق صابى در رثاى ابو فراس خواندم ، نشان مىداد او را در واقعه‌اى كه ميان او و غلامان خاندانش اتفاق افتاد ، كشته‌اند .\r\nابن خالويه گويد : شنيده‌ام ابو فراس روزى كه به قتل رسيد ، خيلى محزون و نگران بود و در آن شب سخت گرفته خاطر شده بود . دخترش كه عيال ابو العشائر است ، او را ديده و محزون شد و از شدت اندوه به حال او گريه كرد . ابو فراس مثل كسى كه خبر مرگ خودش را مىدهد ، ناگاه اين ابيات را گفت كه اين آخرين شعر اوست :\r\n\r\n\r\n","description":"","footnote":"\r\n( 1 ) . كامل ابن اثير ؛ تاريخ ابى الفدا .\r\n( 2 ) . ابن خلكان در تاريخ خود و صاحب شذرات الذهب به شرح‌حال او پرداخته‌اند .\r\n( 3 ) . ابن عساكر در تاريخ خود سال 350 را آورده كه درست نيست .\r\n( 4 ) . در كامل ابن اثير ، فرغويه و در شذرات ، فرغويه و در تاريخ ابن عساكر ، ابو قرعونه آمده است .\r\n","page_name":" 576 ","page_number":586},
  {"content":"\r\n\r\n- دختركم محزون مباش كه مردم همه درگذرند .\r\n- دختركم براى مصيبتى بزرگ ، صبرى جميل لازم است .\r\n- با افسوس بر من ، از پشت ستر و حجابت ناله زن .\r\n- و چون مرا ندا كردى و از پاسخ شنيدن محروم ماندى ، بگو :\r\n- زينت جوانان ابو فراس ، از جوانى كام نگرفت .\r\nدر بسيارى از تذكره‌ها آمده است كه چون خبر وفاتش به خواهرش ، مادر ابو المعالى رسيد ، چشمان خود را بيرون آورد ، و گويند : لطمه به صورت زد و چشمانش از حدقه بيرون افتاد . همچنين گويند : غلام سيف الدوله او را كشته بود و ابو المعالى آن را نمىدانست ، چون خبر آن را دريافت كرد ، بر او سخت گران آمد .\r\nاينك به نمونه‌اى از اشعار او در باب مذهب بنگريم :\r\n- اميد نجات از آنچه مىترسم ، جز به احمد و على ندارم .\r\n- و به دخت پيامبر ، فاطمهء پاك ، و دو سبط او و امام سجاد .\r\nو پس از ياد كرد نام بقيهء امامان معصوم عليهم السّلام در سه بيت ديگر ، شعر را با اين بيت پايان مىدهد :\r\n- مرا به روز رستخيز در پيشگاه حضرت حق ، چشم اميدى جز به لطف و عنايت ايشان نيست .\r\nهمو در قطعه‌اى ديگر كه به چهار بيت مىرسد ، چهارده معصوم عليهم السّلام را سروران خود مىداند و آنان را شفيعان روز جزا مىخواند و اميدوار است كه به مدد آن بزرگواران از آمرزش الهى بهره‌مند آيد .\r\nو از اشعار حكمت‌آميز اوست :\r\n- بىنيازى روحى براى كسى كه تعقل كند ، بهتر از بىنيازى مالى است .\r\n- و برترى روانى مردم برتر از برترى در حال آنهاست .\r\nهمو گويد :\r\n- شخص در انتظار مصايب بىپايان است تا وقتى كه بدنش را در خاك پنهان كنند .\r\n\r\n","description":"","footnote":"","page_name":" 577 ","page_number":587},
  {"content":"\r\n\r\n- اين مصايب اگر مدت‌دار باشد ، او هلاك خاندانش را مىبيند و اگر سريع باشد ، مرگ خود را خواهد يافت .\r\nو نيز از اوست :\r\n- صبر جميل به كار بر ، زيرا كسى كه صبرش را به كار برد ، از فقر نمىترسد .\r\n- و شخص در وطنش به جايى نرسد ، مانند باز شكارى كه در آشيانه‌اش شكار به دست نياورد .\r\nبه‌هرحال ، در داستانهاى آنان براى خردمندان عبرت است . « 1 »\r\n\r\n\r\n","description":"","footnote":"\r\n( 1 ) . يوسف 12 / 111 .\r\n","page_name":" 578 ","page_number":588},
  {"content":"\r\n . \r\n","description":"","footnote":"","page_name":" 579 ","page_number":589},
  {"content":"\r\n . \r\n\r\n","description":"","footnote":"","page_name":" 580 ","page_number":590}
  ]