[
  {"content":"\r\n\r\nبسم الله الرحمن الرحيم\r\nزمينه هاى قيام امام حسين ( ع )\r\n1\r\n( فرهنگى و اجتماعى )\r\nپژوهشكده تحقيقات اسلامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعبدالمحمدى ، حسين ، 1342 -\r\nزمينه هاى قيام امام حسين ( ع ) / حسين عبدالمحمدى ؛ تهيه كننده پژوهشكده تحقيقات اسلامى . - قم : زمزم هدايت ، 1383 .\r\nج 1 .\r\n13000 ريال ISBN 964 - 8769 - 08 - 7\r\nفهرستنويسى بر اساس جلد اول : 1383 .\r\nفهرستنويسى بر اساس اطلاعات فيپا\r\nكتابنامه : ( 339 - 344 ) همچنين به صورت زيرنويس .\r\n1 . حسين بن على ( ع ) ، امام سوم ، 4 - 61 ق . زمينه هاى قيام 2 . اسلام - - تاريخ - - از آغاز تا 61 ق . الف . سپاه پاسداران انقلاب اسلامى . نمايندگى ولى فقيه . پژوهشكده تحقيقات اسلامى . ب . سپاه پاسداران انقلاب اسلامى ، نمايندگى ولى فقيه . پژوهشكده تحقيقات اسلامى . زمزم هدايت . ج . عنوان .\r\n9 ز 2 ع / 5 / 41 BP\r\n9534 / 297\r\nكتابخانه ملى ايران 38185 - 83 م\r\nانتشارات زمزم هدايت\r\nنام كتاب : زمينه هاى قيام امام حسين ( ع ) - جلد اول\r\nموضوع : تاريخ اسلام\r\nتهيه كننده : پژوهشكده تحقيقات اسلامى نمايندگى ولى فقيه در سپاه\r\nنويسنده : حسين عبدالمحمدى\r\nناشر : زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nنوبت چاپ : دوم\r\nچاپ : فاضل\r\nشمارگان : 2000\r\nقيمت : 1400 تومان\r\nشابك : 7 - 08 - 8769 - 964 ISBN\r\nشابك دوره : 5 - 09 - 5879 - 964 ( دوره 2 جلدى )\r\nISBN 964 - 5879 - 09 - 5 ( 2 VOL . SET )\r\nقم ، خيابان شهيد فاطمى ( دورشهر ) ، نبش فاطمى 3 ، پلاك 81 تلفكس 7730735\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيشگفتار\r\nشناخت حادثهء عظيم عاشورا چراغى است پر فروغ فرا روى نسلهاى بشرى ، براى تشخيص رهيافت‌هاى عزت و سر فرازى در ميان طوفان‌هاى وحشتناك حوادث و تحولات سياسى ، اجتماعى و تاريخى ، اين شناخت با توجه به ابعاد گوناگون و دامنهء وسيع اين حماسهء خونين ، نيازمند بررسى عميق ، همه جانبه و دقيق است .\r\nكشف حقايق مربوط به زمينه‌هاى پيدايش قيام خونين عاشورا و تشريح نقاط تاريك و مبهم آن و حذف پيرايه‌هاى ناروا و تحريف‌هايى كه از جانب دشمنان و معاندان آگاه در و پاره‌اى موارد دوستان جاهل و نا آگاه به اين نهضت مقدس و الهى نسبت داده شده ، از جمله بديهىترين و ضرورىترين اقدام هايى است كه ما را به شناخت صحيح علمى و واقع بينانهء واقعهء عاشورا رهنمون مىشود .\r\nمركز تحقيقات اسلامى نمايندگى ولى فقيه در سپاه ، با اين باور و اعتقاد ، در چار چوب سلسله بررسىها و مطالعات عاشورا ، « زمينه‌هاى قيام امام حسين عليه السلام » را مورد بررسى قرار داده و در دو جلد تقديم علاقمندان و شيفتگان فرهنگ عاشورايى انقلاب اسلامى مىنمايد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدر نخست زمينه‌هاى فرهنگى و اجتماعى و جلد دوم زمينه‌هاى سياسى و شخصيتى قيام به بحث گذاشته شده است . اميد است اين قدم كوچك مقدمه‌اى براى پيمودن راهى بزرگ در معرفى سيماى پر فروغ عاشورا به نسل بر خاسته از دامن عاشورايى انقلاب اسلامى بوده و اين خدمت نا چيز مورد عنايت و تأييد مولى الكونين حضرت ابى عبد الله الحسين ( ع ) قرار گيرد .\r\nدر پايان از همهء عزيزانى كه به نحوى با همكارى ، ارشاد و راهنمايى خود مشوق و مددكار اين مركز در تهيه اين اثر بوده و بر غنا و استكمال آن افزوده‌اند بويژه - فاضل ارجمند حجةالاسلام و المسلمين حسين عبد المحمدى تقدير و تشكر نموده و براى آنان عزت و سربلندى و توفيق بيشتر را آرزومنديم .\r\nپژوهشكده تحقيقات اسلامى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\nجريان قانون علّيت در حوادث و پديده‌هاى سياسى و اجتماعى همانند جريان آن در پديده‌هاى فيزيكى ، امرى مسلّم و تشكيك‌ناپذير است . و همانطور كه طفره و صدفه در آن‌جا راه ندارد ، در حوادث اجتماعى نيز ممنوع و محال است ؛ البته كشف علل پديده‌ها ، اعم از طبيعى و انسانى كارى بس مهمّ و دشوار است . امّا اين كار در حوادث اجتماعى به دلايلى ظريف‌تر و دقيق‌تر است كه به برخى از آنها اشاره مىكنيم :\r\nالف - حوادث اجتماعى ريشه در آرمان‌ها و خواسته‌هاى بشر دارند و چون اين خواسته‌ها به‌طور مستقيم در تصرف و تجربه پژوهشگران قرار نمىگيرند ، اهداف و منويّات بازيگران صحنهء يك حادثه اجتماعى ، به‌راحتى در دسترس ناظران آن حوادث قرار نمىگيرند ؛ چه بسا نيازمند كاوش نسلهاى متعدد باشند و بسا كه هيچ‌گاه اين عوامل به‌طور كامل كشف نگردند .\r\nب - بسيارى از حوادث اجتماعى ، به‌ويژه حوادث اعتراض‌آميز و پرخاشگرانه ، در واكنش به اوضاع و شرايط نامطلوب حاكم بر جامعه صورت گرفته است : شرايطى كه معمولًا بخشى از آنها به مسائل فرهنگى ، اقتصادى و سياسى مربوط مىشود ؛ و چون جريان اين امور در طول زمان و با سياست‌هاى خاصى و معمولًا اعلام نشده ، همراه بوده\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر مقايسه با پديده‌هاى فيزيكى از پيچيدگى بيشترى برخوردار گشته‌اند . در نتيجه ، كشف اين سنخ از عوامل و علل كه در پيدايش حوادث اجتماعى نقش عمده‌اى ايفا مىكنند ، كار ظريف و دشوارى است .\r\nج - گاهى علل و زمينه‌هاى پيدايش يك رويداد اجتماعى به‌قدرى متنوع و زياد است كه تحديد و تعيين آنها به‌طور مشخص تقريباً غيرممكن است . براى روشن شدن اين مطلب كافى است مجموعه‌اى از حوادث مشابه را در نظر آوريم ؛ مثلًا يك انقلاب و حركت اصلاحى ممكن است به‌خاطر فشارهاى اقتصادى و يا مسائل سياسى ، فرهنگى و يا تحت تأثير عامل نژادى و قومى و يا مجموعه‌اى از اين عوامل به وجود بيايد .\r\nعلاوه بر اين ، در مواردى ، شرايط اقليمى و حوادث طبيعى و انسانى جنبى ، سازگار يا ناسازگار ، شتاب‌دهنده يا كند كننده نسبت به روند يك حادثه و نيز هوش و ادراك شخصى بازيگران يك صحنه ، در كم و كيف شكل‌گيرى پديده‌هاى انسانى نقش‌آفرين مىباشند . تنوع اين عوامل ، مسأله‌اى است كه قانونمند كردن دقيق پديده‌هاى انسانى را با مشكل مواجه ساخته است .\r\nويژگى حوادث تاريخى\r\nعلاوه بر جهات سه‌گانه فوق كه از مشكلات تحقيق در علوم انسانى به‌شمار مىرود ، در خصوص حوادث تاريخى مطلب ديگرى نيز رخ مىنماياند و آن مسأله منابع و مآخذ و صحّت و سقم آنها است كه تحليل و بررسى همه جوانب يك حادثه از جمله عوامل و زمينه‌هاى پيدايش آن را با دشوارى مواجه مىسازد .\r\nبا توجه به آنچه ذكر شد ، در تحليل يك حادثه تاريخى ممكن است برخى از علل معدّه به‌جاى علّت تامّه گرفته شود . و يا برخىاز عوامل مهمّ با انگيزه‌هاى خاص سياسى ، مذهبى و . . . كمتر از آنچه هست نمايانده شود و يا اساساً ذكر نشود . به‌همين جهت تحقيق و بررسى و تحليل حوادث تاريخى ، به‌طور مستمرّ ، امرى لازم و بايسته است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nالبته ، اينكه عملًا پيرامون يك حادثه چه مقدار تحقيق و بررسى صورت گيرد ، به ميزان اهمّيت و حساسيت و نقش آن حادثه در تاريخ و فرهنگ يك ملّت و يا ملّت‌هاى جهان بستگى دارد .\r\nدر اين رابطه قيام آرمانى امام حسين عليه السلام به‌عنوان يكى از مهم‌ترين حوادث جهان و نيز از مهم‌ترين حوادث تاريخ اسلام بعد از بعثت نبى خاتم صلى الله عليه و آله است . لذا براى مسلمانان بويژه شيعيان جهان از اهميت فوق‌العاده‌اى برخوردار است . در واقع ، قيام عاشورا نه‌تنها در عصر آن حضرت عليه السلام دفاعى جانانه از اسلام و هويت جامعه اسلامى بود ، بلكه امام حسين عليه السلام با نهضت حكيمانه و خونين خود براى هميشهء تاريخ ، دژى استوار و تسخيرناپذير در برابر همه شيطنت‌ها و تزويرهاى دشمنان خارجى و داخلى اسلام و مسلمانان بنا كرد . از اين رو جا دارد جوانب مختلف اين دژ استوار ، جهت بهره‌بردارى بهتر و كامل‌تر ، هر چه بيشتر شناخته و حراست گردد .\r\nموضوع اين تحقيق\r\nدر اين تحقيق اجمالًا عوامل و زمينه‌هاى تحقق نهضت عاشورا مورد بحث و بررسى قرار گرفته است . چه اينكه در اين باره مطالب گوناگونى ابراز شده است ، برخى از محققان علت اصلى قيام امام حسين عليه السلام را دعوت مردم كوفه دانسته‌اند و برخى ديگر ، درخواست بيعت يزيد از امام عليه السلام را مهم‌ترين عامل شمرده‌اند و برخى ، انحرافات سياسى و فرهنگى را علت تامّه قيام عاشورا مىدانند و برخى عوامل قومى و قبيله‌اى را مطرح كرده‌اند . به هر حال ، هر كس از زاويه خاصى به اين نهضت الهى نگريسته ، و مطالبى اظهار كرده است و كمتر اثرى ملاحظه شده است كه به مجموع عوامل و علل پرداخته باشد . « 1 »  لذا اين مسأله مقتضى تحقيقى جامع و همه‌جانبه بود .\r\n\r\n","description":"","footnote":" ( 1 ) - شهيد مطهرى قدس سره نيز در كتاب حماسه حسينى امّهات مطالب را متذكر شده‌اند ليكن به‌صورت عينى و جزيى بحث زمينه‌هاى قيام را مطرح نكرده‌اند . ","page_name":" 17 ","page_number":17},
  {"content":"\r\n\r\nبه‌همين جهت ، اين مسأله موضوع اصلى كتاب حاضر واقع شد و با استفاده از منابع كهن و تحقيقات جديد ، زمينه‌هاى فرهنگى ، اجتماعى ، سياسى و شخصيتى قيام امام حسين عليه السلام مدّ نظر قرار گرفت .\r\nدر اين بخش زمينه‌هاى فرهنگى و اجتماعى نهضت عاشورا و در دو بخش ديگر ( كه به‌زودى ارائه خواهد شد ) زمينه‌هاى سياسى و شخصيتى تجزيه و تحليل شده است .\r\nاميدواريم اين تحقيق زواياى مبهمى از قيام خونين عاشورا را روشن كند و گامى هر چند كوچك در راستاى حفظ و حراست از ميراث فرهنگى مكتب اهل بيت عصمت و طهارت عليهم السلام باشد .\r\nآمين يا ربّ العالمين\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nفصل اول : مرورى بر باورها ، سنت‌ها و هنجارهاى عصر جاهليت\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nانَّ النّاسَ عادُوا بَعْدَ ما قُبِضَ رَسُولُ اللّه صلى الله عليه و آله اهلَ جاهِليّةِ . « 1 » \r\nامام باقر عليه السلام\r\n\r\nجاهليت و ارتباط آن با حادثه عاشورا\r\nارتباطِ باورها و خُلقيات عصر جاهلى با حادثه خونين عاشورا مسأله بسيار مهمّى است از اين رو در آغاز بحث مطالبى را درباره آن بيان مىكنيم :\r\nحوادث اجتماعى هر اندازه بزرگ‌تر و مهم‌ّتر باشند علل و زمينه‌هاى پيدايش آنها ، از نظر زمانى طولانىتر است و عوامل زيادترى در پيدايش آن‌ها دخيل هستند . انقلاب‌هاى اجتماعى نيز از آن جهت كه واكنش‌هايى هستند عليه اوضاع حاكم ، وقتى منجر به خشونت و خونريزى مىشوند از اين لحاظ علاوه‌بر موارد مذكور ويژگى خاصّى نيز مىيابند .\r\nبنابراين عوامل پيدايش برخى از رويدادهاى سياسى اجتماعى به روزها ، يا حداكثر ، چند ماه قبل برمىگردد درحالى كه علل برخى ديگر از آنها را بايد در ده‌ها سال قبل از تاريخ وقوع ، جست و جو كرد .\r\n\r\n","description":"","footnote":" ( 1 ) - بحارالانوار ، مجلسى قدس سره ، ج 28 ، ص 255 ، روايت 39 ، باب 4 . « مردم بعد از رحلت پيامبر اكرم صلى الله عليه و آله به جاهليت برگشتند . » ","page_name":" 20 ","page_number":20},
  {"content":"\r\n\r\nقيام سالار شهيدان حضرت اباعبدالله الحسين عليه السلام به‌عنوان بزرگ‌ترين حادثه تاريخ اسلام ، بعد از رحلت پيامبر صلى الله عليه و آله ؛ و به‌عنوان يك انقلاب بزرگ اجتماعى ، از حوادث نوع دوّم به‌شمار مىرود .\r\nما معتقديم آنچه بعد از رحلت پيامبر صلى الله عليه و آله در سقيفه بنىساعده رخ داد ، ريشه در حوادث عصر رسالت داشت و آنها نيز به نوبه خود در حوادث قبل از اسلام ريشه مىگرفت ؛ و حادثه عاشورا يكى از پيامدهاى تلخ سقيفه بنىساعده است . چنان‌كه مهيار ديلمى در غديريّه خود مىگويد :\r\n اضالِيْلَ ساقَتْ مُصابَ الْحُسَيْن عليه السلام * وَ ما قَبلَ ذاكَ وَ ما قَدْ تَلا\r\nفَيَومَ السَّقيفَةِ يَابْنَ النَّبِىِّ * طَرَّقَ يَوْمُكَ فى كَربَلا\r\nوَ غَصْبُ ابيكَ عَلى حَقِّهِ * وَ امِّكَ حَسَّنَ انْ تُقْتَلا « 1 »  \r\nو ابوذر غفارى در كنار كعبه فرمود : « اگر ولايت و امامت كسى را كه خداى سبحان او را مقدّم داشت مىپذيرفتيد ؛ وَلىّ خدا محروم و درمانده نمىماند و هيچ واجبى از واجبات الهى ضايع نمىگرديد . » « 2 » \r\nچنان كه ابن عباس به مردم بصره گفت : « اى امّتى كه در دين خود سرگردان شده‌ايد توجّه كنيد ! اگر آن كس را كه خدا مقدّم داشته بود پيش انداخته ، و آن كس را كه خداوند واپس زده عقب مىرانديد ، و وراثت و ولايت را در همان جايگاهى كه خداوند قرار داده مىنهاديد ، هيچ نقصانى در ترتيب آنچه خداوند مقرّر فرموده بود پديد نمىآمد و دوستى از دوستان خدا فقير نمىگشت و [ حتى 
  ] دو نفر در حكم خدا با هم اختلاف نمىكردند و هرگز افراد امّت درباره چيزى از كتاب خدا با هم درگير نمىشدند ! پس بچشيد پيامد اين تفريط و كوتاهى خود را كه به دست خويش انجام داديد . »\r\n\r\n","description":"","footnote":" ( 1 ) - الغدير ، عبدالحسين الامينى ، ج 4 ، ص 248 : گمراهى و حيرت‌ها به حدّى رسيد كه عزاى حسين عليه السلام و مصيبت‌هاى قبل و بعد از آن را به پا كرد . اى زاده مصطفى اين خود روز سقيفه بود كه راه كربلا را هموار كرد و از آنجا كه حق پدرت على و مادرت فاطمه غصب گرديد تو را كشتند .  ( 2 ) - لَوْ قَدَّمْتُم مَنْ قَدَّمَ اللَّهُ وَ اخَّرْتُمْ مَنْ اخَّرَ اللَّهُ ، وَ جَعَلْتُمُ الْوِلايَةَ حَيْثُ جَعَلَهَا اللَّهُ ، لَما عالَ وَلىُّ اللَّه ، وَ لَما ضاعَ فَرَضٌ مِنْ فَرائِضِ اللَّه . الاحتجاج ، طبرسى ، ج 1 ، تحقيق هادى بهادرى ، ص 367 . ","page_name":" 21 ","page_number":21},
  {"content":"\r\n\r\n« به‌زودى آنان‌كه ستم كردند خواهند دانست كه به كدامين سرانجام دچار خواهند شد . » « 1 » \r\nو سقيفه نيز به‌عنوان يك پديده اجتماعى ، ناگهانى تحقّق پيدا نكرد و ريشه‌هاى آن را بايد در عصر جاهليت و جريانات سياسى و اجتماعى عصر نبوّت جست و جو كرد . در حقيقت سقيفه پيامد بازگشت معيارها و ملاك‌هاى جاهلى بود .\r\nامام على عليه السلام در اين زمينه مىفرمايد :\r\n« الا وَ انَّ بَلِيَّتَكُمْ قَدْ عادَتْ كَهَيْئَتِها يَوْمَ بَعَثَ اللَّه نَبِيَّهُ » « 2 » \r\nآگاه باشيد ! تيره‌روزىها درست همانند زمان بعثت پيغمبر صلى الله عليه و آله بار ديگر به شما روى آورده است .\r\nاز اين ديدگاه ، همهء بدبختىها ، انحرافات و بدعت‌هايى كه متوجّه اسلام گرديد و همهء ستم‌هايى كه بر اولياء خدا رفت ، به سقيفه مىرسد و همهء بدبختىهاى بعد از هجرت به جريانات قبل از هجرت ، و همهء مشكلات قبل از هجرت به بعضى از صناديد قريش منتهى مىشود كه منافقانه اظهار اسلام كردند . امام دربارهء اين عناصر فاسد در جامعه اسلامى و فرصت جويى آنان براى رجعت‌طلبى فرمود :\r\n« . . . ما اسْلَمُوا وَ لكِنِ اسْتَسْلَمُوا وَ اسَّرُوا الْكُفْرَ ، فَلَمَّا وَجَدُوا اعْوانًا عَلَيْهِ اظْهَرُوهُ » « 3 » \r\nاينان مسلمان نشدند بلكه فقط تظاهر به مسلمانى كردند و كفر در دل پروراندند و آنگاه كه يار و همدستانى يافتند كفر پنهان خويش را آشكار نمودند .\r\nرويدادهاى پس از رحلت رسول خاتم صلى الله عليه و آله اين حقيقت را تصديق مىكند كه عوامل رجعت طلب براى برگرداندن سنّت‌ها و عقايد دوران كهن با جدّيت تلاش كردند و عدّه‌اى از افراد ضعيف‌الايمان نيز به خاطر سستى اعتقاد با سكوت خويش زمينه را براى قدرت‌يابى گروه نخست فراهم نمودند و به تدريج جامعهء اسلامى به تباهى كشيده شد .\r\n\r\n","description":"","footnote":" ( 1 ) - امالى ، شيخ مفيد ، ص 60 .  ( 2 ) - نهج‌البلاغه ، خطبهء 16 .  ( 3 ) - همان ، نامهء 16 . ","page_name":" 22 ","page_number":22},
  {"content":"\r\n\r\nالبته اين ارتجاع دور از انتظار نبود ؛ زيرا علاوه بر اينكه مشركين به‌طور كلّى در حجاز ريشه كن نشدند تعدادى از صحابه پيامبر صلى الله عليه و آله نيز تظاهر به اسلام مىكرده و ايمان واقعى به رسالت حضرت صلى الله عليه و آله نياورده بودند . اصولًا در هر انقلاب فرهنگى ، سياسى و اجتماعى چنين پديده‌اى قابل پيش‌بينى است ؛ زيرا در هر نهضتى اوّلًا تحول اعتقادى - اخلاقى در افراد به كمال نمىرسد ، ثانياً همه افراد ، مشمول تحوّل نمىشوند در نتيجه هم بقاياى آثار اعتقادى - اخلاقى گذشته تا حدّى در فرد مؤمن باقى مىماند و هم عناصر تحوّل‌ناپذير نقش ايفا مىكنند و زمينهء بازگشت جامعه به نظام پيشين را فراهم مىنمايند .\r\nبىتوجّهى عدّه‌اى از مسلمانان صدر اسلام به جريان غدير خم و ولايت على عليه السلام و تشكيل سقيفه بنىساعده به همين دلايل بوده است و امام باقر عليه السلام در اين باره فرمود :\r\n« انَّ رَسُولَ اللَّهِ صلى الله عليه و آله لَمَّا قُبِضَ صارَ النَّاسُ كُلُّهُمْ اهْلَ جاهِليَّةٍ الَّا اربَعَةً ، عَلِىٌّ وَالْمِقدادُ وَ سَلْمانٌ و ابُوذَرٌ . . . » « 1 » \r\nهنگامى كه رسول خدا صلى الله عليه و آله از دنيا رفت همه مردم به جاهليت برگشتند . بجز چهار نفر :\r\nعلى ، مقداد ، سلمان و ابوذر كه بر دين اسلام استوار باقى ماندند .\r\nعمر بن ثابت نيز مىگويد از امام صادق عليه السلام شنيدم كه فرمود : « بعد از رحلت پيامبر خاتم صلى الله عليه و آله همه مردم به جاهليت برگشتند مگر سه نفر : سلمان ، مقداد و ابوذر . گر چه غير از اينها نيز سى و هفت نفر نزد على بن ابىطالب آمدند و اعلام وفادارى با او نمودند ، ليكن وقتى حضرت عليه السلام از آنها خواست كه ( به نشانهء وفادارى ) فردا سرهاى خود را بتراشند و آمادهء فداكارى شوند بجز اين سه نفر كسى نيامد حتى عمّار بن ياسر نيز بعد ازظهر آمد . لذا حضرت عليه السلام به آنها فرمود : برگرديد كه نيازى به شما ندارم ! شما در تراشيدن موهاى سر خود مرا اطاعت نكرديد چگونه ممكن است از جان خود در اين جهت بگذريد ؟ ! برويد حاجتى به شما نيست » . « 2 »  و على عليه السلام بعد از جريان سقيفه با قلبى\r\n\r\n","description":"","footnote":" ( 1 ) - بحارالانوار ، ج 22 ، ص 333 .  ( 2 ) - الاختصاص ، شيخ مفيد ، تحقيق علىاكبر غفارى ، ص 6 . ","page_name":" 23 ","page_number":23},
  {"content":"\r\n\r\nمحزون فرمود : « هان ! به هوش باشيد كه دست از ريسمان اطاعت برگرفته‌ايد . و با تجديد رسوم جاهليت دژ محكم الهى را در هم شكسته‌ايد . . . آگاه باشيد ! كه پس از هجرت ، [ دوباره 
  ] همچون اعراب باديه نشين شده‌ايد ، و بعد از اخوّت و برادرى و اتحاد و الفت به احزاب مختلف تقسيم گشته‌ايد ، از اسلام به‌نام آن اكتفا كرده‌ايد و از ايمان جز تصوّر و ترسيمى از آن چيزى نمىشناسيد . . . . گويا مىخواهيد با هتك حريم الهى و نقض پيمانى كه خداوند آن را مرز قانون خويش در زمين و موجب امنيت مخلوقش قرار داده ، اسلام را وارونه كنيد . . . ! » « 1 » \r\n\r\nتشديد جريان رجعت\r\nوقتى مفسّر و مدافع قرآن كريم على بن ابىطالب عليه السلام از حق خود يعنى حكومت محروم شد و اهل بيت پيغمبر صلى الله عليه و آله مهجور شدند ، جريان رجعت سرعت يافت و در طول بيست و پنج سال خلافت خلفاى سه‌گانه انحرافات و بدعت‌هاى زيادى پديد آمد . لذا هنگامى كه على عليه السلام زعامت جامعه را پذيرفت ، اصلاحات داخلى را بر هر امر ديگرى ترجيح داد . لكن جبهه نفاق در عصر خلفا ، مخصوصاً زمان عثمان در پرتو قدرت سياسى توانسته بود قدرت اقتصادى و نظامى قابل توجّهى به دست آورد . به همين جهت با ايجاد جنگ‌هاى داخلى و مشكلات ديگر مانع اصلاحات على عليه السلام گرديد و با شهادت مظلومانه آن رادمرد الهى ، برنامه‌هاى اصلاحى او ناتمام ماند . و با استيلاى بنىاميّه بر جهان اسلام ، جبهه نفاق با قدرت بيشترى جامعه را به‌سوى انحطاط و تباهى سوق داد ؛ و در اواخر حكومت معاوية بن ابىسفيان فساد و تباهى به اوج خود رسيد و بسيارى از عقايد و خلق و خوهاى جاهلى احيا گرديد و سنّت پيامبر اكرم صلى الله عليه و آله و قرآن كريم رو به زوال نهاد . لذا امام حسين عليه السلام براى احياء دين اسلام و سنن بر باد رفته آن ، قيام كرد . و فرمود : « من شما را به كتاب خدا و سنّت پيامبرش فرا مىخوانم ، زيرا سنّت پيامبر صلى الله عليه و آله از\r\n\r\n","description":"","footnote":" ( 1 ) - نهج‌البلاغه ، خطبهء 192 . ","page_name":" 24 ","page_number":24},
  {"content":"\r\n\r\nبين رفته و بدعت زنده شده است . » « 1 »  همچنين فرمود :\r\n« وَ عَلَى الْاسْلامِ السَّلامْ اذْ قَدْ بُلِيَتِ الْامَّةُ بِراعٍ مِثْلِ يَزيدِ » « 2 » \r\nوقتى امّت گرفتار شخصى مانند يزيد شد فاتحه اسلام خوانده شده است .\r\nبنابراين ، مهم‌ترين علّت قيام امام حسين عليه السلام زنده شدن سنن جاهلى و سست شدن تعاليم آسمانى اسلام در جامعه بود . و رهبرى فاجعه خونين عاشورا به‌عهدهء فرزندان همان ملحدان و مخالفان عصر جاهليت و منافقان عصر رسالت بود . لذا براى شناخت عوامل و زمينه‌هاى قيام امام حسين عليه السلام بررسى باورها و سنّت‌هاى عصر جاهليت ضرورت دارد ، تا پيشينهء تقابل دو جبهه اسلام و كفر و مصلحان و مفسدان يعنى اهل بيت پيغمبر صلى الله عليه و آله و بنى اميّه واضح‌تر گردد .\r\n\r\n","description":"","footnote":" ( 1 ) - بحارالانوار ، ج 44 ، ص 340 ، روايت 2 ؛ تاريخ طبرى ، ج 3 ، ص 305 ؛ الكامل فى التاريخ ، ج 3 ، ص 552 ؛ اعيان الشيعه ، ج 10 ، ص 59 .  ( 2 ) - موسوعة كلمات الامام الحسين ( ع ) ، ص 285 به نقل از اللهوف ، ص 10 و بحارالانوار ، ج 44 ، ص 326 . ","page_name":" 25 ","page_number":25},
  {"content":"\r\n\r\nوَ كُنْتُمْ عَلى شَفا حُفْرَةٍ مِنَ النَّارِ فَانْقَذَكُمْ مِنْها . « 1 »  قرآن كريم\r\n\r\nعقايد و خلق و خوى عرب قبل از اسلام\r\nبررسى خصايص اعتقادى و اخلاقى اعراب پيش از اسلام نشان دهندهء اين حقيقت است كه همهء خصلت‌هاى فكرى و روحى اعراب ، مذموم و مطرود اسلام نبوده ، بلكه صفات پسنديده‌اى نيز از قبيل شجاعت ، وفادارى به عهد و پيمان و احترام به ميهمان و . . .\r\nبين آنها رايج بوده است . ليكن در اين پژوهش به آن دسته از باورها و اخلاقيات اعراب پيش از اسلام مىپردازيم كه مورد تأييد قرآن كريم قرار نگرفته ، و از آن به‌عنوان باورها و سنّت‌هاى جاهلى ياد شده است . يعنى همان صفاتى كه با رجعت خويش جامعه را از ارزش‌هاى الهى تهى نمود و زمينه را براى ظلم و بيدادگرى به اولياء خدا آماده ساخت .\r\nبنابراين عدم طرح صفات پسنديدهء اعراب ، تنها از باب عدم ارتباط آن با موضوع اين پژوهش مىباشد .\r\n\r\nمفهوم جاهليت\r\nجاهليت از جهل به‌معناى خيره‌سرى ، بىخردى ، پرخاشگرى و شرارت اخذ شده است\r\n\r\n","description":"","footnote":" ( 1 ) - آل عمران ( 3 ) ، آيهء 103 ؛ و شما بر لب حفره‌اى از آتش بوديد ، خدا شما را نجات داد . ","page_name":" 26 ","page_number":26},
  {"content":"\r\n\r\nو در مقابل علم و رفتار برخاسته از علم و دين به‌كار رفته است . و قرآن كريم دوران پيش از ظهور اسلام را از آن جهت كه علم و دين حاكميت نداشته ، عصر جاهلى ناميده است . « 1 » \r\nدكتر جواد على دراين باره مىگويد : « جاهليت اصطلاحى است كه . . . بر حالت اعراب در روزگار پيش‌از اسلام اطلاق مىشود ، تا آن‌را از حالت پس‌از ظهور اسلام جدا گرداند . » « 2 » \r\nعلّامه طباطبايى قدس سره مىفرمايد :\r\n« انَّ الْقُرآنَ يُسَمّى عَهْدَ الْعَرَب الْمُتَّصِلُ بِظُهُورِ الْاسْلامِ بِالْجاهِليَّةِ وَ لَيْسَ الَّا اشارَةً مِنْهُ الى انَّ الْحاكِمَ فيهِمْ يَوْمَئِذٍ الْجَهْلُ دُونَ الْعِلْمِ وَ انَّ الْمُسَيْطِر عَلَيْهِمْ فى كُلِّ شَىْءٍ الْباطِلُ دُونَ الْحَقِّ » « 3 » \r\nقرآن كريم آنچه را كه از نادانى و وهم آدمى نشأت مىگيرد علامت جهل و صاحب آن را جاهل مىداند : « قالُوا اتَتَّخِذُنا هُزُواً قالَ اعُوذُ بِاللَّهِ انْ اكُونَ مِنَ الْجاهِلين » « 4 »  قوم [ موسى 
  ] گفتند ما را به تمسخر گرفته‌اى ( كشتن گاو با يافتن قاتل چه تناسبى دارد ) موسى گفت : « به خدا پناه مىبرم از اينكه از جاهلان باشم » .\r\nو در سورهء اعراف بخشايشگرى و به نيكى واداشتن را در برابر جاهليت آورده است .\r\n« خُذِ الْعَفْوَ وَأْمُرْ بِالْعُرْفِ وَ اعْرِضْ عَنِ الْجاهِلينَ » « 5 » \r\nدكتر شوقى ضيف پس از نقل برخى از آيات و روايات در اين مورد مىگويد : « از همهء اين شواهد چنين استفاده مىشود كه ريشه جهل از قديم به‌معناى تندى و خيره‌سرى و بىخردى به‌كار رفته و عصر جاهليت با همه جنبه‌هاى شرك‌آميز و اخلاق مبتنى بر عصبيّت و انتقامجويى و خونخوارى و تبهكارى و سيه‌كارىاش به عصر نزديك اسلام -\r\n\r\n","description":"","footnote":" ( 1 ) - تاريخ الادب العربى ( العصر الجاهلى ) ، شوقى ضيف ، ترجمه عليرضا ذكاوتى ، ص 47 .  ( 2 ) - تاريخ مفصل عرب قبل از اسلام ، جواد على ، ترجمه حسين روحانى ، ج 1 ، ص 45 .  ( 3 ) - الميزان ، علامه سيد محمدحسين طباطبايى ، ج 4 ، همانا قرآن ، عهد مقارن ظهور اسلام را جاهليت ناميده است و اين اشاره است به اينكه « جهل » حاكم بر آن جامعه بود . نه « علم » و « باطل » بر هر چيز سيطره داشته است نه « حق » .  ( 4 ) - بقره ( 2 ) ، آيهء 67 .  ( 5 ) - اعراف ( 7 ) ، آيهء 199 . ","page_name":" 27 ","page_number":27},
  {"content":"\r\n\r\nحداكثر تا دويست سال قبل از ظهور اسلام - اطلاق گرديده است . » « 1 » \r\nمرحوم طريحى در معناى جاهليت مىگويد : « جاهليت به حالت اعراب قبل از اسلام كه نسبت به خدا و پيامبر و شرايع آسمانى جاهل بوده و تفاخر به آبا و اجداد مىنموده و با كبر و زورگويى زندگى مىكرده‌اند اطلاق مىشود . » « 2 »  لسان العرب نيز جاهليت را همانند مجمع‌البحرين تعريف نموده است .\r\nمرحوم علّامه طباطبايى مىفرمايد : « مراد از جاهليت نخست در آيه شريفه « وَ قَرْنَ فى بُيُوتِكُنَّ وَ لا تَبَرَّجْنَ تَبَرُّجَ الْجاهِلَيَّةِ الْاولى » « 3 »  جاهليت قبل از بعثت است و اينكه بعضى گفته‌اند مراد از آن دوران هشتصد ساله ما بين آدم و نوح است ، و يا گفته‌اند : زمان داود و سليمان است ؛ و يا گفتار آنان كه گفته‌اند زمان ولادت ابراهيم است ، و يا گفتار آنان كه گفته‌اند زمان فترت بين عيسى و محمّد صلى الله عليه و آله است اقوالى است بدون دليل . « 4 » \r\nگرچه محققين در آغاز دوره جاهلى اتفاق نظرى ندارند ، امّا همه آن‌ها پايان اين دوره را بعثت رسول خدا صلى الله عليه و آله و يا فتح مكّه مىدانند . « 5 » \r\nبرخى از مورّخان معاصر عرب براى توجيه آيات قرآن كريم درباره جاهليت و تبرئهء اعراب پيش از اسلام از صفات ناپسند ، جهل را به معناى غضب دانسته‌اند . درحالى كه آنچه از اطلاق جهل فهميده مىشود همانا در مقابل علم و معرفت است . همچنين تفسير آيات شريفه‌اى كه مادّه جهل در آنها به‌كار رفته ( همانند الجاهلية ، الحمية الجاهلية و تبرّج الجاهلية ) به غضب ممكن نيست . « 6 » \r\nبه‌هر حال آنچه در اين پژوهش داراى اهميت است شناخت معيارها و باورهاى غلط\r\n\r\n","description":"","footnote":" ( 1 ) - تاريخ الادب العربى ( العصر الجاهلى ) ، ص 47 .  ( 2 ) - « الْجاهِليَّةُ : الْحالِةُ الّتى كانَتْ عَلَيْهَا الْعَرَبُ قَبْلِ الْاسْلامِ مِنَ الْجَهْلِ بِاللَّهِ وَ رَسُولِهِ وَ شَرايِعِ الدّينِ وَالْمُفاخَرَةِ بِالْاباءِ وَالْانْسابِ ، وَالْكِبْرِ وَالتَّجَبُّرِ وَ غير ذلِكَ . » مجمع‌البحرين .  ( 3 ) - احزاب ( 33 ) ، آيهء 33 ؛ در خانه‌هايتان بمانيد و مانند دوران جاهليت نخستين ( در ميان مردم ) ظاهر نشويد .  ( 4 ) - الميزان ، موسسه مطبوعاتى اسماعيليان ، ج 16 ، ص 309 .  ( 5 ) - تاريخ مفصل عرب قبل از اسلام ، ص 49 .  ( 6 ) - موسوعة التاريخ الاسلامى ، اليوسفى الغروى ، ج 1 ، ص 75 . ","page_name":" 28 ","page_number":28},
  {"content":"\r\n\r\nجاهلى است كه مقارن ظهور اسلام در حجاز حاكم بود . همان ويژگىهايى كه در بيان على بن ابىطالب عليه السلام و برادر بزرگوارش جعفر به‌وضوح آمده است .\r\nجعفر بن ابىطالب به نمايندگى مسلمانان اوّليه در پاسخ « نجاشى » پادشاه حبشه كه از ماهيت دينشان پرسيده بود ، اظهار داشت : « شهريارا ! ما گروهى از مردمِ [ دوران 
  ] جاهليت بوديم . بت مىپرستيديم ، مردار مىخورديم ، مرتكب فحشا و ناروا مىشديم ، پيوند خويشاوندى مىگسستيم و با همسايه بد رفتارى مىكرديم و نيرومندان ما ناتوانان را مىبلعيدند . بدين حال بوديم تا خداى مردى را از ميان ما به پيامبرى برانگيخت كه نسب و دودمانش را مىشناختيم و بدرستى و امانتدارى و پاكدامنى وى باور داشتيم . » « 1 » \r\n\r\n","description":"","footnote":" ( 1 ) - موسوعة التاريخ الاسلامى ، اليوسفى الغروى ، ج 1 ، ص 75 . ","page_name":" 29 ","page_number":29},
  {"content":"\r\n\r\nوَ انْتُمْ مَعْشَرَ الْعَرَبِ عَلى شَرِّ دينٍ وَ فى شَرّ دارٍ . . . الْاصْنامُ\r\nفيكُمْ مَنْصُوبةٌ وَالاثامُ بِكُمْ مَعْصُوبَةٌ . « 1 »  امام على عليه السلام\r\n\r\nبت‌پرستى\r\nاكثر مردم حجازِ پيش از اسلام ، بت‌پرست بودند . و به خداى يكتا و روز رستاخيز ايمان نداشتند . پيامبر اسلام در نهضت الهى خود قبل از جهاد سياسى ، اقتصادى و نظامى ، به جهاد تربيتى - اعتقادى و اخلاقى - اقدام نمود ، سوره‌هاى مكى ، پابه‌پاى نهضت اعتقادى و فعاليت‌هاى تربيتى فرود مىآمد و پيامبر اسلام صلى الله عليه و آله براى تَكوين ملّتى يكتاپرست تلاش بىوقفه مىنمود . آن حضرت دوران سيزده سالهء اول رسالت خويش را عمدتاً براى حل مشكل اعتقادى و تربيتى مردم بت‌پرست صرف نمود ، زيرا بدون اعتقاد به مبدأ و معاد ، مسؤوليت‌پذيرى و پاىبندى به ارزش‌هاى دينى غير ممكن بود .\r\nاينكه بخش اعظم سُوَر مكّى مربوط به مسأله مبدأ و معاد مىباشد و پيامبر اكرم صلى الله عليه و آله نيز سيزده سال براى حل اين مشكل كوشش كرده است ، دليل راسخ بودن شرك و\r\n\r\n","description":"","footnote":" ( 1 ) - نهج‌البلاغه ، خطبهء 26 ؛ شما ملّت عرب بدترين دين و آيين را داشتيد و در بدترين سرزمين‌ها زندگى مىكرديد . . . بت‌ها در ميان شما بر پا بود و گناهان سراسر وجود شما را فراگرفته بود . ","page_name":" 30 ","page_number":30},
  {"content":"\r\n\r\nبت‌پرستى در حجاز مىباشد . براى بحث و تحقيق درباره كيفيت پرستش عرب در عصر جاهلى قديمىترين مأخذ و معتبرترين آنها قرآن كريم مىباشد كه در آيات متعددى عليه منكران مبدأ و معاد استدلال نموده است .\r\nقرآن مشركان جزيرةالعرب را از حيث پرستش و اعتقادات به دو دسته مختلف تقسيم مىكند :\r\n1 - اولين گروه كسانى بودند كه مبدأ و معاد را قبول نداشتند و فقط طبيعت را احيا كننده و فانى كننده مىدانستند . خداى متعال درباره آنها مىفرمايد : « وَ قالُوا مَا هِىَ الَّا حَيَاتُنَا الدُّنْيا نَمُوتُ وَ نَحْيى وَ ما يُهْلِكُنا الَّا الدَّهْرُ » « 1 »  آنها گفتند : چيزى جز همين زندگى دنياى ما در كار نيست ؛ گروهى از ما مىميرند و گروهى جاى آنها را مىگيرند و جز طبيعت و روزگار ، ما را هلاك نمىكند .\r\n2 - گروه ديگر به خالق و مبدأ هستى و قيامت ايمان داشتند ، اما بت‌ها را به‌عنوان شفيعان روز جزا پرستش مىكردند .\r\nقرآن كريم مىفرمايد :\r\n« . . . وَالَّذينَ اتَّخَذُواْ مِنْ دُونِهِ اوْلِيِآءَ ما نَعْبُدُهُمْ الَّا لِيُقَرِّبُونآ الَى اللَّهِ زُلْفى » « 2 » \r\n. . . آنان‌كه غير خدا را اولياء خود قرار دادند ، ( دليلشان اين بود كه : ) اينها را نمىپرستيم مگر براى آن كه ما را به خدا نزديك كنند .\r\nقرآن كريم در آيات متعدّد به موضوع شرك و كفر در حجاز پرداخته است كه ما به همين مقدار اكتفا مىكنيم .\r\nعلى عليه السلام درباره بت‌پرستى عرب عصر جاهلى مىفرمايد :\r\n« در آن روز ( كه محمّد صلى الله عليه و آله مبعوث به رسالت شد ) مردمِ زمين داراى مذاهب پراكنده و خواسته‌هاى ضد و نقيض ، و جمعيّت‌هايى متشتّت بودند ، عدّه‌اى خداى را به\r\n\r\n","description":"","footnote":" ( 1 ) - جاثيه ( 45 ) ، آيهء 24 .  ( 2 ) - زمر ( 39 ) ، آيهء 3 . ","page_name":" 31 ","page_number":31},
  {"content":"\r\n\r\nمخلوقاتش تشبيه مىكردند ، گروهى ملحد بودند و جمعى معبودهاى ديگرى غير از خداى يگانه داشتند . » « 1 » \r\nهنگامى كه پيامبر صلى الله عليه و آله مكه را فتح كرد ، بت‌هاى فراوانى در اطراف كعبه نصب بود كه حضرت صلى الله عليه و آله آنها را در هم مىكوبيد و مىفرمود : « وَ قُلْ جاءَ الْحَقُ وَ زَهَقَ الْباطِلُ انَّ الْباطِلَ كانَ زَهُوقاً » « 2 »  و فرمان داد تا بت‌ها را سرنگون و به روى خاك افكندند و سپس از مسجد بيرون بردند و سوزانيدند . « 3 » \r\nابن كلبى مىنويسد : « عرب ديوانه‌وار شيفته پرستش بتان بود . . . . سنگى را بر چيزى نصب مىكرد و به طواف آن مىپرداخت ، همچنانكه « كعبه » را طواف مىكرد . اين‌گونه سنگ‌ها را « انصاب » مىناميدند . و اگر سنگ‌ها تنديس ( تمثال ) بودند آن‌ها را اصنام و اوثان مىخواندند و طوافشان را « دَوار » ، و گوسفندانى كه پيش بتان مىكشتند « عتائر » مىگفتند . « 4 » \r\nپرستش بت‌ها در حجاز به‌قدرى گسترده بود كه اهل هر خانه از خانه‌هاى مكه بتى داشت كه آن را مىپرستيد و چون آهنگ سفر مىكرد آخرين كارى كه در خانه‌اش انجام مىداد مسح بت بود و چون از سفر باز مىگشت نخستين كارش مسح بت بود . « 5 »  لذا وقتى پيامبر اكرم صلى الله عليه و آله آنها را به توحيد دعوت مىكرد ، مىگفتند : « اجَعَلَ الْالِهَةَ الهاً واحِداً انَّ هذا لَشَىءٌ عُجابٌ » « 6 » \r\n\r\nمنشأ بت‌پرستى\r\nدر مورد علت روى گردانى مردم از دين ابراهيم عليه السلام و گرايش آنها به بت‌پرستى نظر\r\n\r\n","description":"","footnote":" ( 1 ) - نهج‌البلاغه ، خطبهء 1 .  ( 2 ) - اسراء ( 17 ) ، آيهء 81 ؛ و بگو حق آمد ، و باطل نابود شد ؛ يقيناً باطل نابود شدنى است .  ( 3 ) - الاصنام ، ابومنذر هشام بن محمد كلبى ، ترجمه سيد محمّدرضا جلالى نائينى ، ص 127 .  ( 4 ) - همان ، ص 129 ( عتيره : در لغت تازى به معناى ذبيحه است )  ( 5 ) - همان ، ص 128 .  ( 6 ) - ص ( 38 ) ، آيهء 5 . آيا او به جاى اين همه خدايان ، خداى واحدى قرار داده ؟ ! اين به‌راستى چيز عجيبى است ! ","page_name":" 32 ","page_number":32},
  {"content":"\r\n\r\nواحدى وجود ندارد . اما آنچه در اسناد كهن به جا مانده است و نظر مشهور مورّخان نيز مىباشد عبارت است از :\r\nالف - متبرّك دانستن سنگ حرم : ابن كلبى مىگويد : « چيزى كه باعث انحراف مردم از دين ابراهيم عليه السلام و گرايش به بت‌پرستى شد اين بود كه : هر مسافرى كه از مكّه خارج مىشد سنگى از سنگ‌هاى حرم را به‌عنوان تيمّن و تبرّك همراه خويش مىبرد و هر كجا كه در طول سفر توقّف مىكرد آن را بر زمين مىنهاد و گرد آن طواف مىكرد ، همان‌گونه كه به طواف كعبه مىپرداخت . رفته رفته اين عمل ، آنان را به پرستش آنچه بدان علاقه داشتند كشاند و آيين سابق خود را فراموش كردند ، و سرانجام دين ابراهيم و اسماعيل را دگرگون نموده بت‌پرست شدند . « 1 » \r\nب - عمرو بن لُحىّ : عمرو بن لحىّ در مورد پرده‌دارى كعبه با قبيله « جُرْهَم » جنگيده و بر آنها پيروز شد و پرده‌دارى خانه را برعهده گرفت . ولى بعد از چندى به بيمارى سختى دچار گرديد . به او گفتند كه در « بُلْقاءِ شام » چشمه آب گرمى است كه اگر به آنجا رود بهبودى مىيابد . وى به آنجا رفت در آن چشمه شنا كرد و بهبود يافت . در آنجا اهالى « بُلْقاء » را ديد كه بت‌هايى را مىپرستند . پرسيد اينها چيست ؟\r\nپاسخ دادند : « به شفاعت آنها طلب باران مىكنيم و با توسل به آنان بر دشمن چيره مىشويم .\r\nاز آنها خواست كه به او نيز بت‌هايى چند ببخشند و آنها بت هبل را به او دادند . عمرو بن لحى آن را به مكه آورد و در پيرامون كعبه نصب كرد . « 2 » \r\nو گفته‌اند اساف و نائِلَه در انحراف مردم از دين ابراهيم عليه السلام مؤثّر بوده‌اند . آنها مرد و زنى از قبيله « جُرْهُم » بودند كه در سرزمين يمن عاشق يكديگر شدند . وقتى به حجّ رفتند خلوتى در كعبه يافتند . پس درون خانه به گناه آلوده گشتند ، لذا مسخ شدند . وقتى مردم آنها را يافتند در جايى كه پرستشگاه آنان شد نهادند و خزاعه و قريش و هر كه به حجّ\r\n\r\n","description":"","footnote":" ( 1 ) - الاصنام ، ص 129 ؛ تاريخ يعقوبى ، ج 1 ، ص 254 .  ( 2 ) - همان ، ص 104 ؛ الميزان ، ج 3 ، ص 305 . ","page_name":" 33 ","page_number":33},
  {"content":"\r\n\r\nمىرفت آن دو را پرستش مىكردند . « 1 » \r\nعلّت قرار دادن اسافْ و نائله ( كه به سنگ تبديل شده بودند ) در پيشاپيش كعبه اين بود كه مردمان از آنان پند گيرند ، اما پس از مدتى آنها مورد پرستش قرار گرفتند . « 2 » \r\nآنچه مسلّم است اين است كه كم خردى افراد در عصر جاهلى آنان را به ارج نهادن بيش از حدّ به مقام حسّ و بينايى سوق داده و از تفكّر و تعقّل باز داشته بود . و چون موقعيت سياسى اقليّت حاكمه نيز از اين طريق محكم مىشد ، آنان نيز همواره اين جريان سست بنياد اعتقادى را تقويت مىكردند . از اين رو با نهضت انقلابى پيامبر اكرم صلى الله عليه و آله به ستيز برخاستند .\r\n\r\nدين ابراهيمى و اهل كتاب\r\nترديدى نيست كه علاوه بر بت‌پرستان ، پيروان ابراهيم خليل‌اللّه و حضرت موسى و عيسى عليهم السلام نيز در جزيرةالعربِ پيش از اسلام بوده‌اند . و اين مطلبى است كه مورد توجّه مورّخان و متكلمان قرار گرفته است . « 3 »  اما همانطور كه در قبل اشاره شد ما به مسائلى از عصر جاهليت مىپردازيم كه از ديدگاه اسلام به‌عنوان باورها و خلقيات جاهلى شناخته مىشود . لذا وارد اين بحث نمىشويم .\r\n\r\n","description":"","footnote":" ( 1 ) - الاصنام ، ص 105 .  ( 2 ) - همان ، ص 124 .  ( 3 ) - مروج الذهب ، مسعودى ، تحقيق عبدالامير مهنّا ، ج 2 ، ص 134 ؛ الاصنام ، همان ، ص 11 . اجداد طاهرين پيامبراسلام صلى الله عليه و آله بدون شك يكتاپرست بودند . چنان‌كه حضرت عبدالمطلب نذر كرد كه اگر خداى متعال ده پسر به او عنايت كند يكى را در راه خدا قربانى كند . و هنگامى كه در برابر هجوم ابرهه قرار گرفت فرمود : « انا رَبُّ هذِهِ الْابِلِ وَ لِلبَيْتِ رَبٌّ سَيَمْنَعَهُ مِنْكَ » و ابن كلبى مىنويسد : « فرزندان « مَعَّد » بر دين اسماعيل باقى ماندند » ","page_name":" 34 ","page_number":34},
  {"content":"\r\n\r\nالا فَالْحَذَر الْحَذَر مِنْ طاعَةِ ساداتِكم وَ كُبَرائِكُم . . . فَانَّهُم قَواعِدُ اساسِ\r\nالْعَصَبِيَّةِ وَ دَعائِمُ اركانِ الْفِتْنَةِ وَ سُيُوفُ اعْتِزاءِ الْجاهِلية . « 1 »  على عليه السلام\r\n\r\nزمامدارى لجام گسيخته\r\nنظم سياسى عصر جاهلى مبتنى بر ايدئولوژى خاصّ آن زمان يعنى شرك بوده است و شرك اساساً چيزى جز اعتقاد به شركت برخى اشخاص يا قدرت‌هاى طبيعى و اجتماعى در بعضى صفات ويژه آفريدگار نيست . سردمداران هواپرست و مشرك عصر جاهلى با تصاحب غاصبانه صفت « فعّال مايشائّى » پروردگار زمينه كامجويىهاى گستاخانه را پديد آورده بودند .\r\nدر نظم جاهلى ، حكومت حاكمِ خود سر ، مقيّد به هيچ شرطى نبود . هر چه او به سود و صلاح خويش مىدانست - گر چه به قيمت جان انسان‌هاى ديگر تمام مىشد - به اجرا مىگذاشت و رعايا مجبور بودند كه بى چون و چرا از آنها پيروى نمايند لذا همين افراد روز قيامت مىگويند :\r\n\r\n","description":"","footnote":" ( 1 ) - نهج‌البلاغه ، خطبهء 192 . زنهار ، زنهار ، از پيروى و اطاعت بزرگان و رؤسايتان برحذر باشيد اينان پى و بنيان تعصّب و ستون و اركان فتنه و فساد و شمشيرهاى تفاخر جاهليتند . ","page_name":" 35 ","page_number":35},
  {"content":"\r\n\r\n« رَبَّنا انَّنا اطَعْنا سادَتَنا وَ كُبَرائَنا فَاضَّلُونَا السَّبيلا » « 1 » \r\nپروردگارا ما اطاعت از رؤسا و بزرگانمان كرديم و آنان ما را گمراه كردند .\r\nمؤلف « الهجاءِ والهجاؤن فى الجاهليه » مىنويسد : « زندگى در جاهليت بسيار روشن و صريح بود ؛ در جامعه جاهلى تنازع بقا و قانون بقاى اصلح ، حاكم بود . » « 2 » \r\nبه ديگر سخن ، در جامعه بدوى حجاز ، نظام جنگل حكم مىكرد : « قوى غالب بود و ضعيف مغلوب ؛ شبيخون ، غارت و كشتار بىرحمانه ، فخر و مباهات شمرده مىشد ؛ و كريم به كسى مىگفتند كه نيرومند و داراى نيزه ، زن ، پسر و مال بود . ثروت اندوزى معمولًا با خشونت و خونريزى همراه بود . اين ويژگىهاى اجتماع بدوى وقتى با فقدان حكومت مركزى و قوانين عادلانه همراه مىشد ، زمينه را براى زمامدارى لجام گسيخته حكّامِ محلى پديد مىآورد . « 3 » \r\nتفصيل اين مطالب در بخش زمينه‌هاى سياسى قيام امام حسين عليه السلام خواهد آمد .\r\n\r\n","description":"","footnote":" ( 1 ) - احزاب ( 33 ) ، آيهء 67 .  ( 2 ) - الهجاء والهجاؤن فى الجاهليه ، م . محمد حسين ، ج 1 ، ص 83 .  ( 3 ) - همان ، ص 80 . ","page_name":" 36 ","page_number":36},
  {"content":"\r\n\r\nفَاللَّه اللَّه فى كِبْرِ الْحمِيَّةِ وَ فَخْرِ الْجاهِلِيَّةِفَانَّهُ مَلاقِحُ\r\nالشَّنَآنِ وَ مَنافِخُ الشَّيْطانِ . « 1 »  على عليه السلام\r\n\r\nتعصّبات جاهلى\r\nتعصّب يعنى عصبيّت و حميّت ، و دفاع و حمايت از چيزى كردن . چنان كه مؤلّف مجمع‌البحرين در معناى تعصّب مىنويسد :\r\nعصبيّت عبارت است از دفاع و حمايت شخص از آنچه كه مسؤوليت آن را به‌طور طبيعى دارد يا براى غرض خاصّى آن را پذيرفته است . » « 2 » \r\nبنابراين تعصّب فى نفسه خوب يا بد نيست ، بلكه اگر به ارزش‌ها و صفات عاليه تعلّق گيرد ممدوح خواهد بود همانند تعصّب نسبت به دين و منافع مسلمين . امّا اگر به منافع شخصى و قبيله‌اى و كارهايى كه ريشه در خودخواهى انسان دارد تعلّق گيرد ناپسند و مذموم خواهد بود .\r\n\r\n","description":"","footnote":" ( 1 ) - نهج‌البلاغه ، خطبه 192 : شما را به خدا سوگند از كبر و نخوت تعصّب‌آميز و تفاخر جاهلى برحذر باشيد كه آن مركز پرورش كينه و جايگاه وسوسه شيطان است .  ( 2 ) - مجمع‌البحرين ، الطريحى ، ج 2 . ","page_name":" 37 ","page_number":37},
  {"content":"\r\n\r\nامام على عليه السلام در اين باره مىفرمايد :\r\n« اگر قرار است عصبيّتى برقرار باشد اين عصبيّت در جهت كسب صفات عالى و انجام كارهاى شايسته و امور نيكو باشد . . . و تعصّب را در جهت حفظ حقوق همسايه ، وفاى به عهد و پيمان ، كسب صفات و فضايل انسانى و دورى از فساد داشته باشيد . « 1 »  »\r\nآنچه در عصر جاهليت مورد تعصّب رؤساى قبايل و افراد قبيله بود منافع فردى و گروهى آنها بود و هيچ معيار و ملاكى غير آن ، پذيرفته نمىشد . نتيجه اين عصبيّت ناديده گرفتن حقوق ديگران و پذيرفته نشدن حق بوده است كه بسيارى از بدبختىهاى عصر جاهلى از اين باور غلط نشأت مىگرفت .\r\n\r\nتعصّب قبيله‌اى\r\nجامعه عصر جاهلى از آن جهت كه فاقد حكومت مركزى بود ، تنها راهى كه مىتوانست تا حدّى حقوق افراد و قبايل را تأمين كند ، انسجام درون گروهى و حميّت و تعصّب قبيله‌اى آنها بود . افراد با شنيدن فرياد استغاثه يكى از افراد قبيله خويش و يا قبيله هم پيمان ، به حمايت مىشتافتند و اين بدون در نظر گرفتن آن بود كه او ظالم است يا مظلوم . « 2 » \r\nداشتن روح عصبيّت براى بقاى حيات آن جامعه مفيد بود ، امّا وقتى اين روحيّه به جاى منطق و حق مىنشست مشكلات فراوانى را پديد مىآورد و انسانيّت آدمى را مخدوش مىساخت .\r\nاحمد امين مىنويسد : « عرب در عصر جاهلى از شعور بالايى برخوردار نبود كه منافع امّت عرب را مدّ نظر بگيرد ، بلكه نهايت شعور و درك او دفاع از قبيله خودش بود .\r\n. . . عرب فقط قبيلهء خودش را مدح مىكرد و از او حمايت مىكرد و محاسن او را مىگفت\r\n\r\n","description":"","footnote":" ( 1 ) - نهج‌البلاغه ، خطبهء 192 .  ( 2 ) - المفصِّل فى تاريخ العرب قبل الاسلام ، ج 4 ، ص 402 ، عقدالفريد ، ج 1 ، ص 58 . ","page_name":" 38 ","page_number":38},
  {"content":"\r\n\r\nو قبيله ديگر را هجو مىنمود ، حتى در جريان ذى قار « 1 »  و پيروزى آنها در فارس به پيروزى عرب افتخار نمىكردند بلكه افتخار را از آنِ قبايل خود مىدانستند . » « 2 » \r\nفخر فروشى ، كبر و نخوت ، غرور و هجو نسبت به قبايل نيز از اين روحيه نشأت مىيافت و باعث درگيرى قبايل با يكديگر مىشد . لذا حضرت على عليه السلام مسلمانان را اكيداً از آن منع مىكند ، و مىفرمايد :\r\n« شما را به خدا سوگند از كبر و نخوت تعصّب‌آميز و تفاخر جاهلى ، برحذر باشيد ! كه آن مركز پرورش كينه و بغض و جايگاه وسوسه‌هاى شيطان است و ملّت‌هاى پيشين و امّت‌هاى قرون گذشته را فريفته است . تا آنجا كه آنها در تاريكىهاى جهالت فرو رفتند و در گودال‌هاى هلاكت سقوط كردند . « 3 »  »\r\nتعصّب و قبيله‌گرايى عرب در عصر جاهلى و بيگانه‌ستيزى آنها مصاديق زيادى داشت كه از جمله آنها عصبيّت نسبت به زبان عربى و نسب قبيله‌اى بود كه اجمالًا مطرح مىكنيم .\r\n\r\nتعصّب نسبت به زبان عربى\r\nعرب عصر جاهلى نسبت به زبان عربى تعصّب داشت . اين روحيه به حدّى بود كه حتّى اگر مطلب حقّى از مليّت ديگر مىشنيد نمىپذيرفت !\r\nخداوند متعال مىفرمايد :\r\n« وَ لَو جَعَلْناه قُرءاناً اعْجَمِيّاً لَقالُوا لَولا فُصِّلَتْ اياتُهُ ءَاعْجَمِىٌ وَ عَرَبىٌ قُلْ هُوَ لِلَّذينَ امَنُوا هُدًى وَ شِفاءٌ . . . » « 4 » \r\n\r\n","description":"","footnote":" ( 1 ) - ذى قار محلّى نزديك بصره است كه محلّ برخورد نيروهاى مسلمان با ايرانيان بوده است . ( الروض المعطار فىخبر الاقطار ، محمّد بن عبدالمنعم الحميرى ، تحقيق احسان عباس ، ص 260 .  ( 2 ) - ضحى الاسلام ، احمد امين ، ص 17 از طبرى ، ج 4 ، ص 61 .  ( 3 ) - نهج‌البلاغه ، خطبه 192 .  ( 4 ) - فصّلت ( 41 ) ، آيهء 44 . ","page_name":" 39 ","page_number":39},
  {"content":"\r\n\r\nهر گاه آن را قرآنى عجمى قرار مىداديم حتماً مىگفتند : چرا آياتش روشن نيست ؟ ! قرآن عجمى از پيغمبرى عربى ؟ ! بگو اين ( كتاب ) براى كسانى كه ايمان آورده‌اند هدايت و درمان است .\r\n\r\nعلم انساب\r\nعرب در عصر جاهليّت به‌قدرى در حفظ نسب خود و سلسله‌اسماء نياكان خود دقيق بود كه تا قرن دوّم هجرى ، افراد اجداد و نياكان خويش را تا عدنان و قحطان در حفظ داشتند . آنها در حفظ انساب تا به آن اندازه‌اى مبالغه مىورزيدند كه نسب اسبان عربى اصيل خود را نيز در حفظ داشتند . كتاب « انساب الخيل » هشام محمد بن الكلبى در همين موضوع نوشته شده است . « 1 » \r\nبا اين همه ، آنچه از انساب قبايل عرب در كتاب‌هاى انساب در دسترس ما هست ، به‌دليل اختلاط قبيله‌ها ، نسل‌ها و فرزند خواندگى نزد اعراب مورد شك و ترديد بسيار است .\r\nالبته آنچه در اين مورد قابل توجّه است اين است كه علم انساب بين عرب‌ها از مظاهر و جلوه‌هاى تعصّبات قومى و قبيله‌اى نشأت يافته ، و به هيچ وجه خاستگاه منطقى و فرهنگى نداشته است .\r\n\r\n","description":"","footnote":" ( 1 ) - كتاب الاصنام ، ص 90 . ","page_name":" 40 ","page_number":40},
  {"content":"\r\n\r\nالا فَالْحَذَر الْحَذَر مِنْ طاعَةِ ساداتِكم وَ كُبَرائِكُم . . . الَّذينَ تَكَبَّرُوا\r\nعَنْ حَسَبِهِمْ ، وَ تَرْفَعُوا فَوقَ نَسَبِهِم . « 1 »  على عليه السلام\r\n\r\nغرور و تكبّر توانگران\r\nتكبّر همان صفت خود بزرگ‌بينى و برترىجويى است كه غالباً با داشتن جاه و مقام ، مال و منال و علم و دانش در انسان به‌وجود مىآيد و ريشه اصلى آن از شرك و شركت آدمى در صفت كبريايى خداوند متعال و نسبت دادن كمالات او به خود مىباشد .\r\nانسان مشرك همه كمالات را به خود نسبت مىدهد درحالى كه انسان موحّد تمام كمالات را از خداى سبحان مىداند و به همين جهت هرگز كبر نمىورزد چنان‌كه حضرت سليمان و حضرت داوود وقتى توانمندى علمى خويش را ديدند گفتند : « الْحَمْدُ لِلَّهِ الَّذى فَضَّلَنا عَلى كَثيرٍ مِنْ عِبادِهِ الْمُؤْمِنين » « 2 » \r\nدر عصر جاهلى ، تكبّر رؤساى قبايل به شكل فخرفروشى و تكاثر ظهور مىيافت كه\r\n\r\n","description":"","footnote":" ( 1 ) - نهج‌البلاغه ، خطبه 192 ؛ هان ، زنهار ، زنهار ، از فرمانبرى مهتران و بزرگانتان كه با حسب خويش كبر مىورزند و بر پايهء پيوند خونىشان برترى مىفروشند .  ( 2 ) - نمل ( 27 ) ، آيهء 15 ؛ ستايش از آن خداوندى است كه ما را بر بسيارى از بندگان مؤمنش برترى بخشيد . ","page_name":" 41 ","page_number":41},
  {"content":"\r\n\r\nگاهى همين فخر فروشى به درگيرى و خونريزى بين قبيله‌ها نيز مىانجاميد .\r\nصاحب بلوغ الارب مىنويسد : « فخر همانا مباهات و تفاخر به اشياء خارج از وجود انسان است و نزد خردمند فخر فروشى نهايت حماقت است و اين حالت در عرب جاهلى رايج بوده است . » « 1 » \r\nدر جاهليت جلساتى منعقد مىشده است كه محور آن تفاخر و تعاظم به حسب و نسب قبايل نسبت به يكديگر و طعن و هجو يكديگر بوده ؛ كه معمولًا قبيلهء مغلوب براى جبران حقارت و شكست خود دست به ستيز و پيكار مىزده است . « 2 » \r\nو عدّه‌اى نيز تحت عنوان حاكم و قاضى در جاهليّت ، جهت حلّ مشاجرات و درگيرىهاى قبيله‌اى ( كه به‌خاطر برترىجويى و مجد و علوّ قبايل نسبت به يكديگر ايجاد مىشد ) انجام وظيفه مىكرده‌اند كه از جمله آنها اكثم بن صيفى بن رياح ، حاجب بن زرارة بن عدس تميمى و ابوعيينه تميمى بوده‌اند . « 3 » \r\nرسوبات اين خلق و خوى ، در عصر خلافت على عليه السلام نيز بوده است كه حضرت مىفرمايد :\r\n« اللَّه اللَّهَ فى كِبْرِ الْحَمِيَّةِ وَ فَخْرِ الْجاهِلِيَّةِ . » « 4 » \r\nاز فخرفروشى به رسم جاهلى و تكبّر برحذر باشيد .\r\nتفاخر و تكاثرطلبى عرب جاهلى به جايى رسيد كه دو قبيله بنىسهم و بنىعدنان به قبرستان رفتند و قبرها را نيز شمردند !\r\nآلوسى مىنويسد : « بنوسهم و بنوعدنان نسبت به يكديگر فخر فروشى مىكردند و هر طايفه از آنها مىگفت : « نَحْنُ اكْثَرُ سَيِّداً وَ اعْظَمُ رِجالًا وَ اعَزُّ نَفَراً . » وقتى طايفه عدنان غلبه كرد بنىسهم به شمارش مرده‌ها پرداختند و از اين طريق كثرت خودشان را اثبات\r\n\r\n","description":"","footnote":" ( 1 ) - بلوغ الارب فى معرفة احوال العرب ، محمد شكرى الالوسى ، ج 1 ، ص 278 .  ( 2 ) - همان ، ص 287 - 344 .  ( 3 ) - همان ، ج 1 ، ص 308 .  ( 4 ) - نهج‌البلاغه ، خطبهء 192 . ","page_name":" 42 ","page_number":42},
  {"content":"\r\n\r\nكردند . و آيه شريفهء « الْهكُمُ التَّكاثُرُ حَتّى زُرْتُمُ الْمَقابِرَ » « 1 »  به‌همين معنا دلالت مىكند . « 2 » \r\nبرخى از مورّخان همانند هشام بن كلبى و ديگران اين جريان را درباره قبيله بنىحارثه و بنىحارث دانسته‌اند كه در نتيجه فرقى نمىكند . اصلِ جريان به گواهى قرآن كريم صادق است .\r\nامير بيان على عليه السلام دربارهء تكبّر و غرور توانگران مىفرمايد :\r\n« وَ امَّا الْاغْنِياءُ مِنْ مُتْرَفَةِ الْامَمِ ، فَتَعَصَّبُوا لِآثارِ مَواقِعِ النِّعَمِ ، فَقالُوا : « نَحْنُ اكْثَرُ امْوالًا وَ اوْلاداً وَ ما نَحْنُ بِمُعَذَّبين » « 3 » \r\nو اما ثروتمندان عيّاشِ ملّت‌ها ، تعصّباتشان و كبرشان به‌واسطه زر و زيور و دارايى آنهاست چنان كه خود مىگفتند : « ثروت و فرزندان ما از همه بيشتر است و هرگز مجازات نمىشويم . »\r\nو محكم‌ترين دليل در كبر و غرور توانگران عصر جاهلى كلام خداى سبحان است كه مىفرمايد :\r\n« وَ كَذلِكَ فَتَنَّا بَعْضَهُمْ بِبَعْضٍ لِيَقُولُوا اهؤُلاءِ مَنَّ اللَّهُ عَلَيْهِمْ مِنْ بَيْنِنا » « 4 » \r\nو همچنين ما برخى را به برخى ديگر ( اغنيا را به فقرا ) بيازموديم تا آنكه ( به طعنه و مسخره و انكار ) گويند : آيا اين فقيران را خدا در ميان ما منّت گذارده و ( به نعمت ايمان برترى داده است ؟ ! )\r\nبراى آنها غير قابل تصوّر بود كه خداوند متعال افراد فقير و ضعيف را مورد عنايت و لطف خود قرار دهد ؛ چنان كه مترفين و زرداران عصر حضرت نوح عليه السلام به او گفتند :\r\n« انُؤْمِنُ لَكَ وَ اتّبَعَكَ الْارْذَلُونَ » « 5 » \r\nآيا ما به تو ايمان بياوريم درحالى كه افراد پست و بىارزش از تو پيروى كرده‌اند ؟ !\r\n\r\n","description":"","footnote":" ( 1 ) - تكاثر ، آيات 1 - 2 ؛ افزون‌طلبى ( و تفاخر ) شما را به خود مشغول داشته ( و از خدا غافل نموده است . تا آنجا كه به ديدار قبرها رفتيد ( و قبور مردگان را برشمرديد و به آن افتخار كرديد . )  ( 2 ) - بلوغ الارب ، ص 279 .  ( 3 ) - نهج‌البلاغه ، خطبهء 192 .  ( 4 ) - انعام ( 6 ) ، آيهء 53 .  ( 5 ) - شعراء ( 26 ) ، آيهء 111 . ","page_name":" 43 ","page_number":43},
  {"content":"\r\n\r\nانْتُمْ مَعْشَرَالْعَرَبِ عَلى شَرِّ دينِ وَ فى شَرِّ دارٍ . . . وَ تَسْفِكُونَ\r\nدِمائَكُمْ وَ تَقْطَعُونَ ارْحامَكُمْ . « 1 »  على عليه السلام\r\n\r\nجنگ‌هاى ممتدّ قبيله‌اى\r\nجامعه جاهلى كه از نظر اعتقادى مشرك و منكر معاد و روز رستاخيز بود . قدرت و ثروت را فخر مىدانست ، و براى به‌دست آوردن آن به هر كارى دست مىزد . و از آنجا كه حكومت مركزى وجود نداشت تا او را مهار كند ، به‌طور طبيعى براى كسب اسباب تفاخر به ستيز برمىخاست و طرف مقابل نيز براساس قانون « ثار » « 2 »  جهت انتقام قيام مىكرد . در نتيجه كشمكش و درگيرى بطور دايمى جريان داشت .\r\nمؤلف تاريخ الادب العربى مىنويسد : « يكى از مشخّصه‌هاى عرب عصر جاهلى وجود جنگ و ستيز دايمى بين آنها بود ، به‌نحوى كه خونريزى از سنّت‌هاى آن قوم شده بود . از جنگى فارغ نشده به جنگ ديگرى مبتلا مىشد . لذا قانون « ثار » و انتقام ، مقدّس\r\n\r\n","description":"","footnote":" ( 1 ) - نهج‌البلاغه ، خطبه 26 ؛ اى توده‌هاى عرب ، شما بدترين آيين را داشتيد و در بدترين ديار مىزيستيد . . . خون يكديگر را مىريختند و پيوند خويشاوندى را مىگسستيد .  ( 2 ) - اگر از قبيله كسى كشته مىشد همه افراد جهت خونخواهى او قيام مىكردند . اين كار به « قانون ثار » معروف بود . ","page_name":" 44 ","page_number":44},
  {"content":"\r\n\r\nشمرده مىشد و تا زمانى كه انتقام نمىگرفتند شراب ، زنان و بوى خوش را بر خود حرام مىكردند . « 1 » \r\nو شعر عبدالعُزى الطائى به همين مطلب اشاره دارد :\r\n اذا ما طَلَبْنا تَبْلَنا عِنْدَ مَعْشَرٍ * ابَيْنا حِلابَ الدَّرِ اوْ نَشْرَبَ الدَّما « 2 »  \r\nو گاهى به خاطر چيز اندكى انسانى را مىكشتند داستانهاى فراوانى در اين مورد نقل شده‌است كه علاقمندان مىتوانند به كتاب المحبّر از محمّد بن حبيب مراجعه فرمايند . او مىگويد : « در بين اعراب جاهلى آموزش قتل و جنايت داير بوده‌است . » وى تعدادى از فتّاكين و قتّالين عصر جاهلى را نام مىبرد و ابوالخريف را جزء مربّيان قتل و جنايت مىشمارد . « 3 » \r\nقرآن كريم به صراحت از اين مشكل عصر جاهلى سخن گفته است :\r\n« وَاذْكُرُوا نِعْمَتَ اللَّهِ عَلَيْكُمْ اذْ كُنْتُمْ اعْداءً فَالَّفَ بَينَ قُلُوبِكُمْ فَاصْبَحْتُمْ بِنِعْمَتِهِ اخْواناً وَ كُنْتُمْ عَلى شَفا حُفْرَةٍ مِنَ النَّارِ فَانْقَذَكُمْ مِنْها » « 4 » \r\nو نعمت ( بزرگ ) خدا را بر خود ، به ياد آريد كه چگونه دشمن يكديگر بوديد ، و او ميان دل‌هاى شما ، الفت ايجاد كرد ، و به بركت نعمت او ، برادر شديد . و شما بر لبِ حفره‌اى از آتش بوديد ، خدا شما را از آن نجات داد .\r\nمورّخين از درگيريهاى دراز مدت اوس و خزرج و قبايل ديگر سخن گفته‌اند كه در اينجا مجال ذكر آنها نيست .\r\nعمر فروخ مىنويسد : « جنگ نزد عرب جاهلى قانون حيات و يكى از راه‌هاى ارتزاق شمرده مىشد و معيار حقّ قدرت بود و قدرتمندان با هر كس و تا هر زمان كه مىخواستند مىجنگيدند .\r\n\r\n","description":"","footnote":" ( 1 ) - تاريخ الادب العربى ، شوقى ضيف ( العصر جاهلى ) ، ص 62 .  ( 2 ) - الحماسة ، ابى عبادة الوليد بن عبيد البخترى ، ص 28 ؛ تا زمانى كه انتقام خون را نگيريم شير شتر را نيز بر خود حرام مىكنيم .\r\n ( 3 ) - المحبّر ، ابوجعفر محمد بن حبيب ، ص 67 به بعد .  ( 4 ) - آل عمران ( 3 ) ، آيهء 103 . ","page_name":" 45 ","page_number":45},
  {"content":"\r\n\r\nقدرت قبيله ، قائم به تعداد افراد قبيله بود . و اگر قبيله ظلم نمىكرد مظلوم قرار مىگرفت . چنان كه زهير در اشعار خود مىگويد : « وَ مَنْ لا يَزِدْ عَنْ حَوْضِهِ بِسَلاحِهِ يُهْدَمُ وَ مَنْ لا يَظْلِمُ النّاسَ يُظْلَمْ » « 1 »  كسىكه از آبشخور خود دفاع نمىكرد نابود مىشد و كسى كه ظلم نمىكرد مظلوم قرار مىگرفت .\r\nمشركين در اثر اختلافات و درگيرىهاى داخلى هم مشكل مادّى داشتند و هم مشكل روحى و روانى ، كه از عداوت و دشمنى نسبت به يكديگر به‌وجود آمده بود .\r\n\r\n","description":"","footnote":" ( 1 ) - تاريخ الجاهلية ، عمر فروخ ، ص 154 . ","page_name":" 46 ","page_number":46},
  {"content":"\r\n\r\nوَ اذا قيلَ لَهُمُ اتَّبِعُوا ما انْزَلَ اللَّهُ قالُوا بَلْ نَتَّبِعْ\r\nما وَجَدْنا عَلَيْهِ ابائَنا . « 1 »  قرآن كريم\r\n\r\nتبعيّت كوركورانه\r\nيكى از اصول حاكم بر جامعه جاهلى ، تبعيّت كوركورانه از آباء و اجداد و رؤساى قبايل بود ، و عمدهء باورهاى مردم بر ظنّ و گمان تكيه داشت و كمتر از استدلال و منطق بهره مىبردند . در عصر جاهلى ، مردم نه تنها از علم و دانش بهره‌مند نبودند كه از تعقّل و تفكّر نيز حظّ چندانى نداشتند .\r\nقرآن كريم در آيات متعدّد دراين باره سخن گفته است كه برخىاز آنها را متذكّر مىشويم :\r\n« وَ اذا قيلَ لَهُمْ تَعالَوْا الى ما انْزَلَ اللَّهُ وَ الى الرَّسُولِ قالُوا حَسْبُنا ما وَجَدْنا عَلَيْهِ اباءَنا » « 2 » \r\nهنگامى كه به آنها گفته شود : « به‌سوى آنچه خدا نازل كرده ، و به‌سوى پيامبر بياييد\r\n\r\n","description":"","footnote":" ( 1 ) - لقمان ( 31 ) ، آيه 21 . و هنگامى كه به آنها گفته مىشود از كتاب خدا پيروى كنيد ، جواب دهند ما تنها از طريقى كه پدران خودمان رفته‌اند پيروى مىكنيم .  ( 2 ) - مائده ( 5 ) ، آيهء 104 . ","page_name":" 47 ","page_number":47},
  {"content":"\r\n\r\nمىگويند : « آنچه از پدران خود يافته‌ايم ، ما را بس است . »\r\nو درباره امم پيشين فرمود :\r\n« وَ كَذلِكَ ما ارْسَلْنا مِنْ قَبْلِكَ فى قَرْيَةٍ مِنْ نَذيرٍ الَّا قالَ مُتْرَفُوها انَّا وَجَدْنا اباءَنا عَلى امّةٍ وَ انَّا عَلى اثارِهِمْ مُقْتَدُونَ » « 1 » \r\nو اين گونه در هيچ شهر و ديارى پيش از تو پيامبر انذاركننده‌اى نفرستاديم مگر اينكه ثروتمندان مست و مغرور آن گفتند : « ما پدران خود را بر آيينى يافتيم و به آثار آنان اقتدا مىكنيم . »\r\nو روز قيامت اظهار مىدارند :\r\n« رَبَّنا انَّا اطَعْنا سادَتَنا وَ كُبَرائَنا فَاضَلُّونَا السَّبيلا » « 2 » \r\nپروردگارا ما از سران و بزرگان خود اطاعت كرديم و آنان ما را گمراه ساختند !\r\nو در مورد تبعيّت افراد از ظنّ و گمان به‌جاى فكر و استدلال قرآن كريم مىفرمايد :\r\n« انْ تَتَّبِعُونَ الَّا الظَّنَ انْ انْتُمْ الَّا تَخْرُصُونَ » « 3 » \r\nشما جز از خيالات باطل خويش پيروى نمىكنيد و جز به گزافه و دروغ سخن نمىگوييد .\r\nو همچنين مىفرمايد :\r\n« وَ ما يَتَّبِعُ اكْثَرُهُمْ الَّا ظَنّاً انَّ الظَّنَّ لا يُغْنى مِنَ الْحَقِّ شَيْئاً » « 4 » \r\nاكثر اين مردم جز از خيال و گمان باطل از چيزى پيروى نمىكنند . درصورتىكه گمان و خيالات موهوم ، كسى را بىنياز از حق نمىگرداند [ و به علم و يقين نمىرساند 
  ] .\r\nگواه ديگر بر اينكه مردم عصر جاهلى از ظنّ و گمان به‌جاى فكر و منطق بهره مىبردند . استفاده آنها از قياس به جاى برهان است آنها با اين طرز فكر قدرت خدا را با قدرت خودشان مقايسه مىكردند و با تعجّب مىگفتند : « مَنْ يُحْيِى الْعِظامَ وَ هِىَ رَميمٌ » و خداوند متعال در پاسخ فرمود : « قُلْ يُحْييهَا الَّذى انْشَأَها اوَّلَ مَرَّةٍ » « 5 » \r\n\r\n","description":"","footnote":" ( 1 ) - زخرف ( 43 ) ، آيهء 23 .  ( 2 ) - احزاب ( 33 ) ، آيهء 67 .  ( 3 ) - انعام ( 6 ) ، آيهء 148 .  ( 4 ) - يونس ( 10 ) ، آيهء 36 .  ( 5 ) - يس ( 36 ) ، آيات 79 - 78 ، چه كسى اين استخوان‌هاى پوسيده را زنده مىكند ؟ ! بگو : « همان كسى آن را زنده مىكند كه نخستين بار آن را آفريد . » ","page_name":" 48 ","page_number":48},
  {"content":"\r\n\r\nانَّمَا الْخَمْرُ وَالْمَيْسِرُ وَالْانْصابُ وَ الْازْلامُ رِجْسٌ مِنْ\r\nعَمَلِ الشَّيْطانِ فَاجْتَنِبُوهُ . « 1 »  قرآن كريم\r\n\r\nشرب خمر و فساد در جاهليّت\r\nاز نظر لغويين خمر به مايع مست كننده اطلاق مىشود . و معناى اصلى آن پوشش است . شراب از آن جهت كه پرده روى عقل انسان مىافكند به نحوى كه خير و شرّ را درك نمىكند « خمر » ناميده شده است . چنان كه عرب به پوششى كه زنان سر مىكنند\r\n\r\n","description":"","footnote":" ( 1 ) - مائده ( 5 ) ، آيهء 90 . اى كسانى كه ايمان آورده‌ايد شراب و قمار و بت‌ها و ازلام ( نوعى تير كه بدان بخت‌آزمايى مىكردند ) پليدى و از عمل شيطان است از آنها دورى كنيد . ","page_name":" 49 ","page_number":49},
  {"content":"\r\n\r\n« خِمار » مىگويند . « 1 » \r\nاز قرآن كريم و كتب تاريخى استفاده مىشود كه در بين اعراب قبل از اسلام ، شرب خمر رواج داشته است .\r\nبزرگ‌ترين نشانه شيوع اين آفت بين اعراب وجود آيات متعدد در قرآن كريم است كه آن را تحريم نموده ؛ و مجازات‌هاى قاطعى براى منع اعراب از آن وضع نموده است . « 2 » \r\nشرب خمر در عصر جاهلى به قدرى فراوان بوده است كه اكثريت افراد جامعه مبتلا به آن بوده‌اند ، و تعداد انگشت شمارى از مردم اين عمل شنيع را بر خود حرام مىدانستند . به همين جهت اسامى اين افراد در كتب مورّخين ضبط شده است .\r\nشهرستانى در ملل و بخل مىنويسد : « از جمله افرادى كه در جاهليّت شراب نمىنوشيدند ، صفوان بن اميّه ، قيس بن عامر التميمى و عفيف بن معدى كرب الكندى بوده‌اند . » « 3 » \r\nعلاقه عرب به شراب به حدّى زياد بوده است كه برخى از آنها اسلام را به خاطر اينكه شرب خمر را حرام مىدانست نمىپذيرفتند . چنان كه در حالات « اعشى » مىخوانيم كه چون خبر بعثت را شنيد متمايل به اسلام شد . مىخواست به مدينه بيايد و خدمت پيغمبر صلى الله عليه و آله برسد ولى ابوسفيان به او گفت : محمّد تو را از آنچه عادت دارى و مايه لذّت توست - يعنى قمار و زنا و شراب - باز مىدارد ! » اعشى از تصميم خود منصرف شد . « 4 » \r\nو گاهى افراد آنقدر در شرب خمر افراط مىكردند كه از عضويّت قبيله خلع و طرد مىگرديدند . چنان كه قوم براض بن قيس كنانى وى را از قبيله طرد كرد . « طرفه » در معلّقه‌اش چنين مىسرايد :\r\n مازالَ تَشْرابى الْخُمُورِ وَ لَذَّتى * وَ بَيْعى واتِّفاقى طَريفى وَ مُتْلِدى\r\nالى انْ تَخامَتْنى الْعَشيرَةُ كُلُّها * وَ افْرِدْتُ افرادَ الْبَعيرِ المُعبّدِ « 5 »  \r\nجاحظ در رسائل خود مىنويسد : « ابوبكر پيش از آنكه اسلام آورد از سران نامور و بلند آوازه بود . مردم مكّه در گرد او جمع مىشدند و به خواندن سرودها مىپرداختند .\r\n\r\n","description":"","footnote":" ( 1 ) - الميزان ، ج 2 ، ص 162 ؛ مجمع‌البحرين ، طريحى ، ج 3 .  ( 2 ) - به تفسير آيات 91 سوره مائده و 219 بقره مراجعه فرماييد .  ( 3 ) - الملل والنحل ، ابوالفتح محمد بن عبدالكريم شهرستانى ، تحقيق سيد محمدرضا جلالى ، ج 2 ، ص 403 .  ( 4 ) - الاغانى ، ابوالفرج اصفهانى ، ج 9 ، ص 126 .  ( 5 ) - تاريخ الادب العربى ، ص 82 ؛ همواره مشغول شُرب خمر و لذّت‌پرستى و خريد و فروش شراب نو و كهنه بودم . تا اينكه عشيره‌ام همگان از من كناره جستند و چون شتران قطران اندود ، به انزوا و تنهايى رانده شدم .\r\n","page_name":" 50 ","page_number":50},
  {"content":"\r\n\r\nگزارش‌ها را به‌ياد مىآوردند و باده‌گسارى مىكردند . » « 1 » \r\nو از آنجا كه احتمال مىرفت برخى از افراد ، حتّى پس از قبول اسلام مبتلا به شرب خمر شوند و با آن حال وارد نماز يا مسجد شوند خداوند متعال براى جلوگيرى از آن فرمود :\r\n« يا ايُّهَا الَّذينَ امَنُوا لا تَقْرَبُوا الصَّلوةَ وَ انْتُم سُكارى حَتَّى تَعْلَمُوا ما تَقُولُونَ » « 2 » \r\nاى اهل ايمان هرگز با حالت مستى به نماز نايستيد تا بدانيد چه مىگوييد ( و چه مىكنيد ) .\r\nحرمت تدريجى شراب نيز دليل ديگرى بر علاقه‌مندى اعراب عصر جاهلى به موادّ مست كننده بوده است . « 3 » \r\n\r\n","description":"","footnote":" ( 1 ) - الغدير ، امينى ، ج 7 ، ص 95 از رسائل الجاحظ ، ص 34 ؛ شرح ابن ابىالحديد ، ج 3 ، ص 262 .  ( 2 ) - نساء ( 4 ) ، آيهء 43 .  ( 3 ) - بقره ( 2 ) ، آيه 219 . حرمت شرب خمر به‌تدريج صادر شد ، ابتداء با بيان اين نكته كه گناهش بيش از نفع آن است ، ممنوعيّت اجمالى يافت و پس از مدتى به‌صورت قطعى تحريم گرديد و از پليدىها و از اعمال شيطان شناخته شد . جهت اطّلاعات بيشتر در اين زمينه به الميزان ، ج چهارم ، ص 359 به بعد مراجعه كنيد . ","page_name":" 51 ","page_number":51},
  {"content":"\r\n\r\nقَدْ خَسِرَ الَّذينَ قَتَلُوا اوْلادَهُمْ سَفَهاً بِغَيْرِ عِلْمٍ . « 1 » \r\nقرآن‌كريم\r\n\r\nقساوت و شقاوت\r\nعرب عصر جاهلى در اثر مبارزه با طبيعت خشن و صحراى سوزان حجاز و درگيرىهاى هميشگى با قبايل همجوار ، رقّت قلب را از دست داده بود و براى بقاى خود به هر كارى دست مىزد و در اين راه از هيچ عمل خشونت‌آميزى خوددارى نمىكرد . گاهى قساوت افراد به حدّى مىرسيد كه فرزندان خود را نيز مىكشتند .\r\nمورّخين موارد فراوانى از خشونت و قساوت عرب قبل از اسلام نقل كرده‌اند كه در اينجا ضرورتى براى بيان آ نها نمىبينيم و تنها به ذكر آياتى چند از قرآن كريم بسنده مىكنيم .\r\nابن عبّاس مىگويد : « در جاهليّت عرب همين آيه بس است كه خداوند متعال در مذمّت آنها فرمود : « قَدْ خَسِرَ الَّذينَ قَتَلُوا اوْلادَهُمْ سَفَهاً بِغَيْرِ عِلْمٍ . » « 2 » \r\nو در سوره نحل مىفرمايد :\r\n\r\n","description":"","footnote":" ( 1 ) - انعام ( 6 ) ، آيهء 140 . به تحقيق زيان كردند كسانى كه فرزندان خود را از روى سفاهت و جهل كشتند .  ( 2 ) - بلوغ الارب ، ط بغداد ، ص 20 . ","page_name":" 52 ","page_number":52},
  {"content":"\r\n\r\n« وَ اذا بُشِّرَ احَدُهُمْ بِالْانْثى ظَلَّ وَجْهُهُ مُسْوَدّاً وَ هُوَ كَظيمٌ يَتَوارى مِنَ الْقَوم مِنْ سُوءِ ما بُشِّرَ بِهِ ايُمْسِكُهُ عَلى هُونٍ امْ يَدُسُّهُ فِى التُّرابِ الاساءَ ما يَحْكُمُونَ » « 1 » \r\nدرحالى كه هر گاه به يكى از آنها بشارت دهند دختر نصيب تو شده ، صورتش سياه مىشود ؛ و به شدّت خشمگين مىگردد .\r\nبه‌خاطر بشارت بدى كه به او داده شده ، از قوم و قبيلهء خود متوارى مىگردد ؛ ( و نمىداند ) آيا او را با قبول ننگ نگهدارد ، يا در خاك پنهانش كند ؟ ! آگاه باشيد كه بد حكم مىكنند !\r\nدر مورد علّت يا علل زنده به گور كردن دختران ، مورّخين نظر واحدى ندارند . امّا علّت آن هر چه باشد از اين جهت فرقى نمىكند كه نشان دهندهء قساوت قلب عرب عصر جاهلى است .\r\nو خداوند متعال در سورهء انعام با تأكيد فراوان ، اعراب را از اين عمل قساوتمندانه منع مىكند و مىفرمايد :\r\n« وَ لا تَقْتُلُوا اوْلادَكُمْ مِنْ امْلاقٍ نَحْنُ نَرْزُقُكُمْ وَ ايَّاهُمْ » « 2 » \r\nاز ترس فقر فرزندان خود را نكشيد ما شما و آنها را روزى مىدهيم .\r\nو با بيان مسؤول بودن آنها در مقابل اين شقاوت مىفرمايد :\r\n« وَ اذَا الْمَوْؤُدَةُ سُئِلَتْ بِاىِّ ذَنْبٍ قُتِلَتْ » « 3 » \r\nو آن هنگام كه از دختران زنده به گور شده سؤال شود : به كدامين گناه كشته شدند ؟ !\r\n\r\n","description":"","footnote":" ( 1 ) - نحل ( 16 ) ، آيات 58 - 59 .  ( 2 ) - انعام ( 6 ) ، آيهء 151 .  ( 3 ) - تكوير ( 81 ) ، آيات 8 - 9 . ","page_name":" 53 ","page_number":53},
  {"content":"\r\n\r\nانَّ اللَّهَ سُبْحانَهُ بَعَثَ مُحَمَّداً صلى الله عليه و آله وَ لَيْسَ احَدٌ مِن‌َالْعَرَبِ\r\nيَقْرَأُ كِتاباً ، وَ لا يَدَّعى نُبُوَّةً . « 1 »  على عليه السلام\r\n\r\nجهل و خرافه‌گرايى\r\nترديدى نيست كه عرب قبل از بعثت پيامبر اكرم صلى الله عليه و آله بهرهء چندانى از علم و دانش نداشت و با تعليمات انبياء سلف نيز فاصله زيادى پيدا كرده بود . به‌همين جهت براى جهان هستى و اشياء اطراف خويش ، تفسير صحيح پيدا نمىكرد و به ساختن الگوهاى تخيّلى اقدام مىنمود . و با ظنّ و وهم درصدد توجيه جهان هستى برمىآمد . قرآن كريم مىفرمايد :\r\n« يَضَعُ عَنْهُمْ اصْرَهُمْ وَالْاغْلالَ الَّتى كانَتْ عَلَيْهمْ » « 2 » \r\n[ پيامبر اسلام 
  ] با بيان احكام آنها را از غُل و زنجيرهايى كه بر آنها بود رها مىسازد .\r\nبدون شك مراد از غل و زنجير در آيهء شريفه ، غل و زنجير مادّى نيست ، بلكه غرض اوهام و خرافاتى بوده ، كه به پاى عقل و فكر افراد بسته بوده است و از افتخارات پيامبر\r\n\r\n","description":"","footnote":" ( 1 ) - نهج‌البلاغه ، خطبهء 33 ؛ بىترديد خداوند متعال هنگامى محمّد صلى الله عليه و آله را برانگيخت كه هيچ كتابى قرائت نمىكرد و وحى و نبوّت را مدّعى نبود .  ( 2 ) - اعراف ( 7 ) ، آيهء 157 . ","page_name":" 54 ","page_number":54},
  {"content":"\r\n\r\nاسلام صلى الله عليه و آله اين است كه او محو كنندهء خرافات و اوهام بوده است . وقتى اهل كتاب حجاز از نظر فكرى چنين در انحطاط بوده‌اند وضع وَثَنيّين حجاز يقيناً بدتر بوده است و آيه شريفه به‌طريق اولى شامل حال آنها خواهد بود . تفصيل اين مطلب مجال ديگرى مىطلبد . در اينجا صرفاً به برخى از انواع خرافه اشاره مىكنيم .\r\nاعراب در اثر جهل و نادانى بعضى از موجودات غير مؤثّر در عالم را پرستش مىكردند كه شديداً مورد مذمّت خداوند متعال قرار گرفته است .\r\n« قُلْ اتَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرّاً وَ لا نَفْعاً » « 1 » \r\nبگو آيا چيزى را مىپرستيد كه هيچ سود و زيانى براى شما ندارد ؟\r\nآنها معتقد بودند فرشتگان و ملائك دختران خدا هستند . « 2 » \r\nو رواج عيافه « 3 »  ، تفأّل و اعتقاد به موجودات غير واقعى نيز از خرافه‌گرايى اهل جاهليت نشأت مىيافت .\r\nمسعودى در مورد خرافه‌گرايى آن مردم مىنويسد : « عرب فكر مىكرد غول در خلوت‌ها به او حمله مىبرد و مىتواند به انواع و اقسام شكل‌ها ظاهر شود . چنان‌كه در اشعارشان فراوان از اين حقيقت خيالى ياد كرده‌اند ؛ تأبَّطَ شراً مىگويد :\r\n « فَاصْبَحْتُ وَالْغُولُ لى جارةٌ * فَيا جارَتى انْتَ ما أَهْوَلاء » « 4 »  \r\nو برخى از افراد نيز از درگيرى خود با غول سخن گفته‌اند كه از جمله آنها عمر بن خطاب است . او مىگويد : در سفر شام با غولى كه درصدد نابودى وى بوده مبارزه كرده است . « 5 » \r\nاينها همه از جهل مردم شبه جزيره عربستان نشأت مىيافت . بلاذرى مىگويد :\r\n« زمانى كه اسلام وارد حجاز شد ، در بين قريش 11 نفر و از قبيله اوس و خزرج در مدينه\r\n\r\n","description":"","footnote":" ( 1 ) - مائده ( 5 ) ، آيهء 76 و يونس ( 10 ) ، آيهء 18 .  ( 2 ) - وَ يَجْعَلُونَ لِلّهِ بَناتٌ سُبْحانَهُ وَ لَهُمْ ما يَشْتَهُونَ ، نحل ( 16 ) ، آيهء 56 .  ( 3 ) - فال زدن از روى پرواز پرنده را « عيافه » مىگويند ؛ مصباح المنير .  ( 4 ) - مروج الذّهب ، ج 2 ، ص 165 . و صبحگاهان غول زن من شده بود اى زن من چقدر هولناك بودى »\r\n ( 5 ) - مروج الذهب ، مسعودى ، تحقيق عبدالامير مهَنّا ، ج 2 ، ص 165 . ","page_name":" 55 ","page_number":55},
  {"content":"\r\n\r\nفقط 12 نفر خواندن و نوشتن مىدانستند . » « 1 » \r\nو نقل كرده‌اند هنگامى كه پيامبر صلى الله عليه و آله نامه‌اى را براى بكر بن وائل فرستاد ، شخص باسوادى در قبيله يافت نشد كه نامهء حضرت را براى بكر و قبيله‌اش بخواند ! « 2 » \r\nنتيجه اين‌كه يكى از دلايل انحراف مردم از اديان الهى ، گرايش به خرافه بوده است .\r\n\r\nادبيّات بىمحتوا\r\nشعر و خطابه تا حدّى بين اعراب قبل از اسلام رواج داشته است . امّا از آنجا كه اشعار و خطابه‌هاى آنها از محتواى عالى و احساسات پاك انسانى تهى بوده ، هرگز نشانه فرهنگ و دانش آنها به حساب نمىآيد .\r\nعرب جاهلى در مجالس عيش و عشرت و در ميادين جنگ و تحريك به انتقام و يا نشان دادن فضل و برترى خود و هجو قبيله مخالف به شعر و خطابه اقدام نموده است .\r\nيعقوبى مىگويد : « شعر در ميان عرب به جاى حكمت و دانش بود ، و يكى از مفاخر قبيله‌اى به‌شمار مىرفت كه هدف آن همان تخاصم با يكديگر و مدح و هجو نمودن همديگر بوده است . » « 3 » \r\nآلوسى دراين باره مىگويد : « از آنجا كه عرب جاهلى تفاخر به حسب و نسب مىكرد و قصد داشت تا شرف و مجد و آقايى خود را حفظ كند وقتى حوادثى از قبيل جنگ و غارت در بين آنها پديد مىآمد آنان محتاج‌ترين افراد به كلماتى بودند تا آنها را نسبت به ثار و انتقام تحريك كند و دور كننده قبيله‌شان از ننگ و عار باشد لذا آنها علاوه بر استفاده از شعر ، در اين باب از خطابه نيز استفاده مىكردند . » « 4 » \r\n\r\n","description":"","footnote":" ( 1 ) - فتوح البلدان ، بلاذرى ، ص 471 .  ( 2 ) - مجمع الزوائد و منبع الفوائد ، على بن ابىبكر الهيثمى ، ج 5 ، ص 305 .  ( 3 ) - تاريخ يعقوبى ، ج 1 ، ص 262 .  ( 4 ) - بلوغ الارب ، ص 151 . ","page_name":" 56 ","page_number":56},
  {"content":"\r\n\r\nاين مطلب با نگاهى گذرا به « معلّقات سبع » يعنى اشعار برگزيدهء قرن ششم ميلادى كه برجسته‌ترين اشعار عصر جاهلى به‌حساب مىآمد روشن خواهد شد . اين اشعار بخاطر عظمتى كه نزد مردم داشته است بر حرير مصرى و با آب طلا نوشته شده و بر ديوار كعبه آويخته بود . محتواى آنها چيزى جز شراب ، معشوقه ، شمشير و شتر و . . . چيز ديگرى نيست به‌عنوان نمونه شعر « طرفة » شاعر يكى از معلقات سبع را ذكر مىكنيم :\r\nاو در وصف شتر مىگويد : « . . . چون مىايستد در عظمت و شكوه درست چون پل‌هاى رومى است . گلگونه ، قوى پشت ، تكاور و سبك رفتار است ، كوهانش چون طاقى است كه از سنگ‌هاى سخت برآمده است . گاهگاهى ناقه من با آن سر بزرگ و دست و پاى بلندش چنان در رفتار به نشاط مىآيد كه هر بار از جاده خارج مىشود . . . » « 1 » \r\nقرآن كريم در مذمّت شعراى عصر جاهلى مىفرمايد :\r\n« وَالشُّعَراءُ يَتَّبعُهُمُ الْغاوُنَ الَمْ تَرَ انَّهُمْ فى كُلِّ وادٍ يَهيمُونَ » « 2 » \r\nشاعران كسانى هستند كه گمراهان از آنان پيروى مىكنند آيا نمىبينى كه آنها در هر وادى سرگردانند .\r\n\r\n","description":"","footnote":" ( 1 ) - معلقات سبع ، ترجمه عبدالحميد آيتى ، اشرافى ، ص 32 .  ( 2 ) - شعراء ( 26 ) ، آيات 224 - 225 . جهت اطلاعات بيشتر در اين زمينه به تفسير الميزان و مجمع البيان ذيل اين آيه شريفه مراجعه فرماييد . ","page_name":" 57 ","page_number":57},
  {"content":"\r\n\r\nو كَذلِكَ ما ارْسَلْنا مِنْ قَبْلِكَ فى قَرْيَةٍ مِنْ نَذيرٍ الَّا قالَ مُتْرَفُوها انَّا\r\nوَجَدْنا اباءَنا عَلى امَّةٍ وَ انَّا عَلى اثارِهِمْ مُقْتَدُون . « 1 »  قرآن كريم\r\n\r\nنظام طبقاتى\r\nمردم عصر جاهلى ، هيچ شرطى را در جهت توليد و كسب و مصرف اموال ، قبول نمىكردند . لذا از هر راهى كسب ثروت مىكردند و به نحو دلخواه نيز مصرف مىنمودند . نتيجهء اين بىبند و بارى در كسب درآمد اين بود كه طبقات حاكم و مقتدر روز به روز بر ثروت و قدرتشان افزوده مىشد و طبقات پايين جامعه ضعيف‌تر مىشدند .\r\nمردم حجاز قبل از اسلام به دو طبقهء توانگران و خوشگذران ( ملأ ) و نيز محرومانِ گرفتار ، تقسيم مىشدند . رؤساى قبايل و اعوان و انصار آنها جزو اشراف ، و از وضعيت نسبتاً خوبى برخوردار بودند ، امّا تودهء مردم از طبقات پايين اجتماعى محسوب مىشدند و با بدبختىهاى فراوان زندگى خود را سپرى مىكردند .\r\nعمر فروخ مىنويسد : مردم جزيرة العرب قبل از بعثت به دو گروه غنى و فقير\r\n\r\n","description":"","footnote":" ( 1 ) - زخرف ( 43 ) ، آيهء 24 . و اين گونه در هيچ شهر و ديارى پيش از تو پيامبر انذاركننده‌اى نفرستاديم مگر اينكه ثروتمندان مست و مغرور آن گفتند : « ما پدران خود را بر آيينى يافتيم و به آثار آنان اقتدا مىكنيم . » ","page_name":" 58 ","page_number":58},
  {"content":"\r\n\r\nتقسيم‌مىشدند . « 1 » \r\nاستاد مطهّرى در اين باره مىنويسد : « در دوران جاهليت ، يك زندگى طبقاتى عجيبى بر آن جامعه حكومت مىكرد . گويى اصلًا فقرا آدم نبودند تا چه رسد به غلامان و بردگان . آنها كه اشراف و اعيان و به تعبير قرآن ، مَلأ بودند خودشان را صاحب و مستحق همه چيز مىدانستند و آنهايى كه هيچ چيز نداشتند ، مستحق چيزى نمىشدند . » « 2 » \r\nاين از مسلّمات تاريخ است كه وقتى پيام اسلام منتشر شد طبقات محروم بيش از ديگران دعوت پيامبر اسلام صلى الله عليه و آله را لبّيك گفتند . به همين جهت برخى از اشراف به پيغمبر صلى الله عليه و آله مىگفتند آيا مىدانى عيب كار تو در كجاست ؟ و چرا ما حاضر نيستيم رسالت تو را بپذيريم ؟\r\nبراى اينكه تو آدم‌هاى فقير و ناتوان را اطراف خودت جمع كرده‌اى . اگر مىخواهى ما ايمان بياوريم بايد اينها را از خود دور كنى . خداوند متعال مىفرمايد به اينها بگو :\r\n« وَ ما انَا بِطارِدِ الْمُؤْمِنينَ » « 3 » \r\nمن كسى را كه ايمان داشته باشد [ به جرم اينكه غلام يا فقير است 
  ] طرد نمىكنم .\r\nهمچنين مىفرمايد :\r\n« وَ لا تَطْرُدِ الَّذينَ يَدْعُونَ رَبَّهُمْ بِالْغَدوَةِ وَالْعَشِىِّ يُريدُونَ وَجْهَهُ » « 4 » \r\nو كسانى را كه صبح و شام خدا را مىخوانند ، و جز ذات پاكِ او نظرى ندارند از خود دورمكن .\r\nاين مطالب نشان دهندهء اين حقيقت است كه اشراف حاضر نبودند حتّى دينشان مشابه دين فقراء و غلامان باشد . برخى از افراد اين طبقه اجتماعى تا آخرين لحظه با اسلام مبارزه كردند و پس از فتح مكه از روى خوف و طمع منافقانه اسلام آوردند چنان‌كه همين « توانگران خوشگذران » در برابر انبياء سلف نيز ايستادند و مانع اصلاحات آنها شدند . خداوند متعال درباره اين گروه مىفرمايد :\r\n\r\n","description":"","footnote":" ( 1 ) - تاريخ الجاهليه ، عمر فروخ ، ص 152 .  ( 2 ) - حماسه حسينى ، شهيد مرتضى مطهرى قدس سره ، ج 1 ، ص 252 .  ( 3 ) - شعراء ( 26 ) ، آيهء 114 .  ( 4 ) - انعام ( 6 ) ، آيهء 52 . ","page_name":" 59 ","page_number":59},
  {"content":"\r\n\r\n« وَ ما ارْسلنا فى قَرْيَةٍ مِنْ نَذيرٍ الَّا قالَ مُتْرَفُوها . . . انّا بِما ارْسِلْتُمْ بِهِ كافِرُونَ » « 1 » \r\nدر هيچ شهر و ديارى پيش از تو پيامبر انذار كننده‌اى نفرستاديم مگر اينكه ثروتمندان مغرور آن گفتند : . . . ما به آنچه شما به آن فرستاده شده‌ايد كافريم .\r\nطايفهء توانگر و حاكم از آنجا كه موقعيت سياسى و اجتماعى خويش را از دست مىدهد ، مخالف هر جنبش اجتماعى و اصلاحى است .\r\nاين افراد گاهى پس از قبول اسلام نيز آن روحيه اشرافى را فراموش نكرده بودند .\r\nروزى يكى از مسلمانان كه لباس كهنه به تن داشت وارد مجلس پيامبر صلى الله عليه و آله شد و كنار شخصى كه به اصطلاح از اشراف بود نشست . او روى عادت جاهلى ، خودش را جمع كرد و كنار كشيد . رسول اكرم صلى الله عليه و آله متوجّه شد . به او فرمود : « چرا چنين كارى كردى ، ترسيدى چيزى از ثروت تو به او بچسبد و يا ترسيدى چيزى از فقر او به تو بچسبد ؟ ! عرض كرد : نه يا رسول‌اللَّه . فرمود : « پس چرا چنين كردى ؟ ! » عرض كرد : اشتباه كردم و براى جبران اين اشتباه حاضرم در مجلس شما ، نيمى از دارايى خودم را به او ببخشم .\r\nافراد حاضر در جلسه به شخص فقير گفتند : بپذير . گفت : قبول نمىكنم ، براى اينكه مىترسم بگيرم و همانند او متكبّر شوم . « 2 » \r\nخداوندمتعال در آيات 24 زخرف ، 23 و 24 مؤمن و 27 هود درباره مخالفت‌هاى اين گروه « مُتْرِف » مطالبى بيان فرموده‌است كه به جهت ضيق مجال از نقل آنها صرف نظر مىكنيم .\r\nو در پايان اين نكته را يادآورى مىكنيم كه ابوسفيان و بيشتر اموىها از تاجر پيشگان بودند و از طبقه « مترفان » توانگران خوشگذران محسوب مىشدند .\r\n\r\n","description":"","footnote":" ( 1 ) - زخرف ( 43 ) ، آيات 23 - 24 .  ( 2 ) - بحارالانوار ، ج 72 ، ص 13 . ","page_name":" 60 ","page_number":60},
  {"content":"\r\n\r\n\r\nفصل دوم : اسلام و تحوّل همه‌جانبه در زندگى فردى و اجتماعى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاضاءَتْ بِهِ البِلادُ بَعدَ الضَّلالَةِ المُظلِمَةِ\r\nوالْجَهالَةِ الغالِبَةِ . « 1 »  امام على عليه السلام\r\n\r\nبعثت پيغمبر صلى الله عليه و آله سرآغاز تحوّلات\r\nبعثت پيامبر خاتم صلى الله عليه و آله زمانى به‌وقوع پيوست كه مردم در ظلمتِ جهل و سرگردانى معنوى عجيبى فرو رفته ، و گرفتار بيدادگرى صناديد قريش بودند . پيامبر صلى الله عليه و آله مبعوث به رسالت شد تا نظام شرك و ظلم را در هم بشكند و توحيد و عدالت را بنيان گذارد و بار سنگينى كه بر دوش مردم بود از دوششان فروگذارد . و بند عقايد پوچ و بىاساس شرك و وظايف رنج‌آور و طاقت‌فرساى نظامات سياسى و اقتصادى حاكم كه به سختى محدود و مقيّدشان گردانيده بود ، بگشايد . « 2 » \r\nعلى عليه السلام در اين باره مىفرمايد : « خداى متعال پيامبر صلى الله عليه و آله را زمانى فرستاد كه مردم در\r\n\r\n","description":"","footnote":" ( 1 ) - نهج‌البلاغه ، خطبه 151 ؛ جهان به او ( پيامبر صلى الله عليه و آله ) روشن گشت درحالى كه گمراهى مرگبار و جهالت وحشتناك همه را در تسخير خود داشت .  ( 2 ) - سورهء اعراف ( 7 ) ، آيه 157 . « الَّذينَ يَتَّبِعُونَ الرَّسُولَ النَّبىَّ الامِّىَّ الَّذى يَجِدُونَهُ مَكْتُوباً عِنْدَهُمْ فِى التَوْريةِ وَالْانْجيلِ يَأْمُرُهُمْ بِالْمعرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الخَبائِثَ وَ يَضَعُ عَنْهُمْ اصْرَهُمْ وَالْاغْلالَ الّتى كانَتْ عَلَيْهِمْ . » ","page_name":" 62 ","page_number":62},
  {"content":"\r\n\r\nحيرت و گمراهى سرگردان بودند و در فتنه و جهل و فساد غوطه‌ور ، هوا و هوس‌هاى سركش ، آنها را به‌سوى خود جذب كرده ، تكبّر و خودخواهى آنها را از جادّه حق دور ساخته بود ؛ جهل و نادانى آنها را سبك مغز بارآورده و در كارهاى خود مضطرب و حيران ساخته و به جهل و نادانى مبتلا بودند ، در اين هنگام پيامبر صلى الله عليه و آله در نصيحت و اندرز آنها كوشش كرد و آنان را به راه راست رهنمون و به‌سوى حكمت و دانش و موعظهء نيكو دعوت كرد . » « 1 » \r\n: « با آمدن پيامبر صلى الله عليه و آله نعمت ، پر و بال كرامت خود را بر آنها گسترد و نهرهاى مواهب خود را به‌سوى آنان جارى نمود و آيين حق با تمام بركاتش آنها را در برگرفت در ميان نعمت‌ها غرق گشتند و در دلِ يك زندگانى خرّم ، شادمان شدند . امور آنان در سايه قدرت كامل استوار گرديد و در سايه عزّتى پيروز قرار گرفتند و حكومتى ثابت و پايدار نصيبشان گرديد . پس آنان حاكم و زمامدار جهانيان شدند و سلاطين روى زمين گشتند و مالك و فرمانرواى كسانى شدند كه قبلًا بر آنها حكومت مىكردند و قوانين و احكام را درباره كسانى به اجرا گذاشتند كه قبلًا در مورد خودشان اجرا مىنمودند . كسى قدرت درهم‌شكستن نيروى آنان را نداشت و احدى خيال مبارزه با آنان را درسر نمىپروراند . » « 2 » \r\n: « جهان به او [ محمّد صلى الله عليه و آله 
  ] روشن گشت درحالى كه گمراهى مرگبار و جهالت وحشتناك همه را در تسخير خود داشت . » « 3 » \r\n آن‌كه عالم را ز شرك و جهل و حيرانى رهاند * با فروغ دانش و دين ، آن دلِ داناستى « 4 »  \r\nقرآن كريم به‌عنوان « دين مدوّن » تئورى مبارزه و تجديد ساختارهاى اعتقادى و اجتماعى را به‌عهده داشت و پيامبر اكرم صلى الله عليه و آله با الهام گرفتن از وحى ، برنامه‌هاى اصلاحى خود را پيش مىبرد و قرآن روشنگر و مبيّن هر مبهمى بود : « وَ نَزَّلْنا عَلَيْكَ الْكِتابَ تِبْيَناً لِكُلِّ\r\n\r\n","description":"","footnote":" ( 1 ) - نهج‌البلاغه ، خطبهء 95 .  ( 2 ) - همان ، خطبهء 192 .  ( 3 ) - همان ، خطبهء 151 .  ( 4 ) - ديوانِ مرحوم مهدى الهى قمشه‌اى ، ص 298 . ","page_name":" 63 ","page_number":63},
  {"content":"\r\n\r\nشَىْءٍ وَ هُدىً وَ رَحْمَةً وَ بُشْرَى لِلْمُسْلِمينَ » « 1 »  ما اين كتاب را بر تو نازل كرديم كه بيانگر همه چيز ، و مايه هدايت و رحمت و بشارت براى مسلمانان است .\r\nپيامبر اكرم صلى الله عليه و آله با نهضت الهى خود توانست تمام ساختارهاى فرهنگى ، سياسى و اجتماعى جامعه را دگرگون سازد . و جامعه را به‌سوى ملكوت و نور هدايت كند .\r\nيقيناً بررسى همه خيرات و بركاتى كه از جانب دين مبين اسلام نصيب امّت پيامبر صلى الله عليه و آله گرديد از حوصله اين بحث خارج است و با موضوع اصلى اين نوشتار نيز فاصله دارد . لذا اين مبحث را تا حدّى كه براى تبيين جريان رجعت سنّت‌هاى كهن جاهلى ضرورت دارد طرح مىكنيم .\r\nطرح اين مبحث ، از آن جهت ضرورى است كه درك صحيح بدعت‌هاى خلفا مخصوصاً بنىاميّه و عدول آنها از ارزش‌ها و اصول اسلامى وابسته به آن است . براى اينكه مفهومِ كلام نورانى امام حسين عليه السلام كه مىفرمايد : « سنّت رسول خدا صلى الله عليه و آله به كلّى از بين رفته و بدعت‌ها ظاهر شده است » روشن شود . و معلوم گردد كه چرا اباعبداللّه الحسين عليه السلام در محيط و وضعيّتى كه بنىاميّه ايجاد كرده بودند آرزوى مرگ و شهادت مىكند . « 2 »  لازم است ابتداء سنّت‌ها و ارزش‌هاى اسلامى را متذكّر شويم .\r\n\r\n","description":"","footnote":" ( 1 ) - نحل ( 16 ) ، آيهء 89 .  ( 2 ) - طبرى ، ج 4 ، ص 305 ؛ والكامل ، ج 3 ، ص 553 . ","page_name":" 64 ","page_number":64},
  {"content":"\r\n\r\nوَ لَقَدْ بَعَثْنا فى كُلِّ امَّةٍ رَسُولًا انِ اعْبُدُوا اللَّهَ\r\nوَاجْتَنِبُوا الطَّاغُوتَ . « 1 »  قرآن كريم\r\n\r\nانقلاب انديشه‌ها\r\nانقلاب جهانى پيامبر اكرم صلى الله عليه و آله با دگرگونى اعتقادى و اخلاقى آغاز شد و به ساير تحوّلات اجتماعى منجر گرديد . حضرت رسول صلى الله عليه و آله پانزده سالِ اوّل بعثت را در جهت تغيير مبانى فكرى و اعتقادى جامعهء حجاز صرف نمود ، زيرا بدون تربيت يك نيروى مبارز هم‌كيش و هم‌فكر و هم‌منش ، ساير تحوّلات سياسى اجتماعى غير ممكن بود .\r\nتغيير جهان‌بينى ، موجب تغيير اخلاق و بينش اجتماعى نيز مىشود ؛ زيرا وقتى آدمى زندگى را هدفمند دانست و خود را در برابر ديگران مسؤول شمرد ، روابط خودش را با جامعه و همنوعان بهبود مىبخشد . بدين سان از رهگذر تغييرات اعتقادى - اخلاقى روابط اجتماعى نيز دگرگون مىشود .\r\nپيامبر اسلام صلى الله عليه و آله حركت اعتقادى خود را با متزلزل ساختن مبانى و تكيه‌گاه‌هاى\r\n\r\n","description":"","footnote":" ( 1 ) - همانا در ميان هر امّتى پيغمبرى فرستاديم تا به خلق ابلاغ كند كه خداى يكتا را بپرستيد و از طاغوت دورى كنيد . سوره نحل ( 16 ) ، آيهء 36 . ","page_name":" 65 ","page_number":65},
  {"content":"\r\n\r\nفكرى نظام كهن آغاز و به تدريج زمينه را براى پذيرش اصول اعتقادى - اخلاقى اسلام آماده كرد . در اين مجال برخى از تحوّلات فكرى كه با بعثت پيغمبر صلى الله عليه و آله آغاز گرديد اجمالًا مورد بحث قرار مىگيرد .\r\n\r\nآزادانديشى به‌جاى تقليد اعتقادى\r\nچنان‌كه قبلًا گذشت ، در دوران جاهليت ، عقل به ميدان عقيده و ايمان راه نداشت و تا حدّى متروك مانده بود . رؤساى قبايل ، مردم را چنان بارآورده بودند كه بىتأمّل به تقليد نياكان برخيزند و كوركورانه فرمانبر كاهنان و اربابان باشند .\r\nپيامبر اكرم صلى الله عليه و آله نخست مىبايست اين جمود فكرى را در هم بشكند و آزادى انديشه و فكر را تأمين كند . زيرا بدون وارد شدن عقل به صحنه انديشه و تفكّر هر كارى ابْتر و بىنتيجه مىماند و به‌انجام نمىرسيد ، لذا نخستين آياتى كه نازل شد مربوط به فراگيرى علم و دانش بود . « اقْرَأْ بِاسْمِ رَبِّكَ الَّذى خَلَقَ . . . الَّذى عَلَّمَ بِالْقَلَمَ . » « 1 » \r\nو پيامبر صلى الله عليه و آله فرمود : « بِالتَّعْليمِ ارْسِلْتُ » « 2 »  من فرستاده شدم براى تعليم . و خداى متعال در هدف بعثت پيامبر فرمود : « هُوَ الَّذى بَعَثَ فِى الْامِّييّنَ رَسُولًا مِنْهُمْ يَتْلُوا عَلَيْهِمْ اياتِهِ وَ يُزَكّيهِمْ وَ يُعَلِّمُهُمُ الْكِتابَ وَالْحِكْمَةَ » « 3 »  ؛ او كسى است كه در ميان مردم امّى رسولى را از خودشان مبعوث كرد تا آيات او را بر آنها بخواند و آنان را تزكيه كند و كتاب و حكمت را به آنها بياموزد .\r\nرسول خدا صلى الله عليه و آله با تمام وجود براى نجات مردم از جهل تلاش كرد و در اين راه از هيچ كوششى دريغ نكرد . و قرآن كريم كسانى را كه بدون تفكّر و آگاهى از ديگران تبعيّت مىكردند سخت مورد نكوهش قرار داده فرمود : « وقتى به آنها گفته شود از قرآن پيروى\r\n\r\n","description":"","footnote":" ( 1 ) - علق ( 96 ) ، آيات 1 - 2 .  ( 2 ) - « وَ خَرَجَ صلى الله عليه و آله فَاذاً فِى الْمَسْجِدِ مَجْلِسانِ مَجْلِسٌ يَتَفَقَّهُونَ وَ مَجْلِسٌ يَدْعُونَ اللَّهَ وَ يَسْئَلُونَ فَقالَ كِلاهُما الى خَيرٍ امَّاهؤُلاءِ فَيَتَعَلَّمُونَ وَ يَفْقَهُونَ ، هؤُلاءِ افْضَلَ بِالتَّعْليمِ ارْسِلْتُ ثُمّ قَعَدَ مَعَهُمْ . » بحارالانوار ، ج 1 ، ص 206 .  ( 3 ) - جمعه ( 62 ) ، آيهء 2 . ","page_name":" 66 ","page_number":66},
  {"content":"\r\n\r\nكنيد مىگويند ما از پدران خود پيروى مىكنيم . آيا ( از پدرانشان پيروى مىكنند ) اگر چه آنها تعقّل نمىكردند و هدايت نشده بودند ؟ ! » « 1 » \r\nو با بيان اين حقيقت كه : « اگر تابع اكثريت باشند گمراه خواهند شد ، تاركين عقل و انديشه را به خطرى كه متوجّه‌شان بود آگاه ساخت . » « 2 » \r\nو با بشارت به پيروان عقل و خرد ، مردم را به آزادى انديشه و تفكّر ترغيب نمود :\r\n« فَبَشِّرْ عِبادِ الَّذين يَسْتَمِعُونَ الْقَوْلَ فَيَتَّبِعُونَ احْسَنَهُ اولئِكَ الَّذينَ هَداهُمُ اللَّهُ وَ اولئِكَ هُمْ اولُوا الْالباب » « 3 » \r\nبشارت بده بندگان مرا ، آنان كه سخن را استماع مىنمايند و از بهترين آنها تبعيّت مىكنند .\r\nاينها كسانى هستند كه مورد هدايت الهى قرار گرفته‌اند و به راستى ايشان صاحبان عقل هستند .\r\nبدين ترتيب خداوند متعال با تبيين جايگاه عقل و انديشه ، زمينه تكامل فكرى مردم را از ديدن به انديشيدن پديد آورد . و با ارتقاى فرهنگى و آزادانديشى زمينه را براى طرح مباحث اعتقادى آماده ساخت .\r\n\r\nيكتاپرستى\r\nپيامبر اكرم صلى الله عليه و آله در مدّت 23 سال با الهام از وحى توانست شرك و بت‌پرستى را كه ريشهء همه بدبختىهاى دوران جاهليّت بود تقريباً نابود سازد و مردم را به‌سوى يكتاپرستى كه ريشهء همه خوشبختىهاست هدايت كند .\r\nپيامبر اسلام صلى الله عليه و آله مردم بت‌پرست و مشرك را به پرستش و عبادت خداى يكتا دعوت كرد . و با براهين گوناگون مدّعاى خويش را اثبات نمود . ايشان با بىخاصيّت خواندن\r\n\r\n","description":"","footnote":" ( 1 ) - « و اذا قيلَ لَهُمُ اتَّبِعُوا ما انْزَلَ اللَّهُ قالُوا بَلْ نَتَّبِعُ ما الْفَيْنا عَلَيْهِ اباءَنا اوَ لَوْ كانَ اباءُهُمْ لا يَعْقِلُونَ شَيْئاً وَ لا يَهْتَدُونَ . » سوره بقره ، آيه 170 .  ( 2 ) - « وَ انْ تُطِعْ اكْثَرَ مَنْ فِى الْارْضِ يُضِلُّوكَ عَنْ سَبيلِ اللّهِ . » سوره انعام ، آيهء 117 .  ( 3 ) - زمر ( 39 ) ، آيات 17 - 18 . ","page_name":" 67 ","page_number":67},
  {"content":"\r\n\r\nعبادت بت‌ها ، مردم را از پرستش آنها منع نمود :\r\n« وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَانْ فَعَلْتَ فَانَّكَ اذاً مِنَ الظَّالِمينَ » « 1 » \r\nغير خداى يكتا هيچ يك از اين خدايان باطل كه به حال تو نفع و ضررى ندارد به خدايى مخوان و گرنه ( مشرك شده ) و از ستمكاران خواهى بود .\r\nو با بيان اين حقيقت كه بت‌ها نه مالك نيازمندىهاى انسان هستند و نه وزير و معاون ، و نه آبرومندِ نزد مالك اصلى مىباشند ، پرستش آنها را كارى غير عاقلانه خواند :\r\n« قُلِ ادْعُوا الَّذينَ زَعَمْتُمْ مِنْ دُونِ اللَّهِ لا يَمْلِكُونَ مِثْقالَ ذَرَّةٍ فِى السَّمواتِ وَ لا فِى الْارْضِ وَ ما لَهُمْ فيها مِنْ شِرْكٍ وَ ما لَهُ مِنْهُمْ مِنْ ظَهيرٍ » « 2 » \r\nبگو : كسانى را كه غير از خدا ( معبود خود ) مىپنداريد . بخوانيد ! آنها به اندازه ذرّه‌اى در آسمان‌ها و زمين مالك نيستند و نه در ( خلقت و مالكيت ) آنها شريكند و نه ياور او ( در آفرينش ) بودند .\r\nو خداوند متعال را كه آفريدگار و پروردگار همه اشيا است شايسته پرستش خواند :\r\n« يا ايُّهَا النَّاسُ اعْبُدُوا رَبَّكُمُ الَّذى خَلَقَكُمْ وَالَّذينَ مِنْ قَبْلِكُمْ لَعَلَّكُمْ تَتَّقُونَ » « 3 » \r\nاى مردم ! پروردگار خود را پرستش كنيد ؛ آن كس كه شما ، و كسانى را كه پيش از شما بودند آفريد ؛ تا پرهيزگار شويد .\r\nو مردم را به نفى شرك و اخلاص در عبادت دعوت نمود : « قُلْ انَّ صَلاتى وَ نُسُكى وَ مَحْياىَ وَ مَماتى لِلَّهِ رَبِّ الْعالَمينَ » « 4 »  ؛ بگو نماز و تمام عبادات و زندگى و مرگ من همه براى پروردگار جهانيان است .\r\nو گناه شرك را غير قابل عفو معرّفى كرد :\r\n\r\n","description":"","footnote":" ( 1 ) - يونس ( 10 ) ، آيهء 106 .  ( 2 ) - سبأ ( 34 ) ، آيهء 22 .  ( 3 ) - بقره ( 2 ) ، آيه 21 .  ( 4 ) - انعام ( 6 ) ، آيهء 162 . ","page_name":" 68 ","page_number":68},
  {"content":"\r\n\r\n« انَّ اللهَ لا يَغْفِرُ انْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدِ افتَرى اثْماً عَظيماً » « 1 » \r\nخداوند ( هرگز ) شرك را نمىبخشد ، و پايين‌تر از آن را براى هر كس بخواهد ( و شايسته بداند ) مىبخشد . و آن كس كه براى خدا ، شريكى قرار دهد ، گناه بزرگى مرتكب شده است .\r\nبه‌هر حال مسلّم است كه آيات زيادى از قرآن مربوط به توحيد و مبارزه با شرك مىباشد و پيكار و مبارزهء اصلى رسول خدا صلى الله عليه و آله نيز در اين جهت بوده است ؛ چنان كه آن حضرت فرمود : « امِرْتُ انْ اقاتِلَ النَّاسَ حَتَّى يَشْهَدُوا انْ لا الهَ الَّا اللَّهُ وَ انَّ مُحَمَّداً رَسُولُ اللَّهِ صلى الله عليه و آله » . « 2 »  ؛\r\nمأمورم كه با مردم مبارزه كنم تا به يگانگى خدا و رسالتم گواهى دهند .\r\nسخت‌ترين دوران يك نهضت همين دوران سازندگى فكرى و اعتقادى است ، كه اگر با موفقيّت انجام گيرد تحوّلات بعدى آسان‌تر ، و آينده نهضت تضمين خواهد بود .\r\nپيامبر اكرم صلى الله عليه و آله با تدبير و آگاهى اين دوران ( سازندگى فكرى و اعتقادى ) را پشت سر گذاشت و توانست در طول 23 سال رسالت خود اكثر مردم حجاز را به پرستش خداى متعال كه منشأ همه خيرات و بركات است مؤمن سازد . و زمينه تحوّلات سياسى و اقتصادى و اجتماعى را به‌وجود آورد و يك انقلاب تكاملى همه‌جانبه را تحقّق بخشد .\r\n\r\n","description":"","footnote":" ( 1 ) - نساء ( 4 ) ، آيهء 48 .  ( 2 ) - صحيح بخارى ، محمّد بن اسماعيل البخارى ، ج 1 ، كتاب‌الايمان ، ص 53 . ","page_name":" 69 ","page_number":69},
  {"content":"\r\n\r\nانَّ اكْرَمَكُمْ عِنْدَاللّهِ اتْقاكُمْ . « 1 » \r\nقرآن كريم\r\n\r\nانقلاب ارزش‌ها\r\nبا پيروزى انقلاب عقيدتى ، تحوّلات سياسى ، اجتماعى ، اخلاقى و اقتصادى مطابق دين جديد آغاز شد . مردمى كه ملاك برترى و بزرگى را ثروت و قدرت مىشمردند و براى به‌دست آوردن آنها خون يكديگر را مىريختند اينك با اعتقاد به پروردگار جهانيان ملاك برترى و شرف را تقرّب به او و وسيله آن را بندگى خدا و خدمت به همنوعان خود دانستند .\r\nتفرقه و تشتّت كه از پرستش انواع بت‌ها و تعصّب قومى نشأت مىيافت ، در سايه يكتاپرستى و تقوا ، به وحدت و برادرى ، و بىبند و بارى و فسق و فجور ، در پرتو تعليمات آسمانى قرآن كريم به بندگى و اطاعت حق تعالى تبديل شد .\r\nبىمسؤوليّتى و پاسخگو نبودن نسبت به اعمال خويش به‌صورت فردى ، در سايه اعتقاد به روز رستاخيز به مسؤول بودن در قبال امور دنيايى و آخرتى تبديل گشت .\r\nو در اواخر عمر شريف پيامبر اكرم صلى الله عليه و آله اكثريّت قريب به اتّفاق مردم حجاز تحت\r\n\r\n","description":"","footnote":" ( 1 ) - حجرات ( 49 ) ، آيهء 13 ؛ گرامىترين شما نزد خدا باتقواترين شماست . ","page_name":" 70 ","page_number":70},
  {"content":"\r\n\r\nولايت و زعامت آن حضرت صلى الله عليه و آله امّت واحدى را با ايدئولوژى اسلام تشكيل دادند .\r\nاينك به اختصار ، اين تحوّلات سياسى ، اجتماعى ، اخلاقى و اقتصادى را كه در پرتو قرآن كريم به‌وجود آمد مورد مطالعه و بررسى قرار مىدهيم .\r\n\r\nحاكميت اولياء خدا\r\nحكومت در عصر جاهلى ، به‌معناى استثمار و استعباد ديگران بود . اسلام آن را متحول كرد و وسيله‌اى براى خدمت به مردم و ايجاد عدالت و امنيّت اجتماعى قرار داد .\r\nانقلاب توحيدى اسلام ، حاكميت غاصبانه اربابان ستمگر را نفى نمود . و شايسته‌ترين بندگان خدا يعنى پيامبران و جانشينان آنان را براى اين امر خطير معرّفى كرد : « يا ايُّها الَّذينَ امَنُوا اطيعُوا اللَّهَ وَ اطيعُوا الرَّسُولَ وَ اولِى الْامْرِ مِنكُمْ » « 1 »  اى كسانى كه ايمان آورده‌ايد ! اطاعت كنيد خدا را ، و اطاعت كنيد پيامبر خدا و اولوالامر [ : اوصياى پيامبر 
  ] را . و حكومت و رهبرى را امانت الهى دانست و فرمود :\r\n« انَّ اللَّهَ يَأْمُرُكُمْ انْ تُؤَدُّو الْاماناتِ الى اهلِها وَ اذا حَكَمْتُمْ بَينَ النَّاسِ انْ تَحْكُمُوا بِالْعَدْلِ » « 2 » \r\nخداوند به شما فرمان مىدهد كه امانت‌ها [ حكومت‌ها 
  ] را به صاحبانش بدهيد ؛ و هنگامى كه ميان مردم داورى مىكنيد ، به عدالت داورى كنيد .\r\nعلى عليه السلام تربيت شده مكتب وحى و رسالت درباره حكومت فرمود : « مبادا گمان كنى حكومتى كه به تو سپرده شده است يك شكار است كه به چنگ افتاده است ؛ خير ! امانتى است كه بر گردنت گذاشته شده است » . « 3 » \r\nو درباره رابطه متقابل مردم و رهبرى فرمود :\r\n\r\n","description":"","footnote":" ( 1 ) - نساء ( 4 ) ، آيهء 59 .  ( 2 ) - همان ، آيه 58 ، حكومت يكى از مصاديق بارز امانت الهى است . ( مجمع‌البيان ، ج 2 ، ص 63 )  ( 3 ) - نهج‌البلاغه ، نامهء 5 . ","page_name":" 71 ","page_number":71},
  {"content":"\r\n\r\n« فَامَّا حَقُّكُمْ عَلَىَّ فَالنَّصيحَةُ لَكُم . . . وَ امّا حَقّى عَلَيْكُمْ فَالْوَفاءُ بِالبَيْعَةِ وَالنَّصيحَةُ فِى الْمَشْهَدِ والمَغيبِ » « 1 » \r\nامّا حق شما بر من ( رهبر ) خيرخواهى درباره شماست . . . اما حق من بر شما اين است كه در بيعت خويش با من وفادار باشيد و در آشكار و نهان خيرخواهى كنيد .\r\nاين خيرخواهى يك مفهوم اخلاقى محض نيست بلكه با توجّه به اهداف حكومت و سياست در اسلام كه عبارت است از اداره جامعه براساس قوانين و مقرّرات دينى و خدمتگزارى براى مردم ، ضرورتى است كه بدون آن ، مفهومى براى حاكم و سياستمدار اسلامى ، وجود ندارد . خيرخواهى زمامدار موقعى تحقق پيدا مىكند كه مردم جامعه مانند اجزاء و عناصر شخصيّت او تلقّى شوند ، در نتيجه زمامدار بايد خوشىها و ناخوشىهاى مردم را در درون خود احساس نمايد . چنان كه اميرالمؤمنين عليه السلام فرمود : « آيا قناعت كنم به اينكه به من امير مؤمنان گفته شود و در ناگوارىهاى روزگار با آنان شريك نباشم . » « 2 » \r\n\r\nحكومت بر قلمرو فكرى\r\nحكومت ملوك الطوايفى عصر جاهلى به حكومت جهانى دينى مبدّل گشت . در حكومت پيغمبر صلى الله عليه و آله عناصر ملّيت ، نژاد ، زبان و خاك سهمى نداشتند ، بلكه سازنده آن اشتراك انسان‌ها در عقايد و افكار و خصلت‌هاى انسانى بود . پيروان او نيز از گروه و نژاد خاصّى نبودند ، همه طبقات اجتماعى و همهء نژادها و ملّيت‌ها زير پرچم او جمع شده بودند . سلمان فارسى ، بلال حبشى ، عمّار ياسر و ابوذر غفارى از نظر ملّيت و نژاد مختلف بودند امّا نقطهء اشتراك آنها ايمان به خدا و رسالت حضرت رسول صلى الله عليه و آله بود .\r\n\r\nخدمت ، نه تجارت\r\nحكّام خودسر و خوشگذران دوره جاهلى رياست را وسيله عيّاشى خود مىدانستند\r\n\r\n","description":"","footnote":" ( 1 ) - نهج‌البلاغه ، خطبهء 34 .  ( 2 ) - همان ، نامهء 45 . ","page_name":" 72 ","page_number":72},
  {"content":"\r\n\r\nامّا اسلام حاكم و سرپرست اجتماع را « امين » و « نگهبان » اجتماع معرّفى كرد و حكومت عادلانه را نوعى امانت‌دارى شمرد .\r\nعلى عليه السلام در نامه‌اى كه به استاندار آذربايجان نوشته است اين حقيقت را به‌خوبى تبيين كرده است : « مبادا گمان كنى حكومتى كه به تو سپرده شده است يك شكار است كه به چنگ افتاده است . خير ! امانتى است كه بر گردنت گذاشته شده و ما فوق تو از تو رعايت و نگهبانى و حفظ حقوق مردم را مىخواهد . تو را نرسد كه به استبداد و دلخواه ، در ميان مردم رفتار كنى . » « 1 » \r\nو در بخشنامه‌اى كه براى مأمورين جمع‌آورى ماليات ارسال فرمود ، چنين آمده است : « نسبت به مردم مهربان و با محبّت باش ، مبادا مانند يك درنده كه دريدن و خوردن آنان را فرصت مىشمارد رفتار كنى كه مردم تو يا مسلمانند و برادر دينى تو و يا غير مسلمانند و انسانى مانند تو . . . . » « 2 » \r\n\r\nدورى از تشريفات\r\nپيامبر اكرم صلى الله عليه و آله به‌عنوان حاكم و زعيم جامعه اسلامى به هيچ وجه انتظار نداشت از نظر وضع ظاهرى با ساير مسلمانان تفاوت داشته باشد . به همين جهت حضرت صلى الله عليه و آله جلسات خود را مدوّر ( دايره شكل ) بر پا مىكرد تا بالا و پايين نداشته باشد و لباسش نيز تفاوتى با اصحابش نداشت . لذا اگر غريبى بر مجلس او وارد مىشد و حضرت صلى الله عليه و آله را از قبل نمىشناخت از روى وضع ظاهرى و موقعيّت مكانى ، پيامبر صلى الله عليه و آله را نمىشناخت . او خود مىفرمود : « من نه شاهم و نه ديكتاتور ، بلكه پسر زنى هستم كه در مكّه از گوشت خشكيده [ غذاى معمولى مردم 
  ] تغذيه مىكرد . » « 3 » \r\nو خليفه رسول‌الله صلى الله عليه و آله در اين باره فرمود : « با من آن سان كه با جبّاران و ستمگران\r\n\r\n","description":"","footnote":" ( 1 ) - نهج البلاغه ، نامهء 45 .  ( 2 ) - همان ، نامهء 53 .  ( 3 ) - سنن ابن ماجه ، ج 2 ، ص 1101 . لَسْتُ مَلِكاً وَ لا جَبَّاراً وَ انَّما انَا ابْنُ امْرَأَةٍ كانَتْ تَأكُلُ الْقَديدَ بِمَكَّةٍ . ","page_name":" 73 ","page_number":73},
  {"content":"\r\n\r\nسخن مىگويند سخن نگوييد . القاب پرطنطنه برايم به‌كار نبريد ، آن ملاحظه‌كارىها و موافقت‌هاى مصلحتى كه در برابر مستبدان اظهار مىداريد در برابر من اظهار مداريد . » « 1 » \r\nو درباره بهره‌مندى خود از بيت‌المال فرمود : « آگاه باش ! هر مأمومى امام و پيشوايى دارد كه بايد به او اقتدا كند و از نور دانشش بهره گيرد . بدان كه امام شما از دنيايش به همين دو جامهء كهنه و از غذاها به دو قرص نان اكتفا كرده است . » « 2 » \r\n\r\nوحدت سياسى\r\nبا گسترش دين مبين اسلام و به‌وجود آمدن وحدت دينى و اعتقادى ، محورى براى وحدت ملّى و سياسى پديد آمد . و پيامبر اكرم صلى الله عليه و آله در اواخر عمر شريفش توانست دولت اسلامى را در پايگاه مستحكم يكتاپرستى بنا كند و مردم حجاز را تحت حكومت واحدى قرار دهد . بدين سان وحدت دينى موجب وحدت سياسى گرديد و اختلافات قبيله‌اى و غارت‌هاى وحشيانه كه عمدتاً از بت‌پرستى و جاه‌طلبى سران عيّاش نشأت مىيافت رخت بر بست و امنيّت اجتماعى نسبتاً خوبى برقرار گشت .\r\n\r\n","description":"","footnote":" ( 1 ) - نهج‌البلاغه ، خطبهء 216 .  ( 2 ) - همان ، نامهء 45 . ","page_name":" 74 ","page_number":74},
  {"content":"\r\n\r\nقَدْ افْلَحَ مَنْ زَكّيها وَ قَدْ خابَ مَنْ دَسّيها . « 1 » \r\nقرآن كريم\r\n\r\nترويج فضيلت‌هاى انسانى\r\nدر دوران جاهليّت ، مردم به‌خاطر اعتقادات فاسد و انحراف از مكتب انبيا ، از فضيلت‌هاى انسانى فاصله گرفته بودند و مواردى همانند خون و نژاد و مادّيّات را ارزش مىدانستند و بدان‌ها افتخار مىكردند . اسلام با عوض كردن طرز تفكّرها ، ارزش‌ها را متحوّل كرد . اساساً هدف از بعثت انبياء اصلاح فكر و رفتار انسان‌ها و تربيت آنها مىباشد . قرآن كريم دربارهء هدف بعثت مىفرمايد : « او خدايى است كه در ميان عرب امّى پيامبرى از خودشان برانگيخت كه آيات او را بر آنان بخواند و آنها را از پليدىها و زشتىها منزّه سازد و كتاب و حكمت به آنها بياموزد ، اگر چه پيش از آن در گمراهى آشكار بودند . » « 2 » \r\n\r\n","description":"","footnote":" ( 1 ) - شمس ( 91 ) ، آيه 9 - 10 . به‌راستى آن كس‌كه نفس خويش را از آلودگىها پاك كرد رستگار شد ، و آن كس كه خود را آلوده ساخت ، زيانكار گشت .  ( 2 ) - جمعه ( 62 ) ، آيهء 2 . ","page_name":" 75 ","page_number":75},
  {"content":"\r\n\r\nپيغمر اكرم صلى الله عليه و آله فرمود : « بُعِثْتُ بِمَكارِمِ الْاخْلاقِ وَ مَحاسِنُها » « 1 »  ؛ من از طرف خدا براى مكارم و محاسن اخلاق مبعوث شده‌ام .\r\nاسلام در پرتو قوانين مترقّى و انسان‌ساز خود با عوض كردن ارزش‌ها ، توانست انسانى را كه همّتش شكم و شهوتش بود از نظر معنوى ، به كمالاتى رهنمون سازد كه فرشتگان حسرت آن بردند و از نظر فداكارى و ايثار چنان ارتقايى يافتند كه برخى از مسلمانان حاضر شدند خود از تشنگى بميرند تا برادرانشان زنده بمانند .\r\nاينكه اسلام چه فضيلت‌هايى را براى انسانيّت به ارمغان آورد موضوع مستقلّى است كه در علم اخلاق مورد بحث است ، و از موضوع اين مقال خارج مىباشد . در اين مجال صرفاً به برخى از فضايل انسانى كه جنبه اجتماعى دارد و در داستان رجعت سنّت‌ها و باورهاى جاهلى مورد توجّه است اشاره مىكنيم .\r\n\r\nكرامت نفس\r\nانسانِ قبل از بعثت ، چون به شرافت و كرامت خود ايمان نداشت وجودش را با هر شىء ناچيزى معامله مىكرد . گاهى اسير حرص و طمع خويش بود و گاهى ذليل و بردهء دست خود خواهان .\r\nاسلام انسان را متوجّه خودش كرد و شرافت و كرامت ذاتى او را متذكّر گرديد و عزّت خواهى ، مناعت طبع و احساس شرافت را در او زنده كرد : « وَ لِلّهِ الْعِزَّةُ وَ لِرَسُولِهِ وَ لِلْمُؤْمِنينَ » « 2 »  عزّت اختصاص به خدا و رسول او و مؤمنين دارد .\r\nمؤمن است كه بايد عزيز باشد و عزّت شايسته اوست و او شايسته عزّت است .\r\nپيامبر صلى الله عليه و آله فرمود : « اطْلُبُوا الْحَوائِجَ بِعِزَّةِ الْانْفُسِ » « 3 »  ؛ حاجت‌هاى خود را ( از ديگران ) با عزّت نفس بخواهيد . يعنى خودتان را نزد ديگران پست و ذليل نكنيد . درحالى كه شرافت وعزّت\r\n\r\n","description":"","footnote":" ( 1 ) - بحارالانوار ، ج 69 ، ص 394 ، روايت 77 .  ( 2 ) - منافقين ( 62 ) ، آيهء 8 .  ( 3 ) - نهج‌الفصاحة ، ص 64 ، حديث 32 . ","page_name":" 76 ","page_number":76},
  {"content":"\r\n\r\nخود را حفظ مىكنيد حاجت و نياز خود را طرح كنيد .\r\nاسلام آنقدر به شرافت نفس آدمى اهمّيت داد كه مرگِ با عزّت را بهتر از ماندن با ذلّت دانست . « 1 »  و آنچه را كه باعث ذلّت نفس است ممنوع كرد . مثلًا دروغ را حرام شمرد .\r\nامام حسين عليه السلام فرمود : « الصِّدْقَ عِزُّ وَالْكِذْبُ عَجْزٌ » . « 2 »  از آن جهت انسان بايد راستگو باشد كه راستى براى انسان عزّت است و دروغ گفتن عجز و ناتوانى !\r\nطمع را مذموم دانست چون موجب حقارت و خوارى انسان مىگردد . « 3 » \r\nو انسان‌هايى كه شرافت خود را بالاتر از همه دنيا مىدانند مورد ستايش قرار داد . امام هفتم عليه السلام فرمود : « انّ اعْظَمَ النَّاسِ قَدْراً مَنْ لا يَرَى الدُّنيا لِنَفْسِهِ خَطَراً » « 4 »  ؛ از همه مردم باارزش‌تر و بلندمرتبه‌تر آن كسى است كه تمام دنيا را براى خود مقامى نداند .\r\nو تنها خدا و بهشت جاودانهء او را ؛ بر ابر نفس دانست :\r\n اثامِنُ بِالنَّفْسِ النَّفيسَةِ رَبَّها * فَلَيْسَ لَها فِى الْخَلْقِ كُلُّهُمْ ثَمَنٌ « 5 »  \r\nو به تعبير امام هفتم عليه السلام « انّ ابْدانَكُمْ لَيْسَ لَها ثَمَنٌ الَّا الْجَنَّةِ ، فَلا تَبيعُوها بِغَيْرِها » « 6 » \r\nو انسان با شرافت را كسى دانست كه نه اسير شهوت مىشود و نه ذليل و عبد ديگران . « 7 » \r\nدر پايان اين نكته را متذكر مىشويم كه « كرامت نفس » مبنا و زيربناى اخلاق اسلامى مىباشد . يعنى ريشهء ترك رذايل و كسب فضايل اخلاقى ، معرفت و كرامت نفس است .\r\nبه‌همين جهت در منابع دينى مورد توجّه فراوانى مىباشد .\r\n\r\n","description":"","footnote":" ( 1 ) - نهج‌البلاغه ، خطبهء 51 . فَالْمَوْتُ فى حَياتِكُمْ مَقْهُورينَ وَالْحَياةُ فى مَوْتِكُمْ قاهِرينَ .  ( 2 ) - تاريخ يعقوبى ، ج 2 ، ص 246 .  ( 3 ) - نهج‌البلاغه ، كلمات قصار ، 226 .  ( 4 ) - تحف‌العقول ، ابىمحمد الحسن بن على بن الحسين بن شعبه الحرّانى ، ص 410 .  ( 5 ) - بحارالانوار ، ج 47 ، ص 24 . من ثمن قرار مىدهم با اين نفس بسيار پرارزش ، خداى او را چون در همه مخلوقات خدا موجودى كه ارزشش برابر نفس باشد يافت نمىشود .  ( 6 ) - تحف‌العقول ، ص 410 . بهاى تن شما جز بهشت نيست آن را جز بدان نفروشيد .  ( 7 ) - نهج‌البلاغه ، نامه 31 . اكْرِمْ نَفْسَكَ عَنْ كُلِّ دَنِيَّةٍ وَ انْ ساقَتْكَ الى الرَّغائِبْ . . . وَ لاتَكُنْ عَبْدَ غَيْرِكَ وَ قَدْ جَعَلَكَ اللَّهُ حُرّاً . ","page_name":" 77 ","page_number":77},
  {"content":"\r\n\r\nاعْدِلُوا هُوَ اقْرَبُ لِلتَّقْوى . « 1 » \r\nقرآن كريم\r\n\r\nعدالت و حق‌گرايى\r\nچنان كه در بخش نخست گفتيم مردم قبل از بعثت به‌خاطر عداوت و كينه نسبت به يكديگر ، و حرص و طمع به مال و ثروت ، حقوق يكديگر را رعايت نمىكردند ، و ظلم و ستم را قبيح نمىشمردند .\r\nاسلام با از بين بردن ريشه‌هاى ظلم ، زمينه را براى تحقّق عدالت در جامعه مهيّا ساخت . آيات و روايات فراوانى در مدح و ستايش عدالت و مذمّت ظلم و ستم واردشده كه برخى از آنها را متذكّر مىشويم .\r\nاز ديدگاه قرآن كريم براى رسيدن انسان‌ها به كمالات معنوى ، عدالت اجتماعى از مقدمات لازم به‌حساب مىآيد لذا برقرارى قسط و عدل از اهداف بعثت انبياء شمرده شده است : « لَقَدْ ارْسَلْنا رُسُلَنا بِالْبَيِّناتِ وَ انْزَلْنا مَعَهُمُ الْكِتابَ وَالْميزانَ لِيَقُومَ النَّاسُ بِالْقِسْطِ » « 2 » \r\n\r\n","description":"","footnote":" ( 1 ) - مائده ( 5 ) ، آيهء 8 . عدالت كنيد ، كه به پرهيزگارى نزديكتر است !  ( 2 ) - حديد ( 57 ) ، آيهء 25 . ","page_name":" 78 ","page_number":78},
  {"content":"\r\n\r\nهمانا ما پيغمبران خود را با ادلّه و معجزات ( به‌سوى خلق ) فرستاديم و كتاب و ميزان به ايشان داديم تا مردم به راستى و عدل گرايش پيدا كنند .\r\nو براى تحقّق اين هدف مؤمنين را به عدل و قسط فرمان داد : « يا ايُّهَا الَّذينَ آمَنُوا كُونُوا قَوَّامينَ بِالْقِسْطِ » « 1 »  اى اهل ايمان برپا كنندهء عدالت باشيد .\r\nو به مؤمنين سفارش كرد كه حتى عداوت ديگران نبايد آنها را از مسير حق و عدالت خارج كند : « وَ لا يَجْرِمَنَّكُمْ شَنَئَانُ قَوْمٍ عَلى الَّا تَعْدِلُوا اعْدِلُوا هُوَ اقْرَبُ لِلتَّقْوى » « 2 »  ؛ البتّه شما را نبايد عداوت گروهى بر آن دارد كه از طريق عدل بيرون رويد . عدالت داشته باشيد كه عدل به تقوا نزديك‌تر است .\r\nاستاد مطهرى قدس سره مىنويسد : « اسلام كه طرز تفكّرها را عوض كرد به اين معنى است كه ارزش‌ها را بالا و پايين آورد ، ارزش‌هايى كه در حدّ صفر بود - مانند تقوا - در درجه اعلى قرار داد . . . و ارزش‌هاى خيلى بالا را از قبيل خون و نژاد و غير آن را پايين آورد . . . .\r\nعدالت يكى از مسائلى است كه به‌وسيله اسلام حيات و زندگى را از سر گرفت و ارزش فوق‌العاده يافت . » « 3 » \r\nعلى عليه السلام در پاسخ كسى كه پرسيد : « آيا عدالت شريف‌تر است يا بخشندگى ؟ » فرمود :\r\nعدل از ديدگاه اجتماعى بالاتر است . زيرا عدل جريان‌ها را در مجراى طبيعى خود قرار مىدهد امّا جود و بخشش جريان‌ها را از مجراى طبيعى خود خارج مىسازد . همچنين عدالت قانونى است عام و مدير و مدبّرى است كلّى و شامل ، كه همه اجتماع را دربرمىگيرد و بزرگ‌راهى است كه همه بايد از آن بروند . امّا جود و بخشش يك حالت استثنايى و غير كلّى است . « 4 » \r\nاز ديدگاه اسلام تعادل اجتماع و سلامت پيكر اجتماع و آرامش روح آن به عدالت\r\n\r\n","description":"","footnote":" ( 1 ) - نساء ( 4 ) ، آيهء 135 .  ( 2 ) - مائده ( 5 ) ، آيهء 8 .  ( 3 ) - سيرى در نهج‌البلاغه ، شهيد مطهّرى قدس سره ، ص 110 .  ( 4 ) - نهج‌البلاغه ، حكمت 437 . ","page_name":" 79 ","page_number":79},
  {"content":"\r\n\r\nوابسته است .\r\nپيامبر اكرم صلى الله عليه و آله با الهام از وحى الهى ريشه‌هاى ظلم و ستم را سوزاند و تا حدّ زيادى عدالت و حق مدارى را بين مردم گسترش داد . و زمينه تكامل و ارتقاى معنوى مسلمانان را فراهم ساخت .\r\n\r\nايثار و فداكارى\r\nترجيح ديگران بر خود و بخشش به‌خاطر رضاى خدا را ايثار گويند . « 1 »  اسلام علاوه بر اينكه ظلم به ديگران را قبيح شمرد ، و رعايت حقوق آنها را واجب دانست ، به ايثار و فداكارى نيز توصيه كرد ، كارهايى كه نفع خود و نزديكان در او نباشد ؛ كارهايى كه منفعت ديگران در آن لحاظ شده باشد و براى رضاى خدا انجام گيرد . خداوند متعال انصار مدينه را به خاطر پناه دادن مهاجرين و تأمين زندگى آنها مورد ستايش قرار داد : « وَ يُؤْثِرُونَ عَلى انْفُسِهِمْ وَ لَوْ كانَ بِهِمْ خَصاصَةٌ . . . وَ اولئِكَ هُمُ الْمُفْلِحُون » « 2 »  آنان‌كه غير را بر خود ترجيح مىدهند . . . اينان رستگارانند . و در تجليل از ايثار امام على عليه السلام در ليلةالمبيت فرمود : « وَ مِنَ النَّاسِ مَنْ يَشْرى نَفْسَهُ ابْتِغاءَ مَرْضاتِ اللَّهِ » « 3 »  ؛ برخى از مردم جان خود را به خاطر خشنودى خدا مىفروشند .\r\nو درباره ايثار حضرت على عليه السلام و اهل بيتش فرمود : « انَّما نُطْعِمُكُمْ لِوَجْهِ اللَّهِ لا نُريدُ مِنْكُمْ جَزاءً وَ لا شُكُوراً » « 4 » \r\nو مينوى جاودان را ، پاداش ارزنده‌اى دانست كه به ايثاركنندگان جان و مال داده مىشود : « انَّ اللَّهَ اشْتَرى مِنَ الْمُؤْمِنينَ انْفُسَهُمْ وَ امْوالَهُمْ بِانَّ لَهُمُ الْجَنَّةَ » « 5 »  ؛ خداوند متعال جان‌ها و اموال مؤمنان را خريدارى كرده ، كه ( در برابرش ) بهشت براى آنان باشد .\r\n\r\n","description":"","footnote":" ( 1 ) - معراج السعاده ، ملّا احمد نراقى .  ( 2 ) - حشر ( 59 ) ، آيهء 9 .  ( 3 ) - بقره ( 2 ) ، آيهء 207 .  ( 4 ) - دهر ( 76 ) ، آيهء 9 . ما شما را به‌خاطر خدا اطعام مىكنيم ، و هيچ پاداش و سپاسى از شما نمىخواهيم !  ( 5 ) - توبه ( 9 ) ، آيهء 111 . ","page_name":" 80 ","page_number":80},
  {"content":"\r\n\r\nپيامبر اسلام صلى الله عليه و آله با الهام از همين معارف بود كه در مدت كوتاهى توانست انسان‌هايى كه اسير خودخواهى و شهوت خويش بودند و به تعبير قرآن كريم : « وَ تُحِبُّونَ الْمالَ حُبّاً جَمّاً » « 1 »  را چنان تربيت كند كه به‌خاطر دين و مكتب حاضر شدند خانه و زندگى خود را در مكّه رها كنند و به مدينه مهاجرت نمايند و انصار نيز در نهايت ايثار و گذشت آنها را در خانه‌هاى خود جاى دهند . « 2 » \r\nاگر مسلمانان صدر اسلام به اين اصل دينى عمل نكرده بودند ، يقيناً سرنوشت اسلام و مسلمين به نحو ديگرى ورق خورده بود و اخوّت و برادرى بين مسلمانان پا نمىگرفت و اسلام به اين سرعت گسترش نمىيافت .\r\nقرآن به آنها آموخت كه كثرت مال و فرزندان نه‌تنها نشانه شرافت و برترى نيست بلكه گاهى نشانه بدبختى آدمى است : « فَلا تُعْجِبْكَ امْوالُهُم وَ لا اوْلادُهُمْ انَّما يُريدُ اللَّهُ لِيُعَذِّبَهُمْ بِها فِى الْحَيوةِ الدُّنْيا وَ تَزْهَقَ انْفُسُهُمْ وَ هُمْ كافِرُونَ . » « 3 »  و تنها راه رسيدن به مقام برّ و نيكى را گذشت از آنچه مورد محبّت انسان است دانست : « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ » « 4 »  . هرگز به حقيقت نيكوكارى نمىرسيد مگر اينكه از آنچه دوست داريد ( در راه خدا ) انفاق كنيد . و افراد رستگار را كسانى معرّفى كرد كه از بُخل و حرص نجات يافته باشند : « وَ مَنْ يُوقَ شُحَّ نَفْسِهِ فَاولئِكَ هُمُ الْمُفلِحُونَ » « 5 »  كسانىكه از بخل و حرص نفس خويش باز داشته شده‌اند رستگارانند .\r\n\r\n","description":"","footnote":" ( 1 ) - فجر ( 89 ) ، آيهء 20 . مال و ثروت را بسيار دوست داريد .  ( 2 ) - حشر ( 59 ) ، آيهء 9 . وَالَّذينَ تَبَوَّءُ الدَّارَ وَالْايمانَ مِنْ قَبْلِهِم يُحِبُّونَ مَنْ هاجَرَ الَيْهِمْ وَ لا يَجِدُونَ فى صُدُورِهِم حاجَةً ، مِمَّا اوتُوا وَ يُؤْثِرُونَ عَلى انْفُسِهِمْ وَ لَوْ كانَ بِهِمْ خَصاصَةٌ .  ( 3 ) - توبه ( 9 ) ، آيهء 55 ، مبادا تو [ يا رسول‌اللّه 
  ] از كثرت اموال و اولاد آنها در شگفت‌آيى ، خدا مىخواهد آنها را به‌وسيله‌مال و فرزند در زندگى دنيا به عذاب افكند و ساعت مرگ نيز جان آنها را بگيرد در حالتى كه كافر جان سپارند .  ( 4 ) - آل عمران ( 3 ) ، آيهء 92 .  ( 5 ) - حشر ( 59 ) ، آيهء 9 . ","page_name":" 81 ","page_number":81},
  {"content":"\r\n\r\nوَاذْكُرُوا نِعْمَةَ اللَّهِ عَلَيْكُمْ اذْ كُنْتُمْ اعْداءً فَالَّفَ بَيْنَ\r\nقُلُوبِكُمْ فَاصْبَحْتُمْ بِنِعْمَتِهِ اخْواناً » « 1 »  قرآن كريم\r\n\r\nوحدت و برادرى\r\nپيش از بعثت پيامبر اكرم صلى الله عليه و آله بين مردم حجاز هيچ معيار و منافع مشتركى وجود نداشت كه بتواند جامع طوايف مختلف باشد . نه دين واحدى داشتند و نه حكومت واحدى ، حتى تكلّم به زبان عربى نيز بين آنها يكسان نبود . نتيجهء اين تشتّت و تفرقه دينى و سياسى وقتى با جاه‌طلبى حكّام خودخواه و تعصّب و نادانى مردم عجين مىشد نزاع و كشمكش دايمى را موجب مىگشت .\r\nيكى از بركاتى كه اسلام به ارمغان آورد ايجاد برادرى و اخوّت بين مردم بود . مردم علاوه بر وحدت دينى ، وفاق سياسى هم پيدا كردند ، مضافاً بر اينكه تحت تعاليم اسلام قرار گرفتند و از اين طريق منافع مشترك دينى و ملّى پديد آمد . قبيلهء قوىتر ديگر نمىتوانست عليه قبيلهء ضعيف‌تر ، شمشير بكشد چون او را مسلمان ، و برادر دينى\r\n\r\n","description":"","footnote":" ( 1 ) - آل عمران ( 3 ) ، آيهء 103 . نعمت ( بزرگ ) خدا را بر خود ، به ياد آريد كه چگونه دشمن يكديگر بوديد ، و او ميان دلهاى شما ، الفت ايجاد كرد ، و به بركت نعمت او ، برادر شديد . ","page_name":" 82 ","page_number":82},
  {"content":"\r\n\r\nخودش مىدانست و ريختن خون وى را حرام مىشمرد .\r\nامير مؤمنان عليه السلام در اين باره مىفرمايد : « آرى پيامبر بر حسب مأموريتى كه داشت رسالت‌هاى پروردگارش را ابلاغ نمود . پس خداوند به‌وسيله آن حضرت شكاف‌هاى ناشى از اختلاف را پر كرد و ميان خويشاوندان همبستگى و الفت به وجود آورد . آن هم در پى شعله‌هاى عداوتى كه در سينه‌ها افروخته شده بود و كينه‌هاى نهفته‌اى كه هر آن در دل‌ها جرقه مىزد . » « 1 » \r\nمولوى در مورد صلح و صفايى كه بين دو قبيله اوس و خزرج به بركت اسلام پديد آمد چنين مىگويد :\r\n دو قبيله كاوس و خزرج نام داشت * يك ز ديگر جان خون آشام داشت\r\nكينه‌هاى كهنه‌شان از مصطفى * محو شد در نور اسلام و صفا\r\nاولًا اخوان شدند آن دشمنان * همچو اعداد عنب در بوستان\r\nو ز دَمِ « المؤمنون اخوة » به پند * در شكستند و تن واحد شدند\r\nآفرين بر عشق كل اوستاد * صد هزاران ذرّه را داد اتّحاد\r\nهمچو خاك مفتَرق در رهگذر * يك سبوشان كرد دست كوزه‌گر « 2 »  \r\nاسلام با زشت خواندن كينه و عداوت افراد مؤمن نسبت به يكديگر ، آنها را به محبّت و خيرخواهى ترغيب نمود و اساساً خيرخواهى براى ديگران را شرط ديندارى شمرد « 3 »  و بهترين بندگان خدا را مفيدترين آنها به مردم دانست . « 4 »  و با بيانى زيبا فرمود « اجْعَلْ نَفْسَكَ ميزاناً فيما بَيْنَكَ وَ بَيْنَ غَيْرِكَ ، فَأَحْبِبْ لِغَيْرِكَ ما تُحِبُّ لِنَفْسِكَ ، وَ اكْرَهْ لَهُ ما تَكْرَهُ لَها ، وَ لا تَظْلِمْ كَما لا تُحِبُّ أنْ تُظْلَمَ ، وَ احْسِنْ كَما تُحِبُّ أَنْ يُحْسَنَ الَيْكَ » « 5 » \r\n\r\n","description":"","footnote":" ( 1 ) - نهج‌البلاغه ، خطبهء 231 .  ( 2 ) - مثنوى معنوى ، مولوى ، دفتر دوّم ، ص 376 .\r\n ( 3 ) - بحارالانوار ، ج 74 ، ص 158 .  ( 4 ) - اصول كافى ، ج 2 ، ص 163 .  ( 5 ) - نهج‌البلاغه ، نامهء 31 ، ص 921 ؛ خويشتن را معيار و مقياس قضاوت بين خود و ديگرى بگير ! پس آنچه را كه براى خود دوست مىدارى براى ديگران دوست بدار و آنچه را كه براى خود نمىپسندى بر ديگران نيز مپسند . ستم مكن همانگونه كه دوست ندارى به تو ستم شود . نيكى كن همانطور كه دوست دارى نسبت به تو نيكى كنند . ","page_name":" 83 ","page_number":83},
  {"content":"\r\n\r\nهمچنين على عليه السلام فرمود : « وَ لا تُباغِضُوا فَانَّهَا الْحالِقة » ؛ كينه يك‌ديگر را در دل راه مدهيد ، كه هرگونه خير و بركت را نابود مىسازد . و خداوند متعال مردم را به وحدت فراخواند و از تفرقه برحذر داشت : « و اعْتَصِمُوا بِحَبْلِ اللَّهِ جميعاً وَ لا تُفَرَّقُوا » « 1 »  همگى به ريسمان خدا [ : قرآن و اسلام ، و هر گونه وسيله ، وحدت 
  ] چنگ زنيد ، و پراكنده نشويد .\r\n\r\n","description":"","footnote":" ( 1 ) - آل عمران ( 3 ) ، آيهء 103 . ","page_name":" 84 ","page_number":84},
  {"content":"\r\n\r\nالرَّحْمنُ عَلَّمَ الْقُرْانَ خَلَقَ الْانْسانَ\r\nعَلَّمَه‌ُالْبَيانَ . « 1 »  قرآن كريم\r\n\r\nتحوّل ادبى\r\nيكى از تحوّلاتى كه با بعثت پيغمبر صلى الله عليه و آله آغاز شد و در طول 23 سال رسالت آن حضرت رو به كمال رفت ، انقلاب ادبى بود . در دوران جاهلى گر چه شعر و خطابه بين مردم رايج بود ؛ امّا از مضامين عاليه و احساسات پاك انسانى بهره‌اى نداشت .\r\nاسلام با واجب دانستن خطابه در نماز جمعه ، توجّه مسلمانان را به فنّ خطابه جلب كرد ، و با ارائه رهنمودها و معارف بلند ، آن را پيش برد و خطيب‌هاى فراوانى تربيت كرد .\r\nاستاد مطهّرى در اين زمينه مىنويسد : « اسلام در دامن خودش خطباى بسيار زبردستى پرورش داده است كه بسيارى از آنها به‌نام خطيب معروف مىباشند . در كتب رجال و تراجم ، اشخاص زيادى را مىبينيد كه به‌نام خطيب معروف بوده‌اند ، يكى به‌نام خطيب رازى ، يكى به‌نام خطيب مصرى ، يكى به‌نام خطيب دمشقى . . . . اينها همه مردمى\r\n\r\n","description":"","footnote":" ( 1 ) - الرّحمن ( 55 ) ، آيات 1 - 4 ؛ خداى مهربان ( به رسولش محمّد صلى الله عليه و آله ) قرآن را آموخت و انسان را خلق كرد و به او تعليم نطق و بيان فرمود . ","page_name":" 85 ","page_number":85},
  {"content":"\r\n\r\nبوده‌اند كه شهرتشان در زمان خودشان و زمان‌هاى بعد به‌عنوان سخنسرا بوده است . » « 1 » \r\nاگر چه اسلام در شكل و قالب شعر و خطابه تأثير داشت لكن آنچه در اين زمينه داراى اهمّيت است تحوّل عميقى است كه اسلام از نظر محتوا و معنا در آنها ايجاد كرد .\r\nاشعار و خطابه‌هاى جاهلى عمدتاً در توصيف قبيلهء خودى و هجو قبيلهء بيگانه ، و توصيف محيط و حيوانات اطراف او خلاصه مىشد . اسلام معارف بلند الهى ، مسائل معنوى و اجتماعى ، حكمت‌هاى انسان‌ساز و مسائل اخلاقى را در قالب شعر و خطابه عنوان كرد . و قرآن كريم به‌عنوان نمونهء اعجاز ادبى در فصاحت و بلاغت خدمت بزرگى به شعرا و خطبا نمود . و شخص پيامبر صلى الله عليه و آله و خليفه او على بن ابىطالب عليه السلام اوّلين خطبه‌هاى غرّاء و پرمحتوا را ايراد فرمودند .\r\nامّا در زمينهء كتابت ، عرب جاهلى سابقه چندانى نداشت ؛ و مطالب زيادى درباره نويسندگى نمىدانست . به بركت اسلام كتابت و نويسندگى نيز بين عرب‌ها رواج يافت و قرآن كريم به جهت توجّه دادن مسلمانان به نويسندگى در اوّلين آياتى كه بر پيامبر صلى الله عليه و آله نازل فرمود ، قلم را به‌عنوان وسيله تعليم و تعلم معرّفى كرد . « 2 » \r\n\r\n","description":"","footnote":" ( 1 ) - ده گفتار ، شهيد مطهّرى قدس سره ، ص 194 .  ( 2 ) - « اقْرَأْ وَ رَبُّكَ الْاكْرَمُ الَّذى عَلَّمَ بِالْقَلَمِ . » سورهء علق ( 96 ) ، آيات 3 و 4 . ","page_name":" 86 ","page_number":86},
  {"content":"\r\n\r\nانَّا جَعَلْنا ما عَلَى الْارْضِ زِينَةً لَها لِنَبْلُوَهُمْ\r\nايُّهُم‌ْاحْسَنُ عَمَلًا . « 1 »  قرآن كريم\r\n\r\nانقلاب در نظام اقتصادى\r\nاسلام با متحوّل ساختن طرز تفكّر افراد و تغيير جهان‌بينى و اخلاق آنها ، زمينه را براى اصلاح ساختار اقتصادى جامعه پديد آورد ؛ اعتقادات جديد نگرش آنان را به جامعه و زندگى و در نتيجه ثروت و مالكيت و ما يحتاج زندگى دگرگون ساخت .\r\nبرنامه‌هاى اقتصادى اسلام در دو جهت عمده خلاصه مىشد :\r\n1 - سفارش مسلمانان به‌كار و تلاش و مبارزه با طبيعت به‌منظور به‌دست آوردن نعمتهايى كه خداوند متعال در آن به وديعه گذارده است .\r\n2 - تقسيم عادلانه نعمت‌ها به‌منظور برآوردن نيازها و تأمين زندگى شرافتمندانه .\r\nدر اين مجال ، توضيح مختصرى درباره هر يك از اصول مذكور ارائه مىكنيم .\r\n\r\n","description":"","footnote":" ( 1 ) - كهف ( 18 ) ، آيه 7 ؛ ما آنچه را كه بر روى زمين است زينت آن قرار داديم تا آنان - انسان‌ها را - بيازماييم كه كدام يك در عمل و رفتار خود نيكوترند . ","page_name":" 87 ","page_number":87},
  {"content":"\r\n\r\n\r\nاسلام و ثروت\r\nمال و ثروت چيزى است كه انسان ، به‌وسيلهء آن ، مىتواند نيازهاى خود را تأمين كند و از اين رو ، به شدّت مطلوب انسان است . بنابراين ، مال و ثروت به خودى خود ، خوب و مفيد ، و عامل برقرارى و بقاى حيات اجتماعى است . آنچه مذموم است تعلّق خاطر به آن ، و وسيله تبهكارى قراردادن آن مىباشد .\r\nقرآن كريم در آيات متعدّدى مال را به‌عنوان نعمت و زينت معرّفى كرده است « 1 »  ؛ ارزش مثبت يا منفى آن ، به نيّت انسان و انگيزهء فراهم آوردن آن بستگى دارد . اگر او حيات دنيا را براى عبادت ، انجام وظيفه و در نهايت براى تكامل خودش مىخواهد ، اين گونه زندگى و متعلّقات آن ارزش مثبت اخلاقى دارد . اما برعكس ، اگر زندگى دنيا و متعلقات آن را هدف قرار دهد و آنچنان سرگرم آن شود كه وى را از اهداف بالاترى كه مىبايست به آن برسد ، باز دارد ، از جهت اخلاقى داراى ارزش منفى است .\r\nبنابراين ، مال از آن جهت كه مايهء حيات اجتماع است ، تحصيل آن امرى مطلوب ، و مورد سفارش اسلام مىباشد .\r\n\r\nارزش كار\r\nدر مكتب اسلام بيكارى مذموم ، و به كار و تلاش توصيه بسيارى شده است .\r\nپيامبر صلى الله عليه و آله فرمود : « الْكادُّ لِعِيالِهِ كَالُمجاهِدِ فى سَبيلِ اللَّهِ » « 2 »  كسىكه خود را براى ادارهء زندگىاش به مشقّت مىاندازد مانند كسى است كه در راه خدا جهاد مىكند .\r\nاز سوى ديگر كسانى كه زحمت خود را به دوش ديگران مىاندازند مورد نكوهش قرار گرفته‌اند . پيامبر اكرم صلى الله عليه و آله مىفرمايد : « . . . مَلْعونٌ مَلْعُونٌ مَنْ الْقى كَلَّهُ عَلَى النَّاسِ » « 3 »  ؛ هر كس كه سنگينى [ اقتصادى 
  ] خود را بر دوش مردم بيندازد ملعون است و لعنت خدا\r\n\r\n","description":"","footnote":" ( 1 ) - المالُ وَالْبَنُونَ زينَةُ الْحَيوةِ الدُّنْيا ، ( كهف ( 18 ) ، آيهء 46 ؛ آل عمران ( 3 ) ، آيه 24 ؛ اسراء ( 17 ) ، آيهء 6 ؛ شعراء ( 26 ) ، آيهء 133 . )  ( 2 ) - بحارالانوار ، ج 96 ، ص 334 ، روايت 13 ، باب 42 .  ( 3 ) - اصول كافى ، كلينى ، ج 4 ، ص 12 ، روايت 9 ؛ بحارالانوار ، ج 77 ، ص 144 ، روايت 1 ، باب 7 . ","page_name":" 88 ","page_number":88},
  {"content":"\r\n\r\nشامل اوست .\r\nرهبران دينى شخصاً در صحنه‌هاى اقتصادى ( اعم از تجارت و كشاورزى ) حضور داشته‌اند كه در كتابهاى روايى و تاريخى داستان‌هاى فراوانى از تلاش اقتصادى انبياء عليهم السلام مخصوصاً پيامبر اكرم صلى الله عليه و آله و على عليه السلام و فرزندان بزرگوار او نقل شده است .\r\nاز ديدگاه اسلام ، كار يك وظيفهء اجتماعى است . و اجتماع حقّى به گردن انسان دارد كه هر كس در حدّ توان بايد آن حق را اداء نمايد . كار علاوه بر فوايد اجتماعى و بهره بردن مردم از آن ، باعث شخصيّت انسان نيز هست .\r\n\r\nثروت وسيلهء آزمايش\r\nدر عصر جاهلى مردم مال و فرزند را مايهء فخر ، عامل تقرّب انسان به خدا و ابزار به بردگى كشيدن ديگران مىدانستند اسلام با اين طرز تلقّى ، مخالفت كرد و مال و فرزند را تنها به‌عنوان دو وسيلهء آزمايش انسان ، مورد توجّه قرار داد ؛ و كسانى كه آن را هدف اصيل زندگى خود مىدانستند را نكوهش و مذمّت كرد .\r\nقرآن كريم در اين باره مىفرمايد : « وَ ما امْوالُكُمْ وَ لا اوْلادُكُمْ بِالَّتى تُقَرِّبُكُمْ عِنْدَنا زُلْفى » « 1 » \r\nاموال و فرزندان شما ، مايهء قرب و منزلت شما نزد ما نمىشود .\r\n« وَاعْلَمُوا انَّما امْوالُكُمْ وَ اوْلادُكُمْ فِتْنَةٌ وَ انَّ اللَّهَ عِنْدَهُ اجْرٌ عَظيمٌ » « 2 » \r\nو بدانيد كه اموال و فرزندان شما وسيلهء امتحان شمايند ؛ و ( براى كسانى كه از عهده امتحان برآيند ) پاداش عظيمى نزد خداست .\r\nقرآن همه نعمت‌هاى دنيا را وسيلهء آزمايش مىداند :\r\n« انَّا جَعَلْنا ما عَلَى الْارْضِ زينَةً لَها لِنَبْلُوَهُمْ ايُّهُمْ احْسَنُ عَمَلًا » « 3 » \r\nما آنچه روى زمين است ، را زينت آن قرار داده‌ايم تا انسان‌ها را بيازماييم كه كدام‌يك در\r\n\r\n","description":"","footnote":" ( 1 ) - سبأ ( 34 ) ، آيهء 37 .  ( 2 ) - انفال ( 8 ) ، آيهء 28 .  ( 3 ) - كهف ( 18 ) ، آيهء 7 . ","page_name":" 89 ","page_number":89},
  {"content":"\r\n\r\nعمل و رفتار نيكوترند .\r\n\r\nتوزيع عادلانه\r\nقرآن مسلمانان را به كار مجدّانه فرا خواند ، تا با افزايش توليد كالا و خدمات ، زندگى بهترى فراهم آورند . و از سوى ديگر قوانينى را براى تقسيم عادلانهء آنچه از تلاش انسان‌ها و بركات طبيعت به‌دست مىآيد وضع كرد ؛ تا در حقّ كسى ظلم نشود و حق به صاحب حق برسد .\r\nتعلّق مالكيت به خدا ، و مشروط شدن مالكيت انسان آثار مهمّ اقتصادى به بار آورد ؛ به اين شرح كه انسان مسلمان نمىتوانست همانند سابق از هر راهى كسب ثروت كند و لازم بود در محدوده قوانين اسلام فعاليّت اقتصادى داشته باشد . خداوند متعال در اين باره فرمود :\r\n« يا ايُّهَا الّذينَ امَنُوا لا تَأْكُلُوا امْوالَكُمْ بَيْنَكُمْ بِالْباطِلِ الَّا انْ تَكُونَ تِجارَةً عَنْ تَراضٍ مِنْكُمْ » « 1 » \r\nاى اهل ايمان مال يكديگر را به ناحق نخوريد ، مگر اينكه تجارتى از روى رضا و رغبت انجام دهيد .\r\nو به‌طور كلّى فعاليّت‌هايى را كه در حيات اقتصادى جامعه اخلال ايجاد مىكنند .\r\nهمانند : غارتگرى ، ربا خوارى ، خوردن مزد كارگران ، دزدى ، رشوه ، غصب ، قمار ، احتكار ، غشّ در معامله ، توليد كالاى بيهوده مثل شراب و . . . ممنوع شمرد .\r\nمبناى منطقى و ميزان اجتماعى و اقتصادى تحريم ، اين است كه هيچ يك از اين روش‌ها باعث توليد كالا و خدمات مفيد اجتماعى نيست .\r\nچنان كه اسلام براى توليد و كسب ثروت تدابيرى انديشيد و شرايطى را وضع نمود ؛ در جهت مصرف نيز محدوديت‌هايى قايل شد . مالك ثروت ، اموال خود را تنها براى تأمين زندگى خود و ساير برادرانش مىتواند خرج كند و حقّ اسراف و تبذير ندارد .\r\n\r\n","description":"","footnote":" ( 1 ) - نساء ( 4 ) ، آيهء 29 . ","page_name":" 90 ","page_number":90},
  {"content":"\r\n\r\nخداى متعال مىفرمايد :\r\n« يا بَنى آدَمَ خُذُوا زينَتَكُمْ عِنْدَ كُلِّ مَسْجِدٍ ، وَ كُلُوا وَاشْرَبُوا وَ لا تُسْرِفُوا انَّهُ لا يُحِبُّ الْمُسْرِفينَ » « 1 » \r\nاى فرزندان آدم ! زينت خود را به هنگام رفتن به مسجد ، با خود برداريد ؛ و ( از نعمت‌هاى الهى ) بخوريد و بياشاميد ، ولى اسراف نكنيد كه خداوند اسراف كنندگان را دوست نمىدارد .\r\nاسلام اگر چه مالكيت خصوصى را پذيرفت امّا انباشت سرمايه را به‌نحوى كه موجب محروميت ديگران شود ممنوع دانست و كسانى را كه تنها به فكر اندوختن مال و ثروت هستند مورد نكوهش قرار داد و فرمود :\r\n« وَيْلٌ لِكُلِّ هُمَزَةٍ لُمَزَةٍ الَّذى جَمَعَ مالًا وَ عَدَّدَهُ يَحْسَبُ انَّ مالَهُ اخْلَدَهُ كَلَّا لَيُنْبَذَنَّ فِى الْحُطَمَةِ وَ ما ادْريكَ مَا الْحُطَمَةُ نارُ اللَّهِ الْمُوقَدةُ الَّتى تَطَّلِعُ عَلَى الْافْئِدَةِ » « 2 » \r\nواى بر نكوهش كن عيب جو ، آنكه مالى را فراهم آورده و مىشمرد . پندارد كه مال او وى را جاودان مىسازد نه چنين است ، او در حُطَمَه ( دوزخ ) افكنده مىشود . و تو چه مىدانى ، حطمه چيست ؟ آتش افروخته خداى است كه دل‌ها را فرامىگيرد !\r\nو يكى از علل عدم پذيرش اسلام توسّط سردمداران شرك نيز همين برنامه‌هاى اقتصادى بود كه اسلام ارائه داد زيرا هنگامى كه حضرت محمّد صلى الله عليه و آله مبعوث به رسالت شد . مردم حجاز از نظر اقتصادى به دو گروه عمده تقسيم مىشدند .\r\nالف - مالداران و بازرگانان\r\nب - ستمكشان و بردگان\r\nاكثر افرادى كه در گروه نخست بودند چون منافع خود را در خطر مىديدند با تمام قوا\r\n\r\n","description":"","footnote":" ( 1 ) - اعراف ( 7 ) ، آيهء 31 .  ( 2 ) - همزه ( 104 ) ، آيهء 1 - 7 . ","page_name":" 91 ","page_number":91},
  {"content":"\r\n\r\nبه جنگ اسلام برخاستند و تا آخرين لحظه مقاومت كردند و هنگامى كه تمام راه‌ها را بسته يافتند و خود را در محاصره پيامبر صلى الله عليه و آله ديدند تظاهر به اسلام كردند و به اين وسيله جان خود را نجات دادند .\r\nگروه دوّم نخستين گروندگان به دين اسلام بودند . چون برنامه‌هاى اسلام را براى نجات خود از بدبختىهايى كه گريبانگيرشان بود مفيد مىدانستند . اين طبقهء مستضعف مؤمن ، از آنجا كه توان مقابله با ثروتمندان قريش را نداشت پس از تحمّل انواع تحقيرها ، مصيبت‌ها و شكنجه‌ها به‌ناچار مكّه را به قصد كشور حبشه يا مدينةالنّبى ترك و با تمام وجود از اسلام حمايت كردند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nفصل سوّم : جريان‌هاى مخرّب و خزنده در درون صحابه عوامل زمينه‌ساز بازگشت فرهنگ جاهلى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاذْ يَقُولُ الْمُنافِقُونَ وَالَّذينَ فى قُلُوبِهِمْ مَرَضٌ ما وَعَدَنا\r\nاللَّهُ وَ رَسُولُهُ الَّا غُرُوراً . « 1 »  قرآن كريم\r\n\r\nمقدمه\r\nاسلام با ارائه جهان‌بينى نوين و ديدگاه‌هاى جديد اجتماعى ، اقتصادى و اخلاقى ، عمدهء باورها و سنّت‌هاى جاهلى را متحوّل ساخت ؛ و درصدد بازسازى افكار و انديشه‌ها ، بر اساس ايدلوژى جديد برآمد . امّا براى از بين بردن رسوباتِ افكار و آداب و سنن جاهلى و تربيت جامعه نوبنياد ، مطابق عقايد نوين دو مشكل اساسى وجود داشت :\r\nالف - تغيير فرهنگ و ايدئولوژى از تحوّلات ديرپا و نيازمند زمان بود . و پيغمبر اسلام صلى الله عليه و آله چنين فرصتى پيدا نكرد . لذا آثار اعتقادى و اخلاقى دوران كهن تا اندازه‌اى در افرادى كه به اسلام گرويده بودند باقى ماند . « 2 » \r\n\r\n","description":"","footnote":" ( 1 ) - احزاب ( 33 ) ، آيهء 12 ؛ و ( نيز به‌خاطر آوريد ) زمانى را كه منافقان و بيماردلان مىگفتند : « خدا و پيامبرش جز وعده‌هاى دروغين به ما نداده‌اند .  ( 2 ) - پيروان اسلام اكثراً متعلق به بعد از هجرت پيامبر صلى الله عليه و آله ، و فتح مكّه مىباشند . لذا بسيارى از مسلمانان تنها دو سال در خدمت پيامبر صلى الله عليه و آله بودند . و پس از آن حضرت نيز مبيّن و مفسّر دين يعنى على بن ابى طالب عليه السلام در عزلت قرار گرفت و زمينه آشنايى تازه مسلمانان با فرهنگ دينى پديد نيامد . در نتيجه رسوبات فرهنگ جاهلى در اذهان آنان باقى ماند . ","page_name":" 94 ","page_number":94},
  {"content":"\r\n\r\nب - عدّه‌اى از مردم اساساً ايمان نياوردند و از روى طمع يا خوف تظاهر به اسلام نمودند . به همين جهت همواره ، تلاش مىكردند مكتب نوبنياد اسلام را در جهت تأمين منافع خود سوق و گسترش دهند يعنى اسلام را وسيله‌اى براى كاميابى بيشتر خودشان از دنيا قرار دادند .\r\nبدين سان مكتب اسلام در مقابل خود علاوه بر كفّار و مشركين ( كه هرگز دست از شيطنت برنداشتند . ) سه دسته از مسلمان‌نماها را نيز داشت كه در بازگشت فرهنگ جاهلى و تضعيف اسلام مؤثر بودند . و عمدهء حوادث معمّاگونه و اسرارآميز تاريخ اسلام از ناحيه اين مسلمانان ظاهرى طرّاحى و اجراء شده است كه جريان سقيفه بنىساعده ( غصب خلافت پيغمبر صلى الله عليه و آله ) و حادثه خونين عاشورا مهم‌ّترين آنها مىباشند . اين گروه‌ها عبارتند از :\r\n1 - افرادى كه از روى طمع اسلام را پذيرفتند و همواره در راستاى تأمين آرزوهاى خود قدم برمىداشتند .\r\n2 - كسانىكه از روى خوف تظاهر به اسلام نمودند و پس از قدرت‌يابى مجدّداً به كفر برگشتند .\r\n3 - افراد سست اعتقاد و كسانىكه در اثر سستى ايمان خواسته يا ناخواسته در خدمت كفر يا نفاق بودند .\r\nدسيسه‌ها و توطئه‌هاى دو گروه نخست ، تحت عنوان « نفاق » بحث خواهد شد . زيرا هر دو گروه در عدم ايمان به خدا و رسالت پيغمبر صلى الله عليه و آله مشتركند ؛ گرچه علّت تظاهر به اسلام در آنها متفاوت است .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n. . . وَ احَذِّرُكُمْ اهْلَ النِّفاقِ ، فَانَّهُمُ الضَّالُّونَ الْمُضِلُّونَ\r\nوَالزَّالُّونَ الْمُزِلُّونَ . « 1 »  على عليه السلام\r\n\r\nمنافقان يا مسلمانان مصلحتى\r\nدر طول تاريخ ، مخرّب‌ترين نقش در مبارزه با اسلام ، از آنِ منافقان است . چنان‌كه پيغمبر اكرم صلى الله عليه و آله خطر اين گروه را براى دين ، بيش از كفّار و مشركين مىدانست و از توطئه آنها در حق امت اسلام نگران بود : « من براى امتم نه از مؤمن مىترسم و نه از مشرك ، چرا كه مؤمن را ايمانش باز مىدارد و مشرك را خداوند به‌وسيله شركش نابود مىسازد .\r\nتنها كسانى كه از شرّ آنها بر شما مىترسم آنهايى هستند كه در دل منافقند و در زبان دانا ، سخنانى مىگويند دل پسند ولى اعمالى دارند زشت و ناپسند . » « 2 » \r\nاگر چه در مكّه نيز اين گروه اجمالًا حضور داشتند امّا فعاليت‌هاى گسترده آنها پس از هجرت ( پيغمبر صلى الله عليه و آله به مدينه ) صورت گرفته است ، و لذا اكثر آيات مربوط به نفاق\r\n\r\n","description":"","footnote":" ( 1 ) - نهج‌البلاغه ، خطبهء 194 . . . . و شما را از منافقان برحذر مىدارم زيرا آنها گمراه و گمراه كننده‌اند و خطاكار و خطا اندازند .  ( 2 ) - « انّى لا اخافُ عَلى امَّتى مُؤْمِناً وَ لا مُشْرِكاً ، امَّا الْمُؤْمِنُ فَيَمْنَعُهُ اللَّهُ بِايمانِه ، وَ امَّا الْمُشْرِكُ فَيَقْمَعُهُ اللَّهُ بِشِرْكِهِ وَ لكِنّى اخافُ عَلَيْكُمْ كُلَّ مُنافِقِ الْجَنانِ ، عالِمِ الْلِسانِ يَقُولُ ما تَعْرِفُونَ وَ يَفْعَلُ ما تُنْكِرُونَ » ، نهج‌البلاغه ، نامهء 27 ، ص 891 . ","page_name":" 96 ","page_number":96},
  {"content":"\r\n\r\n« مدنى » مىباشند .\r\nقرآن كريم در آيات متعددى جريان نفاق و رذايل اخلاقى منافقين را مطرح كرده ، و شديدترين عذاب‌هاى دنيا و آخرت را به آنها وعده داده است . و اين نيست مگر به‌خاطر مصيبت‌هاى فراوانى كه از ناحيه آنها به اسلام و مسلمين رسيده ؛ مصيبت‌هايى كه هرگز از يهود و نصارا به اسلام نرسيد . و كلام خداوند متعال كه فرمود : « هُمُ الْعَدُوُّ فَاحْذَرْهُمْ » اشاره به همين گروه دارد . « 1 » \r\nاختصاص يك سوره از قرآن كريم به‌نام « منافقين » و توصيه بزرگان دينى به قرائت آن در اجتماع عظيم نمازگزاران جمعه نيز ، نشان دهنده بزرگى خطرى است كه از ناحيه اين گروه متوجه اسلام بوده و خواهد بود . « 2 » \r\nبه‌هر حال آنچه مسلّم است اين است كه عدّه‌اى از افرادى كه با عنوان اصحاب پيامبر صلى الله عليه و آله مطرح بودند به وحى الهى و نبوّت حضرت صلى الله عليه و آله اعتقاد نداشتند . گرچه انگيزه همه اين افراد و گروه‌ها يكسان نبوده است .\r\nعدّه‌اى اساساً با پيشرفت اسلام مخالف بودند و لذا كارشكنى مىكردند و مانع مىتراشيدند ، عدّه‌اى ديگر ظاهراً براى اعتلاى اسلام كوشش مىكردند ليكن در اين كار عزّت و دنياى خود را جستجو مىكردند . به همين جهت با كارهايى كه با دنياى آنان منافات داشت مخالفت مىكردند و دستورات صريح رسول خدا صلى الله عليه و آله را زير پا مىنهادند . و گاهى حرمت حضرت صلى الله عليه و آله را نيز مىشكستند . گرچه اصطلاحاً به گروه دوّم منافق نمىگويند .\r\nامّا از آن جهت كه نتيجه كارشان تفاوت چندانى با نتيجه كار گروه نخست ندارد تلاشهاى هر دو گروه تحت عنوان « منافقان يا مسلمانان مصلحتى » بحث خواهد شد .\r\n\r\nمعناى نفاق\r\nنفاق از « نَفَق » به‌معناى نقبى است در زير زمين كه درب ديگرى براى خروج دارد و در\r\n\r\n","description":"","footnote":" ( 1 ) - الميزان ، علّامه طباطبايى ، ج 19 ، ص 288 .  ( 2 ) - سلسلة الينابيع الفقهية ، علىاصغر مرواريد ، ج 28 ، ص 445 . ","page_name":" 97 ","page_number":97},
  {"content":"\r\n\r\nآيه شريفه « فَانِ اسْتَطَعْتَ انْ تَبْتَغِىَ نَفَقاً فِى الْارْضِ اوْ سُلَّماً فِى السَّماءِ » « 1 »  مراد همان نقب است ، يعنى « اگر بتوانى نقبى در زمين يا نردبانى بر آسمان بجويى . » و منافق را از آن جهت منافق مىگويند كه از درى به اسلام وارد مىشود و از درب ديگر خارج مىگردد . « 2 »  و مرحوم طبرسى مىگويد : « به منافق از آن جهت كه از اسلام به‌سوى كفر خارج مىشود منافق مىگويند . » « 3 » \r\n\r\nويژگىهاى منافقان\r\nقرآن كريم انسان‌ها را از جهت تقواى اعتقادى و عبادى به سه دسته تقسيم نموده است : الف : مؤمنان و پرهيزكاران\r\nب : منافقان\r\nج : مشركان و كافران\r\nدر معرّفى گروه نخست ( مؤمنان ) فرمود : « الَّذينَ يُؤْمِنُون بِالْغَيْبِ وَ يُقيمُونَ الصَّلوةَ وَ مِمَّا رَزَقْناهُمْ يُنْفِقُونَ وَالَّذينَ بِما انْزِلَ الَيْكَ وَ ما انْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ » « 4 »  پرهيزكاران كسانى هستند كه به غيب ايمان مىآورند و نماز را بر پا مىدارند و از تمام نعمت‌ها و مواهبى كه به آنان روزى داده‌ايم انفاق مىكنند . و آنان‌كه به آنچه بر تو نازل گرديده و آنچه پيش از تو بر پيامبران پيشين نازل شده ايمان مىآورند و به رستاخيز يقين دارند .\r\nبنابراين مؤمنان كسانى هستند كه هم تقواى اعتقادى دارند يعنى به خدا ، روز قيامت و رسالت پيامبر خاتم صلى الله عليه و آله ايمان دارند و هم تقواى عبادى دارند ، چرا كه نماز را به پا مىدارند و هم تقواى مالى دارند ؛ زيرا زكات مىپردازند .\r\nدر معرّفى گروه دوّم ( منافقان ) تمام خصايصى را كه دربارهء مؤمنان به كار برد به\r\n\r\n","description":"","footnote":" ( 1 ) - انعام ( 6 ) ، آيهء 35 ؛ چنانچه بتوانى نقبى در زمين بزنى ، يا نردبانى به آسمان بگذارى . . .  ( 2 ) - قاموس قرآن ، سيد علىاكبر قرشى ، ج 6 ؛ مفردات الفاظ القرآن ، الراغب الاصفهانى ؛ مجمع البحرين ، فخرالدّين‌الطريحى .  ( 3 ) - مجمع البيان ، ابوعلى الفضل بن الحسن الطبرسى ، ج 2 ، ص 295 .  ( 4 ) - بقره ( 2 ) ، آيات 3 - 4 . ","page_name":" 98 ","page_number":98},
  {"content":"\r\n\r\nصورت سلبيه بيان كرد . درباره عدم تقواى اعتقادى آنها فرمود : « وَ مِنَ النَّاسِ مَنْ يَقُولُ امَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنين » « 1 »  گروهى از مردم كسانى هستند كه مىگويند : « به خدا و روز قيامت ايمان آورده‌ايم . » درحالى كه ايمان ندارند .\r\n« اذا جاءَكَ الْمُنافِقُونَ قالُوا نَشْهَدُ انَّكَ لَرَسُولُ اللَّهِ وَاللَّهُ يَعْلَمُ انَّكَ لَرَسُولُهُ وَاللَّهُ يَشْهَدُ انَّ الْمُنافِقيِنَ لَكاذِبُونَ » « 2 »  ؛ هنگامى كه منافقان نزد تو آيند مىگويند : « ما شهادت مىدهيم كه يقيناً تو رسول خدايى . و خداوند مىداند كه تو رسول او هستى ، ولى خداوند شهادت مىدهد كه منافقان دروغگو هستند ( و به گفته خود ايمان ندارند ) .\r\nو درباره عدم تقواى عبادى و مالى آنها فرمود : « وَ ما مَنَعَهُمْ انْ تُقْبَلَ مِنْهُمْ نَفَقاتُهُمْ الَّا انَّهُمْ كَفَرُوا بِاللَّهِ وَ بِرَسُولِهِ وَ لا يَأْتُونَ الصَّلوةَ الَّا وَ هُمْ كُسالى وَ لا يُنْفِقُونَ الَّا وَ هُمْ كارِهُونَ » « 3 »  ؛ هيچ چيز مانع قبول انفاق‌هاى آنها نشد ، جز اينكه آنها به خدا و پيامبرش كافر شدند و نماز به جاى نمىآورند جز با كسالت ، و انفاق نمىكنند مگر با كراهت . همچنين دربارهء منافقان فرمود : آنها كسانى هستند كه با زبان ايمان آوردند نه با قلب : « يا ايُّهَا الرَّسُولُ لا يَحْزُنْكَ الَّذينَ يُسارِعُونَ فِى الْكُفْرِ مِنَ الَّذينَ قالُوا امَنَّا بِافْواهِهِمْ وَ لَمْ تُؤْمِنْ قُلُوبُهُمْ » « 4 »  اى فرستاده ( خدا ) ! آنها كه در مسير كفر شتاب مىكنند و با زبان مىگويند : « ايمان آورديم » و قلب آنها ايمان نياورده تو را اندوهگين نسازند .\r\nدر روز امتحان و زمان فداكارى در راه دين ، اعتقادات حقيقى منافقان ( يعنى كُفر ) آشكار مىشود . « هُمْ لِلْكُفْرِ يَوْمَئِذٍ اقْرَبُ مِنْهُمْ لِلْايمانِ يَقُولُونَ بِافْواهِهِمْ ما لَيْسَ فى قُلُوبِهِمْ » « 5 »  آنها در آن هنگام ( جنگ ) به كفر نزديك‌تر بودند تا به ايمان ؛ به زبان خود چيزى مىگويند\r\n\r\n","description":"","footnote":" ( 1 ) - بقره ( 2 ) ، آيهء 8 .  ( 2 ) - منافقون ( 63 ) ، آيهء 1 .  ( 3 ) - توبه ( 9 ) ، آيهء 54 .  ( 4 ) - مائده ( 5 ) ، آيهء 41 .  ( 5 ) - آل عمران ( 3 ) ، آيهء 167 . اين‌كه فرمود به كفر نزديك‌ترند به اين معنا نيست كه ايمان هم دارند ، ولى به كفرنزديك‌ترند زيرا در اينجا افْعَل التّفضيل مفيد تعيّن است مثل آيه شريفه « اولُوا الْارْحامِ بَعْضُهُمْ اوْلى بِبَعْضٍ » يعنى آنچه در دل دارند بروز مىدهند كه همان كفر است . ","page_name":" 99 ","page_number":99},
  {"content":"\r\n\r\nكه در دل‌هايشان نيست .\r\nو در سورهء مائده فرمود : « فَتَرَى الَّذينَ فى قُلُوبِهِمْ مَرَضٌ يُسارِعُونَ فيهِمْ يَقُولُونَ نَخْشى انْ تُصيبَنا دائِرَةٌ » « 1 »  كسانى را كه در دل‌هايشان بيمارى است مىبينى كه در ( دوستى با ) آنان ، ( كفّار ) بر يكديگر پيشى مىگيرند ، و مىگويند : « مىترسيم حادثه‌اى براى ما اتّفاق بيفتد » .\r\nمنافق از آن جهت كه علاوه بر شك ، اهل خدعه ، خيانت و دروغ نيز هست پست‌ترين جايگاه را در جهنّم دارد : « انَّ الْمُنافِقينَ فِى الدَّرَكِ الْاسْفَلِ مِنَ النَّارِ » « 2 » \r\nو حضرت على عليه السلام درباره ويژگىهاى منافقان فرمود : « اى بندگان خدا ! شما را به تقوا و پرهيزكارى سفارش مىكنم ، و از منافقان برحذر مىدارم زيرا آنها گمراه و گمراه كننده‌اند ، خطاكار و خطا اندازند ، به رنگ‌هاى گوناگون بيرون مىآيند ، و به قيافه و زبان‌هاى متعدّد خودنمايى مىكنند ، و از هر وسيله‌اى براى فريفتن و در هم شكستن شما استفاده مىكنند ، و در هر كمينگاهى به كمين شما مىنشينند ، بد باطن و خوش ظاهرند ، و در نهان براى فريب مردم گام برمىدارند . از بيراهه‌ها حركت مىكنند و گفتارشان به ظاهر شفابخش ، امّا كردارشان دردى است درمان‌ناپذير ! بر رفاه و آسايش مردم حسد مىورزند و ( اگر بر كسى ) بلايى وارد شود خوشحالند ، و اميدواران را مأيوس مىكنند آنها در هر راهى كشته‌اى دارند و در هر دلى راهى و در هر مصيبتى اشك ساختگى مىريزند . مدح و تمجيد را به يكديگر قرض مىدهند و انتظار پاداش و جزا مىكشند اگر چيزى بخواهند اصرار مىورزند ؛ و اگر ملامت كنند پرده‌درى مىنمايند .\r\nاگر سرپرستى به عهده‌شان گذارده شود از حدّ تجاوز مىكنند در برابر هر حقّى باطلى و در برابر هر دليل قطعى شبهه‌اى ؛ براى هر زنده‌اى قاتلى ، براى هر درى كليدى و براى هر شبى چراغى تهيه كرده‌اند ، با اظهار يأس و بىرغبتى مىخواهند به مطامع\r\n\r\n","description":"","footnote":" ( 1 ) - مائده ( 5 ) ، آيهء 52 . وقتى در كنار منافقون ، عبارت « فى قلوبهم مرض » ذكر مىشود مراد افراد ضعيف‌الايمان هستندو اگر تنها ذكر شد و در تقابل با منافقان نبود قابل صدق بر منافقان نيز مىباشد چنان كه در آيات اوّل سوره بقرهء پس از معرّفى منافقان فرمود : « فى قُلوبِهِمْ مرَضٌ فَزادَهُمُ اللَّه مَرَضاً » .  ( 2 ) - نساء ( 4 ) ، آيهء 145 . ","page_name":" 100 ","page_number":100},
  {"content":"\r\n\r\nخويش برسند تا بازار خود را گرم سازند و كالاى خويش را به فروش برسانند سخن مىگويند ولى باطل خود را شبيه حق جلوه مىدهند ، توصيف مىكنند ولى با آراستن ظاهر راه فريب پيش مىگيرند راه ورود به خواسته خود را آسان و طريق خروج از دام خويش را تنگ و پر پيچ و خم جلوه مىدهند آنها دار و دسته شيطانند و بدانيد حزب شيطان در زيانند . » « 1 » \r\nامّا گروه سوم ( مشركان و كافران ) تقواى اعتقادى ندارند ، لذا شناسايى آنان و مقابله با دسيسه‌ها و نيرنگ‌هايشان بر مؤمنان بسيار آسان‌تر از شناسايى منافقان و نقشه‌هايشان مىباشد .\r\n\r\n","description":"","footnote":" ( 1 ) - نهج‌البلاغه ، خطبهء 194 . ","page_name":" 101 ","page_number":101},
  {"content":"\r\n\r\nوَ مِنَ النَّاسِ مَنْ يَقُولُ امَنَّا باللَّهِ وَ بِالْيَوْمِ الْاخِرِ\r\nوَ ما هُمْ بِمُؤْمِنينِ . « 1 »  قرآن كريم\r\n\r\nمنافقان در عصر رسالت\r\nدر عصر پيامبر اكرم صلى الله عليه و آله عدّه‌اى از مخالفان اسلام طمعاً اظهار اسلام كردند و عدّه‌اى ديگر چون قدرت مبارزه علنى با پيامبر صلى الله عليه و آله را نداشتند و يا مبارزه آشكار را چندان مفيد نمىدانستند ظاهراً اسلام را پذيرفتند . و به تعبير قرآن كريم به زبان خود چيزى مىگفتند كه در دل‌هايشان باور نداشتند . « 2 »  گرچه اين گروه در مكّه نيز بين مسلمانان حضور داشتند امّا محلّ ظهورشان مدينةالنّبى و بعد از هجرت حضرت رسول صلى الله عليه و آله به مدينه مىباشد .\r\nآنان به طرق مختلف با اسلام و مسلمانان مبارزه كردند . گاهى همكار دشمنان اسلام در جبهه نظامى بودند و گاهى در جبهه اقتصادى و فرهنگى موجبات تضعيف مسلمانان را پديد مىآوردند . قرآن كريم در آيات متعدد از چهره پر تزوير آنان پرده برداشته است . « 3 »  كه\r\n\r\n","description":"","footnote":" ( 1 ) - بقره ( 2 ) ، آيهء 8 ؛ گروهى از مردم كسانى هستند كه مىگويند ما به خدا و روز قيامت ايمان آورده‌ايم و حال آنكه ايمان نياورده‌اند .  ( 2 ) - « يَقُولُونَ بِافْواهِهِمْ ما لَيْسَ فى قُلُوبِهِمْ وَاللَّهُ اعْلَمُ بِما يَكُتُمُونْ » سوره آل عمران ، آيه 167 .  ( 3 ) - 2 / 8 و 2 / 20 و 2 / 76 و 2 / 204 و 3 / 119 و 4 / 81 و 4 / 88 و 4 / 138 و 4 / 145 و 63 / 1 و . . . . ","page_name":" 102 ","page_number":102},
  {"content":"\r\n\r\nبرخى از موارد آن را در اين بخش مطرح مىكنيم . و قبل از ذكر آنها ، به يك شبهه پاسخ مىدهيم .\r\n\r\nپيدايش منافقان در مكه بود يا مدينه ؟\r\nممكن است گفته شود محلّ پيدايش منافقان در عصر رسالت « مدينه » مىباشد و در مكّه از نفاق خبرى نبوده است ؛ زيرا قبل از هجرت ، مسلمانان از قدرت چندانى برخوردار نبوده ، و از نظر قوا و تجهيزات مادّى به مراتب پايين‌تر از مشركان بوده‌اند ؛ لذا ضرورتى نداشت كفّار ظاهراً در صف مسلمانان قرار گيرند تا به آنها آسيب رسانند ، بلكه مىتوانستند با كمال قدرت در مقابل مسلمانان بايستند .\r\nمرحوم علامه طباطبايى در پاسخ اين شبهه مىفرمايد : « اين سخن كه چون پيامبر صلى الله عليه و آله و مؤمنان قدرت كافى نداشتند ، پس محل پيدايش نفاق « مدينه » و از زمان قدرت‌گيرى پيامبر صلى الله عليه و آله مىباشد ، تامّ نيست . چون تنها دليل و منشأ نفاق عدم قدرت بر مخالفت نيست ؛ تا اگر قدرت مخالفت بود نفاق را منع كنيم . بلكه در بسيارى از انقلاب‌هاى اجتماعى كسانى يافت مىشوند كه مرام انقلابيون را مىپذيرند ، براى اينكه حاكميت آينده را از آن خود سازند مخصوصاً در نهضت پيامبر صلى الله عليه و آله كه حضرت فرمود : « اگر ايمان بياوريد و اطاعت كنيد پادشاهان زمين خواهيد بود . » « 1 »  پس عقلًا جايز است كه عدّه‌اى به پيامبر صلى الله عليه و آله ايمان آورده باشند براى اينكه آرزوهاى ديرين خود را جامه عمل بپوشانند و به رياست امّت دست يابند .\r\nو همچنين ممكن است عدّه‌اى از افرادى كه در مكّه ايمان آوردند مرتدّ شده و ارتداد خود را مخفى داشته باشند . چنان‌كه قرآن كريم فرمود : « يا ايُّهَا الَّذينَ امَنُوا مَنْ يَرْتَدَّ مِنْكُمْ عَنْ دينِهِ فَسَوْفَ يَأْتِى اللَّهُ بِقَوْمٍ يُحِبُّهُم وَ يُحِبُّونَه » « 2 »  اى كسانى كه ايمان آورده‌ايد ! هر كس از شما ، از آيين خود باز گردد ، ( به خدا زيانى نمىرساند ؛ ) خداوند جمعيّتى را مىآورد كه\r\n\r\n","description":"","footnote":" ( 1 ) - سفينة البحار ، شيخ عباس قمى ، ج 2 ، ص 549 .  ( 2 ) - مائده ( 5 ) ، آيهء 54 . ","page_name":" 103 ","page_number":103},
  {"content":"\r\n\r\nآنها را دوست دارد و آنان ( نيز ) او را دوست دارند . و از آن جا كه پس از هجرتِ حضرت صلى الله عليه و آله به مدينه بلافاصله حركت نفاق پديدار مىشود و نقش ايفا مىكند نشان دهنده اين حقيقت است ، كه در مكّه نيز اين جريان داير بوده است . زيرا بدون مقدّمات قبلى و گذشت زمان ، حركت اجتماعى آن هم به اين گستردگى ميسّر نمىگردد . » « 1 » \r\nبنابراين عدّه‌اى از منافقان در مكّه ( قبل از هجرت ) از روى « طمع » ايمان آوردند و عدّه‌اى ديگر از روى ترس و براى حفظ جان خود تظاهر به اسلام نمودند مانند ابوسفيان و امويان . امّا هر دو گروه در يك جهت تلاش كردند كه عبارت بود از تضعيف خط رسالت و امامت . دراينجا برخىاز خيانت‌هاى منافقان در عصر پيامبر صلى الله عليه و آله را ذكر مىكنيم .\r\n\r\nتضعيف سپاه اسلام\r\nيكى از شيطنت‌هاى منافقان در عصر رسالت ، همكارى با سپاه كفر و تضعيف قواى نظامى پيامبر صلى الله عليه و آله با نيّت نابودى اسلام ، بوده است كه نمونه‌هايى از آن را در اينجا متذكّر مىشويم .\r\nمنافقين در جنگ احد : در جنگ احد ، هنگامى كه مسلمانان به فرماندهى پيامبر صلى الله عليه و آله به طرف دامنه كوه « احد » حركت مىكردند ، در نيمه راه « عبداللّه بن ابىّ بن سلول » همراه عدّه‌اى از منافقين و اهل شك و ترديد ، بازگشتند تا به خيال خود روحيّه مسلمانان را تضعيف نمايند . « 2 »  امّا شركت نكردن اين عناصر فاسد به نفع سپاه اسلام بود چه اينكه قرآن كريم فرمود : « لَوْ خَرَجُوا فيكُمْ مازادُوكُمْ الَّا خَبالًا وَ لَاوْضَعُوا خِلالَكُمْ يَبْغُونَكُمْ الفِتْنَةَ وَ فيكُمْ سَمّاعُونَ لَهُمْ وَاللَّهُ عَليمٌ بِالظَّالمينَ » « 3 »  اگر آنها همراه شما ( به‌سوى ميدان جهاد ) خارج مىشدند ، جز اضطراب و ترديد ، چيزى بر شما نمىافزودند ؛ و به سرعت در بين شما به فتنه‌انگيزى ( و ايجاد تفرقه و نفاق ) مىپرداختند ، و در ميان شما ، افرادى ( سست و ضعيف ) هستند كه به سخنان آنها كاملًا گوش فرا مىدهند ؛ و خداوند ظالمان را مىشناسد .\r\nحوادث تلخى كه در جريان جنگ « احُدْ » رخ داد ، نشان دهنده اين حقيقت بود كه\r\n\r\n","description":"","footnote":" ( 1 ) - تفسير الميزان ، علّامه طباطبايى ، ج 19 ، ص 288 - 289 .  ( 2 ) - السيرة النّبويه ، ابن‌هشام ، ج 3 ، ص 125 ، جنگ « احُد » در سال سوم هجرى براى انتقام كشته شدگان جنگ « بدرْ » اتفاق افتاد .  ( 3 ) - توبه ( 9 ) ، آيهء 47 . ","page_name":" 104 ","page_number":104},
  {"content":"\r\n\r\nبرخى از منافقان براى تخريب روحيهء مسلمانان به منطقه « احُد » آمده بودند . از جمله كارهاى آنها شايعه كشته شدن پيامبر صلى الله عليه و آله بود . خداوند متعال در پاسخ آنان فرمود : « وَ ما مُحَمّدٌ الَّا رَسُولٌ قَدْ خَلَتْ مِنْ قَبْلِهِ الرُّسُلُ افَانْ ماتَ اوْ قُتِلَ انْقَلَبتُمْ عَلى اعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِىَ اللَّهُ الشَّاكِرينَ » . « 1 » \r\nمحمّد صلى الله عليه و آله فقط فرستاده خداست ؛ و پيش از او ، فرستادگان ديگرى نيز بودند ؛ آيا اگر او بميرد و يا كشته شود ، شما به عقب برمىگرديد ؟ ! ( و اسلام را رها كرده به دوران جاهليت و كفر بازگشت خواهيد نمود ؟ ! ) و هر كس به عقب بازگردد ، هرگز به خدا ضررى نمىرساند ، و خداوند به‌زودى شاكران ( و استقامت كنندگان ) را پاداش خواهد داد .\r\nمنافقان در خدمت يهود : در ماه ربيع‌الاوّل سال چهارم هجرى ، پيامبر صلى الله عليه و آله براى انجام كارى به‌سوى يهوديان « بنىنضير » رهسپار شدند . « 2 »  پس از اينكه پيامبر صلى الله عليه و آله به قلعه آنها رسيد در كنار ديوارى به استراحت پرداخت . در اين حال يهوديان بر خلاف معاهدات خود با مسلمانان تصميم به قتل حضرت صلى الله عليه و آله گرفتند . درحالى كه « عمرو بن جحاش بن كَعب » جهت پرتاب سنگ به حضرت صلى الله عليه و آله بالاى بام مىرفت ، رسول خدا صلى الله عليه و آله به‌وسيله وحى از تصميم « بنىنضير » با خبر شد و به‌سرعت به‌طرف مدينه حركت كرده اصحاب خود را براى جنگ آماده ساخت . پيامبر صلى الله عليه و آله « محمّد بن مَسْلَمَه » را نزد آنان فرستاد و به آنها ده روز مهلت داد كه شهر مدينه را ترك كنند و فرمود : پس از پايان اين مدّت ، هر كس ( از يهود بنىنضير ) ديده شود گردنش را مىزنم !\r\nيهوديان چند روزى در تهيّه وسايل سفر بودند تا منطقه مدينه را ترك كنند ؛ امّا گروهى از منافقان همانند عبداللّه بن ابىّ ، وَديعه و مالك بن ابى قَوْقل كسى را نزد « بنىنضير » فرستادند . و از آنها خواستند در قلعه خود بمانند و دفاع كنند و قول همكارى به آنها دادند . عبدالله بن ابىّ گفت : « دو هزار نفر از قبيله‌ام و ديگران با من همراهند و\r\n\r\n","description":"","footnote":" ( 1 ) - آل عمران ( 3 ) ، آيهء 144 .  ( 2 ) - درباره علّت رفتن پيامبر صلى الله عليه و آله به قلعه بنىنضير مورخين نظر واحدى ندارند . ","page_name":" 105 ","page_number":105},
  {"content":"\r\n\r\nاينان به قلعه‌هاى شما مىآيند و تا پاى جان ايستادگى مىكنند . » « 1 » \r\nقرآن كريم درباره اين اقدام منافقان فرمود : « الَمْ تَرَ الَى الَّذين نافَقُوا يَقُولُونَ لِاخْوانِهِم والَّذينَ كَفَرُوا مِنْ اهْلِ الْكِتابِ لَئِن اخْرِجْتُمْ لَنَخْرُجَنَّ مَعَكُمْ وَ لا نُطيعُ فيكُمْ احَداً ابَداً وَ انْ قُوتِلتُمْ لَنَنْصُرَنَّكُمْ وَاللَّهُ يَشْهَدُ انَّهُمْ لَكاذِبُونَ » « 2 » \r\nآيا منافقان را نديدى كه پيوسته به برادران كفّارشان از اهل كتاب مىگفتند : « هرگاه شما را ( از وطن ) بيرون كنند ، ما هم با شما بيرون خواهيم رفت و هرگز سخن هيچ كس را درباره شما اطاعت نخواهيم كرد ؛ و اگر با شما پيكار شود ، ياريتان خواهيم نمود » خداوند شهادت مىدهد كه آنها دروغگويانند .\r\nمنافقان در غزوه خندق : در سال پنجم هجرى مشركان با همكارى چند تن از يهوديان بنىنضير به مدينه حمله كردند و به تعبير قرآن كريم از بالا و پايين به مدينه روآوردند . « 3 »  عدّه‌اى از مسلمانان قلوبشان به لرزه افتاد و در مورد خداوند متعال گمان‌هاى باطل بردند « 4 »  و عدّه‌اى از منافقين نيز وعده‌هاى پيامبر صلى الله عليه و آله را فريب دانستند و براى تضعيف روحيه مسلمانان تلاش كردند : « وَ اذْ يَقُولُ الْمُنافِقُونَ وَالَّذينَ فى قُلُوبِهِمْ مَرَضٌ ما وَعَدَنَا اللَّهُ وَ رسُولُهُ الَّا غُرُوراً وَ اذْ قالَتْ طائِفَةٌ مِنْهُمْ يا اهْلَ يَثْرِبَ لا مُقامَ لَكُمْ فَارْجِعُوا وَ يَسْتَأْذِنُ فَريقٌ مِنْهُمُ النَبِىَّ يقُولُونَ انَّ بُيُوتَنا عَوْرَةٌ وَ ما هِىَ بِعَوْرَةٍ انْ يُريدُونَ الَّا فِراراً » « 5 »  در آن هنگام منافقان و آنان كه در دل‌هايشان شك و ريب بود با يكديگر مىگفتند آن وعدها كه خدا و رسول به ما دادند ، غرور و فريبى بيش نبود و در آن وقت طايفه‌اى از كفّار و منافقان ، گفتند اى يثربيان ديگر شما را در مدينه جاى ماندن نيست بازگرديد و در آنحال گروهى از آنها براى رفتن از پيغمبر صلى الله عليه و آله اجازه خواسته ، مىگفتند خانه‌هاى ما ديوار ندارد در صورتى كه دروغ مىگفتند و مقصودشان چيزى جز فرار از جبهه جنگ نبود !\r\n\r\n","description":"","footnote":" ( 1 ) - السيرة الحلبية ، الحلبى الشافعى ، ج 2 ، ص 277 ؛ الكامل فى التاريخ ، ابن اثير ، ج 1 ، ص 565 .  ( 2 ) - حشر ( 59 ) ، آيهء 11 .  ( 3 ) - « اذْ جاؤُكُمْ مِنْ فَوْقِكُمْ وَ مِنْ اسْفَلَ مِنْكُمْ . » سوره احزاب ( 33 ) ، آيه 10 .  ( 4 ) - « هُنالِكَ ابْتُلِىَ المُؤْمِنُونَ وَ زُلْزِلُوا زِلْزالًا شَديداً » ، سوره احزاب ، آيه 11 .  ( 5 ) - احزاب ، آيات 13 - 14 . ","page_name":" 106 ","page_number":106},
  {"content":"\r\n\r\nمنافقان در جنگ تبوك : جنگ تبوك در سال نهم هجرت ، با هدف سركوب سپاه « هِرقِل » كه قصد حمله به مدينه را داشت انجام گرفت . آنچه در اين جنگ قابل توجّه است درگيرى و جنگ نيست چون جنگى صورت نگرفت ( جز يك مورد درگيرى محدود با بعضى از عرب‌ها ) مهمّ در اين جنگ آزمايش مؤمنين و تشخيص منافقين و حركات آنها بود . منافقينى كه هم سپاه اسلام را تضعيف كردند و هم مسجد ضرار را ساختند .\r\nقرآن كريم از رفتار كافرمنشانه آنها پرده مىافكَنَد و با فرستادن بخش اعظم سوره « توبه » ماهيّت آنان را بر مسلمانان آشكار مىسازد ؛ و به پيامبر صلى الله عليه و آله مىفرمايد :\r\nاگر به كسانى كه آمدند و از تو اجازهء مرخصى گرفتند اجازه نداده بودى راستگويان و دروغگويان را مىشناختى . زيرا همه پى مىبردند به اينكه شركت همگانى براى جهاد ضرورى است و ( شركتِ ) بخشى از مسلمانان براى تحقق هدف كفايت نمىكند . در اين صورت كسانى كه به خداى يگانه و روز جزاء باور دارند اجازه مرخصى نمىگرفتند ، و فقط كسانى اجازه مرخصى مىگرفتند كه به خداى يگانه و دوره بازپسين باور ندارند و دل‌هايشان به كژى ، آلوده است و در نتيجه آن در كژى مىلولند و آنان در پى اين هستند كه مسلمانان را از دين بگردانند و كارها را به وضع پيشين بازگردانند . . . آنان در منجلاب برگشتگى و گرايش به كفرند . . . اگر خواه يا ناخواه در تأمين هزينه جهاد شركت دارند چون كافر و زشتكارند مأجور و درخور پاداش نخواهند بود عاملى كه سبب شده كمكهاى مالى ، كه براى تأمين هزينه‌هاى ضرورى مىكنند پذيرفته درگاه خدا نشود اين است كه آنان به خداى يگانه و پيامبرش كافر شده‌اند . و نمىشود نماز بخوانند و در حال كسالت و تنبلى نباشند و نمىشود در تأمين هزينه‌هاى ضرورى شركت كنند و ناخوشدل نباشند . . .\r\nقسم به خدا مىخورند كه از شما و جزء ملت اسلامى هستند ، درحالى كه از شما و جزء شما نيستند بلكه جماعتى ترسو هستند كه از ترس ، اظهار مسلمانى مىكنند . . . به آنان بگو كه پس از ايمان آوردنتان كافر شده‌ايد ؛ به اين دليل كه از انجام وظيفهء جهاد رخ برتافته‌ايد . . .\r\nمردان منافق و زنان منافق از گروه اجتماعى و اعتقادى يكديگرند ؛ ديگران را به‌سوى ناروا\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدعوت مىكنند . و فرمان به ناحق صادر مىكنند . و از شايسته و روا برحذر مىدارند و قدرت‌هاى مالى و بدنى خود را از صرف شدن در راه حق بازمىگيرند . . . . « 1 » \r\nفشار اقتصادى : شگرد ديگر منافقان ، براى تضعيف خط رسالت ، ايجاد محدوديت اقتصادى براى مسلمانان بوده كه خداوند متعال از توطئه آنها پرده برمىدارد :\r\n« هُمُ الَّذينَ يَقُولُونُ لا تُنْفِقُوا عَلى مَنْ عِنْدَ رَسُولِ اللَّهِ حَتَّى يَنْفَضُّوا وَ لِلَّهِ خَزائِنُ السَّمواتِ وَالْارْضِ وَ لكِنَّ الْمُنافِقينَ لا يَفْقَهُونَ » « 2 » \r\nآنها كسانى هستند كه مىگويند : « به افرادى كه نزد رسول خدا هستند انفاق نكنيد تا پراكنده شوند . » ( غافل از آنكه ) خزاين آسمان‌ها و زمين از آن خداست ، ولى منافقان نمىفهمند .\r\n\r\n","description":"","footnote":" ( 1 ) - توبه ( 9 ) ، آيات 43 - 67 ترجمه و تلخيص .  ( 2 ) - منافقون ( 63 ) ، آيهء 7 . ","page_name":" 108 ","page_number":108},
  {"content":"\r\n\r\n. . . شما را از منافقان برحذر مىدارم . زيرا آن‌ها گمراه و گمراه كننده‌اند . . . در برابر هر حقى\r\nباطلى و دربرابر هر دليل قطعى شبهه‌اى دارند . « 1 »  على عليه السلام\r\n\r\nالقاء شبهه و ايجاد ترديد در مبانى عقيدتى\r\nمنافقان براى القاء شبهه در مبانى اعتقادى مسلمانان و ايجاد انحرافات فكرى ، تا آنجا پيش رفتند كه پايگاهى به نام « مسجد ضرار » بنا كردند . و اگر پيك الهى ، پيغمبر صلى الله عليه و آله را از اين توطئه منافقان آگاه نمىساخت ، معلوم نبود چه انحرافات بزرگى از اين ناحيه متوجّه اسلام مىگرديد . خداوند متعال در افشاى اين توطئه مىفرمايد :\r\n« وَالَّذينَ اتَّخَذُوا مَسْجِداً ضِراراً وَ كُفْراً وَ تَفْريقاً بَيْنَ الْمُؤْمِنينَ وَ ارْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ انْ ارَدْنا الَّا الْحُسْنى وَاللَّهُ يَشْهَدُ انَّهُمْ لَكاذِبُونَ » « 2 » \r\nو كسانى كه مسجدى ساختند براى ضرر زدن ( به اسلام و مسلمين ) و تقويت كفر و ايجاد تفرقه ميان مؤمنان . و پايگاه و كمينگاهى براى كسانى كه قبلًا با خدا و رسولش جنگيده‌اند .\r\n\r\n","description":"","footnote":" ( 1 ) - نهج‌البلاغه ، خطبهء 194 .  ( 2 ) - توبه ( 9 ) ، آيهء 107 . ","page_name":" 109 ","page_number":109},
  {"content":"\r\n\r\nآنها قسم مىخورند كه نيّتى جز نيكى ندارند و خداوند شهادت مىدهد كه آنان دروغگويند .\r\nمفسّران در شأن نزول آيه شريفه مىنويسند : « ابو عامر » كه از دشمنان پيامبر خدا صلى الله عليه و آله بود « 1 »  به روم پناهنده شد . او كه ارتباط نزديكى با منافقان مدينه داشت ، در نامه‌اى به آنها نويد داد كه لشكرى آراسته از روم به كمكشان خواهد آمد . لذا لازم است پايگاهى در مدينه بسازند و فعاليّت‌هاى فرهنگى خود را آغاز نمايند .\r\nهنگامى كه پيامبر صلى الله عليه و آله عازم « تبوك » بود نمايندگان حزب نفاق ، خدمت حضرت صلى الله عليه و آله رسيدند و ضمن عذرخواهى از عدم توان شركت در جنگ از پيامبر صلى الله عليه و آله خواستند تا با نماز در مسجدى كه بنا كرده‌اند آن را تبرّك نمايند . حضرت صلى الله عليه و آله فرمود بعد از بازگشت به مدينه دعوت آنان را اجابت خواهد كرد . در اين فاصله آيات 107 تا 110 سوره توبه نازل شد و پيامبر صلى الله عليه و آله را از توطئه منافقان آگاه نمود و از اقامه نماز در آن مسجد منع كرد و فرمان تخريب آن و سوزاندنش را صادر فرمود . پيامبر صلى الله عليه و آله نيز طبق دستور الهى مسجد ضرار را منهدم كرد و سوزاند . « 2 » \r\nمنافقان براى ايجاد ترديد نسبت به مبانى عقيدتى مسلمانان از هر فرصتى بهره مىجستند آنان در جنگ احزاب پس از آن كه مسلمانان در وضعيت سختى قرار گرفتند .\r\nگفتند : « وعده‌هاى خدا و رسولش جز فريبى بيش نبود . « 3 »  و اگر شهيدى از جبهه جنگ مىآوردند براى افزون ساختن داغ بازماندگان و ايجاد ترديد در دل آنان مىگفتند : « اگر آنها از ما پيروى مىكردند ، كشته نمىشدند . » « 4 » \r\n\r\n","description":"","footnote":" ( 1 ) - ابوعامر ، پدر حنظله غسيل الملائكه كه در آزار رساندن به پيامبر صلى الله عليه و آله نقشى بسيار فعّال داشت او پس از اقتدارمسلمانان به روم پناهنده شد .  ( 2 ) - مجمع‌البيان ، ج 2 ، ص 72 ، الميزان ، ج 9 ، ص 391 ، ( ترجمه و تلخيص ) .  ( 3 ) - احزاب ( 33 ) ، آيهء 12 .  ( 4 ) - آل عمران ( 3 ) ، آيهء 168 . ","page_name":" 110 ","page_number":110},
  {"content":"\r\n\r\nوَ لا تُطِعِ الْكافِرينَ وَ الْمُنافِقينَ وَدَعْ اذاهُمْ وَتَوَكَّلْ\r\nعَلَى اللَّهِ وَ كَفى بِاللَّهِ وَكيلًا . « 1 »  قرآن كريم\r\n\r\nتضعيف شخصيّت و قداست پيامبر اكرم صلى الله عليه و آله\r\nيكى از خيانت‌هاى منافقان در حق اسلام و مسلمانان ، اقدام به تخريب شخصيّت و قداست نبى مكرّم اسلام صلى الله عليه و آله بوده ، كه به روش‌هاى گوناگون انجام گرفته است ، براى اثبات اين مطلب به نمونه‌هاى عينى آن در عصر رسالت اشاره مىكنيم .\r\n\r\nحديث افك\r\nدر غروه بنىمصطلق به يكى از همسران پيامبر صلى الله عليه و آله نسبت ناروايى داده شد كه در كتاب‌هاى تاريخى به « حديث افك » معروف است . در اين‌كه كدام يك از همسران حضرت صلى الله عليه و آله مورد اتهام قرار گرفته ، و چه كسى اين اتّهام را وارد كرده است ، بين مورخان اتفاق نظر نيست . امّا آنچه كه مورد تأييد قرآن كريم قرار گرفته ؛ و جاى ترديدى در آن\r\n\r\n","description":"","footnote":" ( 1 ) - احزاب ( 33 ) ، آيهء 48 ؛ از كافران و منافقان اطاعت مكن ، و به آزارهاى آنها اعتنا منما ، بر خدا توكّل كن و همين بس كه خدا حامى و مدافع ( تو ) است . ","page_name":" 111 ","page_number":111},
  {"content":"\r\n\r\nنيست اين است كه نسبت ناروا از طرف همين مسلمان‌نماها - منافقان - كه از اصحاب پيامبر صلى الله عليه و آله محسوب مىشدند و همراه پيامبر صلى الله عليه و آله بودند ، صورت گرفته است . تا از اين طريق شخصيّت آن حضرت صلى الله عليه و آله را خدشه‌دار نمايند و حرمت و قداست او را بشكنند .\r\nقرآن كريم مىفرمايد :\r\n« انَّ الَّذينَ جَآءُوا بِالْافْكِ عُصْبَةٌ مَنْكُمْ لا تَحْسَبُوهُ شَرّاً لَكُمْ بَلْ هُوَ خَيرٌ لَّكُمْ لِكُلِّ امْرِىءٍ مِّنْهُمْ مَّا اكْتَسَبَ مِنَ الْاثْمِ وَالَّذى تَوَلّى كِبْرَهُ مِنْهُمْ لَهُ عَذابٌ عَظيمٌ » « 1 » \r\nمسلّماً كسانى كه آن تهمت عظيم را عنوان كردند گروهى ( متشكل و توطئه‌گر ) از شما بودند ؛ امّا گمان نكنيد اين ماجرا براى شما بد است ، بلكه خير شما در آن است ؛ آنها هر كدام سهم خود را از اين گناهى كه مرتكب شدند دارند ؛ و از بين آنان ، كسى كه بخش مهمّ آن را برعهده داشت عذاب عظيمى براى اوست .\r\n\r\nاهانت آشكار\r\nهنگامىكه پيغمبر صلى الله عليه و آله متوجّه شد تعدادى از اصحاب ، از لشكر « اسامة بن زيد » تخلّف كرده‌اند و به مدينه بازگشته‌اند ؛ در مسجد حضور يافت و به حفظ كتاب‌اللّه و عترت طاهرين سفارش كرد و به منزل برگشت . عدّه‌اى از اصحاب نيز در منزل آن حضرت صلى الله عليه و آله اجتماع كردند . پيامبر صلى الله عليه و آله براى تثبيت آنچه در غدير خم و مكان‌هاى ديگر در مورد اهل بيت عليهم السلام و كتاب اللّه توصيه كرده بود فرمود : « هَلُمَّ أَكْتُبُ لَكُمْ كِتاباً لَنْ تَضِلُّوا بَعْدَهُ » . بياوريد براى شما چيزى بنويسم كه هرگز گمراه نشويد . ناگهان عمر جمله‌اى گفت كه معنايش اين بود : « انَّ الْوَجَعَ قَدْ غَلَبَ عَلى رَسُولِ الله صلى الله عليه و آله » ؛ همانا درد بر پيامبر غلبه كرده است « 2 »  و از اين سخن عمر ، بين اصحاب اختلاف ايجاد شد . « 3 » \r\n\r\n","description":"","footnote":" ( 1 ) - نور ( 24 ) ، آيه 11 . جهت اطّلاعات بيشتر در اين زمينه به تفسير الميزان ، ج 15 ، ص 89 مراجعه كنيد .  ( 2 ) - چنان كه مؤلف « الاجتهاد فى مقابل النّص » نوشته‌اند تعبير « عمر » « لقد هجر رسول‌ُالله » بوده است كه مورّخين نقل به معنا كرده‌اند . البته برخى از منابع عين تعبير وى را ذكر كرده‌اند ر . ك . به كتاب الاجتهاد ، ص 170 .  ( 3 ) - شرح نهج‌البلاغه ، ابن ابىالحديد ، ج 2 ، ص 55 ، طبقات ، ابن سعد ، ج 2 ، ص 244 ؛ و صحيح مسلم ، ج 3 ، حديث 1259 . در مباحث آينده توضيحات بيشترى درباره اين موضوع خواهيم داد . ","page_name":" 112 ","page_number":112},
  {"content":"\r\n\r\n\r\nجعل حديث\r\nيكى ديگر از خيانت‌هاى منافقان در حق پيامبر صلى الله عليه و آله ، ساختن حديث از خود و نسبت دادن آن به پيامبر اسلام بوده است . على عليه السلام وقتى ناقلين حديث را دسته‌بندى مىكند مىفرمايد :\r\nنخست منافق است كه نقاب اسلام را به چهره زده ، نه از گناه باكى دارد و نه از آن دورى مىكند . و عمداً به پيامبر صلى الله عليه و آله دروغ مىبندد . اگر مردم مىدانستند كه اين شخص ، منافق و دروغگو است از او قبول نمىكردند و تصديقش نمىنمودند ( اما چون از واقعيت او آگاه نيستند ) مىگويند : وى از صحابه رسول خدا صلى الله عليه و آله است ؛ پيامبر را ديده از او حديث شنيده و مطالب را از او دريافت كرده است به همين دليل به گفته‌اش ترتيب اثر مىدهند . درحالى كه خداوند شما را از وضع منافقان آن چنان كه بايد آگاه ساخته ، و چنان كه لازم بود اوصاف آنان را براى شما برشمرده است . « 1 » \r\nپيامبر صلى الله عليه و آله براى منع منافقان از اين شيطنت فرمود : « مَنْ كَذَبَ عَلىَّ مُتَعَمّداً فَلْيَتَبَوّأ مَقْعَدَهُ مِنَ النَّارِ » « 2 »  . هر كس عمداً به من دروغ ببندد جايگاه خويش را در آتش جهنم بايد انتخاب كند » .\r\n\r\nاوج شيطنت و تهديد الهى\r\nمنافقان به روش‌هاى گوناگون پيامبر صلى الله عليه و آله را آزار مىدادند و قداست او را مى شكستند . « 3 »  آنها اذيت و آزار حضرت صلى الله عليه و آله و مؤمنان را به‌جايى رساندند كه خداوند متعال آنها را تهديد نمود :\r\n« لَئِنْ لَمْ يَنْتَهِ الْمُنافِقُونَ وَالَّذينَ فى قُلُوبِهمْ مَرَضٌ وَالْمُرْجِفُونَ فى الْمَدينةِ لَنُغْرِيَنَّكَ بِهِمْ ثُمَّ لا يُجاوِرُونَكَ فيها الَّا قَليلًا مَلْعُونينَ ايْنما ثُقِفُوا اخِذُوا وَ قُتِّلُوا تَقْتيلًا » ؛ « 4 » \r\n\r\n","description":"","footnote":" ( 1 ) - نهج‌البلاغه ، خطبهء 210 .  ( 2 ) - همان .  ( 3 ) - نور ( 24 ) ، آيهء 63 . در سوره نساء ( 4 ) ، آيه 61 و سوره احزاب ( 33 ) در آيات متعدد ديگرى به اين موضوع‌پرداخته است .  ( 4 ) - همان . ","page_name":" 113 ","page_number":113},
  {"content":"\r\n\r\nاگر منافقان و بيماردلان و آنها كه اخبار دروغ و شايعات بىاساس در مدينه پخش مىكنند دست از كار خود برندارند ، تو را بر ضد آنان مىشورانيم ، سپس جز مدت كوتاهى نمىتوانند در كنار تو در اين شهر بمانند . و از همه جا طرد مىشوند و هر جا يافته شوند گرفته خواهند شد و به سختى به قتل خواهند رسيد .\r\n\r\nاجتهاد در برابر اوامر رسول خدا صلى الله عليه و آله\r\nبرخى از مسلمانان به بهانه‌هاى گوناگون در موارد متعدّدى با فرمان‌هاى پيامبر صلى الله عليه و آله مخالفت نمودند . درحالى كه امر خداى سبحان را شنيده بودند كه فرمود : « و ما اتيكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا » . « 1 »  به آنچه پيامبر صلى الله عليه و آله امر مىكند عمل كنيد و از آنچه نهى مىنمايد دورى گزينيد . « وَ ما يَنْطِقُ عَنِ الْهَوى انْ هُوَ الَّا وَحْىٌ يُّوحى » « 2 »  [ پيامبر صلى الله عليه و آله 
  ] هرگز از روى هوا و هوس سخن نمىگويد بلكه آنچه مىگويد وحى الهى است .\r\nدر اينجا به چند نمونه از اجتهاد اصحاب در مقابل فرمايش صريح پيامبر اكرم صلى الله عليه و آله اشاره مىكنيم .\r\nالف - فرمان رسول خدا صلى الله عليه و آله به كشتن « ذوالثديه » « 3 »  : احمد بن حنبل از ابوسعيد خدرى چنين نقل مىكند : « ابوبكر نزد رسول خدا صلى الله عليه و آله آمد و عرض كرد اى پيامبر خدا من از منطقه‌اى با اين نام و نشان مىگذشتم مردى خوش منظر را ديدم كه در كمال خشوع مشغول نماز بود . پيامبر صلى الله عليه و آله به او فرمان داد : « برو او را به قتل برسان ! » ابوبكر رفت ولى وقتى او را به آن حالت ديد راضى نشد او را بكشد . لذا به محضر رسول خدا صلى الله عليه و آله بازگشت . پيامبر صلى الله عليه و آله به عمر فرمان داد « برو و او را بكش ! » عمر رفت و او را در همان حال ديد كه ابوبكر ديده بود . وى نيز دستور را اجراء نكرد .\r\n\r\n","description":"","footnote":" ( 1 ) - حشر ( 59 ) ، آيه 7 .  ( 2 ) - نجم ( 53 ) ، آيات 3 - 4 .  ( 3 ) - ذوالثديه كه ذوالخويصره نيز به او گفته مىشد يكى از سران مارقين و خروج‌كنندگان بر دين است « الاصابة فىتمييز الصّحابه ، ج 2 ، ص 341 ، خبر 2452 . ","page_name":" 114 ","page_number":114},
  {"content":"\r\n\r\nپيامبر صلى الله عليه و آله به على عليه السلام دستور داد : برو و او را بكش . على عليه السلام رفت ولى او را نيافت .\r\nبرگشت و عرض كرد : اى رسول خدا صلى الله عليه و آله او را نديدم . حضرت فرمود : « اين شخص و طرفدارانش ، قرآن را مىخوانند ولى لقلقهء زبان است و در اعماق وجودشان جاى نمىگيرد و آنها با همان سرعتى كه تير از كمان خارج مىشود از دين خارج خواهند شد و هرگز بازنخواهند گشت اينها را بكشيد كه بدترين مخلوق روى زمينند . » « 1 » \r\nب - تخلّف از لشكر « اسامة » : پيامبر اكرم صلى الله عليه و آله با اهداف بلندى كه از اعزام اين لشكر دنبال مىكرد شخصاً آنها را مجهّز كرد و بزرگان مهاجران و انصار را تحت فرماندهى « اسامة بن زيد » به‌سمت روم فرستاد و بارها مجاهدان را به اين امر تحريص نمود . با اين حال ، تاريخ از طعنه آنها به فرماندهى اسامه و تخلّف عدّه كثيرى از مسلمانان مصلحتى گزارش كرده است . « 2 »  در مباحث آينده توضيحات بيشترى در اين باره خواهيم داد .\r\nج - مخالفت با پيامبر صلى الله عليه و آله در صلح حديبيه : پيامبر صلى الله عليه و آله در صلح حديبيه ( سال ششم هجرى ) به آنچه فرمان الهى بود عمل كرد . لكن برخى از صحابه كه هرگز پيامبر صلى الله عليه و آله را درك نكردند و به او ايمان نياوردند با حضرت مخالفت نمودند آنگاه كه شرايط صلح نيز نوشته شد « عمر » با حضرت صلى الله عليه و آله مخالفت كرد . نهايتاً كار به‌جايى رسيد كه ابوبكر وارد قضيه شد و به او گفت : آيا او رسول خدا نيست ؟ اگر چنين است مخالف دستور خدا عمل نمىكند . « 3 » \r\nد - موارد ديگر : همچنين مخالفت با نحوهء تقسيم غنايم جنگ حُنين به‌دست پيامبر ، مخالفت با گرفتن فديه از اسيران بدر ، مخالفت با امر آن حضرت صلى الله عليه و آله به نحر بعضى از شترها در جنگ تبوك ( به‌علت گرسنگى ) ، مخالفت با بعضى از تصميمات آن حضرت صلى الله عليه و آله در جنگ احد و نماز بر « عبدالله بن ابى » و . . . از مواردِ مخالفت صريح با دستورات پيامبر صلى الله عليه و آله است كه به جهت ضيق مجال از تفصيل آنها صرف نظر مىكنيم . « 4 » \r\n\r\n","description":"","footnote":" ( 1 ) - مسند احمد بن حنبل ، جزء سوم ، ص 15 ؛ والاصابة فى تمييز الصحابه ، ج 2 ، ص 341 ، خبر 2452 .  ( 2 ) - طبقات الكبرى ، ابن سعد ، ج 2 ، ص 42 ؛ تاريخ دمشق ، ابوالقاسم على بن الحسن ، تحقيق على مشيرى ، ج 2 ، ص 391 ؛ كامل ابن اثير ، ج 2 ، ص 120 .  ( 3 ) - صحيح مسلم ، جزء دوّم ، ص 81 ، باب صلح الحديبيه ؛ صحيح بخارى ، ج 4 ، ص 70 .  ( 4 ) - ر . ك . به كتاب‌هاى « الاجتهاد فى مقابل النص » و « المراجعات » از تأليفات سيد شرف‌الدين عاملى . ","page_name":" 115 ","page_number":115},
  {"content":"\r\n\r\n\r\nپاسخ يك پرسش\r\nدر اينجا طرح اين پرسش مفيد است ، كه اگر اوضاع عصر رسالت چنين بود كه ترسيم شد و منافقان انواع توطئه‌ها را عليه اسلام و پيامبر اكرم صلى الله عليه و آله طرّاحى مىكردند و خطر عظيمى براى جهان اسلام به حساب مىآمدند ، چرا رسول الله صلى الله عليه و آله آنها را مفتضح نكرد و مانع شركتشان در جنگ‌ها نشد و به مردم معرّفى ننمود ؟\r\nبا دقّت در نكات ذيل پاسخ اين سؤال روشن خواهد شد .\r\n1 - اگر پيامبر صلى الله عليه و آله با منافقان برخورد علنى مىكرد ، اين كار به‌معناى گشوده شدن جبهه جديد در مقابل اسلام بود . و از آنجا كه اين نيروها از تشكيلات درونى مسلمانان كاملًا آگاه بودند و قوّت و ضعف آنها را مىدانستند به مراتب خطرناك‌تر از يهوديان و مشركان ديگر بودند و از اين ناحيه خطر جدّى متوجّه اسلام و مسلمانان مىگرديد .\r\n2 - اگر حضرت رسول صلى الله عليه و آله منافقان را در مدينه رها مىكرد و همراه خود به جنگ‌ها نمىبرد ؛ يقيناً خطرى كه از باقى ماندن آنها در مدينه متوجّه اسلام مىشد بزرگ‌تر بود .\r\nچنان كه در جنگ تبوك وقتى حضرت صلى الله عليه و آله به عدّه‌اى از آنها اجازه داد در مدينه بمانند ، مجبور شد على عليه السلام ، قهرمان ميدان‌هاى نبرد را در مدينه بگذارد تا از شيطنت منافقان جلوگيرى نمايد . با اين حال ، آنها مسجد ضرار را ساختند و اگر پيك الهى نمىآمد خطرى بزرگ متوجّه اسلام مىگرديد .\r\n3 - وقتى وجود آنها تهديد جدّى عليه دين نبود و تظاهر به اسلام مىكردند ؛ و علناً با اسلام نمىجنگيدند ، پيامبر صلى الله عليه و آله به آنها فرصت مىداد تا شايد به فطرت خود برگردند و ايمان واقعى بياورند . به‌عنوان نمونه پيامبر اسلام صلى الله عليه و آله به عدّه‌اى زمين و مال مىداد ( مؤلّفة قلوبهم ) تا به اسلام گرايش پيدا كنند .\r\nپيامبر صلى الله عليه و آله آنقدر بزرگوارانه با افراد برخورد مىكرد كه روزى عمرو بن العاص گمان كرد بهترين صحابه رسول الله صلى الله عليه و آله است ! از اين رو گُمان خود را با حضرت مطرح نمود و\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nپاسخ منفى شنيد . « 1 » \r\n4 - پيامبر صلى الله عليه و آله با اين افراد با مدارا رفتار كرد تا فرزندان و بستگان آنها كه به‌نحوى در خدمت اسلام بودند از دين روگردان نشوند و جامعه نوبنياد اسلامى ، مشكل درونى در مدينه پيدا نكند .\r\n5 - برخورد آشكار پيامبر صلى الله عليه و آله با افرادى كه ظاهراً مسلمان بودند ، اطمينان به مذهب جديد را ازبين مىبرد . مخصوصاً اگر نمىتوانست ، راز اين برخورد را به ديگران بفهماند .\r\nبنابراين درگيرى علنى با اين گروه‌ها و مفتضح ساختن آنها ، نه مقتضاى حكمت ، و نه به صلاح جامعه نوپاى اسلامى بود .\r\nامّا چنين نبود كه پيامبر صلى الله عليه و آله درباره آنها هيچ سخنى نگويد . بلكه در حدّ امكان و مصلحت جامعه اسلامى ، مسلمانان را از برنامه‌ها و توطئه‌هاى آن‌ها مطّلع مىساخت .\r\nايشان در موارد متعدّد مسلمانان را از خطر منافقان آگاه نمود ؛ و از آنان برحذر داشت .\r\nكارها و اوصاف آنها را بيان كرد و عملًا وارد صحنه شده و « مسجد ضرار » را ويران نمود .\r\nهمچنين آيات متعدد قرآن كريم درباره منافقان را به اطّلاع مردم رساند . « 2 » \r\n\r\nتذكّر\r\nدر پايان اين گفتار اين نكته را يادآور مىشويم كه از نظر قرآن كريم ، نهج‌البلاغه و كتاب‌هاى تاريخ وجود مسلمانان مصلحتى - منافقان - از آغاز بعثت تا رحلت پيامبر صلى الله عليه و آله به‌عنوان يك جريان خزنده در درون صحابه محرز و قطعى مىباشد و خيانت‌هاى فراوانى از ناحيه آنها متوجّه اسلام گرديده است . اينان با رحلت حضرت صلى الله عليه و آله آشكار عمل مىكردند و لذا جريانى به‌نام مسأله نفاق در عصر خلافت ديده نمىشود و اين\r\n\r\n","description":"","footnote":" ( 1 ) - الصحيح ، جعفر مرتضى عاملى ، ج 4 ، ص 200 از مجمع الزوائد ، الهيتمى ، ج 9 ، ص 15 و حياة الصحابة ، هلوى ، ج 2 ، ص 706 .  ( 2 ) - الصحيح من سيرة النبى ، جعفر مرتضى عاملى ، ج 4 ، ص 200 و 201 . با تلخيص و ترجمه . ","page_name":" 117 ","page_number":117},
  {"content":"\r\n\r\nقضيه ، يعنى نبودن مسأله نفاق در عصر خلافتِ خلفاى سه‌گانه ، اتّفاقى نيست . حوادث معمّا گونه صدر اسلام را نيز بايد از توطئه‌هاى اين گروه شمرد . به فضل خداى كريم ، در فصل آينده توضيحات بيشترى در اين زمينه خواهيم داد .\r\n\r\nافراد سست اعتقاد\r\nعناصر سست اعتقاد در هر نهضت به‌نحوى مورد سوء استفاده دشمنان آن نهضت قرار گرفته‌اند . اين افراد كم فايدهء پرضرر ، در نهضت الهى پيغمبر اكرم صلى الله عليه و آله نيز وجود داشتند و معمولًا در لحظات حسّاس و سرنوشت‌ساز جبهه خودى را ترك مىكردند و در خدمت كفر و نفاق درمىآمدند . و همين عناصر بعد از رحلت پيغمبر صلى الله عليه و آله با سكوت و سازش خود نقش بسيار بدى در جريان سقيفه - غصب خلافت على بن ابىطالب عليه السلام - ايفا نمودند . در حادثه خونين عاشورا نيز به خاطر حفظ جانشان به روى فرزند رسول‌اللّه صلى الله عليه و آله شمشير كشيدند . قرآن كريم در آيات متعدد از وجود اين عناصر در عصر رسالت خبر مىدهد كه برخى از آيات را متذكّر مىشويم :\r\n« وَ مِنَ النَّاسِ مَنْ يَقُولُ امَنَّا بِاللَّهِ فَاذا اوذِىَ فِى اللَّهِ جَعَلَ فِتْنَةَ النَّاسِ كَعَذابِ اللَّهِ وَ لَئِنْ جاءَ نَصْرٌ مِنْ رَّبِّكَ لَيَقُولُنَّ انَّا كُنَّا مَعَكُمْ اوَلَيسَ اللَّه بِاعْلَمَ بِما فى صُدُورِ الْعالَمينَ » « 1 » \r\nو از مردم كسانى هستند كه مىگويند : « به خدا ايمان آورده‌ايم . » امّا هنگامى كه در راه خدا شكنجه و آزار مىبينند ، آزار مردم را همچون عذاب الهى مىشمارند ( و از آن سخت وحشت مىكنند ) ؛ ولى هنگامى كه پيروزى از سوى پروردگارت ( براى شما ) بيايد مىگويند : « ما هم با شما بوديم ( و در اين پيروزى شريكيم ) . آيا خداوند به آنچه در سينه‌هاى جهانيان است آگاه‌تر نيست ؟ !\r\nمرحوم علّامه طباطبايى اين آيه شريفه را مربوط به افراد سست اعتقاد دانسته است . « 2 » \r\n\r\n","description":"","footnote":" ( 1 ) - عنكبوت ( 29 ) ، آيهء 10 .  ( 2 ) - الميزان ، ج 15 ، ص 96 . ","page_name":" 118 ","page_number":118},
  {"content":"\r\n\r\nقرآن كريم دربارهء راسخ نبودن اعتقاد در اين افراد مىفرمايد :\r\n« وَ لَوْ دُخِلَتْ عَلَيْهِمْ مِنْ اقْطارِها ثُمَّ سُئِلُوا الْفِتْنَةَ لَاتَوْها وَ ما تَلَبَّثُوا بِهآ الَّايَسيراً » « 1 » \r\nاگر دشمنان به خانه‌هاى آنها هجوم مىآوردند و از آنها تقاضاى بازگشت به كفر و شرك مىكردند آنان مىپذيرفتند و جز مدت كوتاهى ( براى انتخاب اين راه ) درنگ نمىكردند .\r\nمرحوم علّامهء طباطبايى قدس سره مىفرمايد : اگر مشركان وارد خانه اينها شوند و از آنها بخواهند كه از دين برگردند ، به آنها پاسخ مثبت مىدهند . همين مقدار كه درخواست را مطرح كنند ، مىپذيرند آنان در دين استوار نيستند اگر سختى به آنها برسد مرتدّ مىشوند . « 2 »  و لذا منافقان به راحتى آنها را از جنگ منصرف ، و از صف مؤمنان جدا مىكردند :\r\n« قَدْ يَعْلَمُ اللَّهُ الْمُعَوِّقينَ مِنْكُمْ وَالْقائلينَ لِاخْوانِهِمْ هَلُمَّ الَيْنا وَ لا يَأْتُونَ الْبَأْسَ الَّاقَليلًا » « 3 » \r\nخدا از حال آنان كه مردم را از جنگ مىترسانند و باز مىدارند و به برادران خود مىگويند با ما متّفق باشيد ( و خود را از معركه بيرون كنيد ) به‌خوبى آگاه است و آنها ( مردمى ضعيفند و ) جز اندكى پيكار نمىكنند .\r\nاكثر افرادى كه از روى طمع ايمان آوردند از مصاديق اين آيات مىباشند .\r\nاين عناصر سست اعتقاد در مقاطع سرنوشت‌ساز ، ضربهء مهلك به پيكر دين و اولياء خدا وارد نموده‌اند . همين طايفه بودند كه به آسانى فرمايش پيغمبر اكرم صلى الله عليه و آله را درباره خلافت مولى الموحّدين على عليه السلام فراموش كردند و با منافقان كنار آمدند و در جواب على عليه السلام و همسرش عليها السلام گفتند : اگر زودتر آمده بودى ، با تو بيعت مىكرديم و همين‌ها بودند كه امام حسن عليه السلام را تنها گذاشتند و زمينه حاكميت معاوية بن ابى سفيان را هموار ساختند و همين گروه بودند كه در اثر تهديد « ابن زياد » شمشير به روى اباعبدالله الحسين عليه السلام كشيدند . و . . .\r\n\r\n","description":"","footnote":" ( 1 ) - احزاب ( 33 ) ، آيهء 14 .  ( 2 ) - خلاصة الميزان ، علّامه طباطبايى ، تلخيص سليم الحسنى ، ذيل آيهء 14 ، سوره احزاب .  ( 3 ) - احزاب ( 33 ) ، آيهء 18 . ","page_name":" 119 ","page_number":119},
  {"content":"\r\n\r\nسوگند به خدا كه اينان اسلام نياوردند بلكه تظاهر به اسلام كردند و كفرشان\r\nرا پنهان داشتند تا آنگاه كه به ياران خود پيوستند . « 1 »  على عليه السلام\r\n\r\nاجتماع منافقان در مدينه\r\nبا فرا رسيدن سال دهم هجرت و اعلام رسمى خلافت على بن ابىطالب عليه السلام در غدير خم ، جبهه نفاق فعاليّت جدّىترى را آغاز كرد . اين جبهه عناصر خودش را در مدينه جمع نمود و در انتظار رحلت رسول خدا صلى الله عليه و آله بود تا برنامه‌هاى خودش را به اجراء گذارد . پيامبر صلى الله عليه و آله نيز فعاليّت‌هايى را متقابلًا انجام مىداد تا اجتماع اين عناصر نامطلوب را بر هم زند به همين جهت عمليّات بزرگى را به طرف روميان طرّاحى نمود و « اسامة بن زيد » را به فرماندهى سپاه اسلام منصوب كرد و از همه مسلمانان خواست زير پرچم « اسامه » براى جهاد با روميان حركت نمايند . يكى از اهداف حضرت رسول خدا صلى الله عليه و آله از اعزام لشكر « اسامه » فروپاشى جبهه نفاق بوده است . و قراين موجود در قضيه ، اين حقيقت را تأييد مىكند براى روشن‌تر شدن مطلب ، اين موضوع را به‌اختصار ذكر مىكنيم .\r\n\r\n","description":"","footnote":" ( 1 ) - نهج‌البلاغه ، نامه 16 . ","page_name":" 120 ","page_number":120},
  {"content":"\r\n\r\n\r\nسريهء اسامة بن زيد « 1 » \r\nروزهاى آخر ماه صفر ، سال يازدهم هجرت ، پيامبر صلى الله عليه و آله درحالى كه خود كسالت داشت سپاه عظيمى از مسلمانان را به‌قصد حمله به « روم » مهيَّا نمود . صبحگاه « اسامه » را خواست ، و فرمود : به سرزمينى كه پدرت در آن شهيد شده رهسپار شو و اسب را بر سرزمين آنها بتاز . من سركردگى اين سپاه را به تو دادم . صبح هنگام بر اهل « ابنى » حمله بر ؛ و سخت محاصره‌شان نما ! امّا آن چنان به سرعت حركت كن كه پيش از رسيدن خبر به آنها ، به محل نبرد رسيده باشى . اگر خداوند به تو پيروزى داد در ميان آنها كم بمان . ( و در اين سفر ) همراه خود ، افراد وارد و كسانى كه راه را بلد هستند بردار . « 2 » \r\nپس از چند روز پيامبر اكرم صلى الله عليه و آله مطّلع شد كه سپاه در حركت سستى مىكند . با همان حال بيمارى به ميان سپاه رفت و آنها را تحريص و تهييج نمود . پرچم را با دست خود بست و به « اسامه » داد تا حميّتشان را تحريك و عزمشان را محكم سازد . سپس خطاب به اسامه فرمود :\r\nبه‌نام خدا و در راه خدا نبرد كن و هر كسى را كه به خدا كافر است از زمين برانداز . « اسامه » با پرچم بسته از مدينه خارج شد و آن را به دست « بريده » سپرد و در جُرُف ، لشكرگاه زد .\r\nآنجا نيز در حركت كندى كردند و حركت نكردند . و با بهانه‌هاى مختلف از رفتن به جنگ روميان سرباز زدند . برخى به اين بهانه كه حضرت رسول صلى الله عليه و آله مريض است و ما نمىتوانيم او را در اين حال رها كنيم لشكرگاه را ترك گفتند . برخى ديگر فرماندهى « اسامه » را مورد طعن قرار دادند و سپاه را ترك كردند .\r\nپيامبر اكرم صلى الله عليه و آله وقتى از بهانه‌هاى آنها مطّلع گشت به منبر رفت و مجدداً آنها را به رفتن از مدينه تحريص نمود و شايستگى « اسامه » را يادآور شد . « 3 » \r\nامّا اين لشكر به‌خاطر تعلّل‌ورزى برخى از اصحاب و تخلّف آنها از فرماندهى\r\n\r\n","description":"","footnote":" ( 1 ) - سنّ « اسامة » را در زمانى كه فرماندهى لشكر را به‌عهده گرفت مورّخين هفده تا بيست سال نوشته‌اند .  ( 2 ) - يعقوبى ، ج 2 ، ص 113 ؛ مغازى ، واقدى ، ج 3 ، ص 1117 - 1118 .  ( 3 ) - الكامل ، ابن اثير ، ج 2 ، 216 ؛ مغازى ، واقدى ، ج 3 ، ص 1119 . ","page_name":" 121 ","page_number":121},
  {"content":"\r\n\r\n« اسامه » موفّق به حركت نشد . با رحلت رسول خدا صلى الله عليه و آله بقيه افراد نيز به مدينه برگشتند . « 1 » \r\n\r\nنكات مهمّ\r\n1 - مرحوم سيد شريف‌الدين عاملى مىنويسد : « اينكه رسول خدا صلى الله عليه و آله « اسامه » هفده ساله را بر آنان امير ساخت به‌خاطر درهم شكستن غرور بعضى ، و برگرداندن سركشى متكبّران آنها و پيشگيرى از نزاع آينده بود ؛ تا اشخاصى كه مىخواهند خود را مقدّم دارند اگر يكى بر آنان امير شد ( كه جوانتر بود ) نافرمانى نشان ندهند امّا آنها اين معنى را درك نكردند . لذا در امارت اسامه ايراد كردند . » « 2 » \r\n2 - اهل سيره و تاريخ اجماع دارند به اينكه خليفه اوّل و دوّم و عدّه‌اى از بزرگان مهاجران و انصار جزء سپاه اسامه بوده‌اند . « 3 » \r\nنتيجه اينكه پيامبر اسلام صلى الله عليه و آله در روزهاى آخر عمر شريفشان ، بر حركت لشكر اسامه اين چنين تحريص مىكند ، جوانى را به فرماندهى برمىگزيند ، بزرگان صحابه را به اطاعت از « اسامه » سفارش مىنمايد ، و على عليه السلام و خاصّان را در مدينه نگاه مىدارد بيانگر چيست ؟ آيا يكى از اهداف حضرت صلى الله عليه و آله دور كردن مسلمانان مصلحتى از مدينه و آماده كردن زمينه براى تحقّق امر الهى در مورد خلافت على عليه السلام نبوده است ؟\r\n\r\nجلوگيرى از نوشتن منشور ابدى\r\nيكى از قرائنى كه اجتماع منافقان در مدينه را تأييد مىكند ، مسأله معروف به « مصيبة يوم الخميس » مىباشد . وقتى پيامبر صلى الله عليه و آله متوجّه تمرّد و بازگشت عده‌اى از مسلمانان از جيش « اسامه » شد ، تصميم گرفت خلافت على بن ابىطالب عليه السلام را در محضر اصحاب مكتوب نمايد . امّا همان افرادى كه به جبهه نرفته و در مدينه اجتماع كرده بودند از تدوين\r\n\r\n","description":"","footnote":" ( 1 ) - مغازى واقدى ، ج 3 ، ص 1120 .  ( 2 ) - المراجعات ، سيّد شريف‌الدين عاملى ، ص 98 - 106 .  ( 3 ) - مغازى ، واقدى ، ج 3 ، ص 1118 ؛ طبقات ابن سعد ، ج 2 ، ص 42 ؛ تاريخ دمشق ، ج 2 ، ص 391 ؛ كنز العمّال ، ج 5 ، ص 312 ؛ كامل ابن اثير ، ج 2 ، ص 220 . ","page_name":" 122 ","page_number":122},
  {"content":"\r\n\r\nمنويّات رسول خدا صلى الله عليه و آله جلوگيرى نمودند . براى تبيين مطلب به اصل جريان توجّه فرماييد .\r\nبخارى به سند خود از عبدالله بن مسعود روايت مىكند كه ابن عباس گفت : هنگامى كه وفات پيغمبر فرا رسيد گروهى از رجال از جمله عمر بن خطاب در خانه پيغمبر حضور داشتند . پيغمبر صلى الله عليه و آله فرمود : [ قلم و كاغذى 
  ] بياوريد تا فرمانى براى شما بنويسم كه بعد از آن گمراه نشويد .\r\nعمر گفت : درد بيمارى بر وى غالب شده قرآن در دسترس شماست . « 1 »  همين كتاب خدا براى ما كافى است . در اين هنگام حضّار به گفتگو و كشمكش پرداختند . عدّه‌اى مىگفتند نزديك‌تر شويد تا پيغمبر فرمانى براى شما بنويسد كه بعد از آن هرگز گمراه نگرديد . گروهى ديگر حرف عمر را تكرار مىكردند . وقتى سخنان بيهوده و گفتگوى آنان بالا گرفت ، پيغمبر صلى الله عليه و آله فرمود : برخيزيد . عبدالله بن مسعود گفت : ابن عباس مىگفت : مصيبت بزرگ اين بود كه اختلافات و مهمل‌گويى آنان مانع از اين شد كه پيغمبر چنين فرمانى را براى ايشان بنويسد . « 2 » \r\nدر اين قضيه دو مطلب حايز اهمّيت است .\r\n1 - اهانت آشكار به رسول خدا صلى الله عليه و آله ؛ به همان كسى كه قرآن كريم فرمود : « وَ ما يَنْطِقُ عَنِ الْهَوى انْ هُوَ الَّا وَحْىٌ يُّوحى » « 3 »  هرگز از روى هوا و هوس سخن نمىگويد بلكه آنچه مىگويد وحى الهى است .\r\n2 - اجتماع اعوان و انصار « عمر » در مجلس پيامبر صلى الله عليه و آله با نزاع و كشمكش مانع كتابت مىشوند و بر اصحاب مؤمن غلبه مىكنند .\r\nمتوقّف ساختن سپاه « اسامة » و جلوگيرى از صدور منشور جاويد رسول‌الله صلى الله عليه و آله به‌خوبى قدرتمندى جبهه نفاق در روزهاى آخر حيات پيامبر اكرم صلى الله عليه و آله را تأييد مىنمايد .\r\n\r\n","description":"","footnote":" ( 1 ) - چنان كه در منابع ديگر آمده است عمر گفت : « پيامبر هذيان مىگويد . » ليكن برخى از منابع براى تبرئه او كلامش راتغيير داده‌اند . ( ر . ك . الاجتهاد فى مقابل النص ، ص 171 ، از مسند احمد ، ج 1 ، ص 355 و كنزالعمّال جزء 3 ، ص 138 . )  ( 2 ) - صحيح بخارى ، محمد بن اسماعيل البخارى ، ج 7 ، ص 9 ؛ شرح نهج‌البلاغه ، ابن ابىالحديد ، ج 2 ، ص 5 ؛ صحيح مسلم ، ج 3 ، حديث 1259 ؛ طبقات ، ابن سعد ، ج 2 ، ص 244 .  ( 3 ) - نجم ( 53 ) ، آيات 3 - 4 . ","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nفصل چهارم : كودتاى سقيفه و جريان‌هاى مؤثر در آن\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nافَانْ ماتَ اوْ قُتِلَ انْقَلَبْتُم عَلى اعْقابِكُمْ . « 1 » \r\nقرآن كريم\r\n\r\nسقيفه آغاز انحراف\r\nبا رحلت پيامبر خاتم صلى الله عليه و آله ، جريان نفاق قدرت يافت و با استفاده از اوضاعِ آشفته سياسى و اجتماعى توانست خلافت را از جايگاه حقيقى خود خارج سازد و اهل‌بيت عليهم السلام را مهجور نمايد . مهجور شدن اهل بيت پيغمبر صلى الله عليه و آله منجر به مهجوريت قرآن كريم شد . و هر چه از رحلت رسول خدا صلى الله عليه و آله گذشت به اين دو يادگار پيامبر صلى الله عليه و آله بيشتر ظلم شد ، تا كار به جايى رسيد كه در 61 هجرى فرزندان پيامبر صلى الله عليه و آله را در كربلا مظلومانه به شهادت رساندند .\r\nما معتقديم حادثه خونين عاشورا يكى از پيامدهاى تلخ سقيفه بنىساعده است . اگر حق على عليه السلام غصب نمىگرديد هرگز بنىاميّه قدرت نمىيافتند و هيچ يك از جنايت‌ها و بدعت‌هايى كه تا سال 61 هجرى پديد آمد به‌وجود نمىآمد و امام حسين عليه السلام و يارانش به شهادت نمىرسيدند .\r\nمهيار ديلمى مىگويد :\r\n فَيَوْمُ السَّقيفَةِ يَابْنَ النَّبِىّ * طَرَّقَ يَوْمُكَ فى كَرْبَلا « 2 »  \r\nيعنى اى زاده مصطفى اين روز سقيفه بود كه راه كربلا را هموار كرد . و در شعر بعدى مىگويد : از آنجا كه حقّ على و فاطمه زير پا نهاده شد تو را كشتند . . .\r\nانحرافات فرهنگى و اجتماعى از آنجا آغاز شد كه على عليه السلام ، مفسّر و مبيّن قرآن كريم از امامت و رهبرى كنار گذاشته شد و كسانى زمامدارى جامعه نوبنياد اسلامى را به‌عهده\r\n\r\n","description":"","footnote":" ( 1 ) - آل عمران ( 3 ) ، آيهء 144 . اگر [ محمّد صلى الله عليه و آله 
  ] بميرد يا كشته شود . شما به گذشتهء خود برمىگرديد ؟ ! .  ( 2 ) - الغدير ، ج 4 ، ص 249 .\r\n","page_name":" 126 ","page_number":126},
  {"content":"\r\n\r\nگرفتند كه به هيچ وجه شايستگى آن امر را نداشتند .\r\nامام على عليه السلام در انتقاد خود از امّت اسلامى به اين حقيقت تصريح مىكند و مىفرمايد : « اى امّت سرگردان ، بعد از پيامبر خود ، اگر آن كسى كه خدا مقدّم داشته است ، مقدّم مىداشتيد و حكومت و ولايت را آن چنان كه خدا مقرّر فرموده بود رعايت مىكرديد ، يك دوست خدا درمانده نمىگرديد و دو نفر در علم احكام اختلاف پيدا نمىكردند و در امر خداوند در هيچ چيز ، امّت دچار نزاع نمىگشت . آگاه باشيد علم كتاب خداوند نزد ماست ، پس بچشيد كيفر خود را كه درباره آن تقصير كرديد و در آنچه دست‌هايتان پيشاپيش آماده كرده است ! » « 1 »  همچنين مهيار ديلمى مىگويد : « روز سقيفه بار خيانت بر دوش كشيدند ، بارى كه عظمت كوه‌ها در برابر آن ناچيز است . و روز دگر باز آمدند كه بار از دوش بنهند ، امّا خطا قابل جبران نبود . » « 2 » \r\nبه‌هر حال آنچه مسلّم است اين است كه جريان سقيفه بنىساعده مهمترين عاملِ بوجود آورنده حادثه خونين عاشورا است . و به‌عنوان ريشه انحرافات و بدعتها بايد مورد بحث و بررسى قرار گيرد .\r\n\r\n","description":"","footnote":" ( 1 ) - مراة العقول لبيان ما فى الكافى من اخبار الرسول صلى الله عليه و آله ، محمّدباقر مجلسى ، بىنام ، ج 4 ، ص 144 .  ( 2 ) - الغدير ، علامه امينى ، ج 4 ، ص 249 . ","page_name":" 127 ","page_number":127},
  {"content":"\r\n\r\nسَيَأْتى عَلَى النَّاسِ زَمانٌ لا يَنالُ الْمُلْكَ فيهِ الَّا\r\nبِالْقَتْلِ وَالتَّجَبُّرِ . « 1 »  پيامبر اكرم صلى الله عليه و آله\r\n\r\nزمينه‌هاى سقيفه بنىساعده\r\nاينكه چگونه مردم سفارش‌هاى فراوان پيغمبر صلى الله عليه و آله درباره خلافت على بن ابىطالب عليه السلام را به فراموشى سپردند و با ابوبكر بيعت كردند ، مطلبى است كه در طول تاريخ مورد توجّه انديشمندان و مورّخين بوده است . و كتاب‌هاى ارزشمندى مانند « الغدير » و « المراجعات » در اين زمينه تدوين شده است . امّا اين مطلب بطور خاصّى موضوع بحث ما در اين مقال نمىباشد . لذا به تفصيل به آن نمىپردازيم و تنها آن را تا حدّى كه مرتبط با بحث زمينه‌هاى قيام امام حسين عليه السلام است ، به اختصار مطرح مىكنيم .\r\nبا توجّه به مباحث گذشته ريشه‌هاى سقيفه را در دو مطلب بايد جستجو نمود : بقاياى عقايد و سنت‌هاى جاهلى و توطئه منافقان .\r\n\r\n","description":"","footnote":" ( 1 ) - اصول كافى ، ج 2 ، ص 91 . دوره‌اى بر مردم پيش خواهد آمد كه در آن ، فرمانروايى جز از راه آدمكشى و زورگويى و برترىجويى به‌دست نمىآيد . ","page_name":" 128 ","page_number":128},
  {"content":"\r\n\r\n\r\nالف : بقاياى عقايد و سنت‌هاى جاهلى\r\nچنان‌كه قبلًا گفتيم ، اكثر مردم مدينه بعد از هجرت پيامبر صلى الله عليه و آله به آن شهر ، ايمان آوردند و عمدهء مردم مكّه در سال هشتم هجرى ( فتح مكّه ) اسلام را پذيرفتند . حتى اگر همه اهل مكّه و مدينه با بصيرت نيز به اسلام گرويده باشند ( كه چنين نبود بلكه تعدادى از آنان مخصوصاً بنىاميّه خوفاً اسلام را پذيرفتند ) ترك عقايد و خلق و خوى جاهلى در مدت كوتاه حيات رسول الله صلى الله عليه و آله ، به راحتى صورت نمىپذيرفت . و تحوّل مطلوب در آنها به كمال نمىرسيد . زيرا تحوّلات فكرى و فرهنگى از مقوله‌هاى ديرپا و نيازمند زمان طولانى مىباشد . و از سوى ديگر فرهنگ مردم حجاز بسيار پايين بود و همه آنان آمادگى پذيرش معارف بلند الهى را نداشتند . لذا بازگشت سنن جاهلى بعد از رحلت پيامبر صلى الله عليه و آله امرى غير مترقّبه و دور از انتظار نبود . و ما معتقديم دلبستگى و وابستگى عدّه‌اى از اعراب به خُلق و خوى جاهلى ، نقش زيادى در سقيفه بنىساعده ايفاء نموده است .\r\n\r\nب : توطئه منافقان\r\nمنافقان كه در مدينه اجتماع كرده بودند و براى فوت پيامبر صلى الله عليه و آله لحظه‌شمارى مىكردند با رحلت آن حضرت صلى الله عليه و آله فعّاليّت‌هاى خود را علناً و آشكارا آغاز نمودند . آنان كه در مقابل منزل پيامبر اجتماع كرده بودند وقتى از رحلت ايشان مطمئن شدند ، به سرعت خود را به سقيفه بنىساعده رسانده و برنامه‌ها و توطئه‌هاى خود را به اجرا گذاشتند . آنها در مرحلهء اول براى رسيدن به هدف خود ، از رسوبات روانى و فكرى جاهلى بهره بردند .\r\nعلى عليه السلام هر دو سبب را در يك كلام عنوان نمود : « زنهار كه اينك دست از رشته‌ى طاعت كشيده‌ايد و با احكام جاهليت بر دژ الهى شكاف وارد آورده‌ايد . . . بدانيد كه پس از هجرت ديگر بار به بَدَويّت روى آورده‌ايد و در پى همبستگى گروه گروه شديد . جز به نام اسلام ، وابسته‌اش نيستيد و از ايمان جز تشريفاتش را نمىشناسيد . . . گويى مىخواهيد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاسلام را با شكستن حريم آن و گسستن ميثاق و تعهّدش ، وارونه كنيد . » « 1 » \r\n\r\nحادثه سقيفه\r\nبراى روشن شدن مطالب فوق ، نقل جريان سقيفه بنىساعده و گفتگوى مهاجران و انصار حاضر در سقيفه ، مفيد خواهد بود . لذا اين حادثه را از قديمىترين اسناد در حادثه ، يعنى سيره ابن هشام ، تاريخ يعقوبى و انساب‌الاشراف بلاذرى نقل مىكنيم . و سپس ماهيت سقيفه را با توجّه به منابع ديگر ، ارزيابى مىنماييم .\r\nابن هشام مىنويسد : « وقتى كه پيامبر صلى الله عليه و آله رحلت كرد ، طايفهء انصار دور « سعد بن عباده » در سقيفه بنىساعده جمع شدند . . . و درحالى كه بقيه مهاجرين همراه « اسيد بن حضير » و « بنى عبدالاشهل » در اطراف ابوبكر گرد آمدند . شخصى نزد ابوبكر و عمر آمد و به آنان گفت : طايفه انصار اطراف سعد را در سقيفه بنىساعده گرفته‌اند اگر مىخواهيد بر مردم فرمانروايى داشته باشيد قبل از اينكه عمل آنها جدّى شود آن را بگيريد . - در اين حال ( جنازه ) رسول اكرم صلى الله عليه و آله را در خانه رها كرده بودند - عمر به ابوبكر گفت : « بگذار به‌سوى اين برادران انصار برويم و ببينيم كه آنها چه مىكنند . » « 2 » \r\nو يعقوبى در اين باره چنين مىنويسد : « روزى كه پيامبر صلى الله عليه و آله از دنيا رحلت نمود انصار در سقيفه بنىساعده جمع شدند درحالى كه سعد بن عباده خزرجى رياست جلسه را به‌عهده داشت . در اين حال ابوبكر و عمر و عدّه‌اى از مهاجرين با شتاب به مجلس وارد شدند و مردم را از « سعد » برگردانند . ابوبكر و عمر و ابو عبيده جرّاح گفتند :\r\nرسول‌الله صلى الله عليه و آله از ما بود ما احقّ و اولى به اين امر هستيم . انصار گفتند : يك نفر از ما امير باشد ، از شما هم يك نفر . ابوبكر گفت : « اميران از ما باشند ، و وزيران از شما . » و هنگامى\r\n\r\n","description":"","footnote":" ( 1 ) - نهج‌البلاغه ، خطبهء 192 .  ( 2 ) - السيرة النبويّه ، ابن هشام ، ج 4 ، ص 307 ؛ شرح نهج‌البلاغه ، ابن ابىالحديد ، ج 2 ، ص 23 - 24 . ","page_name":" 130 ","page_number":130},
  {"content":"\r\n\r\nكه ثابت بن قيس ، خطيب انصار فضايل آنها را بيان كرد ابوبكر پاسخ داد : شما اهل اين فضايل هستيد ، و لكن قريش « اوْلى بِمُحَمَّدٍ مِنْكُمْ » است ، و اين عمر بن خطاب است كه پيامبر خدا در حق او فرمود : خدايا دين را به‌وسيله او عزّت بخش . و اين ابوعبيدة بن جرّاح است كه پيامبر صلى الله عليه و آله درباره او فرمود : امين اين امّت است ، « فَبايِعُوا ايِّهُما شِئْتُم » ! ( با هر يك مىخواهيد بيعت كنيد ) . امّا آن دو نپذيرفتند و گفتند : سوگند به خدا تو مقدّم بر ما هستى و تو همراه رسول‌الله صلى الله عليه و آله در غار بودى . و ابوعبيده دستش را در دست ابوبكر گذارد و عمر مدح او را گفت و قريش حاضر در جلسه با او بيعت كردند .\r\nسپس ابوعبيده و عبدالرحمن بن عوف هر يك به‌نحوى از مناقب انصار گفتند و آنها را به بيعت با ابوبكر فرا خواندند . « منذر بن ارقم » گفت ما فضل شما را ردّ نمىكنيم امّا اگر على بن ابىطالب عليه السلام در اينجا بود كسى از ما در خلافت او نزاع نمىكرد .\r\nبشير بن سعد اوّلين نفر از انصار بود كه بيعت كرد و اسيد بن حُضير الخزرجى نفر بعدى بود و مردم يكى پس از ديگرى با ابوبكر بيعت كردند ، حَتَّى وَطَئُوا سَعْداً ( به نحوى كه سعد بن عباده زير دست و پا ماند ) و عمر گفت : اقْتُلُوا سَعْداً « 1 »  ( سعد را بكشيد . )\r\nبلاذرى علاوه بر مطالب يعقوبى سخنان ابوبكر را اين چنين نقل كرده است : « ما اوّلين مردم در اسلام هستيم و در ميان مسلمانان مسكن ما در مركز است . نسب ما شريف‌ترين است و ما رابطه خويشاوندى نزديك‌ترى با پيامبر داريم . . . اعراب هرگز خود را تسليم قبيله‌اى جز اين طايفه نخواهند كرد . . . بنابراين من دو نفر را به شما پيشنهاد مىكنم : عمر و ابوعبيده جرّاح . « 2 » \r\n\r\nچند نكتهء مهم\r\nالف - چرا انصار بعد از رحلت پيامبر صلى الله عليه و آله بىدرنگ به سقيفه بنىساعده رفتند و مسأله رهبرى را به شور و مشورت گذاشتند ؟\r\nدر پاسخ اين سؤال دو مطلب قابل توجّه است :\r\n\r\n","description":"","footnote":" ( 1 ) - تاريخ يعقوبى ، يعقوبى ، ج 2 ، ص 123 .  ( 2 ) - انساب الاشراف ، بلاذرى ، به تصحيح محمد حميدالله ، ج 1 ، ص 582 . ","page_name":" 131 ","page_number":131},
  {"content":"\r\n\r\n1 - نگرانى انصار از حاكميت قريش و انتقام كشته‌هاى « بدر » بود چنان كه « حباب بن منذر » گفت : « ما ترس از آن داريم ، كسانى از شما بر سر كار آيند كه ما پدران و برادران آنها را در جنگ كشته‌ايم ، ترس از آنكه اين افراد از ما انتقام گيرند . » « 1 » \r\n2 - ترس هر يك از اوس و خزرج از حاكميت يكديگر و بازگشت كينه‌هاى گذشته .\r\nچنان كه ابوبكر در سقيفه به آنها گفت : « اگر از ميان شما انصار ، هر يك از اوس و خزرج خلافت را بگيرند . بخاطر مسائل جاهليت با هم جنگ خواهيد كرد . » « 2 » \r\nچنان كه ملاحظه مىفرماييد مسايل دوران جاهليت رقابت قومى و قبيله‌اى ايفاء كننده نقش اصلى مىباشد .\r\nب - انصار مىگويند : « مِنَّا اميرٌ وَ مِنْكُم اميرٌ » و سخن ابوبكر كه مىگويد : « مِنَّا الْامَراءُ وَ انْتُمُ الْوُزَراءُ » . و همچنين مىگويد : قريش اوْلى و برتر و به پيامبر صلى الله عليه و آله نزديك‌ترند . آيا اين سخنان قطع نظر از وصايت و خلافت حضرت على عليه السلام ، با روح اسلام سازگارى دارد ؟ ! آيا پيامبر صلى الله عليه و آله اسلام نفرمود هيچ كس بر ديگرى شرافت ندارد مگر به تقوا و عمل صالح ؟\r\nبه‌نظر مىرسد آنچه در سقيفه بنىساعده مورد توجّه مهاجرين و انصار بود ، پيشى گرفتن از قبايل ديگر و رقابت قومى و قبيله‌اى بوده است . درحالى كه عدّه‌اى از آنها با اين كه به حقّانيت على عليه السلام اعتقاد داشتند ، تلاش مىكردند رهبرى جامعه را به خود اختصاص دهند تا از قبيله رقيب عقب نمانند . و اين همان رجعت به عصبيّت جاهلى است .\r\nچنان‌كه زبير بن به كار مىنويسد : گرچه عدّه زيادى از مسلمانان به حقانيّت على عليه السلام اعتقاد داشته‌اند امّا به‌خاطر رقابت‌هاى قومى هر يك مايل بوده‌اند رهبر از خودشان باشد . « 3 » \r\nج - عدّه‌اى از قريش كه ابوبكر را همراهىكرده و از او حمايت كردند از افراد معلوم‌الحال عصر جاهلى بودند يعنى از اشراف قريش كه تا آخرين لحظات با پيامبر صلى الله عليه و آله جنگيدند و هنگامى اسلام آوردند كه شمشير حضرت صلى الله عليه و آله بالاى سر آنها بود . و چاره‌اى جز تظاهر به\r\n\r\n","description":"","footnote":" ( 1 ) - انساب الاشراف ، بلاذرى ، ج 1 ، ص 580 .  ( 2 ) - البيان والتبيين ، جاحظ ، ج 3 ، ص 298 .  ( 3 ) - الاخبار الموفّقيات ، الزبير بن بكّار ، تحقيق سامى مكّى ، ص 580 . ","page_name":" 132 ","page_number":132},
  {"content":"\r\n\r\nاسلام نداشتند . از جمله آنها ، سهيل بن عمر ، حارث بن هشام و عكرمة بن ابىجهل بودند . « 1 » \r\nد - كسانىكه از قريش در « سقيفه » شركت كردند يقيناً با آمادگى قبلى وارد آن انجمن شده بودند چون ابتدا ابوبكر فضايل ابوعبيده جرّاح و عمر را بيان مىكند . و آمادگى خود را براى بيعت اعلام مىكند امّا آنها نمىپذيرند . سپس ابوعبيده و عمر فضايل ابوبكر را مىگويند افراد را به بيعت با ابوبكر ترغيب مىكنند و اين با « فلته » و ناگهانى بودن قضيه سازگار نيست .\r\nه - درباره اين‌كه چرا « بشير بن سعد » اوّلين نفر بيعت مىكند گفته‌اند چون نسبت به پسرعموى خود سعد بن عباده حسادت مىورزيد و خود ادّعاى رياست خزرج داشت لذا وقتى ديد نزديك است سلطه پسرعمو نه‌تنها بر خزرج بلكه بر تمامى منطقه اسلامى مسلّم شود زودتر با قريش بيعت كرد . « حباب بن منذر » در همان سقيفه به « بشير » گفت :\r\nتو از روى حسادتى كه با سعد داشتى با ابوبكر بيعت كردى . « 2 » \r\nو - منافقان ، و مسلمانان مصلحتى كه خيانت‌هاى آنها را در فصل قبل « 3 »  يادآورى كرديم در شكل‌گيرى سقيفه مؤثر بوده‌اند ، لذا بعد از انتخاب ابوبكر جريان نفاق به‌طور كلّى در جهان اسلام ناپديد مىشود . « 4 » \r\nمرحوم علّامه طباطبايى در اين باره مىفرمايد : چگونه ممكن است حركت منافقين با رحلت پيامبر صلى الله عليه و آله منقطع شده باشد و هيچ‌گونه ضدّيت و دسيسه بر ضد دين نداشته باشند ؟ ! بنابراين يا منافقان بعد از رحلت پيامبر صلى الله عليه و آله متأثر شدند و در اثر اين تأثّر مخلصانه ايمان آوردند . يا آنان با مسؤولين حكومت اسلامى ، ( قبل يا پس از رحلت آن حضرت صلى الله عليه و آله ) توافق سرّى داشتند كه كسى مزاحم آنان نشود و امنيّت داشته باشند . و يا يك مصالحه اتّفاقى بين آنان و مسلمانان رخ داده ؛ و همه در يك مسير قرار گرفته‌اند لذا\r\n\r\n","description":"","footnote":" ( 1 ) - الاخبار الموفّقيات ، الزبير بن بكّار ، تحقيق سامى مكّى ، ص 583 .  ( 2 ) - الامامة والسياسة ، ابى محمد عبدالله مسلم بن قتيبة الدينورى ، تحقيق على شيرى ، ج 1 ، ص 26 .  ( 3 ) - فصل سوم .  ( 4 ) - مقصود از منافقان در اين پاراگراف همان كسانى هستند كه با تظاهر به اسلام در پى كسب قدرت و منافع مادى خود بودند و ماجراى سقيفه را به‌وجود آوردند . ","page_name":" 133 ","page_number":133},
  {"content":"\r\n\r\nدرگيرىها از بين رفته است . « 1 » \r\nابن ابىالحديد ذيل خطبهء 210 نهج‌البلاغه ضمن اينكه مىپذيرد كه جريان نفاق بعد از رحلت پيغمبر صلى الله عليه و آله ناپديد شده است آن را توجيه مىكند و مىنويسد : « منافقان بعد از پيامبر صلى الله عليه و آله از بين نرفتند بلكه در جامعه پنهان شدند . به‌نحوى كه مسلمانان نمىتوانستند آنها را تشخيص دهند . بر خلاف زمان پيامبر صلى الله عليه و آله كه حضرت صلى الله عليه و آله از طريق وحى مطّلع مىشد . و قرآن پرده از چهره پر تزوير آنها مىافكند . حضرت رسول صلى الله عليه و آله چون آنها را به‌خوبى مىشناخت ؛ زيرا قرآن مىفرمايد : « وَ لا تُصَلِّ عَلى احَدٍ مِنْهُمْ ماتَ ابَداً » امّا خلفاء مأمور به ظاهر بودند ؛ و همه مسلمانان نزد آنان يكسان بوده‌اند . » « 2 » \r\nدر پاسخ ابن ابىالحديد مىگوييم مراد از ناپديد شدن جريان نفاق شناخت يا عدم شناخت منافقان نيست تا گفته شود پس از رحلت پيامبر صلى الله عليه و آله چون وحى قطع شد شناسايى آنها ميسّر نبود بلكه مقصود ، جبههء نفاق و خطى است كه در مقابل نظام اسلامى در عصر رسالت ايستادگى مىكرد و به انحاء مختلف با پيامبر صلى الله عليه و آله و خط هدايتى اسلام مبارزه مىكرد .\r\n\r\n","description":"","footnote":" ( 1 ) - تفسير الميزان ، ج 19 ، ص 290 .  ( 2 ) - شرح نهج‌البلاغه ، ابن ابىالحديد ، ج 11 ، ص 41 . ","page_name":" 134 ","page_number":134},
  {"content":"\r\n\r\nحَمَلُوها يَومَ السَّقيفَةِ اوْزاراً تَجُفُّ الْجِبالُ وَ هِىَ ثِقالُ ثُمَّ جاؤُا مِنْ بَعْدِها\r\nيَسْتَقِلُّونَ وَ هَيْهاتَ عَتْرَةَ الْاثْقالِ . « 1 »  مهيارديلمى\r\n\r\nمحتواى فرهنگى و اخلاقى كودتاى سقيفه\r\nماهيت « سقيفه » چيزى جز رويارويى آشكار با كتاب و سنت و حاكميت منطق شرافت قومى و قبيله‌اى نبود . برگزار كنندگان سقيفه با كنار نهادن فرمان خداى سبحان و رسول خدا صلى الله عليه و آله دربارهء ولايت على عليه السلام ، بر سر تصاحب خلافت به نزاع پرداختند .\r\nو پس از اينكه مسلمانان مصلحتى توانستند جوّ مجلس را به نفع خود تغيير دهند ، انصار نيز عجولانه از آنها پشتيبانى كردند . پس از آن ، صاحبانِ قدرت ، با خشونت و ستم ، حاكميت خود را تثبيت كردند و با روح جاه‌طلبى و دنياگرايى به هر كارى دست زدند .\r\n\r\nرويارويى آشكار با كتاب و سنت\r\nامامت و خلافت على بن ابىطالب عليه السلام از طريق كتاب و سنت به اثبات رسيده و قابل\r\n\r\n","description":"","footnote":" ( 1 ) - الغدير ، علّامهء امينى ، ج 4 ، ص 249 : به روز سقيفه ، بار خيانت بر دوش كشيدند ، بارى كه عظمت كوه‌ها در برابر آن ناچيز است و روز دگر باز آمدند كه بار از دوش بنهند ، امّا خطا قابل جبران نبود . ","page_name":" 135 ","page_number":135},
  {"content":"\r\n\r\nترديد نيست . و مصوّبات سقيفه چيزى جز مخالفت آشكار با قرآن كريم و سخنان پيغمبر اكرم صلى الله عليه و آله نمىباشد . اين از مسلّمات تاريخ است كتاب گرانسنگ « الغدير » از مداركى است كه در اين زمينه حقّ مطلب را ادا نموده است . در اين مقال ، تنها به برخى از آيات و روايات اشاره مىكنيم .\r\n\r\nآيه ولايت\r\nطبق احاديث متعددى كه توسّط محدّثان اهل تَسنُّن و شيعه نقل شده « 1 »  آيه ولايت درباره على عليه السلام نازل شده است كه در حال نماز ، انگشتر خويش را به مستمند بخشيد :\r\n« انَّما وَلِيُّكُمُ اللَّهُ وَ رَسُولُهُ وَالَّذينَ امَنُوا الَّذينَ يُقيمُونَ الصَّلوةَ وَ يُؤْتُونَ الزَّكوةَ وَ هُمْ راكِعُونَ » « 2 » \r\nهمانا ولىّ شما ، خدا و رسول او و كسانى هستند كه در حال ركوع زكات مىدهند .\r\nبىشك ، ولايت خدا و رسول او تنها به‌معنى دوستى و يا نصرت نيست بلكه معنى آن اختيار دارى و اولويت در تصرّف و زعامت و وجوب اطاعت در كل شؤون مربوط به ولايت تشريعى خداست و اين نوع ولايت ، نظر به مفاد كلمه « انّما » منحصر به خداى متعال و رسول خدا على عليه السلام است و ترتيب ذكر آن نيز بيان مىكند كه ولايت امام ، شعاع ولايت رسول و ولايت رسول ، شعاعى از ولايت الله مىباشد .\r\nمرحوم سيد شرف‌الدين عاملى مىنويسد : « همه مفسّران اجماع و اتفاق نظر دارند - چنان كه قوشچى كه خود از ائمه اشاعره است اعتراف كرده - كه اين آيه درباره على عليه السلام در آن هنگام نازل شد كه حضرت در حال ركوع صدقه داد . و « نسائى » در كتاب « صحيح » خود نزول آن را درباره على عليه السلام از عبدالله ابن سلام نقل كرده است ، جمع كننده‌ها بين « صحاح سته » در هنگام تفسير سوره مائده ، نزول آيه بالا در مورد على عليه السلام را نقل نموده و\r\n\r\n","description":"","footnote":" ( 1 ) - احقاق الحقّ ، ج 2 ، ص 399 . در اين كتاب ، از هشتاد و پنج كتاب از اهل سنت در حديث و تفسير ، نقل شده است‌كه اين آيه شريفه در مورد على عليه السلام مىباشد .  ( 2 ) - مائده ( 5 ) ، آيهء 67 . ","page_name":" 136 ","page_number":136},
  {"content":"\r\n\r\nنيز « ثعلبى » در تفسير كبير خود نزول آن را درباره امير مؤمنان مسلّم مىداند . » « 1 » \r\n\r\nآيه تبليغ\r\nاكمال رسالت به ابلاغ ولايت ( امام على بن ابىطالب عليه السلام ) است كه در آيه شريفه تبليغ تصريح شده است :\r\n« يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ وَ انْ لَمْ تَفْعَلْ فَما بَلَّغْتَ رِسالَتَهُ » « 2 » \r\nهان ، اى رسول ! آنچه كه از جانب پروردگارت به تو نازل شده است ابلاغ كن كه اگر نكنى ، رسالتت را ( بدرستى و كامل ) ابلاغ ننموده‌اى !\r\nبا نزول اين آيه شريفه ، رسول خدا صلى الله عليه و آله در بازگشت از حجّ ، مسلمانان را در محلّى به‌نام « غدير خم » جمع نمود ؛ و على عليه السلام را به‌عنوان ولىّ امر معرّفى فرمود .\r\nگرچه پيامبر خاتم صلى الله عليه و آله قبل از « غدير خم » نيز به مناسبت‌هاى گوناگون در مورد جانشين خودش با مردم سخن گفته بود . امّا صورت رسمى آن در روز غدير خم و پس از نزول آيه شريفه تبليغ بوده است .\r\nوقتى پيك الهى نازل شد و پيام حق تعالى را بيان كرد : « يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ » « 3 »  حضرت صلى الله عليه و آله همه مسلمانان را متوقّف ساخت و فرمود : « الَسْتُ بِاوْلى بِكُمْ مِنْ انْفُسِكُمْ ؟ قالُوا : بَلى . قالَ : مَنْ كُنْتُ مَوْلاهُ فَهذا عَلِىٌ مَوْلاهُ ؛ اللَّهُمَّ و الِ مَنْ والاهُ وَ عادِ مَنْ عاداهُ » « 4 »  آيا من نسبت به شما از خودتان اولى و برتر بر تصرّف و اختيار نيستم ؟ گفتند بلى . آنگاه فرمود : هر كس من مولاى او هستم على مولاى اوست . خدايا دوست بدار كسى را كه با على دوست است و دشمن بدار كسى را كه با او دشمن است .\r\n\r\n","description":"","footnote":" ( 1 ) - المراجعات ، سيّد عبدالحسين شرف‌الدين ، ص 36 .  ( 2 ) - مائده ( 5 ) ، آيهء 67 . در بيست و سه كتاب معتبر تفسير و حديث اين آيه شريفه را مربوط به ولايت على عليه السلام دانسته‌اند . ( ر . ك . احقاق الحق ، ج 2 ، ص 415 )  ( 3 ) - مائده ( 5 ) ، آيهء 67 .  ( 4 ) - الغدير ، ج 1 ، ص 214 - 229 ؛ ينابيع المودّة لذوى القربى ، سليمان بن ابراهيم القندوزى ، تحقيق سيد على جمال‌اشرف ، ج 1 ، ص 95 - 106 ؛ الارشاد ، شيخ مفيد ، ص 11 ؛ احقاق الحق و ازهاق الباطل ، ج 6 ، ص 225 - 304 . ","page_name":" 137 ","page_number":137},
  {"content":"\r\n\r\n\r\nحديث ثقلين\r\nپيامبر اكرم صلى الله عليه و آله به مناسبت‌هاى گوناگون بارها فرمود :\r\n« انّى تارِكٌ فيكُمُ الثَّقَلَيْن : كِتابَ اللَّهِ وَ عِتْرَتى اهْلَ بَيْتى ما انْ تَمَسَّكْتُمْ بِهِما لَنْ تَضِلُّوا ابَداً وَ انَّهُما لَنْ يَفْتَرِقا حتَّى يَرِدا عَلَىَّ الْحَوضُ » « 1 » \r\nمن در ميان شما دو ميراث بزرگ و گرانبها مىگذارم ؛ كتاب خداوند و ديگرى عترت و اهل بيت من است كه شما تا به اين دو تمسك جوييد ، هرگز گمراه نخواهيد شد . و آن دو هيچ‌گاه از يكديگر جدا نمىشوند تا در قيامت به من برسند .\r\n\r\nحديث منزلت\r\nاكثر محدّثين در جريان جنگ تبوك و باقى ماندن على عليه السلام در مدينه به امر پيامبر صلى الله عليه و آله نقل كرده‌اند كه حضرت رسول صلى الله عليه و آله خطاب به على عليه السلام فرمود :\r\n« انْتَ مِنّى بِمَنْزِلَةِ هارُونَ مِنْ مُوسى الَّا انَّه لا نَبِىَّ بَعْدى . »\r\nتو نسبت به من همانند هارون نسبت به موسى هستى ، جز اين كه پس از من پيامبرى نيست . « 2 » \r\nدر جلد پنجم كتاب احقاق الحق ، متجاوز از 335 مورد ، اين حديث از محدّثين معروف اهل سنت نقل شده و در جلد 17 از صفحهء يك تا 98 به‌عنوان مستدركات اسناد حديث منزلت ، موارد ديگرى نيز افزوده شده است .\r\nمفاد حديث بسيار روشن است . زيرا موقعيت هارون نسبت به رسالت موسى در قرآن كريم بيان شده است و او به‌عنوان وزير و بازو و خليفه و جانشين موسى و نيز رسولى از رسولان بنى اسرائيل معرّفى شده است . « 3 »  و همه اين مناصب جز نبوّت ، در مورد على عليه السلام نسبت به پيامبر صلى الله عليه و آله ثابت مىباشد .\r\n\r\n","description":"","footnote":" ( 1 ) - ينابيع المودّة ، ج 1 ، ص 106 - 126 .  ( 2 ) - احقاق الحق و ازهاق الباطل ، سيد نورالدّين الحسينى المرعشى ، ج 5 ، ص 133 - 234 .  ( 3 ) - « وَ جَعَلْنا مَعَهُ اخاهُ هارُونَ وَزيراً » ، سوره فرقان ( 25 ) ، آيه 35 ؛ سوره طه ( 20 ) ، آيات 29 - 32 . ","page_name":" 138 ","page_number":138},
  {"content":"\r\n\r\n\r\nحديث انذار\r\nپيامبر اكرم صلى الله عليه و آله به امر پروردگار عالم كه فرمود : « وَ انْذِرْ عَشيرَتُكَ الْاقْرَبينَ » « 1 »  دعوت علنى را از خويشان خود آغاز نمود و پس از ابلاغ رسالت ، به آنها فرمود :\r\n« فَايُّكُم يُوازِرُنى عَلى هذَا الْامْرِ عَلى انْ يَكُونَ اخى وَ وَصيّى وَ خَليفَتى فيكُمْ » .\r\nكيست از شما كه مرا در انجام اين رسالت يارى دهد تا برادر من و وصىّ و خليفهء من در ميان شما باشد ؟\r\nاز آن ميان ، على عليه السلام برخاست و گفت : من ، يا رسول الله . پيامبر صلى الله عليه و آله سخن خويش را تكرار فرمود : دوباره على عليه السلام گفت : من ، يا رسول‌الله . آنگاه پيامبر صلى الله عليه و آله فرمود :\r\n« هذا اخى وَ وَصيّى وَ خَليفَتى فيكُمْ »\r\nاين [ على 
  ] برادر و وصىّ و خليفه من در ميان شماست . « 2 » \r\nاين حديث چنان‌كه از نظر سند متواتر است از نظر دلالت نيز واضع و آشكار مىباشد ؛ كلمه « وصىّ و خليفه » روشن‌ترين بيان در امامت و خلافت بلافصل على عليه السلام است .\r\nدر كتاب‌هاى معتبر و مشهور شيعه و سنّى عناوينى كه دالّ بر ولايت و امامت على بن ابىطالب عليه السلام مىباشد فراوان است . و قابل انكار نيست .\r\nبا توجّه به اين آيات و روايات مىگوييم كنار گذاشتن على عليه السلام از خلافت چيزى جز مخالفت با كتاب خدا و سنت رسول خدا صلى الله عليه و آله نبود . امّا از آنجا كه « حُبُّ الشىء يُعْمى وَ يُصِمْ » حبّ جاه و مقام ، اهل سقيفه را از ديدن حق محروم ساخت ؛ و رادمرد تاريخ ، اعلم و افضل مردم على بن ابىطالب عليه السلام را از صحنه رهبرى حذف نمود .\r\n\r\nحاكميت منطق شرافت قومى و قبيله‌اى\r\nدر سقيفه بنىساعده كسى از واقعهء غدير خم و ولايت على عليه السلام و شخصيّت والاى او\r\n\r\n","description":"","footnote":" ( 1 ) - شعراء ( 26 ) ، آيهء 214 ؛ و بستگان نزديكت را انذار كن .  ( 2 ) - ارشاد ، شيخ مفيد ، مترجم ، محمّدباقر ساعدى خراسانى ، ص 11 - 10 ؛ ينابيع المودّة ، ج 1 ، ص 309 - 313 ؛ جامع‌البيان ، طبرى ، ج 11 ، ص 121 - 122 . ","page_name":" 139 ","page_number":139},
  {"content":"\r\n\r\nسخن نمىگفت ، هر كس شرافت خودش و قبيله‌اش را بيان مىكرد ، گويى با رحلت پيامبر صلى الله عليه و آله همه چيز دگرگون شده بود . چنان‌كه خليفه اوّل در سقيفه بنىساعده گفت : « ما مهاجران ، اوّلين كسانى هستيم كه اسلام را پذيرفتيم و ديگران به پيروى از ما اسلام را قبول كردند . ما از بستگان پيامبريم ، و از نسب خوبى برخورداريم و همه قبايل عرب مديون قريش هستند . . . » « 1 »  گفت و گوى حباب بن منذر و خليفه دوم در سقيفه نيز عمدتاً درباره همين مسائل بود . « 2 » \r\nمعناى سخن ابوبكر اين است كه آنچه اسلام و قرآن بر آن ارزش قائل بود ، يعنى « تقوا » ، لااقل در امر زمامدارى مسلمانان به‌كار نمىآيد .\r\nبه ديگر سخن ، لازمهء كلام ابوبكر اين است كه اگر بر فرض دو تن داوطلب زمامدارى بودند ، يكى با تقواى كمتر و از قبيله قريش و ديگرى با تقواى بيشتر و كفايت بهتر از غير قريش ، آن كه از قريش است مقدّم خواهد بود ! يعنى لازم نيست زمامدار مسلمانان پرهيزكار ، آگاه ، پارسا و لايق باشد ، آنچه مهمّ است و بايد محترم شمرده شود شرافت قبيله‌اى و بزرگى خاندان است كه در قريش خلاصه مىشود .\r\nچنان كه خليفه اوّل به ابن عباس گفت : « مردم ميل نداشتند خلافت و نبوّت هر دو در شما جمع گردد . براى اينكه اگر اين كار را كرده بودند افتخار و شرف شما خيلى بالا مىرفت ! » « 3 » \r\nحتى در عصر رسول خدا صلى الله عليه و آله نيز عدّه‌اى كه از پذيرش خلافت على عليه السلام سر باز زدند ، مشكل اصلىشان همين روحيه عصبيّت بود . در اين باره حافظ ، ابوعبيد هروى در تفسير خود « غريب القران » داستانى نقل مىكند . او مىگويد : « پس از آن‌كه رسول خدا صلى الله عليه و آله در غدير خم آنچه را كه مأمور بدان بود تبليغ نمود و اين امر در بلاد شايع و منتشر شد جابر نضر بن حارث بن كلده عبدرى آمد و خطاب به پيغمبر صلى الله عليه و آله نمود و گفت : به ما از طرف خداوند امر كردى كه گواهى به يگانگى خداوند و رسالت تو بدهيم و نماز و روزه و حج\r\n\r\n","description":"","footnote":" ( 1 ) - الامامه والسياسة ، ابن قتيبه دينورى ، ج 1 ، ص 23 .  ( 2 ) - همان ، ص 25 .  ( 3 ) - شرح نهج‌البلاغه ، ابن ابىالحديد ، ج 2 ، ص 57 - 58 . ","page_name":" 140 ","page_number":140},
  {"content":"\r\n\r\nو زكات را امتثال كنيم ؛ همه را از تو پذيرفتيم و قبول كرديم ؛ و تو به اينها اكتفا ننمودى تا اينكه بازوى پسر عمت [ على عليه السلام 
  ] را گرفتى و بلند نمودى و او را بر ما برترى دادى و گفتى « مَنْ كُنْتُ مَوْلاهُ فَعَلِىٌ مَولاهُ » آيا اين امر از طرف تو است يا از جانب خداوند ؟ رسول خدا صلى الله عليه و آله فرمود : قسم به خداوندى كه معبودى جز او نيست اين امر از جانب خداست .\r\nوى پس از شنيدن اين سخن به طرف شتر خود برگشت درحالى كه مىگفت : بار خدايا اگر آنچه محمّد صلى الله عليه و آله مىگويد حق است بر ما سنگى از آسمان ببار . كه ناگهان سنگى از آسمان بر سر او فرود آمد و كشته شد ! خداى متعال اين آيه شريفه را در اين حال نازل فرمود : « سَأَلَ سائِلٌ بِعَذابٍ واقِعْ » . « 1 » \r\nبنابراين ماهيت سقيفه بنى ساعده از يك نگاه ، همانا حاكميت شرافت قومى و قبيله‌اى و كنار گذاشتن معيارهاى اسلامى بود .\r\n\r\nحسادت قريش\r\nعصبيّت قومى پيامدهاى مختلف و آثار متفاوتى به همراه داشت . يكى از آنها ، بُغض و عداوت نسبت به قبايل ديگر و حسادت به فضايل آنها مىباشد . كه در سقيفه بنىساعده به‌وضوح ديده مىشود . و اين روحيه معمولًا انسان را از حق باز مىدارد و موجب ظلم به ديگران مىگردد ، چنان‌كه در سقيفه اتّفاق افتاد . زبير بن بكّار از ابن اسحاق چنين نقل مىكند :\r\n« وقتى با ابوبكر بيعت شد ؛ قبيله تيم افتخار مىكردند ؛ و مىگفتند در سقيفه كسى از حق على سخن نگفت و همه خلافت ابوبكر را پذيرفتند و فضل بن عباس در پاسخ گفت :\r\nاگر خلافت را غصب كرديد و مردم نيز شما را همراهى كردند بخاطر حسادت و كينهء آنها نسبت به بنىهاشم و فضايل آنها بوده است . » « 2 » \r\n\r\n","description":"","footnote":" ( 1 ) - الغدير ، امينى ، ج 1 ، ص 241 ؛ مجمع‌البيان ، طبرسى ، ذيل آيهء اوّل سوره معارج .  ( 2 ) - الاخبار الموفقيّات ، ص 580 . ","page_name":" 141 ","page_number":141},
  {"content":"\r\n\r\nو امام باقر عليه السلام در تفسير آيه شريفه « امْ يَحْسُدُونَ النَّاسَ عَلى ما اتاهُمُ اللَّهُ مِنْ فَضْلِهِ » « 1 »  فرمود : « نَحْنُ النَّاسُ الَمحْسُودُونَ عَلى ما اتانَا اللَّهُ مِنَ الْامامَةِ دُونَ خَلْقِ اللَّهِ اجْمَعينَ » ( مراد از مردم ، ما اهل بيت پيغمبر هستيم كه به‌خاطر امامت و سرورى كه خدا به ما عنايت كرد و به ديگران نداد ، مورد حسادت قرار گرفتيم . ) و فرمود : چگونه نبوّت و خلافت را در آل ابراهيم مىپذيرند و در مورد ما اهل بيت حضرت محمد صلى الله عليه و آله انكار مىكنند ؟ « 2 » \r\nبنابراين مىتوان گفت ، يكى از عوامل « غصب خلافت » حسادت قريش نسبت به بنىهاشم خصوصاً به على عليه السلام بوده است .\r\n\r\nتعدّى و حق‌كشى\r\nويژگى ديگر سقيفه بنىساعده تجاوز و تعدّى به حقوق اهل بيت پيغمبر صلى الله عليه و آله و غصب خلافت على بن ابىطالب عليه السلام است . اين خلاف ، اوّلين و بزرگ‌ترين خلافى است كه بعد از رحلت پيغمبر رخ داد و تجاوزها و خلاف‌هاى بعدى را به دنبال آورد .\r\nحكومت و خلافت پيغمبر صلى الله عليه و آله حق مسلّم على عليه السلام بود كه ظالمانه غصب شد و مظلوميت اهل بيت عليهم السلام را ورق زد در اين جهت موضع آن حضرت قابل توجه است .\r\nعلى عليه السلام نه‌تنها با ابوبكر بيعت نكرد و مخالفت خود را اعلام نمود ، بلكه خلافت را از حقوق مسلّم خود دانست كه به يغما رفته است و غاصبانه تصاحب شده است و به كرّات اين حقيقت را بازگو نمود . حضرت در جواب كسى كه مىگفت : على چقدر به حكومت حريص است ، فرمود :\r\n« انَّما طَلَبْتُ حَقّاً لى » « 3 » \r\nمن در مطالبه حقى هستم كه براى من ثابت است .\r\n« ارى تُراثى نَهْباً » « 4 » \r\n\r\n","description":"","footnote":" ( 1 ) - نساء ( 4 ) ، آيهء 54 . آيا آنان نسبت به خاطر آنچه خدا از فضلش به آنها داده است حسد مىورزند .  ( 2 ) - اصول كافى ، كلينى ، مترجم ، جواد مصطفوى ، ج 1 ، ص 294 .  ( 3 ) - نهج‌البلاغه ، خطبهء 172 .  ( 4 ) - همان ، خطبهء 3 . ","page_name":" 142 ","page_number":142},
  {"content":"\r\n\r\nحق موروثى خودم را به غارت رفته مىبينم .\r\n« انَّ مَحَلّى مِنْها مَحَلُّ الْقُطْبِ مِنَ الرَّحى » « 1 » \r\nجايگاه من در حكومت و خلافت جايگاه محور سنگ آسياست . يعنى محور حكومت اسلامى من هستم .\r\nو در شوراى شش نفرى پس از تعيين و انتخاب عثمان از طرف عبدالرحمن بن عوف فرمود :\r\n« قَدْ عَلِمْتُمْ انّى احَقُّ النَّاسِ بِها مِنْ غَيْرى وَ وَاللَّهِ لَاسلِمَنَّ ما سَلِمَتْ امُورُ الْمُسلِمينَ وَ لَمْ يَكُنْ فيها جَوْرٌ الَّا عَلَىَّ خاصَّةً » « 2 » \r\nشما مىدانيد من از همه براى خلافت شايسته‌ترم [ امّا 
  ] به خدا سوگند مادامى كه كار مسلمين رو به راه باشد و تنها بر من جور و جفا شده باشد مخالفتى نخواهم كرد .\r\nابن ابىالحديد معتزلى مىنويسد : « متواتر از على عليه السلام نقل شده است كه خود را مظلوم معرفّى نموده و حقّ خود را به يغما رفته خوانده است همانند قول آن حضرت كه فرمود : « ما زِلْتُ مَظْلُوماً مُنْذُ قُبِضَ رَسُولُ اللَّهِ حَتَّى يَوْمَ النَّاسِ هذا ؛ ( بعد از پيغمبر صلى الله عليه و آله همواره مظلوم بوده‌ام حتى امروز ! ) نَجزى قُرَيْشاً عَنّى الْجَوازى فَانَّهُم ظَلَمُونى حَقّى وَاغْتَصَبُونى سُلْطانَ ابْنَ عُمّى ( خدايا قريش را كيفرها بده ! كه آنها در حق من ظلم كردند و سلطنت پسر عمّ مرا غصب نمودند ) وَ قَدْ سَمِعَ صارِخاً يُنادى انَا مَظْلُومٌ فَقالَ : هَلُمَّ فَلْنَصْرُخْ مَعاً فَانّى ما زِلْتُ مَظْلُوماً مُنْذُ قَبَضَ اللَّه رَسُولَهُ « 3 »  ؛ ( امام شنيد كسى فرياد دادخواهى سر مىدهد و مىگويد مظلومم . حضرت فرمود : بيا با هم ناله كنيم . من هم پس از رحلت پيامبر خاتم صلى الله عليه و آله همواره مظلوم بوده‌ام . ) امّا در اينكه چرا على بن ابىطالب عليه السلام حق خود را از غاصبان نگرفت ، سخن بسيار است بعلّت ضيق مجال تنها به نقل كلماتى از آن بزرگوار اكتفا مىكنيم :\r\n« فَنَظَرْتُ فَاذَا لَيسَ لى مُعينٌ الَّا اهلُ بَيتى فَضَنِنْتُ بِهِمْ عَنِ الْمَوْتِ وَ اغْضَيْتُ عَلَى\r\n\r\n","description":"","footnote":" ( 1 ) - همان ، خطبهء 3 .  ( 2 ) - نهج البلاغه ، خطبهء 3 .  ( 3 ) - همان ، خطبهء 74 . ","page_name":" 143 ","page_number":143},
  {"content":"\r\n\r\nالْقَذى وَ شَرِبْتُ عَلَى الشَّجى وَ صَبَرْتُ عَلى اخْذِ الْكَظَمِ وَ عَلى امَرَّ مِنْ طَعْمِ الْعَلْقَمِ » « 1 » \r\nنگاه كردم و ديدم ( براى گرفتن حق خود ) ياورى جز خاندان خويش ندارم ، به مرگ آنان راضى نشدم ، چشم‌هاى پر از خاشاك را فرو بستم و با همان گلويى كه گويا استخوانى در آن گير كرده بود ( جرعه حوادث ) را نوشيدم ، با اينكه تحمّل در برابر گرفتگى راه گلو و نوشيدن جرعه‌اى كه تلخ‌تر از حنظل است ، كار طاقت فرسايى بود شكيبائى كردم هنگامى كه يكى از فرزندان ابو لهب اشعارى مبنى بر فضيلت و ذىحق بودن على عليه السلام خواند حضرت فرمود :\r\n« سَلامَةُ الدّينِ احَبُّ الَيْنا مِنْ غَيْرِهِ » « 2 » \r\nسلامت دين را بيش از چيز ديگر دوست دارم .\r\n« لَوْ لا مَخافَةُ الْفُرْقَةِ بَينَ الْمُسْلِمينَ وَ انْ يَعُودَ الْكُفْرَ وَ يَبُورَ الدّينَ لَكُنَّا عَلى غَيْرِ ما كُنَّا لَهُمْ عَلَيْهِ » « 3 » \r\nاگر ترس اين نبود كه مسلمانان متفرق شوند و دين خدا تضعيف شود ( در مقابل خلفاء ) غير از اين بودم كه هستم .\r\nو در جاى ديگرى مىفرمايد :\r\n« ديدم صبر بر اين مصيبت برتر است از تفريق وحدت مسلمين و ريخته شدن خون آنها .\r\nچون مردم تازه با اسلام آشنا شده بودند ، تفرّق آنها منجر به تضعيف دين مىشد . » « 4 » \r\n\r\nخشونت و ستم\r\nماهيت سقيفه از نگاهى ديگر ، خشونت و زورگويى نسبت به اهل بيت پيغمبر صلى الله عليه و آله و ياوران آنها مىباشد . هنگامى كه ابوبكر از قريش و اكثريت قريب به اتّفاق انصار بيعت گرفت نوبت به بنىهاشم رسيد . برخى از آنان كه در خانه على عليه السلام جمع بودند و حاضر به\r\n\r\n","description":"","footnote":" ( 1 ) - نهج‌البلاغه ، خطبهء 26 .  ( 2 ) - الموفقيات ، ص 580 ؛ شرح نهج‌البلاغه ، ج 1 ، ص 307 .  ( 3 ) - شرح نهج‌البلاغه ، ج 1 ، ص 308 .  ( 4 ) - همان . ","page_name":" 144 ","page_number":144},
  {"content":"\r\n\r\nبيعت نمىشدند . ابوبكر عمر را مأمور كرد ، از على عليه السلام و اطرافيانش بيعت بگيرد . او نيز براى اخذ بيعت از هيچ خشونتى خوددارى نكرد . چنان كه پيامبر اكرم صلى الله عليه و آله فرمود :\r\n« دوره‌اى براى مردم پيش خواهد آمد كه در آن فرمانروايى جز از راه آدمكشى و زورگويى و برترىجويى به‌دست نمىآيد . » « 1 » \r\nابن ابى الحديد از كتاب « السقيفه » جوهرى داستان بيعت گرفتن از على عليه السلام و يارانش را چنين نقل مىكند :\r\n« ابوبكر به عمر و خالد بن وليد گفت : با هم نزد على عليه السلام و زبير برويد و آنها را به اينجا بياوريد . عمر و خالد به در خانهء زهرا عليها السلام آمدند ، در خانه ، جمعى از اصحاب از جمله مقداد و عدّه‌اى از بنىهاشم حضور داشتند . . . عمر از پشت در گفت : « به خدايى كه جان من در دست اوست بايد براى بيعت بيرون آييد يا خانه را با خود شما آتش مىزنم » . « 2 »  عمر به زور وارد منزل شد و به على عليه السلام گفت : « برخيز و بيعت كن » . على عليه السلام بر نخاست و از بيعت امتناع ورزيد ، عمر دست على عليه السلام را گرفت و به اجبار از خانه بيرون آورد و به كمك خالد ، على عليه السلام و زبير را به طرف مسجد حركت دادند . مردم از هر سو آمدند و اجتماع كردند و تماشا مىنمودند به‌طورى كه كوچه‌هاى مدينه پر از جمعيت شد .\r\nفاطمه عليها السلام وقتى اين گونه رفتار از عمر ديد ، زن‌هاى بنىهاشم را اطراف خود جمع نمود و فرياد زد : « اى ابوبكر ! چقدر زود بر اهل‌بيت پيامبر صلى الله عليه و آله يورش برديد و جسارت كرديد ! سوگند به خدا ، من ديگر با عمر سخن نمىگويم تا خداوند را ملاقات كنم ! » « 3 » \r\nمؤلف كتاب بيت‌الاحزان علاوه بر مطالب فوق مىنويسد : « چون على عليه السلام از بيعت خوددارى كرد ، او را به زور به‌طرف مسجد حركت دادند . فاطمه عليها السلام مانع بردن على عليه السلام شد ، عمر به پسرعمويش قُنْفذ گفت : « با تازيانه فاطمه را بزن » و او دستور را اجرا كرد و با تازيانه به پشت و پهلوى فاطمه زد و به اين نحو توانستند او را از على عليه السلام جدا كنند . » « 4 » \r\n\r\n","description":"","footnote":" ( 1 ) - اصول كافى ، ج 2 ، ص 91 .  ( 2 ) - شرح نهج‌البلاغه ، ابن ابىالحديد ، ج 2 ، ص 56 ؛ الامامة والسياسة ، ابن قتيبه ، ص 30 .  ( 3 ) - الامامة والسياسة ، ص 30 ؛ شرح نهج‌البلاغه ، ابن ابىالحديد ، ج 2 ، ص 50 الى 60 ، ترجمه و تلخيص .  ( 4 ) - بيت‌الاحزان ، شيخ عباس قمى ، مترجم ، اشتهاردى ، ص 146 به نقل از كتاب علم اليقين ، فيض كاشانى . ","page_name":" 145 ","page_number":145},
  {"content":"\r\n\r\nمرحوم شيخ عباس قمى از طرق متعدد مسألهء آتش زدن درِ منزل فاطمه عليها السلام و آسيب ديدن آن حضرت و سقط حملش را نقل نموده است . « 1 » \r\nبنابراين آنچه مسلّم است و اكثر منابع نقل كرده‌اند اين است كه عمر و همراهانش به منزل على عليه السلام هجوم آورده‌اند و با اهانت و خشونت او را جهت بيعت كردن با ابوبكر برده‌اند و فاطمه عليها السلام را به حدّى خشمگين ساخته‌اند كه سوگند ياد كرد كه با عاملان جنايت هرگز سخن نگويد . و به آنها فرمود : شكايت شما را به رسول خدا صلى الله عليه و آله خواهم گفت : ابن قتيبه مىگويد :\r\nفاطمه زهرا عليها السلام به شيخين فرمود : « اگر حديثى از پدرم نقل كنم مىشناسيد ؟ گفتند :\r\nبله سپس فرمود : « آيا شما شنيديد از رسول خدا صلى الله عليه و آله كه فرمود : خشنودى فاطمه ، خشنودى من است و ناراحتى او ناراحتى من ؛ پس كسى كه دخترم فاطمه را دوست بدارد مرا دوست داشته است . و كسى كه موجب خشنودى او شود باعث خشنودى من شده است . و كسى كه او را خشمگين سازد مرا خشمناك ساخته است ؟ » گفتند : بله . سپس فرمود : « خدا و ملائكه الهى را گواه مىگيرم كه شما موجب خشم و ناراحتى من شديد و رضايت مرا جلب نكرديد و هرگاه پيامبر صلى الله عليه و آله را ملاقات نمايم شكايت شما را خواهم كرد . » « 2 » \r\nچنان كه ابوبكر هنگام مرگ به عبدالرحمن گفت : « افسوس من براى از دست دادن چيزى از جهان نيست مگر اينكه دوست داشتم سه كار را كه انجام داده‌ام ، انجام نداده بودم و سه كار را كه به جا نياوردم به‌جا مىآوردم : اى كاش خانهء فاطمه را براى هيچ چيز بازرسى نمىكردم هر چند درِ آن را براى نبرد با من مىبستند . . . اى كاش فجاء سلمى « 3 »  را زنده نمىسوزاندم . . . و اى كاش روزى كه در سقيفه بنىساعده آن وضعيت را به پا كردند من اين كار را به گردن يكى از آن دو عمر يا ابوعبيده مىانداختم . « 4 » \r\n\r\n","description":"","footnote":" ( 1 ) - همان .  ( 2 ) - الامامة والسياسة ، ابن قتيبه ، ص 14 .  ( 3 ) - مراد از فجاء سلمى اباس بن عبدالله بن عبديا ليل السلمى است كه به‌خاطر تعدّى به جان و مال مردم مورد خشم‌ابوبكر واقع شد او دستور داد وى را سوزاندند ؛ ( شرح نهج‌البلاغه ، ج 2 ، ص 47 . )  ( 4 ) - الغدير ، ترجمه ، ج 14 ، ص 8 - 13 ؛ طبرى ، ج 4 ، ص 52 ؛ شرح نهج‌البلاغه ، ابن ابىالحديد ، ج 2 ، ص 47 . ","page_name":" 146 ","page_number":146},
  {"content":"\r\n\r\n\r\nفصل پنجم : پيامدهاى سوء فرهنگى و اجتماعى جريان سقيفه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nبَدَءَ الْاسْلامُ غَريباً وَ سَيَعُودُ غَريباً فَطُوبى لِلْغُرَباءِ الَّذينَ\r\nيُصْلِحُونَ ما افْسَدَهُ النَّاسُ مِنَ السُّنَّةِ . « 1 »  پيامبر اكرم صلى الله عليه و آله\r\n\r\nمقدمه\r\nوقتى امامت و رهبرى از مركز و محور خود دور شد و اين امانت الهى « 2 »  در دست كسانى قرار گرفت كه به هيچ وجه شايستگى آن را نداشتند ، زمينه گسسته شدن ديگر رشته‌هاى دين نيز پديد آمد . به ديگر سخن ، تسلّط منافقان رجعت طلب ، بر قدرت سياسى و حكومت ، عوامل چندى را در خدمت آنان قرار داد . و با انزواى اهل بيت عليهم السلام و جلوگيرى از كتابت و نشر كلام نبوى ، زمينه بروز بدعت‌ها و جعل حديث مهيّا گشت . و در نتيجه جنبش ارتجاعى به طرز وحشتناكى در جامعه سرعت يافت و ارزش‌هاى معنوى و الهى يكى پس از ديگرى جاى خود را به ارزش‌هاى مادّى و جاهلى دادند .\r\nچنان‌كه پيامبر اكرم صلى الله عليه و آله پيش‌بينى كرده بود ، مردم در تاريكى و حيرت عجيبى واقع شدند :\r\n\r\n","description":"","footnote":" ( 1 ) - نهج‌الفصاحه ، ص 510 ؛ بحارالانوار ، ج 52 ، ص 191 ، روايت 23 ، باب 25 ، اسلام غريبانه آغاز گشت و به‌زودى به حال غربت بازخواهد گشت خوشا به حال غريبانى كه آنچه از آن توسّط مردم فاسد گشته اصلاح نمايند .  ( 2 ) - انَّ اللَّهَ يَأْمُرُكُمْ انْ تُؤدُوا الْاماناتِ الى اهْلِها . ( نساء ( 4 ) ، آيهء 58 ) يكى از مصاديق بارز امانت در آيه شريفه حكومت‌و مسؤوليت‌هاى اجتماعى مىباشد . مجمع‌البيان ، ج 2 ، ص 63 . ","page_name":" 148 ","page_number":148},
  {"content":"\r\n\r\n« لَيَغْشَيَنَّ امَّتى مِنْ بَعْدى فِتَنٌ كَقِطَعِ الْلَيْلِ الْمُظْلَمِ يُصْبِحُ الرَّجُلُ فيها مُؤْمِناً وَ يُمْسى كافِراً يَبيعُ اقْوامٌ دينَهُم بِعَرْضٍ مِنَ الدُّنيا قَلِيلِ » « 1 » \r\nامّت مرا پس از من ، شرايطِ گمراه كننده و از دين برگردان ، چون پاره‌هاى شام سياه فرو مىپوشاند و در آن شرايط انسان ، صبحگاهان مؤمن است و شامگاهان كافر مىشود و جماعت‌هايى هستند كه دينشان را به پاره ناچيزى از ثروت يا لذّت دنيا مىفروشند .\r\nو در گفتارى كه عبادة بن صامت نقل كرده ، پيامبر از استقرار و تسلّط ارتجاع چنين ياد كرده است :\r\n« سَتَكُونُ فِتَنٌ لا يَسْتَطيعُ الْمُؤْمِنُ انْ يُغَيِّرَ فيها بِيَدٍ وَ لا لِسانٍ » « 2 » \r\nبه‌زودى فتنه‌ها پديد خواهد آمد كه در آن فرد مؤمن نمىتواند اوضاع را به دست و زبان تغيير دهد .\r\nو مولاى متقيان على عليه السلام در اين زمينه مىفرمايد :\r\n« اگر آن حقايقى كه من مىدانم و غيبش از شما پوشيده است بدانيد بىدرنگ از وحشت آن دانستن ، به كوه‌ها پناه خواهيد برد . » « 3 »  « بدانيد كه در آيندهء نزديك و پس از من ، مردى بر شما سلطه پيدا خواهد كرد كه حلقومى گشاده و شكمى برآمده دارد ؛ هر چه به‌چنگ آوَرَد مىخورد و باز در طلب آنچه ندارد مىدود . بنابراين ، او را بايد بكشيد . ولى شما او را نخواهيد كشت . » « 4 » \r\nبدين سان على عليه السلام آينده حاكميت سياسى و به تبع آن اوضاع فرهنگى و اجتماعى را پيش‌بينى و پيش‌گويى مىفرمايد .\r\nهمانطور كه رسول خدا صلى الله عليه و آله و على عليه السلام پيش‌بينى مىكردند . جريان‌هاى مخرّب اتّفاق افتاد و انحرافات روز به روز عميق‌تر شد . اين انحرافات و كَجروىها به اندازه‌اى زياد\r\n\r\n","description":"","footnote":" ( 1 ) - نهج‌الفصاحه ، ص 492 ؛ بحارالانوار ، ج 18 ، ص 145 .  ( 2 ) - امالى شيخ صدوق ، ص 302 ؛ بحارالانوار ، ج 18 ، ص 144 .  ( 3 ) - نهج‌البلاغه ، خطبهء 116 .  ( 4 ) - همان ، خطبهء 57 . ","page_name":" 149 ","page_number":149},
  {"content":"\r\n\r\nشد . كه على عليه السلام وقتى زمامدارى جامعه را پذيرفت اصلاحات داخلى را از هر كار ديگرى مهم‌تر دانست و فرمود : « ما امروزه با برادران دينى خود بر سر انحرافات و كجروىها و شبهات و تأويلات باطلى كه دامنگيرشان شده در حال جنگ هستيم . » « 1 »  امّا بنى اميّه مانع به انجام رسيدن اصلاحات شدند و با شهادت آن حضرت عليه السلام و سراسرى شدن حكومت معاويه ، جنبش ارتجاعى به انقلاب ارتجاعى منجر شد . با حاكميت بيست سالهء معاوية بن ابىسفيان ، بدعت‌ها و جنايت‌ها به اندازه‌اى فراگير شد كه حسين بن على عليه السلام با تمام هستى ، براى نجات جامعه از انحرافات و كجروىها وارد مبارزه شد و با فداكارى خود امّت اسلام را بيدار ساخت . اگر نبود فداكارى امام حسين عليه السلام ، بدون شك بنى اميّه نامى از اسلام باقى نمىگذاردند .\r\nدر اين گفتار پيامدهاى سوء سقيفه و آثار مخرّب آن بر حيات فرهنگى و اجتماعى جامعه را به اختصار بررسى ، و زمينه‌هاى سلطه « امويان » را بازگو خواهيم نمود .\r\n\r\nانزواى ثقل كبير\r\nيكى از پيامدهاى تلخ جريان سقيفه - غصب خلافت - مهجوريتِ اهل بيت پيغمبر صلى الله عليه و آله بود كه به مهجوريت قرآن كريم نيز انجاميد . زيرا اين دو ، يك حقيقت بيش نيستند . چنان‌كه رسول خدا صلى الله عليه و آله در حديث ثقلين بيان فرمود :\r\n« انّى تارِكٌ فيكُمُ الثَّقَلَيْنِ كَتابَ اللَّهِ وَ عِتْرَتى اهْلَ بَيْتى فَانَّهُما لَنْ يَفْتِرقا حَتَّى يَرِدا عَلَىَّ الْحَوْضُ » « 2 » \r\nمن در ميان شما دو گوهر گرانقدر به جاى مىگذارم ، كتاب خدا و خاندانم و اين دو از يكديگر جدا نشوند تا در كنار حوض كوثر بر من وارد شوند .\r\n\r\n","description":"","footnote":" ( 1 ) - نهج‌البلاغه ، خطبهء 122 .  ( 2 ) - همانطور كه قبلًا گفتيم ، حديث ثقلين بين جميع مسلمانان متواتر است و علاوه بر منابع شيعى ، صحاح شش گانه اهل سنت و كتب ديگر با الفاظ گوناگون و موارد مكرّر از پيغمبر اكرم صلى الله عليه و آله نقل كرده‌اند . و اين حديث شريف حجّت قاطع بر جميع مسلمانان مىباشد . ","page_name":" 150 ","page_number":150},
  {"content":"\r\n\r\nامام خمينى قدس سره مىفرمايد : « شايد جملهء « لن يفترقا حتى يردا على الحوض » اشاره باشد بر اينكه بعد از وجود مقدّس رسول‌الله صلى الله عليه و آله هر چه بر يكى از اين دو گذشته است بر ديگرى نيز گذشته است و مهجوريت هر يك مهجوريت ديگرى است تا آنگاه كه اين دو مهجور بر رسول خدا در حوض وارد شوند . . . و بايد گفت آن ستمى كه از طاغوتيان بر اين دو وديعه رسول خدا صلى الله عليه و آله گذشته ، بر امّت مسلمان بلكه بر بشريّت گذشته است كه قلم از آن عاجز است . » « 1 » \r\nنتيجه مهجوريت ثقلين ، بروز بدعت‌ها و بازگشت فرهنگ جاهلى بود كه در مباحث آتى توضيحات بيشترى خواهيم داد .\r\n\r\nمقام ممتاز اهل بيت عليهم السلام\r\nقبل از اينكه سياست خلفاء در مورد محدود ساختن اهل بيت پيغمبر صلى الله عليه و آله را توضيح دهيم . لازم است شمّه‌اى از روايات وارده در وصف اهل بيت عليهم السلام را نقل كنيم تا معلوم گردد ، سياست‌بازان چه ظلم بزرگى در حق اهل بيت عليهم السلام و جامعه نوبنياد اسلامى روا داشتند . عمده مطالب را از زبان آگاه‌ترين افراد بعد از پيغمبر يعنى على بن ابىطالب عليه السلام « 2 »  نقل خواهيم نمود :\r\n« اهل بيت عليهم السلام جايگاه راز خدا ، پناهگاه دين او ، صندوق علم او ، مرجع حكم او ، گنجينه‌هاى كتاب‌هاى او ، و كوه‌هاى دين او مىباشند . خداى متعال به‌وسيلهء اهل بيت عليهم السلام پشت دين را راست كرد . و تزلزلش را مرتفع ساخت . . . احدى از امّت با آل محمد قابل قياس نيست . كسانى را كه از نعمت آنها متنعمّند با خود آنها نتوان هم ترازو كرد ، آنان ركن دين و پايهء يقينند ؛ تند روان بايد به آنان ( كه ميانه‌روند ) بر گردند و كند روان بايد سعى كنند به آنان برسند ؛ شرايط ولايت امور مسلمانان در آنها جمع است\r\n\r\n","description":"","footnote":" ( 1 ) - وصيتنامه الهى و سياسى ، امام خمينى قدس سره .  ( 2 ) - پيامبر اكرم صلى الله عليه و آله فرمود : عَلِىٌ بابُ عِلْمى وَ مُبَيِّنُ لِامَّتى ما ارْسِلْتُ بِهِ مِنْ بَعْدى ( الغدير ، ج 6 ، ص 80 ) احاديث به‌اين مضمون از پيامبر صلى الله عليه و آله متعدد و متواتر است . ","page_name":" 151 ","page_number":151},
  {"content":"\r\n\r\nو پيغمبر صلى الله عليه و آله درباره آنها تصريح كرده است و آنان كمالات نبوى را به ارث برده‌اند . » « 1 » \r\nهمچنان‌كه در مسأله نبوّت ، مقايسه كردن افراد ديگر با پيغمبر صلى الله عليه و آله غلط است در مسأله خلافت و امامت نيز با وجود افرادى در اين سطح از دانش و بينش ، سخن گفتن از ديگران بيهوده است :\r\n« نَحْنُ شَجَرَةُ النُّبَوَّةِ وَ مَحَطُّ الرِّسالَةِ وَ مُخْتَلَفُ الْمَلائِكَةِ وَ مَعادِنُ الْعِلْمِ وَ يَنابيعُ الحُكْم » « 2 » \r\nما درخت نبوّت و فرودگاه رسالت و محل آمد و شد فرشتگان و معدن‌هاى علوم و سرچشمه‌هاى حكمت‌هاييم .\r\n« كجا هستند آنان كه ادّعا مىكردند راسخان در علمند نه ما ؟ ( و اين ادّعا را از طريق دروغ و ستم بر ما عنوان مىكردند ) كجا هستند تا ببينند كه خداوند ما را برترى داد و آنان را پست و خوار ساخت ؛ به ما عطا كرد و آنها را محروم ؛ ما را در حريم نعمت خويش داخل ، و آنان را خارج نموده است بوسيله ما درخواست هدايت مىشود و از منبع وجود ما نابينايان خواستار روشنايى مىگردند » « 3 »  .\r\n« نَحْنُ الشِّعارُ وَالْاصْحابُ وَالْخَزَنَةُ وَالْابْوابُ وَ لا تُؤْتَى الْبُيُوتُ الَّا مِنْ ابْوابِها ؛ فَمَنْ اتاها مِنْ غَيرِ ابْوابِها سُمِّىَ سارِقاً » « 4 » \r\nجامه زيرين و ياران واقعى و گنجوران دين و درهاى ورودى اسلام ماييم ، به خانه‌ها جز از درهايى كه براى آنها مقرّر شده است نتوان داخل شد ، فقط دزد است كه از ديوار وارد مىشود .\r\n« بالاترين آيات ستايشى قرآن درباره آنان است ، گنج‌هاى خداى رحمانند . اگر لب به سخن بگشايند آنچه بگويند عين حقيقت است و اگر سكوت كنند ديگران بر آنان پيشى\r\n\r\n","description":"","footnote":" ( 1 ) - نهج‌البلاغه ، خطبهء 2 .  ( 2 ) - همان ، خطبهء 109 .  ( 3 ) - همان ، خطبهء 144 .  ( 4 ) - همان ، خطبه 154 . ","page_name":" 152 ","page_number":152},
  {"content":"\r\n\r\nنمىگيرند . » « 1 » \r\n« آنان مايهء حياتِ علم و مرگِ جهل مىباشند ، حلم و بردبارىشان ( يا حكم‌هايى كه صادر مىكنند ) از ميزان علمشان حكايت مىكند ، و سكوت‌هاى به موقعشان از توأم بودن حكمت با منطق آنها خبر مىدهد ؛ نه با حق مخالفت مىورزند و نه در حق اختلاف مىكنند . آنان پايه‌هاى اسلام و وسايل احتفاظ مردمند ، به‌وسيلهء آنها حق به جاى خود برمىگردد و باطل از جايى كه قرار گرفته دور مىشود و زبانش از بيخ بريده مىشود ، آنان دين را از روى فهم و بصيرت و براى عمل فرا گرفته‌اند ، نه آنكه طوطىوار شنيده و ضبط كرده باشند و تكرار كنند ، همانا ناقلان علوم فراوانند اما جانبداران آن كم هستند . » « 2 » \r\n\r\nمهجوريت اهل بيت عليهم السلام\r\nخلفا پس از ستاندن خلافت از على عليه السلام در تضعيف موقعيتش از هيچ كوششى دريغ نكردند و از طرق مختلف سعى كردند منزلت امام عليه السلام را تنزّل دهند . قدرت مالى حضرت را با گرفتن فدك محدود ساختند . و با رقيب‌تراشى و تهمت‌ها و با شعار « حَسْبُنا كِتابَ اللَّهِ » از نظر فرهنگى و فكرى براى امام عليه السلام محدوديت ايجاد كردند .\r\nامام عليه السلام خود در اين باره مىفرمايد :\r\n« به خدا سوگند ، مردم در ناراحتى و رنج عجيبى گرفتار آمده بودند و من در اين مدت طولانى با محنت و عذاب چاره‌اى جز شكيبايى نداشتم . سرانجام روزگار او ( عمر ) هم سپرى شد . و آن ( خلافت ) را در گروهى به شورا گذاشت و به پندارش ، مرا نيز از آنها محسوب داشت ! فيا لِلَّهِ وَ لِلشُّورى ! مَتَى اعْتَرَضَ الرَّيْبُ فِىَّ مَعَ الْاوَّلِ مِنْهُم حتَّى صِرْتُ اقْرَنُ الى هذِهِ النَّظائِرِ . . . » « 3 »  ( پناه بر خدا از اين شورا ( راستى ) كدام زمان بود كه مرا با نخستين فرد آنان مقايسه كنند كه اكنون كار به جايى رسيد كه مرا همسنگ\r\n\r\n","description":"","footnote":" ( 1 ) - نهج البلاغه ، خطبهء 154 .  ( 2 ) - همان ، خطبهء 239 .  ( 3 ) - همان ، خطبهء 3 . ","page_name":" 153 ","page_number":153},
  {"content":"\r\n\r\n( اعضاى شورا ) قرار دهند ؟ ! )\r\nو در جاى ديگر فرمود :\r\n« بار خداوندا من در برابر قريش و كسانى كه به كمك آنان برخاسته‌اند از تو استعانت مىجويم و شكايت را پيش تو مىآورم آنها پيوند خويشاوندى مرا قطع كرده مقام و منزلت عظيم مرا كوچك شمردند و در غصب حق و مبارزه با من هماهنگ شدند . » « 1 » \r\nمهجوريت على عليه السلام آثار زيانبارى براى جامعه نوبنياد اسلامى به‌همراه داشت . از سويى مردم تازه مسلمان كه شديداً نيازمند تفسير و تبيين معارف الهى بودند . دستشان از على عليه السلام كه دروازه علوم نبوى بود قطع شد . و از سوى ديگر ، عدم آشنايى جامعهء اسلامى ، مخصوصاً مناطقى كه پس از رحلت پيغمبر صلى الله عليه و آله جزو حوزه اسلامى محسوب گرديده بود با شخصيّت على عليه السلام ، خود موجب بروز مشكلات عديده‌اى براى حضرت عليه السلام در زمان خلافتش گرديد و بنىاميّه از همين ناآگاهى مردم استفاده كردند و جنگهاى داخلى را به‌وجود آوردند و مانع اصلاحات فرهنگى و اجتماعى او گرويدند .\r\nابن ابىالحديد مىنويسد :\r\n« دو نفر اوّل على را پايين آورده و عظمت او را از بين برده حرمت او را شكستند به‌طورى كه ميان مردم فراموش شد . بعدها اكثر كسانى كه خصايص او را در زمان پيغمبر صلى الله عليه و آله مىشناختند مردند . و كسانى آمدند كه او را جز به‌عنوان يكى از مسلمانان عادى نمىشناختند و در نهايت چيزى كه از افتخارات او وجود داشت اين بود كه پسر عمّ رسول خدا ، شوهر دختر او و پدر نواده اوست . غير از اينها همه چيز فراموش شد و از سوى قريش كينه‌اى عليه او شكل گرفت كه نسبت به هيچ كس وجود نداشت . » « 2 » \r\nابن ابىالحديد در شرح خطبه 22 از عبدالله بن جناده نقل مىكند كه گفت : روزهاى\r\n\r\n","description":"","footnote":" ( 1 ) - « اللَّهُمَّ انّى اسْتَعْديكَ عَلى قُرَيْشٍ وَ مَنْ اعانَهُمْ فَانَّهُمْ قَطَعُوا رَحِمى وَ صَغَرُوا عَظيمَ مَنْزِلَتى وَ اجْمَعُوا عَلى مُنازِعَتى امْراً هُوَلى » . نهج‌البلاغه ، خطبه 172 .  ( 2 ) - تاريخ سياسى اسلام ، رسول جعفريان ، ج 2 ، ص 420 ، به نقل از شرح نهج‌البلاغه ، ابن ابىالحديد ، ج 9 ، ص 28 و 29 . ","page_name":" 154 ","page_number":154},
  {"content":"\r\n\r\nاوّل خلافت على عليه السلام در اجتماع مردم مدينه شركت كردم . على عليه السلام درحالى كه شمشير خود را حايل كرد ، پس از حمد و ثناى الهى و درود بر پيامبر صلى الله عليه و آله فرمود :\r\n« پس از وفات رسول خدا صلى الله عليه و آله ما خاندان باور نمىكرديم كه امّت در حق ما طمع كند ، امّا آنچه انتظار نمىرفت واقع شد : حق ما را غصب كردند و ما در رديف تودهء بازارى قرار گرفتيم ؛ چشم‌هايى از ما گريست و ناراحتى به‌وجود آمد . به خدا سوگند اگر بيم وقوع تفرقه ميان مسلمانان و بازگشت كفر و تباهى در دين نبود رفتار ما با اينان طور ديگر بود . » « 1 » \r\n\r\nنتيجه\r\nمهجوريت اهل بيت پيغمبر صلى الله عليه و آله كه دروازه علوم نبوى و مفسّر و مبين قرآن كريم ، و مروّج ارزش‌هاى الهى در جامعه اسلامى بودند ، آثار بسيار خطرناكى در جامعه نوبنياد اسلامى به‌جا گذارد ، به‌طورى كه بسيارى از گرفتارىهاى فرهنگى و اجتماعى مسلمانان از اين قضيه سرچشمه گرفت .\r\nدر صحنه نبودن اهل بيت عليهم السلام موجب بروز بدعت‌ها و تحريف‌ها و از بين رفتن ارزش‌هاى الهى و در نتيجه كم شدن انسان‌هاى لايق و وارسته و مظلوميت و مهجوريت بيشتر ثقلين شد .\r\n\r\n","description":"","footnote":" ( 1 ) - شرح نهج‌البلاغه ، ابن ابىالحديد ، ج 1 ، ص 307 . ","page_name":" 155 ","page_number":155},
  {"content":"\r\n\r\nاحاديث پيامبر صلى الله عليه و آله در عصر عمر بن خطّاب زياد بود او همه را\r\nجمع‌آورى كرد و آتش زد . « 1 » \r\n\r\nجلوگيرى از انتشار احاديث پيغمبر صلى الله عليه و آله\r\nممنوعيت انتشار احاديث نبوى ، پيامد ديگر جريان سقيفه بنىساعده است . خلفا ، علىرغم توصيه‌هاى فراوان رسول خدا صلى الله عليه و آله به حفظ و نشر سنّت ، با اهداف خاصّى از آن جلوگيرى كردند ، و با اين حركت ناشايست ، زمينه جعل حديث ، تفسير به رأى قرآن ، اجتهادات بىاساس و . . . را پديد آوردند . وقتى كتابت و نقل احاديث پيامبر اكرم صلى الله عليه و آله ممنوع شد ، حكّام خوشگذرانِ دنياطلب ، به‌راحتى توانستند اعمال خود را توجيه كنند .\r\nچنان كه ، خاندان اموى براى توجيه جنايات خود به تأويل آيات قرآن كريم پرداختند و با همان توجيهات باطل در مقابل اهل بيت پيغمبر صلى الله عليه و آله ايستادند . على عليه السلام در اين باره مىفرمايد :\r\n« . . . اكنون با برادران اسلامى خويش به‌خاطر تمايلات نابه‌جا و كجىها و انحرافات و\r\n\r\n","description":"","footnote":" ( 1 ) - الصحيح من سيرة النّبى الاعظم ، ج 1 ، ص 59 - 60 ( به نقل از منابع متعدد شيعه و سنّى . ) ","page_name":" 156 ","page_number":156},
  {"content":"\r\n\r\nشبهات و تأويلات ناروا مىجنگيم . » « 1 » \r\nبه‌عبارت ديگر ، مبناى فرهنگى و فكرى تخلّف‌هاى خلفاى بنىاميّه و بنىعبّاس از همين طريق فراهم آمد ، و با توجيهات غلط مبانى اسلامى بود كه فساد ، جامعهء اسلامى را فرا گرفت و حقّ و باطل مخلوط شد و معاوية بن ابىسفيان به‌عنوان اميرالمؤمنين معرّفى گرديد و فرزند هوس‌باز او بر جايگاه رسول خدا صلى الله عليه و آله تكيه زد و جامعه اسلامى را آنچنان به انحطاط كشيدند كه قرآن كريم و سنّت پيامبر صلى الله عليه و آله در آستانهء نابودى قرار گرفت .\r\nچنان كه امام حسين عليه السلام فرمود :\r\n« من شما را به كتاب خدا و سنّت پيامبرش فرامىخوانم . زيرا سنّت پيامبر صلى الله عليه و آله از بين رفته و بدعت زنده شده است . » « 2 » \r\nدر اينجا به لحاظ اهمّيت مسأله منع كتابت و نشر احاديث نبوى و آثار سوء آن در روند تحوّلات فرهنگى جهان اسلام آن را به اختصار مورد بحث قرار مىدهيم .\r\n\r\nنشر حديث از ديدگاه پيامبر صلى الله عليه و آله\r\nرسول خدا صلى الله عليه و آله از جهت عقل ، كمال ، حكمت ، وقار ، جلال و . . . برترين شخصيت عالم انسانيت است و در گفتار و كردار او كوچك‌ترين خللى وجود ندارد ولذا از طرف خداى متعال به‌عنوان الگو و اسوهء حسنه معرّفى ؛ و تبعيّتش واجب شمرده شده است . « 3 »  و همانطور كه جبرئيل قرآن كريم را به او تعليم مىداد ، سنّت را نيز به حضرتش مىآموخت . « 4 »  به همين جهت حفظ سنّت پيامبر صلى الله عليه و آله همانند قرآن لازم و ضرورى است .\r\nاساساً مسائل اعتقادى ، اخلاقى و احكام اسلام در دو مجموعهء كتاب و سنّت بيان\r\n\r\n","description":"","footnote":" ( 1 ) - « انّما اصْبَحْنا نُقاتِلُ اخْوانَنا فِى الْاسْلامِ عَلى ما دَخَلَ فيهِ مِنَ الزَّيْغِ وَ الْاعْوَجاجِ ، وَالشُّبْهَةِ وَالتَّأْويل . » نهج‌البلاغه ، خطبهء 121 .  ( 2 ) - تاريخ طبرى ، ج 3 ، ص 305 ؛ الكامل فى التاريخ ، ج 3 ، ص 553 ؛ بحارالانوار ، ج 44 ، ص 340 .  ( 3 ) - « لَقَدْ كانَ لَكُمْ فى رَسُولِ اللَّهِ اسْوَةٌ حَسَنَةٌ » ، احزاب ( 33 ) ، آيهء 21 ؛ « وَ ما اتاكُمُ الرَّسُولُ فَخُذُوهُ وَ ما نَهاكُمْ عَنْه‌ُفَانْتَهُوا » ، حشر ( 59 ) ، آيهء 7 .  ( 4 ) - الصحيح من سيرة النبى الاعظم ، ج 1 ، ص 48 به نقل از الزهد والرقائق ، ص 23 و الكفاية فى علم‌الرواية ، ص 12 . ","page_name":" 157 ","page_number":157},
  {"content":"\r\n\r\nشده است . قرآن كريم گر چه رؤوس مطالب و حقايق دينى را دارا مىباشد ، امّا هرگز به تنهايى گويا و وافى به تمام مسائل آن نيست . بدون سنّت رسول خدا صلى الله عليه و آله حتّى كيفيّت قرائت نماز و مناسك حجّ و احكام روزه نيز مبهم خواهد بود .\r\nبنابراين تبيين و تفسير قرآن كريم در سنّت نهفته است و لذا كسانى كه از سنّت پيامبر صلى الله عليه و آله و اهل بيت آن‌حضرت عليه السلام دست كشيدند . در كليه حقايق دينى گرفتار كج فهمى ، اختلاف و تشتّت شدند . و فهم صحيح شريعت بىترديد به حفظ سنّت رسول خدا صلى الله عليه و آله بستگى تامّ دارد . به همين جهت پيامبر اكرم صلى الله عليه و آله توصيه‌هاى فراوانى به حفظ احاديث و سيرهء خود نموده‌اند . كه برخى از آنها را متذكّر مىشويم :\r\n« نَضَّرَ اللَّهَ عَبْداً سَمِعً مَقالَتى فَوَعاها وَ بَلَّغها مَنْ لَمْ يَسمَعْها ، فَرُبَّ حامِلِ فِقْهٍ غَيْرُ فَقيهٍ ، وَ رُبَّ حامِلِ فِقْهٍ الى مَنْ هُوَ افْقَهُ مِنْه » « 1 » \r\nخداوند خرّم و شادمان بدارد آن بنده را كه گفتار مرا بشنود ، و آن را به دل پذيرا شده و درك و حفظ كند سپس به آنان كه نشنيده‌اند تبليغ كند . چه‌بسا كسى علم و دانش را حمل كند ، اما آن را نيابد ، و چه‌بسا حامل دانش ، آن را به فهيم‌تر از خود مىرساند .\r\nهمچنين فرمود :\r\n« مَنْ ادَّى الى امَّتى حَديثاً تُقامُ بِه سُنَّةٌ اوْ تَثْلِمُ بِه بِدْعَةٌ فَلَهُ الْجَنَّة » « 2 » \r\nكسىكه حامل حديثى به‌سوى امّت من باشد ، و بدين وسيله سنّتى بر پا گردد ، و يا بدعتى نابود شود ، بهشت ، پاداش او خواهد بود .\r\n« مَنْ تَعَلَّمَ حَديثَيْنِ اثْنَيْن يَنْفَعُ بِهِما نَفْسَهُ اوْ يَعْلَمُها غَيْرَهُ فَيَنْتَفِعُ بِهِما كانَ خَيْراً مِنْ عِبادِهِ سِتّينَ سَنَةً » « 3 » \r\nكسىكه دو حديث بياموزد كه خود از آنها سود برد يا آنها را به ديگرى تعليم كند ، و او از آنها بهره گيرد ، برايش از عبادت شصت سال بهتر است .\r\n\r\n","description":"","footnote":" ( 1 ) - بحارالانوار ، ج 2 ، ص 148 و 164 ؛ مستدرك الوسائل ، ج 3 ، ص 181 .  ( 2 ) - همان ، ص 152 ؛ صحيح بخارى ، ج 1 ، ص 24 ، كتاب العلم ، باب قول النّبى .  ( 3 ) - همان . ","page_name":" 158 ","page_number":158},
  {"content":"\r\n\r\nو نيز فرمود : بار خدايا خلفاى مرا مورد مرحمت خويش قرار بده ( و اين جمله را سه بار تكرار فرمودند ) عرضه داشتند : يا رسول اللّه خلفاى شما كيانند ؟ فرمود : آن كسانى كه بعد از من مىآيند و احاديث و سنّت مرا نقل و بازگو مىكنند . » « 1 » \r\nو در بيانى قاطع و رسا درباره حفظ سنّت خويش فرمود :\r\n« مَنْ حَفِظَ عَلى امَّتى ارْبَعينَ حَديثاً بَعَثَهُ اللَّهُ يَوْمَ الْقِيامَةِ فى زُمْرَةِ الْفُقَهاءِ وَالْعُلَماءِ » « 2 » \r\nهر كس چهل حديث به امّت من ياد بدهد - يا براى آنها نگاه دارد - خداوند در روز قيامت او را در شمار علماء و فقيهان درآورد .\r\nمضمون اين حديث شريف از احاديث متواتره مىباشد كه مورد توجّه علماء و محدثين قرار گرفته ؛ و بدان عمل كرده‌اند .\r\nاصحاب نيز در اطاعت از دستور رسول خدا صلى الله عليه و آله احاديث زيادى از حضرتش ضبط نموده ؛ و ديگران را نيز به اين امر ترغيب كرده‌اند . طبق گزارش مورّخين حتى ابوبكر نيز در ايّام خلافتش دستور داد پانصد حديث از پيامبر صلى الله عليه و آله را جمع‌آورى كردند . امّا در هنگام وفاتش پشيمان شد و دستور داد آنها را محو نمايند . « 3 » \r\nامير مؤمنان عليه السلام كه همواره با پيامبر صلى الله عليه و آله بود چنان اهتمامى به نشر و نقل احاديث پيامبر صلى الله عليه و آله داشت كه موجب شد از حضرت بپرسند چگونه بيش از ديگران به سنّت پيامبر صلى الله عليه و آله آگاهى دارد . ايشان در جواب فرمود : « كُنْتُ اذا سَأَلْتُهُ انْبَأَنى وَ اذا سَكتُّ ابتَدَانى » « 4 »  وقتى سؤال مىكردم آگاهم مىساخت و هر گاه ساكت مىشدم او ( رسول خدا صلى الله عليه و آله )\r\n\r\n","description":"","footnote":" ( 1 ) - « اللّهم ارحم خلفائى ، اللّهم ارحم خلفائى ، اللّهم ارْحَمْ خُلَفائى ، قيلَ لَه يا رَسُولَ اللَّه وَ مَنْ خُلَفائُك ؟ قالَ : الَّذينَ يَأْتُونَ مِنْ بَعْدى يَروُونَ حَديثى وَ سُنَّتى . » همان ، ص 145 .  ( 2 ) - بحارالانوار ، ج 2 ، ص 153 : پيامبر اسلام صلى الله عليه و آله با عبارت‌هاى مختلف به كتابت و روايت سنّت امر نمود كه در كتاب الصحيح من سيرة النبى الاعظم صلى الله عليه و آله ، نوشتهء جعفر مرتضى عاملى ، ( ج 1 ، ص 48 ) بيش از پنجاه منبع و مأخذ براى حديث فوق ذكر نموده‌اند .  ( 3 ) - الصحيح من السيرة ، ج 1 ، ص 51 .  ( 4 ) - بحارالانوار ، ج 40 ، ص 160 ؛ انساب‌الاشراف ، بلاذرى ، تحقيق محمدباقر محمودى ، ج 2 ، ص 14 . ","page_name":" 159 ","page_number":159},
  {"content":"\r\n\r\nشروع مىكرد .\r\nبنابراين حفظ و انتشار احاديث رسول خدا صلى الله عليه و آله به دستور خود حضرت صلى الله عليه و آله صورت مىگرفت و اصحاب ملتزم به حفظ و نشر آن بودند و بعد از وفات پيامبر صلى الله عليه و آله نيز على عليه السلام و شيعيان او در تدوين و انتشار سنّت رسول خدا كوشا بودند . گواه اين سخن ، كثرت احاديث نبوى بعد از وفات پيامبر صلى الله عليه و آله بود كه خليفه دوّم دستور داد آنها را جمع‌آورى كردند و آتش زدند . « 1 » \r\n\r\nمنع كتابت و نشر حديث\r\nعدّه‌اى از مسلمانان كه عمدتاً از قريش بودند ، در عصر رسالت نيز به منع كتابت حديث گرايش داشتند . آنها در توجيه كار خويش ؛ و تخطئه كسانىكه كلمات پيامبر صلى الله عليه و آله را تدوين مىكردند ، مىگفتند : پيامبر صلى الله عليه و آله همانند ما انسان و داراى حالات متفاوت است .\r\nبه‌همين جهت ممكن است كلماتى از او صادر شود كه مطابق حقّ و واقع نباشد .\r\nوقتى حضرت رسول صلى الله عليه و آله اين سخن قريش را شنيد ، مجدّداً دستور داد هر سخنى كه از او مىشنوند بنويسند زيرا جز حق به زبانش جارى نمىشود . « 2 » \r\nعدم ايمان واقعى برخى از مسلمانان و حسادت آنها نسبت به كمالات حضرت صلى الله عليه و آله ، دليل ديگر اين گرايش غلط در عصر رسالت بوده است . « 3 » \r\nاين گرايش با سلطه قريش بر حكومت تقويت شد . حكّام مصلحت خودشان را در جلوگيرى از نقل ، كتابت و عمل به سنّت رسول خدا صلى الله عليه و آله ديدند . ذهبى كه از دانشمندان بزرگ اهل سنّت است ، چنين نقل مىكند :\r\n« پس از آنكه ابوبكر به حكومت رسيد ، مسلمانان و صحابه را جمع كرد ، و گفت : شما از پيامبر حديث نقل مىكنيد ، و البته در اين مورد با يكديگر اختلاف‌هايى داريد و پيدا\r\n\r\n","description":"","footnote":" ( 1 ) - الصحيح من سيرة النبى الاعظم ، ص 59 ( به نقل از كتب متعدّد شيعه و سنّى . )  ( 2 ) - همان ، ص 55 .  ( 3 ) - همان ، ص 56 . ","page_name":" 160 ","page_number":160},
  {"content":"\r\n\r\nخواهيد كرد . به‌طور مسلّم بعد از شما ، مردم به اختلاف‌هاى بزرگ‌ترى خواهند افتاد .\r\nبنابراين از رسول خدا هيچ چيز نقل نكنيد هر كس از شما سؤالى كند بگوييد : در ميان ما و شما ، قرآن است ، حلال آن را حلال بشماريد و حرامش را حرام بدانيد . » « 1 » \r\nابن سعد در طبقات مىنويسد : « انّ الْاحاديثَ كَثُرَتْ عَلى عَهْدِ عُمَرِ بْنِ الخطَّابِ فَانْشَدَّ النَّاسَ انْ يَأْتُوهُ بِها فَلَمَّا أَتَوْهُ بِها امَرَ بِتَحريقِها » در عصر عمر بن خطاب احاديث ( پيامبر صلى الله عليه و آله ) فراوان بود . او مردم را قسم داد آنها را نزد او بياورند ؛ هنگامىكه احاديث را پيش او آوردند دستور سوزاندن آنها را صادر نمود . « 2 » \r\nزهرى از عروة بن مسعود نقل مىكند كه چون عمر بن خطاب خواست احاديث را جمع‌آورى كند ، از صحابه پيغمبر صلى الله عليه و آله استفتا كرد . آنها نظر دادند كه اين كار را انجام دهد .\r\nعمر يك ماه درباره آن فكر كرد ، سپس روزى گفت : « من خواستم احاديث را جمع‌آورى [ و حفظ 
  ] كنم ، ولى قومى را به‌ياد آوردم كه پيش از شما كتاب‌هايى نوشتند و چنان اوقات خود را صرف آن كردند كه كتاب خدا را رها ساختند . من هم به خدا هيچ‌گاه كتاب خدا را به چيزى آلوده نمىسازم . » « 3 » \r\nاين سياست به‌قدرى دقيق اجرا شد كه پس از مدتى نوشتن حديث پيامبر صلى الله عليه و آله عيب شمرده مىشد .\r\nمرحوم سيّد شريف‌الدين مىنويسد : « روايات درباره ممانعت خليفه دوم از تدوين علم و جلوگيرى از جمع‌آورى احاديث و اخبار ، متواتر است و شيعه و سنّى به‌طرق مختلف نقل كرده‌اند . تا جايىكه وى صحابه را از نوشتن احاديث پيغمبر مطلقاً برحذر داشت . علاوه بر آن ، بزرگان ايشان را در مدينه نگاه داشت تا احاديث آن حضرت را در اطراف منتشر نسازند . » « 4 » \r\n\r\n","description":"","footnote":" ( 1 ) - تذكرة الحفاظ ، شمس‌الدين ذهبى ، ج 1 ، ص 2 - 3 .  ( 2 ) - طبقات ابن سعد ، ج 5 ، ص 140 .  ( 3 ) - الصحيح من سيرة النبى الاعظم ، ج 1 ، ص 69 از كنز العمال ، ج 5 ، ص 239 ، حديث 4860 و طبقات ابن سعد ، ج 5 ، ص 142 .  ( 4 ) - الاجتهاد فى مقابل النص ، سيد شرف‌الدين عاملى ، ص 164 . ","page_name":" 161 ","page_number":161},
  {"content":"\r\n\r\nعبدالرّحمن بن عوف مىگويد : به خدا سوگند پيش از آنكه عمر بميرد عبدالله بن حذيفه و ابوالدرداء و ابوذر و عقبة بن عامر را از مناطق مختلف گرد آورد ؛ و به ايشان گفت : چرا اين روايات را از پيغمبر در همه جا پخش كرده‌ايد ؟ گفتند : ما را از آن منع مىكنى ؟ گفت : نه ! ولى نزد من بمانيد ، به خدا تا زنده‌ام حق نداريد از من فاصله بگيريد . « 1 » \r\nاين سياست در عصر حاكميت بنى اميّه نيز اجراء گرديد . « 2 »  خلفا به عدم كتابت و نشر حديث رسول خدا صلى الله عليه و آله قانع نشده از عمل به سنّت نبوى نيز جلوگيرى كردند . چنان‌كه عمر « خالد جهنى » را به‌خاطر نماز خواندن او بعد از نماز عصر تازيانه زد و در پاسخ خالد كه گفت : پيامبر صلى الله عليه و آله نيز اين نماز را مىخواند و چنين دليل آورد : « لَو لا انّى اخْشى انْ يَتَّخِذَهَا النَّاسُ سُلَّماً الىَ الصَّلاةِ حتَّى الَّليْلِ لَمْ اضْرِبْ فيهِما » « 3 »  اگر نمىترسيدم كه مردم نماز خواندن را تا شب ادامه دهند به خاطر آنها كتك نمىزدم .\r\nكسانىكه با جمله « حسبنا كتاب الله » كتاب خدا ما را بس است ، مانع نوشتن و انتشار احاديث پيامبر صلى الله عليه و آله شدند ، براى قرآن كريم نيز اهميّت چندانى قائل نشدند . بلكه برعكس مردم را از دقّت در معانى قرآن و سؤال از آن نيز بازداشتند . خليفه دوّم شخصاً كسانى را كه از قرآن سؤال مىكردند عقاب مىنمود . و ابن عباس با آن جايگاه بلندى كه در فهم قرآن كريم داشته ، در طول يك سال كامل يا دو سالى كه نزد عمر بوده ، هرگز جرأت طرح مسايل قرآنى را نيافت . « 4 » \r\n\r\nعلل منع نشر حديث\r\nدر اينجا عبارتى را كه عاملان منع كتابت و نشر حديث گفته‌اند از زبان خودشان بازگو و ارزيابى مىنماييم .\r\n\r\n","description":"","footnote":" ( 1 ) - الصحيح ، ج 1 ، ص 67 .  ( 2 ) - همان ، ص 68 ، به نقل از طبقات الكبرى ، ج 3 ، ص 206 و ج 2 ، ص 336 و كنز العمال ، ج 10 ، ص 179 و 182 .  ( 3 ) - المصنف ، الضعانى ، ج 2 ، ص 432 ، كنز العمّال ، ج 4 ، حديث 4123 .  ( 4 ) - الغدير ، ج 6 ، ص 293 . ","page_name":" 162 ","page_number":162},
  {"content":"\r\n\r\n1 - عايشه مىگويد : « پدرم پانصد حديث از احاديث پيامبر را در كتابى جمع‌آورى كرده و آن را به من امانت داد . شب هنگام ديدم او در بسترش آرام نمىگيرد ، و خواب به چشمش نمىرود . گفتم : آيا ناراحتى و خبر بدى هست كه چنين به رنج افتاده‌اى ؟ [ وى جوابى نداد 
  ] صبح هنگام دستور داد : دخترم آن احاديثى كه نزد تو است بياور ، و آنگاه آتشى طلبيد ، و آن كتاب كه حاوى احاديث پيامبر بود به آتش سپرد . با سوختن كتاب ، اضطراب او تبديل به قرار و آرامش گرديد . از او علّت را پرسيدم . گفت : ترسيدم در ميان احاديثى كه در اين كتاب نوشته‌ام حديثى باشد كه اصل نداشته و من براساس اطمينان به كسى آن را نقل كرده باشم ، و آن وقت من در مقابل آن مسؤول باشم ! » « 1 » \r\n2 - چنان‌كه گذشت ، دليل خليفه دوّم براى منع كتابت سنّت نبوى ، مخلوط شدن آن با قرآن كريم و در نتيجه مشتبه شدن قرآن با سنّت بود .\r\n\r\nارزيابى\r\nمايهء نگرانى خليفه اوّل احتمال وجود احاديث كذب در بين احاديث جمع‌آورى شده بود . اگر اين سخن دليل واقعى نزد خليفه اوّل بود مىبايست براى نقل حديث ضوابطى وضع كنند تا احاديث كذب با احاديث صحيح و درست مشتبه نگردد و حداقل آنچه خود يقين داشت به اينكه حديث رسول خدا صلى الله عليه و آله است منتشر نمايد و همه پانصد روايتى كه نزد وى بود نسوزاند و نيز شايسته بود خليفه به جاى نقل حديث از ديگران ، احاديثى را كه خود از پيامبر صلى الله عليه و آله شنيده بود مىنوشت تا جاى ترديدى باقى نماند .\r\nامّا آنچه خليفه دوّم گفت دليل واقعى و منطقى و عقلى نيست ، چون اگر احاديث را اصحاب خاصّ و صادق پيامبر صلى الله عليه و آله جمع‌آورى مىكردند و با دقّت در حفظ آن مىكوشيدند ، همانند قرآن كريم محفوظ مىماند و مخلوط به چيزى نمىشد . و از آنجا كه احاديث پيامبر صلى الله عليه و آله مفسّر و مبيّن قرآن بود قطعاً مردم را از قرآن باز نمىداشت ، بلكه آنها را با قرآن آشناتر مىساخت .\r\nبه‌نظر مىرسد دليل واقعى ، كنترل احاديث پيامبر صلى الله عليه و آله جلوگيرى از نشر سنّت آن\r\n\r\n","description":"","footnote":" ( 1 ) - تذكرة الحفاظ ، ذهبى ، ج 1 ، ص 5 . ","page_name":" 163 ","page_number":163},
  {"content":"\r\n\r\nحضرت صلى الله عليه و آله بوده است تا طبق خواست خود بتواند قرآن را تأويل و حكمرانى كنند .\r\nمطالب بعدى كتاب ، اين حقيقت را اثبات خواهد كرد .\r\n\r\nمجوّز فتوا و نقل حديث\r\nوقتى كتابت و نقل حديث پيامبر صلى الله عليه و آله ممنوع شد و ثقل كبير - اهل بيت عليهم السلام - نيز مهجور گرديد ، تازه مسلمانان متوجه شدند كه براى انطباق رفتار و كردار خويش با شرع مقدّس ، به مرجعى نيازمند هستند تا احكام و مسائل خود را از آن بپرسند . خلفا براى حلّ اين مشكل به دو گروه مجوّز فتوا و نقل حديث صادر نمودند .\r\nالف : حكّام و سياستمداران\r\nب : اشخاصى معيّن از طرف حكّام ؛ كه در عصر عمر به ابىهريره ، ابوموسى اشعرى ، عبدالرّحمن بن عوف و زيد بن ثابت اين اجازه داده شد .\r\nامّا همانطور كه قبلًا پيش‌بينى مىشد ، با گذشت زمان نقل حديث و فتوا به اينها محدود نشد ؛ زيرا اين دو طبقه قداستى نداشتند . لذا ديگران هم وارد اين ميدان شدند .\r\nحتى جعل حديث و دروغ‌سازى به جايى رسيد كه بسيارى از زهّاد و عبّاد « قربة الى اللّه » دروغ مىگفتند ! « 1 »  همانند « حرب ابن ميمون » كه زاهد و عابد بود ولى حديث جعل مىكرد يا « ابن هيثم طائى » تمام شب را به نماز مىايستاد وقتى كه صبح مىشد جلوس مىكرد و دروغ مىگفت ! « 2 » \r\n\r\nبدل سنّت پيامبر صلى الله عليه و آله\r\nبا جلوگيرى از نشر سنّت رسول خدا صلى الله عليه و آله ، مسلمانان در زمينه معارف و احكام شرعى ، به سرگردانى عجيبى مبتلا شدند . خلفاء براى جبران خلأى كه از اين ناحيه در\r\n\r\n","description":"","footnote":" ( 1 ) - از آنجا كه سنّت نبوى و علوى كه مسائل فردى و اجتماعى را روشن ساخته بود به فراموشى سپرده شده بود مردم‌مسلمان جهت اطّلاع از احكام دين اسلام مجبور بودند به افراد ظاهراً مؤمن و عالم مراجعه كنند . برخى از آنان جهت رفع مشكل مردم به قصد قربت حديث جعل مىكردند . اين مطلب در مباحث آينده روشن‌تر خواهد شد .  ( 2 ) - الغدير ، ج 5 ، ص 276 . ","page_name":" 164 ","page_number":164},
  {"content":"\r\n\r\nجامعه نوپاى اسلامى پديد آمده بود به ظنّ خويش چاره‌انديشى كردند و مجدّداً چيزهايى كه قبل از بعثت پيامبر صلى الله عليه و آله رايج بود احيا نمودند . در اينجا آنچه را كه به‌جاى سنّت رسول خدا صلى الله عليه و آله ترويج شد به اختصار مطرح مىكنيم . « 1 » \r\n1 - ترويج شعر : خليفهء دوم براى جبران خلأى كه از جانب منع انتشار سنت نبوى متوجّه جامعه اسلامى شده بود ، با تأكيد وافر به نشر و گسترش شعر سفارش مىكرد و شعرا را به اين امر ترغيب مىنمود . « 2 »  او مىگويد : « تَعَلَّمُوا الشِّعْرَ ، فَانَّ فيه مَحاسِنُ تُبْتَغى ، وَ مُساوِئُ تُتَّقى » « 3 »  در فراگيرى شعر كوشا باشيد كه در آن خوبيهايى است‌كه طالب آن هستيد و خالى از بديهائى است كه از آنها پرهيز مىكنيد . و عايشه آن را تأييد مىكند و مىگويد :\r\n« عَلَيْكُمْ بِالشِّعْرِ ، فَانَّهُ يَعْرِبُ الْسِنَتِكُمْ » « 4 »  ؛ شعر بياموزيد كه موجب فصاحت زبان شماست .\r\n2 - نسب‌شناسى : خلفا بر خلاف كلام صريح پيامبر صلى الله عليه و آله كه فرمود : « علم انساب سودمند نيست ، زيرا عالمِ به آن ، نفعى نمىبرد و جاهلِ به آن ، ضررى نمىكند » ، « 5 »  به ترويج نسب‌شناسى پرداختند . عمر بن خطاب حقوق لشكريان را بر اساس نژاد و قوم قبيله پرداخت مىكرد و مردم را به شناخت انساب خود دعوت مىنمود . و معاوية بن ابىسفيان به فرزندش يزيد ، به جاى علم فقه ، احكام و قرآن ، نسب‌شناسى مىآموخت . « 6 » \r\n3 - علوم اهل كتاب : جايگزين ديگرى كه براى سنّت رسول خدا صلى الله عليه و آله به‌وجود آمد علوم و معارف اهل كتاب بود كه توسط كعب الاحبار يهودى ، وهب بن منبه و عبداللّه بن سلام ترويج مىشد . وارد شدن اسرائيليات به حوزه معارف اسلامى نيز عمدتاً به همين دليل ، يعنى خلأ فرهنگى و زمينه‌هاى سياسى اجتماعى عصر خلفا بوده است . « 7 » \r\n\r\n","description":"","footnote":" ( 1 ) - جهت اطّلاعات بيشتر در اين زمينه رجوع كنيد به جلد اوّل كتاب گرانسنگ « الصحيح من سيرة النبى الاعظم صلى الله عليه و آله علّامه جعفر مرتضى عاملى .  ( 2 ) - الصحيح من سيرة النبى ، ج 1 ، ص 91 به نقل از الاغانى ، ج 4 ، ص 5 و 6 .  ( 3 ) - زهرة الاداب ، ج 1 ، ص 58 .  ( 4 ) - التراتيب الادارية ، الكتانى ، ج 2 ، ص 300 .  ( 5 ) - همان ، ج 2 ، ص 230 .  ( 6 ) - الصحيح ، ج 1 ، ص 93 به نقل از الاستيعاب ، ج 1 ، ص 11 .  ( 7 ) - همان ، ص 104 . ","page_name":" 165 ","page_number":165},
  {"content":"\r\n\r\n4 - قصه‌گويى : گرچه اسلام به تاريخ گذشتگان اهتمام ورزيد ، امّا قصه‌گويى به شكل عصر جاهلى را كه براساس افسانه‌هاى خرافى بود ممنوع شمرد و كار آنان را تعطيل نمود . امّا پس از رحلت پيامبر صلى الله عليه و آله خلفاء بار ديگر آنان را به صحنه آوردند و براى تشويق قصّه‌گوها شخص خليفه در محفل آنها شركت مىكرد . « 1 » \r\nبنابراين قصه‌گويى نيز جايگزين ديگرى براى سنّت رسول خدا صلى الله عليه و آله بود .\r\n\r\n","description":"","footnote":" ( 1 ) - الصحيح ، ج 1 ، ص 127 به نقل از الخطط و آثار ، ج 2 و تاريخ المدينة ، ج 1 ، ص 10 . ","page_name":" 166 ","page_number":166},
  {"content":"\r\n\r\nفَمَنْ لَمْ يسْتَطِعْ مِنْكُمْ انْ يَرْوِيَهُ اوْ يَحْفِظَهُ فَلْيَكْتُبْهُ وَ\r\nلِيَجْعَلْه‌ُفى بِيْتِهِ . « 1 »  امام حسن عليه السلام\r\n\r\nنشر حديث در مكتب اهل بيت عليهم السلام\r\nاز مباحث گذشته ممكن است اين تصوّر پديد آيد كه سنّت رسول خدا صلى الله عليه و آله بر اثر عدم كتابت و نشر آن و جعل حديث ، مخدوش شده و ديگر قابل اعتماد نيست . البته اين تصوّر در مورد مكتب خلفا تا حدّى مقرون به صحّت مىباشد . امّا پر واضح است كه مكتب خلفا تنها مكتب ، در انتقال اسلام نبوده است . و اساساً مسؤوليت اين وظيفه مهمّ از جانب پيامبر صلى الله عليه و آله به‌عهدهء اهل بيتش گذارده شده ، و آنها نيز از انجام اين رسالت از هيچ كوششى دريغ نكرده‌اند . نه‌تنها اهل بيت پيغمبر صلى الله عليه و آله ، بلكه شيعيان آنان نيز حتّى از بذل جان در اين جهت دريغ نداشته‌اند ، ابوذر غفارى ، ميثم تمار و رشيد هجرى از جمله آنها هستند .\r\n\r\nفراگيرى و نشر حديث\r\nعلى بن ابىطالب عليه السلام ، نشر حديث پيامبر صلى الله عليه و آله را از زمان حيات آن حضرت صلى الله عليه و آله آغاز\r\n\r\n","description":"","footnote":" ( 1 ) - تاريخ يعقوبى ، ج 2 ، ص 227 ؛ كسىكه نمىتواند از شما ( علوم اهل بيت عليهم السلام ) را روايت كند و يا حفظ كند پس بايد بنويسد و آن را در منزلش قرار دهد . ","page_name":" 167 ","page_number":167},
  {"content":"\r\n\r\nنمود و با جدّيت تامّ در حفظ و انتشار آن كوشش كرد . و بعد از رحلت پيامبر صلى الله عليه و آله نيز به‌عنوان آگاه‌ترينِ مسلمانان در حدّ توان در اين جهت گام برداشت . ايشان پس از خود نيز اين مسؤوليت خطير را به‌عهده فرزندان بزرگوار خويش نهاد .\r\nطبق گزارش مورّخين ديدارهاى على عليه السلام با رسول خدا صلى الله عليه و آله براى فراگيرى دانش به‌طور منظّم برقرار مىشده ، حتى زمانى كه پرداخت صدقه براى نجوا با پيامبر صلى الله عليه و آله واجب شد على عليه السلام همانند سابق به ملاقات‌هاى خود ادامه داد . « 1 »  براى روشن شدن مطلب سخنى را از زبان خود آن حضرت كه امير بيان و قلم هست نقل مىكنيم :\r\nمن هر روز يك بار و هر شب يك بار نزد رسول خدا صلى الله عليه و آله مىرفتم و آن حضرت در آن هنگام با من خلوت مىفرمود ، و هر جا كه آن حضرت مىرفت ، من نيز در خدمت ايشان بودم . همه اصحاب آن حضرت اين را مىدانستند كه پيغمبر خدا جز با شخص من با هيچ‌كس ديگر چنين ديدارهايى ندارد . . . . در اين ديدارها ، من هر چه را كه از حضرتش مىپرسيدم جواب كافى دريافت مىكردم . و چون خاموش مىشدم و سؤالاتم پايان مىپذيرفت ، آن حضرت خود آغاز سخن مىكرد . هيچ آيه‌اى از قرآن بر رسول خدا صلى الله عليه و آله نازل نشد ، مگر اينكه براى من خواند و تقرير فرمود تا آن را به خط خود نوشتم و حضرتش تأويل و تفسير ، ناسخ و منسوخ ، محكم و متشابه و خاصّ و عام آن را به من آموخت ، و از خداى درخواست كرد كه قدرت فهم و حفظ آن را به من مرحمت فرمايد .\r\nمن ، پس از آن دعايى كه حضرتش در حق من فرمود ، هيچ آيه‌اى از كتاب خدا ، و نيز هيچ يك از مطالبى را كه ايشان املا كرده و من نوشته بودم ، از خاطر نبرده و فراموش نكردم .\r\nرسول خدا صلى الله عليه و آله همه اوامر و نواهى و حلال‌ها و حرام‌هاى الهى ، خواه مربوط به مسائل زمان حال و خواه مربوط به مسائل آينده ، و نيز آنچه در كتاب‌هاى آسمانى بر پيامبران گذشته نازل شده و از طاعت و معصيت خدا آگاهشان ساخته بود ، همه و همه را به من\r\n\r\n","description":"","footnote":" ( 1 ) - مجادله ( 58 ) ، آيهء 12 . اذا ناجَيْتُمُ الرَّسُولَ فَقَدِّمُوا بَين يَدَىْ نَجْواكُمْ صَدَقَةً ؛ هنگامىكه با پيامبر صلى الله عليه و آله نجوا مىنماييدلازم است قبل از آن صدقه‌اى پرداخت نماييد . ","page_name":" 168 ","page_number":168},
  {"content":"\r\n\r\nتعليم فرمود ، و من هم تمام آنها را به خاطر سپردم ، و حتى يك حرف آن را نيز فراموش نكردم . » « 1 » \r\nو امام باقر عليه السلام از پدران بزرگوار خود چنين نقل مىكند :\r\nرسول خدا صلى الله عليه و آله به حضرت على عليه السلام فرمود : « آنچه كه مىگويم بنويس » على عليه السلام پرسيد :\r\nاى رسول خدا ، از آن مىترسى كه فراموش كنم ؟ فرمود : « فراموش نمىكنى و از اين جهت بر تو بيمى ندارم . من از خدا خواسته‌ام كه اين علوم را در حافظه‌ات حفظ نمايد و دچار فراموشىات ننمايد . بلكه براى شركايت [ در امر امامت 
  ] بنويس . » « 2 » \r\nآنچه از اين دو روايت و روايات مشابه استفاده مىشود اين است كه پيامبر صلى الله عليه و آله علوم و اطلاعات لازم در مورد مكتب اسلام را در اختيار على بن ابىطالب عليه السلام قرار داد . و او نيز آنها را مدوّن ساخت . و به فرزندان خود منتقل نمود .\r\n\r\nكتاب على عليه السلام\r\nاز احاديث چنين برمىآيد كه اهل بيت عليهم السلام داراى كتب متعدد بوده‌اند . يكى از آنها كه در احاديث مكرّر از آن ياد شده است كتاب « جامعه » يا كتاب على بن ابىطالب عليه السلام مىباشد .\r\nدر كتاب شريف كافى ، روايتى در اين زمينه از ابوبصير نقل شده كه آن را ذكر مىكنيم :\r\nابو بصير مىگويد : خدمت امام جعفر صادق عليه السلام رسيدم و گفتم : فدايت شوم ، سؤالى دارم ؛ آيا اينجا كسى نيست كه سخنان مرا بشنود ؟\r\nامام عليه السلام پرده‌اى را كه بين آن اتاق و اتاق مجاور آويخته شده بود كنار زد و بررسى كرد و سپس به من فرمود : « اى ابو محمد ! هر چه مىخواهى بپرس . »\r\nگفتم : فدايت شوم ، شيعيان تو طى احاديثى مدعىاند كه رسول خدا صلى الله عليه و آله بابى از علم به روى على عليه السلام گشوده است كه از آن هزار باب ديگر گشوده مىشود . [ آيا چنين است ؟ 
  ]\r\n\r\n","description":"","footnote":" ( 1 ) - اصول كافى ، كلينى ، ج 1 ، مترجم مصطفوى ، ص 82 - 83 ؛ وسايل الشيعه ، ج 3 ، ص 394 ؛ تحف‌العقول ، ص 131 .  ( 2 ) - مروج الذهب ، ج 3 ، ص 327 ؛ هداية الكبرى ، حسين بن حمدان الخصى ، ص 208 . ","page_name":" 169 ","page_number":169},
  {"content":"\r\n\r\nامام عليه السلام در پاسخ فرمود : اى ابو محمّد ، ما جامعه داريم و آنها چه مىدانند كه جامعه چيست ؟ »\r\nپرسيدم : فداى تو گردم ، جامعه چيست ؟ امام عليه السلام فرمود : « صحيفه‌اى است . . . كه همهء مطالب آن يك به يك از دو لب مبارك رسول خدا صلى الله عليه و آله بيرون آمده و على عليه السلام آن را به خطّ خود نوشته است . در آن صحيفه از هر حلال و حرامى ، و از هر آنچه كه مردم به آن نياز داشته باشند ، سخن رفته است ، حتى ديهء يك خراش سطحى بر پوست بدن ! » « 1 » \r\nاين كتاب شريف بعد از على عليه السلام نزد فرزندان آن بزرگوار بوده است و در عصر امام باقر عليه السلام و امام صادق عليه السلام به‌نحو گسترده مورد استفاده قرار گرفته و احكام و معارف اسلام توسّط آن دو بزرگوار منتشر شده است . « 2 » \r\nبنابراين مطمئن‌ترين راه براى وصول به سنّت پيامبر صلى الله عليه و آله ، گرفتن معارف و احكام اسلام از اهل بيت بزرگوارش مىباشد ؛ يعنى از كسانى كه براى حفظ سنت رسول خدا صلى الله عليه و آله جان خود را در طبق اخلاص نهادند و در اين راه به شهادت رسيدند . چنان‌كه امام هادى عليه السلام درباره ائمه عليهم السلام فرمود : « انْتُمُ الصِّراطُ الْاقْوَم ، وَ شُهَداءُ دارِ الْفَناءِ وَ شُفَعاءُ دارِ الْبَقاء » « 3 » \r\nشما طريق محكم خدا ، و شهيدان دنياى فانى و شفيعان دنياى باقى هستيد .\r\nاهل بيت پيغمبر صلى الله عليه و آله چون در خانه آن حضرت صلى الله عليه و آله بزرگ شده‌اند به سنّت او آگاه‌ترند و از آن جهت كه معصوم هستند در نقل آن كوچك‌ترين اشتباهى نمىكنند . به‌همين جهت شيعيان اهل بيت عليهم السلام معارف و احكام دينشان را از آنها اخذ نموده‌اند .\r\n\r\n","description":"","footnote":" ( 1 ) - اصول كافى ، ص 345 .  ( 2 ) - به رواياتى كه در اصول كافى ج 1 ، ص 345 و 347 و 349 آمده است مراجعه شود .  ( 3 ) - زيارت جامعه كبيره . ","page_name":" 170 ","page_number":170},
  {"content":"\r\n\r\nسَيَأْتى عَلى امَّتى زَمانٌ لا يَبْقى مِنَ الْقُرانِ الَّا رَسْمَهُ\r\nوَ لا مِنَ الْاسْلامِ الَّا اسْمَهُ . . . . « 1 »  پيامبر اكرم صلى الله عليه و آله\r\n\r\nپيامدهاى منع كتابت حديث\r\nخلفاء ، هم اهل بيت پيغمبر صلى الله عليه و آله را مهجور كردند و هم مانع انتشار سنّت پيامبر صلى الله عليه و آله شدند . با به اجراء درآمدن اين سياست در طول بيش از دو دهه و در گذشت اصحاب ، كسانى پا به عرصه وجود نهادند كه هرگز سخنى از پيامبر صلى الله عليه و آله نشنيده بودند و جز با فتواى حكّام و احاديث ابوهريره و ابوموسى اشعرى و امثال آنها آشنا نبودند . لذا جامعه اسلامى از نظر فرهنگى در وضع تأسف‌بارى قرار گرفت . اين وضعيّت به‌قدرى حادّ بود كه على عليه السلام فرمود : « از اسلام چيزى جز اسمش باقى نمانده است . » « 2 »  و اين در حالى بود كه فقط 20 سال از رحلت پيامبر صلى الله عليه و آله گذشته بود ! و پس از شهادت على عليه السلام و به انجام نرسيدن اصلاحات حضرت عليه السلام و حاكميتِ بيست سالهء معاويه ، اوضاع بسيار بدتر از\r\n\r\n","description":"","footnote":" ( 1 ) - ثواب الاعمال و عقاب الاعمال ، شيخ صدوق ، ص 301 . پيامبر صلى الله عليه و آله فرمود : به‌زودى زمانى بر امّتم بيايد كه از قرآن جز رسمش و از اسلام جز اسمش باقى نمىماند .  ( 2 ) - نهج‌البلاغه ، حكمت 361 و 190 . ","page_name":" 171 ","page_number":171},
  {"content":"\r\n\r\nسابق شد و جامعه اسلامى سرگردانى بيشترى پيدا كرد . و قيام حضرت اباعبداللّه الحسين عليه السلام در اين برهه از زمان و در اين شرايط براى نجات مسلمانان و بشريت از سرگردانى معنوى بود . « 1 » \r\nدرباره فراموش شدن فرايض دينى ، شافعى از وهب بن كيسان چنين نقل مىكند :\r\n« وقتى ديدم ابن زبير اوّل نماز ، سپس خطبه را ايراد كرد متوجّه شدم همه سنّت‌هاى رسول خدا صلى الله عليه و آله حتّى نماز دگرگون گشته است . » « 2 » \r\nحسن بصرى مىگويد : « اگر پيامبر صلى الله عليه و آله به دنيا برگردد جز قبله چيز ديگرى از دينش نخواهد شناخت . » « 3 » \r\nاين وضع در اواخر حكومت يزيد به‌جايى رسيد كه مردم نه‌تنها احكام و معارف خود را نمىدانستند بلكه در كيفيت نماز و حجّ نيز دچار حيرت شدند . « 4 » \r\nوقتى در مورد نماز و حج كه از اركان دين به‌شمار مىرود و از ناحيه اصحاب رسول خدا صلى الله عليه و آله و تابعين ترديد شود مىتوان آگاهى مردم را نسبت به بقيّهء معارف اسلام حدس زد كه در چه وضع بدى قرار داشته است . ابن عباس مىگويد : « بالاى منبر از مردم بصره پرسيدم آيا صدقهء روزه خود را پرداخت نموده‌ايد . آنها منظور مرا نفهميدند از شخصى كه اهل مدينه بود خواستم درباره زكات فطره به مردم توضيح دهد . » « 5 » \r\nاين خلأ فرهنگى ، زمينه بروز بسيارى از انحرافات فرهنگى را مهيّا ساخت كه به اختصار ، آنها را مطرح مىكنيم .\r\n\r\nجعل حديث\r\nبا محدوديتى كه خلفاء در نقل حديث ايجاد كردند به غير از طريق اهل بيت عليهم السلام ،\r\n\r\n","description":"","footnote":" ( 1 ) - زيارت اربعين ، مفاتيح الجنان : و بَذَلَ مُهْجَتَه فيكَ لِيَسْتَنْقِذَ عِبادَكَ مِنَ الْجَهالَةِ وَ حَيْرَةِ الضَّلالَةِ .  ( 2 ) - الغدير ، ج 8 ، ص 166 .  ( 3 ) - الصحيح من السيرة النبى ، ج 1 ، ص 144 ، به نقل از جامع بيان العلم ، ج 2 ، ص 244 .  ( 4 ) - همان .  ( 5 ) - همان ، ص 147 به نقل از الاحكام فى اصول الاحكام ، ج 2 ، ص 131 . ","page_name":" 172 ","page_number":172},
  {"content":"\r\n\r\nتعداد احاديث منقوله از رسول خدا صلى الله عليه و آله ( در نيم قرن اوّل هجرى ) بسيار محدود بود . امّا با گذشت زمان تعداد آنها افزايش يافت و از چهار هزار به پانصد هزار رسيد ! مرحوم علّامه امينى پس از اينكه هفتصد نفر از جاعلين حديث را نام مىبرد ، كه درباره برخى از آنها مىگويد هفتاد هزار روايت جعل كرده است ، مىنويسد : « اينها كه برشمرديم قطره‌اى از دريا و مشتى از خروار بود كه شايد خواننده محترم آن را زياد و بزرگ بداند غافل از اينكه وضع حديث و كذب بر رسول خدا صلى الله عليه و آله و ثقات صحابه و تابعان ، پيش بسيارى از علماى اهل سنت ، منافاتى با زهد و پرهيزگارى ندارد بلكه آن را شعار صالحان و عامل تقرّب به خدا مىدانند و از اين جا است كه يحيى بن سعيد گفته است اهل خير را در هيچ كارى مانند بيان حديث ، دروغگو نديدم ! . » « 1 » \r\nو همچنين مىگويد : « جعل حديث و دروغ‌پردازى به جايى رسيد كه بسيارى از زهّاد و عبّاد قربة الى الله دروغ مىگفتند همانند حرب بن ميمون كه مجتهد و عابد بود ولى دروغگوترين مردم بود . » « 2 » \r\n\r\nعلل جعل حديث\r\nمورّخان درباره علّت جعل حديث دو دليل عمده ذكر كرده‌اند :\r\nالف : احتياج امّت اسلام : وقتى نقل سنّت نبوى ممنوع گرديد ، با گذشت زمان آگاهى مسلمانان از احكام و معارف اسلامى محدود شد ، لذا شديداً مشتاق بودند نظر پيامبر صلى الله عليه و آله را در زمينه‌هاى گوناگون بدانند . از اين رو كسى كه حديثى يا احاديثى از حضرتش مىدانست نزد آنان جايگاه رفيعى مىيافت و او را به استادى مىپذيرفتند .\r\nو از آنجا كه اين افراد احاديث كمى از پيامبر صلى الله عليه و آله به خاطر داشتند و نيازها را بيشتر از مقدارى مىديدند كه مىدانند ؛ براى پاسخ به پرسش‌هاى مراجعه كنندگان به جعل حديث مىپرداختند .\r\n\r\n","description":"","footnote":" ( 1 ) - الغدير ، ج 5 ، ص 275 .  ( 2 ) - همان ، ص 276 . ","page_name":" 173 ","page_number":173},
  {"content":"\r\n\r\nب : دستور حكّام : حكّام براى توجيه كارهاى ناشايست خود و يا فضيلت‌سازى براى خويش و قبيلهء خود به جاعلين حديث پول مىدادند تا حديث جعل نمايند . چنان كه معاوية بن ابىسفيان به كارگزاران خود نوشت : به افرادى كه در فضيلت عثمان و مناقب او حديثى نقل كنند جايزه بدهيد و اسم وى و پدرش و بستگانش را در دفتر پرداخت حقوق ثبت كنيد . واليان معاويه اين كار را در حدّ وسيعى انجام دادند به اندازه‌اى كه در اين امر افراط كردند ، لذا معاويه نوشت حديث درباره عثمان زياد شده است ديگر درباره او نگوييد بلكه درباره صحابه و خلفاى اوّلين ، حديث بگوييد . هر فضيلتى كه درباره على بن ابىطالب گفته شده است مشابه آن را درباره صحابه و خلفا بگوييد .\r\nابن ابىالحديد پس از نقل اين مطلب مىگويد : جاعلين ، احاديث خود را براى مردم مىخواندند و به بچه‌ها آموزش مىدادند و همانند قرآن به آنها تعليم مىدادند . » « 1 » \r\nو همچنين مىنويسد : از آنجا كه احاديث ناب از ترس بنىاميّه كتمان شد ، احاديث جعلى توسّط فقها و قاضيانى كه نسبت به حكّام ارادت داشتند جعل مىشد و هنگامى كه به‌دست مسلمانان صادق مىرسيد به‌عنوان احاديث صحيحه تلقّى مىگرديد و به آن عمل مىكردند . و اگر مىدانستند كه آنها جعلى است هرگز نمىپذيرفتند . » « 2 » \r\nحاكمان براى تضعيف و تخريب شخصيت افراد يا قبايل مخالف نيز از جعل حديث استفاده مىكردند چنان كه معاويه در مورد اهل عراق و على بن ابىطالب عليه السلام و مخالفان ديگر از اين شيوه بهره گرفت .\r\nاين سياست در زمان معاويه دنبال شد . و با شهادت امام حسين عليه السلام شدّت يافت امام سجّاد عليه السلام درباره اوضاع زمان خويش مىفرمايد :\r\n« اللَّهُمَّ انَّ هذَا الْمَقامَ لِخُلَفائِكَ وَ اصْفِيائِكَ . . . قَدْ ابْتَزُّوها . . . حتَّى عادَ صَفْوَتُكَ ، وَ خُلَفاؤُكَ مَغْلُوبينَ مَقْهُورينَ مُبْتَرّينَ ، يَرَونَ حُكمَكَ مُبَدَّلًا ، وَ كِتابَكَ مَنْبُوذاً ، و\r\n\r\n","description":"","footnote":" ( 1 ) - نهج‌البلاغه ابن ابىالحديد ، ج 11 ، ص 44 - 45 .  ( 2 ) - همان ، ص 45 - 44 . ","page_name":" 174 ","page_number":174},
  {"content":"\r\n\r\nفَرائِضَكَ مُحَرَّفَةً عَنْ جِهاتِ اشْراعِكَ ، وَ سُنَنَ نَبِيِّكَ مَتْرُوكَةً » « 1 » \r\nبار خدايا اين مقام و جايگاه ( نماز عيد و جمعه ) براى جانشينان و برگزيدگان تو است و ( خلفاء جور ) جاهاى امناء و درستكاران تو را ربودند . . . ( بر اثر غصب خلافت ) برگزيدگان و جانشينان تو شكست خوردند و حقّشان از دست رفت ؛ حكم تو را تبديل كرده ، كتاب تو را دور انداخته ، واجبات را از مقاصد و راه‌هاى روشن تو تغيير داده ، و سنّت‌هاى پيامبرت را متروك ساخته‌اند .\r\n\r\nاجتهادات بىاساس\r\nبا منزوى شدن اهل بيت عليهم السلام و منع كتابت و حديث ، راه براى اجتهادهاى بىپايه فراهم گرديد و بدعت‌هاى زيادى از اين طريق در حوزه معارف اسلامى پديدار گشت .\r\nقبل از ذكر موارد عينى اين مطلب ، توضيحى مختصر دربارهء اجتهاد ممنوع و مشروع ، ارائه مىگردد ؛ تا اجتهاد ممنوع با اجتهادى كه مورد تأييد پيامبر صلى الله عليه و آله بوده است مشتبه نشود .\r\nاجتهاد در اصطلاح فقه اسلامى به‌كار بردن همت و كوشش ، در راه پى بردن به احكام و قوانين فرعى شرعى از منابع و ادلّه استنباط مىباشد . به عبارت ديگر اجتهاد استنباط احكام فرعى شرعى از طريق ادلّه قطعى و يا ظنّى موجود در شرع مقدّس است . « 2 » \r\nاين نوع اجتهاد به هيچ وجه در مقابل كتاب و سنّت : يعنى نصّ قطعى « 3 »  نيست و مورد تأييد عقل و شرع مىباشد و در مكتب تشيّع نيز پذيرفته شده است .\r\nامّا اجتهادى كه ممنوع است به‌معناى تقنين و تشريع قانون است يعنى مجتهد حكمى را كه در كتاب و سنّت نيست با فكر و رأى خودش وضع كند . اين را در اصطلاح « اجتهاد رأى » مىگويند . از آنجا كه اهل سنّت احكامى را كه به‌وسيله كتاب و سنّت تشريع شده محدود ، و وقايع و حوادثى را كه پيش مىآيد نامحدود مىدانند منابع ديگرى براى\r\n\r\n","description":"","footnote":" ( 1 ) - صحيفه سجّاديه ، دعا 48 ، دعاى مخصوص روز جمعه و عرفه .  ( 2 ) - اجتهاد در مقابل نصّ ، سيد شرف الدّين ، مترجم ، على دوانى ، ص 19 .  ( 3 ) - « نصّ » دليل لفظى مبيّنى بر حكم شرعى است كه از راه قطع ، صدور آن از شارع مقدّس مسلّم باشد . ","page_name":" 175 ","page_number":175},
  {"content":"\r\n\r\nتشريع احكام الهى در نظر گرفته‌اند و در استنباط و اجتهاد خود از قياس « 1 »  ، استحسان « 2 »  و مصالح مرسله « 3 »  بهره جسته‌اند .\r\nبه‌وجود آمدن اجتهاد ممنوع يكى از پيامدهاى منع كتابت و نشر حديث نبوى مىباشد كه بعد از رحلت پيامبر صلى الله عليه و آله شكل گرفت و در مكتب خلفاء رشد و توسعه يافت .\r\nپيامد اجتهاد به رأى : كسانى كه آگاهى كافى از سنّت پيامبر نداشتند و با اهل بيت عليهم السلام نيز آشنا نبودند وقتى در مسند فتوا قرار گرفتند ، براى حلّ معضلات فقهى و دينى و گاهى براى توجيه اعمال خلفاء بناچار به قياس و استحسان روى آوردند . « حَتَّى اسْتَحالَتْ الشَّرِيعَةُ ، وَ صارَ اصْحابُ الْقِياسِ اصْحابُ شَريعَةٍ جَدِيدَة » « 4 »  ؛ تا اينكه شريعت ( محمّدى ) استحاله پيدا كرد و اصحاب قياس شريعت جديدى ارائه كردند » .\r\nزيرا اين نوع اجتهاد محدود به مواردى كه قرآن كريم و سنّت پيامبر صلى الله عليه و آله از آنها ساكت بود نگرديد . و به‌جاهايىكه نصّ صريح موجود داشت نيز گسترش يافت و صاحب نظران اين مكتب به نظريه‌پردازى و اجتهاد در آن موارد هم دست زدند . البته اين مسأله چندان هم دور از انتظار نبود زيرا برخى از مسلمانان مصلحتى در عصر رسالت و در حضور پيامبر صلى الله عليه و آله نيز با فرامين روشن آن حضرت صلى الله عليه و آله مخالفت نمودند ، كه برخى از آنها را قبلًا متذكّر شديم .\r\nاين گرايش تا آنجا پيش رفت . كه خلفا هر چه مصلحت مىديدند طبق نظر و رأى خودشان فتوا مىدادند و نصوص و روايات وارده از رسول خدا صلى الله عليه و آله را توجيه مىكردند .\r\nابن ابىالحديد مىنويسد : « وَ قَدْ اطْبَقَتِ الصَّحابَةُ اطْباقاً واحِداً عَلى تَرْكِ كَثيرٍ مِنَ النُّصوصِ لَمَّا\r\n\r\n","description":"","footnote":" ( 1 ) - « قياس » الحاق امرى به امر ديگر است در حكم شرعى ، بوسيلهء اتحادى كه در علت دارند اگر علّتِ حكم در كتاب‌و سنت تصريح شده باشد مجاز خواهد بود . و الّا ممنوع است .  ( 2 ) - « استحسان » قياس خفىّ است .  ( 3 ) - « مصالح مرسله » مصلحتى است كه شارع حكمى براى آن تشريع نكرده است و هيچ دليل شرعى بر اعتبار يا الغاى آن ، دلالت ندارد .  ( 4 ) - شرح نهج‌البلاغه ، ج 12 ، ص 84 . ","page_name":" 176 ","page_number":176},
  {"content":"\r\n\r\nرَأَوْا المَصْلَحةَ فى ذلِك » . « 1 »  صحابه اتّفاق كردند بر واگذاشتن بسيارى از نصوص و روايات ، چون مصلحت را اين‌گونه تشخيص دادند . »\r\nالبته مسلّم است كه ابن ابىالحديد على بن ابىطالب عليه السلام را جزء اين صحابه نمىداند چون معتقد است على عليه السلام متعبّد به نصّ بوده است .\r\nمكتب خلفاء در توجيه اين عمل به‌قدرى موفّق شد كه اجتهاد در مقابل بيانات و فرامين صريح پيامبر صلى الله عليه و آله از كرامت‌هاى صحابه شناخته شد . « 2 » \r\nدر اينجا لازم است درباره زمينه‌هاى فكرى اين امر - اجتهاد در مقابل نصّ - كه ريشهء بسيارى از بدعت‌ها مىباشد به اختصار مطالبى را متذكّر شويم ، تا خوانندگان گرامى از بدعت‌هاى فراوانى كه ( در عصر خلفاء ) پديد آمد تعجّب نكنند و بستر تاريخى سخن اباعبداللّه الحسين عليه السلام كه فرمود : « سنّت پيامبر صلى الله عليه و آله از بين رفته و جاى آن را بدعت فرا گرفته است . » روشن گردد .\r\n\r\nزمينه‌هاى فكرىِ اجتهاد در مقابل نص\r\n1 - عدالت صحابه : مكتب خلفاء براى توجيه اعمال خلافِ اصحاب ، به اكسيرى دست يافت كه با تمسّك به آن ، افراد متخلّف با هر جُرم و خطايى قابل تبرئه بودند . و آن اكسير ، اثبات عدالت براى همه اصحاب رسول‌اللّه صلى الله عليه و آله بود . « 3 » \r\nابن حجر در مقدّمه « الاصابة » مىنويسد : « اتَّفَقَ اهلُ السُّنَّةِ عَلى انَّ جَميعَ الْاصحابِ عُدُولٌ ، وَ لَمْ يُخالِفْ فى ذلِكَ الَّا شُذُوذٌ مِنَ الْمُبْتَدِعَةِ . . . » « 4 »  اهل سنّت و جماعت اتفاق دارند كه\r\n\r\n","description":"","footnote":" ( 1 ) - شرح نهج البلاغه ، ج 12 ، ص 83 .  ( 2 ) - اصول السرخسى ، ج 2 ، ص 134 و 135 .  ( 3 ) - حديث « مَثَلُ اصْحابى كَالنُّجُومِ بَايِّهِم اقْتَدَيْتُمْ اهْتَدَيْتُم » را به پيامبر نسبت دادند . جهت اطلاعات بيشتر به شرح نهج‌البلاغه ، ج 20 ، ص 24 ، مراجعه كنيد .  ( 4 ) - الاصابة فى تمييز الصحابه ، ابن حجر ، ج 1 ، ص 17 . ","page_name":" 177 ","page_number":177},
  {"content":"\r\n\r\nجميع اصحاب پيامبر صلى الله عليه و آله عادلند ، و به‌جز عدّه كمى از مبتدعه كسى با اين امر مخالفت نكرده است . و در تعريف صحابه نيز گفته‌اند : « صحابه به كسى گفته مىشود كه پيامبر اسلام را ديده و به او ايمان آورده و مسلمان از دنيا رفته است . » « 1 »  اين تعريف شامل كسانى است كه اسلام آورده‌اند و يا به اسلام تظاهر كرده و از پيامبر سخنى شنيده يا با او به نوعى معاشرت داشته‌اند و يا او را ديده‌اند . به اين معنى كه صحابه شامل كلّيه افراد عصر رسالت مىباشد . و تعداد صحابه نيز بيش از صد هزار نفر خواهد بود . « 2 » \r\nبنابراين تمام كسانى كه ظاهراً مسلمان شدند همانند خاندان اموى و جنايت‌كارانى مانند بُسر بن ارطاة ، سفيان بن عوف و زياد بن ابيه همه جزء صحابه و عادلند ! حتى آنان كه حسين بن على عليه السلام و پدر بزرگوارش را به شهادت رساندند از عدالت نيفتاده‌اند چون به اجتهاد خود عمل كرده‌اند . بنابراين تعريف ، اگر صحابى مرتد شد و مجدّداً به اسلام برگشت از صحابه بودن خارج نمىشود . و توبه صحابه قطعاً واقع مىشود و پذيرفته است .\r\nدليل اهل سنّت براى عدالت صحابه آيات و رواياتى است كه به نوعى اصحاب رسول الله را ستوده است از جمله آنها كلام خداى متعال است « 3 »  كه مىفرمايد : « وَ كَذلِكَ جَعَلْناكُم امَّةً وَسَطاً لِتَكُونُوا شُهَداءَ عَلَى النَّاسِ » « 4 »  و آيه شريفه‌اى كه مىفرمايد : « كُنْتُمْ خَيْرَ امَّةٍ اخْرِجَتْ لِلنَّاسِ » . « 5 »  و آيه‌اى كه خداى متعال ديگران را سفارش مىكند به آنها اقتداء كنند و از روش آنها پيروى نمايند : « وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيرَ سَبيلِ الْمُؤْمِنينَ نُوَلِّهِ ما تَوَلّى » « 6 »  ( كسى كه بعد از آشكار شدن حق ، با پيامبر مخالفت كند ، و از راهى جز راه مؤمنان پيروى نمايد ما او را به همان راه كه مىرود مىبريم . )\r\nو پيامبر اسلام صلى الله عليه و آله نيز به اصحاب فرمود : « نَضَّرَ اللَّهُ امْرَءاً سَمِعَ مَقالَتى فَحَفِظَها وَ وَعاها حتَّى يُبَلِّغُها غَيْرَهُ » . « 7 »  و در خطبه غديريّه فرمود : « فَلْيُبَلِّغُ الشَّاهِدُ مِنْكُمْ الْغائِبَ » ( كسى از شما\r\n\r\n","description":"","footnote":" ( 1 ) - الاصابة فى تمييز الصحابه ، ابن حجر ، ج 1 ، ص 17 . .  ( 2 ) - همان ؛ ارشاد الفحول ، ص 70 .  ( 3 ) - همان ، ص 9 و 10 .  ( 4 ) - بقره ( 2 ) ، آيهء 143 ؛ همان‌گونه ( كه قبله شما ، يك قبلهء ميانه است ) شما را نيز ، امّت ميانه‌اى قرار داديم تا بر مردم‌گواه باشيد .  ( 5 ) - آل عمران ( 3 ) ، آيهء 110 . شما بهترين امّتى بوديد كه به سود انسان‌ها آفريده شده‌اند .  ( 6 ) - نساء ( 4 ) ، آيه 115 .  ( 7 ) - بحارالانوار ، ج 2 ، ص 148 ، روايت 22 . خدا رحمت كند كسى را كه سخنان مرا بشنود و حفظ كند و به ديگران‌برساند . ","page_name":" 178 ","page_number":178},
  {"content":"\r\n\r\nكه حاضر است بايد به فرد غايب برساند . ) اين‌كه پيامبر صلى الله عليه و آله آنها را براى بيان احكام و معارف به مناطق ديگر مىفرستاد نيز نشانه اعتماد حضرت به اصحاب و بيانگر عدالت آنها شمرده شده است .\r\nامّا همانطور كه واضح است هيچ يك از اين آيات و روايات عدالت همه صحابه را به‌طور يك جا تأييد نمىكند بلكه مؤمنينِ از آنها را عادل مىداند و بر همين اساس مكتب اهل بيت عليهم السلام صحابه‌اى را عادل مىداند كه معصيت كبيره‌اى مرتكب نشود و ايمان داشته باشد . و صحابه مرتد و فاسق را از جرگه عدول خارج داشته و هرگز از مصاديق اين آيات و روايات نمىشمارد .\r\n2 - اجتهاد صحابه : اهل سنّت پس از اينكه عدالت همه صحابه را پذيرفت ، براى توجيه اشتباه و خيانت برخى از اصحاب ، به‌نحوى كه با عدالت آنها منافات نداشته باشد ، مجبور شد اجتهاد و استنباط حكم شرعى را ، براى همه آنها ثابت بداند . مثلًا در توجيه خيانت اصحاب در جنگ جمل كه اوّلين جنگ داخلى را در جهان اسلام پديد آوردند و يا جنايت « خالد » در كشتن مالك بن نويره و تجاوز به همسر او ، گفتند اجتهاد كردند . « 1 »  و براى مجتهد خطاكار يك ثواب بيش نيست و هيچ يك از آنها كارى كه منافات با عدالتشان باشد مرتكب نشده‌اند .\r\nشوكانى مىنويسد : « وَ امَّا ما وَقَعَ بَيْنَهُمْ مِنَ الْحُرُوبِ وَالْفِتَنِ ، فَتِلْكَ امُورٌ مَبْنيَّةٌ عَلىَ اجْتِهادِهِمْ ، وَ كُلُّ مُجْتَهِدٍ مُصيبٍ ، مَأْجُورٌ وَالُمخْطِىءُ مَعْذُورٌ ، بَلْ مَأْجُورٌ » « 2 » \r\nامّا جنگها و فتنه‌هايى كه بين اصحاب رخ داده ، امورى است كه مبتنى بر اجتهادشان بوده است و هر مجتهدى كه با اجتهادش به واقع رسيد مأجور است و اگر خطا كرد معذور بلكه او هم مأجور است .\r\nو براى توجيه مخالفت صريح برخى از صحابه با كتاب و سنّت ، گفتند : فتواى صحابه\r\n\r\n","description":"","footnote":" ( 1 ) - معالم المدرستين ، السيّد مرتضى العسكرى ، ج 2 ، ص 74 - 75 به نقل از تاريخ دمشق ، ج 6 ، ص 323 .  ( 2 ) - ارشاد الفحول ، الشوكانى ، ص 69 . ","page_name":" 179 ","page_number":179},
  {"content":"\r\n\r\nخود سنّت است همانطور كه پيامبر اجتهاد مىكرد و فتوا مىداد آنها نيز براساس اجتهاد فتوا داده‌اند . مؤيّد اين مطلب سخن عبدالرّحمن بن عوف در شوراى شش نفره مىباشد كه به على عليه السلام گفت اگر قبول كنى به كتاب خدا و سنت پيامبر صلى الله عليه و آله و سيره شيخين عمل كنى با تو بيعت مىكنيم حضرت عليه السلام پيشنهاد او را قبول نكرد و فرمود : « اسيرُ فيكُمْ بِكِتابِ اللَّهِ وَ سُنَّةَ نَبِيِّهِ ما اسْتَطَعْتُ » « 1 »  امّا عثمان پيشنهاد عبدالرحمن را پذيرفت .\r\nو هنگامى كه عثمان خلافت را به‌دست گرفت گفت : حقّى كه شما به گردن من داريد اينست كه به كتاب خدا ، سنّت پيامبر صلى الله عليه و آله ، آنچه كه اصحاب بر آن اجتماع كردند و چيزهايى كه اهل خير سنّت خواهند شمرد عمل كنم . « 2 » \r\nاز سوى ديگر عصمت پيامبر اسلام صلى الله عليه و آله را مخدوش نمودند . و گفتند ممكن است در واقعه‌اى پيامبر صلى الله عليه و آله در اجتهاد خود دچار خطا يا دچار فراموشى شود و اصحاب آن را تصحيح كنند همانطور كه در جريان جنگ بدر و فديه گرفتن از اسرا و آيه حجاب ، عمر كار پيامبر صلى الله عليه و آله را اصلاح كرد . « 3 » \r\nخلفا با اين شگرد توانستند در احكام الهى دخل و تصرّف كنند و كتاب و سنّت را براساس مصالح شخصى توجيه ؛ و آشكارا با آنها مخالفت نمايند .\r\nبا توجّه به اين مطالب ، بدعت‌هايى كه از ناحيه حكّام در اسلام به‌وجود آمد و اسلام را دگرگون ساخت چندان دور از انتظار نيست .\r\n\r\n","description":"","footnote":" ( 1 ) - تاريخ يعقوبى ، ج 2 ، ص 162 . يعنى تا آنجا كه توان داشته باشم به كتاب خدا و سنّت پيامبر عمل مىنمايم .  ( 2 ) - الصحيح من السيرة النّبى ، ج 1 ، ص 210 به نقل از حياةالصّحابة ، ج 3 ، ص 505 ؛ تاريخ‌الامم والملوك ، ج 3 ، ص 446 .  ( 3 ) - همان ، ص 219 . ","page_name":" 180 ","page_number":180},
  {"content":"\r\n\r\n\r\nفصل ششم : خلفا و بدعت‌ها\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nامَّا اهْلُ الْبِدْعَةِ : الُمخالِفُونَ لِامْرِ اللَّهِ ، وَ لِكِتابِهِ وَ رَسُولِهِ ،\r\nالْعامِلُونَ بِرَأْيِهِم وَ اهْوائِهِمْ . « 1 »  امام على عليه السلام\r\n\r\nمقدّمه\r\nاوّلين بدعتى كه بعد از رحلت پيامبر صلى الله عليه و آله رخ داد ، مخالفت با سنّت آن حضرت صلى الله عليه و آله در مورد خلافت على عليه السلام بود . و با قرار گرفتن خلافت در دست سياستمداران دنيا طلب احكام دينى يكى پس از ديگرى جاى خود را به بدعت‌ها و پديده‌هاى جديد داد . و جامعه اسلامى هر چه از عصر رسالت فاصله پيدا كرد ، بدعت‌ها گسترده‌تر و عميق‌تر شد . و با حاكميت اموىها تخلّف از كتاب و سنّت موارد بسيارى يافت . آنها با بدعت‌هاى خود اسلام را وارونه ، و نفهمىهاى خود را به جاى اسلام معرّفى كردند . امام حسين عليه السلام درباره آنها فرمود :\r\n« انَّ هؤُلاءِ قَدْ لَزِمُوا طاعَةَ الشَّيْطانِ ، وَ تَرَكُوا طاعَةَ الرَّحْمنِ ، وَ اظْهَرُوا الْفَسادَ ، وَ\r\n\r\n","description":"","footnote":" ( 1 ) - كنز العمّال ، ج 16 ، ص 184 روايت 44216 . اهل بدعت مخالف كتاب خدا و سنّت رسول‌اللّه صلى الله عليه و آله هستند و به رأى و به خواهشهاى خويش عمل مىكنند . ","page_name":" 182 ","page_number":182},
  {"content":"\r\n\r\nعَطَّلُوا الْحُدُودَ وَاسْتَأْثَرُوا بِالْفَىءِ ، وَ احَلُّوا حَرامَ اللَّهِ ، وَ حَرَّمُوا حَلالَه » « 1 » \r\nآگاه باشيد ! اين مردم ملازم اطاعت شيطان شده و اطاعت خدا را ترك كرده و فساد را آشكار و حدود را تعطيل ، و فىء و بيت‌المال را به خود اختصاص داده و حلال خدا را حرام ، و حرام او را حلال ساخته‌اند .\r\nقيام سالار شهيدان حسين بن على عليه السلام براى احياء كتاب خدا و سنّت پيامبر صلى الله عليه و آله بوده است . و كثرت بدعت‌ها از مهم‌ّترين علل و زمينه‌هاى قيام حضرت عليه السلام به‌شمار مىآيد .\r\nبه‌همين جهت بدعت‌هايى كه در عصر خلفاء به‌وجود آمده به اختصار مورد بحث قرار مىگيرد . امّا قبل از آن ، لازم است معنى بدعت و آثار آن را از ديدگاه اولياء دين به اختصار بيان كنيم .\r\n\r\nبدعت از ديدگاه اولياء دين\r\nبدعت يعنى پديد آوردن چيز جديد در دين ؛ چيزىكه در كتاب و سنّت ، اصل و ريشه‌اى براى آن نيست و خلاف قرآن و سيره رسول خدا صلى الله عليه و آله مىباشد . « 2 » \r\n« بدعت » از آن جهت كه موجب از بين رفتن قوانين مترقّى اسلام ، و باعث تحميل عقايد و آراء اشخاص بر دين و معرّفى آنها به نام اسلام مىشود ، از محرّمات شمرده شده است . على عليه السلام فرمود :\r\n« وَ ما احْدِثَتْ بِدْعَةٌ الَّا تُرِكَ بِها سُنَّةٌ » « 3 » \r\nهر بدعتى سنّتى را از بين مىبرد و آن را متروك مىسازد .\r\nو پيامبر صلى الله عليه و آله فرمود :\r\n\r\n","description":"","footnote":" ( 1 ) - تاريخ طبرى ، ج 4 ص 304 ؛ كامل ابن اثير ، ج 3 ، ص 553 .  ( 2 ) - مجمع البحرين ، طريحى ، ج 4 ؛ الْبِدْعَةُ الْحَدْثُ فِى الدّينِ وَ ما لَيسَ لَهُ اصْلٌ فى كِتابٍ وَ لا سُنَةٍ ، وَ انّما سُمِّيَتْ بِدْعَةٌ لِانَّ قائِلَها ابْتَدَعَها هُوَ نَفْسَهُ .  ( 3 ) - كنز العمّال ، ج 1 ، ص 222 ، روايت 1119 . ","page_name":" 183 ","page_number":183},
  {"content":"\r\n\r\n« شَرُّ الْامُورِ مُحْدَثاتُها الا وَ انَّ كُلَّ بِدْعَةٍ ضَلالَةٍ الا وَ كُلُّ ضَلالَةِ فَفِى النّارِ » « 1 » \r\nبدترين امور ( در دين ) بدعت‌ها مىباشند . هر بدعتى گمراهى است و همه گمراهىها در آتشند .\r\nو درباره اهل بدعت فرمود :\r\n« اهْلُ الْبِدَعِ شَرُّ الْخَلْقِ وَ الْخَليقَةِ » « 2 » \r\nبدترين مخلوقات خدا بدعت‌گزاران هستند .\r\n« انَّ اللَّهَ تَعالى لا يَقْبَلُ لِصاحِبِ بِدْعَةٍ صَوْماً وَ لا صَلاةً وَ لا صَدَقَةً وَ لا حَجّاً وَ لا عُمْرَةً وَ لا جِهاداً » « 3 » \r\nخداوند متعال نماز ، روزه ، صدقه ، حجّ ، عمره و جهاد . . . بدعت‌گزار را قبول نمىكند .\r\nعلى عليه السلام مىفرمايد : « دو نفر در پيشگاه خداوند مبغوض‌ترين مردمند : جاهل بدعت‌گزار و عالم قلّابى » .\r\nبدعت‌گزار كسى است كه خداوند او را به خود واگزارده است و از راه راست منحرف گشته ، به سخنان ساختگى و دور از حقّ و حقيقت خويش دل بسته و به سرعت در راه گمراه ساختن مردم گام برمىدارد ؛ و براى افرادى كه فريبش را بخورند فتنه است ، وى از طريق هدايت پيشينيان گمراه گشته ، و گمراه سازندهء كسانى است كه در زندگى و پس از مرگش تابع او شوند . او بار گناهان كسانى را كه گمراه ساخته به دوش مىكشد و همواره در گرو گناهان خويشتن نيز هست . « 4 » \r\nو درباره جاودانگى احكام الهى فرمود :\r\n« اى بندگان خدا ! آگاه باشيد مؤمن كسى است كه آنچه در ابتداء ( زمان پيامبر ) حلال بوده هم‌اكنون نيز حلال بشمرد و آنچه كه در آغاز حرام بوده الآن نيز حرام بداند . . . زيرا حلال همان است كه خدا حلال كرده ، و حرام آن است كه خداوند تحريم فرموده‌است . . . » « 5 » \r\n\r\n","description":"","footnote":" ( 1 ) - البدع والنهى عنها ، محمد بن وضاح القرطبى ، تحقيق محمّد احمد دهمان ، دارالبصائر ، دمشق ، 1980 ، ص 24 و 26 .  ( 2 ) - البدع و النهى عنها ، ص 26 از كنز العمال ، ج 3 ، ص 871 ، روايت 8982 .  ( 3 ) - كنز العمال ، ج 1 ، ص 223 ، 1114 .  ( 4 ) - نهج‌البلاغه ، خطبهء 17 ؛ البدع والنهى عنها ، ص 38 .  ( 5 ) - نهج‌البلاغه ، خطبهء 176 . ","page_name":" 184 ","page_number":184},
  {"content":"\r\n\r\nدرباره فرو رفتن مردم پس از پيامبر صلى الله عليه و آله در فتنه و بدعت فرمود :\r\n« عاقل با چشم قلبش پايان كار را مىنگرد و پستى و بلندىهاى آن را تشخيص مىدهد .\r\nدعوت كنندهء حق ( پيامبر صلى الله عليه و آله ) دعوت خويش را به پايان رسانيد . . . . [ و بعد از او 
  ] گروهى در درياهاى فتنه فرو رفته ، بدعت‌ها را گرفته ، سنّت‌ها را واگذاردند ، مؤمنان كناره گرفتند ( و سكوت اختيار كردند ) و گمراهان و تكذيب كنندگان به سخن آمدند . « 1 » \r\nو درباره اينكه مسلمانان مصلحتى بار ديگر به ارزش‌هاى عصر جاهلى برگشتند و اسلام را رها كردند به معاويه مىنويسد :\r\n« . . . درست است كه ما و شما ( بنىاميّه ) همانطور كه نوشته‌اى در آشتى و اتّحاد بوديم . ولى آنچه ديروز ميان ما و شما اختلاف و جدايى افكند اين بود كه ما ايمان آورديم و شما به كفر خود باقى مانديد ؛ و امروز عامل جدايى و اختلافِ ما اين است كه ما بر صراط مستقيم اسلاميم و شما پيرامون فتنه هستيد . » « 2 » \r\nاينك برخى از بدعت‌هاى فراوانى را كه در عصر خلفاء پديد آمد متذكّر مىشويم .\r\n\r\n","description":"","footnote":" ( 1 ) - همان ، خطبهء 154 ، وَ ناظِرُ قَلبِ اللَّبيبِ بِه يُبْصِرُ امَدَهُ وَ يَعْرِفُ غَورَهُ وَ نَجْدَهُ . . . قَدْ خاضُوا بِحارَ الْفِتَنِ ، وَ اخَذُوا بِالْبِدَعِ دُونَ السُّنَنِ وَ ارَزَ الْمُؤْمِنُونَ وَ نَطَقَ الضَّالُّونَ الْمُكَذِّبُونَ .  ( 2 ) - همان ، نامهء 64 . ","page_name":" 185 ","page_number":185},
  {"content":"\r\n\r\nسَتَكُونُ فِتَنٌ لا يَسْتَطيعُ الْمُؤْمِنُ انْ يُغَيِّرَ فيها بِيَدٍ\r\nوَ لا لِسانٍ . . . . « 1 »  پيامبر اكرم صلى الله عليه و آله\r\n\r\nغصبِ خلافت\r\nاوّلين رشته‌اى كه از اسلام گسسته شد ، جانشينى و خلافت رسول اكرم صلى الله عليه و آله بود . وقتى حكومت و خلافت از محور اصلى خود خارج شد ، زمينه بدعت‌هاى ديگر فراهم آمد .\r\nعلى عليه السلام ماجراى سقيفه ، و چيرگى سياسى دنياداران بر خودش را چنين تفسير كرده و توضيح مىدهد :\r\n« به خدا ، [ ابوبكر 
  ] ، خلعت خلافت را در حالى بر تن كرد كه مىدانست منزلتم نسبت به خلافت ، منزلتى محورى است ، و من در ستيغ آن مقام جاى دارم به‌طورى كه فيض ولايت الهى از قلّهء وجودم بر مردم سرازير است و هيچ پرنده‌اى را ياراى رسيدن به پايه و مقامم نيست . لكن من از آن مقام - مقام خلافت - چشم پوشيدم و از آن ابراز سيرى نمودم ؛ و در اين انديشه فرو رفتم كه با دست كوتاه بر غاصبان حمله‌ور شوم يا بر تحمّل ظلمت و\r\n\r\n","description":"","footnote":" ( 1 ) - بحارالانوار ، ج 18 ، ص 144 ، روايت 2 ؛ به زودى فتنه‌اى بر پا مىشود كه انسان مؤمن نه با زبان و نه با دست نمىتواند آن را تغيير دهد . ","page_name":" 186 ","page_number":186},
  {"content":"\r\n\r\nجهالت پيشامده شكيبايى ورزم ؟ بر اين شرايط سياسى گمراهى آور و انحطاطانگيزى كه پير در آن فرتوت شود و كودك در ايّام درازش به جوانى رسد ، و مؤمن چندان به زحمت و رنج درافتد تا بميرد و به لقاى پروردگارش نايل آيد سرانجام به اين نظر رسيدم كه شكيبايى ورزيدن بر اين اوضاع سياسىِ نوپيدا ، خردمندانه‌تر است . در نتيجه در حالى كه خار به چشمم خليده و استخوان در گلويم گير كرده‌بود شكيبايى ورزيدم و مىديدم كه چگونه ميراثم - ولايت بر مؤمنان و خلق - را به غارت مىبرند .\r\nتا آنكه اوّلى ، به زندگى خاتمه ، و خلافت را ازطريق وصيّت به ديگرى [ عمر 
  ] انتقال داد . . .\r\nعجيب است ! درحالى كه خودش وقتى زنده بود بارها مىگفت : « مرا از اين كار - خلافت - معاف بداريد چون من شايسته‌ترين فرد شما نيستم » ، حق خلافت را پس از مرگ خودش به ديگرى انتقال داد . اين چه خلافت شگفت‌آورى است ! مگر خلافت را تا ابد به مالكيت او درآورده بودند كه سهم دورهء عمرش را براى خودش نگه داشت و سهم بعد از مرگش را به ديگرى ميراث داد . »\r\nبا درگذشت پيامبر صلى الله عليه و آله قبيله‌گرايى و خودخواهى كه در نفوس تازه مسلمانان مكنون بود ظهور پيدا كرد . و با جمله « حَسْبُنا كِتابُ اللَّهِ » ، صريحاً با رسول خدا صلى الله عليه و آله كه فرمود : « انّى تارِكٌ فيكُمُ الثَّقَلَيْنِ » « 1 »  مخالفت كردند و اهل بيت عليهم السلام - ثقل كبير - را مهجور ساختند . و با انتخاب ابوبكر به جانشينى پيامبر صلى الله عليه و آله اوّلين بدعت شكل گرفت .\r\n\r\n","description":"","footnote":" ( 1 ) - درباره معناى حديث و اسناد آن قبلًا مطالبى ذكر كرديم . ","page_name":" 187 ","page_number":187},
  {"content":"\r\n\r\nهر كس همسايه‌اش نبطى ( عجم ) باشد و به قيمت آن نياز\r\nداشته باشد او را بفروشد . « 1 »  عمر بن خطاب\r\n\r\nتبعيض نژادى\r\nتبعيض نژادى بدين معناست كه براساس نژاد يا رنگ پوست و يا قوميت به كسى امتيازى داده شود و بر همين مبنا به ديگران ظلم شود يا از آن امتياز محروم و ممنوع شوند . تبعيض نژادى امرى زشت و ناپسند است كه فطرت انسانى آن را ردّ و عقل و خرد آن را محكوم مىكند .\r\n\r\nاسلام و تبعيض نژادى\r\nقرآن به صراحت و روشنى نشان مىدهد كه ساحت اسلام از هرگونه پيرايهء « قوميّت و نژاد » مبرّاست . اسلام به‌عنوان يك ايدئولوژى انسانى از روز نخست با فرهنگ تبعيض نژادى و قومى مبارزه كرد و فرمود : ملاك برترى نزد خداوند متعال تقوا و پرهيزكارى\r\n\r\n","description":"","footnote":" ( 1 ) - الايضاح ، فضل بن شاذان نيشابورى ، تحقيق حسينى ارموى ، ص 488 . ","page_name":" 188 ","page_number":188},
  {"content":"\r\n\r\nاست ، « 1 »  و پيامبر صلى الله عليه و آله در حجةالوداع اعلام كرد : هيچ عربى را بر غير عرب برترى و فضيلتى نيست جز به تقوا و پرهيزكارى . « 2 » \r\nو روز فتح مكّه فرمود : « اى مردم ! خداوند كبر و نخوت جاهليت و فخر فروشى با پدران را از ميان شما برداشت آگاه باشيد كه شما از « آدم » هستيد و آدم از گل بود ، همانا بهترين بندگان خدا بنده‌اى است كه از او پروا كند . . . پس هر كس كردارش او را به جايى نرساند حسب و نسبش او را ( به‌جايى ) نمىرساند . . . » « 3 » \r\nياران نزديك پيامبر صلى الله عليه و آله از ملّيت‌هاى گوناگون بودند : سلمان فارسى ، بلال حبشى ، ابوذر غفارى ، حذيفة بن يمان و . . . .\r\n\r\nخليفه دوّم و تبعيض نژادى\r\nدر عصر خليفه دوّم بر خلاف نصّ صريح قرآن و سنّت رسول اللَّه صلى الله عليه و آله ، سياست تبعيض نژادى بنيان نهاده شد و در تدابير احكام ، مقرّرات و مواضعى كه در شرايط و مناسبتها حالات مختلف داشت حقوق غير عرب پايمال گرديد و عرب بر عجم تفضيل و برترى يافت . و اعراب نيز برخى بر برخى ديگر برترى پيدا كردند . اين سياست پيامدهاى بسيار بدى در جهان اسلام به بار آورد كه يكى از آنها گرايش مسلمانان به دنيا و به‌وجود آمدن اختلاف طبقاتى در بين آنان مىباشد . ابن ابى الحديد مىنويسد : « عمر در پرداخت اموال به مسلمانان ، قانون مساوات عصر پيامبر صلى الله عليه و آله را نقض كرد او سابقين در اسلام را بر مسلمانان ديگر ؛ مهاجرين از قريش را بر غير قريش ، مهاجرين را بر همه انصار و عرب را بر عجم و غير برده را بر بردگان ترجيح و برترى داد . « 4 » \r\n\r\n","description":"","footnote":" ( 1 ) - يا ايُّهَا النَّاسُ انَّا خَلَقْناكُمْ مِنْ ذَكَرٍ وَ انْثى وَ جَعَلْناكُمْ شُعُوباً وَ قَبائِلَ لِتَعارَفُوا انَّ اكْرَمَكُمْ عِنْدَ اللَّهِ اتْقيكُمْ . ( حجرات ( 49 ) ، آيهء 13 . )  ( 2 ) - الغدير ، ج 6 ، ص 188 ؛ مجمع‌الزوائد ، ج 3 ، ص 272 .  ( 3 ) - بحارالانوار ، ج 21 ، ص 137 و 138 .  ( 4 ) - شرح نهج‌البلاغه ، ج 8 ، ص 111 . ","page_name":" 189 ","page_number":189},
  {"content":"\r\n\r\nاين سياست عمر را امويان دقيقاً به اجرا درآوردند و تا قرن‌ها آثار و نتايج آن استمرار يافت . نصوص تاريخى ، اين جنبه از سياست عمر را كه مظاهر مختلفى داشت روشن مىسازد :\r\nالف - تحريم مدينه بر غير عرب : عمر نمىگذاشت احدى از عجم وارد مدينه شود . . . لذا بين او و ابن عبّاس بدين خاطر كه ابن‌عبّاس و پدرش دوست داشتند غير عرب در مدينه بسيار باشند مشاجره‌اى در گرفت ابن عباس به او گفت : اگر بخواهى آنها را بكشيم ؟ عمر گفت : دروغ مىگويى ! [ آيا 
  ] بعد از آن كه به زبان شما سخن گفتند و به جانب قبلهء شما نماز خواندند و حجّ شما را به‌جاى آوردند ؟ ! « 1 » \r\nب - عدم قصاص عرب در مقابل عجم : « عبادة بن صامت » از مردى نبطى خواست چهار پاى او را نگه دارد امّا او سر باز زد . عباده او را زد و سرش را زخمى كرد . عمر خواست از او قصاص كند « زيد بن ثابت » به او گفت : آيا در مقابل برده‌اى از برادرت قصاص مىكنى ؟ عمر نيز قصاص نكرد و به ديه حكم كرد . « 2 » \r\nج - تبعيض در تقسيم اموال : عمر در تقسيم بيت‌المال عرب را بر عجم و قرشى را بر غير قرشى تفضيل و برترى بخشيد . او مردم را براساس حسب و نسبشان به ترتيب ثبت نام كرده بود و بعد از اتمام اسامى آنها عجم را نوشته بود . « 3 » \r\nعمر حتّى در مورد زنان پيامبر صلى الله عليه و آله سياست تبعيض را اجرا كرد : به جُويريّة شش هزار درهم داد و به عايشه دوازده هزار درهم پرداخت نمود و گفت : زنى اسير را در رديف دختر ابوبكر صديق قرار نمىدهيم . « 4 » \r\nد - هم كفو نبودن عجم با عرب : عمر با انگيزه تحقير عجم و برترى بخشيدن عرب ، تزويج زنان عرب بر غير عرب را ممنوع كرد . اين سياست چنان اجرا شد كه بين موالى و همسران عرب آنان جدايى افكند . « 5 »  اين سياست عمر در فقه اهل سنت نيز منعكس\r\n\r\n","description":"","footnote":" ( 1 ) - سلمان فارسى ، جعفر مرتضى عاملى ، ترجمه حسينى ، ص 138 به نقل از مروج الذهب ، ج 2 ، ص 337 و طبقات ابن سعد ، ج 3 ، ص 349 .  ( 2 ) - سلمان فارسى ، به نقل از كنز العمال ، ج 7 ، ص 303 و تذكرة الحفّاظ ، ج 1 ، ص 31 .  ( 3 ) - شرح ابن ابىالحديد ، ج 8 ، ص 111 ؛ كنز العمّال ، ج 3 ، ص 309 و 315 .  ( 4 ) - سلمان فارسى ، ص 142 به نقل از العثمانيه ، ص 211 .  ( 5 ) - الايضاح ، فضل بن شاذان نيشابورى ، ص 280 . ","page_name":" 190 ","page_number":190},
  {"content":"\r\n\r\nگرديد . حنفيان گفته‌اند : قريشىها كفو يكديگرند و آن دسته از موالى كه پدر و مادر مسلمان داشته باشند كفو يكديگرند . و برخى از شافعيه فتوا داده‌اند به اين كه عجم كفو عرب نيست و ابو حنيفه و ياران او گفته‌اند : زن قرشى جز به مرد قرشى و زن عرب جز به مرد عرب تزويج نمىشود . « 1 » \r\nه - قلع و قمع عجم : معاويه خطاب به زياد مىنويسد : « وقتى نامه‌ام به دستت رسيد عجم‌ها را ذليل كن و به آنان اهانت نما و آنان را تار و مار و آواره كن . از آنان كمك مگير و هيچ حاجتى براى آنان انجام مده به خدا سوگند ، تو فرزند ابوسفيانى ، برادرم ! تو نزد من راستگويى . تو همان كسى هستى كه نامهء عمر را بر اشعرى در بصره خواندى . . . و او پس از شنيدن پيام عمر ، ابن ابى معيط را با طنابى به طول پنج وجب فرستاده و گفت : « هر كس از اهل بصره پيش آمد اندازه بگير ، هر كس از غلام‌ها و مسلمانان عجم را ديدى كه به پنج وجب مىرسد او را پيش آور و گردنش را بزن . » امّا تو ، ابوموسى را از تصميمش منصرف كردى و اين كار را از روى تعصّبى كه نسبت به غلامان داشتى انجام داده‌اى ، چون آن روز گمان مىكردى كه يك بنده ثقفى هستى ! و نزد عمر رفتى و با اصرار او را از تصميمش برگرداندى و او را از تفرقه مردم ترساندى . « 2 »  . . . اى برادر من ! اگر تو عمر را از انجام آن كار بازنمىداشتى و سنّت او جارى مىگشت خدا آنها را قلع و قمع مىكرد . و ريشه‌شان را مىكند . و آنگاه خلفاى پس از او آن روش را ادامه مىدادند تا اين كه احدى از آنها باقى نمىماند . . . » « 3 » \r\nو - مقرّرات سياست تبعيض نژادى\r\nمعاويه به زياد نوشت : « به موالى و كسانى كه از عجم اسلام آورده‌اند نظر افكن و مطابق سنّت عمر بن خطّاب با آنها رفتار كن كه ذلّت و خوارى آنها در اين است :\r\n\r\n","description":"","footnote":" ( 1 ) - سلمان فارسى ، ص 143 .  ( 2 ) - اسرار آل محمد صلى الله عليه و آله ، سليم بن قيس ، چاپ هفتم ، ص 152 - 153 ؛ سفينة البحار ، ج 2 ، ص 165 .  ( 3 ) - همان ، ص 154 ؛ نفس الرّحمن ، ص 144 . ","page_name":" 191 ","page_number":191},
  {"content":"\r\n\r\nعرب از آنها زن به همسرى بگيرد و آن‌ها از عرب زن نگيرند ؛\r\nعرب از آنها ارث ببرد و آنها از عرب ارث نبرند ؛\r\nمقرّرى و ارزاقشان را اندك بده ؛\r\nدر جنگ‌ها جلو انداخته شوند تا راه هموار كنند و درخت‌ها را قطع كنند ؛\r\nاحدى از آنها در نمازى بر عرب امامت نكند ؛\r\nدر حضور عرب كسى از آنها در صف اوّل قرار نگيرد مگر آن‌كه ( عرب اندك باشد و ) صف را تكميل كنند ؛\r\nاحدى از آنها را بر سرحدّى از سرحدّات يا شهرى از شهرها به ولايت مگمار ؛\r\nاحدى از آنها سِمت قضاء را متصدّى نشود ؛\r\nو كسى از آنها حكم و فتوا ندهد ؛\r\nاين است سنّت و روش عمر در مورد آنها . . . . « 1 » \r\nچنان كه قبلًا گفتيم اين سياست ، بيگانه از اسلام و منافى با احكام و شرايع آن بود كه عمر ابداع كرد . و احتمالًا خليفه از برخى علماى يهود و نصارى كه به او نزديك بودند اين خط مشى را گرفته بود زيرا او در بسيارى از مسائل حسّاس به امثال كعب‌الاحبار ، عبدالله بن سلام و تميم دارى مراجعه مىنمود .\r\nبه‌هر حال سياست تبعيض نژادى خليفه دوّم در عصر امويان نيز دنبال شد و پيامدهاى بسيار مخرّبى از خود به جاى گذاشت .\r\nالبته عمر در روزهاى آخر حكومت خود از اين تبعيضاتى كه قائل شده بود پشيمان شد و اعلام كرد : « وَ انْ عِشْتُ هذِهِ السَّنَةِ ساوَيتُ بَيْنَ النَّاسِ فَلَمْ افْضَلْ احْمَرَ عَلى اسْوَدٍ ، وَ لا عَرَبِيّاً عَلى عَجَمِىٍّ ، وَ صَنَعْتُ كَما صَنَعَ رَسُولُ اللَّهِ وَ ابُوبَكْر . » « 2 »  امّا قبل از اصلاح اين وضع ، كشته شد .\r\n\r\n","description":"","footnote":" ( 1 ) - اسرار آل محمد صلى الله عليه و آله ، ص 154 ؛ سفينة البحار ، ج 2 ، ص 165 .  ( 2 ) - تاريخ يعقوبى ، ج 2 ، ص 154 ؛ شرح نهج‌البلاغه ، ج 2 ، ص 131 . ","page_name":" 192 ","page_number":192},
  {"content":"\r\n\r\nفاطمه زهرا عليها السلام از ابوبكر به خاطر غصب فدك رنجيد و تا\r\nزنده بود با او سخن نگفت . « 1 »  ابن ابىالحديد\r\n\r\nقطع سهم ذىالقربى\r\nپيغمبر اكرم صلى الله عليه و آله طبق دستور خداى متعال ، خمس را به شش سهم تقسيم مىكرد : دو سهم براى خدا و رسول خدا صلى الله عليه و آله ، يك سهم به خويشان حضرت صلى الله عليه و آله و سه سهم ديگر به يتيمان ، مساكين و در راه ماندگان اختصاص داشت . اما در زمان ابوبكر خمس را به سه گروه اخير اختصاص دادند و دو سهم نخست و سهم ذوىالقربى را قطع نمودند . « 2 » \r\nبراى روشن شدن قضيه به‌اختصار مطالبى در مورد دلالت آيه شريفه خمس بر وجوب اداى سهم ذوىالقربى را متذكّر مىشويم .\r\nخداوند متعال مىفرمايد :\r\n« وَاعْلَمُوا انّما غَنِمْتُمْ مِنْ شَىءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِى الْقُرْبى وَالْيَتامى\r\n\r\n","description":"","footnote":" ( 1 ) - شرح نهج‌البلاغه ، ج 6 ، ص 46 .  ( 2 ) - همان ، ج 12 ، ص 219 ؛ تاريخ اسلام ، ذهبى ، ج 1 ، ص 347 . ","page_name":" 193 ","page_number":193},
  {"content":"\r\n\r\nوَالْمَساكينِ وَابْنِ السَّبيلِ انْ كُنْتُمْ امَنْتُمْ بِاللَّهِ . . . » « 1 » \r\nبدانيد هر غنيمتى كه به دست آوريد ، خمس آن براى خدا و پيغمبر و خويشان او و يتيمان و تنگدستان و در راه ماندگان است . اگر به خدا ايمان داريد . . . .\r\n« غُنْم » و « غنيمت » و « مَغْنَم » نزد ارباب لغت ، حقيقت در چيزى است كه انسان استفاده مىكند بنابراين غنيمت را ويژه غنايم جنگى دانستن خلاف ظاهر آيه شريفه است .\r\nو « من شىء » نيز بيان « ما » موصول در « ما غنمتم » است و معناى آيه چنين است : هر چيزى كه استفاده كرديد ، خواه زياد و خواه اندك ، خدا و پيامبر صلى الله عليه و آله و خويشان حضرت صلى الله عليه و آله . . . در آن سهيم هستند . و لذا قطع سهم آنها مخالف نصّ صريح قرآن كريم مىباشد . ترديدى در مصداق « ذىالقربى » نيز وجود نداشت چنان كه عبدالله بن عباس در پاسخ نجدة بن عامر حرورى نوشت : « از من راجع به سهم ذىالقربى كه خداوند از آنها نام برده است ، سؤال نموده‌اى كه ايشان ، چه كسانى هستند ؟ ما هميشه مىدانستيم كه خويشان پيامبر ما هستيم ولى قوم ما آن را از ما دريغ داشتند . » « 2 » \r\nبسيارى از صاحبان مسندها نيز اين حديث را نقل كرده‌اند كه ذىالقربى ، خويشان پيامبر صلى الله عليه و آله هستند و از اهل بيت عليهم السلام نيز متواتر روايت شده است . « 3 » \r\nفقهاى اهل تسنّن با استناد به رأى خليفه اوّل و دوّم براى ذىالقربى و خويشان پيامبر ، بهره‌اى از خمسى كه مخصوص آنهاست ، قرار نداده‌اند . امّا فقهاى شيعه به پيروى از نصّ قرآن كريم و اهل بيت پيغمبر صلى الله عليه و آله معتقدند خمس در هر چيزى است كه انسان از راه كسب و منافع تجارت و حرفه و زراعت و . . . به دست آورد ، و واجب است كه به شش سهم تقسيم شود كه سهم خدا ، رسول خدا صلى الله عليه و آله و ذىالقربى ، به امام و جانشين پيامبر صلى الله عليه و آله و در غيبت امام عصر ( عج ) به نمايندگان عام آن حضرت عليه السلام تعلّق دارد . و سه سهم ديگر\r\n\r\n","description":"","footnote":" ( 1 ) - انفال ( 8 ) ، آيهء 41 .  ( 2 ) - الاجتهاد فى مقابل النص ، ص 114 ؛ از صحيح مسلم جزء دوّم ، ص 105 .  ( 3 ) - همان . ","page_name":" 194 ","page_number":194},
  {"content":"\r\n\r\nبه يتيمان و مستمندان و در راه ماندگان اختصاص مىيابد .\r\nقُلْ اطيعُوا اللَّهَ وَ الرَّسُولَ فَانْ تَوَلَّوْا فَانَّ اللَّهَ\r\nلا يُحِبُّ الْكافِرينَ . « 1 »  قرآن كريم\r\n\r\nقطع سهم مؤلّفة قلوبهم\r\nخداوند متعال سهمى از زكات را براى كسانىكه لازم بود دل‌هايشان به اسلام جلب شود و يا ايمانشان محكم شود اختصاص داد و فرمود :\r\n« انَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ قُلُوبُهُمْ وَ فِى الرِّقابِ وَ الْغارِمينَ وَ فى سَبيلِ اللَّهِ وَابْنِ السَّبيلِ فَريضَةً مِنَ اللَّهِ وَاللَّهُ عَليمٌ حَكيمٌ » « 2 » \r\nزكات‌ها مخصوص فقراء و مساكين و كاركنانى است كه براى ( جمع‌آورى ) آن زحمت مىكشند ، و كسانى كه براى جلب محبّتشان اقدام مىشود ، و براى ( آزادى ) بردگان و ( اداى دين ) بدهكاران و در راه ( تقويت آيين ) خدا ، و واماندگان در راه ، اين ، يك فريضه الهى است ؛ و خداوند دانا و حكيم است .\r\n\r\n","description":"","footnote":" ( 1 ) - آل عمران ( 3 ) ، آيه 32 . بگو از خدا و پيامبر ، فرمان بريد ، و اگر روى گردانند ، به راستى كه خدا كافران را دوست ندارد .  ( 2 ) - توبه ( 9 ) ، آيهء 60 . ","page_name":" 195 ","page_number":195},
  {"content":"\r\n\r\nپيامبر صلى الله عليه و آله از زمان نزول اين آيه شريفه تا آخرين روزهاى حياتش بخشى از زكات را به كسانى كه مىبايست دل‌هايشان جلب شود ( مؤلّفة قلوبهم ) مىپرداخت . اينها چند دسته بودند : عدّه‌اى از اشراف عرب كه پيغمبر سهمى به آنها پرداخت مىكرد تا مسلمان شوند . عدّه‌اى ديگر كسانى بودند كه اسلام آورده بودند ولى نيّات ضعيفى داشتند و لازم بود ايمان آنها با بخشش محكم شود . « 1 » \r\nهنگامىكه ابوبكر به خلافت رسيد اين گروه‌ها براى دريافت سهم خود ، همانند زمان پيغمبر نزد وى رفتند . او نيز دستور داد سهم آنها را پرداخت نمايند . امّا وقتى فرمان ابوبكر را به عمر نشان دادند عمر آن را پاره كرد و گفت ما نيازى به شما نداريم . يا اسلام مىآوريد و يا پاسخ شما را با شمشير مىدهيم !\r\nآنها نزد ابوبكر برگشتند و گفتند : تو خليفه هستى يا عمر ؟ ابو بكر گفت : « به‌خواست خدا او خليفه است . » و كار عمر را تأييد كرد . « 2 » \r\nبه قول دكتر تيجانى عجيب اين است كه عدّه‌اى از اهل سنّت اين بدعت و اجتهاد عمر ، در مقابل كتاب خدا و سنّت پيامبر صلى الله عليه و آله را مورد ستايش قرار داده‌اند و از عمل خلاف او دفاع كرده‌اند . « 3 » \r\n\r\n","description":"","footnote":" ( 1 ) - شرح نهج‌البلاغه ، ابن ابىالحديد ، ج 12 ، ص 108 .  ( 2 ) - همان .  ( 3 ) - فسئلوا اهل الذكر ، محمّد التيجانى ، ص 225 . ","page_name":" 196 ","page_number":196},
  {"content":"\r\n\r\n. . . وَ مَنْ ارْضى فاطِمَةَ فَقَدْ ارْضانى وَ مَنْ اسْخَطَ فاطِمَةَ\r\nفَقَد اسْخَطَنى . « 1 »  پيامبر اكرم صلى الله عليه و آله\r\n\r\nظلم به فاطمه عليها السلام يادگار پيامبر صلى الله عليه و آله\r\n\r\nمنزلت فاطمه عليها السلام\r\nعلماء شيعه و سنّى اجماع دارند كه فاطمه عليها السلام ، نور چشمى پيامبر صلى الله عليه و آله ، يكى از افراد اهل بيت عليهم السلام و اصحاب كساء بوده است كه خداوند متعال درباره آنها فرمود : « انّما يُريدُ اللَّهُ لِيُذْهِبَ عَنْكُمُ الرِّجْسَ اهْلَ الْبَيْتِ وَ يُطَهِّرَكُمْ تَطْهيراً » « 2 »  و همچنين اجماع دارند بر اينكه او يكى از اعضاء مباهله با مسيحيان بود . كه مورد ستايش خداوند متعال قرار گرفت . « 3 » \r\nفاطمه زهرا عليها السلام تنها يادگار رسول خدا صلى الله عليه و آله ، مادر ائمه و كسى بود كه در سخت‌ترين\r\n\r\n","description":"","footnote":" ( 1 ) - الامامة والسياسة ، ابن قتيبة ، ص 31 ؛ پيامبر صلى الله عليه و آله فرمود : « . . . و كسى كه فاطمه را خشنود سازد مرا خشنود نموده و كسى كه موجب غضب فاطمه شود مرا غضبناك ساخته است . »  ( 2 ) - احزاب ( 33 ) ، آيهء 33 . قطعاً خداوند مىخواهد هرگونه پليدى را از شما خاندان دور سازد و شما را پاك و پاكيزه نمايد .  ( 3 ) - منظور از مباهله ، دعا و نفرين با علماى مسيحى است ، تا خداوند هر كه را كه باطل است مشمول عذاب گرداند . اين مطلب در آيه 61 آل عمران آمده است . ","page_name":" 197 ","page_number":197},
  {"content":"\r\n\r\nزمان در راه خدا هجرت كرد و همواره موجبات سرور و خشنودى پيامبر صلى الله عليه و آله را فراهم مىآورد . اخلاق و شيوه زندگى او همانند پدر بزرگوارش بود و پيغمبر اكرم صلى الله عليه و آله هنگام ورود فاطمه به منزل او برمىخاست و دست‌هاى او را مىبوييد و مىبوسيد و مىفرمود :\r\n« فاطمه پارهء تن من است كسى كه او را شاد كند مرا شاد نموده است ، و كسى كه به او بدى كند به من بدى كرده است . » « 1 »  طبق روايات ائمه عليهم السلام فاطمه زهرا عليها السلام داراى مصحفى بوده كه سخنان خداى سبحان به فاطمه عليها السلام مىباشد . چنان كه امام صادق عليه السلام مىفرمايد :\r\n« فاطمه عليها السلام مصحفى را به يادگار گذاشت كه آن مصحف اينك در دست ما مىباشد . » « 2 » \r\nهمچنين فرمود : « انَّ عِنْدَنا لَمُصْحَفُ فاطِمة عليها السلام وَ ما يُدْريهِمْ ما مُصْحَفُ فاطِمةُ . . . وَاللَّهِ ما فيهِ مِنْ قُرْانِكُمْ حَرْفٌ واحِدُ انَّما هُوَ شَىءٌ امْلاهَا اللَّهُ وَ اوْحى الَيْها » « 3 »  همانا مصحف فاطمه نزد ماست و مردم نمىدانند مصحف فاطمه چيست . . . سوگند به خدا چيزى از قرآن در آن نيست بلكه آن سخنان خداى متعال مىباشد كه به فاطمه عليها السلام وحى شده است .\r\nدرباره تقوا ، زهد ، خشيت و فضايل و كمالات بانوى دو عالم فاطمه زهرا عليها السلام مطالب فراوانى نقل شده است كه به جهت ضيق مجال از آنها صرف نظر مىكنيم .\r\n\r\nغصب ارثيه فاطمه عليها السلام\r\nخلفا بر خلاف آيات قرآن كريم كه عام است و هرگز ارث را از پيامبر صلى الله عليه و آله نفى نكرده است ، « 4 »  ارث فاطمه عليها السلام را به او ندادند و گفتند پيامبر فرمود : « لا نُوَرِّث ، ما تركناه صَدَقَةٌ » ؛ ما ارث نمىگذاريم و آنچه از ما مىماند صدقه است و به ساير افراد مسلمين مىرسد .\r\nعايشه مىگويد : « ابوبكر چيزى از ميراث پيامبر صلى الله عليه و آله را به فاطمه نداد ، و هر چه از پيغمبر باقى ماند همه را وارد بيت‌المال ساخت . فاطمه نيز از ابوبكر رنجش پيدا كرد و تا\r\n\r\n","description":"","footnote":" ( 1 ) - الامامة والسياسة ، ص 31 ؛ الاجتهاد فى مقابل النّص ، ص 131 ، به نقل از منابع متعدد شيعه و سنّى .  ( 2 ) - اصول كافى ، ج 1 ، ص 345 .  ( 3 ) - بصائر الدرجات فى فضائل آل محمّد صلى الله عليه و آله ، محمّد بن الحسن بن فروخ الصفّار القمى ، ص 154 .  ( 4 ) - به آيات 11 سوره نساء ، 182 سوره بقره و 75 سوره انفال مراجعه شود . ","page_name":" 198 ","page_number":198},
  {"content":"\r\n\r\nزنده بود با وى سخن نگفت . « 1 » \r\nفاطمه عليها السلام كه از كار ابوبكر سخت ناراحت شده بود با عدّه‌اى از زنان بنىهاشم براى اعتراض وارد بر ابوبكر شد . ابوبكر در مسجد پيامبر صلى الله عليه و آله در ميان اصحاب نشسته بود .\r\nفاطمه عليها السلام در پشت پرده ناله جانكاهى از دل برآورد به‌طورى كه حضّار گريستند . آنگاه فاطمه عليها السلام خطابه‌اى ايراد نمود . از سخنان او چنان مردم منقلب شدند و به هيجان آمدند كه اگر سياست كوبنده آن روزگار نبود تاريخ به نحو ديگرى ورق مىخورد . حضرت زهرا عليها السلام با براهين مختلف حق خود را اثبات نمود و هرگونه بهانه‌اى را از دست مخالفان گرفت . « 2 » \r\nفاطمه زهرا عليها السلام خطاب به ابوبكر فرمود : « آيا از روى عمد كتاب خدا را ترك گفتيد و آن را پشت سر نهاديد ؟ زيرا قرآن مىفرمايد : « وَ وَرِثَ سُلَيْمانُ داوُدَ » سليمان از داود ارث برد ، و در داستان زكريّا از زبان وى مىفرمايد : « خدايا پسرى به من موهبت كن كه از من و آل يعقوب ارث ببرد . و او را پسنديده گردان . » و همچنين در قرآن آمده است : « خويشان بعضى نسبت به بعض ديگر در كتاب خداوند حقّ تقدّم دارند . » و مىفرمايد : « خدا به شما درباره فرزندانتان توصيه مىكند كه به هنگام تقسيم ارث پسر را دو برابر دختر محاسبه كنيد . و سپس فرمود : آيا خداوند شما را به آيه‌اى اختصاص داده كه پدر مرا از آن خارج نموده است ؟ يا مىپنداريد كه شما به عام و خاص قرآن از پدر من و پسر عمّم على آگاه‌تريد ؟ ! آيا مىگوييد : ما پيروان دو دين هستيم و از هم ارث نمىبريم ؟ » « 3 » \r\nبه‌راستى آيا دختر رسول خدا شايستهء اين چنين ستمى بود ؟\r\n\r\n","description":"","footnote":" ( 1 ) - صحيح بخارى ، ج 4 ؛ كتاب الفرائض ، حديث 1574 ، ص 551 ؛ الامامة والسياسة ، ص 31 ؛ شرح نهج‌البلاغه ، ابن ابىالحديد ، ج 6 ، ص 46 .  ( 2 ) - شرح نهج‌البلاغه ، ج 4 ، ص 93 و 78 و 94 ؛ احتجاج ، طبرسى ، ج 1 ، ص 234 ؛ مسند ، احمد بن حنبل ، جزء اوّل ، ص 10 .  ( 3 ) - الاحتجاج ، طبرسى ، ج 1 ، ص 234 - 252 . ","page_name":" 199 ","page_number":199},
  {"content":"\r\n\r\n\r\nغصب فدك\r\nخلفا علاوه بر محروم ساختن فاطمه عليها السلام از ارث پيامبر صلى الله عليه و آله ، فدك را نيز از او ستاندند .\r\nفدك منطقه‌اى بود كه اهالى آن بدون درگيرى و جنگ تسليم پيامبر صلى الله عليه و آله شدند و نصف اراضى خود را به آن حضرت صلى الله عليه و آله بخشيدند . وقتى آيه « و آتِ ذَا القُرْبى حَقَّهُ » ؛ ( حق خويشان خود را به آنها پرداخت كن . ) نازل شد ، پيغمبر اكرم صلى الله عليه و آله فدك را به فاطمه عليها السلام بخشيد . « 1 »  وقتى ابوبكر به خلافت رسيد ، حق فاطمه عليها السلام را تصاحب كرد و فريادهاى آن حضرت عليها السلام و همسر گرامىاش نيز به جايى نرسيد .\r\nآيا ممكن است فاطمه زهرا عليها السلام با آن مقام بلند و قدسى كه دارد ادّعاى خلاف نموده باشد ؟ ! اگر ابوبكر او را راستگو مىدانست پس چرا به سخنان او اعتنا نكرد .\r\nابن ابىالحديد روزى همين پرسش را از استادش فارقى پرسيد او تبسّمى كرد و سپس گفت : « اگر ابوبكر آن روز « فدك » را به مجرد ادّعاى زهرا عليها السلام به وى داده بود فردا برمىگشت و ادّعا مىكرد كه خلافت حق شوهرش على است و ابوبكر را از مسندش پايين مىكشيد ! ابوبكر هم نمىتوانست خود را معذور بدارد ؛ زيرا قبلًا پذيرفته بود كه دختر پيغمبر در آنچه مىگويد راستگو است و نيازى به شاهد ندارد . » « 2 » \r\nعلاوه بر سخن « فارقى » مطلب اين بود كه اگر ارث فاطمه عليها السلام و فدك را به او مىدادند علويّون تقويت مىشدند و ممكن بود قدرتى كسب كنند كه خلافت را از آنها بستانند .\r\n\r\nآزار فاطمه عليها السلام\r\nچنان كه قبلًا گفتيم فاطمه زهرا عليها السلام داراى مقام شامخ و بلندى نزد حضرت رسول صلى الله عليه و آله بود . تا حدّى كه خشنودى او را خشنودى خويش مىدانست و بارها به اصحاب سفارش مىكرد كه رضايت و خشنودى فاطمه عليها السلام را به‌دست آورند امّا با كمال تعجّب و تأسف بايد گفت كه آنها نه‌تنها رضايت او را جلت نكردند بلكه با تمام وجود در خشمگين ساختن او تلاش كردند . به تعبير برخى از بزرگان اگر پيامبر سفارش كرده بود كه او را\r\n\r\n","description":"","footnote":" ( 1 ) - ميزان الاعتدال ، ج 2 ، ص 288 ؛ كنز العمال ، ج 2 ، ص 158 ؛ مجمع‌البيان و درّالمنثور ذيل آيه 26 اسراء .  ( 2 ) - الاجتهاد فى مقابل النص ، ص 125 . ","page_name":" 200 ","page_number":200},
  {"content":"\r\n\r\nاذيت و آزار دهيد بيش از اين كه انجام دادند ممكن نبود . در مورد آزارها و آسيب‌هايى كه به فاطمه عليها السلام رساندند قبلًا در بحث « پيامدهاى سقيفه » مطالبى را متذكّر شديم .\r\nبهر حال آنچه مسلّم است اين است كه بر خلاف سنّت رسول خدا صلى الله عليه و آله علاوه بر اينكه فاطمه عليها السلام را از حقّش محروم ساختند ، آن قدر به او شكنجه دادند كه هفتاد و پنج روز بعد از رحلت پيامبر صلى الله عليه و آله جان سپرد و به فيض شهادت نايل آمد . « 1 » \r\n\r\n","description":"","footnote":" ( 1 ) - الامامة والسياسة ، ابن قتيبه ، ج 1 ، ص 14 . ","page_name":" 201 ","page_number":201},
  {"content":"\r\n\r\nتَمَتَّعْنا مُتْعَتَينِ عَلى عَهْدِ النَّبِىِّ صلى الله عليه و آله الحجَّ وَ النِّساءَ\r\nفَنَهانا عُمَرُ عَنْهُما فَانْتَهَيْنا . « 1 »  جابر بن عبدالله\r\n\r\nتحريم متعه زنان و متعه حج\r\nخداوند متعال متعه زنان را بر مسلمانان مباح دانست و فرمود :\r\n« فَمَا اسْتَمْتَعْتُمْ بِهِ مِنْهُنَّ فَاتُوهُنَّ اجُورَهُنَّ فَريضَةً وَ لا جُناحَ عَلَيْكُمْ فيما تَراضَيْتُمْ بِهِ مِنْ بَعْدِ الْفَريضَةِ انَّ اللَّهَ كانَ عَليماً حَكيماً » « 2 » \r\nو زنانى را كه متعه [ ازدواج موقت 
  ] مىكنيد ، واجب است مهر آنها را بپردازيد . و گناهى بر شما نيست در آنچه بعد از تعيين مهر ، با يكديگر توافق كرده‌ايد . خداوند ، دانا و حكيم است .\r\nو اين آيه شريفه در زمان پيامبر صلى الله عليه و آله و ابوبكر عملًا تحقق يافت و مسلمانان زنان را به‌طور موقّت به ازدواج درمىآوردند . احمد امام حنبلىها در ج 4 ص 436 مسندش از عمران بن حصين چنين نقل كرده است : « وقتى آيه متعه نازل شد ما به آن عمل مىكرديم\r\n\r\n","description":"","footnote":" ( 1 ) - الغدير ، ج 6 ، ص 210 . متعه زنان و متعه حجّ را در زمان پيامبر صلى الله عليه و آله انجام مىداديم ولى عمر ما را از آنها نهى كرد .  ( 2 ) - نساء ( 4 ) ، آيهء 24 . ","page_name":" 202 ","page_number":202},
  {"content":"\r\n\r\nو هرگز آيه‌اى كه آن را نسخ كند نازل نشد و پيامبر صلى الله عليه و آله هم نهى نفرمود تا از دنيا رفت » « 1 » \r\nامّا وقتى خليفه دوّم زمام امور خلافت را به‌دست گرفت بالاى منبر رفت و گفت : « سه چيز در زمان رسول خدا صلى الله عليه و آله معمول و مرسوم بود كه من از آنها نهى مىكنم و هر كس مرتكب شود او را شكنجه و مجازات خواهم كرد : متعه زنان ( ازدواج موقت ) ، متعه حجّ و گفتن حَىَّ عَلى خَيْرِ الْعَمَلِ . « 2 » \r\nاين بدعت عمر پيامدهاى سوئى در جامعه اسلام به جا گذارد به تعبير ابن عباس : « لَوْ لا نَهى عُمَرُ لَمَا احْتاجَ الَى الزِّنا الَّا شَقِىٌّ » « 3 »  ، اگر عمر از متعه نهى نكرده بود كسى محتاج به زنا نمىشد مگر آدم بىآبرو و فرومايه . امّا آنچه در اينجا مهمّ است اين است كه خليفه دوّم بر خلاف قرآن كريم و سنّت رسول خدا صلى الله عليه و آله متعه زنان را تحريم نمود .\r\nهمچنين قرآن كريم صريحاً جواز حجّ تمتّع بعد از « عمره » را بيان فرمود و مسلمانان نيز در زمان حيات پيامبر صلى الله عليه و آله به آن عمل كردند . خداى متعال مىفرمايد :\r\n« فَمَنْ تَمَتَّعَ بِالْعُمْرَةِ الَى الْحَجِّ فَمَا اسْتَيْسَرَ مِنَ الْهَدْىِ ، فَمَنْ لَمْ يَجِدْ فَصِيامُ ثَلاثَةِ ايَّامٍ فِى الْحَجِّ وَ سَبْعَةٍ اذا رَجَعْتُمْ . . . » « 4 » \r\nهر كس با ختم عمره ، حج را آغاز كند ، آنچه از قربانى براى او ميسّر است ( ذبح كند ) و هر كه نيافت ، سه روز در ايّام حجّ ، و هفت روز هنگامى كه بازمىگردد روزه بگيرد .\r\nاين حجّ را متعه گفته‌اند زيرا بين احرام عمره و حجّ ، شخص مىتواند لذّت ببرد . و اكثر محرّمات احرام برداشته مىشود .\r\nخليفه دوّم بر خلاف قرآن كريم و سنّت پيامبر صلى الله عليه و آله متعه حجّ را تحريم نمود . « 5 »  اهل سنّت عذرهايى براى اين بدعت خليفه آورده‌اند كه مرحوم علّامه امينى با استدلال آنها\r\n\r\n","description":"","footnote":" ( 1 ) - الغدير ، ج 6 ، ص 200 - 225 . از طرق مختلف مرحوم امينى اين روايت و روايات مشابه آن را نقل نموده است .  ( 2 ) - همان ، ص 238 . چاپ دارالكتب بيروت ، ايُّهَا النَّاس ثَلاثٌ كُنَّ عَلى عَهْدِ رَسُولِ اللَّهِ صلى الله عليه و آله وَ انَا انْهى عَنْهُنَّ وَ احَرِّمَهُنَّ وَ اعاقِبُ عَلَيْهِنَّ : مُتْعَةُ النِّساءِ وَ مُتْعَةُ الْحَجِ وَ حَىَّ عَلى خَيْرِالعَمَلِ .  ( 3 ) - همان .  ( 4 ) - سوره بقره ( 2 ) ، آيهء 196 .  ( 5 ) - الغدير ، ج 6 ، ص 210 . ","page_name":" 203 ","page_number":203},
  {"content":"\r\n\r\nرا ردّ كرده است . « عمر » علاوه بر بدعت‌هاى مذكور بدعتهاى ديگرى نيز داشته است كه برخى از آنها عبارتند از : تغيير اذان ، تحقق طلاق سوّم با يك طلاق ، جارى نكردن حدّ شرب خمر ، ترك نماز در حال جنابت و نبود آب براى غسل و لغو تيمم ، تغيير قانون ارث و . . . « 1 » \r\n\r\n","description":"","footnote":" ( 1 ) - جهت كسب اطلاعات بيشتر در اين زمينه رجوع شود به كتاب الغدير ، ج 6 و كتاب الاجتهاد فى مقابل النّص . ","page_name":" 204 ","page_number":204},
  {"content":"\r\n\r\nوقتى اولاد عاص به سى نفر مرد رسيدند ، مال خدا را دست به دست\r\nمىگردانند ، و بندگان خدا را به بردگى مىگيرند . « 1 »  پيامبر اكرم صلى الله عليه و آله\r\n\r\nسير بدعت‌ها در عصر عثمان\r\nانحطاط سياسى و اقتصادى در دورهء ابوبكر و عمر ، سير چندان شديدى نداشت ؛ تنها انحطاط فرهنگى بود كه به علّت مهجوريت اهل بيت عليها السلام و عدم تعبّد و تقيّد خلفاء به قرآن و سنّت ، از سرعت زيادى برخوردار بود . امّا با حاكميت يافتن عثمان ، بنىاميّه - مسلمانان مصلحتى - به قدرت رسيدند و انحطاطِ همه‌جانبه جهان اسلام شدّت پيدا كرد .\r\nگواه اين مدّعى علاوه بر اسناد تاريخى ، سخنان على عليه السلام در نهج‌البلاغه است كه لحن انتقادهاى حضرت عليه السلام از عثمان به مراتب شديدتر از دو خليفه ديگر است . در خطبه شقشقيه در انتقاد از عثمان مىفرمايد :\r\n« . . . تا سوّمين آنها بر سر كار آمد ، او همانند شتر پر خور و شكم برآمده ، همّى جز جمع‌آورى و خوردن بيت‌المال نداشت بستگانش به همكارىاش برخاستند . آنها همچون شتران گرسنه‌اى كه بهاران به علف‌زار بيفتند و با ولع عجيبى گياهان را ببلعند ، براى\r\n\r\n","description":"","footnote":" ( 1 ) - مروج الذهب ، مسعودى ، ج 2 ، ص 340 ؛ كنز العمال ، ج 6 ، ص 29 . ","page_name":" 205 ","page_number":205},
  {"content":"\r\n\r\nخوردن اموال خدا دست از آستين برآوردند امّا ! عاقبت بافته‌هايش ( براى استحكام خلافت ) پنبه شد و كردار ناشايستش كارش را تباه ساخت و سرانجام شكم‌خوارگى و ثروت‌اندوزى براى هميشه نابودش ساخت . » « 1 » \r\nابن ابىالحديد مىگويد : « اين تعبيرات از تلخ‌ترين تعبيرات است و به نظر من از شعر معروف حُطيئه كه گفته شده است هجوآميزترين شعر عرب است ، شديدتر است . » « 2 » \r\nدر حكومت خليفه سوّم بدعت‌ها و نقض احكام خدا آن قدر اوج مىگيرد كه فرياد امر به معروف و نهى از منكر از هر سو بلند شده بسيارى از مهاجران و انصار از ا ينكه جامعه اسلامى به‌سوى ارزشهاى عصر جاهلى سوق داده شده و تعصّب قومى و نژادى به تمام معنا احياء گرديده است شكوه مىكنند او حكومت را به‌معناى استعباد ديگران و استثمار آنها تلقّى مىكرد و لذا تا حدّى كه مىتوانست در راه زراندوزى و تصرّف ناروا در بيت‌المال حركت كرد و استاندارانش بزرگ‌ترين كاخ‌ها را بنيان نهادند . عثمان براى اوّلين بار در دنياى اسلام يك رژيم مبتنى بر اشرافيت را برقرار ساخت . « 3 » \r\n\r\nحاكميت امويان\r\nوقتى عثمان زمام امور خلافت را به‌دست آورد بستگانش را دور خود فرا خواند .\r\nحكم بن ابىالعاص را از تبعيد خارج كرد و به مدينه آورد . « 4 »  همان‌كه پيامبر صلى الله عليه و آله او را طرد\r\n\r\n","description":"","footnote":" ( 1 ) - نهج‌البلاغه ، خطبهء 3 .  ( 2 ) - شرح نهج‌البلاغه ، ج 1 ، ص 197 . شعر حطيئه :\r\n دَعِ الْمَكارِمَ لا تَرْحَلْ لِبُغْيَتِها * وَاقْعُدْ فَانَّكَ انْتَ الطَّاعِمُ الْكاسى \r\n ( 3 ) - الغدير ، ج 9 ، ص 78 تا 208 .  ( 4 ) - پيامبر صلى الله عليه و آله حكم بن ابىالعاص و فرزندش را به‌خاطر جسارت‌هايى كه نسبت به حضرت كرده بودند به طائف‌تبعيد كرد . بعد از رحلت آن حضرت عثمان نزد ابىبكر شفاعت كرد پذيرفته نشد عمر نيز در زمان حكومت خود نپذيرفت اما وقتى خودش حكومت يافت بر خلاف دستور و عمل پيغمبر و خلاف آراء مسلمانان آنها را به مدينه برگرداند و خلعت پوشاند و صد هزار درهم جايزه و سيصد هزار درهم صدقات قضاء را كه تعلق به بيت‌المال مسلمانان داشت يك جا به او بخشيد و پسرش مروان را كه پيغمبر او را ( الوزغ بن الوزغ و الملعون بن الملعون ) خوانده بود منشى خود قرار داد دخترش را به او داد و پانصد هزار دينار خمس غنيمت‌هاى آفريقا را به او بخشيد . ر . ك ، الغدير ، ج 8 ، ص 260 و شرح نهج‌البلاغه ، ابن ابىالحديد ، ج 1 ، ص 198 و ص 335 و يعقوبى ، ج 2 ، ص 168 . ","page_name":" 206 ","page_number":206},
  {"content":"\r\n\r\nو به خارج مدينه تبعيد كرده بود . وليد بن عقبه ، پسر ابى مُعَيط - همان‌كه پيامبر صلى الله عليه و آله خبر داده بود كه او اهل دوزخ است - و عبدالله بن ابى سرح ، معاوية بن ابىسفيان ، عبدالله بن عامر و سعيد بن عاص كه همه از خويشان عثمان بودند به قدرت رسيدند .\r\nعثمان در قدرت دادن به بنىاميّة در دو جنبه سياسى و اقتصادى به طرز عجيبى اقدام نمود استاندارى كوفه را به وليد بن عقبة و استاندارى مصر ( و شمال آفريقا ) را به عبدالله بن ابى سرح و استاندارى شامات را به معاوية بن ابى سفيان و استاندارى بصره را به سعيد بن ابىالعاص داد . اين افراد همه از امويان بودند و در تصرّف بيت‌المال ولايت تامّ يافتند . آنها آنقدر قدرتمند شدند كه پس از كشته شدن عثمان و زعامت يافتن على بن ابىطالب عليه السلام توانستند در مقابل حضرت عليه السلام بايستند و جنگ‌هاى داخلى را يكى پس از ديگرى سامان دهند و مانع اصلاحات او شوند . و نهايتاً سلطه خودشان را بر كلّ جهان اسلام گسترش دهند .\r\n\r\nبيت‌المال در خدمت بنىاميّه\r\nخليفه سوّم اولًا نظام اقطاعى را بنيان نهاد و اموال عمومى را به خويشاوندانش اختصاص داد و ديگر اينكه بخششهاى فوق‌العاده بزرگى انجام داد و به « حارث بن حكم » برادر مروان 000 ، 300 درهم بخشيد و شترهاى زكات و قطعه زمينى كه پيامبر اسلام صلى الله عليه و آله آن را به‌عنوان صدقه وقف مسلمانان كرده بود به او داد و به « سعيد بن عاص بن اميّه » 000 ، 100 درهم بخشيد و هنگامى كه به مروان بن حكم 000 ، 100 بخشيد به ابو سفيان 000 ، 200 درهم داد . به طلحه 000 ، 200 ، 2 درهم و به زبير 000 ، 980 ، 5 درهم داد . خود او 000 ، 500 ، 30 درهم و 000 ، 350 دينار ، يعلى بن منبّه 000 ، 500 دينار و عبدالرحمان 000 ، 560 ، 2 دينار از بيت‌المال برداشتند . « 1 » \r\nمسعودى مىنويسد : « عثمان بن عفّان در مدينه ، كاخى از سنگ و آهك براى خود ساخت كه پنجره‌ها و درهاى آن از چوب‌هاى كمياب بود . كشتزارها ، باغ‌ها و قنات‌هايى\r\n\r\n","description":"","footnote":" ( 1 ) - شرح نهج‌البلاغه ، ابن ابىالحديد ، ج 1 ، ص 198 ؛ الغدير ، ج 8 ، ص 286 . ","page_name":" 207 ","page_number":207},
  {"content":"\r\n\r\nدر مدينه داشت و بهاى املاكش در وادىالقرى و حنين و جاهاى ديگر به يكصد هزار دينار مىرسيد و رمه‌هاى بسيار اسب و شتر هم به ميراث گذاشته بود . اينها علاوه بر يكصد و پنجاه هزار درهم و يك ميليون درهم پول نقد بود . به تبعيّت از او دولتمردانش و بسيارى از مردم همين روش را دنبال كردند . زبير بن عوّام ، كاخى در بصره ساخت كه در اين زمان - سال 332 هجرى - معروف است و بازرگانان و ثروتمندان و صاحبان كاروان‌هاى تجارى كه از راه دريا مىآيند در آن اقامت مىكنند .\r\nهمچنين كاخ‌هايى در مصر و كوفه و اسكندريه ساخته بود . وقتى مُرد ، پنجاه هزار دينار نقد ، و يكهزار اسب و يكهزار بنده و كنيز و آن كشتزارها و كاخ‌ها را به ميراث نهاد .\r\nهمچنين طلحة بن عبيدالله ، كاخى در كوفه ساخت كه امروز هم به نامش شهرت دارد . عبدالرحمن ابن عوف نيز ثروت سرشارى داشت او در اصطبلش صد رأس اسب بسته بود . و هزار شتر و ده هزار گوسفند داشت و هنگامى كه مرد 132 اموالش هشتاد و چهار هزار دينار بود .\r\nسعد بن ابىوقّاص در عقيق ، براى خود كاخى ساخت بلند و در فضايى گشاده و بسيار وسيع . . . و زيد بن ثابت به هنگام مرگ ، آنقدر طلا و نقره به ميراث گذاشت كه آنها را با تبر مىشكستند و يُعلى بن منبّه ، پانصد هزار دينار نقد به ارث نهاد و . . . » « 1 » \r\nبه هر حال در زمان عثمان اشرافيت نوينى در جامعه اسلامى پديدار گشت كه عدالت اجتماعى از بين رفت .\r\nطبرى مىنويسد : « عثمان در امارت دادن به بنىاميّه و اختصاص دادن بيت‌المال به آنها بحدّى افراط كرد كه مردم در مناطق مختلف عليه او قيام كردند . و بنى اميه آن قدر جسارت پيدا كرده بودند كه سعيد بن عاص وقتى استاندار كوفه شد اعلام كرد : « انَّ السَّوادَ بُسْتانٌ لِقُرَيْشٍ وَ بَنِى امَيَّةِ » ؛ ( عراق بستان قريش و بنىامية است ، ) كه مورد اعتراض\r\n\r\n","description":"","footnote":" ( 1 ) - مروج الذّهب ، مسعودى ، ج 2 ، ص 350 و 351 ؛ الغدير ، ج 6 ، ص 286 . ","page_name":" 208 ","page_number":208},
  {"content":"\r\n\r\nمالك اشتر قرار گرفت . « 1 » \r\nيكى ديگر از كارهاى خليفه سوّم تقويت نظام اقطاعى بود . عمر تعدادى از زمين‌هاى بيت‌المال را به سابقين در اسلام و مجاهدين بزرگ اختصاص داد و به آنها بخشيد . و عثمان زمين‌هايى را به‌عنوان هديه به بستگانش تقديم كرد و نظام اقطاعى را استوار ساخت . « 2 » \r\nابن ابىالحديد مىگويد : « پيغمبر نقطه‌اى در بازار مدينه بنام « مَهْرود » را وقف مسلمانان كرده بود ، ولى عثمان آن را به حارث بن حكم ، برادر مروان ، تيول داد ! فدك را كه فاطمه عليها السلام گاهى به‌عنوان ارث و گاهى بعنوان بخشش از خلفاء مطالبه مىكرد و به او ندادند ، به مروان بخشيد .\r\nمراتع اطراف مدينه را از دسترس مسلمانان خارج ساخت ، و در اختيار احشام بنىاميّه گذاشت كه در انحصار آنها باشد . تمام غنايم فتح آفريقا از طرابلس غرب تا طنجه را يك جا به عبدالله بن ابى سرح بخشيد . . . . » « 3 » \r\n\r\nدو قطب فقر و ثروت\r\nدر كنار اين طبقه ثروتمند ، طبقه فقيرى به‌وجود آمد كه نه زمين داشت ، نه مال و ثروت ، و نه بهره‌اى از بخشش‌هاى كلان . اين طبقه را ، سربازان و مجاهدان اسلامى و خانواده‌هاى آنها تشكيل مىدادند . فقر اين طبقه بر اثر سوء تقسيم بيت‌المال و غنايم ، به‌وجود آمد ؛ عثمان و يارانش ، سربازان اسلامى را به بهانه اينكه بيت‌المال مال خداست ، و مجاهدان و سربازان فقط بهره اندكى از آن دارند محروم ساختند . « 4 » \r\nبا گذشت زمان و قدرتمندتر شدن بنىاميّه فاصله بين اين دو طبقه بيشتر شد . و جامعه\r\n\r\n","description":"","footnote":" ( 1 ) - تاريخ طبرى ، ج 3 ، ص 365 ؛ شرح نهج‌البلاغه ابن ابىالحديد ، ج 2 ، ص 129 .  ( 2 ) - شرح نهج‌البلاغه ، ج 1 ، ص 269 . قطيعه و قطائع به زمينى گفته مىشود كه متعلق به بيت‌المال است و زارع بايد خراج آن را پرداخت كند . به واگذار كردن چنين زمينى به افراد و دريافت ماليات ناچيز قطيعه ( تيول ) گفته مىشود .  ( 3 ) - همان ، ص 199 .  ( 4 ) - تاريخ اسلام ، حسن ابراهيم حسن ، ج 1 ، ص 358 . ","page_name":" 209 ","page_number":209},
  {"content":"\r\n\r\nاسلامى از ارزش‌هاى الهى و دينى فاصله بيشترى گرفت .\r\n\r\nعثمان و بدعت‌ها\r\nعثمان بسيارى از سنن پيامبر اكرم صلى الله عليه و آله و نصوص قرآن كريم را رها كرد ، و به اجتهادات خود و دستورات كعب‌الاحبار يهودى عمل نمود . مسعودى در اين باره مىنويسد : « روزى ابوذر در محل جلوس عثمان رفت . عثمان براى حاضران در جلسه اين مسأله را طرح كرد : به‌نظر شما اگر كسى زكات مالش را پرداخت كند وظيفه ديگرى براى او هست ؟ كعب‌الاحبار گفت : نه ، اى اميرالمؤمنين ( وظيفه‌اى جز پرداخت زكات برايش نيست ) . ابوذر به سينه « كعب » كوبيد و فرياد كشيد اى يهودىزاده دروغ مىگويى . » و بعد اين آيه را خواند كه : « نيكى اين نيست كه رو به سوى شرق و غرب ( براى نماز ) بگردانيد بلكه نيكوكار كسى است كه به خداى يگانه ايمان آورد و به دوران آخرت و فرشتگان و كتاب آسمانى و پيامبران معتقد باشد و مال را به خويشاوندان و يتيمان و بيچارگان و در راه‌ماندگان و گدايان بدهد و در آزادى بردگان صرف كند . . . » « 1 » \r\nبعد عثمان گفت : « آيا اشكالى دارد كه مبلغى از بيت‌المال مسلمانان را خرج كارهاى خودمان كنيم يا به شما بپردازيم ؟ » باز كعب‌الاحبار جواب داد خير ! ابوذر چوب‌دستى خود را بلند كرده بر سينهء كعب‌الاحبار فشرد و گفت : يهودى زاده ! چه عاملى باعث شده اينطور گستاخانه درباره دين ما اظهار نظر كنى ؟ عثمان به ابوذر تشر زد كه چقدر مرا اذيت مىكنى برو به‌جايى كه تو را نبينم » . و ابوذر به خاطر نابسامانىهاى فراوانى كه مىديده همواره معترض بود . لذا بعد از اين كلام عثمان به شام هجرت كرد . « 2 » \r\n\r\nتبعيد ابوذر صحابى بزرگ پيامبر صلى الله عليه و آله\r\nاين از مسلّمات تاريخ است كه وقتى ابوذر در شام امر به معروف و نهى از منكر مىكرد بنىاميّه احساس خطر كردند ، لذا معاويه به عثمان نوشت : « توده مردم دور ابوذر جمع\r\n\r\n","description":"","footnote":" ( 1 ) - بقره ( 2 ) ، آيهء 177 . لَيْسَ الْبِرَّ انْ تُوَلُّواْ وُجُوهَكُمْ قِبَلَ الْمَشْرِقِ وَالْمَغْرِبِ وَ لكِنَّ الْبِرَّ مَنْ امَنَ بِاللَّهِ وَالْيَومِ الْاخَرِ وَالْمَلائِكَةِ وَالْكِتابِ وَالنَّبيّينَ وَ اتَى الْمالَ عَلى حُبِّهِ ذَوِى الْقُرْبى وَالْيَتامى وَالْمَساكِينَ وَ ابنَ السَّبِيلِ وَالسَّائِلينَ وَ فِى الرِّقابِ .  ( 2 ) - مروج الذهب ، ص 340 . ","page_name":" 210 ","page_number":210},
  {"content":"\r\n\r\nمىشوند . و نگران آن هستم كه آنان را به مخالفت با تو برانگيزد . اگر مىخواهى مردم اينجا را براى خودت نگه دارى و بخواهى هواخواه تو باشند او را به مدينه احضار كن . » « 1 » \r\nعثمان دستور داد ابوذر را روانه مدينه كنند . معاويه نيز به دستور او ، ابوذر صحابى بزرگ رسول خدا صلى الله عليه و آله را سوار بر شترى كرد كه پالان خشك و خشنى داشت . به‌طورى كه وقتى به مدينه رساندند كشاله رانش پوست انداخته و مجروح شده بود . به او گفتند : « بر اثر اين كوفتگى و جراحت خواهى مرد . » گفت : « محال است ، تا تبعيدم نكنند نمىميرم ! »\r\nابوذر وقتى بهبودى يافت نزد عثمان رفت و بىعدالتى و ظلم‌هايى كه توسّط بنىاميّه صورت مىگيرد را بيان كرد . عثمان گفت : « برو جايى كه ترا نبينم . » ابوذر گفت : « مىروم به مكّه » گفت : « نه به خدا نبايد آنجا به روى » و هر جايى كه ابوذر پيشنهاد كرد عثمان نپذيرفت و به او گفت ترا به ربذه تبعيد خواهم كرد . ابوذر گفت : « الله اكبر ! رسول خدا صلى الله عليه و آله درست فرموده است ! همه آنچه را پيش خواهد آمد خبر داده بود . » « 2 » \r\nعثمان به مروان دستور داد او را از مدينه بيرون كن و كسى را مگذار با او سخن گويد .\r\nو كسى حق ندارد او را مشايعت كند . امّا [ امام 
  ] على ، حسن ، حسين عليهم السلام ، عبدالله بن جعفر و عمار ياسر علىرغم ممانعت مروان او را بدرقه كردند . « 3 » \r\nهنگام وداع با ابوذر ، على عليه السلام به او فرمود : « اى ابوذر ! تو براى رضاى خدا خشمگين گرديدى پس به او كه برايش غضب نمودى ، اميدوار باش . اين مردم از تو بر دنياى خود ترسيدند و تو از آنها بر دين خويش ترسيدى ، پس چيزى را كه آنها به خاطر آن در وحشتند به خودشان واگذار و از آنچه مىترسى آنها گرفتارش شوند ( كيفر الهى ) بگريز ، چه محتاجند به آنچه منعشان مىكردى ؛ و چه بىنيازى ، از آنچه تو را منع كردند . به‌زودى خواهى دانست كه پيروزى براى كيست ؟ و آن كه بيشتر بر او حسد برند چه كسى است . . . . » « 4 » \r\n\r\n","description":"","footnote":" ( 1 ) - مروج الذهب ، ص 340 .  ( 2 ) - همان ( با تلخيص ) .  ( 3 ) - تاريخ يعقوبى ، ج 2 ، ص 171 ؛ مروج الذهب ، ج 2 ، ص 359 .  ( 4 ) - نهج‌البلاغه ، خطبهء 130 . ","page_name":" 211 ","page_number":211},
  {"content":"\r\n\r\nابوذر به ربذه تبعيد شد و مظلومانه و غريبانه در آنجا جان سپرد . شخصيتى كه پيامبر صلى الله عليه و آله درباره‌اش فرمود : « آسمان سايه نيفكنده و زمين برنداشته راستگوتر از ابوذر را . » « 1 » \r\n\r\nنماز عثمان در سفر\r\nنماز مسافر در سفر قصر مىشود . مشروعيت نماز قصر طبق كتاب و سنّت و اجماع مسلمانان ثابت است . قرآن كريم مىفرمايد :\r\n« وَ اذا ضَرَبْتُمْ فِى الْارْضِ فَلَيْسَ عَلَيْكُمْ جُناحٌ انْ تَقْصُرُوا مِنَ الصَّلوةِ انْ خِفْتُمْ انْ يَفْتِنَكُمُ الَّذينَ كَفَرُوا » « 2 » \r\nهنگامىكه سفر مىكنيد ، گناهى بر شما نيست كه نماز را كوتاه كنيد اگر از فتنه كافران بترسيد .\r\nپيامبر اكرم صلى الله عليه و آله بعد از نزول اين آيه شريفه نماز خود را در سفر قصر مىخواندند . و شيخين نيز همانند رسول خدا صلى الله عليه و آله در مسافرت نماز را شكسته مىخواندند . « 3 » \r\nامّا عثمان بر خلاف سيره پيامبر صلى الله عليه و آله نماز خود را در مسافرت تمام مىخواند به‌طورى كه مورد اعتراض اصحاب و مسلمانان قرار گرفت ليكن توجّهى نكرد . « 4 » \r\nدر زمان عثمان بدعت‌هاى ابو بكر و عمر نيز دنبال شد و با وارد شدن مسلمانان مصلحتى - بنىاميّه - به صحنه قدرت زمينه بازگشت بسيارى از ارزش‌هاى جاهلى فراهم آمد كه در مباحث آينده به آنها خواهيم پرداخت .\r\n\r\nشورش و جنبش عمومى\r\nخليفه سوّم در نقض احكام الهى و تبعيضات نژادى و قومى بقدرى افراط كرد كه مسلمانان از مناطق مختلف به مدينه آمدند و عليه عثمان و واليان و استانداران فاسد او\r\n\r\n","description":"","footnote":" ( 1 ) - تاريخ يعقوبى ، ج 2 ، ص 172 ؛ ما اظَلَّتِ الْخَضْرا وَ لا اقَلَّتِ الْغَبْراءُ ذا لَهْجَةٍ اصْدَقُ مِنْ ابىذَرٍ .  ( 2 ) - نساء ( 4 ) ، آيهء 101 .  ( 3 ) - ر . ك ، صحيح مسلم ، جزء اوّل ، ص 258 ، صلاة المسافر ؛ الغدير ، ج 8 ، ص 98 - 102 .  ( 4 ) - تاريخ طبرى ، حوادث سال 29 ؛ الكامل ، ابن اثير ، ج 3 ، ص 49 . ","page_name":" 212 ","page_number":212},
  {"content":"\r\n\r\nتظاهرات و اعتراض كردند . او به‌جاى اينكه در حلّ معضلات اجتماعى و گرفتارى مردم تلاش كند به آنها اهانت نموده و در قبال درخواست‌هاى آنها سياست خشونت‌آميزى در پيش گرفت . طبرى مىنويسد : « عبدالله بن عامر به عثمان گفت : به‌نظر من راه علاج اين است كه شورشيان را به جهاد بفرستى و به ميدان‌هاى جنگ اعزام كنى تا سرگرم جنگ شوند .\r\nبه دنبال اين پيشنهاد عثمان حكّام شهرها را به محلّ مأموريت خود برگرداند و دستور داد نسبت به شورشيان سخت بگيرند و آنها را به اردوگاه‌هاى جنگ روانه كنند و مقرّرى و حقوق شورشيان را قطع نمايند . « 1 » \r\nاين اقدامات خشونت‌آميز آتش انقلاب را شعله‌ورتر ساخت و انقلابيون از مصر ، بصره و كوفه به مدينه آمدند و خانه عثمان را محاصره كردند و تلاش علويون نيز براى نجات خليفه سودى نبخشيد و سرانجام انقلابيون عثمان را كشتند . او كشته سياست‌هاى غير اسلامى خود و خيانت‌هاى اطرافيانش گرديد . « 2 » \r\n\r\nآثار سوء بدعت‌ها\r\nجامعه اسلامى در اثر سياست‌هاى غير اسلامى و بدعت‌هاى عصر خلفاء از جهات مختلف رو به انحطاط نهاد . و زمينه رشد و تعالى را از دست داد و تقريباً همه چيزش به فساد و تباهى كشانده شد . على عليه السلام محيط اجتماعى و جامعه‌اى را كه از سه حاكم پيش به ارث برده و تحويل گرفته است ، چنين وصف مىفرمايد :\r\n« بندگان خدا . . . شما در روزگارى واقع شده‌ايد كه خير و نيكويى به آن پشت كرده و شرّ و بدى به آن رو آورده است و شيطان هر روز بيش از پيش در كار گمراهى مردم طمع مىورزد . . . به هر طرف كه مىخواهى نگاه كن و چشم بگردان چيزى نمىبينى جز فقيرى كه با فقر در كشاكش است ، يا ثروتمندى كه نعمت خدا را تبديل به كفر كرده و حق‌ناشناسى نموده است ، يا بخيلى كه از طريق نپرداختن حق خدا - خمس و زكات ، يا\r\n\r\n","description":"","footnote":" ( 1 ) - تاريخ طبرى ، ج 3 ، ص 473 .  ( 2 ) - مروج الذهب ، ج 2 ، ص 361 - 362 . ","page_name":" 213 ","page_number":213},
  {"content":"\r\n\r\nانفاق - ثروت‌اندوزى كرده است ، يا متمرّدى كه براى جلوگيرى از شنيدن موعظه‌ها و پيام‌هاى اخلاقى پنبه در گوشش فرو برده است . كجايند آن نيك مردان و اهل خير و صالحان شما ! كو آن آزادگان و بخشايندگان مهرورز ! كجايند آن كسانى كه در كسب و كارشان پرهيز از حرام مىورزند ، و در رفتارشان و عقيده‌شان پاكى مىورزند ! . . . بنابراين انّا لله و انا اليه راجعون . فساد همه جا را گرفته است . . . . آيا با اين وضع مىخواهيد و اميد مىبريد كه به دار قدس خدا و جوارش راه يابيد ، و در درگاهش عزيزترين اوليائش باشيد ؟\r\nچه بعيد است اين انتظار و آرزو . » « 1 » \r\nدر مباحث بعد ، اين مطلب را به نحو مفصّل‌ترى بحث خواهيم نمود . ان شاءاللّه\r\n\r\n","description":"","footnote":" ( 1 ) - نهج‌البلاغه ، خطبهء 129 . ","page_name":" 214 ","page_number":214},
  {"content":"\r\n\r\n\r\nسلسله خلفاى بنى اميّه\r\nمعاوية فرزند ابوسفيان\r\nسفيانيان يزيد فرزند معاويه\r\nمعاوية فرزند يزيد\r\nمروان\r\nعبدالملك\r\n\r\nبنىاميه\r\nوليد\r\nسليمان\r\nعمر بن عبدالعزيز\r\nمروانيان يزيد بن عبدالملك\r\nهشام\r\nوليد دوّم\r\nيزيد سوّم\r\nابراهيم\r\nمروان بن محمد ( مروان الحمار )\r\n\r\n","description":"","footnote":"","page_name":" 215 ","page_number":215},
  {"content":"\r\n . \r\n","description":"","footnote":"","page_name":" 216 ","page_number":216},
  {"content":"\r\n\r\n\r\nفصل هفتم : عصر معاويه ؛ سراشيبى سقوط ارزش‌هاى اسلامى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nوَ مَثَلُ كَلِمَةٍ خَبيثَةٍ كَشَجَرَةٍ خَبيثَةٍ اجْتُثَّتْ مِنْ فَوْقِ الْارْضِ\r\nما لَها مِنْ قَرارٍ . « 1 »  قرآن كريم\r\n\r\nمقدمه\r\nنتيجهء سياست نژادپرستانه و قوم‌گرايانه عثمان ، اقتدار بنىاميّه در ابعاد مختلف بود .\r\nآنها با به‌دست آوردن قدرت سياسى ، امكانات اقتصادى جهان اسلام را نيز به خود اختصاص دادند و از اين راه توانستند قدرت نظامى قابل توجّهى به‌دست آورند .\r\nمخصوصاً معاوية بن ابىسفيان در اثر كياست و نيرنگ بازى و توانمند بودن منطقه شامات ، از نظر اقتصادى و نظامى قدرت زيادى كسب كرد . بعد از كشته شدن عثمان و به خلافت رسيدن على عليه السلام ، معاويه به بهانه خونخواهى عثمان ، از بيعت با حضرت عليه السلام خوددارى كرد . و با ثروت و قدرت نظامى كه در اختيار داشت ، به ستيز با على عليه السلام پرداخت .\r\nاو با افروختن آتش جنگ جمل اوّلين جنگ داخلى را به‌وجود آورد و بعد از آن جنگ صفين را سازماندهى نمود . وى از اين طريق مانع اصلاحات امام على عليه السلام گرديد و با تهديد ، تطميع و تبليغ اكاذيب ، بار ديگر موجبات مظلوميت اهل‌بيت عليهم السلام را فراهم آورد و\r\n\r\n","description":"","footnote":" ( 1 ) - ابراهيم ( 14 ) ، آيهء 26 . ","page_name":" 218 ","page_number":218},
  {"content":"\r\n\r\nنهايتاً با شهادت على بن ابىطالب عليه السلام معاويه قدرتمندتر شد و در سال 41 هجرى سلطه خود را بر تمام مناطق جهان اسلام گسترش داد . او با حكومت 20 ساله خود بدعت‌هاى فراوانى به‌وجود آورد و با آغاز سلطنت يزيد قرآن و سنت در معرض نابودى قرار گرفت .\r\nلذا امام حسين عليه السلام براى نجات امت اسلامى و احياء دين خدا قيام كرد .\r\nدر اين مجال ، قبل از اينكه خيانت‌ها و بدعتهاى معاويه را ذكر كنيم درباره شخصيّت او و خاندانش مطالبى را متذكّر مىشويم .\r\n\r\nبنىاميّه در قرآن و سنّت\r\nچنان كه قبلًا گفتيم بنىاميّه از عناصر رجعت‌طلب در عصر رسالت بودند و رسول خدا صلى الله عليه و آله نيز درباره آنها بيانات صريح و روشنى داشت . و بارها از فتنه‌اى كه توسّط آنها ايجاد گرديد خبر داد . پيامبر اسلام صلى الله عليه و آله علاوه بر پيش‌بينى فتنه و ظلمتى كه امّتش گرفتار خواهد شد ، عاملين ارتجاع را نيز معرّفى فرمود :\r\n« اذا بَلَغَ بَنُو الْعاص ( او بنو ابى العاص ) ثَلاثينَ رَجُلًا اتَّخَذُوا مالَ اللَّهِ دُوَلًا وَ عِبادَاللّهِ خُوَلًا وَ دينَ اللَّه دَغَلا ؛ » « 1 » \r\nهنگامى كه پسران « عاص » به سى تن برسند اموال عمومى را كه متعلق به خداست به ثروت شخصى تبديل كرده ، دست به دست خواهند گردانيد ، و بندگان خدا را برده خويش خواهند كرد . و دين خدا را مايه فريب و خيانت خواهند كرد .\r\nو خداوند متعال پيامبر اكرم صلى الله عليه و آله را از فتنه‌اى كه به‌دست بنىاميّه ايجاد مىگردد آگاه ساخت .\r\nآن حضرت صلى الله عليه و آله در عالم رؤيا ديد كه مردانى چند همچون بوزينه بر منبرش بالا مىروند .\r\nخداى سبحان مىفرمايد :\r\n« ما جَعَلْنَا الرُّؤْيَا الَّتى ارَيْناكَ الَّا فِتْنَةً لِلنَّاسِ ، وَالشَّجَرَةَ الْمَلْعُونَةَ فِى الْقُرانِ وَ\r\n\r\n","description":"","footnote":" ( 1 ) - كنز العمال ، ج 6 ، ص 29 و 30 ؛ مستدرك صحيحين ، ج 4 ، ص 479 . ","page_name":" 219 ","page_number":219},
  {"content":"\r\n\r\nنُخَوِّفُهُمْ فَما يَزيدُهُمْ الَّا طُغْياناً كَبيراً » « 1 » \r\nو ما آن رؤيايى را كه به تو نشان داديم ، فقط براى آزمايش مردم بود ؛ همچنين شجره ملعونه [ : درخت نفرين شده 
  ] را كه در قرآن ذكر كرده‌ايم . ما آنها را بيم داده ( و انذار ) مىكنيم ؛ امّا جز طغيان عظيم ، چيزى بر آنها نمىافزايد .\r\nاز امام باقر عليه السلام و امام صادق عليه السلام نقل شده كه فرموده‌اند مراد از شجرهء ملعونه در آيه شريفه بنىاميّه مىباشند كه جايگاه حضرت رسول صلى الله عليه و آله را پس از وى غصب نمودند و ذريّه آن حضرت صلى الله عليه و آله را يكى پس از ديگرى به شهادت رساندند . « 2 » \r\nگفته‌اند پيامبر صلى الله عليه و آله از هنگامى كه اين خواب را ديد تا به‌هنگام رحلت هرگز آسوده خاطر و خندان ديده نشد . » « 3 » \r\n« سيوطى » ، مفسّر ديگر اهل سنّت مىنويسد : ابن ابىحاتم از يعلى بن مره نقل كرده كه پيامبر صلى الله عليه و آله فرمود : در رؤيا بنىاميّه را ديدم كه بر منابر در حال جست و خيزند ، و به زودى بر شما سلطنت خواهند كرد و خواهيد ديد كه بدترين حكّام و اربابان هستند .\r\nپيامبر صلى الله عليه و آله بر اثر آن اندوهگين گشت ، پس خدا اين آيه را فرو فرستاد : « وَ ما جَعَلْنَا الرُّؤْيَا الَّتى ارَيْناكَ الَّا فِتْنَةً لِلنَّاسِ . . . » « 4 » \r\nحضرت على عليه السلام به خطر سلطه اموىها زياد اهمّيت مىداد و اعلام خطر مىكرد ولى كمتر كسى متوجّه مىشد بخشى از سخنان آن حضرت عليه السلام در نهج‌البلاغه آمده است و در صورتى كه همه آنها جمع‌آورى شود مىتواند به‌عنوان كتاب مستقلى مطرح گردد .\r\nبراى نمونه به دو خطبه از خطبه‌هاى آن رادمرد آگاه اشاره مىكنيم :\r\n« اگر مرا از دست دهيد ناراحتىهاى زندگى و مشكلات بر شما فرو بارد ، بسيارى از\r\n\r\n","description":"","footnote":" ( 1 ) - اسراء ( 17 ) ، آيهء 60 .  ( 2 ) - كنز العمال ، ج 6 ، ص 40 ؛ مجمع‌البيان ، ج 3 ، ص 434 .  ( 3 ) - الميزان ، ج 13 ، ص 137 ؛ مجمع‌البيان ، ج 3 ، ص 434 .  ( 4 ) - الدر المنثور ، سيوطى ، ذيل آيه 60 ، اسراء ؛ مجمع‌البيان ، ج 3 ، ص 434 . ","page_name":" 220 ","page_number":220},
  {"content":"\r\n\r\nپرسش‌كنندگان سر در پيش افكنده و به حيرت فرو روند . . . فتنه‌ها آنگاه كه رو آورند با حق مشتبه مىشوند . . . آگاه باشيد ترسناك‌ترين فتنه‌ها از نظر من فتنه بنىاميّه است ؛ فتنه‌اى است كور ، و ظلمانى كه حكومتش همه جا را فرا گيرد ، و بلاى آن مخصوص نيكوكاران است . . .\r\nبه خدا سوگند ، بنىاميّه بعد از من براى شما زمامداران بدى خواهند بود ، آنها همانند شتر بدخويى هستند كه صاحب خود را دندان مىگيرد ، و با دستش بر سر او مىكوبد و با پا وى را دور مىكند ، و از شير خود آنها را منع مىنمايد . . . شكنجه‌هاى آنها بر شما طولانى خواهد بود . . . فتنه‌هاى آنها پشت سر يكديگر با قيافهء زشت و ترسناك بر شما فرو مىبارد ، نه راهنمايى در آن خواهد بود و نه پرچم نجاتى در لابلاى آن به چشم مىخورد و رهبرى شما را در آن زمان ما به‌عهده نخواهيم داشت . . . در آن هنگام قريش دوست دارد آنچه در دنياست از دست بدهد تا يك بار ديگر مرا ببيند . گرچه لحظاتى كوتاه به اندازه كشتن شترى باشد ، تا به اصرار از آنها چيزى بپذيرم كه امروز پاره‌اى از آن را مىخواهم و نمىدهند . » « 1 » \r\nو همچنين فرمود :\r\n« اى مردم ! به‌زودى زمانى مىرسد كه اسلام همانند ظرفى كه واژگون شود و آنچه در آن است بريزد ، واژگون گردد ( و مردم حقايق آن را به كلّى فراموش كنند . » « 2 » \r\nاين بحث در زمينه‌هاى سياسى قيام امام حسين عليه السلام بطور مفصّل مطرح خواهد شد لذا ما در اينجا به همين مقدار بسنده مىكنيم .\r\n\r\nخاندان ابوسفيان\r\nدرباره برخى از چهره‌هاى سياسى بنىاميّه قبلًا مطالبى مطرح شد . آنها حدود بيست سال با پيامبر اكرم صلى الله عليه و آله جنگيدند و زمانى ايمان آوردند كه شمشير پيامبر صلى الله عليه و آله بالاى سر آن‌ها قرار داشت و هيچ چاره‌اى براى نجات جانشان جز پذيرش اسلام نداشتند . ابوسفيان در بدر ، از سران مشركين ، و در احد و خندق سردار لشكر و زعيم سپاه كفر بود .\r\n\r\n","description":"","footnote":" ( 1 ) - نهج‌البلاغه ، خطبهء 93 .  ( 2 ) - همان ، خطبهء 103 . ","page_name":" 221 ","page_number":221},
  {"content":"\r\n\r\nابوسفيان همراه همسرش و سه فرزندش حنظله ، عمرو و معاويه در جنگ بدر حضور داشتند كه حنظله به‌دست على عليه السلام كشته شد و عمرو اسير گرديد و معاويه از ميدان جنگ گريخت . « 1 » \r\nخاندان ابوسفيان گرچه ظاهراً اسلام را پذيرفتند امّا هرگز ايمان واقعى به حضرت رسول صلى الله عليه و آله نياوردند . روايات متعددى در ذمّ ابوسفيان نقل شده است . از جمله حديثى است كه از رسول خدا صلى الله عليه و آله روايت كرده‌اند كه آن حضرت صلى الله عليه و آله ديد ابوسفيان بر الاغى سوار است ، درحالى كه معاويه از پشت سر و عتبه پسر ديگرش از جلوى مركب ، حركت مىكنند . فرمود :\r\n« لَعَنَ اللَّهُ الرَّاكِبَ ، وَالْقائِدَ وَالسَّائِقَ » « 2 » \r\nخدا لعنت كند آن را كه سوار است و آنكه زمام مركب را گرفته و آنكه آن را مىراند .\r\nدر مورد نفاق اين خاندان حكايات و روايات زيادى نقل شده است امّا در عدم ايمان آنها جمله معروف ابىسفيان كفايت مىكند كه در روز بيعت عثمان و آغاز حكومت بنىاميّه . گفت : « اى فرزندان عبد شمس ! اين حكومت را بگيريد و رياست را همانند گوى دست به دست هم دهيد . پس سوگند به خدا بهشت و جهنّمى وجود ندارد . » « 3 » \r\nدر نقل ديگر است كه گفت : قسم به آن كسى كه ابوسفيان به آن سوگند مىخورد ( نه قسم به الله ) نه بهشتى وجود دارد و نه جهنّمى . » « 4 » \r\nو همچنين ابوسفيان وقتى بلال را ديد كه در مسجدالحرام اذان مىگويد و بانگش به « اشْهَدُ انَّ مُحمَّداً رَسُولُ اللّهِ » بلند است . گفت : خدا عتبه را خوشبخت ساخت كه اين روز را نديد . « 5 » \r\nابوسفيان پس از به خلافت رسيدن عثمان بر سر قبر حضرت حمزه رفت و با پاى\r\n\r\n","description":"","footnote":" ( 1 ) - شرح نهج‌البلاغه ، ج 3 ، ص 180 ؛ سيره ابن هشام ، ج 2 ، ص 708 - 709 .  ( 2 ) - الغدير ، ج 10 ، ص 139 ( از منابع شيعه و سنى ) .  ( 3 ) - بحارالانوار ، ج 33 ، ص 208 ؛ تَلَقَّفُوها يا بَنى عَبْدِ شَمْسٍ تَلَقُفَ الكُرَةِ فَوَاللَّه ما مِنْ جَنَّةٍ وَ لا نار .  ( 4 ) - الاستيعاب ، ج 4 ، اسم 3035 ، ص 240 .  ( 5 ) - پرتوى از عظمت حسين عليه السلام ، ص 171 ، به نقل از شرح نهج‌البلاغه ، ابن ابىالحديد ، ج 3 ، ص 444 . ","page_name":" 222 ","page_number":222},
  {"content":"\r\n\r\nخود بر قبر او زد و گفت اكنون برخيز و بنگر آنچه را كه ما با هم به‌خاطر آن جنگ مىكرديم اينك كودكان ما با آن بازى مىكنند . « 1 » \r\n\r\nمعاوية بن ابوسفيان\r\nتاريخ زندگى معاويه پر از زشتىها و پليدىها است . او بدعت‌هاى زيادى در اسلام ايجاد كرد و ظلم‌هاى فراوانى مرتكب شد . پيامبر اكرم صلى الله عليه و آله درباره او فرمود :\r\n« انَّ مُعاوِيَةَ فى تابُوتٍ مِنْ نارٍ فى اسْفَلِ دَرَكٍ مِنْ جَحيمٍ يُنادى يا حَنَّانُ يا مَنَّانُ فَيُقالُ لَهُ الْانَ ، وَ قَدْ عَصَيْتَ قَبْلُ ، وَ كُنْتَ مِنَ الْمُفْسِدينَ » « 2 » \r\nمعاويه در تابوتى از آتش در پايين‌ترين دركات جهنّم است ندا مىكند : يا حنّان و يا منّان ، به او گفته مىشود : اين مكان بد را از قبل فراهم كردى و تو از مفسدان بودى .\r\nو همچنين فرمود : « اذا رَأَيْتُم مُعاوِيَةَ عَلى مِنْبَرى فَاقْتُلُوهُ » « 3 »  وقتى معاويه را بر منبر من ديديد او را بكشيد !\r\nاو هرگز ايمان نياورد و تظاهر به اسلام كرد و از هر فرصتى براى تضعيف اسلام بهره برد .\r\nعلى عليه السلام درباره عدم ايمان معاويه مىفرمايد : « سوگند به خدا آنان ( معاويه و طرفدارانش ) اسلام نياوردند بلكه تظاهر به مسلمانى كردند و كفر خود را پنهان داشتند چون يارانى يافتند به دشمنى خود با ما برگشتند . . . » « 4 » \r\nو امام حسن عليه السلام خطاب به معاويه فرمود : « شما را به خدا سوگند ، آيا مىدانيد على عليه السلام از لحاظ ايمان اوّلين فردِ مسلمان است و تو اى معاويه و پدرت در زمره كسانى هستيد كه با پول جذب قلوب شده و به طرف اسلام كشانيده شديد . هميشه كفرتان را پوشانده به اسلام تظاهر مىكرديد و به‌وسيله پول و اموال تمايل به اسلام مىنموديد .\r\nآيا به ياد دارى روزى را كه پدرت سوار بر شتر سرخ رنگ آمد و تو او را مىراندى و\r\n\r\n","description":"","footnote":" ( 1 ) - پرتوى از عظمت حسين عليه السلام ، ص 171 ، به نقل از شرح نهج‌البلاغه ، ابن ابىالحديد ، ج 3 ، ص 444 .  ( 2 ) - الغدير ، ج 10 ، ص 142 .  ( 3 ) - همان ، ص 142 و 143 .  ( 4 ) - مبارزه براى آزادى بيان و عقيده ، جعفر مرتضى عاملى ، ص 159 از وقعة الصفين ، ص 215 و 509 . ","page_name":" 223 ","page_number":223},
  {"content":"\r\n\r\nاين برادرت عتبه جلودارش بود پيغمبر صلى الله عليه و آله شما را مشاهده فرمود و لب به اين نفرين گشود : خداوندا ، سوار و جلودار و راننده را لعنت كن و از رحمت خود دور بدار . » « 1 » \r\nو على عليه السلام در جواب نامه معاويه كه درباره امتيازات مهاجران و طبقات آنها مطالبى آمده بود نوشت :\r\n« وَ ما لِلطُّلَقاءِ وَ ابْناءِ الطُّلَقاءِ وَالَّتمْييزَ بَيْنَ الْمُهاجِرين الْاوَّلينَ وَ تَرْتيبَ دَرَجاتِهِمْ » « 2 » \r\nاسيران آزاد شده كفّار جاهليّت و فرزندانشان را با امتيازات بين مهاجران نخستين و درجاتشان چه نسبت ؟ هيهات خود را در صفى قرار مىدهى كه از آن بيگانه‌اى .\r\nو امام حسن عليه السلام درباره معاويه خطاب به او فرمود : « اى معاويه آيا شعرى را كه به پدرت نوشتى ( در آن زمان كه او مىخواست اسلام بياورد ) فراموش كردى ؟ شعرت اين بود :\r\nاى صخر ( نام ابوسفيان ) مبادا روزى اسلام را قبول كنى كه ما را رسوا و بىآبرو خواهى كرد ! آن‌هم بعد از اينكه تعدادى از ما در جنگ بدر قطعه قطعه شدند . آنها دايى و عموى من و عموى مادرم بودند و حنظله نيك نام كه با كشته شدن خود بيخوابى شب را براى ما به ارمغان آورد . . . سپس امام عليه السلام فرمود : آنچه از سوابق ننگين تو پوشاندم بزرگ‌تر از مقدارى است كه آشكار ساختم . « 3 » \r\nمعاويه همانند پدرش شرب خمر مىكرد « 4 »  و معاصى كبيره مرتكب مىشد . با حاكميت بيست ساله او جهان اسلام خسارات زيادى ديد . احكام اسلام دگرگون ؛ و بدعت‌ها فراوان گرديد .\r\nمعاويه از اينكه نام ابوبكر ، عمر و عثمان برده نمىشد و در شبانه‌روز پنج بار نام مبارك رسول خدا صلى الله عليه و آله در اذان ذكر مىشد . شديداً متأثّر بود و مىگفت : به خدا سوگند از\r\n\r\n","description":"","footnote":" ( 1 ) - شرح نهج‌البلاغه ، ج 6 ، ص 286 .  ( 2 ) - نهج‌البلاغه ، نامهء 28 ، طلقاء به كسانى گفته مىشود كه پيامبر صلى الله عليه و آله آنها را در فتح مكّه مورد عفو قرار داد و آزادشان كرد .  ( 3 ) - شرح نهج‌البلاغه ، ج 6 ، ص 287 .  ( 4 ) - الغدير ، ج 10 ، ص 179 ؛ النصايح الكافيه ، ص 96 ؛ مشك‌هاى شرابى را كه براى معاويه حمل مىشد عبادة بن‌صامت و عبدالرّحمن سهل انصارى پاره كردند . ","page_name":" 224 ","page_number":224},
  {"content":"\r\n\r\nپا ننشينم تا آن را دفن كنم ( از زبانها بيندازم ) .\r\nعلّت اينكه مأمون دستور داد ( در سال 212 هجرى قمرى ) معاويه را بالاى منبرها لعن كنند نيز همين مطلب بوده است . « 1 » \r\nحتى كسانى كه خلفاء قبل از معاويه را قبول داشتند معاويه را فاسق مىدانستند ؛ بعنوان مثال ابن ابىالحديد مىگويد :\r\n« به استادم ابوجعفر نقيب گفتم : آيا معتقدى ابوبكر و عمر اهل بهشتند ؟ گفت : آرى . . . گفتم :\r\nآيا معاويه نيز اهل بهشت است ؟ گفت : اصلًا و ابداً ! معاويه يقيناً اهل آتش است . البته نه براى آنكه از على عليه السلام سرپيچى كرد و با وى به جنگ پرداخت بلكه معاويه اصولًا در اسلام بر عقيده صحيح نبود و ايمان به ديانت نداشت . او و پدرش از سران و رؤساى منافقان بودند . و هرگز واقعاً ايمان نياوردند و ايمان و اسلام آنها ظاهرى بود و سپس مىگويد : ابوجعفر مقدارى از گفتار نارواى معاويه را كه دلالت بر فساد عقيده‌اش داشت يادآورى كرد كه ذكر آنها در اينجا مناسب نيست . » « 2 » \r\nخاندان بنىاميّه نه‌تنها با مخالفان پيامبر اكرم صلى الله عليه و آله برخورد قاطع نمىكردند حتى به افراد اجازه مىدادند آن حضرت را هجو نمايند . چنان كه به ابن عايشه اجازه دادند رسول خدا صلى الله عليه و آله را هجو نمايد . و عمرو بن العاص راضى نمىشد نصرانىاى كه به پيامبر صلى الله عليه و آله بد گفته بود تازيانه بخورد . « 3 » \r\n\r\nيزيد بن معاويه\r\nيزيد فرزند معاوية بن ابىسفيان از كريه‌ترين چهره‌هاى تاريخ بشريت است . و سياه‌ترين صفحات تاريخ بشر صفحاتى است كه در آن ، شرح زندگى يزيد ثبت شده است . درباره ماهيت اين عنصر پليد اموى در بخش زمينه‌هاى شخصيّتى به‌طور مفصّل\r\n\r\n","description":"","footnote":" ( 1 ) - مروج الذهب ، ج 3 ، ص 453 .  ( 2 ) - شرح نهج‌البلاغه ، ابن ابىالحديد ، ج 10 ، ص 226 .  ( 3 ) - مبارزه با آزادى بيان و عقيده در عصر شيخ مفيد ، جعفر مرتضى عاملى ، ص 142 از تهذيب‌التهذيب ، ج 3 ، ص 96 . ","page_name":" 225 ","page_number":225},
  {"content":"\r\n\r\nسخن خواهد رفت امّا اجمال مطلب اين است كه او تربيتش تربيت مسيحى بود ؛ و با مسيحيت بيش از اسلام آشنا بود . و فرزندش خالد را نيز به مسيحيان سپرد . و هرگز با آنها جنگ نكرد . « 1 » \r\nعقّاد مىگويد : « يزيد جوان بدخويى بود كه شب و روزش را در ميگسارى و اشتغال به تار مىگذراند و از مجلس زن‌ها و نُدَمايش برنمىخاست مگر براى شكار و روزهايى را در شكار بىاطّلاع از جريان امور كشور سر مىكرد . » « 2 » \r\nهمچنين مىگويد : « علاقه شديد يزيد به شعر ، او را به ميگسارى و معاشرت با شعراء و ندماء راغب كرده بود . . . توجّه او به تربيت يوزها و بوزينگان او را در عداد و همرديف صاحبان يوز و بوزينه قرار داد . يزيد بوزينه‌اى داشت كه آن را ابوقيس مىخواند ، و لباس حرير به آن مىپوشاند و آن را به طلا و نقره زينت مىنمود و در مجالس شراب حاضر مىساخت و در مسابقات اسب‌دوانى بر الاغى سوارش مىكرد و تحريص مىنمود تا مسابقه را از اسب‌ها ببرد . او حتى در مدينةالرّسول نيز از ميگسارى ، و گناه خوددارى نمىكرد . » « 3 » \r\nبلاذرى مىنويسد : « يزيد آدم فوق‌العاده خودسر ، بىتدبير و بوالهوس بود به‌طورى كه هوس هر كارى را مىكرد حتماً آن را انجام مىداد . » « 4 »  و مسعودى مىگويد : « يزيد صاحب طرب ، و بازها و سگ‌هاى شكارى و بوزينه‌ها و يوزها و مجالس شراب بود . » « 5 » \r\nاگر درباره يزيد بن معاويه هيچ مطلبى نداشتيم به جز كلام نورانى امام حسين عليه السلام كه فرمود : « وَ عَلَى الْاسْلامِ السَّلامِ اذْ قَدْ بُلِيَتِ الْامَّةُ بِراعٍ مِثْلِ يَزيد » « 6 »  . در معرّفى او كفايت مىكرد .\r\n\r\n","description":"","footnote":" ( 1 ) - مروج‌الذهب ، ج 3 ، ص 3 .  ( 2 ) - ابوالشهداء ، عقّاد ، ص 21 و 3 .  ( 3 ) - همان ، ص 77 ؛ الكامل ، ابن اثير ، ج 3 ، ص 317 .  ( 4 ) - انساب الاشراف ، بلاذرى ، ج 4 ، قسمت دوّم ، ص 1 .  ( 5 ) - مروج الذهب ، ج 3 ، ص 15 - 16 .  ( 6 ) - موسوعة كلمات الامام الحسين ، ص 285 ، به نقل از اللهوف ، ص 10 و بحارالانوار ، ج 44 ، ص 324 . ترجمه : وقتىامّت گرفتار شخصى مانند يزيد شد فاتحه اسلام خوانده شده است . ","page_name":" 226 ","page_number":226},
  {"content":"\r\n\r\nيزيد بزرگ‌ترين جنايات تاريخ را مرتكب شده است . وى در اوّلين سال سلطنتش سبط پيامبر صلى الله عليه و آله ، امام حسين عليه السلام و فرزندانش و اصحابش را با فجيع‌ترين وضع به شهادت رساند و در سال دوّم مدينة الرّسول را غارت نموده و خون بهترين شخصيت‌هاى روزگار را مباح ساخت . و در سوّمين سال سلطنتش با هتك حرمت مسجدالحرام و به منجنيق بستن خانه كعبه قبله مسلمانان و سوزاندن سقف و پرده‌هاى كعبه جنايات خود را به اوج رسانيد . « 1 » \r\n\r\n","description":"","footnote":" ( 1 ) - الامامة والسياسة ، ج 1 ، ص 233 ؛ تاريخ يعقوبى ، ج 2 ، ص 224 ؛ تاريخ طبرى ، ج 4 ، ص 370 . ","page_name":" 227 ","page_number":227},
  {"content":"\r\n\r\nوَ انَّكَ لَذَهَّابٌ فِى التّيهِ رَوَّاغٌ عَنِ الْقَصْدِ . . . . « 1 » \r\n\r\nچگونگى به خلافت رسيدن بنىاميّه\r\nبنىاميّه حدود بيست سال با پيامبر اكرم صلى الله عليه و آله جنگيدند و هنگامى اسلام آوردند كه چاره‌اى جز آن نداشتند . آنان داراى سابقه سوء در اسلام بودند . و از جايگاه خوبى ميان مسلمانان برخوردار نبودند .\r\nعثمان بن عفّان كه از اموىها بود ، بعد از مرگ عمر توسّط شورايى كه عمر معيّن كرد به خلافت دست يافت . اين كار سبب گشت اموىها به دستگاه حكومت اسلامى راه پيدا كنند . گرچه معاويه در زمان عمر نيز والى سرزمين زرخيز شام و سوريه بود ، امّا سلطه حزب اموى بر جهان اسلام در زمان عثمان پديد آمد . عثمان در امتياز دادن به بستگان فاسدش آنقدر افراط كرد كه عدّه‌اى از مسلمانان از خشم به او حمله كردند و او را از پا درآوردند . معاويه به‌عنوان خونخواهى عثمان در مقابل على عليه السلام قرار گرفت و بدين وسيله نيروى اسلام را عليهِ خودِ اسلام تجهيز نمود .\r\nاموىها در عصر خلافت عثمان بر بيت‌المال و مناصب سياسى دست يافتند و دو\r\n\r\n","description":"","footnote":" ( 1 ) - نهج‌البلاغه ، نامه 28 ؛ تو ( اى معاويه ! ) در بيابان گمراهى روانى و از راه راست رويگردان . ","page_name":" 228 ","page_number":228},
  {"content":"\r\n\r\nعامل ثروت و قدرت را در اختيار گرفتند ، فقط يك عامل قوى و نيرومند كم داشتند كه « ديانت » بود . بعد از قتل عثمان ، معاويه با يك طرّارى عجيبى بر اين عامل هم دست يافت و توانست سپاهى عليه شخصيّتى مانند على بن ابىطالب عليه السلام تجهيز نمايد . معاويه توانست نيروهاى فكرى - مذهبى را به خدمت گيرد . بدين ترتيب معاويه علاوه بر دو عنصر و عامل اصلى حكومت به سومين عنصر مهمّ حكومت يعنى « ديانت » و نيروهاى فكرى - مذهبى نيز دست يافت .\r\nبنىاميّه از سال 41 ه . ق . تا سال 133 ه . ق . بر سراسر جهان اسلام ، و از 138 ه . ق .\r\nتا 422 ه . ق بر اسپانيا حكومت كردند . معاويه در سال 41 ه . ق . يك دولت عربى محض در شام بنيان نهاد كه 90 سال دوام پيدا كرد و پس از او 13 تن از خلفاى خاندان وى بر جهان اسلام حكومت كردند .\r\nحاكميت يافتن معاويه عمدتاً به دلايل ذيل بازگشت مىكند .\r\nالف - وجود زمينه‌هاى سياسى و اجتماعى .\r\nب - فقر فرهنگى جامعه اسلامى مخصوصاً شام .\r\nج - قدرت اقتصادى و سياسى بنىاميّه كه عمدتاً آن را در زمان عمر و عثمان به‌دست آورده بودند .\r\nد - داشتن سپاه قدرتمند و مطيع .\r\n\r\nزمينه‌هاى اجتماعى\r\nهنگامىكه على عليه السلام به خلافت رسيد . با جامعه‌اى مواجه گشت كه در طول 25 سال پس از پيغمبر صلى الله عليه و آله به تدريج از اسلام ناب محمّدى صلى الله عليه و آله فاصله گرفته و در بخش‌هاى گوناگون دچار انحراف شده بودند . لذا وقتى امام عليه السلام زعامت جامعه اسلامى را به‌عهده گرفت قبل هر چيز به اصلاحات داخلى اقدام نمود . على عليه السلام اصلاحات خويش را در زمينه‌هاى مختلف آغاز كرد . اوّلًا براى اجراى عدالت اقتصادى دستور داد بيت‌المال به‌طور مساوى بين افراد تقسيم شود و اين قانون كه مهاجرانِ از قريش برتر از مهاجران\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nغير قريش و مهاجران برتر از انصار و . . . لغو گردد . و هرگونه تبعيض را خلاف دين اسلام دانست و فرمود : اگر اموال بيت‌المال كابين زنان نيز شده باشد بايد پس گرفته شود براى اينكه حق با گذشت زمان باطل نمىشود .\r\nو همچنين فرمود : « ستمديدگانى كه در نظرها ذليل و پست هستند از نظر من عزيز و محترمند تا حقّشان را بگيرم و نيرومندان ستمگر در نظر من حقير و پستند تا حق را از آنها بستانم . و در برابر فرمان خدا راضى و تسليم امر او هستيم . » « 1 » \r\nعلى عليه السلام واليانى را كه از شايستگى كافى برخوردار نبودند نيز عزل نمود . و افراد متّقى و با كفايت را جايگزين آنها كرد .\r\nسياست‌هاى اصلاحى على عليه السلام موجب رنجش دنياطلب‌ها گرديد و عدالت او سبب گشت اشراف و حكّام ناصالح به معاويه گرايش يابند .\r\nبه‌عنوان نمونه مىتوان روگردانى طلحة و زبير را نام برد . كه از عدالت و اصلاحات على عليه السلام رنجيدند و با همراهى حزب اموى اوّلين جنگ داخلى را به‌وجود آوردند و معاوية بن ابوسفيان از فرصت بهره گرفت و جنگ صفين را پديد آورد . او با مكر و فريب ، در بين طرفداران على عليه السلام اختلاف ايجاد كرد و زمينه پيدايش خوارج و جنگ نهروان را آماده ساخت و جنگ‌هاى داخلى از آن جهت كه در 45 سال گذشته ( در زمان پيامبر صلى الله عليه و آله و خلفا ) بىسابقه بود و مواهب مادّى جنگ با كفّار را دربرنداشت . موجب شد جنگجويان مسلمان خستگى و دلمردگى پيدا كنند . تا آنجا كه بيشتر مردم اندك اندك از على عليه السلام فاصله گرفتند . زيرا اكثريت آنان از درك و منطق قوى و درست عاجز بودند . اين آزردگى را در خطبه‌هاى شكايت‌آميز امام عليه السلام كه پس از جنگ صفين خوانده ، مشهود است . در روزهاى آخر على عليه السلام وقتى مردم را به جنگ با معاويه دعوت مىكرد كمتر دور او جمع مىشدند . و معاويه چون اين زمينه‌ها را مىديد بُسر بن ارطاة را به نابودى\r\n\r\n","description":"","footnote":" ( 1 ) - نهج‌البلاغه ، خطبهء 37 . ","page_name":" 230 ","page_number":230},
  {"content":"\r\n\r\nطرفداران على عليه السلام به منطقه حجاز و يمن اعزام نمود . « 1 » \r\nبنابراين يكى از علل قدرت يافتن بنىاميّه ، به مسائل داخلى جامعه اسلامى در عصر حاكميت على عليه السلام باز مىگردد .\r\n\r\nفقر فرهنگى\r\nبنىاميّه از جهل و نادانى تازه مسلمانان شام به خوبى بهره جستند . مردم شام علاوه بر جديدالاسلام بودنشان ، از آگاهى بسيار كمى برخوردار بودند . آنها اهل بيت پيغمبر را نمىشناختند و از اسلام اطّلاعات بسيار محدودى داشتند . به همين جهت معاويه هسته مركزى تشكيلات حكومتى خود را از اين مردم غافل و جاهل برگزيد .\r\nمسعودى در مروج الذّهب مىنويسد : « يكى از دوستان اهل علم گفت : ما درباره ابوبكر و عمر و على و معاويه بحث مىكرديم ، عدّه‌اى ناظر مباحثه بودند ؛ يكى از آنها كه عاقل‌ترين آنها بود گفت شما درباره ابوبكر و عمر و . . . چه مىدانيد من پرسيدم شما دربارهء آنها چه فكر مىكنيد ؟ جواب داد آيا على پدر فاطمه نبود ؟ گفتم فاطمه كيست ؟\r\nگفت همسر پيغمبر و دختر عايشه خواهر معاويه . گفتم حكايت على چه بوده است ؟\r\nگفت : در جنگ حنين با پيغمبر كشته شد . » « 2 » \r\nمردم شام چنان در بىخبرى به‌سر مىبردند كه بنىاميّه را تنها وارثان پيغمبر اكرم صلى الله عليه و آله مىدانستند عبدالله بن على وقتى از شام برگشت گفت : « اهل شام براى پيامبر صلى الله عليه و آله اهل بيت و خويشاوندى كه از او ارث ببرد غير از بنىاميّه نمىشناسند . » « 3 » \r\nحكومت حزب اموى ، در واقع بر همين عقب‌افتادگى مردم شام پايه نهاده شده بود و به همين جهت معاويه همواره مراقب بود تا مبادا از مخالفان خلفاى اموى كسى وارد شام\r\n\r\n","description":"","footnote":" ( 1 ) - الكامل ، ابن اثير ، ج 3 ، ص 191 .  ( 2 ) - مروج الذّهب ، ج 3 ، ص 43 .  ( 3 ) - همان ، 44 . ","page_name":" 231 ","page_number":231},
  {"content":"\r\n\r\nشود و وضع موجود را تغيير دهد . و هنگامى كه ابوذر به شام هجرت كرد او را اخراج و با وضع رقّت‌بارى او را به مدينه بازگرداند .\r\nعقب‌افتادگى و جهل مردم شام دلايل متعددى داشت كه دشوارى راه‌ها و ارتباط و كنترل شديد امويان و ايجاد سانسور فكرى از جمله آنها مىباشد .\r\n\r\nقدرت اقتصادى و سياسى\r\nهمان‌طور كه بيان شد عثمان در قدرت دادن به امويان در دو جنبهء سياسى و اقتصادى به‌طرز عجيبى اقدام كرد . عثمان بويژه به معاويه عنايت خاصّى داشت . عجيب اين است كه خليفه دوّم نيز به معاويه توجّه ويژه‌اى داشت . و در مقابل تشريفاتى كه وى بر خلاف سيره شيخين در شام بر پا كرده بود بر او خورده نگرفت بلكه او را در سياست‌هايش خودمختارى داد . امّا نسبت به كارگزاران ديگر بسيار خشن بود . « 1 » \r\nچنان كه وقتى ابوهريره ( حاكم بحرين ) اسب‌هايى به قيمت هزار و ششصد دينار خريده بود او را احضار كرد و به او شلّاق زد و اموال را به بيت‌المال برگرداند . « 2 » \r\nدر مورد بخشش‌هاى مالى عثمان به بنىاميّه قبلًا در بحث بدعت‌هاى خليفه سوم مطالبى مطرح كرديم . آنچه مسلّم است اين است كه امويان در خلافت عثمان از قدرت سياسى خود براى به دست آوردن قدرت اقتصادى سوء استفاده‌هاى زيادى كردند و قطب‌هاى اقتصادى عصر خود شدند . و پس از كشته شدن عثمان با بهره‌گيرى از همين اموال به يغما رفته بيت‌المال بود كه توانستند در مقابل لشكر عراق به رهبرى على عليه السلام بايستند و مانع اصلاحات آن حضرت شوند . و امام حسن عليه السلام را به صلح وادارند و حكومت را به‌دست گيرند .\r\n\r\nارتش اموى\r\nمعاويه با قدرت اقتصادىاى كه داشت توانست وجدان افرادى را كه از انديشه دينى\r\n\r\n","description":"","footnote":" ( 1 ) - عقد الفريد ، احمد بن محمد بن عبد ربّه اندلسى ، ج 1 ، ص 15 و ج 5 ، ص 114 .  ( 2 ) - همان . ","page_name":" 232 ","page_number":232},
  {"content":"\r\n\r\nبهره چندانى نداشتند خريدارى نمايد و مزدورانى را كه سراپا مطيع او بودند به خدمت بگيرد . لشكرى كه معاويه آن را به وجود آورد نزديك 83 سال يعنى ، در تمامى مدت حكومت اموى به منزله ستون فقرات اين حكومت محسوب مىشود . و به‌عنوان نيروى سركوب‌گرى به شمار مىآمد كه از هيچ جنايتى باك نداشت .\r\nبسيارى از تبهكاران و منافقان زمان پيامبر صلى الله عليه و آله در سپاه معاويه بودند . چنان كه عقيل در پاسخ معاويه كه از چگونگى سپاه خود و على عليه السلام پرسيده بود گفت : « به خدا سوگند ، آنگاه كه بر لشكرگاه برادرم گذشتم ديدم شبى چون شب رسول خدا صلى الله عليه و آله و روزى چون روز آن حضرت صلى الله عليه و آله دارند ، با اين تفاوت كه فقط رسول خدا صلى الله عليه و آله ميان آنان نيست ؛ من كسى جز نمازگزار نديدم و آوايى جز بانگ تلاوت قرآن نشنيدم . و چون به لشكرگاه تو گذشتم گروهى از منافقان و از آنانى كه مىخواستند شتر پيامبر صلى الله عليه و آله را در شب عقبه رم دهند از من استقبال كردند ! » سپس عقيل از معاويه پرسيد : اين شخص كه در سمت راست تو نشسته كيست ؟ معاويه گفت : اين عمرو عاص است . عقيل گفت : اين همان كسى است كه چون متولد شد شش نفر مدعى پدرى او شدند . . . ! اين ديگرى كيست ؟\r\nمعاويه گفت : ضحّاك بن قيس فهرى است . عقيل گفت : آرى به خدا سوگند پدرش [ خيلى 
  ] خوب بهاىِ نطفهء بزهاى نر را مىگرفت . اين ديگرى كيست ؟ معاويه گفت :\r\nابوموسى اشعرى است . عقيل جواب داد : اين پسر آن دزد نابكار است . » « 1 » \r\nبه‌هر حال آنچه مسلّم است اين است كه معاويه با استفاده از امكانات مالى و تعصّب قبيله‌اى سپاه مجهّزى پديد آورد كه در اقتدار بنىاميّه مؤثّر بوده است .\r\nمجموع عوامل مذكور موجبات حاكميّت بنىاميّه را پديد آوردند . امويان پس از به‌دست آوردن خلافت ، تمام تلاش خود را در جهت مبارزه با دين و اهل بيت پيغمبر صلى الله عليه و آله و بهره‌بردارى از تمتّعات مادّى به‌كار گرفتند و بسيارى از احكام الهى را زير پا نهادند .\r\n\r\n","description":"","footnote":" ( 1 ) - شرح نهج‌البلاغه ، ج 2 ، ص 124 . ","page_name":" 233 ","page_number":233},
  {"content":"\r\n\r\nالا تَرَونَ انَّ الْحَقَّ لا يُعْمَلُ بِهِ وَ انَّ الْباطِلَ لا يُتَناهى عَنْهُ\r\nلِيَرْغَبِ الْمُؤْمِنُ فى لِقاءِ اللَّهِ مُحِقّاً . « 1 »  امام حسين عليه السلام\r\n\r\nبىاعتنايى كامل به فضيلت‌ها و ارزش‌هاى اسلامى\r\nچنان كه اولياء خدا و اهل بيت پيغمبر صلى الله عليه و آله پيش‌بينى مىكردند و هشدار مىدادند ، با حاكميت معاويه بسيارى از ارزش‌هاى اسلامى به فراموشى سپرده شد . و بار ديگر جاهليت با همه ويژگىهايش جلوه‌گر شد . امام حسين عليه السلام در مورد بنىاميّه و اوضاع فرهنگى زمان خويش فرمود :\r\n« الا انَّ هؤُلاءِ قَد لَزِمُوا طاعَةَ الشَّيْطانِ وَ تَرَكُوا طاعَةَ الرَّحمنِ وَ اظْهَرُوا الْفَسادَ وَ عَطَّلُوا الحُدُودَ وَاسْتَأْثَرُوا بِالْفَىْءِ و احَلُّوا حَرامَ اللَّه وَ حَرَّمُوا حَلالَهُ و . . . » « 2 » \r\nآگاه باشيد اينان ( بنى اميّه ) اطاعت خدا را ترك و پيروى از شيطان را بر خود فرض نموده‌اند فساد را ترويج و حدود الهى را تعطيل نموده فىء را ( كه مختص خاندان\r\n\r\n","description":"","footnote":" ( 1 ) - انساب الاشراف ج 3 ، ص 171 ؛ طبرى ، ج 4 ، ص 304 ؛ الكامل ، ابن اثير ، ج 3 ، ص 553 ؛ آيا نمىبينيد نه به حق عمل و نه از باطل دورى مىشود شايسته است كه مؤمن آرزوى مرگ كند .  ( 2 ) - طبرسى ، ج 4 ، ص 34 . ","page_name":" 234 ","page_number":234},
  {"content":"\r\n\r\nپيغمبر صلى الله عليه و آله است ) به خود اختصاص و حلال و حرام و اوامر و نواهى خداوند را تغيير داده‌اند .\r\nمعاويه به هيچ حقيقتى پايبند نبود و تلاش مىكرد مردم را از تحت بندگى خدا به بردگى خود درآورد . او تمام خصلت‌هاى يك پيشواى باطل را دارا بود . فساد و تباهى از وجودش و خاندانش و حمايت كننده‌گانش مىباريد . او مصداق بارز اين آيات قرآن كريم بود كه خداى متعال مىفرمايد : « ما آنها را ( ستمگران ) پيشوايانى قرار داديم كه ( مردم را ) به دوزخ فرامىخوانند و روز قيامت يارى نخواهند شد . » « 1 »  « آنها قلب دارند ولى درك نمىكنند و چشم دارند اما نمىبينند . و گوش دارند لكن نمىشنوند آنها همانند چهارپايان بلكه بدتر از آنها هستند » « 2 »  . « آنان كوشش مىكنند ديگران را از راه حق باز دارند و به انحراف بكشانند . آخرت را نيز انكار كرده‌اند و نپذيرفته‌اند . » « 3 » \r\nمعاويه سردمدار نيروهاى مرتجع بود كه با تمام وجود تلاش مىكرد جامعه اسلامى را به عقب برگرداند . على عليه السلام درباره او و حاميانش فرمود : « به هوش باشيد كه دست از ريسمان اطاعت برگرفته‌ايد و با تجديد رسوم جاهليت دژ محكم الهى را در هم شكسته‌ايد . . . » « 4 » \r\nو امام حسين عليه السلام در آستانه قيام خود فرمود :\r\n« پيشامد ما همين است كه مىبيند ؛ جدّاً اوضاع زمان دگرگون گرديده ، زشتىها آشكار و نيكيها و فضيلتها از محيط ما رخت بربسته است از فضايل انسانى چيزى باقى نمانده است مگر اندكى مانند قطرات ته مانده ظرف آب . مردم در زندگى ننگين و ذلت‌بارى به‌سر مىبرند كه نه به حق عمل و نه از باطل روگردانى مىشود . شايسته است كه در چنين محيط ننگين ، شخص با ايمان و با فضيلت فداكارى و جانبازى كند و به‌سوى فيض ديدار پروردگارش بشتابد . من در چنين محيط ذلت‌بارى مرگ را جز\r\n\r\n","description":"","footnote":" ( 1 ) - وَ جَعَلْناهُمْ ائِمَّةً يَدْعُونَ الَى النَّارِ وَ يَوْمَ الْقِيامَةِ لا يُنْصَرُونَ . ( قصص ( 28 ) ، آيهء 41 )  ( 2 ) - لَهُمْ قُلُوبٌ لا يَفْقَهُونَ بِها وَ لَهُمْ اعْيُنٌ لا يُبْصِرُونَ بِها وَ لَهُمْ اذانٌ لا يَسْمَعُونَ بِها اولئِكَ كَالْانْعامِ بَلْ هُمْ اضَلُّ اولئِكَ هُم‌ُالْغافِلُون . ( اعراف ( 7 ) ، آيهء 179 )  ( 3 ) - الَّذين يَصُدُّونَ عَنْ سَبيلِ اللّهِ وَ يَبْغُونَها عِوَجاً وَ بِالْاخِرَةِ هُمْ كافِرُون . ( هود ( 11 ) ، آيه 19 )  ( 4 ) - نهج‌البلاغه ، خطبهء 192 . ","page_name":" 235 ","page_number":235},
  {"content":"\r\n\r\nسعادت و خوشبختى ؛ و زندگى با اين ستمگران را چيزى جز رنج و نكبت نمىدانم . » « 1 » \r\nبا مرگ معاويه و حاكميت فرزندش يزيد خلافت اسلامى انحراف افزونترى پيدا كرد « 2 »  و زمينه ظلم و جنايت بيشتر نسبت به اولياء خدا و از بين رفتن احكام الهى پديد آمد .\r\n\r\n","description":"","footnote":" ( 1 ) - تاريخ طبرى ، ج 4 ، ص 305 ؛ تحف‌العقول ، ص 174 .  ( 2 ) - معاويه فرزندش يزيد را بدون هيچ‌گونه شايستگى ، صرفاً براساس سنّتهاى رايج سلطنتى به جانشينى برگزيد و بازور و تزوير براى او بيعت گرفت . ","page_name":" 236 ","page_number":236},
  {"content":"\r\n\r\nوَاللَّهِ لا يَزالُونَ حتَّى لا يَدَعُوا لِلَّهِ مُحرّماً الَّا اسْتَحَلُّوهُ\r\nوَ لا عَقْداً الّا حَلُّوهُ . « 1 »  امام على عليه السلام\r\n\r\nدشمنى با پيامبر اكرم صلى الله عليه و آله و اهل بيت عليهم السلام\r\nچنان‌كه در مباحث جريان نفاق در عصر رسالت گفتيم ، عدّه‌اى از صحابه به‌خاطر جاه‌طلبى و عدم ايمان واقعى به قرآن و رسالت حضرت محمد صلى الله عليه و آله ، حرمت آن حضرت صلى الله عليه و آله را حتّى در محضرش رعايت نمىكردند و اوامرش را فرمان نمىبردند . در عصر حاكميت معاويه اين حركت تشديد شد و به دشمنى جدّى با پيغمبر صلى الله عليه و آله و اهل بيت آن حضرت عليهم السلام منجر گشت . معاويه با جعل احاديث كذب سعى كرد مقام پيامبر صلى الله عليه و آله را از حدّ يك انسان عاقل و منظّم و مسلمان هم پايين‌تر بياورد . معاويه خود سوگند ياد كرد كه نام پيامبر صلى الله عليه و آله را دفن خواهد نمود .\r\nزبير بن بكّار از مطرف فرزند مغيره بن شعبه نقل مىكند : « من همراه پدرم مغيره به مسافرت شام رفته و بر معاويه وارد شده بوديم . پدرم هر شب به مجلس شبانه معاويه\r\n\r\n","description":"","footnote":" ( 1 ) - نهج‌البلاغه ، خطبهء 98 ؛ به خدا سوگند آنها ( بنىاميّه ) حرامى باقى نمىماند مگر مرتكب خواهند شد و عهد و پيمانى از اسلام نمىماند مگر اينكه باز مىكنند . ","page_name":" 237 ","page_number":237},
  {"content":"\r\n\r\nمىرفت و وقتى به خانه برمىگشت - با اين كه خود از داهيانِ به‌نام عرب بود - از فراست و كياست معاويه سخن مىگفت .\r\nاما يك شب پس از اين‌كه از نزد معاويه به خانه برگشت ، از غذا خوردن امتناع ورزيد ، و من او را سخت پريشان ديدم . ساعتى درنگ كردم ، زيرا مىپنداشتم ناراحتى پدرم از اعمالى است كه از ما سر زده ، و يا حادثه‌اى در كار ما و موقعيت ما رخ داده و كم و كاستى به وجود آمده باشد . از اين رو علّت ناراحتى او را پرسيدم . گفت : فرزندم ! من از نزد خبيث‌ترين و پليدترين مردم بازگشته‌ام !\r\nگفتم : هان ! براى چه ؟\r\nگفت : مجلس معاويه خالى از اغيار بود ، و ما با هم خيلى خصوصى و با نهايت صميميت سخن مىگفتيم . من به او اظهار داشتم : اى اميرالمؤمنين ! تو به آرزوهايت رسيده‌اى ، حال اگر با اين سن كهولت به عدل و داد اقدام كنى و با ديگران به مهربانى رفتار نمايى خيلى بجا و شايسته است . اگر نظر لطفى به - بنىهاشم - كنى و با ايشان صله رحم بنمايى چه مانعى دارد ؟ . . . اينها عموزاده‌هاى تو هستند . « 1 »  با آنها نيكى و صلهء رحم بنما ، تا در روزگاران از تو نام نيكى به يادگار بماند .\r\nمعاويه جواب داد : « واى بر تو ! اين آرزويى سخت دور از دسترس و انجام ناشدنى است ابوبكر به حكومت رسيد ، و عدالت ورزيد ، و آن همه سختىها تحمّل كرد ، اما وقتى مُرد نامش نيز مُرد .\r\nآنگاه عمر به حكومت رسيد ، كوشش‌ها كرد ولى وقتى كشته شد نامش نيز از ميان مردم رفت . آنگاه برادر ما عثمان به خلافت رسيد . مردى از نظر نسب چون او نبود ! و كرد آن چه كرد اما تا كشته شد نامش فراموش گرديد .\r\n\r\n","description":"","footnote":" ( 1 ) - بنىهاشم از نظر نسب به هاشم بن عبد مناف مىرسند ، و بنىاميّه هم به عبد شمس بن عبد مناف مىرسند ، لذا عبدمناف جدّ مشترك بنىهاشم و بنىاميّه است ؛ امّا به تعبير على عليه السلام هرگز « اميّه » همچون « هاشم » و « حرب » بسان « عبدالمطلب » و « ابوسفيان » مانند « ابوطالب » نبودند و نيز هيچ مهاجرى همچون آزاد شده از بند اسيرى نيست . هرگز آلوده نسب ، مانند خاندان و دودمان پاك و معصوم نمىباشد . ( نامه 17 نهج‌البلاغه ) ","page_name":" 238 ","page_number":238},
  {"content":"\r\n\r\nدرحالى كه نام اين مرد ، فرزند ابوكبشه ( مقصود پيامبر اكرم صلى الله عليه و آله است ، و اين لقبى است كه كفّار قريش به طعنه به آن حضرت داده بودند ) « 1 »  را هر روز پنج بار در سراسر جهان اسلام به فرياد بانگ مىزنند و به بزرگى ياد مىكنند : « اشْهَدُ انَّ مُحَمَّداً رَسُولُ اللَّهِ » ! تو فكر مىكنى چه عملى در چنين شرايطى باقى خواهد ماند ؟ و چه نام نيكى پايدار است ، اى بى مادر ؟\r\nنه ، به‌خداى سوگند آرام نخواهم نشست مگر اين كه نام او را دفن كنم ؛ و اين ذكر و ياد را به خاك سپارم ! » « 2 » \r\nمعاويه به سوگند خويش وفادار ماند ، و نهايت كوشش خويش را در راه انجام آن به‌كار برد . . احاديثى كه به دستور او درباره پيامبر صلى الله عليه و آله جعل شد . حضرت صلى الله عليه و آله را از حدّ يك انسان معمولى نيز پايين‌تر آورد . لذا متفكّرانى همانند دكتر صالح وردانى يكى از علل گرايش خود به مكتب تشيّع و دور شدن از اهل سنّت را تصوير نامطلوب اهل سنت و جماعت از پيامبر صلى الله عليه و آله ذكر مىكنند . او مىگويد شخصيتى كه اهل سنّت از رسول خدا صلى الله عليه و آله ارائه كرده‌اند به هيچ وجه قابليت عشق‌ورزى و پيروى نيست و مواردى را بعنوان نمونه ذكر كرده‌اند . ما نيز برخى از آنها را از منابع معتبر به اختصار متذكّر مىشويم .\r\n\r\nنمونه‌هايى از احاديث مجعول\r\nبخارى در كتاب صحيح خود روايتى از ام‌المؤمنين عايشه درباره پيامبر صلى الله عليه و آله نقل كرده است : « دو كنيزك [ يا دو دخترك 
  ] آوازه‌خوان در خانه من ، شعرهايى از عصر جاهليت و جنگ‌هاى آن به آواز مىخواندند . در اين حال پيامبر وارد شده و بدون هيچ عكس‌العملى به روى بستر خويش دراز كشيد .\r\nدر اين هنگام ابوبكر وارد شد ، و به محض برخورد به آوازه‌خوان با شدّت و تندى به\r\n\r\n","description":"","footnote":" ( 1 ) - در جنگ احد ، پس از شكست مسلمانان ، ابوسفيان به‌عنوان استهزاء و تمسخر پيامبر را ابن ابىكبشه ناميد . ر . ك . انساب الاشراف ، ج 1 ، ص 91 و 327 .  ( 2 ) - مروج الذهب ، ج 3 ، ص 454 ؛ شرح نهج‌البلاغه ، ج 1 ، ص 463 ؛ الاخبار الموفّقيات ، ص 576 . ","page_name":" 239 ","page_number":239},
  {"content":"\r\n\r\nمن گفت : ساز و آواز شيطانى در محضر پيامبر ! ؟ »\r\nدر روايت ديگرى بخارى مىگويد : « ابوبكر به عدّه‌اى كه مشغول ساز و آواز بودند گفت : اى بندگان خدا آيا به ساز و آواز شيطان مشغول شده‌ايد ؟\r\nرسول خدا به ابوبكر رو كرده و فرمود : رهايشان كن ، و كارشان نداشته باش ! هر گروهى عيدى دارد و امروز هم عيد ما مىباشد . » « 1 » \r\nهمچنين بخارى از عايشه نقل مىكند : « روز عيدى بود ، و چند تن از مردمان سرزمين حبشه به شادمانى و رقص مشغول بودند . اينان به مسجد آمده بودند ، و طبق رسوم خاصّ خود رقص شمشير مىكردند . پيامبر فرمود : آيا مايلى رقص اينها را مشاهده كنى ؟\r\nمن اظهار تمايل كردم . پيامبر مرا به دوش گرفت ( ! ! ) و درحالى كه صورت من به صورت او بود مشغول تماشاى داخل صحن مسجد و رقص شمشير افراد شدم . . . و پيامبر مكرّر مىفرمود : اى حبشىزادگان مشغول باشيد !\r\nاين صحنه آنقدر ادامه يافت ، و من همچنان بر دوش پيامبر بودم تا آن هنگام كه خسته شدم .\r\nپيامبر كه خستگى مرا احساس كرد گفت : آيا برايت كافى است ؟ گفتم : بلى . فرمود : پس برو . » « 2 » \r\nروايات مشابه اينها در كتاب نكاح صحيح بخارى و صحيح مسلم به وفور نقل شده است كه ما به همين دو روايات اكتفا مىكنيم .\r\nما معتقديم يكى از اهداف اين جعّالين تأمين هدف معاويه مبنى بر براندازى و فراموشى نام « محمّد » و نيز توجيه مجالس لهو و لعب خود بوده است . البته اگر قيام حسين بن على عليه السلام ، و مقاومت اولياء خدا نبود اين طرح‌هاى خطرناك كارساز مىشد .\r\n\r\nمهجوريت كامل اهل بيت عليهم السلام\r\nدرباره مقام ممتاز اهل بيت عليهم السلام نزد خداى متعال و پيامبر اكرم صلى الله عليه و آله و آغاز مهجوريت\r\n\r\n","description":"","footnote":" ( 1 ) - صحيح بخارى ، ج 2 ، ص 225 ؛ كتاب مناقب‌الانصار ، باب مقدم‌النَّبى ، ج 1 ، ص 118 ؛ كتاب العيدين ، حديث 2 و 3 ؛ صحيح مسلم ، ج 3 ، كتاب صلاة العيدين ، باب الرخصة فى اللعب الذى لا معصية له ، حديث 19 .  ( 2 ) - صحيح مسلم ، ج 3 ، ص 22 ، كتاب صلاة العيدين ، باب الرخصة فى اللعب الّذى لا معصية له . ","page_name":" 240 ","page_number":240},
  {"content":"\r\n\r\nآنان بعد از جريان سقيفه - غصب خلافت - مطالبى را قبلًا متذكّر شديم . علاوه بر محدوديت‌هايى كه در عصر خلفاء براى اهل بيت عليهم السلام ايجاد كردند . معاويه ظلم‌هاى فراوان ديگرى نمود . از جمله آنها منع نشر فضايل اهل بيت ، معرفى بنىاميه به‌عنوان اهل بيت پيامبر ، سبّ على عليه السلام و به شهادت رساندن امام حسن عليه السلام و حاميان مخلص اهل بيت عليهم السلام مىباشد .\r\n\r\nمنع نشر فضايل اهل بيت عليهم السلام\r\nابن ابىالحديد از كتاب الاحداث مدائنى نقل مىكند . « معاويه در سال عام الجماعة « 1 »  فرمانى عمومى براى كارگزارانش در تمام بلاد اسلامى صادر كرد . كه در آن آمده بود : هر كس كه چيزى در فضيلت « ابو تراب » [ على عليه السلام 
  ] و خاندانش روايت كند خونش هدر است ، و مالش حرمت ندارد ، و از حوزه حفاظت حكومت بيرون خواهد بود : پس از صدور اين اعلاميه ، مردم كوفه ، يعنى دوستداران خاندان علوى بيش از ديگران زجر و بلا كشيدند . » « 2 »  . . . در اين ميان افرادى مثل ميثم تمار و صعصعة بن صوحان و حجر بن عدى و عدى بن حاتم كه با ولاى على زندگى مىكردند بيشتر گرفتار شكنجه و قتل و غارت حاكمان شهر شدند . ( در مباحث بعدى اين مطلب را توضيح خواهيم داد . )\r\nمعاويه در حضور تعدادى از صحابه گفت : كسى حق ندارد در فضايل على و فرزندانش چيزى بگويد . همه سكوت كردند به جز عبدالله بن عباس كه گفت : تو ما را از خواندن قرآن و عمل به قرآن نهى مىكنى ؟ ! » « 3 » \r\nابن ابىالحديد مىنويسد : « اين مطلب حقيقت دارد كه بنىاميّه از اظهار فضايل على مانع شدند و راويان فضايل على عليه السلام را مجازات مىكردند تا آنجا كه اگر كسى حديثى از\r\n\r\n","description":"","footnote":" ( 1 ) - مقصود از عام الجماعه ، سال 40 هجرى است كه معاويه بر تمام عالم اسلامى حكومت يافت . اين سال راعام الجماعه نام نهاده‌اند ؛ زيرا در آن سال كسى با معاويه مخالفت نكرد . و اين كه به پيروان مكتب خلفا ، اهل سنت و جماعت مىگويند بخاطر اين است كه آنها در پيروى از خلفا اتفاق و اجماع دارند .  ( 2 ) - شرح نهج‌البلاغه ، ج 11 ، ص 44 ؛ اسرار آل محمد صلى الله عليه و آله ، ص 180 .  ( 3 ) - اسرار آل محمّد صلى الله عليه و آله ، ص 181 ؛ شرح نهج‌البلاغه ، ج 11 ، ص 45 . ","page_name":" 241 ","page_number":241},
  {"content":"\r\n\r\nوى نقل مىكرد كه به فضيلت او هم مربوط نبود بلكه به احكام دينى مربوط مىشد جرأت نام بردن او را نداشت و مىگفت : ابوزينب روايت كرده است .\r\nبنابراين احاديثى كه در فضيلت او وارد شده است اگر در شهرت و كثرت در حدّ اعلايى نمىباشد ، به‌خاطر سياست بنىاميه بوده است كه اگر خداى تعالى سرّى در اين مرد قرار نداده بود كه اهلش خوب مىدانند ، هيچ حديثى در فضيلت او گفته نمىشد و از مناقب او چيزى روشن نمىگشت . » « 1 » \r\nمعاويه به اينكه فضايل على عليه السلام و فرزندانش منتشر نشود قانع نبود بلكه دستور داد احاديثى را در ذمّ حضرت عليه السلام جعل كنند . معاويه گروهى از اصحاب و گروهى از تابعان را گماشت تا اخبار زشتى را درباره على عليه السلام نقل كنند كه باعث دورى مردم از اهل بيت عليهم السلام شود و براى اين افراد امتيازاتى قائل شد تا ديگران نيز به اين امر تشويق شوند . « 2 » \r\nهمين مهجوريت اهل بيت عليهم السلام يكى از دلايل عمدهء موفقيّت معاويه در به خدمت گرفتن تازه مسلمانان شام بود . آنها اهل بيت پيغمبر صلى الله عليه و آله را نمىشناختند و اين بىاطلاعى ، با سياست‌هاى معاويه بيشتر شد .\r\nدر اثر تبليغات كذب ، مردمِ شام بنىاميّه را اهل بيت پيغمبر مىدانستند ! عبدالله بن على وقتى از شام برگشت گفت : « انَّهُمْ ما عَلِمُوا لِرَسُولِ اللَّهِ صلى الله عليه و آله قِرابةً وَ لا اهلِ بيْتٍ يَرِثُونَه غَيرَ بَنى امَيّةٍ . . . » « 3 »  ؛ آنها براى پيامبر صلى الله عليه و آله اهل بيت و بستگانى غير از بنىاميّه نمىشناسند . »\r\nهمچنين مسعودى مىنويسد : « از يكى از بزرگان اهل شام كه اهل رأى و عقل بود سؤال شد . اين ابوتراب كيست كه اين خطيب او را لعن مىكند . جواب داد : من فكر مىكنم يكى از دزدان فتنه‌انگيز باشد . » « 4 » \r\nاينكه بعد از شهادت حضرت على عليه السلام عدّه‌اى گفتند : « آيا على [ عليه السلام 
  ] هم نماز\r\n\r\n","description":"","footnote":" ( 1 ) - شرح نهج‌البلاغه ، ج 13 ، ص 219 - 220 .  ( 2 ) - همان .  ( 3 ) - مروج الذهب ، ج 3 ، ص 44 .  ( 4 ) - همان . ","page_name":" 242 ","page_number":242},
  {"content":"\r\n\r\nمىخوانده است ؟ » نتيجه اين سياست معاويه بوده است .\r\n\r\nسبّ جانشين پيامبر صلى الله عليه و آله « 1 » \r\nمعاويه در ادامهء سياست مهجور كردن على عليه السلام و فرزندانش ، بر خلاف سنت رسول الله صلى الله عليه و آله ، سبّ على عليه السلام ، همسر فاطمه زهرا عليها السلام و خليفه رسول خدا صلى الله عليه و آله را روا شمرد ! معاويه ابتدا خودش سبّ و بدگويى به على عليه السلام را آغاز نمود و سپس ائمه جمعه و جماعات و مردم را به اين كار وادار نمود .\r\nطبرى مىنويسد : « معاويه بعد از طواف ، همراه سعد بن ابى وقّاص به دارالنّدوة رفتند . او وقتى روى تخت خود جلوس نمود على عليه السلام را سبّ كرد . سعد گفت چگونه او را سبّ مىكنى كه اگر يك خصلت از خصلت‌هاى على را من داشتم برايم بهتر بود از اينكه تمام عالم متعلّق به من باشد ! » « 2 » \r\nمؤلّف اسرار آل محمد صلى الله عليه و آله مىنويسد : « معاويه به كارگزاران خود نوشت : آگاه باشيد امان و ذمّه‌ام را برداشتم از كسى كه حديثى در مناقب و فضايل على عليه السلام و اهل بيتش نقل كند . و خطبا و گويندگان هم در هر مجتمع و مكانى بر فراز منبرها به لعن على بن ابىطالب عليه السلام و برائت و دورى از وى و تخطئه كردن اهل بيتش و لعن آنها ( با افترائهايى كه در آنان نبود ) مىپرداختند . » « 3 » \r\nمغيرة بن شعبه وقتى حكومت كوفه را به‌عهده گرفت بر فراز منبر على عليه السلام و شيعيان آن حضرت عليه السلام را لعن كرد كه مورد اعتراض زيد بن ارقم واقع شد . زيد به او گفت مگر پيامبر صلى الله عليه و آله از سبّ اموات منع نفرمود ؟ به چه دليل على را سبّ مىكنى و حال اينكه او از دنيا رفته است . و صعصعة بن صوحان نيز بر او پرخاش نمود . « 4 » \r\n\r\n","description":"","footnote":" ( 1 ) - « سبّ » يعنى بدگويى و لعن كردن . مجمع‌البحرين ، ج 2 .  ( 2 ) - الغدير ، ج 10 ، ص 257 ؛ تاريخ طبرى ، ج 6 ، ص 149 ؛ مروج الذهب ، ج 1 ، ص 61 ؛ تذكرة ، سبط بن الجوزى ، ص 12 .  ( 3 ) - اسرار آل محمد صلى الله عليه و آله ، ص 180 والغدير ، ج 10 ، ص 265 .  ( 4 ) - الغدير ، ج 10 ، ص 263 ؛ از مسند احمد ، ج 1 ، ص 188 و الاغانى ، ج 16 ، ص 2 و المستدرك ، ج 1 ، ص 385 و شرح ابن ابىالحديد ، ج 1 ، ص 360 . ","page_name":" 243 ","page_number":243},
  {"content":"\r\n\r\nاين بدعت زشت معاويه ، تا چهل سال ادامه داشت و خطبا و گويندگان ، على عليه السلام را سبّ مىكردند . تا اينكه عمر بن عبدالعزيز از انجام اين عمل در خطبه‌ها و منابر جلوگيرى نمود . « 1 » \r\nمعاويه با دادن مال و ثروت به افرادى مثل ابوهريره ، عمرو بن العاص ، مغيرة بن شعبه ، عروة بن زبير ، آنها را وامىداشت تا فضايلى كه از پيامبر صلى الله عليه و آله درباره على عليه السلام نقل شده به ديگران نسبت دهند . مثلًا به سمرة ابن جندب گفت كه در مقابل هزار درهم ، روايت كند كه آيه شريفه « وَ مِنَ النَّاسِ مَنْ يُعْجِبُكَ قَوْلُهُ فِى الْحَيوةِ الدُّنْيا وَ يُشْهِدُ اللَّهَ عَلى ما فى قَلْبِه وَ هُوَ الَّدُ الْخِصامِ » « 2 »  درباره على عليه السلام است ( ! ) و آيه شريفهء « وَ مِنَ النَّاسِ مَنْ يَشْرى نَفْسَهُ ابْتِغاءَ مَرْضاتِ اللَّهِ وَاللَّهُ رَؤُوفٌ بِالْعِبادِ » « 3 »  درباره ابن ملجم است ( ! ) اما سمره قبول نكرد .\r\nمعاويه ميزان مبلغ را بالا برد تا سرانجام حاضر شد در مقابل چهار هزار درهم چنين روايتى را جعل كند . « 4 » \r\nاو همچنين مىنويسد : « معاويه در اثر كينه‌اى كه نسبت به على عليه السلام داشت اجازه نمىداد به اسمش يا كنيه‌اش او را صدا بزنند و لعن بر على عليه السلام را واجب دانست و بر خلاف دستور خداى متعال عمل كرد كه فرمود : « انَّ اللَّهَ يَأْمُرُ بِالْعَدْلِ وَالْاحْسانِ وَ ايْتاءِ ذِى الْقُرْبى وَ يَنْهى عَنِ الْفَحْشاءِ وَالْمُنْكَرِ وَالْبَغْىِ يَعِظُكُمْ لَعَلَّكُمْ تَذَكَّرُونَ » « 5 » \r\nدليل سبّ على عليه السلام : معاويه انتظار داشت با رحلت على عليه السلام نفوذ او در دل‌ها و جايگاهش در بين مردم نيز از بين برود و تمام شود . امّا بر خلاف انتظارش ، على عليه السلام به‌صورت يك الگوى عالى اسلامى باقى ماند . لذا معاويه از اين امر بسيار ناراحت بود .\r\nچنان كه به اعمالى خارج از تعادل دست مىزد . وى جهت مقابله با شخصيت و نام\r\n\r\n","description":"","footnote":" ( 1 ) - الغدير ، ج 10 ، ص 266 .  ( 2 ) - بقره ( 2 ) ، آيهء 204 .  ( 3 ) - همان ، آيهء 207 .  ( 4 ) - الامام على اسد الاسلام و قديسه ، روكس بن زايد العزيزى ، ص 73 .  ( 5 ) - همان ، ص 74 . ترجمهء آيه : خداوند به عدل و احسان و بخشش به نزديكان فرمان مىدهد و از فحشاء و منكر و ستم ، نهى مىكند ؛ خداوند به شما اندرز مىدهد ، شايد متذكّر شويد . ( نحل ( 16 ) ، آيهء 90 ) ","page_name":" 244 ","page_number":244},
  {"content":"\r\n\r\nامام‌على عليه السلام به منع نشر فضايل او ، بدگويى از على عليه السلام و جعل حديث عليه او روآورد و كسانى كه بر خلاف دستورات وى عمل مىكردند مورد شكنجه و عذاب قرار مىداد . به نوشتهء سليم بن قيس هلالى معاويه آنقدر اين سياست را ادامه داد تا اهل شام لعنت شيطان را فراموش كردند ولى لعنت على عليه السلام را همواره ذكر مىكردند . « 1 » \r\nدر مورد تضادّ معاويه با بنىهاشم در بخش زمينه‌هاى سياسى مفصّلًا بحث خواهد شد . ان شاءالله\r\nتوجيه اين عمل خلاف : يكى از توجيهات عوام فريبانه معاويه براى اين كار زشت انتقام از على به دليل قتل عثمان بوده است ( ! ) طبق نقل مورّخان معاويه به قاريان قرآن و قضات اهل شام اموال فراوانى بخشيد و آنان را به نواحى مختلف شام و شهرهاى آن اعزام نمود تا به مردم بگويند كه على عليه السلام قاتل عثمان است . جهت اطلاعات بيشتر درباره ابعاد مختلف اين سياست معاويه به جلد دهم « الغدير » مراجعه فرماييد .\r\n\r\nجايگاه على عليه السلام نزد پيامبر صلى الله عليه و آله\r\nقبلًا درباره مقام اهل بيت عليهم السلام مطالبى ذكر كرديم . در اينجا تبركاً برخى از روايات پيغمبر اكرم صلى الله عليه و آله درباره على عليه السلام را متذكّر مىشويم ؛ تا روشن شود مخالفان على عليه السلام همانا مخالفان پيامبر صلى الله عليه و آله و اسلام راستين بودند و دشمنى با على عليه السلام جز دشمنى با قرآن و پيامبر صلى الله عليه و آله چيز ديگر نبود .\r\nپيامبر اكرم صلى الله عليه و آله فرمود :\r\n« مَنْ احَبَّ عَليّاً فَقَدْ احَبَّنى ، وَ مَنْ ابْغَضَ عَلِيّاً فَقَدْ ابْغَضَنى »\r\nكسىكه على را دوست بدارد مرا دوست داشته ؛ و كسى كه بغض على داشته باشد بغض مرا داراست .\r\n« مَنْ سَبَّ عَليّاً فَقَدْ سَبَّنى ، وَ مَنْ سَبَّنى فَقَدْ سَبَّ اللَّهَ عَزَّوَجَلَّ وَ مَنْ سَبَّ اللَّهَ اكَبَّهُ اللَّه عَلى مِنْخَرِيه فِى النّار »\r\n\r\n","description":"","footnote":" ( 1 ) - اسرار آل محمد صلى الله عليه و آله ، ص 149 . ","page_name":" 245 ","page_number":245},
  {"content":"\r\n\r\nكسىكه على را سبّ كند مرا سب نموده و كسىكه مرا سب كند خداى بزرگ را سبّ كرده است و چنين شخصى جايگاهش آتش است . « 1 » \r\n\r\nرقيب‌تراشى براى اهل بيت عليهم السلام\r\nمعاويه به تمام كارگزارانش نوشت : شهادت هيچ يك از شيعيان على و خاندانش را نپذيرفته نام آنها را از دفتر بيت‌المال محو كنيد و شهادت كسى را به نفع آنان قبول نكنيد .\r\nامّا دوستداران عثمان و علاقمندان وى و آن كسانى را كه رواياتى در فضيلت وى نقل مىكنند شناسايى ؛ و به خود نزديك سازيد و اكرامشان كنيد . آنچه را كه ايشان در فضيلت عثمان نقل مىكنند ، براى من بنويسيد ، و اسم گوينده و نام پدر و خاندانش را ثبت كنيد . و جايزه و خلعت و اموال زياد به آنها ببخشيد . » « 2 » \r\nاين سياست دنياپرستان را تشويق كرد تا در مورد عثمان و فضايل او حديث جعل كنند و به مقام و درهم و دينار برسند . آنها به‌حدّى حديث جعل كردند كه معاويه اعلام كرد درباره عثمان حديث زياد شده است ، [ اكنون 
  ] در مقابل هر روايتى كه مردم دربارهء ( فضايل ) ابوتراب نقل كرده‌اند ، روايتى را در مورد ( فضايل ) صحابه [ جعل كنيد 
  ] و براى من بياوريد . » « 3 » \r\nمعاويه با اجراى اين سياست جعل حديث را وارد مرحله جديدى نمود . و طبق نقل مورّخين بيشترين احاديث ( ساختگى ) ، مربوط به عصر بنىاميه و خصوصاً معاوية بن ابىسفيان مىباشد . « 4 » \r\n\r\nمحاربه با اهل بيت عليهم السلام\r\nمعاويه با طراحى جنگ « جمل » ، اوّلين جنگ داخلى در جهان اسلام ، مشكلات\r\n\r\n","description":"","footnote":" ( 1 ) - الغدير ، ج 10 ، ص 278 و 279 . شيعه و سنّى صدها روايت از پيامبر صلى الله عليه و آله در فضايل على عليه السلام نقل كرده‌اند .  ( 2 ) - شرح نهج‌البلاغه ، ج 11 ، ص 44 ؛ اسرار آل محمّد صلى الله عليه و آله ، ص 182 ؛ تذكرة الخواص ، ص 115 .  ( 3 ) - همان ، ص 45 .  ( 4 ) - همان ، ص 46 . ","page_name":" 246 ","page_number":246},
  {"content":"\r\n\r\nفراوانى براى خلافت اسلامى ايجاد كرد . و با سردمدارى و فرماندهى جنگ صفّين علاوه بر تضعيف نيروهاى اسلام ، هواداران على عليه السلام را با فريب و بر نيزه كردن قرآن ، به دو گروه مختلف تقسيم كرد و بدين وسيله زمينه جنگ نهروان را به‌وجود آورد .\r\nبنابراين معاويه مسؤول ريخته شدن خون هزاران مسلمان است . او همچنين با تطميع جعده ، دختر اشعث « 1 »  ، توانست به حضرت امام حسن عليه السلام زهر بدهد ، و به اين وسيله سبط اكبر پيغمبر خاتم صلى الله عليه و آله را به شهادت برساند . « 2 » \r\nدر منطق معاويه ، هدف وسيله را توجيه كرده ، هر جنايتى را براى رسيدن به مقام دنيا و خلافت و استوارى آنها انجام مىداد ، به حدّى كه كشتن مسلمانان براى او امرى سهل و آسان شده بود .\r\n\r\n","description":"","footnote":" ( 1 ) - معاويه صد هزار درهم و قول ازدواج او با يزيد را به جعده داد و توانست او را فريب دهد . بعد از شهادت حضرت‌مجتبى عليه السلام پول را به او دادند لكن درباره ازدواج با يزيد گفته شد چون تو به همسر اوّل خودت خيانت كردى قابل اعتماد نيستى !  ( 2 ) - مروج الذهب ، ج 3 ، ص 6 ؛ اثبات الهداة ، ج 2 ، ص 565 ؛ تاريخ الخلفاء سيوطى ، ص 192 ؛ ارشاد ، شيخ مفيد ، ترجمه ساعدى ، ص 356 . ","page_name":" 247 ","page_number":247},
  {"content":"\r\n\r\nمَنْ قَتَلَ نَفْساً بِغَيرِ نَفْسٍ اوْ فَسادٍ فِى الْارْضِ فَكَانَّما\r\nقُتِلَ النَّاسَ جَميعاً . « 1 » \r\n\r\nسركوب شديد مخالفان حكومت ، و محبّان اهل بيت عليهم السلام\r\nمعاويه با كسانى كه موافق كارهاى او نبودند ، و يا از شيعيان على بن ابىطالب عليهم السلام به‌شمار مىرفتند ، با قساوت و شدّت عجيبى برخورد مىكرد ؛ و از هيچ جنايتى در حق آنها دريغ نداشت از جمله به فرماندهان نظامى كه به مناطق مختلف اعزام مىكرد دستور قتل عام شيعيان را مىداد .\r\nاو وقتى بسر بن ارطاة را به حجاز و يمن روانه كرد به او گفت : « حركت كن هنگامى كه به مدينه رسيدى اهل مدينه را پراكنده كن و آنچه سر راهت ديدى نابود ساز و اموال كسانى را كه با ما بيعت نكرده‌اند ، غارت كن . وقتى وارد مدينه شدى به آنها بفهمان كه به قصد كشتن آنها آمده‌اى ، و اعلام كن كه هيچ‌گونه عذر و امانى ندارند . . . ! »\r\nسپس افزود : « به هر يك از مناطق و شهرهايى كه مطيع على هستند رسيدى مردم را\r\n\r\n","description":"","footnote":" ( 1 ) - مائده ( 5 ) ، آيهء 32 ؛ هر كس ، انسانى را بدون ارتكاب قتل يا فساد در روى زمين بكشد ، چنان است كه گويى همهء انسان‌ها را كشته است . . . . ","page_name":" 248 ","page_number":248},
  {"content":"\r\n\r\nتهديد كن بطورى كه خيال كنند راهى براى نجات ندارند . آنگاه دست از آزار آنها بردار ، ولى از آنها براى من بيعت بگير ، و هر كس از بيعت خوددارى كرد بكش ، و شيعيان على را در هر جا كه هستند از دم تيغ بگذران ! » « 1 » \r\n« بُسر بن ارطاة » به مدينه و مكه حمله كرد و غير از افرادى كه سوزانيد سىهزار نفر را به قتل رسانيد ! « 2 » \r\nهمچنين « بسر » در يمن افراد زيادى را به خاك و خون كشيد كه از جملهء آنها ، فرزندان معصوم و كوچك عبيدالله بن عباس بودند . « 3 » \r\nو بر اهل جيشان « 4 »  كه از شيعيان على عليه السلام بودند حمله برد و بسيارى از آنها را قتل عام كرد و بار ديگر به صنعاء برگشت و بيش از صد پيرمرد را به قتل رسانيد . « 5 » \r\nو معاويه به سفيان بن عوف عامدى هنگام اعزام به منطقه عراق گفت : « سفيان ! به عراق حمله‌ور شو ؛ و اهل عراق را مرعوب ساز . هر كس را ديدى كه با تو هم عقيده نيست بكش ! و به هر آبادى كه رسيدى ويران كن و اموال آنها را نابود ساز ، چون نابودى و از بين رفتن مال و ثروت براى مردم ، مانند قتل ، تلخ و ناگوار ، و بلكه از قتل نيز دردناك‌تر است . » « 6 » \r\nو به فرمانده ديگرش ، « ضحّاك بن قيس فِهرى » ، گفت : « به منطقه كوفه برو هر عربى را ديدى كه مطيع و دوستدار على است بكش » . ضحّاك اموال مردم را غارت كرد و عرب‌ها را از دم تيغ گذراند تا به « ثعلبيه » رسيد و در آنجا به يك كاروان حج برخورد و اموال آنها را به غارت گرفت . در راه حجّ نزديك « قطقطانه » به « عمر بن عميس بن\r\n\r\n","description":"","footnote":" ( 1 ) - شرح نهج‌البلاغه ، ج 2 ، ص 6 - 7 .  ( 2 ) - همان ، ج 2 ، ص 17 ؛ مروج الذهب ، ج 3 ، ص 32 . و كان الَّذى قَتَلَ بُسْرُ فى وَجْهِه ذلك ثلاثين الْفاً وَ حَرَّقَ قَوْماً بِالنَّارِ .  ( 3 ) - همان ، ج 1 ، ص 340 ؛ مروج الذهب ، ج 3 ، ص 32 .  ( 4 ) - جيشان محلّى نزديك يمن بوده است . شرح نهج‌البلاغه ، همان .  ( 5 ) - شرح نهج‌البلاغه ، ج 2 ، ص 16 .  ( 6 ) - همان ، ص 85 و 86 . ","page_name":" 249 ","page_number":249},
  {"content":"\r\n\r\nمسعود » برادرزاده « عبدالله بن مسعود » برخورد و او را با عدّه‌اى از همراهانش كشت . » « 1 » \r\nابن ابىالحديد از امام باقر عليه السلام نقل مىكند . سخت‌ترين زمان براى شيعيان ما زمان معاويه بود كه در هر شهرى آنها را يافتند به قتل رساندند و دست و پاى آنها را بريدند تا زمان حاكميت عبيدالله بن زياد و حجّاج در كوفه رسيد كه مردم بيشتر دوست داشتند به آنها « كافر و زنديق » بگويند تا شيعه على !\r\n\r\nاوج تهديد و اختناق\r\nبعد از شهادت على عليه السلام و به خلافت رسيدن معاويه در سال چهل هجرى ، سياست تهديد و قتل با شدّت و قدرت بيشترى اجرا شد . مخصوصاً در كوفه پايگاه شيعيان على عليه السلام ، زياد بن سُميّه ياران على عليه السلام را مورد تعقيب قرار داد و هر كس را پيدا كرد به قتل رساند يا دست‌ها و پاهاى آنها را قطع نمود و بر شاخه‌هاى درختان خرما به دار آويخت ، يا نابينا ساخت . به‌طورى كه احدى از شخصيّت‌هاى معروف شيعه در عراق باقى نماند .\r\nبه تعبير ابن ابىالحديد آن قدر اختناق شدّت يافت كه افراد به خادم و همسر خودشان نيز اعتماد نداشتند و اگر مىخواستند حرفى به آنها بزنند قبلًا آنها را قسم مىدادند كه مطالب را به حكومت منتقل نكنند . « 2 » \r\nمعاويه « سَمُرة بن جندب » را به فرماندارى بصره منصوب كرد . اين مرد خون‌آشام چنان قتل و كشتارى به راه انداخت كه به حساب نمىآيد . كسى از انس بن سيرين پرسيد :\r\nسمرة چند نفر را كشته بود ؟ وى جواب داد : مگر قابل شمارش است ؟ !\r\nسمره در مدت كوتاهى هشت هزار نفر را كشت وقتى نزد « زياد » آمد گفت : باكى ندارم كه هشت هزار نفر ديگر را نيز بكشم ! ! « 3 » \r\n\r\n","description":"","footnote":" ( 1 ) - شرح نهج البلاغه ، ج 2 ، ص 116 - 117 .  ( 2 ) - همان ، ص 45 .  ( 3 ) - طبرى ، ج 6 ، ص 132 . ","page_name":" 250 ","page_number":250},
  {"content":"\r\n\r\nابو سوار عدوى مىگويد : « سمرة » چهل و هفت نفر از بستگان مرا كه همه حافظ قرآن بودند در يك روز به قتل رسانيد ! « 1 » \r\n« زياد بن سميّه » در اواخر عمر اهل كوفه را در دارالاماره جمع مىكرد . و آنها را به سبّ على وادار مىكرد . هر كس از لعن على خوددارى مىكرد مىكشت و خانه‌اش را ويران مىساخت . « 2 » \r\nاين سياست وحشيانه معاويه تا آنجا پيش رفت كه هر كس اهل بصيرت و تقوا بود گرفتار آن شد ، درست همان‌طور كه على عليه السلام قبلًا از گستردگى اين فتنه خبر داده بود :\r\n\r\nجنايت‌هاى فجيع\r\nمعاويه براى فرو نشاندن آتش كينه‌اى كه نسبت به على عليه السلام داشت ياران مخلص و ارادتمندان خاصّ حضرت عليه السلام را به‌طور فجيع و غير انسانى به شهادت رساند . در اينجا برخى از آنها را متذكر مىشويم :\r\nرشيد هجرى : زياد بن نضر حارثى مىگويد : « در حضور « زياد » بودم « رشيد هجرى » را آوردند از او پرسيد : مولاى تو على ، به تو اطّلاع داده كه چگونه ما تو را خواهيم كشت ، تا مطابق گفته او تو را به قتل برسانيم .\r\nپاسخ داد مولايم فرموده نخست دست و پاى مرا مىبرند ، آنگاه به دار مىآويزند .\r\n« زياد » گفت : سوگند به خدا هم‌اكنون جز او را تكذيب مىكنم . پس دستور داد او را رها كنند . چون خواست از پيش « زياد » بيرون رود . « زياد » گفت به خدا سوگند هيچ سياستى را بدتر و شايسته‌تر از آنچه مولاى او گفته در حق او نمىدانم : دست و پاى او را ببريد و او را به دار بياويزيد . « رشيد » گفت هنوز كار ديگرى باقى مانده كه مولايم مرا از آن آگاه ساخته است . زياد دستور داد تا زبان او را قطع كنند . رشيد گفت : سوگند به خدا ، اينك راستىِ خبر على عليه السلام براى من آشكار شد ! » « 3 » \r\n\r\n","description":"","footnote":" ( 1 ) - طبرى ، ج 6 ، ص 132 .  ( 2 ) - مروج الذهب ، ج 3 ، ص 35 ؛ الكامل ، ابن اثير ، ج 3 ، ص 73 .  ( 3 ) - الارشاد ، محمد بن محمد بن النعمان العكبرى ، ص 171 ؛ شرح نهج‌البلاغه ، ج 1 ، ص 211 . ","page_name":" 251 ","page_number":251},
  {"content":"\r\n\r\nحجر بن عدى و يارانش : حجر بن عدى از جمله اصحاب رسول خدا صلى الله عليه و آله بود كه پس از رحلت آن حضرت صلى الله عليه و آله ، از شيعيان مخلص و ثابت قدم امام عليه السلام ، و در جنگ صفين از فرماندهان سپاه آن حضرت بود . « حجر » فردى زاهد و عابد و از صحابه برجسته پيامبر صلى الله عليه و آله به‌شمار مىرفت . « 1 »  او در مقابل بدگويىهاى مغيره از امام على عليه السلام ، اعتراض مىكرد . و با شيعيان در كوفه جلساتى بر پا مىداشت . معاويه كه چنين ديد ، تصميم به قتل حجر و يارانش گرفت . و چون نمىخواست رو در روىِ حجر قرار گيرد ، « 2 »  دستور داد تا آنها را در « مرج عذرا » چند فرسخى دمشق نگه دارند . فرستادگان معاويه موظّف بودند تا به حجر و يارانش پيشنهاد كنند ، على عليه السلام را لعن و از وى اظهار بيزارى نمايند . در اين صورت ، دستور كشتن آنها لغو مىشد ؛ امّا حجر و يارانش نپذيرفتند و مظلومانه به شهادت رسيدند . « 3 » \r\nاين سياست بنىاميّه در عصر يزيد بن معاويه با شدّت بيشترى دنبال شد و شهادت اباعبداللّه الحسين عليه السلام و اصحابش در همين راستا صورت گرفت « 4 »  بنىاميّه با سياست تهديد و قتل ، اختناق و خفقان عجيبى در جهان اسلام به‌وجود آوردند .\r\n\r\n","description":"","footnote":" ( 1 ) - اعيان الشيعه ، ج 20 ، ص 60 تا 67 .  ( 2 ) - طبقات الكبرى ، ابن سعد ، ج 6 ، ص 219 .  ( 3 ) - مروج الذهب ، ج 3 ، ص 12 .  ( 4 ) - ارشاد ، شيخ مفيد ، 282 ن ، ص 312 - 315 ؛ عقد الفريد ، ج 3 ، ص 257 ؛ شرح نهج‌البلاغه ، ج 2 ، ص 291 ؛ مروج‌الذهب ، ج 3 ، ص 13 - 14 . ","page_name":" 252 ","page_number":252},
  {"content":"\r\n\r\nو لُبِسَ الْاسْلامُ لُبْسَ الفَرْوِ مَقْلُوباً . « 1 » \r\nامام على عليه السلام\r\n\r\nتحريك و تشديد تعصّبات قومى و نژادى\r\nمعاويه علاوه بر تبعيض‌هايى كه در زمان خليفهء دوم و سوم در مورد مسلمانان اجرا مىشد ، به اقدامات جديدى نيز در اين زمينه دست زد كه به بعضى از آنها اشاره مىشود .\r\n\r\nايجاد اختلاف بين قبايل\r\nمعاويه براى جلوگيرى از اتّحاد قبايل و مشغول ساختن آنها به يكديگر ، تعصّبات قومى و نژادى را احياء نمود . او با نفوذ زيادى كه در شعرا داشت ، آنها را تشويق نمود درباره موضوعاتى مانند تفاخر به امتيازات قبيله و خودستايى و هجو قبايل ديگر چنان كه در عصر جاهليت ميان قبايل مرسوم بود شعر بسرايند . « 2 » \r\nاوضاع جامعه اسلامى از نظر عصبيّت قومى در عصر اموىها به جايى رسيد كه\r\n\r\n","description":"","footnote":" ( 1 ) - نهج‌البلاغه ، خطبهء 108 . اسلام را همچون پوستينى ، وارونه پوشيدند ، [ براى اينكه مردم را واژگونه كنند اسلام را واژگونه خواهند كرد . 
  ]  ( 2 ) - ارزيابى انقلاب حسين عليه السلام ، صافى ، ص 101 به نقل از تاريخ الشعوب الاسلاميه ؛ برو كلمان ، ج 1 ، ص 148 . ","page_name":" 253 ","page_number":253},
  {"content":"\r\n\r\nهمانند عصر جاهليت يمنىها بر نزارىها و هر يك از آنها نسبت به قبايل ديگر تفاخر مىكردند و بسيارى از قبايل با يكديگر درگير بودند . « 1 » \r\nالبته عصبيّت در عهد جاهلى ، رمز بقاى قبيله و مصلحت آن بوده است امّا عصبيّت عصر اموى تفاخر به اصل و نسب و تحقير ديگران ، بوده است . « 2 » \r\nاين تعصب ورزىها موقعى رنگ دينى گرفت كه هر يك از قبايل دربارهء فضيلت و شرافت خود ، به حديث پيامبر صلى الله عليه و آله تمسّك كردند ، لذا بازار جعل حديث داغ شد . معاويه نيز براى كسب فضيلت براى اموىها به جعّالين پول فراوان داد تا درباره خاندان او حديث نقل كنند . « 3 » \r\nلذا ابن ابىالحديد از « ابى عرفة » معروف به « نفطويه » كه از بزرگان محدّثان است چنين نقل كنند : « بيشترين احاديثى كه در فضايل صحابه جعل شد مربوط به زمان بنىاميّه است زيرا ، مردم براى تقرّب به بنىاميّه به جعل حديث مشغول شدند . » « 4 » \r\n\r\nتحقير موالى\r\nدر زمان حاكميت اموىها مخصوصاً عصر معاويه ، مسلمانان غير عرب آنقدر تحقير شدند كه هر وقت عربى بارى همراه خود مىبرد و يكى از موالى را مىديد ، بار خود را به او مىداد تا به مقصد برساند . اين كار چنان رايج شده بود كه موالى به حكم اجبار و بدون چون و چرا اطاعت مىكردند و هرگاه عربى از غير عربِ سواره‌اى مىخواست كه پياده شود و مركب را به او بدهد اطاعت مىكرد . معمولًا دختران « موالى » را از پدر و مادرشان خواستگارى نمىكردند بلكه از بزرگان محلّى و رئيس منطقه خواستگارى مىنمودند ! « 5 » \r\n\r\n","description":"","footnote":" ( 1 ) - مروج الذهب ، ج 3 ، ص 253 .  ( 2 ) - الامام الحسين عليه السلام ، علايلى ، ص 179 .  ( 3 ) - فجرالاسلام ، احمد امين ، ص 213 .  ( 4 ) - شرح نهج‌البلاغه ، ج 11 ، ص 46 .  ( 5 ) - ضحى الاسلام ، ج 1 ، ص 18 ، به نقل از عقد الفريد ، ج 2 ، ص 260 . ","page_name":" 254 ","page_number":254},
  {"content":"\r\n\r\nاين سياست غير اسلامى دربارهء موالى ، موجب بروز اختلاف ، كينه و عداوت ميان مسلمانان نسبت به يكديگر گرديد . و با گذشت زمان و عميق‌تر شدن كينه‌ها ملل مختلفى كه در پرتو پرستش خداى يگانه و قرآن كريم تبديل به ملّت واحدى شده بودند مجدّداً از هم جدا شدند . و تشتّت و اختلاف ، جوامع اسلامى را فرا گرفت .\r\nاين بحث در بخش زمينه‌هاى سياسى بطور مفصّل مطرح خواهد . ان شاءالله .\r\n\r\nتخدير افكار عمومى با نام دين\r\nمعاوية بن ابىسفيان براى تخدير افكار عمومى و از بين بردن سوء سابقه بنىاميّه و حاكميت بخشيدن آنها علاوه بر جعل حديث در مدح بنىاميّه و ذمّ ديگران و مخدوش ساختن شخصيّت پيامبر صلى الله عليه و آله و خاندان بزرگوارش ، دو اقدام ديگر نيز انجام داد :\r\n- پرورش مكاتب انحرافى براى توجيه خلاف‌هاى گذشته و آينده .\r\n- بهره‌بردارى از قتل عثمان و رنگ دينى دادن‌به لشكركشىها و جاه‌طلبىهاى امويان .\r\n\r\nالف - پرورش مكاتب انحرافى\r\nمعاويه با مهجور و خانه‌نشين ساختن كامل اهل بيت پيغمبر صلى الله عليه و آله كه وارثان علوم نبوى بودند ، توانست رابطه اكثريت مردم را با آنها قطع نمايد . نتيجه اين سياست از بين رفتن مرجعيّت علمى و دينى آگاه و قابل اعتماد در پاسخگويى به مسائل كلامى و دينى شد .\r\nلذا كسانى مثل حسن بصرى به‌عنوان مرجع پاسخگويى به سؤالات كلامى شناخته شدند و جلساتى براى بحث و گفتگوى كلامى منعقد كردند امّا از آنجا كه صلاحيّت لازم براى ايفاء اين رسالت خطير را نداشتند در پاره‌اى موارد نه‌تنها پاسخ‌هاى آنها روشنگر نبود بلكه منشأ گمراهى و انحراف و احياناً عامل تشتّت عقايد و آراء مىگرديد چنان كه شيخ صدوق از عيسى بن يونس نقل كرده است كه ابن ابىالعوجاء از شاگردان حسن بصرى بود . و از راه توحيد منحرف شد . وقتى علّت را از او پرسيدند گفت : چون استادم\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nرأى ثابتى در مسأله قدر و جبر نداشت و گاهى طرفدار قَدَر گاهى طرفدار جبر بود . « 1 » \r\nبنىاميّه از اين خلأ فرهنگى بهره‌بردارى كردند و « مرجئه » را پديد آوردند . ابن ابىالحديد مىنويسد : « اوّلين كسانى كه قائل به ارجاء محض شدند ، معاويه و عمرو بن عاص بودند . اينها مىپنداشتند ، با وجود ايمان ، هيچ گناهى زيان نمىرساند و بر اين اساس وقتى به معاويه گفته شد : خودت مىدانى با چه كسى محاربه نمودى و آگاهى چه گناهى مرتكب شدى ، در جواب گفت : اطمينان و وثوق به قول خداى سبحان دارم كه مىفرمايد : « انَّ اللَّهَ يَغْفِرُ الذُّنُوبَ جَميعاً » . « 2 » \r\nبنىاميّه اين طرز تفكّر را ابداع كردند و حمايت كردند تا به شكل يك گروه و فرقه دينى درآمد و در خدمت آنها قرار گرفت . فرقه مرجئه ايمان را عبارت از اعتقاد قلبى محض مىدانستند و هيچ‌گونه عمل حاكى از اين اعتقاد را ، لازم نمىشمردند ، به‌عقيده اين فرقه كافى است كه انسان قلباً مؤمن باشد . و با وجود ايمان ، هيچ گناهى ضرر ندارد ، چنان‌كه با وجود كفر هيچ عبادتى فايده ندارد . » « 3 » \r\nنتيجه منطقى چنين طرز تفكّرى اين بود كه اموىها هر جنايتى مىكردند از ايمان و اسلام خارج نمىشدند و با هر ظلم و جرمى مىتوانستند توبه نمايند . و از سوى ديگر اين مكتب ، در مقابل مكتب اهل بيت عليهم السلام قرار گرفت كه صلاحيت بنىاميّه را تأييد نمىكرد . مرجئه رهبرى و خلافت بنىاميّه را شرعى ، و مبارزه با آنها را حرام مىشمردند .\r\nطبرى در اين باره مىنويسد : « عدّه‌اى از مرجئه و در رأس آنها مردى بنام « ابورؤبة » به يزيد بن مهلب بن ابىصفره كه بر ضد يزيد بن عبدالملك بن مروان ، قيام كرده بود ، پيوستند ، موقعى كه مسلمة بن عبدالملك براى سركوبى انقلاب آمد ، و يزيد بن مهلب ، مردم را به جنگ تشويق كرد ، ابورؤبة گفت : « ما آنها را به‌سوى كتاب خدا و روش پيامبر\r\n\r\n","description":"","footnote":" ( 1 ) - توحيد صدوق ، باب 26 ، روايت 4 ، ص 353 .  ( 2 ) - شرح نهج‌البلاغه ، ابن ابىالحديد ، ج 7 ، ص 254 و ج 18 ، ص 244 .  ( 3 ) - همان ، ج 7 ، ص 253 . ","page_name":" 256 ","page_number":256},
  {"content":"\r\n\r\nدعوت نموده‌ايم ، آنها نيز به‌ظاهر ، اين دعوت را پذيرفته‌اند ، بنابراين جايز نيست از در مكر و غدر وارد شويم و يا نسبت به آنها بدى روا بداريم . »\r\nيزيد بن مهلب گفت : واى بر شما چگونه تصديق مىكنيد كه بنىاميّه به كتاب خدا و روش پيامبر عمل مىكنند با آنكه از روز اوّل آيين خدا را زير پا گذاشته‌اند . . . ؟\r\nمرجئه گفتند ، ما با آنها جنگ نخواهيم كرد مگر آنكه عقايد خود را نزد ما انكار كنند . » « 1 » \r\nجبرگرايى : از انديشه‌هايى كه مورد حمايت و تأييد بنىاميّه و در خدمت آنها قرار گرفت تفكّر و انديشه « جبرگرايى » بود . ابو على جبائى مىگويد : « اوّلين كسى كه از انديشه جبر طرفدارى كرد معاويه بود او همه كارهاى خود را به قضا و قدر الهى مستند مىساخت و بدين وسيله در برابر مخالفان عذرخواهى مىكرد . و پس از وى اين انديشه در ميان زمامداران اموى رواج يافت . » « 2 » \r\nبه نقل ابن قتيبه دينورى ، هنگامىكه معاويه با تهديد و تطميع ، گروهى از مهاجران و انصار را به بيعت با يزيد وادار نمود مورد اعتراض عايشه قرار گرفت . وى در پاسخ گفت :\r\nخلافت يزيد تقدير الهى است ؛ « انَّ امْرَ يَزيدٍ قَضاءٌ مِن القَضاءِ » ، معاويه در پاسخ عبدالله بن عمر نيز به همين اصل استناد كرد . « 3 » \r\nبنىاميّه با ترويج اين طرز تفكّر جنايت‌ها و كارهاى خلاف خودشان را براى عوام مردم به‌راحتى توجيه مىكردند . به‌عنوان مثال وقتى عبدالله بن مطيع عدوى ، عمر سعد را به‌خاطر اينكه حكومت رى را بر كشتن امام حسين عليه السلام ترجيح داده مورد ملامت قرار داد ، او در پاسخ گفت : اين كار تقدير الهى بوده است . « 4 » \r\nو هنگامى كه مردمى از جور و ستم امويان به آنها معترض بودند و از انحصارطلبى و رفاه‌زدگى آنها به ستوه آمده بودند و از فقر و تهىدستى مردم انتقاد نمودند پاسخى كه دريافتند اين بود كه : « آنچه مىگذرد تقدير است » . آنگاه به آيه ذيل استناد كردند كه « وَ انْ\r\n\r\n","description":"","footnote":" ( 1 ) - تاريخ طبرى ، ج 6 ، ص 593 .  ( 2 ) - المغنى ، قاضى عبدالجبّار ، ج 8 ، ص 4 .  ( 3 ) - الامامة والسياسة ، ابن قتيبه دينورى ، ج 1 ، ص 158 و 161 .  ( 4 ) - طبقات ابن سعد ، ج 5 ، ص 148 . ","page_name":" 257 ","page_number":257},
  {"content":"\r\n\r\nمِنْ شَىءٍ الَّا عِنْدَنا خَزائِنُه وَ ما نُنَزِّلُهُ الَّا بِقَدَرٍ مَعْلُومٍ » « 1 »  در ميان آنها مردى به نام احنف بن قيس به خود جرأت داد و گفت : خدا روزى بندگان را عادلانه ميان آنان تقسيم كرده و اين شماييد كه ارزاق آنان را تصاحب نموده‌ايد . » « 2 » \r\nهنگامى هم كه اهل بيت امام حسين عليهم السلام در شام ، وارد مجلس يزيد شدند ، يزيد با تمسّك به برخى از آيات قرآن سعى كرد جنايت‌هاى خود را به گردن قضاء و قدر الهى بيندازد و خود را از آنها مبرّا نمايد . « 3 » \r\n\r\nب - بهره‌بردارى از قتل عثمان\r\nزمانى كه عثمان در محاصره انقلابيّون بود معاويه او را يارى نكرد امّا بعد از كشته شدنش به خونخواهى او برخاست و از اين راه توانست به جاه‌طلبىها و مخالفت‌هايش با خليفه به حقّ رسول خدا صلى الله عليه و آله كه با رأى عمومى نيز زعامت جامعه را عهده‌دار بود ، رنگ دينى ببخشد و عوام الناس را فريب بدهد . امّا اين حقيقت از چشم تيزبين حضرت على عليه السلام دور نمانده و در خطبه‌ها و نامه‌ها ، آن را افشا نموده است امام على عليه السلام در نامه‌اى به معاويه نوشت : « سبحان‌الله چقدر به هوس‌هاى بدعت‌آميز و سرگردان كننده وابسته‌اى ، آن هم همراه تضييع حقايق و دور افكندن دلائل مطمئن كه مطلوب خداوند است و اتمام كننده حجت ! امّا اينكه تو فراوان مسأله عثمان و كشندگان او را طرح مىكنى ، تو آنجا كه يارى عثمان به سودِ خودت بود او را يارى كردى و آنجا كه يارى او به سود خودِ او بود او را واگذاشتى . » « 4 » \r\nو در نامه ديگرى نوشت : « اى معاويه ، به جانم سوگند اگر با نگاه عقلت بنگرى ، نه به چشم هوا و هوست ، مىيابى كه ( نسبت به كشته شدن عثمان ) من مبرّاتر از هر كس ديگرى بوده‌ام جز اينكه بخواهى خيانت كنى و چنين نسبتى را به من بدهى ، اكنون كه\r\n\r\n","description":"","footnote":" ( 1 ) - حجر ( 15 ) ، آيهء 21 ؛ و خزائن همه چيز ، تنها نزد ماست ؛ ولى ما جز به اندازه معيّن آن را نازل نمىكنيم .  ( 2 ) - خطط مقريزى ، ج 2 ، ص 353 .  ( 3 ) - مقتل الحسين عليه السلام او حديث كربلا ، عبدالرّزاق الموسوى المقرّم ، ص 451 .  ( 4 ) - نهج‌البلاغه ، نامه 37 . ","page_name":" 258 ","page_number":258},
  {"content":"\r\n\r\nچنين است هر جنايتى كه مىخواهى بكن ! » « 1 » \r\nعلى عليه السلام در نامه ديگرى به عدم شايستگى بنىاميّه براى زمامدارى اشاره مىكند و بهانه قرار دادن خونخواهى عثمان را به او يادآور مىشود .\r\nاى معاويه ! شما ( بنىاميه ) چه وقت لياقت فرمانروايى و حكمرانى بر مردم داشتيد و كى مىتوانستيد زمامدار مسلمانان باشيد درحالى كه نه سابقه خوبى داريد و نه هيچ فضيلت و بزرگوارى براى شما به ثبت رسيده است به خدا پناه مىبريم از گرفتارى به بدبختى و شقاوتِ ديرين ! و من به تو اخطار مىكنم از غوطه‌ور شدن در فريب آرزوها و دوگونه بودن ظاهر و باطنت . . . . خيال كردى براى انتقام خون عثمان آمده‌اى ؟ درحالى كه مىدانى خون او كجا [ و به‌دست چه كسى 
  ] ريخته شده . اگر راستى طالب خون او هستى از همانجا كه مىدانى طلب كن گويا تو را مىبينم كه آن چنان از رويارويى در جنگ ضجه و ناله مىكنى كه شتران زير بارهاى سنگين ! و تو را مشاهده مىكنم كه با جمعيّت خود از ضربات پى در پى و فرمان حتمى شكست ، و كشتگانى كه پشت سر هم به‌روى زمين مىافتند ناله و فرياد برآورده‌اى ، و مرا به كتاب خدا دعوت مىكنى درحالى كه جمعيّت تو كافر و منكرند ، يا از جادهء حق بركنارند . « 2 » \r\nدر همان آغاز به خلافت رسيدن امام على عليه السلام نيز معاويه در نامه‌اى به على عليه السلام حكومت شام را طلب كرده بود . امّا امام عليه السلام در پاسخ نوشت : « امّا اينكه خواسته‌اى شام را به تو واگذارم ( آگاه باش ) من چيزى را كه ديروز از تو منع كردم امروز به تو نخواهم بخشيد و امّا اينكه نوشته‌اى جنگ همهء عرب را جز اندكى ، به كام خود فرو برده بدان آن كسى كه بر حق بوده جايگاهش بهشت است و آن كسى كه به راه باطل ( در كام جنگ فرو رفته ) در آتش است ! « 3 » \r\nبهر حال آنچه مسلّم است اين است كه معاويه با بهانه قرار دادن خونخواهى عثمان\r\n\r\n","description":"","footnote":" ( 1 ) - نهج البلاغه ، نامهء 6 .  ( 2 ) - همان ، نامه 10 .  ( 3 ) - همان ، نامه 17 . ","page_name":" 259 ","page_number":259},
  {"content":"\r\n\r\nتوانست عوام فريبى كند و به محاربه خود با جانشين رسول خدا صلى الله عليه و آله رنگ دينى بدهد . و انشقاق و اختلاف جامعه اسلامى را رقم بزند . اين موضوع نيز در مباحث زمينه‌هاى سياسى بطور مفصّل مطرح خواهد شد . ان شاءالله .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nادْعُوهُمْ لِابائِهِمْ هُوَ اقْسَطُ عِنْدَاللَّهِ . « 1 » \r\n\r\nالحاق زياد به ابوسفيان\r\nاز ضروريّات اسلام اين است كه فرزند متعلق به همسر اصلى است و به تجاوزگر ( عمداً يا سهواً ) تعلق نمىگيرد . پيامبر اكرم صلى الله عليه و آله اين مطلب را بارها بيان فرمود كه « الْوَلَدُ لِلْفَراشِ وَ لِلعاهِرِ الْحَجرَ » ؛ فرزند از آنِ پدر است و براى تجاوزگر چيزى جز سنگ نيست و همچنين فرمود : « اگر كسى شخصى را به پدر خود نسبت دهد درحالى كه مىداند او از پدرش نيست بهشت بر او حرام خواهد بود . و از بزرگ‌ترين افتراآت اين است كه كسى را به غير پدرش نسبت دهند . » « 2 » \r\nامّت اسلام نيز تا سال 44 هجرى به اين سنّت رسول خدا صلى الله عليه و آله ملتزم بودند . و به‌عنوان اصل مسلّم دينى مورد توجّه قرار مىدادند . ليكن معاويه در اين سال مدّعى شد پدرش\r\n\r\n","description":"","footnote":" ( 1 ) - احزاب ( 33 ) ، آيه 5 ؛ آنان را به نام پدرانشان بخوانيد كه اين كار نزد خدا عادلانه‌تر است .  ( 2 ) - الغدير ، ج 10 ، ص 217 به نقل از مسند احمد ، ج 4 ، ص 186 ؛ مسند ابى داود الطيّاس ، ص 169 و الترغيب والترهيب ، ج 3 ، ص 21 . ","page_name":" 261 ","page_number":261},
  {"content":"\r\n\r\nابوسفيان ، در زمان جاهليت با « سميّه » مادر زياد كه زن « عبيد » بود همبستر شده و سميّه از وى باردار شد ، و « زياد » به‌دنيا آمده است . « 1 »  معاويه ادّعاى خود را مستند به شهادت ابومريم شلولى ، قوّاد زمان جاهليت مىنمود . « 2 » \r\nالحاق « زياد » به ابوسفيان بر خلاف سنّت پيامبر صلى الله عليه و آله و يك امر جاهلى بود كه علناً توسّط معاويه در اسلام انجام گرفت ! و مورد اعتراض مسلمانان واقع گرديد امّا او به اعتراض آنها اعتنا نكرد . و اگر كسى « زياد » را به ابوسفيان نسبت نمىداد ، معاويه خشمگين مىشد . به همين جهت يزيد بن ربيعه گفت :\r\n « اتَغْضِبُ انْ يُقالَ ابُوكَ عَفٌّ * وَ تَرْضى انْ يُقالَ ابُوكَ زانى » « 3 »  \r\nآيا خشمناك مىشوى كه بگويند پدرت پاكدامن بود و خشنود هستى كه بگويند پدرت زنا كرده است ؟\r\n\r\n","description":"","footnote":" ( 1 ) - الاجتهاد فى مقابل النص ، ص 353 ، الغدير ، ج 10 ، ص 218 .  ( 2 ) - مروج الذهب ، ج 3 ، ص 15 .  ( 3 ) - الغدير ، ج 10 ، ص 220 . ","page_name":" 262 ","page_number":262},
  {"content":"\r\n\r\nاى معاويه . . . ما در گذشته از هم جدا شديم ، زيرا ما ايمان آورديم\r\nو شما به كفر خود باقى مانديد . « 1 »  امام على عليه السلام\r\n\r\nپيمان‌شكنى معاويه\r\nاز حقوق بين‌الملل اسلام وفاى به عهد و پيمان است كه خداى متعال مىفرمايد : « يا ايُّهَا الَّذينَ آمَنُوا اوْفُوا بِالْعُقُودِ » « 2 »  اى كسانى كه ايمان آورده‌ايد ! به پيمان‌ها و قراردادها وفا كنيد .\r\nمعاويه در جريان صلح با امام حسن عليه السلام نامه سفيد مهر كرده‌اى براى امام عليه السلام فرستاد و در نامه جداگانه به حضرت عليه السلام نوشت هر چه مىخواهى در اين نامه كه پاى آن را مهر كرده‌ام شرط كن كه آن را مىپذيرم . « 3 »  امام حسن عليه السلام شرايط خود را براى صلح نوشت و به معاويه ارسال كرد .\r\nمعاويه همه آن شروط را كه حضرت عليه السلام نوشته بود قبول كرد و پيمان‌هاى مؤكّد و وعده‌هاى محكمى داد كه آن را معمول دارد ، سپس همه رؤساى شام را بر آن گواه گرفت\r\n\r\n","description":"","footnote":" ( 1 ) - نهج‌البلاغه ، نامه 64 .  ( 2 ) - مائده ( 5 ) ، آيهء 1 .  ( 3 ) - تاريخ طبرى ، ج 4 ، ص 122 ؛ الكامل ، ج 2 ، ص 446 . ","page_name":" 263 ","page_number":263},
  {"content":"\r\n\r\nآنها نيز پاى عهدنامه را مهر كردند و به‌وسيله عبدالله عامر براى امام عليه السلام فرستاد . « 1 » \r\nامّا وقتى معاويه با حيله و غدر بر همهء مسلمانان مستولى شد بر خلاف قرآن و سنّت پيامبر صلى الله عليه و آله در مسجد كوفه كه مملو از جمعيّت بود پيمان‌ها را زير پا نهاد و در مقابل امام حسن عليه السلام و امام حسين عليه السلام به پدر بزرگوارشان اهانت كرد . « 2 » \r\nمعاويه با اين عمل زشت مىخواست مردم كوفه را ذليل كند و اهل بيت عليهم السلام را تحقير نمايد . امام حسن عليه السلام با همه بردبارى و صبرى كه داشت نتوانست اين وقاحت را تحمّل كند . لذا پس از سخنان معاويه به منبر رفت و آنچه را شايسته حق و اهل حق و موجب خوارى باطل و اهل باطل بود ، به زبان آورد . « 3 » \r\nمعاويه به تعبير على عليه السلام سياستمدار نيرنگ‌بازى بود كه براى رسيدن به حكومت و دنيا هر گناهى را مرتكب مىشد . « 4 »  او براى فريفتن مردم مسلمان در جنگ صفّين قرآن‌ها را بر سر نيزه زد و در جنگ با امام حسن عليه السلام صلحنامه را امضا نمود . و هنگامى كه زمام امور را به دست گرفت آن را پاره كرد .\r\n\r\n","description":"","footnote":" ( 1 ) - تاريخ طبرى ، ج 4 ، ص 121 - 123 ؛ الكامل فى التاريخ ، ج 2 ، ص 446 .  ( 2 ) - انساب الاشراف ، ج 2 ، ص 44 ؛ شرح نهج‌البلاغه ، ابن ابىالحديد ، ج 16 ، ص 46 و فتوح ابن اعثم ، ج 4 ، ص 163 .  ( 3 ) - الامامة والسياسة ، ابن قتيبه ، ج 1 ، ص 178 و شرح نهج‌البلاغه ، ج 16 ، ص 46 .  ( 4 ) - نهج‌البلاغه ، كلام 200 ؛ « وَاللَّهِ ما مُعاوِيَةُ ادْهى مِنّى وَ لكِنَّهُ يَغْدِرُ وَ يَفْجِرُ . . . . » ","page_name":" 264 ","page_number":264},
  {"content":"\r\n\r\nوَ عَلَى الاسْلامِ السَّلام اذْ قَدْ بُلِيَتِ الْامَّةُ بِراعٍ\r\nمِثْلِ يَزيد . « 1 »  امام حسين عليه السلام\r\n\r\nتبديل خلافت به سلطنت\r\nيكى از خيانت‌هاى معاويه به جهان اسلام ، موروثى كردن خلافت اسلامى بود . وى بدون در نظر گرفتن معيارهاى دينى فرزندش يزيد را كه جوانى نادان و فاسد بود به عنوان زعيم جامعه اسلامى معرّفى كرد .\r\nمعاويه كوشش زيادى كرد كه براى وليعهدى يزيد از امام حسين عليه السلام بيعت بگيرد ، لذا نامه‌هاى متعددى در اين باره به امام حسين عليه السلام و سران قبايل نوشت ، امام عليه السلام در پاسخ نامه‌اش جواب كوبنده‌اى به او داد « 2 »  كه در مبحث بعد آن را ذكر خواهيم نمود . و در مقابل معاويه كه جهت اخذ بيعت براى يزيد در مدينةالنّبى سخن مىگفت فرمود : « . . . مطلبى را كه دربارهء كمالات ( ! ) يزيد و لياقت وى براى اداره امور امّت اسلامى نوشته بودى ،\r\n\r\n","description":"","footnote":" ( 1 ) - موسوعة كلمات الامام الحسين عليه السلام ، ص 285 ؛ وقتى امّت گرفتار شخصى مانند يزيد شد فاتحه اسلام خوانده شده است .  ( 2 ) - الامامة والسياسة ، ابن قتيبه ، ج 1 ، ص 202 . ","page_name":" 265 ","page_number":265},
  {"content":"\r\n\r\nفهميدم .\r\nاى معاويه تو يزيد را چنان توصيف كرده‌اى كه گويا شخصى را مىخواهى معرّفى كنى كه زندگى او بر مردم پوشيده است ، و يا از غايبى خبر مىدهى كه مردم او را نديده‌اند و يا در اين مورد فقط تو علم و اطلاع به‌دست آورده‌اى ! نه ، يزيد آن چنان كه بايد ، خود را نشان داده و باطن خود را آشكار ساخته است . يزيد جوان سگ‌باز و كبوترباز و بلهوسى است كه عمرش با ساز و آواز و خوشگذرانى سپرى مىشود . يزيد را اين گونه معرّفى كن و اين تلاش‌هاى بىثمر را كنار بگذار .\r\nگناهانى كه تاكنون دربارهء اين امت بر دوش خود بار كرده‌اى بس است ، كارى نكن كه هنگام ملاقات پروردگار بار گناهانت از اين سنگين‌تر باشد ! تو آنقدر به روش باطل و ستمگرانه خود ادامه دادى و با بيخردى مرتكب ظلم شدى كه كاسه صبر مردم را لبريز نمودى . . . . » « 1 » \r\nمعاويه كسى را براى خلافت معرّفى كرد كه سراپا غرق در فساد بود . عبدالله بن حنظله غسيل الملائكه بعد از آنكه از سفر شام برگشت به مردم گفت : در شام نماندم زيرا ترسيدم از آسمان سنگ ببارد ! » وى با پسرانش بر عليه يزيد قيام كرد و كشته شد . او درباره مبارزه خودش با يزيد گفت : سوگند به خدا من خروج نكردم مگر اينكه مىترسم از آسمان سنگباران شوم چون يزيد مردى است كه شراب مىنوشد و نماز را رها كرده است . « 2 » \r\nمعاويه با تعيين جانشين براى خود ، به غصب خلافت اسلامى قانع نشد و آن را به سلطنت تبديل كرد و با احياء سنن جاهلى ، اصول اسلامى و سنّت پيامبر صلى الله عليه و آله را زير پا نهاد . ( اين موضوع در بخش زمينه‌هاى سياسى به‌طور مفصّل بحث خواهد شد ) .\r\n\r\n","description":"","footnote":" ( 1 ) - الامامه والسياسة ، ج 1 ، ص 209 .  ( 2 ) - مروج الذهب ، ج 3 ، ص 79 ؛ ابوالشهداء ، عقّاد ، ص 78 به نقل از الكامل ، ج 3 ، ص 588 . ","page_name":" 266 ","page_number":266},
  {"content":"\r\n\r\n. . . وَ مَتى كُنْتُمْ يا معاوِيَةُ ساسَةَ الرَّعيَّةِ وَ وُلاةِ امْرِ الْامَّةِ ؟\r\nبِغَيْرِ قِدَمٍ سابِقٍ وَ لا شَرَفٍ باسِقٍ . « 1 »  امام على عليه السلام\r\n\r\nخيانت‌هاى معاويه از ديدگاه امام حسين عليه السلام\r\nامام حسين عليه السلام در نامه‌اى به معاويه ، برخى از خيانت‌ها و ستم‌هاى او را بازگو نموده پايان اين بخش را به نامهء آن حضرت مزيّن مىكنيم . امام عليه السلام به معاويه نوشت :\r\n« . . . آيا تو از روى ظلم و تجاوز ، قاتلِ حجر بن عدى و ياران او كه در براندازى ظلم ، مخالفت با بدعت‌ها مبارزه كرده و از هيچ خطرى نمىهراسيدند ، نيستى - بعد از آنكه به آنان با عهدهاى شديد امان دادى ؟ آيا تو قاتل عمرو بن حمق خزاعى نيستى : كسى كه صحابه پيامبر صلى الله عليه و آله بوده و عبادت او را ضعيف كرده ، چهره او را تغيير داده و جسم او را لاغر كرده بود . . . ؟ آيا تو كسى نيستى كه مدّعى اخوّت زياد بن سميّه شدى ، كسى كه در فراش عبيد عبد ثقيف به دنيا آمده بود . و گفتى كه او فرزند پدر توست درحالى كه پيامبر صلى الله عليه و آله فرمود : « فرزند به‌دنيا آمده از كسى است كه در فراش او متولّد\r\n\r\n","description":"","footnote":" ( 1 ) - نهج‌البلاغه ، نامه 10 . شما ( بنىاميه ) اى معاويه ! چه وقت لياقت فرمانروايى بر مردم داشتيد درحالى كه نه سابقه خوبى داريد و نه هيچ فضيلتى براى شما ثبت شده است . ","page_name":" 267 ","page_number":267},
  {"content":"\r\n\r\nشده است ؟ » تو سنّت پيامبر را ترك كرده و فرمان او را عمداً مخالفت كردى و بدون هدايت الهى به‌دنبال هواى خود رفتى ، آنگاه زياد را به بصره و كوفه مسلّط كردى درحالى كه او دست‌هاى مسلمين را قطع كرده ، چمشان آنها را نابينا و آنها را به شاخه‌هاى نخل آويزان مىساخت .\r\nآيا تو قاتل آن دو حضرمى نيستى ! كسانى كه زياد به تو نوشت آنها بر « دين على » هستند و تو به او نوشتى كه هر كس بر دين و رأى على است بكش ! » او نيز به فرمان تو آنها را كشت و مثله كرد ، درحالى كه دين على همان دين محمّد صلى الله عليه و آله است ، كسى كه پدر تو با او مبارزه مىكرد ؛ دينى كه باعث نشستن تو در جايگاه او شده و اگر اين دين نبود بهترين فضيلت تو تحمّل مشقت بار سفر زمستانى و تابستانى براى به‌دست آوردن خَمْر بود . . . . من براى خود و دين خود چيزى بالاتر از جهاد با تو نمىدانم اگر آن را انجام دهم كه به‌واسطه آن نزديك به پروردگار شده‌ام و اگر انجام ندهم گناهى است كه بايد از كوتاهى در آن از خداوند طلب مغفرت نمايم . . . اى معاويه بشارت باد تو را به قصاص ، به روز قيامت ! يقين كن و بدان براى خداى كتابى است كه هيچ گناه كوچك و بزرگى نيست مگر اين كه در آن ثبت مىشود خداوند تو را به خاطر اينكه با گمان بد به مردم ، آنها را گرفته با شبهه و تهمت به قتل مىرسانى و مردم را وادار به بيعت براى فرزند سفيه شراب خوار ، سگ‌باز خود مىكنى - آرى خداوند بدين جهات - تو را فراموش نمىكند ، من براى تو جز اين نمىگويم كه تو در حق خود خسران كرده ، دينت را ضايع ، و امانتى كه در دستت دارى مورد سوء استفاده قرار داده و رعيت خود را گول زده و جايگاهت را پر از آتش مىكنى . . . » « 1 » \r\n\r\n","description":"","footnote":" ( 1 ) - الامامة والسياسة ، ج 1 ، ص 202 ؛ انساب الاشراف ، بلاذرى ، تحقيق محمودى ، ج 3 ، ص 153 . ","page_name":" 268 ","page_number":268},
  {"content":"\r\n\r\n\r\nفصل هشتم : عصر يزيد ؛ نفى همهء انديشه‌ها و ارزش‌هاى اسلامى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nيَزيدُ رَجُلٌ فاسِقٌ ، شارِبُ الْخَمْرِ ، قاتِلُ النَّفْسِ الُمحَرَّمَةِ ، مُعْلِنٌ\r\nبِالْفِسْقِ وَ مِثْلى لا يُبايِعُ مِثْلَهُ . « 1 »  امام حسين عليه السلام\r\n\r\nمقدمه\r\nانحرافات فرهنگى ، سياسى و اجتماعى در جامعه اسلامى با رحلت پيغمبر اكرم صلى الله عليه و آله آغاز شد و روز به روز گسترش پيدا كرد . و در عصر عثمان و معاويه ارزش‌هاى اسلامى و معنوى يكى پس از ديگرى جاى خود را به ارزش‌هاى مادّى و جاهلى دادند و اين روند انحرافى در اواخر عمر معاويه به اوج خود رسيد . با حاكميت يزيد بن معاويه ، مبارزه با مبانى و ارزش‌هاى اسلامى شكل علنى به خود گرفت و بار ديگر جاهليت با همه ويژگىهايش ظهور يافت و دين اسلام در معرض نابودى قرار گرفت .\r\nامام حسين عليه السلام در پاسخ مروان كه از امام عليه السلام براى يزيد بيعت مىخواست فرمود :\r\n« انَّا لِلَّهِ وَ انَّا الَيْهِ راجِعُونَ وَ عَلَى الْاسْلامِ السَّلام اذْ قَدْ بُلِيَتِ الْامَّةُ بِراعٍ مِثْلَ يَزيدَ » « 2 » \r\n\r\n","description":"","footnote":" ( 1 ) - مقتل الحسين ، خوارزمى ، ج 1 ، ص 267 ؛ لهوف ، سيد بن طاووس ، ص 10 . يزيد مردى فاسق و شرابخوار است كه قاتل نفس محترمه مىباشد و فسق و فجور را علناً مرتكب مىشود و كسى مانند من با چنين فردى بيعت نخواهد كرد .  ( 2 ) - موسوعة كلمات الحسين عليه السلام ، ص 285 ؛ مقتل خوارزمى ، ج 1 ، ص 185 . ","page_name":" 270 ","page_number":270},
  {"content":"\r\n\r\nاينك بايد فاتحه اسلام را خواند كه مسلمانان به فرمانروايى مانند يزيد گرفتار شده‌اند .\r\nهنگامى كه يزيدِ متجاهرِ به فسق و جور در مسند خلافت نشست ؛ مبارزه با قرآن كريم و سنّت رسول خدا صلى الله عليه و آله به مرحله جديدى وارد شد ؛ و شكل علنى به خود گرفت .\r\nلذا خطر اضمحلال دين ، جدّى شد . شهيد مطهّرى قدس سره در اين زمينه مىگويد : « فرق است بين خليفه‌اى كه شخصاً ناصالح است ولى امور را دُرست مىچرخاند و بين خليفه‌اى كه وجودش عليه مصالح مسلمانان است . در زمان امام حسين عليه السلام عمده اين بود كه مدار خلافت اسلامى تبديل به سلطنت جائرانه و ظالمانه و مترفانه و فاسقانه عربى شده بود و اگر امام حسين عليه السلام قيام نمىكرد خطر اين بود كه بساط اسلام از طرف مردم با انقلاب ممالك فتح شده برچيده شود . » « 1 » \r\nفرق يزيد با پدرش معاويه در اين بود كه آنچه معاويه مخفيانه انجام مىداد او آشكارا مرتكب مىشد ؛ لذا تأثير اجتماعى آن به مراتب بيشتر بود . مسعودى مىنويسد : « در اثر تظاهر يزيد به گناه در بين مردم و عمّال و كارمندان حكومت در عصر وى فسق و فجور شايع گرديده بود حتى در مكّه و مدينه ( كه دو شهر مذهبى و مقدس بودند ) غنا و استعمال آلات لهو و نوشيدن شراب علناً انجام مىگرديد . » « 2 » \r\nبا سلطنت يزيد بن معاويه بدعت‌ها و گمراهىها آشكار گرديد . و قرآن كريم و سنّت پيامبر صلى الله عليه و آله به فراموشى سپرده شد . به‌همين جهت امام حسين عليه السلام در نامه خود به مردم بصره مىفرمايد :\r\n« انَا ادْعُوكُمْ الى كِتابِ اللَّهِ وَ سُنَّةِ نَبِيِّهِ فَانَّ السُّنَّةَ قَدْ اميتَتْ وَالْبِدْعَةَ قَدْ احْيِيَتْ . . . » « 3 » \r\nمن شما را به كتاب خدا و سنّت پيامبرش صلى الله عليه و آله دعوت مىكنم . زيرا در شرايطى واقع شده‌ايم كه ديگر سنّت پيامبر صلى الله عليه و آله ( يكسره ) از ميان رفته و جاى آن را بدعت فرا\r\n\r\n","description":"","footnote":" ( 1 ) - حماسه حسينى ، ج 3 ، ص 89 .  ( 2 ) - مروج الذهب ، ج 3 ، ص 79 .  ( 3 ) - طبرى ، ج 4 ، ص 304 ، الكامل ، ج 2 ، ص 535 . ","page_name":" 271 ","page_number":271},
  {"content":"\r\n\r\nگرفته است .\r\nدر اين مجال به اختصار ، درباره يزيد بن معاويه و اوضاع عصر او مطالبى را متذكّر مىشويم .\r\n\r\nانحراف آشكار در خلافت اسلامى\r\nفلسفه رهبرى و زعامت در اسلام بر پايهء « رهبر براى مردم ، نه مردم براى رهبر » مبتنى است . لذا رهبر جامعه اسلامى بايد در حق مردم خيرخواهى كند و آنها را مانند اجزا و عناصر شخصيّت خود تلقّى نمايد ؛ و از تقواى كامل و درك وظايف خطير رهبرى برخوردار باشد تا جامعه اسلامى را چنان كه شايسته است به سعادت رهنمون گردد .\r\nتأثير رهبران اجتماعى در اصلاح جامعه به حدّى بالاست كه پيامبر صلى الله عليه و آله فرمود :\r\n« دو گروه از امّت من هستند كه اگر فاسد شدند امّت من فاسد مىشوند و اگر به صلاح و نيكى گرايش داشتند امّت من اصلاح گشته و صالح مىشوند و آنها عبارتند از دانشمندان و مجريان و مديران . « 1 » \r\nو على عليه السلام فرمود : « ملّت اصلاح نمىشوند مگر واليان امور اصلاح شوند . » « 2 » \r\nبنىاميّه رهبرى و خلافت اسلامى را مانند بسيارى از مبانى دينى وارونه كردند .\r\nمعاويه براى انجام دستور پدرش كه گفت : « تَلَقَّفُوها يا بَنى عَبْدِ شَمسٍ تَلَقُّفَ الْكُرَةِ فَوَاللَّهِ ما مِنْ جَنَّةٍ وَ لا نارٍ وَ ما زَلْتُ ارْجُوها لَكُمْ الى ابْنائِكُم وِراثَةٌ » « 3 »  همه چيز را در خدمت بنىاميّه قرار داد و نه‌تنها خيرخواهى براى امّت اسلامى نكرد بلكه بهترين اصحاب رسول خدا صلى الله عليه و آله را به شهادت رساند و بدعت‌هاى زيادى در دين ايجاد كرد و با معرّفى يزيد به‌عنوان وليعهد خود ، همه مقدّسات دينى را به سخره گرفت . اين كار معاويه آن قدر زشت و ناپسند بود كه شخصى همانند زياد بن ابيه كه خود از فاسقان روزگار است نيز به\r\n\r\n","description":"","footnote":" ( 1 ) - بحارالانوار ، ج 2 ، ص 49 ، قالَ رَسُولُ اللَّه صلى الله عليه و آله : صِنْفانِ مِنْ امَّتى اذا صَلُحا صَلُحَتْ امَّتى وَ اذا فَسَدا فَسَدَتْ امَّتى قيلَ يا رَسُولَ اللَّه مَنْ هُما قالَ : الفُقَهاءُ وَ الْامَراءُ .  ( 2 ) - نهج‌البلاغه ، خطبه 216 ؛ فَلَيْسَتْ تَصْلُحُ الرَّعِيَّةُ الَّا بِصَلاحِ الْوُلاةِ .  ( 3 ) - بحارالانوار ، ج 33 ، ص 208 . اى فرزندان عبد شمس خلافت را همانند يك توپ در برگيريد . سوگند به خدا نه‌بهشتى است و نه جهنّمى . و آن را براى فرزندان خود به ارث بگذاريد . ","page_name":" 272 ","page_number":272},
  {"content":"\r\n\r\nاو اعتراض كرد .\r\nاو پس از دريافت نامه معاويه مبنى بر اخذ بيعت براى يزيد ، مردى را كه به فضل و فهم او اعتماد داشت نزد خود خواند و به او گفت : من مىخواهم تو را بر موضوعى امين گردانم كه بر صفحات نامه بر آن موضوع اعتماد نكردم ! آنگاه گفت : نزد معاويه به شام برو و به او بگو اگر ما مردم را براى بيعت با فرزندت دعوت كنيم آنها به ما چه خواهند گفت ؟ با آنكه يزيد با سگ‌ها و بوزينه‌ها بازى مىكند و لباس‌هاى الوان مىپوشد و به نوشيدن خمر معتاد است و با آلات موسيقى روز را به پايان مىرساند ! ! چگونه مىتوان مردم را به بيعت با چنين كسى دعوت كرد با آنكه در ميان اجتماع مانند حسين بن على ، عبدالله بن عباس ، عبدالله بن زبير و عبدالله بن عمر هستند ؟ ! ولى اگر تصميم دارى براى يزيد براى خلافت بيعت بگيرى امر كن فرزندت را يك سال يا دو سال مانند آن چهار تن رفتار كند و اخلاق و روش آنها را در پيش گيرد . تا ما بتوانيم از اين راه امر را بر مردم مشتبه سازيم و از آنها براى او بيعت بگيريم . » « 1 » \r\nفضاحت و ننگ يزيد تا آنجا بالا گرفته بود كه حتى فرد ظالم و فاسدى مانند زياد بن ابيه او را شايسته زمامدارى نمىدانست !\r\nمعاويه خود بهتر از هر كس ديگرى فرزندش را مىشناخت و به مفاسد اعتقادى و اخلاقى وى واقف بود . او به خوبى مىدانست يزيد شايستگى زعامت و رهبرى جهان اسلام را ندارد امّا از آنجا كه معاويه اساساً اعتقادى به مصالح مردم و منافع عمومى نداشت و شيفته فرزندش بود او را به وليعهدى معرّفى كرد . « 2 » \r\nيزيد حتى آن هنگامى كه به‌عنوان وليعهد معرّفى شده بود نيز به مصالح اجتماعى و ملّت اسلامى بىاعتنا بود و دردناكترين حادثه براى امّت مسلمان كوچك‌ترين تأسف و تأثرى در او به‌وجود نمىآورد و او را لحظه‌اى از سوگلىهايش جدا نمىساخت !\r\n\r\n","description":"","footnote":" ( 1 ) - تاريخ يعقوبى ، ج 2 ، ص 220 .  ( 2 ) - الامامة والسياسة ، ج 1 ، ص 202 . ","page_name":" 273 ","page_number":273},
  {"content":"\r\n\r\nيعقوبى مىنويسد : « در سال چهل و نه هجرى معاويه عدّه زيادى از مسلمانان را براى جنگ به‌سوى روم فرستاد و سفيان بن عوف را فرماندهء آنان قرار داد و به يزيد فرزند خود گفت : با آنها در جنگ شركت كن . يزيد كوتاهى كرد و تمارض نمود ، لذا معاويه او را معذور داشت . اتفاقاً در آن جنگ مسلمانان به گرسنگى ، تب و سينه درد شديدى مبتلا شدند . هنگامىكه اين خبر به يزيد رسيد ، وى در « ديرمرّان » با يكى از معشوقه‌هايش معروف به ام كلثوم به عيّاشى سرگرم بود . در آنجا اين اشعار را سرود : « مرا باك نيست اگر مسلمانان گرفتار تب و سينه درد شده‌اند درحالى كه در دَير مرّان بر بالش‌ها تكيه زده‌ام و ام كلثوم نزد من است ! » « 1 » \r\nهمّت و دورنماى فكرى زمامدار اموى اين است كه اگر كنار معشوقه‌اش بود هيچ غمى ندارد . حتى اگر مسلمانان در منطقه جنگى گرفتار شديدترين عذاب و شكنجه باشند !\r\nامام حسين عليه السلام يزيد را فردى ستمكار و منحرف معرّفى كرد كه هيچ‌گونه صلاحيت و شايستگى براى خلافت در او وجود ندارد و سكوت در برابر او را ناروا و غير قابل قبول خواند و فرمود :\r\n« . . . مردم ! پيامبر خدا صلى الله عليه و آله فرمود : هر كس قدرت حاكمهء منحرف و ستمكارى را ببيند كه آنچه را خدا حرام دانسته حلال و روا مىداند ، تعهداتى را كه در برابر خدا سپرده شده است نقض مىكند ، مخالف سنّت و رويهء پيامبر صلى الله عليه و آله رفتار مىكند و سياستش نسبت به بندگان خدا گناهكارانه و تجاوزكارانه است ؛ و با اينهمه نه عملًا و نه از راه تبليغات بر آن نشورد ، سزاوار است كه خدا او را به سرنوشت و كيفر صاحب آن قدرت حاكمه دچار گرداند . آگاه باشيد ! اينك هيأت حاكمه سر به فرمان شيطان فرود آورده و فرمان خداى رحمان را فرو گذاشته‌اند ، درآمد عمومى را به انحصار خويش درآورده و در مصرف آن راه تبعيض را مىپيمايند آنچه را خدا حرام شمرده روا گردانيده‌اند و\r\n\r\n","description":"","footnote":" ( 1 ) - الكامل ، ابن اثير ، ج 2 ، ص 479 ؛ تاريخ يعقوبى ، ج 2 ، ص 229 .\r\n ما انْ ابالى بِما لاقَتْ جُمُوعُهُمْ * بِالْغَدِ قَذُونَةٌ مِنْ حُمى وَ مِنْ مُومٍ\r\nاذَا اتّكَأْتُ عَلىَ الْاغاطِ فى غُرَفٍ * بِدَيْرِ مُرَّانِ عِنْدى امُّ كُلْثُومٍ \r\n","page_name":" 274 ","page_number":274},
  {"content":"\r\n\r\nآنچه را حلال و روا شمرده ناروا ساخته‌اند . من در اين ميان از هر كس سزاوارتر به مبارزهء دگرگون كننده و مخالفت آميزم . . . » « 1 » \r\nهمانطور كه از سخنان امام حسين عليه السلام برمىآيد معاويه تمام معيارهاى دينى را درباره رهبر و زمامدار جهان اسلام ، به بوته فراموشى سپرد و براساس قانون جاهليت فرزندش يزيد را بعنوان جانشين خود معرّفى كرد . « 2 » \r\n\r\nشرك و كفر يزيد\r\nيزيد بن معاويه بر خلاف پدرش كه خود را مسلمان وانمود مىكرد پرده از روى چهره پرتزوير و كفر آلود بنىاميّه بر داشت و هدف اصلى خاندان بنىاميّه از حكومت را آشكار ساخت . يزيد كه در فكر خام خود كار دين‌داران و اسلام را تمام شده تلقّى مىكرد يكسره به فكر شراب و عيّاشى بود . در جريان كربلا ، آشكارا از شكست كفّار قريش در برابر مسلمانان در جنگ بدر اظهار تأثر و اندوه نمود و كشتن فرزندان پيغمبر و خاندان وحى را به‌حساب انتقام از پيامبر صلى الله عليه و آله عنوان كرد و آرزو كرد اجداد و پدران وى بودند و شهادت فرزند رسول خدا صلى الله عليه و آله را مىديدند و به او مىگفتند اى يزيد دست تو شَل مباد و در پايان گفت : بنىهاشم با ملك و قدرت بازى كردند . پس بايد دانست نه خبرى آمده و نه وحيى نازل گرديده است . « 3 » \r\nاز شواهد ديگرى كه بر كفر يزيد دلالت مىكند ، قصيده‌اى است كه ابن جوزى از وى نقل كرده است ؛ يزيد قصيده را چنين سروده است : اى عَليّه « 4 »  نزد من بيا و مرا شراب\r\n\r\n","description":"","footnote":" ( 1 ) - الكامل ، ج 2 ، ص 553 ؛ تاريخ طبرى ، ج 4 ، ص 304 .  ( 2 ) - دربارهء عدم لياقت يزيد براى مقام خلافت اسلامى ، در بخش‌هاى آتى مطالب بيشترى خواهد آمد .  ( 3 ) - الغدير ، ج 3 ، ص 260 .\r\n ليتَ اشياخى ببدر شهدوا * جزع الخزرج من وقع الاسل\r\nقَدْ قَتَلْنَا الْقَوْمَ مِنْ ساداتِهِم * وَ عَدَلْنا مِيْل بَدْرٍ فَاعْتَدِلْ\r\nفَاهَلُّوا وَاسْتَهَلُّوا فَرَحاً * مِنْ بَنى احْمَدَ ما كانَ فَعَلَ\r\nلَعِبَتْ هاشِمُ بِالْمُلْكِ فَلا * خَبرٌ جاءَ وَ لا وَحىٌ نَزَلَ \r\n ( 4 ) - نام يكى از معشوقه‌هاى او بوده است . ","page_name":" 275 ","page_number":275},
  {"content":"\r\n\r\nبنوشان و نغمه بخوان چرا كه مرا با مناجات ( خدا ) دوستى و الفتى نيست . اى عَليّه داستان جد بزرگوارم ابوسفيان براى من بخوان ، آن هنگامى كه ( براى جنگ با مسلمانان ) به احُد رفته بود ( و آن چنان در برابر محمّد صلى الله عليه و آله مقاومت كرد و از مسلمانان كشت ) كه محمد عدّه‌اى را گماشت كه بر كشتگان مسلمانان بگريند ! اى عليّه ، نزد من آى و به من مِى بنوشان ، همان مِى كه تشنگان را خوش آيد و از انگورهاى شام باشد ! اى عليّه ، آنگاه كه ما به گذشته [ در دوران جاهليت 
  ] واپس مىنگريم . شراب را پى در پى حلال مىبينيم ! اى ام احيّم « 1 »  پس از مرگم ، شوهر اختيار كن و آرزوى ملاقات مرا [ در دنياى ديگر 
  ] در دل مدار ؛ زيرا آنچه درباره قيامت و روز رستاخيز گفته‌اند ، سخنان تاريك و باطلى است . . . ! » « 2 » \r\nعلاوه بر اينكه يزيد در موارد متعدّد علناً شرك و كفر خود را اظهار مىدارد رفتار و كردار او نيز گواه اين مدّعاست . يزيد بيش از سه سال حكومت كرده است . سال اوّل خاندان امام حسين عليه السلام و آن حجت خدا را به شهادت رساند . سال دوّم مدينة الرّسول را قتل عام و غارت نمود و سال سوّم كعبه ( خانه خدا ) را به منجنيق بست . « 3 »  بدون ترديد هيچ يك از اين جنايت‌هاى فجيع از انسان موحّد و مسلمان صادر نمىشود .\r\nسبط بن جوزى در اين باره مىنويسد : « صالح فرزند احمد بن حنبل مىگويد : من به پدرم گفتم كه مردم ما را به دوستىِ يزيد نسبت مىدهند . پدرم گفت : فرزندم آيا ممكن است كسى داراى ايمان باشد و با اين حال يزيد را دوست بدارد ؟ ! گفتم : پس چرا او را لعن نمىكنى ؟ پدرم گفت : چگونه او را لعن نكنم كسى را كه خداوند در كتاب خود او را لعنت كرده است ؟ ! گفتم : در كجاى قرآن خداى متعال يزيد را لعن نموده ؟ پاسخ داد آنجا كه مىفرمايد : « فهَلْ عَسَيْتُمْ انْ تَوَلَّيْتُمْ انْ تُفْسِدُوا فِى الْارْضِ وَ تُقَطِّعُوا ارْحامَكُم اولئِكَ الَّذينَ لَعَنَهُم اللَّهُ فَاصَمَّهُمْ وَ اعْمى ابْصارَهُمْ » « 4 »  فرزندم آيا فسادى بزرگ‌تر از قتل نفس و كشتن ( بر\r\n\r\n","description":"","footnote":" ( 1 ) - ام احيم كنيه همان عَلِيّه بوده است .  ( 2 ) - تذكرة الخواص ، سبط بن جوزى ، ص 260 .  ( 3 ) - مروج الذهب ، ج 3 ، ص 80 - 84 .  ( 4 ) - محمد صلى الله عليه و آله ، ( 47 ) ، آيات 22 و 23 . اگر ( از اين دستورها ) رويگردان شويد ، جز اين انتظار مىرود كه در زمين‌فساد و قطع پيوند خويشاوندى كنيد ؟ ! آنها كسانى هستند كه خداوند از رحمت خويش دورشان ساخته گوش‌هايشان را كر و چشم‌هايشان را كور كرده است . ","page_name":" 276 ","page_number":276},
  {"content":"\r\n\r\nخلاف حق ) وجود دارد ؟ » « 1 » \r\n\r\nيزيد اهل فسق و فجور\r\nيكى از ويژگىهاى يزيد بن معاويه كه نزد مورّخين مشهور است اين است كه او اهل لهو و لعب و اهل مُسكرات بوده است . امام حسين عليه السلام در يكى از نامه‌هاى خود به معاويه ، بعد از يادآورى بدعت‌هاى او مىنويسد :\r\n« ثُمَّ وَلَّيْتَ ابْنَكَ وَ هُو غُلامٌ يَشْرَبُ الشَّرابَ وَ يَلْهُو بِالْكِلابِ فَخُنْتَ امانَتَكَ وَ اخْرَبْتَ رَعِيَّتَكَ وَ لَمْ تُؤَدِّ نَصيحَةَ رَبِّكَ فَكَيْفَ تُوَلَّى عَلى امَّةِ مُحَمّدٍ مَنْ يَشْرَبُ الْمُسْكِرَ ؟ وَ شارِبُ الْمُسْكِرِ مِنَ الْفاسِقينَ وَ شارِبُ الْمُسْكِرِ مِنَ الْاشْرارِ وَ لَيْسَ شارِبُ الْمُسْكِرِ بِامينٍ عَلى دِرْهَمٍ فَكَيْفَ عَلَى الْامَّةِ ؟ « 2 » \r\nسپس فرزندت يزيد را وليعهد خود نمودى او جوانى است كه شراب مىخورد و اهل بازى با سگ‌هاست . تو در امانت خيانت كردى و امور رعيّت را به تباهى كشاندى و به خيرخواهى و ( اوامر ) پروردگارت بىتوجهى نمودى . ( اى معاويه ) چگونه ( وجدانت قبول كرد ) شخص شارب خمر را بر امّت محمّد صلى الله عليه و آله ولايت بدهى ؟ ! درحالى كه شرابخوار از فاسقان و از اشرار شمرده مىشود . شرابخوار بر دِرهمى امين نيست چگونه مىتواند بر امّتى امين باشد ؟ !\r\nو در بيان ديگرى حضرت فرمود :\r\n« وَ يَزيدُ شارِبُ الْخُمُورِ . . . وَ مِثْلى لا يُبايِعُ مِثْلَهُ » « 3 » \r\nشخصيّتى چون من با يزيد شراب‌خوار بيعت نمىكند .\r\nيزيد علناً شراب مىخورد و غنا گوش مىداد و در مدح غنا و شراب شعر مىسرود و\r\n\r\n","description":"","footnote":" ( 1 ) - تذكرهء ابن جوزى ، ص 257 .  ( 2 ) - موسوعة كلمات الامام الحسين عليه السلام ، معهد تحقيقات باقر العلوم ، ص 258 .  ( 3 ) - اللهوف على قتلى الطفوف ، سيد بن طاووس ، مترجم ، صحفى ، ص 22 . ","page_name":" 277 ","page_number":277},
  {"content":"\r\n\r\nديگران را به اين امور ترغيب مىكرد . او در يكى از اشعار خود چنين سروده است :\r\n« اى دوستان برخيزيد و صداى موسيقى را بشنويد و پياله‌ها را بنوشيد و مسائل معنوى را فراموش كنيد ، . . . نغمه‌هاى تار ، مرا از شنيدن اذان بازداشته است و من شرابِ كهنهء مانده در ته ظرف را با حورالعين ( بهشتى ) معاوضه نمىكنم . » « 1 » \r\nهمچنين ابن جوزى مىنويسد : « بعد از حادثه كربلا ، شبى يزيد مست بود ، در آن هنگام به نغمه سرايان و نوازندگان گفت بنوازيد و براى ما غنا بخوانيد و خود شعرى را سرود كه در آن چنين آمده است : « اى ساقى به من شراب بنوشان تا قلب مرا نشاط بخشد و سيراب گرداند ؛ سپس جام را پر از همان شراب پر كن و به پسر زياد بده ؛ آن كسى كه صاحب سِرّ و راز دار من است همان‌كس كه كار خلافت را براى من محكم ساخت . . . . » « 2 » \r\nبا توجّه به اين خصوصياتِ يزيد بن معاويه ، كلام نورانى امام حسين عليه السلام در پاسخ برادرش محمّد حنفيّه روشن مىشود كه فرمود :\r\n« يا اخى لَوْ لَمْ يَكُنْ فِى الدُّنيا مَلْجَأً وَ لا مَأْوا لَما بايَعْتُ يَزيدَ بنَ معاوِيَة » « 3 » \r\nاى برادر اگر در تمام دنياى وسيع هيچ پناهگاهى نباشد باز هم با يزيد بن معاويه بيعت نخواهم كرد .\r\nوقتى خليفه مسلمانان گرفتار چنين بىبند و بارى باشد آيا ممكن است رعيّت و مردم زير دست او به سمت صلاح و رستگارى حركت كنند ؟ !\r\n\r\nاوضاع فرهنگى و اجتماعى عصر يزيد\r\nمعاوية بن ابىسفيان با استخدام ابزار دينى و دنيوى ، جامعه را از ارزش‌هاى الهى و معنوى تهى ساخت و به‌سوى ارزش‌هاى مادّى و جاهلى سوق داد . و در نهايت يك شراب‌خوار را به‌عنوان جانشين پيغمبر صلى الله عليه و آله معرّفى كرد .\r\n\r\n","description":"","footnote":" ( 1 ) - تذكرهء ابن جوزى ، ص 261 .  ( 2 ) - همان .  ( 3 ) - موسوعة كلمات الامام‌الحسين عليه السلام ، ص 289 به نقل از الفتوح ، ج 5 ، ص 23 و مقتل‌الحسين ، خوارزمى ، ص 188 . ","page_name":" 278 ","page_number":278},
  {"content":"\r\n\r\nبنىاميّه عدّه‌اى را با تطميع و جماعتى را با تهديد ، مطيع خود ساخته بودند . خواصّ امّت در مقابل ستم ستمكاران سكوت كرده ؛ و عوام امّت هر يك به طريقى گرفتار بدبختى و تباهى شده بودند . درحالى كه سنّت پيغمبر صلى الله عليه و آله يكى بعد از ديگرى از بين مىرفت ، كسى فرياد نمىكشيد و امر به معروف و نهى از منكر در جامعه اسلامى تعطيل شده بود ؛ سرسپردگى به دنيا فخر شمرده مىشد ؛ ارزش‌هاى دينى و معنوى رنگ باخته بودند ، اولياء خدا در رنج و شكنجه گرفتار آمده بودند ؛ فقر و بىچيزى ، جماعتى از خلق را به ستوه آورده بود ؛ سنّت‌هاى جاهلى بار ديگر در جامعه اسلامى رخ مىنمود و جماعتى به احياى آن سنّت‌ها فخر مىفروختند . حكّام با هوسبازى و خودخواهى در منجلاب سلطنت غوطه مىخوردند و در برابر خداى متعال گستاخى مىكردند . فحشا و منكرات آشكارا انجام مىگرفت ؛ حتى در مقدّس‌ترين شهرها استعمال آلات لهو و لعب و شرابخوارى رواج يافته بود . بهترين گواه و سند براى بررسى جامعه آن عصر ، نامه‌ها و بيانات نورانى اهل بيت عليهم السلام مخصوصاً امام حسين عليه السلام مىباشد . كه برخى از آنها را در مباحث قبل ذكر كرديم .\r\n\r\nدنياگرايى خواص\r\nاز بيانات امام حسين عليه السلام استفاده مىشود كه خواصّ در اثر گرايش به دنيا ، وظايف دينى خود را فراموش كرده و هر يك به نحوى در خدمت بنىاميّه بودند .\r\nبنىاميّه با استخدام همين خواص توانست به حكومت خود وجه قانونى و شرعى بدهد و هر ستمى را در حق مردم روا دارد و اسلام را دگرگون نمايد .\r\nانحرافات دينى كه معاويه ايجاد كرد و بدعت‌هاى فراوانى كه در دين به‌وجود آورد عمدتاً با همدستى علماء دربارى و دانشمندان مزدور بود . حتّى مجوّز قتل فرزند پيغمبر صلى الله عليه و آله را نيز آنان صادر كردند . امام حسين عليه السلام در خطبه‌اى كه براى خواصّ در « منا » ايراد فرمود از منبرىهاى مزدور نيز نام برد . « 1 »  اگر متنفّذين در كوفه از مسلم بن عقيل\r\n\r\n","description":"","footnote":" ( 1 ) - الاحتجاج ، ابى منصور احمد بن على بن ابىطالب الطبرسى ، ج 2 ، ص 87 . ","page_name":" 279 ","page_number":279},
  {"content":"\r\n\r\nحمايت كرده بودند بنىاميّه نمىتوانستند او را با آن طرز فجيع به شهادت برسانند . و يقيناً جنايات بعدى نيز رخ نمىداد .\r\n\r\nاوضاع سياسى جامعه\r\nدر اواخر عمر معاويه جامعه اسلامى از نظر سياسى به بدترين وضع خود رسيده بود و اگر قيام اصلاحگر امام حسين عليه السلام نبود خطر نابودى دين به‌دست آن حكّام فاسق امرى اجتناب‌ناپذير بود . قبلًا در اين زمينه سخن گفتيم . در اينجا تنها به يكى از سخنان ولىّ زمان حسين بن على عليه السلام در اين زمينه اشاره مىكنيم . امام حسين عليه السلام هنگام حركت از منزل « بيضه » فرمود :\r\n« . . . انَّ هؤُلاءِ قَدْ لَزِمُوا طاعَةَ الشَّيطانِ وَ تَرَكُوا طاعَةَ الرَّحْمنِ وَ اظْهَرُوا الْفَسادَ وَ عَطَّلُوا الْحُدُودَ وَاسْتَأْثَرُوا بِالْفَيْىءِ وَ احَلُّوا حَرامَ اللَّهِ وَ حَرَّمُوا حَلالَهُ » « 1 » \r\nمردم آگاه باشيد ! اينان ( بنىاميّه ) اطاعت خدا را ترك و پيروى از شيطان را بر خود فرض نموده‌اند ؛ فساد را ترويج و حدود الهى را تعطيل نموده و فىء را به خود اختصاص داده‌اند ؛ حلال و حرام و اوامر و نواهى خداوند را تغيير داده‌اند . . .\r\nبا توجّه به اينكه ائمه عليهم السلام در تبيين جريانات اجتماعى و سياسى ، حقيقت را بدون كم و زياد بيان داشته‌اند ، اين سخن امام حسين عليه السلام نشان دهنده اوج تباهى و فساد حكّام اموى مىباشد .\r\nبه‌هر حال در عصر يزيد تباهى و فسادِ دستگاه سياسى به‌جايى رسيد كه در ظرف سه سالِ حاكميت يزيد بزرگ‌ترين جنايات تاريخ تحقّق يافت . معنويت رنگ باخت و گرايش به دنيا و هواپرستى رايج گشت .\r\n\r\nوضع پريشان امّت پيامبر صلى الله عليه و آله\r\nمردم در طول بيست سال زمامدارى معاويه طعم تلخ تبعيض‌ها و ستم‌ها را چشيده\r\n\r\n","description":"","footnote":" ( 1 ) - تاريخ طبرى ، ج 4 ، ص 304 ؛ الكامل ، ج 2 ، ص 553 . ","page_name":" 280 ","page_number":280},
  {"content":"\r\n\r\nبودند و بسيارى از آنها در فقر و فلاكت مادّى و معنوى به‌سر مىبردند لذا وقتى كه مردم كوفه مطّلع شدند امام حسين عليه السلام بر ضد دستگاه اموى قيام نموده است سيل نامه‌ها به‌سوى مكّه روانه شد و از امام حسين عليه السلام خواستند تا اوضاع پريشان آنان را سامان دهد .\r\nامّا دلبستگى مردم به دنيا و اختناقى كه حزب اموى ايجاد كرده بود مانع فداكارى و ايستادگى آنان در مقابل ستمگران شد . چنان كه امام حسين عليه السلام در مورد آن مردم فرمود :\r\n« النَّاسُ عَبيدُ الدُّنيا وَالدِّينُ لَعِقٌ عَلى الْسِنَتِهِم يَحُوطُونَهُ ما دَرَّتْ مَعايِشُهُمْ فَاذا مُحِصُّوا بِالْبَلاءِ قَلَّ الدَّيَّانُونَ » « 1 » \r\nمردم بندگان دنيا مىباشند و دين لقلقهء زبانشان ، حمايت و پشتيبانيشان از دين تا آنجا است كه زندگىشان در رفاه است و آنگاه كه در بوته امتحان قرار گرفتند دينداران كم خواهند بود .\r\nو در بيان ديگرى خطاب به اشراف كوفه نوشت :\r\n« اگر بيعت شكنى و نقض بيعت كنيد ، به جانم سوگند كه ، اين نخستين بار نيست كه چنين ننگى را مرتكب مىشويد ، زيرا شما با پدر و برادرم و پسر عمويم مسلم بن عقيل نيز چنين بىوفايى كرديد . فريب خورده كسى است كه به وعده‌هاى پوچ شما دل ببندد . شما با اين سستى و ترس ، خود را بدبخت كرديد ، و بهرهء خود را ضايع نموديد . « 2 » \r\nچنان كه از سخنان و بيانات امام حسين عليه السلام فهميده مىشود ، مردم در عين حالى كه گرفتار تبعيض‌ها و بىعدالتىهاى حزب اموى بودند جرأت قيام نداشتند . و ظلم و ستم آنان را تحمّل مىكردند .\r\nبه همين جهت فرزدق به امام عليه السلام گفت : « قُلُوبُ النَّاسِ مَعَكَ وَ سُيُوفُهُمْ مَعَ بَنى اميّة » « 3 »  مردم دل‌هايشان با تو است و شمشيرهايشان با بنىاميّه و عليه تو ! »\r\n\r\n","description":"","footnote":" ( 1 ) - موسوعة كلمات الامام الحسين عليه السلام ، ص 374 به نقل از مقتل خوارزمى ، ج 1 ، ص 234 و بحارالانوار ، ج 44 ، ص 383 .  ( 2 ) - همان ، ص 377 به نقل از مقتل خوارزمى ، ج 1 ، ص 239 و الفتوح ، ج 5 ، ص 95 .  ( 3 ) - الكامل ، ابن اثير ، ج 2 ، ص 547 . ","page_name":" 281 ","page_number":281},
  {"content":"\r\n\r\nشهيد مطهّرى مىنويسد : « فرزدق نظر عامّه را گفت ، عامّه‌اى كه محكوم روش كبرا و رؤسا بودند و از خود اراده‌اى نداشتند ولى « مجمع بن عبيد » ، بين اشراف بىايمان و عامّه ضعيفِ مقلّد ، فرق گذاشت . « مجمع بن عبيد » گفت : « اشراف به‌خاطر رشوه‌هايى كه گرفته‌اند همه عليه تو هستند امّا ساير مردم دل‌هايشان مايل به شماست و شمشيرهايشان فردا عليه شما كشيده خواهد شد . » « 1 » \r\nاساساً يكى از علل جاودانه شدن قيام سالار شهيدان درخشش آن در اين محيط رعب و وحشتى بود كه بنىاميّه ايجاد كرده بودند . قيام امام عليه السلام اميدى بود در ميان يأس‌ها و نااميدىهاى مطلق ؛ حركتى بود در ميان سكون‌ها و ندايى بود در سكوت مرگبار . تلاشى بود براى نجات بشريت از چنگال عفريت جهل و ضلالت و هيولاى ظلم و استبداد و استثمار ؛ « وَ بَذَلَ مُهْجَتَه فيكَ لِيَسْتَنْقِذَ عِبادَكَ مِن‌َالْجَهالَةِ وَ حَيْرَةِ الضَّلالَة » « 2 »  . [ امام حسين عليه السلام 
  ] خون قلبش را در راه خدا نثار كرد تا بندگان خدا را از جهل و سرگردانى در وادى حيرت نجات دهد .\r\n\r\nرجعت همه‌جانبه ارزش‌هاى جاهلى\r\nچنان‌كه از فرمايشات امام حسين عليه السلام در موارد مختلف استنباط مىشود و كتاب‌هاى تاريخ نيز آن را تأييد مىكند ، جامعه عصر يزيد از جهات مختلف به عقب برگشته بود .\r\nامام عليه السلام هرگز از گناهان و كارهاى نارواى كوچكى كه ميان عامّه مردم شايع بود سخن نگفت بلكه از تغيير رويه‌هاى سياسى ، فرهنگى و اقتصادى و بازگشت آنها از حالت اسلامى به حالت جاهلى شِكوه مىكرد . حتى اگر گروه بىشمارى از مردم به قانون اسلام عمل نمىكردند باز نمىتوانست چنان شرايط و اوضاع ناگوارى به وجود بياورد كه ولىّ خدا و حجت حق را به ستوه آورده و آرزومند شهادت سازد . آنچه تأثّر فرزند رسول خدا را برمىانگيخت ، ترك سنّت پيامبر صلى الله عليه و آله و قرآن كريم در تمام شؤون فردى و اجتماعى بود\r\n\r\n","description":"","footnote":" ( 1 ) - حماسه حسينى ، ج 3 ، ص 145 .  ( 2 ) - مفاتيح الجنان ، شيخ عباس قمى ، زيارت اربعين . ","page_name":" 282 ","page_number":282},
  {"content":"\r\n\r\nكه در عصر يزيد تحقق پيدا كرده بود .\r\n« سقيفه بنىساعده » اوّلين بدعت و انحرافى بود كه بدعت‌ها و انحراف‌هاى ديگر را به دنبال آورد و مجموع بدعت‌هايى كه در عصر خلفاى سه‌گانه ، معاويه و يزيد بن معاويه به‌وجود آمد ، بار ديگر جاهليت را با همه ويژگىهايش زنده كرد و ارزش‌ها و سنت‌هاى الهى را نابود ساخت : تبعيض نژادى در عصر خليفه دوّم پايه‌گذارى ، و در زمان معاويه به اوج خود رسيد . و بدين طريق نظام طبقاتى عصر جاهليت دوباره تحقق يافت ؛ تعصّبات قبيله‌اى در زمان عمر و عثمان شروع شد و در عصر يزيد به اوج خود رسيد به‌نحوى كه اموىها خود را از همه افراد جامعه بالاتر مىدانستند و به چيزى جز منافع خود فكر نمىكردند ؛ زمامدارى لجام گسيخته در عصر خلفاى سه‌گانه پايه‌گذارى شد ، و با سلطنت يزيد گسترش يافت . در اين راه خون هزاران بىگناه به زمين ريخته شد ؛ شرب خمر و لهو و لعب از زمان معاويه آغاز ، و در زمان يزيد در كل جامعه شيوع يافت . به‌نحوى كه مردم در شهرهاى مكّه و مدينه نيز گرفتار لهو و لعب شدند ! اموىها بجاى سفارش مردم به تدبّر و قرائت قرآن كريم ، آنها را به خواندن شعر توجّه دادند و با مكتب تراشى و سركوب عالمان وارسته و دين‌شناس ، جامعه را به سرگردانى معنوى مبتلا ساختند ؛ با ترويج دنياگرايى مردم را از آخرت و خداى جهان‌آفرين غافل نمودند .\r\nطبيعى بود كه در چنين محيطى ، انسان آزاده و با ايمانى همچون حسين بن على عليه السلام ، آرزوى مرگ كند و براى بيدار ساختن مردم با تمام وجود به‌پا خيزد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nسلسله جليله بنىهاشم\r\nقصى بن كلاب\r\n\r\nعبد مناف\r\n\r\nهاشم عبدالمطلب\r\nحارث ابوطالب ابولهب عبدالله عباس حمزه\r\nطالب على عليه السلام جعفر عقيل محمّد صلى الله عليه و آله\r\nفاطمه عليها السلام\r\nحسن بن على عليه السلام حسين بن على عليه السلام\r\nعلى بن الحسين عليه السلام\r\nمحمّد بن على عليه السلام\r\nجعفر بن محمد عليه السلام\r\nموسى بن جعفر عليه السلام\r\nعلى بن موسى عليه السلام\r\nمحمّد بن على عليه السلام\r\nعلى بن محمد عليه السلام\r\nحسن بن على عليه السلام\r\nم ح م د بن الحسن عليه السلام\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nفصل نهم تلاش مؤمنان راستين جهت حفظ و احياى اسلام ناب محمدى ( ص )\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nمقدمه 1 « 1 » \r\nپيامبر خاتم صلى الله عليه و آله با عنايات الهيّه و فداكارىِ بىنظيرِ خود و ياران مخلص و ايثارگرش ، در مدت كوتاهى جامعه منحط بدوى حجاز را در ابعاد مختلف متحوّل ساخت . ليكن هنوز زمينه بازگشت جامعه از عقايد دينى و ارزش‌هاى اسلامى به سنّت‌هاى گذشته وجود داشت .\r\nبا رحلت پيغمبر صلى الله عليه و آله ، عناصر رجعت طلبِ منافق با استفاده از زمينه‌هاى سياسى و اجتماعى زمام امور را به دست گرفتند و على بن ابىطالب عليه السلام را كه خليفه پيامبر صلى الله عليه و آله ، اوّلين مؤمن به اسلام و آگاه‌ترينِ امّت به شريعت بود ، از صحنه حذف نمودند .\r\nبا خروج خلافت از محور اصلى خود ، قدرت سياسى در اختيار مرتجعين قرار گرفت\r\n\r\n","description":"","footnote":" ( 1 ) 1 - از آنجا كه در اين رساله انحرافات فرهنگى و اجتماعىِ به وجود آمده در جهان اسلام ، از رحلت پيامبر صلى الله عليه و آله تا سال 61 هجرى ، مطرح گرديده ، ضرورى است مواضع امام على عليه السلام و امام حسن عليه السلام همچنين موضع امام حسين عليه السلام در زمان معاويه ، در مقابل اين انحرافات روشن شود تا پاسخى باشد به پرسشى كه احياناً براى خوانندگان محترم مطرح خواهد شد و آن اينكه اين پيشوايان الهى در طول پنجاه سال مسؤوليت خويش چه مواضعى در برابر اين انحرافات داشته‌اند و چه كوششى در به سامان كردن جامعه اسلامى به عمل آورده‌اند . ","page_name":" 286 ","page_number":286},
  {"content":"\r\n\r\nو زمينه رجعت فرهنگى و اجتماعى پديد آمد . جامعه اسلامى هر چه از عصر پيامبر صلى الله عليه و آله دور شد ارزش‌هاى اسلامى بيشتر رنگ باخت . و انحرافات زيادتر گرديد . تا در اواخر حكومت معاويه به اوج خود رسيد . با سلطنت يزيد بن معاويه رجعت همه‌جانبه ارزش‌هاى جاهلى خودنمايى ؛ و قرآن و سنّت در معرض فراموشى كامل قرار گرفت .\r\nدر اين دوران حسّاس ، « بعد از رحلت پيامبر صلى الله عليه و آله » اهل بيت عليهم السلام « 1 »  با تمام وجود براى حفظ و حراست اسلام از تحريف و تأويل ، و تبيين و اجراى احكام الهى كوشش كردند .\r\nآنان در هر مقطع ، بنا به شرايط و مقتضيات آن عصر ، بهترين سياست و موضع را اتخاذ نموده در اين راه از ايثار و بذل جان و مال دريغ نورزيدند ، قبل از اينكه مواضع اختصاصى هر يك از ائمه عليهم السلام را به صورت مجزّا مورد بحث قرار دهيم ، لازم است سياست‌هاى كلّى آن بزرگان را اجمالًا مطرح كنيم .\r\n\r\nاصول مشترك در سيرهء ائمه عليهم السلام\r\nاصولى كه در سيره همه رهبران نور ( ائمه عليهم السلام ) ملاحظه مىشود عبارتند از :\r\nالف - كرامت در استخدام وسيله\r\nب - عدم مداهنه و سازشكارى با دشمنان اسلام\r\nج - مبارزه با فساد و تباهى\r\nد - از خودگذشتگى در راه نشر احكام اسلام\r\n\r\nالف - كرامت در استخدام وسيله\r\nيكى از سياست‌هاى كلّى اهل بيت عليهم السلام اين بود كه براى رسيدن به هدف از وسايل باطل بهره نمىگرفتند . اين مطلب موارد عينى فراوانى در زندگى آن بزرگواران دارد . در\r\n\r\n","description":"","footnote":" ( 1 ) - بين مفسران شيعه و سنّى در مورد مصداق اهل بيت پيغمبر صلى الله عليه و آله اختلاف نظر وجود دارد ، براى آگاهى بيشتر دراين زمينه و ديدگاه استدلالى شيعه ، به كتاب گرانسنگ « اهل بيت عليهم السلام در آيه تطهير » از علّامه جعفر مرتضى عاملى مراجعه فرماييد . ","page_name":" 287 ","page_number":287},
  {"content":"\r\n\r\nاينجا به‌عنوان نمونه برخى از آنها را متذكّر مىشويم .\r\nعدم پذيرش ابوسفيان : هنگامىكه تعدادى از مسلمانان در سقيفه بنىساعده با ابوبكر به‌عنوان خليفهء مسلمين بيعت كردند . عدّه‌اى ديگر مخالفت نمودند و ولايت او را قبول نكردند . امّا اغراض مخالفان يكسان نبود . عده‌اى چون خلافت او را مخالف وصيّت پيامبر صلى الله عليه و آله مىدانستند از بيعت سرباز زدند و عدّه‌اى ديگر براى ايجاد تشتّت و تفرقه در ميان مسلمانان و سوء استفاده از اوضاع آشفتهء جامعه اسلامى . ابوسفيان و بنىاميّه جزء دسته دوم بودند .\r\nابوسفيان بعد از جريان سقيفه خدمت اميرالمؤمنين عليه السلام رسيد و گفت : « يا على امْدُدْ يَدَكَ ابايِعُكَ » ؛ يا على دستت را بده تا با تو بيعت كنم . » و اين قصيده را سرود :\r\n بنى هاشِمٍ لا تَطْمَعُوا النَّاسُ فيكُمْ * وَ لا سيَّماتِيمِ بنِ مُرَّةٍ اوْ عَدىٍ\r\nفَمَا الْامر الَّا فيكُمْ وَ الَيكُمْ * وَ لَيْسَ لَها الّا ابُو حَسَنٍ عَلىٍ\r\nابا حَسَنٍ ، فَاشْدُدْ بِها كَفَ حازمٍ * فَانَّكَ بِالْامْرِ الَّذى يُرْتَجى مَلِىّ . . . « 1 »  \r\nامّا از آنجا كه على عليه السلام نيّت سوء ابوسفيان را مىدانست و به فساد عقيده او يقين داشت حاضر نشد دستش را در دست ابوسفيان قرار دهد ؛ گر چه ممكن بود به خلافت كه حق خود مىدانست برسد .\r\nرفض دروغ : بعد از كشته شدن عمر ، در شورايى كه با نظر وى تعيين شده بود تا رهبر آينده را مشخّص كند به على عليه السلام گفتند : با تو بيعت مىكنيم به شرط اينكه به كتاب خدا و سنّت پيامبر صلى الله عليه و آله و سيره ابوبكر و عمر عمل كنى .\r\nعلى عليه السلام در پاسخ فرمود : « اسيرُ فيكُمْ بِكِتابِ اللَّهِ وَ سُنَّةِ نَبِيِّهِ ما اسْتَطَعْتُ » « 2 »  من براساس كتاب خدا و سنّت پيامبر صلى الله عليه و آله تا حدّ توان عمل خواهم كرد .\r\n\r\n","description":"","footnote":" ( 1 ) - تاريخ يعقوبى ، ج 2 ، ص 126 ؛ اى بنىهاشم ! مبادا مردم عموماً و قبيله‌هاى « تيم و عدى » خصوصاً در شما طمع كنند . حكومت از آن شماست و كسى جز على بن ابىطالب شايسته آن نيست . اى على ! محكم آن را بگير كه تنها تو شايسته و صلاحيت آن را دارا مىباشى .\r\n ( 2 ) - همان . ","page_name":" 288 ","page_number":288},
  {"content":"\r\n\r\nبه عثمان پيشنهاد شد ، قبول كرد . مجدّداً به على عليه السلام گفتند . حضرت عليه السلام قول سابق خود را تكرار كرد و در نتيجه عثمان انتخاب شد .\r\nاگر امام يك سياستمدار ، بدون اصول مشخّص و مقدّس بود مىبايست ظاهراً در جلسه قبول كند و پس از اينكه زمام قدرت را به‌دست گرفت نفى نمايد . امّا محال است على عليه السلام براى رسيدن به هدف از دروغ استفاده كند .\r\nنبستن آب به‌روى دشمن : در جنگ صفّين وقتى معاويه بر كرانه‌هاى فرات مسلّط شد آب را به روى سپاهيان على عليه السلام بست و پيشنهاد حضرت را براى مذاكره قبول نكرد .\r\nامّا هنگامى كه سپاهيان حضرت عليه السلام قهرمانانه كرانه‌ها را در اختيار گرفتند و على عليه السلام بر فرات مسلّط شد آب را به روى سپاه معاويه نبست ؛ زيرا اين عمل را خلاف سنّت پيامبر صلى الله عليه و آله و خلاف شهامت و فتوّت مىدانست . و پيروزى را از راه صحيح و مجاز طلب‌مىكرد .\r\nهمچنين وقتى امام حسين عليه السلام با سپاه تشنه حرّ بن يزيد رياحى برخورد كرد به اصحاب خود دستور داد : آبهايى كه در اختيار داريد به سپاهيان حرّ بدهيد . حتّى حيوانات آنها را نيز سيراب كردند . درحالى كه مىتوانستند با محاصره ، آنان را از تشنگى هلاك سازند و سپاه حرّ را نابود كنند .\r\nبرخورد منفى ائمه عليهم السلام با بسيارى از قيام‌ها و سردمداران آنها نيز از همين قبيل مىباشد . گر چه آنها نيز دشمن امامان را هدف قرار مىدادند ، اما چون در خط قرآن و ولايت نبودند ، امامان عليهم السلام ، آنان را از خود طرد مىكردند . بنابراين سنّت و سيرهء ائمه عليهم السلام اين بود كه از وسايل نامشروع براى رسيدن به حق بهره نگيرند .\r\n\r\nب - عدم مداهنه و سازش با منافقان و مشركان\r\nائمه عليهم السلام براى تربيت مردم و حفظ دين ، گاهى با آنان مدارا مىكردند امّا مداهنه و سازش هرگز در كارشان وجود نداشت . زيرا مدارا يعنى صرف نظر كردن از دنيا و مقام خود براى اصلاح دين و دنياى مردم ، امّا سازش و مداهنه ، يعنى صرف نظر كردن از گوشه‌اى از برنامه‌هاى دين و مكتب براى حفظ خود و يا رسيدن به مقام . مداهنه يعنى\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nخط نداشتن و با همه گروه‌ها كنار آمدن ، سازشكارى و محافظه‌كارى كردن .\r\nائمه عليهم السلام چون داراى استراتژى مشخّصى بودند هرگز درباره دينشان با كسى سازش نمىكردند . « 1 »  على عليه السلام فرمود :\r\n« انَّ الْمُؤْمِنَ اعَزُّ مِنَ الْجَبَلِ ، الْجَبَلُ يَسْتَقِلُّ مِنْهُ بِالْمِعْوَلِ وَالْمُؤْمِنُ لْا يَسْتَقِلَّ مِنْ دينِهِ شَىءٌ » . « 2 » \r\nمؤمن از كوه محكم‌تر است ، زيرا كوه به وسيله كلنگ كنده مىشود ولى از دين مؤمن ذرّه‌اى نمىشود كند .\r\nعلى عليه السلام در ميدان عمل اين مطلب را ثابت كرد . پس از كشته شدن عثمان و بيعت مردم با حضرت عليه السلام و استنكاف معاويه از بيعت ، به او نوشت :\r\nامّا اينكه خواسته‌اى شام را به تو واگذارم ! ( آگاه باش ) من چيزى را كه ديروز از تو منع كردم امروز به تو نخواهم داد . و اما اينكه نوشته‌اى جنگ همه عرب را جز اندكى به كام خود فرو برده بدان آن كس كه بر حق بوده جايگاهش بهشت است و آنكس كه به راه باطل ( در كام جنگ فرو رفته ) در آتش است . « 3 » \r\nمغيرة بن شعبه و ابن عباس به على عليه السلام گفتند : « كارگزاران عثمان را باقى بگذار تا قدرت يا بى ، آنگاه آنان را عزل كن . »\r\nاما حضرت عليه السلام فرمود : « سازش با منافق و فاسد يك لحظه هم ممكن نيست . » « 4 » \r\nبه همين جهت على عليه السلام كلّيه عمّال عثمان را از شهرها و استان‌ها عزل كرد . يعقوبى مىنويسد : « عَزَل علىٌ عُمّالَ عُثمانَ عَنَ البُلْدانِ الَّا ابى مُوسى الْاشْعَرى . » « 5 » \r\nعدم سازش با كفر و نفاق و صلابت در هدف ، شيوهء پيامبران و اولياى الهى بوده‌است .\r\n\r\n","description":"","footnote":" ( 1 ) - براى شناخت بيشتر در اين زمينه و آشنايى با موارد عينى آن به كتاب ارزشمند الفصول المائه ، سيد اصغر ناظم‌زاده ، ج 4 ، ص 90 تا 103 مراجعه فرماييد .  ( 2 ) - اصول كافى ، ج 4 ، ص 63 .  ( 3 ) - نهج‌البلاغه ، نامهء 17 .  ( 4 ) - اخبار الطّوال ، ابو حنيفه بن داوود دينورى ، ترجمه مهدوى دامغانى ، ص 178 .  ( 5 ) - تاريخ يعقوبى ، ج 2 ، ص 179 . ","page_name":" 290 ","page_number":290},
  {"content":"\r\n\r\nقرآن كريم مىفرمايد :\r\n« چه بسيار پيامبرانى كه مردانى الهى همراه آنان جنگيدند و با باطل نبرد كردند و هرگز سستى نكردند و ضعف نشان ندادند و خداوند مقاومت كنندگان را دوست دارد . » « 1 » \r\nهمچنين على عليه السلام در جواب نامه معاويه كه مجدّداً « شام » را از او خواسته بود . نوشت :\r\n« آنچه قبلًا حرام بود بر تو ، الان نيز ممكن نيست به تو تعلق گيرد و ممكن نيست على با تو سازش كند . » « 2 » \r\nو حسين بن على عليه السلام نبرد با كفر و نفاق بنى اميه را بر خود لازم مىداند و مىفرمايد :\r\n« اينك كه بنىاميّه اطاعت خدا را ترك و پيروى شيطان را بر خود فرض نموده‌اند و فساد را ترويج و حدود الهى را تعطيل نموده‌اند . حلال و حرام خداوند بزرگ را تغيير داده‌اند من به هدايت و رهبرى جامعه مسلمانان و قيام عليه اين همه فساد و مفسدين از ديگران شايسته‌ترم . » « 3 » \r\n\r\nج - مبارزه با ستمگران\r\nيكى ديگر از سياست‌هاى اصولى در زندگى ائمه عليهم السلام ، مقاومت در مقابل ستمگران و جنايتكاران و افشاندن بذر آزادگى در جان توده امّت اسلامى بوده است . گواه اين مطلب حركت‌هاى نظامى و غير نظامى ائمه عليهم السلام و رهبرى جنبش‌هاى آزادى بخش مىباشد كه تحت سرپرستى آنان انجام گرفته است . شهادت مظلومانه همه ائمه عليهم السلام نيز در همين راستا بوده است . « 4 » \r\nعلى عليه السلام فرمود :\r\n\r\n","description":"","footnote":" ( 1 ) - آل عمران ( 3 ) ، آيهء 146 .  ( 2 ) - نهج‌البلاغه ، نامهء 17 ( مضمون نامه ) .  ( 3 ) - مقتل الحسين ، خوارزمى ، تحقيق محمّد السماوى ، ج 1 ، ص 335 .  ( 4 ) - زيارت جامعه كبيره ، انْتُمُ الصِّراطُ الْاقْوَمُ وَ شُهَداءُ دارِ الْفَناءِ وَ شُفَعاءُ دارِ الْبَقاء . ","page_name":" 291 ","page_number":291},
  {"content":"\r\n\r\n« كُونا لِلظَّالِمِ خَصْماً وَ لِلْمَظْلُومِ عَوْناً » « 1 » \r\nدشمن ظالم و ياور مظلوم باشيد .\r\nگاهى پيشوايان معصوم عليهم السلام ظلم و انحراف را به قدرى شديد مىدانستند كه لازم مىديدند آشكارا به ميدان بيايند و با خلفاى جور درگير شوند و تمام هستى خويش را فدا نمايند تا مردم را از جهالت و ظلم نجات دهند . حركت سالار شهيدان ، حسين بن على عليه السلام از اين نوع است .\r\nو گاهى مبارزه به صورت رو در رو نبوده بلكه به شكل مبارزه منفى انجام گرفته است . زيرا :\r\n1 - جامعه از نابودى و زوال نهايى حفظ شود و به عبارت ديگر هدف ائمه عليهم السلام حفظ كورسويى بوده كه از نور حق برجا مانده بود . شعاعى كه تنها در وجود خود آنها و دوستداران و پايگاه‌هاى مردمى آنها جلوه‌اى داشت . مبارزه منفى امام حسن عليه السلام و صلح او با معاويه از اين قبيل مىباشد .\r\n2 - مبارزهء منفى را تلاشى مىدانستند براى پىريزىِ بناى جامعهء بيدار و آگاه اسلامى و بالا بردن سطح ايمان در افراد آن ، و در نتيجه آماده سازى زمينهء مناسب براى خلافت حقّه و پياده ساختن رهبرى الهى كه خود لايق آن بودند .\r\nاين همان علّت اصلى مبارزهء منفى بسيارى از ائمه عليهم السلام در برابر قدرت‌هاى حاكم مىباشد .\r\nبنابراين همه ائمه عليهم السلام در برابر ظلم و ستم طاغوت‌هاى زمان خويش ايستاده‌اند لكن شيوه آنان ، با توجه به مقتضيات و شرايط زمان متفاوت بوده و هدف اصلى مبارزه ، حفظ مكتب اسلام از بدعت‌ها و انحرافات ، و نجات مؤمنان و جامعه اسلامى از ستم ستمكاران بوده است .\r\n\r\nد - از خود گذشتگى در راه نشر احكام اسلام\r\nيكى از اصول مورد توجّه اهل بيت عليهم السلام ، معرّفى اسلام و تبيينِ معارف قرآن كريم\r\n\r\n","description":"","footnote":" ( 1 ) - نهج‌البلاغه ، نامهء 47 . ","page_name":" 292 ","page_number":292},
  {"content":"\r\n\r\nمىباشد . آن بزرگواران با تمام وجود در اين راه قدم برداشته و هيچ اجرى از مردم طلب نكرده‌اند .\r\nامام هادى عليه السلام در اين زمينه مىفرمايد :\r\n« . . . وَ نَصَحْتُمْ لَهُ فِى السِّرِّ وَالْعَلانِيَةِ وَ دَعَوْتُمْ الى سَبيلِه بِالْحِكْمَةِ وَالْمَوْعِظَةِ الْحَسَنَةِ وَ بَذَلْتُمْ انْفُسَكُمْ فى مَرْضاتِهِ . . . وَ امَرْتُمْ بِالْمَعْرُوفِ وَ نَهَيْتُمْ عَنِ الْمُنْكَرِ وَ جاهَدْتُمْ فِى اللَّهِ حَقَّ جِهادِهِ حَتّى اعْلَنْتُم دَعْوَتَهُ وَ بَيَّنْتُمْ فَرائِضَهُ وَ اقَمْتُمْ حُدُودَهُ وَ نَشَرْتُمْ شَرايِعَ احْكامِهِ » « 1 » \r\nپنهان و آشكارا خلق را نصيحت ، و آنان را با برهان ، موعظه و حكمت به راه حق دعوت كرديد . و در راه رضاى خدا از جان گذشتيد و بر هر مصيبتى به خاطر خدا صبر كرديد . . .\r\nامر به معروف و نهى از منكر نموديد و حق جهاد را در دين خدا به جا آورديد تا آنكه دعوت دين را آشكار ساخته و فرائض و احكامش را تبيين ؛ و حدود الهى را به پا داشتيد و احكام الهى را منتشر نموديد .\r\nائمه عليهم السلام علاوه بر معرّفى عاملان اصلى انحرافات و بدعت‌ها ، ( بنىاميّه و بنىعباس ) از هر فرصتى براى معرّفى اسلامِ محمدى استفاده مىكردند . گواه اين مطلب احاديث نورانى ايشان در زمينه‌هاى مختلف معارف اسلامى است . معارفى كه مىتواند بشريت را از سرگردانى معنوى نجات دهد . و تشيّع به بركت دعاها و احاديث شريفه اهل بيت عليهم السلام از نظر معنوى غنىتر از هر ملّتى است . البته اگر اصحاب ائمه عليهم السلام شايستگى بيشترى نشان مىدادند ، به‌يقين آن چشمه‌هاى حكمت و معرفت معارف زيادتر و بلندترى ارزانى مىداشتند .\r\nائمه عليهم السلام در سخت‌ترين شرايط سياسى ، انسان‌هاى آگاه و انديشمند تربيت كردند و معارف دين را به آنها آموختند . كتب اربعهء شيعه ؛ بحارالانوار ، وسائل الشيعه ، نهج‌البلاغه و . . .\r\nمشحون است از احاديثى كه آن بزرگواران براى ياران و شاگردان خود بيان كرده و بدين وسيله احكام الهى را براى نجات مسلمانان از گمراهى و ضلالت ، تا روز رستاخيز ، تبيين نموده‌اند .\r\n\r\n","description":"","footnote":" ( 1 ) - مفاتيح الجنان ، زيارت جامعه كبيره . ","page_name":" 293 ","page_number":293},
  {"content":"\r\n\r\nوَ مِنَ النَّاسِ مَنْ يَشْرى نَفْسَهُ ابْتِغاءَ مَرْضاتِ\r\nاللَّهِ . . . . « 1 »  قرآن كريم\r\n\r\nنقش على عليه السلام در حفظ و احياى اسلام\r\nعلى بن ابىطالب عليه السلام اوّلين كسى بود كه به رسول خدا صلى الله عليه و آله ايمان آورد و تا رحلت پيغمبر اكرم صلى الله عليه و آله همواره به عنوان سربازى فداكار در كنار حضرتش باقى ماند و كمتر زمانى مىتوان يافت كه على عليه السلام جداى از پيامبر صلى الله عليه و آله بوده باشد . در اين باره خود ايشان فرمود :\r\n« و لَقَد كُنْتُ اتَّبِعُهُ اتّباعَ الفَصيلِ اثَرَ امِّهِ » « 2 » \r\nمن همچون نوزاد شتر كه به دنبال مادرش مىرود پيرو و دنباله‌رو پيامبر بودم .\r\nطبق گزارش همه مورّخان شخصيّتى كه بيشترين فداكارى را در جنگ‌هاى صدر اسلام از خود نشان داده و براى رشد و گسترش اسلام از تمام هستى خود گذشته ، على بن ابىطالب عليه السلام بوده است .\r\n\r\n","description":"","footnote":" ( 1 ) - بقره ( 2 ) ، آيهء 207 . بعضى از مردم ( با ايمان و فداكار ، همچون على عليه السلام در « ليلة المبيت » به هنگام خفتن در جايگاه پيغمبر صلى الله عليه و آله ) جان خود را به خاطر خشنودى خدا مىفروشند .  ( 2 ) - نهج‌البلاغه ، خطبهء 192 . ","page_name":" 294 ","page_number":294},
  {"content":"\r\n\r\nعلى عليه السلام كسى بود كه در توطئه دارالندوة و جنگ احُد جان خود را سپر بلاى پيغمبر اسلام صلى الله عليه و آله نمود . و خداوند متعال از ايثار و گذشت او تجليل فرمود . « 1 » \r\nعلى عليه السلام ، جان رسول‌الله صلى الله عليه و آله بود نه فقط به‌خاطر اين كه در جريان مباهله خداى متعال او را جان پيامبر صلى الله عليه و آله خواند . « 2 »  بلكه از آن جهت كه على عليه السلام گفت :\r\n« نور وحى و رسالت را مىديدم و نسيم نبوّت را استشمام مىكردم ، و هنگام نزول وحى نالهء شيطان را مىشنيدم به حضرت صلى الله عليه و آله عرض كردم اين ناله چيست ؟ حضرت فرمود نالهء شيطان است كه مأيوس مىشود از اينكه اطاعت شود . يا على تو مىشنوى آنچه من مىشنوم و مىبينى آنچه من مىبينم الّا اين كه تو پيامبر نيستى بلكه وزير پيامبرى . » « 3 » \r\nاين مطلب وقتى ضميمه شود به آيهء شريفه « نَزَلَ بِهِ الرُّوحُ الْامينُ عَلى قَلْبِكَ لِتَكُونَ مِنَ الْمُنْذِرينِ » « 4 »  نتيجه اين مىشود كه على عليه السلام چون جان پيامبر صلى الله عليه و آله بوده و اصالتاً يك نور بوده‌اند دريافت‌هاى قلبى پيامبر صلى الله عليه و آله را متوجّه مىشده است .\r\nبعد از پيامبر صلى الله عليه و آله ، على عليه السلام عالم‌ترين و آگاهترين فرد روى زمين بوده است . و اين حقيقتى است كه اكثريّت قريب به اتّفاق محقّقان و مورّخان به آن تصريح كرده‌اند . « 5 »  به‌همين دليل پيامبر صلى الله عليه و آله او را بعنوان مبلّغ و مبيّن اسلام و قرآن معرّفى فرمود .\r\nيقيناً بررسى زندگى پر بركت على بن ابىطالب عليه السلام و نقش حضرتش در حفظ و احياى اسلام فراتر از آن است كه بتوانيم از عهده آن برآييم . امّا از باب اينكه « ما لا يُدْرَكْ كُلُّهُ لا يُتْرَكْ كُلِّهِ »\r\n\r\n","description":"","footnote":" ( 1 ) - بقره ( 2 ) ، آيهء 207 .  ( 2 ) - آل عمران ( 3 ) ، آيهء 61 : فَقُلْ تَعالَوْا نَدْعُ ابْناءَنا وَ ابْناءَكُمْ وَ نِساءَنا وَ نِساءَكُمْ وَ انْفُسَنا وَ انْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذبينَ  ( 3 ) - نهج‌البلاغه ، خطبهء 192 .  ( 4 ) - شعراء ( 26 ) ، آيات 193 - 194 . روح‌الامين آن را بر قلب پاك تو نازل كرده است تا از انذار كنندگان باشى .  ( 5 ) - الغدير ، ج 3 ، ص 96 ، به نقل از كنزالعمال ، ج 6 ، ص 156 و طبقات ابن سعد ، ج 3 ، ص 15 . قالَ رَسُولُ اللَّهِ صلى الله عليه و آله : « اعْلَمُ امَّتى مِنْ بَعْدى عَلِىُّ بْنُ ابىطالِبٍ . » ","page_name":" 295 ","page_number":295},
  {"content":"\r\n\r\n « آب دريا را اگر نتوان كشيد * هم به قدر تشنگى بايد چشيد » \r\nشمّه‌اى از بركات وجودى آن حضرت عليه السلام در مبارزه با انحرافات و حفظ اسلام ، را تيمناً و تبرّكاً نقل مىكنيم .\r\nمحقّقين بزرگوار ، زندگى سياسى و اجتماعى على عليه السلام را به سه دوره تقسيم نموده‌اند .\r\nالف - عصر رسالت\r\nب - عصر خلافت خلفاء سه‌گانه\r\nج - دوران حاكميت\r\nبخش نخست از زندگى حضرت عليه السلام را به جهت ضيق مجال و محوريت رسول خدا صلى الله عليه و آله در آن دوره مطرح نمىكنيم و صرفاً درباره بخش‌هاى دوّم و سوّم كه على عليه السلام مسؤوليت مستقيم حفظ و حراست دين اسلام را به‌عهده داشته ، مطالبى را متذكّر مىشويم .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمَعَنا رايَةُ الْحَقّ مَنْ تَبِعَها لَحِقَ ، وَ مَنْ تَأَخَّرَ\r\nعَنْها غَرِقَ . « 1 »  امام على عليه السلام\r\n\r\nزندگانى امير مؤمنان على عليه السلام در عصر خلفا\r\nپس از رحلت پيامبر اكرم صلى الله عليه و آله ، آنگاه كه على عليه السلام از مصوّبات سقيفه آگاهى يافت ، مخالفت خود را صريحاً اعلام فرمود . و از رفتن به مسجد ، جهت بيعت با ابوبكر خوددارى كرد . خليفه به خاطر ترس از واكنش على عليه السلام و پيروانش كسانى را به منزل امام عليه السلام فرستاد تا حضرت عليه السلام را با زور به مسجد بياورند .\r\nعلى عليه السلام نه‌تنها با ابوبكر بيعت نكرد ، بلكه خلافت را از حقوق خود دانست كه غاصبانه تصاحب شده است . و در جاهاى مختلف ، به مناسبت‌هاى گوناگون اين حقيقت را بازگو نمود . حضرت عليه السلام در جواب كسى كه مىگفت چقدر على بر حكومت حريص است فرمود : « انّما طَلَبْتُ حَقّاً لى » « 2 »  ؛ من در مطالبه حقى هستم كه براى من ثابت است .\r\n\r\n","description":"","footnote":" ( 1 ) - الارشاد ، شيخ مفيد ، ص 230 ؛ پرچم حق با ماست و كسى كه در ظلّ آن درآيد به حقيقت مىرسد و كسى كه خوددارى نمايد گرفتار غرقاب بيچارگى مىشود .  ( 2 ) - نهج‌البلاغه ، خطبهء 172 . ","page_name":" 297 ","page_number":297},
  {"content":"\r\n\r\nهمچنين فرمود : « انَّ مَحَلّى مِنْها مَحَلَّ الْقُطْبِ مِنَ الرَّحا » « 1 »  جايگاه من در حكومت و خلافت جايگاه استوانهء ( وسط ) سنگ آسياست .\r\nامّا وقتى خلافت ابوبكر را ثابت شده دانست به‌خاطر مصالحى كه در جامعهء نوپاى اسلامى وجود داشت از مطالبه حقّ خويش صرف‌نظر نمود و سكوت اختيار كرد . البته سكوتى همراه با درد و رنج كه دركش براى ما ممكن نيست . امام عليه السلام در اين باره فرمود :\r\n« پس من رداى خلافت را رها ساختم و دامن خود را از آن در پيچيدم درحالى كه در اين انديشه فرو رفته بودم كه با دست تنها ( با بىياورى ) به‌پا خيزم ( و حق خود و مردم را بگيرم ) و يا در اين محيط اختناق و ظلمتى كه پديد آوردند صبر كنم ؟ محيطى كه پيران را فرسوده ، جوانان را پير و مردان با ايمان را تا واپسين دم زندگى به رنج وامىدارد .\r\n( عاقبت ) ديدم بردبارى و صبر بر عقل و خرد نزديك‌تر است لذا شكيبايى ورزيدم ولى به كسى مىماندم كه خاشاك چشمش را پر كرده و استخوان راه گلويش را گرفته ، با چشم خود مىديدم ميراثم را به غارت مىبرند . » « 2 » \r\nو در شوراى شش نفرى ، پس از تعيين و انتخاب عثمان از طرف عبدالرحمن بن عوف‌فرمود :\r\n« لَقَدْ عَلِمْتُمْ انّى احَقُّ بِها مِنْ غيرى » « 3 » \r\nشما مىدانيد من از همه براى خلافت شايسته‌ترم .\r\n\r\n","description":"","footnote":" ( 1 ) - نهج البلاغه ، خطبهء 3 .  ( 2 ) - همان ، خطبهء 26 .  ( 3 ) - همان ، خطبهء 74 . ","page_name":" 298 ","page_number":298},
  {"content":"\r\n\r\n. . . فَدَعْ عَنْكَ قُريْشاً وَ تَرَكاضَهُمْ فِى الضَّلالِ وَ تَجَوُّلَهُمْ فِى\r\nالشِّقاقِ وَ جَماحَهُم فِى التِّيه . . . . « 1 »  امام على عليه السلام\r\n\r\nانتقاد از خلفا\r\nامام على عليه السلام از بدعت‌ها و انحرافاتى كه به‌دست خلفاء يا عمّال آنها ايجاد مىگرديد انتقاد مىكرد و از آنها مىخواست تا حدود و قوانين الهى را رعايت نمايند . خود نيز در حدّ امكان تلاش مىكرد جلوى انحرافات را بگيرد امّا موفقيّت چندانى در اين زمينه كسب نكرد .\r\nابن ابىالحديد مىگويد : شكايت و انتقاد امام از خلفاء ولو به صورت ضمنى و كلّى متواتر است . من از يكى از معاصرين مورد اعتماد خويش معروف به « ابن عاليه » شنيدم كه مىگفت : در خدمت اسماعيل بن على حنبلى ، امام حنابله عصر بودم كه مسافرى از كوفه به بغداد مراجعت كرده بود و اسماعيل از مسافرتش و از آنچه در كوفه ديده بود از او مىپرسيد . او در ضمن نقل وقايع با تأسف زياد جريان انتقادهاى شديد شيعه را از\r\n\r\n","description":"","footnote":" ( 1 ) - شرح نهج‌البلاغه ، ابن ابىالحديد ، ج 9 ، ص 306 . قريش را همراه با تلاششان در گمراهى ، جولانشان در اختلاف ، و سركشى آنها در ضلالت و گمراهى واگذار . ","page_name":" 299 ","page_number":299},
  {"content":"\r\n\r\nخلفا اظهار مىكرد . فقيه حنبلى گفت : تقصير آن مردم چيست ؟ اين در را خود على عليه السلام باز كرده است . « 1 » \r\nچنان كه قبلًا گفتيم حضرت على عليه السلام علاوه بر اظهار حقّانيت اهل بيت عليهم السلام براى خلافت رسول خدا صلى الله عليه و آله ، از خلفا به دليل غصب خلافت و غصب فدك انتقاد نمود و به خليفه سوّم به سبب تندروىها و انحرافات وى هشدارهاى فراوان داد و با تمام وجود در جلوگيرى از انحرافات مجاهدت نمود .\r\nحضرت عليه السلام به عثمان فرمود :\r\n« ترا به خدا ، ترا به خدا ، دربارهء خويش بينديش . تو نابينايى نيستى تا تو را بينا سازيم و نادانى نيستى تا تو را علم آموزيم . »\r\n« راهها آشكارند و عَلَم‌هاى دين بر پا . بدان كه برترين بنده نزد خدا پيشواى دادگراست كه هم هدايت شده باشد و هم هدايت كند و سنت معلوم را بر پاى دارد و بدعت‌هاى ناشناخته را بميراند . سنّت‌ها روشن و نورانيند و نشانه‌هاى مشخّص دارند . بدعت‌ها نيز آشكارند و علامت‌هايى دارند . بدترين مردم نزد پروردگار ، پيشواى ستمگرى است كه خود گمراه است و مردم را نيز گمراه مىنمايد . . . پس تو با اين سن و سال آلت دست « مروان » مباش تا هر جا كه دلش بخواهد تو را به دنبال خود ببرد ! » « 2 » \r\nامّا عثمان متنبّه نشد و عاقبت گرفتار خشم مسلمانان گرديد .\r\nبه‌هر حال آنچه مسلّم است اين است كه على بن ابىطالب عليه السلام از سر خيرخواهى براى امّت اسلام مطالب لازم را به خلفا متذكّر مىشد امّا از آنجا كه امام عليه السلام قدرتى نداشت نمىتوانست جلوى آن بدعت‌ها و انحرافات را عملًا بگيرد .\r\n\r\nمماشات با نظام حاكم\r\nامام على عليه السلام احساسات عاشقانه ، تعهّد ، صميميّت و وفادارى خلل‌ناپذير نسبت به\r\n\r\n","description":"","footnote":" ( 1 ) - شرح نهج‌البلاغه ، ابن ابى الحديد ، ج 9 ، ص 308 .  ( 2 ) - نهج‌البلاغه ، خطبهء 164 . ","page_name":" 300 ","page_number":300},
  {"content":"\r\n\r\nاسلام داشت . نزد او « اسلام » بالاتر از همه ملاحظات ديگر بود . على عليه السلام كه هستى خود را وقف رسالت پيغمبر صلى الله عليه و آله نموده بود . وقتى مشاهده كرد از عدم همكارى او با نظام حاكم ، اسلام نوپاى محمّدى صلى الله عليه و آله آسيب مىبيند و مسلمانان متفرّق مىشوند جهت تقويت دين و حفظ وحدت لازم ديد با شيخين همكارى نمايد و ظاهراً با آنها مصالحه نمايد . البته فعاليّت او در عصر خلفا به‌هيچ وجه قابل قياس با عصر رسالت نبود ؛ زيرا على عليه السلام در زمان پيامبر صلى الله عليه و آله فعال‌ترين و غيرتمندترين ياور حضرت صلى الله عليه و آله بود و در غالب كارهاى بزرگى كه براى اسلام صورت مىگرفت نقش اول داشت . امّا در زمان خلفا در حدّ ضرورت در صحنه‌هاى فرهنگى ، سياسى و اجتماعى حضور مىيافت و عمدهء وقت خويش را صرف مسائل غير سياسى و اجتماعى مىنمود .\r\nامام على عليه السلام در مورد علّت مماشات با خلفا و همكارىاش با آنها ، به اهل مصر چنين‌نوشت :\r\n« من اوّل دستم را پس كشيدم تا آن كه ديدم گروهى از مردم از اسلام برگشتند ( مرتدّ شدند ) و مردم را به محو دين محمد صلى الله عليه و آله دعوت مىكنند . ترسيدم كه اگر در اين لحظات حسّاس اسلام و مسلمين را يارى نكنم خرابى يا شكافى در اساس اسلام ببينم كه مصيبت آن بر من از مصيبت از دست رفتن چند روز خلافت پس از پيغمبر بيشتر باشد . » « 1 » \r\nو هنگامى كه شنيد يكى از فرزندان ابولهب اشعارى مبنى بر فضيلت و ذى حق بودن او و ذمّ مخالفانش سروده است : « وى را نهى كرد و فرمود : « سَلامَةُ الدّينِ احَبُّ الَيْنا مِنْ غَيْره » « 2 »  سلامت دين نزد ما محبوب‌تر از هر چيز ديگرى است .\r\nو در روزهاى اوّل خلافتش خطابه‌اى ايراد فرمود و پس از حمد و ثناى الهى و درود بر پيامبر خاتم صلى الله عليه و آله چنين گفت :\r\n\r\n","description":"","footnote":" ( 1 ) - نهج البلاغه ، نامهء 62 .  ( 2 ) - شرح نهج‌البلاغه ، ج 6 ، ص 21 . ","page_name":" 301 ","page_number":301},
  {"content":"\r\n\r\n« پس از وفات رسول خدا ما خاندان باور نمىكرديم كه امّت در حقّ ما طمع كنند . اما آنچه انتظار نمىرفت واقع شد : حق ما را غصب كردند و ما در رديف توده بازارى قرار گرفتيم .\r\nچشم‌هايى از ما گريست و ناراحتى به‌وجود آمد . و اگر ترس اين نبود كه مسلمانان متفرّق شوند و دين خدا تضعيف شود ( در مقابل خلفاء ) غير از اين بوديم . » « 1 » \r\nو در جواب ابوسفيان آنگاه كه ظاهراً به قصد حمايت مىخواست با حضرت عليه السلام بيعت كند .\r\nفرمود :\r\n« درياى فتنه را با كشتىهاى نجات بشكافيد از راه خلاف و تفرقه دورى گزينيد . » « 2 » \r\n\r\nراهنمايى خلفاء در امور فكرى و علمى\r\nامام عليه السلام گرچه حضور فعّال در جريانات سياسى و جنگ‌هاى زمان خلفا نداشت امّا از جهت فكرى و علمى آنها را يارى مىداد . مخصوصاً در بيان احكام الهى درباره قضاوت و مباحثات دينى با اهل كتاب نقش مؤثر داشت .\r\nيقيناً بررسى تفصيلى اين مطلب و ذكر همه موارد عينى آن مجال ديگرى مىطلبد .\r\nلكن براى اينكه آنچه گفته شد صرف ادّعا نباشد مواردى را متذكّر مىشويم .\r\n\r\nنهى عمر از رفتن به ميدان جنگ\r\nوقتى عمر در مورد رفتن به جنگ با روم با حضرت امير عليه السلام مشورت كرد . امام عليه السلام به‌خوبى او را راهنمايى كرد و فرمود :\r\n« . . . ولى تو اگر شخصاً به‌سوى دشمن حركت كنى و مغلوب گردى براى شهرهاى دوردست مسلمانان پناهى نمىماند . ( اگر تو در ميدان جنگ كشته شدى پيش از آن كه مردم با ديگرى بيعت كنند ) كسى نيست كه به او مراجعه كنند . پس مرد جنگ\r\n\r\n","description":"","footnote":" ( 1 ) - شرح نهج البلاغه ، ج 7 ، ص 285 .  ( 2 ) - نهج‌البلاغه ، خطبهء 5 . ","page_name":" 302 ","page_number":302},
  {"content":"\r\n\r\nآزموده‌اى را به‌سوى آنها بفرست و گروهى كه مشكلات و سختىهاى جنگ‌ها را ديده‌اند و خيرخواه و نصيحت‌پذيرند با او همراه ساز . پس اگر خدا پيروزى داد همان است كه تو مىخواهى و اگر نشد تو مدافع مردم و پناه آنها خواهى بود . » « 1 » \r\nهمچنين در مورد حضور عمر در جنگ با ايران مطالبى اظهار داشت كه براى جهان اسلام بسيار مفيد است . على عليه السلام به او فرمود :\r\n« اگر شخصاً از اين سرزمين خارج شوى عرب از اطراف و اكناف سر از فرمانت بيرون خواهند برد ( و آن‌گاه خواهى فهميد ) كه آنچه پشت سر گذاشته‌اى مهم‌تر از آن است كه در پيش رو دارى . اگر چشم عجم‌ها فردا بر تو افتد خواهند گفت اين اساس و ريشه عرب است اگر قطعش كنيد راحت مىگرديد و اين فكر آنها را در مبارزه با تو و طمع در نابوديت حريص‌تر و سرسخت‌تر خواهد ساخت . . . » « 2 » \r\nنقش هدايتى على عليه السلام نسبت به خلفا آنقدر مهمّ و حسّاس بوده است كه خليفه دوّم بارها گفته است : « لا ابْقانِىَ اللَّهُ لِمُعْضَلَةٍ لَيْسَ لَها ابُوالْحَسَنُ » ؛ خداوند مرا با مشكلى كه على براى حلّ آن نباشد باقى نگذارد ! همچنين گفت : « لَو لا عَلِىٌّ لَهَلَكَ عُمَر » « 3 »  اگر على نبود عمر هلاك شده بود .\r\n\r\nپاسخ به سؤالات كعب‌الاحبار\r\nسيّد رضى جواب‌هاى قاطعانه على عليه السلام را به كعب‌الاحبار چنين نقل كرده است .\r\n« عدّه‌اى از اصحاب درِ خانه عثمان اجتماع كرده بودند ، كعب‌الاحبار ( كه پاسخ مسائل خودش را نگرفته بود ) گفت : دوست داشتم آگاه‌ترين اصحاب محمّد نزد من بود و از او چيزهايى مىپرسيدم كه احدى جز يكى دو نفر كسى در عالم به آنها آگاهى ندارد . در اين لحظه على بن ابىطالب عليه السلام از راه رسيد و به جمع آنان وارد شد . اصحاب تبسّم كردند .\r\n\r\n","description":"","footnote":" ( 1 ) - نهج‌البلاغه ، خطبهء 134 .  ( 2 ) - همان ، خطبهء 146 .  ( 3 ) - الغدير ، ج 6 ، ص 110 و 126 ، به نقل از انساب‌الاشراف ، ج 1 ، ص 100 ؛ طبقات ، ج 2 ، ص 332 . ","page_name":" 303 ","page_number":303},
  {"content":"\r\n\r\nگويا على عليه السلام از اين كار آنها متأثر شد ، لذا پرسيد : چرا خنديديد ؟ گفتند غرضى نداشتيم ؛ كعب‌الاحبار آرزويى كرد بلافاصله اجابت گرديد ! حضرت عليه السلام از آرزوى كعب سؤال نمود گفتند او آرزو كرد نزد آگاه‌ترين اصحاب محمّد صلى الله عليه و آله باشد تا سؤالاتى نمايد كه احدى در روى زمين به آنها آگاهى ندارد . امام على عليه السلام نشست و فرمود : « هاتِ يا كَعْبُ مَسائِلكَ » ( اى كعب سؤالات خود را مطرح كن . )\r\nكعب گفت : يا ابالحسن اوّلين درختى كه روى زمين روييد كدام درخت است ؟\r\nحضرت پاسخ داد : در نظر شما يا در نظر ما ؟ گفت : هر دو را بيان كن . فرمود : به گمان شما اوّلين درخت ، آن درختى بود كه كشتى نوح از آن ساخته شد . كه اين دروغ است .\r\nاوّلين درخت آن نخلى بود كه خداوند متعال همراه حضرت آدم از بهشت فرود آورد تا « آدم » از خرماى آن بخورد و در سايه‌اش استراحت كند .\r\nكعب پرسيد : اوّلين چشمه‌اى كه در روى زمين جارى شد كدام چشمه بود ؟\r\nحضرت عليه السلام فرمود : به‌نظر شما چشمه‌اى است كه در صخره بيت‌المقدّس جوشيد .\r\nلكن اين سخن باطلى است . اوّلين چشمه ، چشمه‌اى بود كه حضرت خضر از آن نوشيد و در دنيا باقى ماند . كعب پرسيد : يا ابالحسن از كسى كه پدر نداشت و از كسى كه قبيله نداشت و از جايى كه قبله ندارد ما را آگاه ساز .\r\nحضرت عليه السلام فرمود : كسى كه پدر نداشت عيسى بن مريم عليه السلام بود ، و شخصى كه فاميل و قبيله نداشت حضرت آدم بود و جايى كه قبله ندارد بيت‌الله الحرام است كه خود قبله است و قبله ندارد .\r\nكعب پرسيد : يا ابالحسن يك سؤال ديگر هست كه اگر پاسخ دهى مىدانم كه تو خودت هستى . ( يعنى تو خليفه پيامبرى ) . بگو كدام شخص بود كه قبرش ، او را حركت‌مىداد ؟\r\nحضرت عليه السلام فرمود : آن شخص يونس بن متّى بود كه خداوند متعال در شكم ماهى او\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nرا زندانى ساخته بود . « 1 » \r\n\r\nراهنمايى خلفا در امر قضاوت\r\nدر مورد راهنمايى خلفا در امر قضاوت على عليه السلام نقش به‌سزايى ايفا مىكرد كه به‌عنوان نمونه يك مورد از آنها را نقل مىكنيم .\r\nدر زمان خليفه دوّم نوجوانى نزد او آمد و ادّعا كرد بعد از اينكه خودش را شناخته است ( بزرگ شده است ) مادرش وى را از خود رانده و فرزندى او را انكار كرده است .\r\nعمر دستور داد آن زن را ( كه متّهم به مادرى بود ) آوردند . چهار برادر او شهادت دادند كه خواهرشان دختر باكره است و هرگز ازدواج نكرده ، و اين نوجوان درصدد بىآبرو ساختن قبيله آنهاست .\r\nعمر دستور داد موقّتاً جوان را زندانى كنند تا قضيّه را بيشتر بررسى كند . در اين حال على عليه السلام از راه رسيد ، و از قضيه مطلع شد .\r\nامام على عليه السلام فرمود : آيا اين زن ولىّ و سرپرست دارد ؟ گفتند : برادرانش حاضرند و ولايت اين زن برعهده آنهاست . به آنها فرمود : آيا امر و قضاوت مرا در مورد خودتان و خواهرتان قبول داريد ؟ گفتند : آرى شما وكيل هستيد . آنگاه حضرت عليه السلام خليفه دوّم و حاضرين را بر اين وكالت گواه گرفت و فرمود : « انّى قَدْ زَوَّجْتُ هذِهِ المِرأةَ مِنْ هذَا الغُلامُ عَلى ارْبَعِ مِأَةَ دِرْهَمٍ وَالْمَهْرُ مِنْ مالى » ( اين زن را به ازدواج اين نوجوان درآوردم و مهر آن را چهارصد درهم قرار دادم كه خودم پرداخت مىنمايم . )\r\nسپس به غلام خود ، قنبر دستور داد « درهم‌ها » را آوردند و به نوجوان تحويل داد و از او خواست تا آنها را به‌عنوان مهر به همسرش پرداخت كند و فرمود : نزد ما برنگرد مگر بعد از اينكه اثر نكاح در تو باشد ( يعنى غسل كرده باشى ) .\r\nجوان برخاست و آنها را در دامن آن زن ريخت . ناگهان زن فرياد كشيد : آتش آتش ! يا على مىخواهى مرا به نكاح فرزندم درآورى ؟ ! سوگند به خدا برادرم كار خلاف با من\r\n\r\n","description":"","footnote":" ( 1 ) - خصائص الائمه عليهم السلام ، خصائص اميرالمؤمنين عليه السلام ، الشريف الرضى ، تحقيق امينى ، ص 90 - 91 . ","page_name":" 305 ","page_number":305},
  {"content":"\r\n\r\nانجام داد . براى تبرئه خودش به من چنين پيشنهادى كرد كه او را از خودم برانم ! در اينجا بود كه عمر گفت : « لَو لا علىٌ لَهَلَكَ عُمَر » « 1 » \r\nدر مورد كمك‌هاى فكرى على عليه السلام به خلفا حكايت‌هاى فراوانى نقل شده است كه ما به جهت ضيق مجال به همين مقدار اكتفا مىكنيم . و خوانندگان محترم را به مطالعه كتاب گرانسنگ الغدير ، در اين زمينه ، توصيه مىنماييم .\r\n\r\nجمع‌آورى قرآن كريم\r\nعلى عليه السلام از كودكى در دامان پيامبر اكرم صلى الله عليه و آله تربيت شده و اكثر اوقات همراه آن حضرت صلى الله عليه و آله بود و معارف دين را مستقيماً از او فرا مىگرفت ، تا آنجا كه فرمود : « سوگند به خدا آيه‌اى نازل نشد مگر آنكه دانستم درباره چه و كجا نازل شده است . همانا پروردگارم قلبى فراگير معانى به من عنايت فرموده است » . « 2 » \r\nپس از رحلت پيامبر صلى الله عليه و آله اوّلين كسى كه به دستور آن حضرت صلى الله عليه و آله جمع‌آورى قرآن را همراه تفسير و بيان شأن نزول آيات و بيان ناسخ و منسوخ آنها آغاز نمود على بن ابىطالب عليه السلام بود . « 3 » \r\nابن ابىالحديد مىنويسد : على عليه السلام اوّلين كسى بود كه قرآن كريم را جمع‌آورى نمود و همه پيشوايان قرائت همانند ابوعمرو بن العلاء و عاصم بن ابىالنجود و غير اينها از ابوعبدالرّحمن السلمى نقل مىكنند و ابوعبدالرّحمن شاگرد على عليه السلام بوده است . « 4 » \r\nسليم بن قيس مىگويد : « وقتى على عليه السلام بىوفايى امّت را ديد ، در منزل خود نشست و مشغول جمع‌آورى قرآن گرديد و از منزل خارج نشد تا قرآن را جمع‌آورى نمود . » « 5 » \r\n\r\n","description":"","footnote":" ( 1 ) - خصائص الائمه عليهم السلام ، همان ص 84 و 83 با ترجمه و تلخيص .  ( 2 ) - انساب‌الاشراف ، ج 1 ، ص 99 .  ( 3 ) - الفصول المأة فى حياة ابى الائمة على بن ابىطالب عليه السلام ، اصغر ناظم‌زاده ، ج 2 ، ص 65 به نقل از بحارالانوار ، ج 92 ، ص 48 و تفسير على بن ابراهيم القمى ، ج 2 ، ص 451 و المناقب لابن شهر آشوب ، ج 2 ، ص 41 .  ( 4 ) - شرح نهج‌البلاغه ، ج 1 ، ص 27 .  ( 5 ) - كتاب سليم بن قيس ، ص 32 . ","page_name":" 306 ","page_number":306},
  {"content":"\r\n\r\nاين مطلب قابل ذكر است كه مصحف على عليه السلام يعنى قرآن همراه با شأن نزول و تفسير آن ، هرگز به دست تودهء مردم نيفتاد بلكه بعد از حضرت عليه السلام نزد فرزندان بزرگوار او بوده است و آنان به‌طور گسترده از آن بهره مىگرفتند . امام باقر عليه السلام در اين باره فرمود : « عِنْدَنا كِتابُ علىٍّ عليه السلام . . . ما عَلَى الْارْضِ شىءٌ يُحتاجُ الَيْهِ الَّا وَ هُوَ فيهِ » « 1 »  كتاب على عليه السلام . . . نزد ما مىباشد و مسأله‌اى وجود ندارد كه مورد نياز باشد و در اين كتاب يافت نشود .\r\n\r\nفعاليّت‌هاى اقتصادى\r\nعلى عليه السلام در عصر خلفا علاوهء بر تبليغ و نشر احكام اسلام در حدّ توان براى تأمين زندگى بنى هاشم و اهل بيت عليهم السلام كه بعد از غصب فدك و محدوديت‌هاى مالى كه خلفا ايجاد كرده بودند دچار مشكل شده بود تلاش مستمر و پىگيرى داشت . ثمره آن فعاليّت‌ها ، احداث چندين حلقهء چاه و يك نخلستان بزرگ در اطراف مدينه بود . كه امروزه به منطقه « آبار على » « 2 »  معروف است .\r\n\r\n","description":"","footnote":" ( 1 ) - اصول كافى ، ج 1 ، ص 391 .  ( 2 ) - آبار جمع بئر يعنى چاه ( مجمع‌البحرين ، طريحى ، ج 3 . ) ","page_name":" 307 ","page_number":307},
  {"content":"\r\n\r\nالَّذينَ انْ مَكَّناهُمْ فِى الْارْضِ اقامُوا الصَّلوةَ وَ اتَوُا الزَّكوةَ وَ امَرُوا\r\nبِالْمَعْرُوفِ وَ نَهَوا عَنِ الْمُنْكَرِ وَ لِلَّهِ عاقِبَةُ الْامُورِ . « 1 »  قرآن كريم\r\n\r\nاستقرار حاكميت سياسى امير مؤمنان على عليه السلام\r\nوقتى عثمان در اثر سياست‌هاى غلط و انحرافات بزرگ خود توسّط مسلمانان كشته شد .\r\nشخصيّتى كه مورد قبول اكثريت انقلابيون قرار داشت على بن ابىطالب عليه السلام بود . لذا گرد خانه حضرت عليه السلام جمع شدند و از او خواستند زعامت امّت اسلام را به‌عهده گيرد . « 2 » \r\nامام عليه السلام مىفرمايد : « ناگهان ديدم مردم مثل مور و ملخ از هر طرف به سويَم مىشتابند و پيرامونم گرد مىآيند با چنان ازدحامى كه چيزى نمانده بود كه حسنان ، زير پا له شوند . » « 3 » \r\nبه آنان گفتم : « مرا به حال خودم بگذاريد و سراغ ديگرى برويد . زيرا ما با امورى روبروييم كه جنبه‌هاى گوناگون دارد و مايهء اختلاف آراء مىشود ؛ و همه دربارهء آنها\r\n\r\n","description":"","footnote":" ( 1 ) - حج ( 22 ) ، آيهء 41 ؛ مؤمنان كسانى هستند كه اگر قدرتى كسب نمايند نماز را به پا مىدارند و امر به معروف و نهى از منكر مىكنند و پايان امور براى خداست .  ( 2 ) - تاريخ يعقوبى ، ج 2 ، ص 178 .  ( 3 ) - نهج‌البلاغه ، خطبهء 3 . ","page_name":" 308 ","page_number":308},
  {"content":"\r\n\r\nيكرأى و هم نظر نيستند . وانگهى ، اوضاع ، بحرانى و تيره و تار است و راه راست ناشناخته و ناآموخته است . و بدانيد اگر من تقاضاى شما را اجابت كرده ولايت امرتان را قبول كنم برحسب علم و دين‌شناسى خود عمل خواهم كرد و گوش به حرف اين و آن نمىسپارم و اعتراض و رنجش ديگران در رويّه‌ام اثر نمىگذارد . » « 1 » \r\nعلى عليه السلام خلافت را حقّ خود مىدانست ، امّا ابتدا از قبول آن خوددارى نمود . عدم پذيرش حضرت عليه السلام به دلايل زير برمىگردد .\r\nالف - جامعه‌اى كه قريب 25 سال به‌دست خلفا اداره شده بود از سيرهء پيامبر صلى الله عليه و آله در حد قابل توجهى دور شده . و بسيارى از ارزش‌هاى دينى به فراموشى سپرده شده بود . لذا اجراى سياست‌هاى اسلامى و برقرارى عدالت اجتماعى در چنين جامعه‌اى كار آسانى نبود . و اجراى عدالت اسلامى منافع عدّه زيادى را به خطر مىانداخت و درگيرى داخلى ، امرى حتمى بود .\r\nب - امام عليه السلام براى اينكه عدم دخالت خود در جريان شورش بر عثمان را ثابت كند ، لازم ديد با تأمّل حكومت را قبول نمايد تا جلوى سوء استفادهء فتنه‌گرها را بگيرد .\r\nج - از آنجا كه انقلابيّون به‌عنوان نفرات اوّلى بودند كه گرد حضرت عليه السلام جمع شده بودند ممكن بود ، بعدها منّتى بر امام عليه السلام بنهند و پاداش‌هايى جهت اين كارشان طلب نمايند . لذا براى دفع توقّعات بىجا و تحكيم موضع خود ، امام عليه السلام بلافاصله دعوت آنها را نپذيرفت .\r\n\r\nتأسيس حكومت مكتبى\r\nجامعه‌اى كه امام عليه السلام رهبرى آن را برعهده گرفت از جهات مختلف دچار انحراف شده بود و با اسلام ناب فاصله گرفته بود . على عليه السلام براى حاكميت بخشيدن و برقرار ساختن دوباره معيارها و ارزش‌هاى اسلام ، لازم بود سياستگذارى جديدى براى اجراى\r\n\r\n","description":"","footnote":" ( 1 ) - نهج البلاغه ، خطبهء 92 . ","page_name":" 309 ","page_number":309},
  {"content":"\r\n\r\nبرنامه‌هاى دينى داشته باشد . او خود در اين باره فرمود :\r\n« خدايا تو خود مىدانى كه آنچه ما كرده‌ايم رقابت بر سر اقتدار سياسى نبوده است ، براى به‌دست آوردن متاع دنيا نيز نبوده است ؛ بلكه خواسته‌ايم ارزش‌ها و معيارهاى ارزشى دينت را به محيط اجتماعى مسلمانان بازگردانيم و در كشور و سرزمين‌هايت « اصلاح » را به ظهور آوريم تا بندگان ستمديده‌ات از تعدّى ستمگران در امان باشند و بياسايند و قوانين كيفرىات از تعطيلى بيرون آمده اجرا گردد . » « 1 » \r\nامام على عليه السلام براى تحقّق اين سياست به دو صورت اقدام نمود :\r\nالف - تقويت جريان‌هاى مثبت و سازنده : زمينه‌سازى ، تقويت و تحرّك براى جريان‌ها ، سازمان‌ها و گروه‌هايى كه در جهت مثبت و خير مىباشند يكى از سياست‌هاى مهمّ در حكومت حضرت عليه السلام بود . زيرا لازمهء حاكميت و گسترش معروف وجود شرايط مساعد و حمايت‌كننده مىباشد . بنابراين حضرت عليه السلام به‌طور مستمرّ از لحاظ مادّى و ادارى موضوع را مورد توجّه قرار داد . از طرف ديگر با نظارت بر عملكرد دستگاه‌ها و مديران اجرايى و به كارگيرى خدمتگزاران لايق در امور حسّاس و كليدى در جهت تقويت و گسترشِ ارزش‌هاى دينى حركت اصلاحى خود را ادامه داد . موارد عينى اين مطلب بعداً خواهد آمد .\r\nب - مبارزهء مستمر با جريان‌هاى مخرّب و منفى : در هر حركت اجتماعى به‌طور طبيعى گروه‌هايى مخالف مىباشند ، اين گروه‌ها در يك نظام اسلامى اگر به شكل معمول و منطقى خود عمل نمايند طبعاً حكومت آنها را تحمّل خواهد كرد ؛ امّا اگر بخواهند در مقابل اصلاحات و اقدامات نظام اسلامى بايستند قطعاً بايد در مقابل آنها ايستاد . در غير اين صورت به تدريج با تبليغات و نفوذ در اركان حكومت ، مشكلات متعدّدى ايجاد خواهند كرد .\r\nعلى عليه السلام براى زدودن دستگاه اجرايى كشور از افراد منحرف كه عمده‌ترين مشكل براى اجراى احكام الهى بودند حركت جدّى آغاز كرد و با گروه‌هاى اجتماعى كه سعى مىكردند برنامه‌هاى اصلاحى حضرت عليه السلام را مختل نمايند برخوردى قاطع نمود .\r\n\r\n","description":"","footnote":" ( 1 ) - نهج‌البلاغه ، خطبهء 131 . ","page_name":" 310 ","page_number":310},
  {"content":"\r\n\r\nو ما ارَدْتُ الَّا الْاصْلاحَ مَا اسْتَطَعْتُ . « 1 » \r\n\r\nاصلاحات امير مؤمنان على عليه السلام\r\nوقتى امير مؤمنان عليه السلام زعامت جامعه را به‌عهده گرفت ، براى گسترش حوزه دينى لازم ديد به اصلاحات داخلى بپردازد . مهم‌ّترين محورهاى اصلاحى در چهار زمينه بود :\r\n1 - فرهنگى\r\n2 - حقوقى\r\n3 - مالى\r\n4 - ادارى\r\n\r\n1 - اصلاحات فرهنگى\r\nيكى از مسؤوليت‌هاى اصلى ائمه عليهم السلام به‌عنوان جانشين رسول خدا صلى الله عليه و آله ، حفظ و تبيين دين الهى است كه حضرت امير عليه السلام پس از به‌دست گرفتن حكومت ، به‌خوبى آن را ايفا نمود . على عليه السلام براى نشر اسلام از دو راه اقدام كرد : الف - تبليغ و معرّفى اسلام ناب\r\n\r\n","description":"","footnote":" ( 1 ) - نهج‌البلاغه ، خطبهء 28 ؛ قصدى جز اصلاح امور ، در حدّ توانم ، ندارم . ","page_name":" 311 ","page_number":311},
  {"content":"\r\n\r\nمحمدى صلى الله عليه و آله ؛ ب - تربيت شاگردان شايسته .\r\nالف - تبليغ و معرّفى اسلام ناب محمّدى صلى الله عليه و آله : حضرت امير عليه السلام به‌خاطر مقام و منزلتى كه نزد پيامبر صلى الله عليه و آله داشت . از روز اوّل بعثت با وحى الهى و تفسيرهاى پيامبر صلى الله عليه و آله از وحى آشنا شد و تا آخرين لحظات زندگى پيامبر صلى الله عليه و آله در كسب معارف از آن چشمه‌سار حكمت و علم كوشيد . چنان‌كه خود فرمود :\r\n« براى من منزلتى نزد رسول خدا صلى الله عليه و آله بود كه براى هيچ كس نبود : هر روز صبح زود به خانه آن حضرت مىرفتم و از پشت در به حضرت صلى الله عليه و آله اسلام مىكردم ، اگر پيامبر صلى الله عليه و آله آمادگى داشت وارد حجرهء حضرت صلى الله عليه و آله مىشدم . » « 1 » \r\nدر سنن ابن ماجه روايت شده است كه حضرت امير عليه السلام روزى دو بار بر پيامبر صلى الله عليه و آله وارد مىشد : يكى اوّل شب و يكى اوّل صبح و در مورد معارف قرآن كريم از محضر پيامبر صلى الله عليه و آله بهره مىبرد . « 2 » \r\nعلى عليه السلام با اين منزلت بلند علمى ، در زمان حكومت خويش در تبليغ و تبيين قرآن كريم و سنّت پيامبر صلى الله عليه و آله تلاش فراوان نمود و توانست بخشى از معارف الهى را كه از رسول خدا صلى الله عليه و آله دريافت كرده بود به مسلمانان انتقال دهد او تفسير قرآن كريم را در جامعه گسترش داد . به‌نحوىكه بيشتر تفاسير شيعه و سنّى كه مشتمل‌بر بيانات پيامبر صلى الله عليه و آله است از اين طريق نقل شده است .\r\nعلى بن ابىطالب عليه السلام علاوه بر تفسير صحيح قرآن و حفظ آن از تحريف و تأويل ، براى تلفّظ صحيح كلمات علم نحو را ابداع نمود و از اين طريق به فهم قرآن و سنّت و حفظ آنها از برداشت‌هاى غلط كمك قابل توجّهى نمود .\r\nامير مؤمنان عليه السلام منع كتابت و نشر احاديث پيامبر صلى الله عليه و آله را كه در عصر خلفا اعلام شده بود از ميان برداشت و با تمام وجود در نشر احاديث نبوى تلاش كرد كه بخشى از آنها در\r\n\r\n","description":"","footnote":" ( 1 ) - نقش ائمه عليهم السلام در احياء دين ، ج 14 ، ص 172 به نقل از مسند احمد ، ج 1 ، ص 85 و 107 .  ( 2 ) - سنن ابن ماجه ، حديث ، 3708 . ","page_name":" 312 ","page_number":312},
  {"content":"\r\n\r\nخطبه‌هاى حضرت على عليه السلام در نهج‌البلاغه آمده است . گرچه آنچه سيّد رضى قدس سره جمع‌آورى نموده ، تمام خطبه‌هاى حضرت عليه السلام نيست ؛ بلكه خطبه‌ها و نامه‌ها و كلماتى است كه به نظر خودش از بلاغت و زيبايى خاصّى برخوردار بوده است ، و متأسفانه بسيارى از فرمايشات آن حضرت در دست نيست .\r\nخطبه‌هايى كه سيّد رضى گردآوى نمود . حدوداً 236 خطبه مىباشد درحالى كه مسعودى مىگويد : « آنچه مردم از سخنان حضرت امير عليه السلام در حفظ دارند 483 خطبه است . » « 1 » \r\nدر عين حال اين مقدارى كه سيّد رضى تحت عنوان نهج‌البلاغه گرد آورده است .\r\nدرياى بيكران معارف اسلامى مىباشد كه اصول دين و اخلاق اسلامى در آن گنجينه بزرگ به‌خوبى تبيين شده است .\r\nحضرت امير عليه السلام اصحاب خود را به تدوين و انتشار حديث سفارش كردند و خود نيز مصحفى به يادگار گذاشت .\r\nب - تربيت شاگردان شايسته : على عليه السلام علاوه بر تبيين معارف اسلامى و سنّت نبوى براى مردم ، شاگردانى لايق و شايسته نيز تربيت كرد و معارف دين را به آنها آموخت . و بعضى از آنها را براى تبليغ آن معارف ، به شهرها و ولايت‌هاى ديگر فرستاد ، اينان سنگ زيربناى فرهنگ تشيع شدند ؛ كه از جمله آنها ، ابن عباس ، كميل بن زياد ، مالك اشتر ، ميثم تمّار ، ابوالاسود دئلى ، رشيد هجرى ، حجر بن عدى . . . مىباشند .\r\n\r\n2 - اصلاحات حقوقى\r\nيكىاز انحرافاتِ به‌وجود آمده در عصر خلفا ، احياى تعصّبات قومى و نژادى و از بين رفتن مساوات اسلامى بود كه باعث ظلم و فساد در روابط اجتماعى شده بود . خلفا بر خلاف سيرهء پيامبر صلى الله عليه و آله و نصّ قرآن كريم ، قريش را بر ديگر عرب‌ها مقدّم داشتند و عرب را بر عجم برترى بخشيدند . اموىها قبيله خودشان را برتر و بالاتر از همه مسلمانان\r\n\r\n","description":"","footnote":" ( 1 ) - مروج الذهب ، ج 2 ، ص 419 . ","page_name":" 313 ","page_number":313},
  {"content":"\r\n\r\nديگر تلقى كردند و اموال بيت‌المال و جايگاه‌هاى سياسى را در اختيار آنها قرار دادند .\r\nوقتى امير مؤمنان عليه السلام به حكومت رسيد همه امتيازات موهوم را لغو كرد و فرمود :\r\n« همه مسلمانان سهم مساوى از بيت‌المال دارند و هيچ كس بر ديگرى برترى ندارد . » « 1 »  همچنين اعلام كرد :\r\n« الذَّليلُ عِنْدى عَزيزٌ حَتَّى آخُذَ الْحقَّ لَهُ والقَوىُّ عِنْدى ضَعيفٌ حَتَّى آخُذَ الحَقَّ مِنْهُ رَضينا عَنِ اللَّهِ قَضائَهُ وَ سَلّمنا لِلَّهِ امْرَه » « 2 » \r\nستمديدگانى كه در نظرها ذليل و پستند از نظر من عزيز و محترمند تا حقّشان را بگيرم و نيرومندان ستمگر در نظر من حقير و پستند تا حق را از آنها بستانم در برابر فرمان خدا راضى و تسليم امر او هستيم .\r\nحضرت امير عليه السلام با تبعيض‌هاى ناروا و بىعدالتىها شديداً مبارزه كرد . و به « مصقلة بن هبيره شيبانى » فرماندار يكى از شهرهاى فارس كه احتمالًا از اصول اسلامى تخلّف كرده بود نوشت :\r\n« به من دربارهء تو گزارشى رسيده كه اگر درست باشد و اين كار را انجام داده باشى پروردگارت را به خشم آورده و امامت را عصيان كرده‌اى . گزارش رسيده كه غنايم مربوط به مسلمانان را كه به‌وسيلهء اسلحه و اسب‌هايشان به‌دست آمده و خون‌هايشان در اين راه ريخته شده در بين افرادى از باديه‌نشينان قبيله‌ات كه خود برگزيده‌اى تقسيم مىكنى !\r\nسوگند به خدايى كه دانه‌ها را در زير خاك شكافت و روح انسانى را آفريد اگر اين گزارش درست باشد تو در نزد من خوار شده و ارزش و مقدارت كم خواهد بود !\r\nآگاه باش حق مسلمانانى كه نزد من يا تو هستند در تقسيم اين اموال مساوى است همه آنها به نزد من مىآيند و سهميهء خود را از من مىگيرند . » « 3 » \r\n\r\n","description":"","footnote":" ( 1 ) - نهج‌البلاغه ، نامهء 43 .  ( 2 ) - همان ، خطبهء 37 .  ( 3 ) - همان ، نامهء 43 . ","page_name":" 314 ","page_number":314},
  {"content":"\r\n\r\nو با برادرش عقيل كه براى دريافت سهم بيشتر از بيت‌المال نزد وى آمده بود ، برخورد شديدى كرد كه ديگران راه به حساب خودشان بردند .\r\nامام عليه السلام در اين باره مىفرمايد :\r\n« عقيل برادرم را ديدم كه به شدّت فقير شده بود و از من مىخواست كه يك من از گندم‌هاى شما را به او ببخشم . كودكانش را ديدم كه از گرسنگى موهايشان ژوليده و رنگشان بر اثر فقر دگرگون گشته ، گويا صورتشان با نيل رنگ شده بود .\r\nعقيل باز هم اصرار كرد ، به او گوش فرا دادم خيال كرد من دينم را به او مىفروشم و به دلخواه او قدم برمىدارم و از راه و رسم خويش دست مىكشم . آهنى را در آتش گداختم سپس آن را به بدنش نزديك ساختم تا با حرارت آن عبرت گيرد ناله‌اى سر داد و نزديك بود از حرارت آن بسوزد . گفتم هان اى عقيل از آهن تفتيده‌اى كه انسانى آن را به‌صورت بازيچه سرخ كرده است ناله مىكنى امّا مرا به‌سوى آتش مىكشانى كه خداوند جبّار با شعلهء خشم و غضبش آن را افروخته است . » « 1 » \r\nبراى نابودى تعصّب قومى و نژادى و برقرارى مساوات اسلامى با تمام وجود قيام نمود و در نامه‌اى كه به يكى از فرماندهان متخلّف نوشت چنين يادآور شد :\r\n« به خدا سوگند اگر حسن و حسين اين كار را كرده بودند هيچ پشتيبانى و هواخواهى از ناحيهء من دريافت نمىكردند . و در ارادهء من اثر نمىگذاشتند تا آنگاه كه حق را از آنان بستانم ، و ستم‌هاى ناروايى را كه انجام داده‌اند دور سازم . » « 2 » \r\nعلى بن ابىطالب عليه السلام با برقرارى عدالت اجتماعى سنّت پيامبر اكرم صلى الله عليه و آله را احياء نمود و احكام الهى را به اجرا درآورد و مساوات اسلامى را تحقق بخشيد .\r\n\r\n3 - اصلاحات مالى\r\nحضرت امير عليه السلام سياست‌هاى مالى خويش را در دو زمينه انجام داد .\r\n\r\n","description":"","footnote":" ( 1 ) - نهج البلاغه ، خطبهء 224 .  ( 2 ) - همان ، نامهء 41 . ","page_name":" 315 ","page_number":315},
  {"content":"\r\n\r\nالف - مصادرهء ثروت‌هاى حرام : چون در دورهء عثمان ، زمين‌هاى كشاورزى متعلق به دولت به تنى چند از خويشاوندان و دوستان خليفه بخشيده شده بود و اموال زيادى از بيت‌المال به طبقه اشراف هبه گرديده بود . امام عليه السلام بسيارى از آنها را به وضع اوّليه و مشروعش برگردانيد « 1 »  و در نطقى صريحاً اعلام فرمود :\r\n« اى مردم ، من يكى از شمايم ، هر چه من داشته باشم شما نيز داريد و هر وظيفه برعهدهء شما باشد برعهدهء من نيز هست . من شما را به راه پيامبر صلى الله عليه و آله مىبرم و هر چه را كه او فرمان داده است ، در دل شما رسوخ مىدهم . جز اينكه هر قطاع كه عثمان آن را به ديگران داد و هر مالى كه از مال خدا عطا كرد بايد به بيت‌المال بازگردانيده شود همانا كه هيچ چيز حق را از ميان نمىبرد . هر چند مالى بيابم كه با آن زنى را به همسرى گرفته باشند و كنيزى خريده باشند و مالى كه در شهرها پراكنده باشد ، آنها را باز مىگردانم . در عدل گشايش است و كسى كه عدل بر او تنگ باشد ستم بر او تنگ‌تر است . » « 2 » \r\nطبقه اشراف و توانگر گمان كرد اگر سر به فرمان امام بسپارد ، امام عليه السلام از گذشته‌هاى آنان در مىگذرد . آنان وليد بن عقبه را به نزد امام فرستادند . وليد به امام گفت : « اى ابوالحسن تو به همهء ما آسيب رسانيده‌اى . ما برادران و همنوعان تو از فرزندان عبد مناف هستيم . امروز ما با تو بيعت مىكنيم . به شرط آنكه از آنچه در ايّام عثمان از اموال ( بيت‌المال ) به‌دست آورديم درگذرى و قاتلان او را به قتل برسانى ؛ و ما اگر از تو بيمناك گرديم به شام مىپيونديم . « 3 » \r\nامام عليه السلام در كمال صراحت اعلام كرد : « حق با گذشت زمان كهنه نمىشود و شما بايد اموال را به بيت‌المال برگردانيد . » « 4 » \r\n\r\n","description":"","footnote":" ( 1 ) - مروج الذهب ، ج 2 ، ص 370 .  ( 2 ) - نهج‌البلاغه ، خطبهء 15 ؛ شرح نهج‌البلاغه ، ابن ابىالحديد ، ج 1 ، ص 269 .  ( 3 ) - شرح نهج‌البلاغه ، ج 7 ، ص 37 و 39 .  ( 4 ) - همان . ","page_name":" 316 ","page_number":316},
  {"content":"\r\n\r\nب - جلوگيرى از حيف و ميل بيت‌المال : امام على عليه السلام شخصاً به اموال بيت‌المال دست نمىآلود ، و به هيچ كس هم اجازه حيف و ميل آن را نمىداد . با برقرارى يك شبكهء نظارت ، بازرسى ، پيگرد ، و كيفر كارمندان دولت ، راه هرگونه سوء استفاده مالى را بسته بود .\r\nو در نطقى فرمود :\r\n« به خدا اگر شب به جاى بستر بر پشتهء خار بخوابم و مرا در بند و زنجير كرده به اين سو و آن سو بكشانند برايم خوش‌تر از آن است كه در روز رستاخيز ، در حالى با خدا و پيامبرش روبرو شوم كه به يكى از بندگان خدا ظلم كرده يا چيزى از مال دنيا را غصب كرده باشم . و چرا و چگونه به كسى ستم روا دارم ، آن هم براى جسمى كه تار و پودش به سرعت به‌سوى پوسيدن پيش مىرود ؟ ! « 1 » \r\nآنگاه پس از بيان برخوردش با برادر بزرگوارش ( عقيل ) ، مىفرمايد :\r\n« عجيب‌تر از آن اين بود كه يكى ( اشعث بن قيس ) در خانهء ما را زد و ظرف حلواى تر و تازه‌اى با شيره‌اى آورد كه نفرتم را برانگيخت : گويا با زهر مار يا آبِ دهان مار آميخته‌اند .\r\nاز او پرسيدم : انعامى است يا زكاتى ، يا صدقه‌اى كه آن هم براى ما خاندان پيامبر ، حرام است ؟ گفت : هيچ يك ، بلكه هديه‌اى است . به او گفتم : زنان بچّه مرده بر تو گريه كنند ! آيا از طريق آيين خدا وارد شده‌اى كه مرا فريب دهى ؟ خرد آشفته‌اى ، يا ديوانه شده‌اى . يا ياوه مىگويى ؟ به خدا اگر هفت اقليم زمين را با فضايى كه تا افلاك فاصله دارد به من بدهند تا امر خدا را در مورد مورچه‌اى زير پا گذارم و سبوس گندمى را كه در دهانش حمل مىكند بربايم ، نخواهم پذيرفت . » « 2 » \r\nو در مورد تقسيم بيت‌المال و جلوگيرى از حيف و ميل آن اقدامات مؤثرى انجام داد .\r\nمسعودى مىنويسد : « على املاكى را كه عثمان به تملك شخصى عدّه‌اى از اشراف درآورده بود از تملك آنان خارج كرده به حالت اوّليه بازگردانيد ؛ و هر چه در خزانهء\r\n\r\n","description":"","footnote":" ( 1 ) - نهج‌البلاغه ، خطبهء 224 .  ( 2 ) - همان . ","page_name":" 317 ","page_number":317},
  {"content":"\r\n\r\nعمومى بود ميان مردم توزيع كرد و هيچ كس را بر ديگرى ترجيح نداد و به همه سهم مساوى داد . » « 3 »  صاحب الغارات مىنويسد : « مجمّع گويد : على عليه السلام هر روز جمعه بيت‌المال را جاروب مىكرد و آب مىپاشيد ، سپس دو ركعت نماز به جاى مىآورد و مىگفت شما در روز قيامت شهادت دهيد كه اين انبار را به حق پر كردم و به حق تقسيم نمودم . » « 1 » \r\nو به عثمان بن حنيف نوشت :\r\n« آگاه باش ! هر مأمومى پيشوايى دارد كه بايد به او اقتدا كند . و از نور دانشش بهره گيرد بدان امام شما از دنيايش به همين دو جامه كهنه و از غذاها به دو قرص نان اكتفا كرده است . . . » « 2 » \r\nو ابن ابىالحديد در وصف على عليه السلام مىنويسد : « تنها على عليه السلام بود كه اموال بيت‌المال را تقسيم مىكرد و در جاى آن نماز مىخواند و او بود كه مىگفت : اى زرد و سفيد ( درهم و دينار ) غير مرا فريب دهيد . و او بود كه از خود چيزى به ارث نگذاشت درحالى كه تمام جهان اسلام به جز شام در اختيار او بود . » « 3 » \r\n\r\n4 - اصلاح نظام مديريت\r\nجايگاه‌هاى سياسى در دوران عثمان ، در اختيار افرادى قرار گرفته بود كه به هيچ وجه شايستگى هدايت و رهبرى مردم را دارا نبودند . وقتى حضرت على عليه السلام به حكومت رسيد همه واليان آن دوران را عزل نمود و به‌جاى آنها زمامدارانى جديد منصوب كرد .\r\nيعقوبى مىنويسد : « عَزَلَ عَلِىٌ عُمَّالَ عُثمانَ عَنِ الْبُلدانِ خَلا ابى موسَى الْاشعرى » « 4 »  على عليه السلام وقتى به خلافت رسيد به جز ابوموسى اشعرى ، كليهء كارگزاران زمان عثمان را عزل نمود .\r\n\r\n","description":"","footnote":" ( 3 ) - مروج الذهب ، ج 2 ، ص 370 ؛ شرح نهج‌البلاغه ، ج 1 ، ص 22 .  ( 1 ) - الغارات ، ابن هلال ثقفى ، ص 31 .  ( 2 ) - نهج‌البلاغه ، نامهء 45 .  ( 3 ) - شرح نهج‌البلاغه ، ج 1 ، ص 22 .  ( 4 ) - تاريخ يعقوبى ، ج 2 ، ص 179 . ","page_name":" 318 ","page_number":318},
  {"content":"\r\n\r\nزيرا امام عليه السلام معتقد بود بدون اصلاحِ مديريت جامعه ، اصلاح تودهء مردم كار بسيار دشوارى خواهد بود . « 5 » \r\nابن عباس و مغيرة بن شعبه و . . . نزد امام عليه السلام آمدند و از حضرت عليه السلام خواستند تا استوار شدن پايه‌هاى حكومت اسلامى از عزل معاويه خوددارى نمايند ؛ امّا على عليه السلام نپذيرفت . « 1 »  و شايستگى او را براى استاندارى شام تأييد نكرد .\r\nبه همين جهت معاويه با اعتماد به قدرت نظامى و اقتصادى شام با امام على عليه السلام بيعت نكرد و استاندارى شام را از حضرت عليه السلام طلب كرد .\r\nامام عليه السلام با ردّ تقاضاى معاويه به او نوشت : « يا تسليم شو و بيعت كن و يا آماده جنگ باش » . « 2 » \r\nحضرت امير عليه السلام علاوه بر انتخاب افراد مؤمن و متعهّد براى زمامدارى ، تشكيلات ويژه‌اى براى كنترل و نظارت فعاليّت‌هاى آنها گماشت و آموزش‌هاى لازم را نيز در اين زمينه به آنان داد . از ديدگاه على عليه السلام مدير و حكمران جامعه اسلامى مىبايست شرايطى را دارا باشد كه آن شرايط و ويژگىها عبارتند از :\r\n1 - خدمتگزار بودن : امام على عليه السلام در نامه‌اى به عامل آذربايجان نوشت :\r\n« انَّ عَمَلَكَ لَيْسَ لَكَ بِطُعْمَةٍ وَ لكِنَّهُ فى عُنُقِكَ امانَةٌ وَ انْتَ مُسْتَرعًى لِمَنْ فَوقَكَ لَيْسَ لَكَ انْ تَفْتَأْتَ فى رَعِيَّةٍ » « 3 » \r\nمبادا گمان كنى حكومتى كه به تو سپرده شده است يك شكار است كه به چنگ تو افتاده است . خير ، امانتى است بر گردنت گذاشته شده است و ما فوق تو از تو رعايت و نگهبانى و حفظ حقوق مردم را مىخواهد درباره رعيت حق ندارى استبداد به‌خرج دهى . »\r\nدورى از نيرنگ و خدعه : على عليه السلام صداقت در كار و دورى از فريب كارى را از شرايط ديگر رهبرى اسلامى دانست و در مذمّت معاويه فرمود :\r\n\r\n","description":"","footnote":" ( 5 ) - فَلَيْسَتْ تَصْلَحُ الرَّعِيَّةُ الَّا بِصَلاحِ الْوُلاةِ ( نهج‌البلاغه ، خطبهء 216 ) .  ( 1 ) - الاخبار الطّوال ، الدينورى ، منشورات الشّريف الرضى ، ص 142 .  ( 2 ) - همان ، ص 141 .  ( 3 ) - نهج‌البلاغه ، نامهء 5 . ","page_name":" 319 ","page_number":319},
  {"content":"\r\n\r\n« امّا او نيرنگ باز و حيله‌گر است و براى وصول به رياست و قدرت به هر وسيله نامشروعى چنگ مىزند اگر اين امور زشت و نامشروع نبود من زيرك‌ترين مردم بودم ! » « 4 » \r\n2 - دورى از تشريفات : امام عليه السلام سادگى رهبر و دورى از تشريفات را از ويژگىهاى لازم براى رهبرى اسلامى شمرد ، و فرمود :\r\n« با من آن سان كه با جبّاران و ستمگران سخن مىگويند سخن نگوييد . القاب پرطنطنه برايم به‌كار نبريد . آن ملاحظه‌كارىها و موافقت‌هاى مصلحتى كه در برابر مستبدان اظهار مىدارند در برابر من اظهار مداريد با من به سبك سازشكارى معاشرت نكنيد ! گمان مبريد كه اگر به حقّ سخنى به من گفته شود بر من سنگينى آيد . و يا از كسى بخواهم مرا تجليل و تعظيم كند . . . » « 1 » \r\nتعهّد و تخصّص : امتياز ديگرى كه امام عليه السلام براى يك مدير ضرورى دانست تعهد و تخصّص بود . چنان‌كه در حكم فرماندارى مصر ، به مالك اشتر نخعى چنين نوشت :\r\n« . . . در وضع مُنشيان و كارمندانت دقّت كن و كارهايت را به بهترين آنها بسپار و نامه‌هاى سرّى و نقشه‌ها و طرح‌هاى مخفى خود را در اختيار كسى بگذار كه داراى اساسىترين اصول اخلاقى باشد ! از كسانى كه موقعيّت و مقام آنها را مست و مغرور نسازد . » « 2 » \r\n3 - حكومت بر قلمرو فكرى : رهبر و حكمران جامعه اسلامى از ديدگاه حضرت على عليه السلام بايد بر يك مملكت فكرى حكومت كند كه عناصر ملّيت ، نژاد ، زبان و خاك در ايجاد يا تركيب آن سهمى ندارد . بلكه سازنده آن ، اشتراكِ انسان‌ها در عقايد و افكار و مبادى و عنايات انسانى معيّن است ؛ و معيار و ملاك اصلى ، تقواى الهى مىباشد .\r\n\r\n","description":"","footnote":" ( 4 ) - نهج البلاغه ، خطبهء 200 .  ( 1 ) - همان ، خطبهء 216 .  ( 2 ) - همان ، نامهء 53 . ","page_name":" 320 ","page_number":320},
  {"content":"\r\n\r\nيا ايُّهَا النَّاسُ لا تَشْكُوا عَلِيّاً فَوَا اللَّهِ انَّهُ لَاخْشَنُ فى ذاتِ اللَّهِ اوْ فى سَبِيلِ اللَّهِ مِنْ انْ يُشكى . « 1 »  پيامبر اكرم صلى الله عليه و آله\r\n\r\nمشكلات على عليه السلام در برقرارى حكومت اسلامى\r\nهمان‌طور كه قبلًا گفتيم ، در طول بيست و پنج سال حكومت خلفا ، انحرافات سياسى ، اجتماعى ، فرهنگى و اقتصادىِ فراوانى در جامعه نوپاى اسلامى پديد آمده بود .\r\nوقتى اميرالمؤمنين عليه السلام بر سر كار آمد اين انحرافات به‌عنوان موانع بزرگ در مقابل امام عليه السلام قرار گرفتند ؛ هرگونه اصلاحى را با معضل و دشوارى روبه‌رو كردند . على عليه السلام براى برداشتن همين موانع بود كه مجبور شد در كمتر از چهار سال سه جنگ داخلى را پشت سر بگذارد .\r\nمرتجعان و مخالفان سياست‌هاى اصلاحى حضرت امير عليه السلام ، با ايجاد موانع و نهايتاً با به شهادت رساندن او ، تلاش‌هاى اصلاح‌طلبانه را ناتمام گذاشتند .\r\nمشكلاتى كه على عليه السلام در دوران حكومتش با آنها روبرو بود عبارتند بودند از :\r\n\r\n","description":"","footnote":" ( 1 ) - سيره ابن هشام ، ج 4 ، ص 250 ؛ اى مردم از على شكوه نكنيد كه سوگند به خدا او در راه خدا شديدتر از آن است كه كسى دربارهء وى شكايت كند . ","page_name":" 321 ","page_number":321},
  {"content":"\r\n\r\n\r\nالف - گستردگى انحرافات فرهنگى\r\nدر اثر سياست‌هاى غلط فرهنگى و گسترش بدون برنامه حوزه اسلامى به‌وسيله فتوحات ، انحرافات عميق فرهنگى در جهان اسلام خودنمايى مىكرد .\r\nمسلمانان علاوه بر ناآگاهى از مبانى دين اسلام ، بسيارى از بدعت‌هاى خود را جزئى از اسلام مىدانستند و عدّه‌اى از عالم نماها حق تشريع و اجتهاد براى خويش قايل بودند .\r\nسيره خلفا مخصوصاً سيرهء شيخين ( ابوبكر و عمر ) به‌عنوان حجت شرعى تلقّى مىشد و احكام اسلام ناب محمّدى صلى الله عليه و آله معطّل مانده بود . مردم اسلام را به شكل دولتى و تابع دولت مىديدند و روح دينى در آنها ضعيف شده بود .\r\nبنابراين احياء و مطرح كردن احكام قرآن و سنّت و اجراى آنها با معضلات جدّى روبه‌رو و نيازمند كار فرهنگى بود كه هم وقت زياد مىطلبيد و هم نيروى آگاه و مؤمن لازم داشت كه هيچ يك براى حضرت امير عليه السلام فراهم نشد . لذا با شهادت آن حضرت عليه السلام افراد رجعت طلب با استفاده از همين زمنيه‌ها مجدّداً حاكميت را به‌دست گرفتند . موارد عينى اين انحرافات را در عصر خلفا بررسى كرديم .\r\n\r\nب - تبعيض نژادى\r\nيكى از سنّت‌ها غلطى كه خلفا از خود به جاى گذاشتند مسأله تبعيض نژادى بود .\r\nوقتى على عليه السلام به حكومت رسيد اعلام فرمود :\r\n« حضرت آدم نه غلام به دنيا آورده و نه كنيز ، مردم همه آزادند . . . اكنون مالى نزد من است و من آن را به‌طور مساوى تقسيم خواهم كرد . » « 1 » \r\nو بين قريش و غير قريش فرقى قائل نبود و فرمود : « در كتاب خدا فرزندان اسماعيل بر اسحاق برترى ندارند » و در پاسخ اشعث كه به سياست مالى حضرت عليه السلام معترض بود ، فرمود : « اگر فرقى بين بندگان خدا در تقسيم بيت‌المال بگذارم از جاهلين خواهم بود . » « 2 » \r\n\r\n","description":"","footnote":" ( 1 ) - روضه كافى ، ص 99 ، حديث 26 .  ( 2 ) - نهج‌السعادة ، ج 1 ، ص 212 . ","page_name":" 322 ","page_number":322},
  {"content":"\r\n\r\nبهر حال اين سياست حضرت عليه السلام منافع عدّه‌اى از اشراف را به‌خطر انداخت و لذا در تضعيف حكومت امام عليه السلام به پا خاستند .\r\n\r\nج - تبعيض‌هاى حقوقى و مالى\r\nخلفا مهاجران را برتر از انصار و انصار اوّليه را برتر از ديگر مسلمانان مىدانستند و اموىها ، بنىاميّه را بالاتر از بقيّه مسلمانان مىشمردند . و در پرداخت‌هاى مالى و جايگاه‌هاى سياسى ، اين موارد را در نظر مىگرفتند . وقتى حضرت امير عليه السلام حكومت را در دست گرفت . تمام امتيازات موهوم را كنار گذاشت . و جايگاه‌هاى سياسى را در اختيار افراد لايق و مؤمن قرار داد . و پرداخت‌هاى مالى را همسان و همگون نمود .\r\nبه‌همين جهت اشراف و زرداران و زورداران عليه اين سياست حضرت عليه السلام برخاستند و جنگ جمل - اوّلين جنگ داخلى - را پديد آوردند كه پيامدهايى بسيار مخرّب در جهان اسلام به‌جاى گذارد .\r\n\r\nد - حزب اموى\r\nحزب اموى ، به سركردگى معاويه ، به چند علّت با اسلام و مظهر اسلام يعنى اميرالمؤمنين عليه السلام مخالف بودند :\r\n1 - رقابت قومى كه در سه نسل متوالى متراكم شده بود .\r\n2 - كينه شخصى كه نسبت به على عليه السلام داشتند ؛ زيرا حضرت عليه السلام برادر و دايى معاويه و سردمداران قريش را در جنگ‌ها به هلاكت رسانده بود .\r\n3 - تباين قوانين اسلام با زندگى اجتماعى رؤساى قريش مخصوصاً اموىها .\r\n4 - طينت و مزاج منفعت پرستانه و مادّى حزب اموى كه اسلام و سياست على عليه السلام با آن مخالف بود .\r\nبنابراين اختلاف معاويه با على عليه السلام يك اختلاف عميق بود در ابعاد گوناگون : اختلاف قومى ، رقابت سياسى ، كينهء شخصى ، اختلاف در طرز تفكّر ، ادراك و احساسات .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nبه همين جهت وقتى حضرت امير عليه السلام به خلافت رسيد ، بنىاميّه سخت متأثر شدند .\r\nمعاويه با طرح اين شبهه كه على از يارى عثمان خوددارى كرده است تمام گناه آن را به گردن امام عليه السلام گذاشت . و از حماقت سپاهيان خود و سستى تازه مسلمانان عراق بهره جست . و به‌بهانه خونخواهى عثمان مشكلات عديده‌اى را در جهان اسلام به‌وجود آورد .\r\nبنابراين يكى از مشكلات عمدهء حضرت على عليه السلام بنىاميّه بودند كه از قدرت نظامى و اقتصادى نسبتاً زيادى برخوردار بودند .\r\nعلى عليه السلام ، قهرمان مبارزه با شرك و جهل كه حيات خود را وقف اصلاح جامعه مسلمانان كرده بود در 19 رمضان سال 40 ه . ق . در محراب عبادت مجروح گشت و در روز 21 رمضان همان سال به شهادت رسيد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nوَاللَّهِ ما سَلَّمْتُ الْامْرَ الَيْهِ الَّا لِانّى لَمْ اجِدْ انْصاراً وَ لَوْ وَجَدْتُ\r\nانْصاراً لَقاتَلْتُه لَيْلى وَ نَهارى . « 1 »  امام مجتبى عليه السلام\r\n\r\nتلاش‌هاى امام حسن مجتبى عليه السلام براى حفظ و احياى اسلام\r\nپس از شهادت مظلومانه على بن ابىطالب عليه السلام ، فرزند بزرگوار او ، امام حسن عليه السلام به خلافت رسيد و مدت 6 ماه در مسند حكومت بود . امام حسن عليه السلام در شرايطى زعامت جامعه اسلامى را برعهده گرفت كه فضاى سياسى و اجتماعى عراق به‌دنبال جنگ‌هاى جمل ، صفين و نهروان از يك سو گرفته و غم‌آلود و از سوى ديگر پر از وسوسه و نگرانى شده بود . اصلاحات على عليه السلام براى اهل دنيا سخت گران آمد ؛ و كوفىها كه قبلًا در نبردهاى پيروزمندانه با مشركين صاحب ثروت فراوان شده بودند در جنگ‌هاى داخلى بسيار آسيب ديدند و لذا حاضر به همكارى با اهل بيت عليهم السلام نبودند . البته بعد از شهادت حضرت على عليه السلام مردم براى نجات خود از دست معاويه و اهل شام چاره‌اى جز بيعت با امام مجتبى عليه السلام نداشتند . امّا وقتى از تهديدها و تطميع‌هاى معاويه با اطّلاع شدند دور\r\n\r\n","description":"","footnote":" ( 1 ) - به خدا سوگند من به جهت نداشتن يارانى ، حكومت را به معاويه تسليم كردم و گرنه شب و روز با وى مىجنگيدم . . . ( بحارالانوار ، ج 44 ، ص 147 . ) ","page_name":" 325 ","page_number":325},
  {"content":"\r\n\r\nحضرت عليه السلام را خالى گذاشتند .\r\nبرخورد دوگانه مردم عراق دور از انتظار نبود چرا كه در اواخر حكومت على عليه السلام نيز نه‌تنها حاضر نبودند عليه معاويه متّحد شوند و به جنگ او بروند بلكه براى دفاع از خود عراق نيز تلاشى نمىكردند لذا امام على عليه السلام زبان به ملامت مىگشايد و مىفرمايد :\r\n« اى گروهى كه وقتى دستور مىدهم اطاعت نكرده و وقتى دعوت مىكنم اجابت نمىكنيد . . . ! شما را به خدا قسم آيا دينى نيست كه شما را وحدت بخشد ، آيا حميّتى نيست كه شما را تحريك كند آيا تعجّب نيست كه معاويه ، بيابان گردان جاهل را بدون هزينه و عطا فرامىخواند او را متابعت مىكنند و من شما را دعوت مىكنم درحالى كه باقيمانده اسلام هستيد اما . . . نسبت به هيچ يك از دستورات رضايتبخش من رضايت نمىدهيد . . .\r\nتنها چيزى كه دوست دارم ملاقات مرگ است . » « 1 » \r\nاين اوصاف مردم سست‌عنصرى است كه به ظاهر پيرو على عليه السلام بودند و با امام حسن عليه السلام بيعت كردند . درحالى كه گروه‌هاى ديگرى نيز در عراق بودند كه اعتقادى به امامت امام حسن عليه السلام نداشتند ، از جمله آنها خوارج و هواداران معاويه بودند .\r\nامّا اوضاع شام در اين دوره بسيار متفاوت از عراق بود . مردم تا قبل از حكميّت ، معاويه را « امير » مىخواندند . ولى در اين زمان او را « اميرالمؤمنين » صدا مىزدند . آنان جايگاه سياسى و دينى معاويه و حزب اموى را بسيار رفيع مىدانستند . معاويه همانطور كه قبلًا گفتيم با استخدام نيروهاى سياسى ، نظامى و دينى قدرت زيادى كسب كرده بود .\r\nلذا بعد از شهادت على عليه السلام از فرصت استفاده كرد و به عراق لشكركشى نمود .\r\n\r\nموضع امام حسن عليه السلام در مقابل معاويه\r\nامام مجتبى عليه السلام كه در جنگ‌هاى جمل ، صفين و نهروان جزو مبارزان خط اوّل جبهه بود ، پس از رسيدن به خلافت ، سياست‌هاى اصلاحىِ پدر بزرگوارشان را ادامه دادند و براى برداشتن موانع با تمام وجود قيام كردند .\r\n\r\n","description":"","footnote":" ( 1 ) - نهج‌البلاغه ، خطبهء 180 . ","page_name":" 326 ","page_number":326},
  {"content":"\r\n\r\nامام عليه السلام وقتى از تجاوز معاويه به قلمرو حكومت اسلامى مطّلع شد ، اعلام جهاد كرد و حجر بن عدى را جهت اعلام فرمان جهاد به‌سوى فرمانداران و كارگزاران فرستاد و خود در كوفه به بسيج مردم پرداخت . « 1 »  حقوق سپاهيان خود را نيز دو برابر نمود تا آمادگى دفاعى داشته باشند . « 2 » \r\nاما فرمان عمومى جهاد از طرف امام عليه السلام ( به‌خاطر همان مسائلى كه قبلًا يادآور شديم ) پذيرفته نشد . لذا آنها را ملامت كرد و فرمود :\r\n« چه رفتار زشتى ! چرا به پيشوا و فرزند پيامبرتان پاسخ نمىدهيد ؟ . . . مگر از خشم خدا نمىترسيد و از ننگ و عار انديشه نداريد ؟ ! » « 3 » \r\nعدّه‌اى از مردم چون سخنان حضرت عليه السلام را شنيدند حركت كردند و به « نخيله » رفتند و ده روز در آنجا ماندند . در اين مدت تنها چهارهزار نفر گرد آمدند . تلاش‌هاى بعدى امام عليه السلام براى جمع‌آورى نيرو چندان مفيد واقع نشد . و با نيروهاى موجود خود را براى جنگ آماده ساخت و هنگامى كه معاويه پيشنهاد صلح داد امام عليه السلام مخالفت كرد و در سخنرانى خود به مردم فرمود :\r\n« الا وَ انَّ مُعاوِيَةَ دَعانا لِامْرٍ لَيْسَ فيهِ عِزٌّ وَ لا نَصَفَةٌ فَانْ ارَدْتُمُ الْمَوْتَ رَدَدْناهُ عَلَيْهِ وَ حاكَمْناهُ الَى اللَّهِ عَزَّوَجَلَّ بِظُبْىِ السُّيُوفِ وَ انْ ارَدْتُمُ الْحَياةَ قَبِلْناهُ وَ اخَذْنا لَكُمُ الرَّضى » « 4 » \r\nبدانيد معاويه ما را به امرى ( صلح ) دعوت كرده كه در آن نه عزّتى براى ما و شما وجود دارد و نه ذرّه‌اى رعايت انصاف شده است ، پس اگر از مرگ هراسى نداريد آن را به‌سوى او بازگردانده و او را با شمشيرهاى برّان به حكم خدا فراخوانيم و اگر در پى زندگى هستيد ما هم قبول مىكنيم و رضايت شما را فراهم مىآوريم .\r\n\r\n","description":"","footnote":" ( 1 ) - بحارالانوار ، ج 44 ، ص 21 ؛ انساب‌الاشراف ، ج 3 ، ص 32 .  ( 2 ) - تاريخ يعقوبى ، ج 2 ، ص 181 .  ( 3 ) - انساب‌الاشراف ، بلاذرى ، ج 3 ، ص 32 .  ( 4 ) - الكامل ، ابن اثير ، ج 2 ، ص 446 ؛ بحارالانوار ، ج 44 ، ص 21 . ","page_name":" 327 ","page_number":327},
  {"content":"\r\n\r\nو در توبيخ مردمى كه طرفدار صلح بودند فرمودند : « شما همان كسانى هستيد كه حكميت را در صفّين بر پدرم تحميل كرديد . » « 1 » \r\nبنابراين موضع اوّليه امام عليه السلام در مقابل معاويه ، جنگ بود و اين حقيقتِ تاريخى ، غير قابل انكار است .\r\n\r\nپيمان صلح\r\nمعاويه با به‌كارگيرى هواداران و وابستگان خود در عراق علاوه بر تهديد و تطميع مردم ، با تبليغات وسيع زمينه صلح ( و به‌دست آوردن عراق بدون خونريزى ) را آماده ساخت . معاويه با زيركى و حيله‌گرى كه داشت در ميان سپاه عراق شايعاتى مبنى بر صلح امام حسن عليه السلام مطرح كرد و نهايتاً به خود حضرت عليه السلام پيشنهاد نمود .\r\nامام حسن عليه السلام با آگاهى از شرايط بد سپاه خويش پيشنهاد معاويه را با مردم در ميان گذاشت و اكثريت آنها را موافق صلح يافت . چنان كه امام عليه السلام مىفرمايد :\r\n« ديدم كه اكثريت عظيم مردم متمايل به صلح بوده و از جنگ كراهت دارند من نيز نخواستم آنها را بر چيزى كه كراهت دارند وادارم . » « 2 » \r\nوقتى امام عليه السلام سستى مردم را ديد ، احساس كرد اگر با معاويه درگير شود ثمرهء جنگ چيزى به جز كشته شدن ياران مخلصش و نابودى بقيةالسلف نخواهد بود .\r\nامام حسن عليه السلام در اين باره مىفرمايد :\r\n« وَ لَوْلا ما اتَيْتُ لَما تُرِكَ مِنْ شيعَتِنا عَلى وَجْهِ الْارْضِ احَدٌ الَّا قُتِلَ » « 3 » \r\nاگر چنين نمىكردم احدى از شيعيان ما در روى زمين باقى نمىماند و همه كشته مىشدند .\r\nمكر و خدعهء ديگر معاويه اين بود كه كاغذ سفيد امضاء شده براى امام حسن عليه السلام فرستاد . « 4 »  و هرگونه تعهّدى را پذيرفت . گفت : هدف تو از خلافت چيست ؟ مگر\r\n\r\n","description":"","footnote":" ( 1 ) - انساب الاشراف ، ج 3 ، ص 39 .  ( 2 ) - اخبار الطّوال ، ص 220 .  ( 3 ) - همان ، ص 221 .  ( 4 ) - الكامل ، ابن اثير ، ج 2 ، ص 446 . ","page_name":" 328 ","page_number":328},
  {"content":"\r\n\r\nنمىخواهى به مقرّرات اسلامى عمل شود ؟ من مجرى منويّات تو هستم . بنابراين ، شما براى اينكه خودت مىخواهى مجرى احكام باشى حاضرى چنين جنگ خونين به پا كنى ؟ !\r\nاگر امام حسن عليه السلام در چنين شرايط صلح را نمىپذيرفت يقيناً ده‌ها هزار نفر كشته مىشدند و سرانجام هم مردم شام پيروز مىشدند و تاريخ ، امام حسن عليه السلام را ملامت مىكرد . از پيروان راستين مكتب اهل بيت عليهم السلام نيز كسى باقى نمىماند .\r\nامام حسن عليه السلام با امضاى صلحنامه ، چهرهء كريه اموىها را بر ملا كرد و زمينه قيام خونين كربلا را مهيّا نمود .\r\n\r\nمعاويه در مسند قدرت\r\nمعاويه با قدرت سپاه شام و دسيسه‌هاى غير انسانى به خلافت دست يافت . او پس از به‌دست گرفتن حكومت ، تمام شرايط و بندهاى قرارداد را علناً زير پا نهاد . و در خطبه‌اى كه در همان ساعات اوّليه در كوفه ايراد كرد ، صريحاً به اين مطلب اقرار نمود ، او گفت :\r\n« من تنها به خاطر دفع فتنه آن شروط را پذيرفتم و اكنون كه فتنه بر طرف شده به هيچ وجه آن شروط را قبول ندارم . » « 1 » \r\nمعاويه با زير پا نهادن عهدنامه ، حكومت استبدادى خود را آغاز نمود و عداوت خارج از حدّ خودش را نسبت به دودمان پيامبر صلى الله عليه و آله و فرزندان على عليه السلام به طرق مختلف ابراز كرد . و آنها را از صحنه فعاليّتهاى اجتماعى كنار گذاشت ؛ حتّى در مسائل علمى و دينى نيز رابطه مردم با آنان قطع شد . چون هرگونه ارتباط با اهل بيت عليهم السلام از ناحيه امويها جرم تلقّى مىشد و با خشونت روبرو مىگرديد .\r\nنتيجه اين خشونت‌ها و قطع ارتباط مردم با اهل بيت پيغمبر صلى الله عليه و آله ، انحرافات وسيعِ فرهنگى ، اجتماعى و اقتصادى بود كه قبلًا بطور مفصّل درباره آنها سخن گفتيم . و بحث انحرافات سياسى ، در بخش زمينه‌هاى سياسى نهضت امام حسين عليه السلام مطرح خواهد شد .\r\n\r\n","description":"","footnote":" ( 1 ) - اعلام الورى ، ج 1 ، ص 206 ؛ فتوح ، ابن اعثم ، ج 4 ، ص 164 ؛ الا وَ انّى كُنْتُ شَرَطْتُ فِى الْفِتنَةِ شُرُوطاً ارَدْتُ بِها الْالْفَةِ وَ وَضَعُ الْحَرْبِ الا وَ انَّها تَحْتَ قَدَمى . . . ","page_name":" 329 ","page_number":329},
  {"content":"\r\n\r\n\r\nتلاش‌هاى امام حسن عليه السلام پس از امضاى صلحنامه\r\nامام مجتبى عليه السلام پس از امضاى صلحنامه نيز با تمام وجود از حقّانيت اهل بيت عليهم السلام و اسلام ناب محمّدى صلى الله عليه و آله دفاع كرد . « 1 » \r\nامام عليه السلام پس از بيانات ديكتاتور مآبانه معاويه در كوفه ، سخنرانى كرد . ضمن بيان حقّانيت خويش ، ويژگىهاى يك حاكم جائر و ستمگر را بيان داشت و به‌طور كنايه روش معاويه را ستمگرانه معرّفى نمود . امام عليه السلام فرمود :\r\n« مردم ! زيرك‌ترين زيرك‌ها فرد با تقوا و پرهيزكار ، و بىخردترين بىخردان زشت كار و خيانتكار است . اگر شما بين جابلقا و جابرصا ( شرق و غرب ) بگرديد كسى كه جدّش رسول اللّه باشد جز من و برادرم حسين پيدا نخواهيد كرد .\r\nمىدانيد كه خداوند شما را به‌وسيلهء جدّم محمّد صلى الله عليه و آله هدايت كرد و از گمراهى نجات داد .\r\nخوار بوديد عزيزتان كرد ، و اندك بوديد افزونتان ساخت . و مىدانيد كه معاويه بر سر حقّى با من به نزاع پرداخته كه از آنِ من است نه او ، ولى من مصلحت امّت را در نظر گرفتم . قرارداد صلح را پذيرفتم . . . خليفه كسى است كه مطابق كتاب خدا و سنّت پيامبر صلى الله عليه و آله عمل مىكند ، خليفه آن نيست كه با مردم رفتارى ستمگرانه داشته باشد . چنين شخصى پادشاهى و سلطنتى به‌دست آورد . و مدت كوتاهى از آن بهره‌بردارى مىكند سپس لذّت‌هاى آن از بين رفته و زحمت‌هايش بر جاى مىماند . » « 2 » \r\nامام عليه السلام با اين بيانات فهماند كه كناره‌گيرىاش به معناى استعفاى از خلافت و معرّفى جايگزين نيست ، بلكه هنوز هم خود را محقّ مىداند ، امّا به‌خاطر مصالح مسلمانان از حق خود صرف‌نظر نموده است و تلويحاً ستمگرى معاويه را نيز بيان كرد .\r\nامام حسن عليه السلام با انحرافاتى كه از ناحيه بنىاميّه ايجاد مىشد در حدّ توان مبارزه مىكرد ؛ از جملهء آنها ، مبارزه حضرت عليه السلام با جبرگرايى است كه معاويه مروّج آن بود و\r\n\r\n","description":"","footnote":" ( 1 ) - مقاتل الطالبيّين ، ص 47 .  ( 2 ) - همان . ","page_name":" 330 ","page_number":330},
  {"content":"\r\n\r\nقبلًا در اين باره صحبت شد .\r\nامام عليه السلام در پاسخ حسن بصرى كه درباره قضا و قدر سؤال كرده بود صريحاً اعلام كرد كه انديشه جبر و تفويض به كلّى مردود است و نوشت :\r\n« فَمَنْ لَمْ يُؤْمِنُ بِالْقَدَرِ خَيْرُهُ وَ شَرُّهُ انَّ اللَّهَ يَعْلَمْهُ ، فَقَدْ كَفَرَ وَ مَنْ احالَ الْمَعاصى عَلَى اللَّهِ فَقَدْ فَجَرَ . . . » « 1 » \r\nكسى كه معتقد نيست كه تقدير خير و شرّ به‌دست خدا مىباشد و خدا عالم به آنهاست كافر است و كسى كه معاصى را به خدا نسبت دهد فاجر است .\r\nگواه اينكه امام حسن عليه السلام هرگز دست از مبارزه با شرك و نفاق برنداشته و دين خدا را حمايت مىكرد توطئه معاويه براى شهادت آن بزرگوار مىباشد .\r\n« اللَّهُمَّ الْعَنْ اوَّلَ ظالِمٍ ظَلَمَ حَقَّ مُحَمَّدٍ صلى الله عليه و آله وَ آلِ مُحَمَّدٍ صلى الله عليه و آله وَ آخِرَ تابِعٍ لَهُ عَلىذلِك » « 2 » \r\n\r\n","description":"","footnote":" ( 1 ) - تحف العقول ، ص 166 .  ( 2 ) - زيارت عاشورا . ","page_name":" 331 ","page_number":331},
  {"content":"\r\n\r\nفَانّى ادْعُوكُمْ الى احْياءِ مَعالِمِ الْحَقِّ وَ اماتَةِ الْبِدْعَةِ فَأِنْ\r\nتُجيبُوا تَهْتَدُوا سُبُلَ الرَّشادِ . « 1 »  امام حسين عليه السلام\r\n\r\nتلاش‌هاى امام حسين عليه السلام جهت حفظ و احياى اسلام\r\nامام حسين عليه السلام ، سرور آزادگان جهان ، بعد از شهادت برادر بزرگوارش ، امام مجتبى عليه السلام ، حدود ده سال با معاويه معاصر بود . در اين مدت ، سياست آن حضرت عليه السلام در مورد مسائل فرهنگى ، سياسى و اجتماعى همانند برادرش بود . و قيام به شمشير را در برابر مفاسد و جنايات معاويه در آن شرايط به مصلحت اسلام نمىديد . ولى عدم جنگ به‌معناى بىتفاوت بودن نسبت به جريانات حاكم نبود . چه اينكه امام حسين عليه السلام در اين مدت با ارسال نامه‌هاى متعدد به معاويه بدعت‌ها و انحراف‌هاى او را يادآورى مىكرد و مصرّاً از او مىخواست كه مرتكب اين خلاف‌ها نشود . نامه‌هاى حضرت عليه السلام به معاويه را قبلًا در بحث بدعت‌هاى معاويه نقل كرديم . و در اين مدت امام حسين عليه السلام جهت آگاهى بخشيدن به مردم و معرّفى چهرهء كريه اموىها نيز تلاش مستمرّ داشت به‌عنوان نمونه\r\n\r\n","description":"","footnote":" ( 1 ) - اخبار الطّوال ، الدينورى ، ص 231 . امام حسين عليه السلام در نامهء خود به عده‌اى از مردم بصره نوشت : شما را به احياى تعليمات اسلام و از بين بردن بدعت‌ها دعوت مىكنم اگر اجابت كنيد به راه‌هاى درست هدايت خواهيد شد . ","page_name":" 332 ","page_number":332},
  {"content":"\r\n\r\nسخنرانى حضرت عليه السلام در مِنا را متذكر مىشويم .\r\nامام حسين عليه السلام در سخنرانى خود براى افراد متنفذ و دانشمندانى كه در « منا » گرد هم آمده بودند ضمن اينكه آنها را مقصّر اصلى دانست كه زمينه را براى حكومت بنىاميّه فراهم كرده‌اند ، خيانت‌هاى معاويه را يادآورى نمود . امام عليه السلام معاويه را ديكتاتورى خواند كه از ارزش‌هاى اسلامى فاصله گرفته است . و فرمود :\r\n« . . . جريان ادارى كشور و صدور احكام دادگاهى و تصويب برنامه‌هاى كشور بايد به‌دست دانشمندان روحانى كه امين حقوق الهى و داناى حلال و حرامند سپرده شود امّا اينك مقامتان را از شما باز گرفته و ربوده‌اند . اگر شما مردانى بوديد كه بر شكنجه و ناراحتى شكيبا بوديد و در راه خدا حاضر به تحمّل ناگوارى مىشديد مقرّرات براى تصويب پيش شما آورده مىشد و به‌دست شما صادر مىگرديد و مرجع كارها بوديد . اما به ستمكاران مجال داديد اين مقام را از شما بستانند ، و گذاشتيد حكومتى كه قانوناً مقيّد به شرع است به دست ايشان افتد تا براساس حدس و گمان به حكومت پردازند و طريقهء خودكامگى و اقناع شهوت را پيشه سازند . مايهء تسلّط آنان بر حكومت ، فرار شما از كشته شدن بود و دلبستگيتان به زندگى گريزان دنيا . شما با اين روحيه و رويّه ، تودهء ناتوان را به چنگال اين ستمگران گرفتار كرديد تا يكى برده‌وار سركوفته باشد و ديگرى بيچاره‌وار سرگرم تأمين آب و نانش . حكّام خودسرانه در منجلاب سلطنت غوطه‌ورند و با هوسبازى خويش ننگ و رسوايى به‌بار مىآورند ، در هر شهر ، سخنورى مزدور بر منبر مىرود . خاك وطن زير پايشان پراكنده و دستشان در آن گشاده است . مردم بنده ايشان‌اند و ناتوان از دفاع خويش .\r\nحاكمى ديكتاتور است و حاكمى ديگر كينه‌ورز و بدخواه و آن ديگرى كوبنده بيچارگان ، و فرمانروايى مسلّط كه نه خدا را مىشناسد و نه روز جزا را شگفتا كه جامعه در تصرّف مرد دغلباز و ستمكار است . . . ! » « 1 » \r\n\r\n","description":"","footnote":" ( 1 ) - موسوعة كلمات الامام الحسين عليه السلام ، ص 276 به نقل از تحف العقول ، 168 و بحارالانوار ، ج 100 ، ص 79 . ","page_name":" 333 ","page_number":333},
  {"content":"\r\n\r\nامام حسين عليه السلام براى هدايت امّت اسلام و مخالفت با انحرافات حزب اموى تلاش مستمر داشت اما اينكه چرا حضرت عليه السلام علناً وارد صحنه كارزار و نبرد با معاويه نشد و پس از مرگ وى قيام كرد مطلبى است كه اجمالًا آن را بررسى مىكنيم .\r\n\r\nعلل سكوت امام حسين عليه السلام در عصر معاويه\r\n\r\n1 - شرايط سياسى و اجتماعى عراق\r\nيكى از علل عدم قيام امام حسين عليه السلام در عصر معاويه ، اوضاع خاصّ سياسى و اجتماعى حاكم بر عراق بود . عراق به‌عنوان مركز خلافت على عليه السلام و پايگاه طرفداران اهل بيت عليهم السلام همانند عصر امام حسن عليه السلام گرفتار دنياطلبى و مرعوب قدرت اموىها بود و آمادگى براى قيام و انقلاب را نداشت . لذا امام حسين عليه السلام انقلاب در دوران معاويه را چيدن ميوه قبل از رسيدن آن تلقّى مىكند و به كسانى كه بعد از شهادت امام مجتبى عليه السلام از او خواستند تا قيام ضدّ معاويه را رهبرى نمايد فرمود :\r\n« . . . امّا رأى من اين است كه امروز موقع انقلاب نيست ، مادامى كه معاويه زنده است سر جاى خود بنشينيد ، در خانه‌ها را به روى خود ببنديد و خود را از موارد اتّهام دور سازيد . » « 1 » \r\nدر اين دوران ، شيعيان به رهبرى امام حسين عليه السلام در بازگو نمودن جنايت‌هاى معاويه و آماده كردن زمينه‌هاى اجتماعى براى انقلاب همواره تلاش مىكردند . چنان كه خبر شهادت حجر بن عدى و همراهانش به سرعت از شام و عراق به مدينه رسيد و امام حسين عليه السلام با دوستانش در اين باره سخن گفت . لذا « مروان بن حكم » احتمال شورش شيعيان را قوىّ دانست و به معاويه نوشت : « اما بعد ، « عمر بن عثمان » به من اطّلاع داد كه عدّه‌اى از اهل عراق و رجال ، نزد حسين بن على رفت و آمد مىكنند . من اين موضوع را تحقيق نمودم ، اطّلاع رسيد كه حسين ، هم‌اكنون مصمّم به شورش و سرپيچى از اطاعت\r\n\r\n","description":"","footnote":" ( 1 ) - اخبار الطوال ، ص 222 . ","page_name":" 334 ","page_number":334},
  {"content":"\r\n\r\nشماست نظر خود را در اين باره ابلاغ كن . » « 1 » \r\n\r\n2 - شخصيّت معاويه\r\nعامل ديگرى كه مانع قيام امام حسين عليه السلام در دوران معاويه بود زرنگى و زيركى او در حلّ مسائل سياسى و اجتماعى و جايگاه دينى او در جامعه بود .\r\nمعاويه با گماشتن مأموران مخفى تمام حركات امام حسين عليه السلام را با دقّت كنترل مىكرد .\r\nاگر حضرت عليه السلام در زمان او نهضت خود را آغاز مىكرد به احتمال قوىّ قبل از اينكه انقلاب او به جايى برسد و در جامعه مطرح شود آن حضرت عليه السلام را به شهادت مىرساند چنان كه امام حسن عليه السلام و مالك اشتر به‌طور مرموز توسط معاويه به شهادت رسيدند .\r\nو از سوى ديگر معاويه آدم ظاهرالصلاحى بود و هرگز علناً مرتكب خلاف نمىشد .\r\nو سعى مىكرد به بدعت‌ها و جنايت‌هاى خود رنگ دينى بدهد . چنان كه او براى مخالفت با على عليه السلام قتل عثمان را بهانه قرار داد و در جريان حكميت موقعيت خود را به نام دين محكم ساخت . لذا هرگونه مبارزه و جنگ با معاويه نه تنها شكست نظامى در پى داشت بلكه شكست اجتماعى و معنوى را نيز نزد مردمى كه چهره كريه معاويه را نمىشناختند به‌همراه داشت . بنابراين قيام به نفع اسلام و مسلمانان نبود .\r\n\r\nقرارداد صلح\r\nمانع ديگرى كه در دوران معاويه براى قيام وجود داشت پيمان صلحى بود كه معاويه با امام حسن عليه السلام بسته بود . گرچه معاويه از روز نخست احترامى به صلحنامه قايل نبود امّا هر موقع لازم مىديد از آن عليه اهل بيت عليهم السلام بهره مىگرفت . بعنوان نمونه نامه معاويه به امام حسين عليه السلام را مىتوان ذكر كرد . او وقتى متوجّه شد امام عليه السلام اقداماتى براى آمادگى مردم براى قيام بر ضد حكومت مىنمايد نوشت : « گزارش پاره‌اى از كارهاى تو به من رسيده است كه اگر صحّت داشته باشد ، من آنها را شايسته تو نمىدانم . سوگند به خدا هر كس\r\n\r\n","description":"","footnote":" ( 1 ) - اخبار الطوال ، ص 224 . ","page_name":" 335 ","page_number":335},
  {"content":"\r\n\r\nپيمان و معاهده‌اى بندد بايد به آن وفا كند ، مخصوصاً شخص بزرگ و شريفى مثل تو ، با آن مقام و منزلتى كه نزد خدا دارى ، حتماً بايد به پيمان خود پايبند باشى ، اينك مواظب خود باش و به عهد خود وفا كن . اگر با من مخالفت كنى ، با مخالفت روبه‌رو مىشوى و اگر بدى كنى بدى مىبينى از ايجاد اختلاف ميان اين امّت بپرهيز . » « 1 » \r\nبنابراين قيام امام حسين عليه السلام در زمان معاويه ظاهراً نوعى مخالفت با قرارداد صلح نيز به‌شمار مىرفت .\r\n\r\nسلطنت يزيد بن معاويه\r\nمرگ معاويه در ماه رجب سال 60 ه . به وقوع پيوست ؛ و يزيد بن معاويه طبق طرح قبلى به‌خلافت رسيد . يزيد تمامى همّت خود را صرف اخذ بيعت از مخالفان جدّى خود به‌ويژه حسين بن على عليه السلام نمود . او از « وليد بن عتبة بن ابىسفيان » خواست تا به سرعت از عبدالله بن زبير و حسين بن على عليه السلام بيعت بگيرد . وليد نيز شبانه آنان را به دارالامارة احضار نمود . « 2 » \r\nهنگامى كه پيام والى مدينه به امام حسين عليه السلام رسيد امام عليه السلام متوجه مرگ معاويه گرديد ، لذا جمعى از نزديكان خود را ، مسلّح همراه خود به قصر برد تا در صورت لزوم خطر را از امام عليه السلام دفع نمايند . وليد مسأله بيعت با يزيد را مطرح كرد ، امّا حضرت عليه السلام فرمود : شخصى چون من نمىبايست در خفا بيعت كند . وليد پذيرفت و امام حسين عليه السلام شب بعد مدينه را به قصد مكّه ترك كرد .\r\n\r\nقيام امام حسين عليه السلام بر ضد ظلم و فساد\r\nبا آغاز سلطنت يزيد ، علاوه بر بدعت‌ها و مفاسد قبلى و از بين رفتن موانع قيام ، امام\r\n\r\n","description":"","footnote":" ( 1 ) - الامامة والسياسة ، ج 1 ، ص 118 ؛ مقتل الحسين ، خوارزمى ، ج 1 ، ص 262 .  ( 2 ) - اخبار الطوال ، ص 227 . ","page_name":" 336 ","page_number":336},
  {"content":"\r\n\r\nحسين عليه السلام در شرايط خاصّى قرار گرفت : از طرفى مجبور شده بود با يك فرد فاسد بىبند و بار به‌عنوان خليفه پيغمبر ، بيعت كند ، و از طرفى فساد در دستگاه اموى ، به اوج رسيده و نظام ارزشى جامعه را مبدّل ساخته و آنها را به سنت‌ها و باورهاى جاهلى نزديك كرده بود . و از طرف ديگر عدّه‌اى از مردم عراق براى بيعت با حضرت عليه السلام اعلام آمادگى كرده بودند . لذا امام حسين عليه السلام موضع جديدى اتخاذ نمود و با تمام هستى عليه خاندان فاسد اموى قيام كرد .\r\nامام حسين عليه السلام در پاسخ مروان كه از او براى يزيد بيعت مىخواست فرمود :\r\n« عَلَى الاسْلامِ السَّلامُ اذْ قَدْ بُلِيَتِ الْامَّةُ بِراعٍ مِثلِ يَزيدٍ . . . وَ قَدْ سَمِعْتُ جَدّى رَسوُلُ اللَّهِ صلى الله عليه و آله يَقُول : الْخِلافَةُ مُحَرَّمَةٌ عَلَى آلِ ابى سُفيان . . . » « 1 » \r\nبا اسلام بايد وداع نمود زيرا امّت گرفتار رهبرى همانند يزيد شده است . . . و از جدّم رسول خدا صلى الله عليه و آله شنيدم كه فرمود : خلافت بر آل ابوسفيان حرام است .\r\nامام حسين عليه السلام علاوه بر بدعت‌ها و انحراف‌هاى عصر معاويه ، با بدعت بسيار بزرگى روبه‌رو بود و آن حكومت فرد فاسق و فاجرى مثل يزيد بود كه به هيچ وجه صلاحيت و شايستگى براى خلافت اسلامى نداشت ؛ او علناً شراب مىخورد و ميمون‌بازى و سگ‌بازى مىكرد و با سوگلىهاى خود مشغول عيش و نوش بود . امام عليه السلام در پاسخ مروان اوّلين انگيزه مبارزه و مخالفت خويش را عدم شايستگى يزيد اعلام فرمود و هنگام حركت از مدينه ، در وصيتنامهء خويش به مهمترين علّت قيام خود كه همانا امر به معروف و نهى از منكر و مبارزه با مفاسد وسيع و نابسامانىهاى فراوان اجتماعى و دينى بود تصريح فرمود :\r\n« اريدُ انْ امُرَ بِالْمَعْرُوفِ وَ انْهى عَنِ الْمُنْكَرِ وَ اسيرُ بِسيرَةِ جَدّى وَ ابى عَلِىِ بْنِ ابى طالِبٍ » « 2 » \r\n\r\n","description":"","footnote":" ( 1 ) - مقتل الحسين ، خوارزمى ، ج 1 ، ص 268 ؛ بحارالانوار ، ج 44 ، ص 326 .  ( 2 ) - مقتل الحسين ، خوارزمى ، ج 2 ، ص 273 . ","page_name":" 337 ","page_number":337},
  {"content":"\r\n\r\nبراى امر به معروف و نهى از منكر قيام كردم و به راه و رسم جدّم و پدرم على بن ابىطالب عليه السلام حركت مىكنم .\r\nامام حسين عليه السلام در يكى از منازل بين راه در مورد اهداف قيام خود فرمود :\r\n« اى مردم ! پيامبر خدا فرمود : هر مسلمانى با سلطانى زورگو مواجه گردد كه حرام خدا را حلال نموده پيمان الهى را در هم شكند ، با قانون پيامبر مخالفت كند ، در ميان بندگان خدا راه گناه و معصيت و عدوان و دشمنى را ترويج نمايد . ولى او در مقابل چنين سلطانى ، با عمل و يا با گفتار اظهار مخالفت ننمايد بر خداوند است كه اين فرد را به محلّ همان طغيانگر در آتش جهنّم داخل كند .\r\nاى مردم ! آگاه باشيد اينان ( بنى اميّه ) اطاعت خدا را ترك و پيروى از شيطان را بر خود فرض نموده‌اند فساد را ترويج و حدود الهى را تعطيل نموده و حلال و حرام خداوند را تغيير داده‌اند و من به هدايت و رهبرى جامعه مسلمانان و قيام بر ضد اين همه فساد و مفسدين كه دين جدّم را تغيير داده‌اند از ديگران شايسته‌ترم . » « 1 » \r\nبنابراين « نجات اسلام » هدف غايى امام حسين عليه السلام از نهضت خونبار سال 61 هجرى بود . كه اگر قيام آن حضرت نبود بنىاميّه نام اسلام و مسلمانان را مىسوزاندند . درود خدا و بندگان صالح خدا به ارواح شهداى كربلا به‌ويژه سالار شهيدان حسين بن على عليه السلام باد .\r\n\r\n","description":"","footnote":" ( 1 ) - تاريخ طبرى ، ج 4 ، ص 304 ؛ الكامل ، ابن اثير ، ج 2 ، ص 552 . ","page_name":" 338 ","page_number":338},
  {"content":"\r\n\r\nمنابع و مآخذ\r\nقرآن كريم\r\nنهج‌البلاغه ، ترجمه آقايان امامى و آشتيانى . ( در مواردى از ترجمه دكتر شهيدى نيز سود جسته شده است )\r\nابوالشهداء ، عباس محمود عقّاد ، مصر .\r\nالاجتهاد فى مقابل النص ، سيد عبدالحسين شرف‌الدين الموسوى ، موسسة الاعلمى للمطبوعات ، بيروت .\r\nالاحتجاج ، ابومنصور احمد بن على بن ابىطالب الطبرسى ، اسوه ، ايران .\r\nاحقاق الحق و ازهاق الباطل ، سيد نورالدين الحسينى المرعشى ، انتشارات اسلاميه ، تهران .\r\nالاخبار الطُوال ، ابوحنيفه بن داود الدينورى ، منشورات الشريف الرّضى ، ترجمه مهدوى دامغانى ، چاپ نشر نو .\r\nالاخبار الموفّقيات ، الزبير به كار ، تحقيق سامى مكّى ، انتشارات الشريف الرضى .\r\nالاختصاص ، شيخ مفيد ، تحقيق علىاكبر غفارى ، جامعه مدرّسين ، قم 1418 ه . ق .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nالارشاد ، محمد بن محمد بن نعمان العكبرى ( مفيد ) ، موسسة الاعلمى للمطبوعات ، لبنان و با ترجمه ساعدى ، كتابفروشى اسلاميّه ، تهران .\r\nالاستيعاب ، ابن عبدالبرّ القراطبى ، دارالمعارف ، مصر .\r\nاسد الغابة ، ابن اثير ، المكتبة الاسلاميّة ، رياض .\r\nاسرار آل محمد صلى الله عليه و آله ، سليم بن قيس ، بىنام .\r\nارشاد الفحول ، الشوكانى ، دارالمعرفه ، بيروت .\r\nالاصابة فى تمييز الصحابة ، ابن حجر العسقلانى ، المكتبة التجارية ، مصر .\r\nالاصنام ، ابومنذر هشام بن محمد كلبى ، ترجمه سيد محمدرضا جلالى نائينى ، نشر نو .\r\nاصول كافى ، محمد بن يعقوب كلينى ، ترجمه مصطفوى ، دفتر نشر فرهنگ اهل بيت عليهم السلام ، تهران .\r\nاعلام الورى باعلام الهدى ، الطبرسى ، تحقيق مؤسسة ال البيت عليهم السلام لاحياء التراث ، قم 1417 .\r\nاعيان الشيعة ، السيد محسن الامين ، دارالتعارف ، بيروت .\r\nالاغانى ، ابوالفرج الاصفهانى ، مؤسسة جمال ، بيروت .\r\nامالى ، محمد بن حسن طوسى ، نعمان ، نجف 1384 ه . ق .\r\nامالى ، شيخ مفيد ، بنياد پژوهشهاى اسلامى ، مشهد 1364 .\r\nالامام على اسد الاسلام ، روكس بن زايد العزيزى ، دارالكتاب العربى بيروت .\r\nالامامة والسياسة ، ابن قتيبه الدينورى ، تحقيق على شيرى ، منشورات الشريف الرضى ، قم .\r\nانساب الاشراف ، بلاذرى ، دارالتعارف للمطبوعات ، بيروت .\r\nالايضاح ، فضل بن شاذان نيشابورى ، دانشگاه تهران ، 1363 .\r\nبحارالانوار ، علامه مجلسى ، بيروت .\r\nبحارالانوار ، علّامه مجلسى ، تهران .\r\nالبدع والنهى عنها ، محمّد بن رضّاح القرطبى ، تحقيق محمد احمد دهمان ، دار البصائر ، دمشق .\r\nبصائر الدرجات فى فضائل آل محمد صلى الله عليه و آله ، محمّدين الحسن بن فروخ الصفّار القمى ، مكتبة آيةالله المرعشى النجفى ، قم ، 1404 ه . ق .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nالبيان والتبيين ، جاحظ ، تحقيق عبدالسلام هارون ، مصر 1948 .\r\nبيت‌الاحزان ، شيخ عباس قمى ، ترجمه اشتهاردى ، ناصر ، قم .\r\nپرتوى از عظمت حسين عليه السلام ، لطف‌الله صافى گلپايگانى ، دفتر انتشارات اسلامى ، قم 1372 .\r\nتاريخ الادب العربى ( العصرالجاهلى ) ، شوقى ضيف ، ترجمه عليرضا ذكاوتى ، سپهر ، ايران ، 1364 .\r\nتاريخ الجاهلية ، عمر فروخ ، دارالعلم ، بيروت .\r\nتاريخ دمشق ، ابوالقاسم على بن الحسن ، تحقيق على شيرى ، دارالفكر ، بيروت .\r\nتاريخ الخلفاء ، جلال‌الدين عبدالرحمن بن ابىبكر السيوطى ، تحقيق عبدالحميد ، انتشارات الشريف الرضى ، قم ، سال 1370 .\r\nتاريخ سياسى اسلام ، حسن ابراهيم حسن ، ترجمه پاينده ، انتشارات جاويدان .\r\nتاريخ سياسى اسلام ، رسول جعفريان ، سازمان چاپ و انتشارات وزارت فرهنگ و ارشاد اسلامى ، تهران - 1369 .\r\nتاريخ طبرى ، محمد بن جرير طبرى ، مؤسسة الاعلمى للمطبوعات ، بيروت .\r\nتاريخ مفصل عرب قبل از اسلام ، جواد على ، ترجمه حسين روحانى ، نشر مشهد .\r\nتاريخ يعقوبى ، احمد بن ابىيعقوب ، مؤسّسة و نشر فرهنگ اهل بيت عليهم السلام ، دار صادر ، بيروت .\r\nتحف العقول ، حسن بن على بن الحسين بن شعبة الحرّانى ، كتابخانه اسلاميّه ، تهران .\r\nتذكرة الحفاظ ، ذهبى ، دار احياء التراث العربى ، بيروت ، ، 1374 .\r\nتذكرة الخواص ، سبط بن جوزى ، مكتبة نينوى ، تهران .\r\nالتراتيب الاداريّه ، الكتانى ، دار احياء التراث العربى ، بيروت .\r\nتهذيب تاريخ دمشق ، عبدالقادر بدران ، دارالمسيرة ، بيروت .\r\nتهذيب التهذيب ، ابن حجر العسقلانى ، دار صادر ، بيروت .\r\nثواب الاعمال و عقاب الاعمال ، محمد بن على بن بابويه ( صدوق ) ، مكتبة الصدوق ، قم .\r\nالحماسة ، ابى عبادة الوليد بن عبيد البخترى ، بيروت .\r\nحماسه حسينى ، مرتضى مطهرى ، صدرا ، تهران ، 1364 .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nحياة الصحابه ، كاندهلوى ، دارالقلم ، بيروت 1968 .\r\nالخطط والاثار ، المقريزى ، مصر ، 1270 ه . ق .\r\nالدر المنثور ، جلال الدين سيوطى ، 1377 ه . ق .\r\nده گفتار ، مرتضى مطهّرى ، صدرا ، 1368 .\r\nديوان ، مهدى الهى قمشه‌اى .\r\nالروض المعطار فى خبر الاقطار ، محمد بن عبدالمنعم ، الحميرى ، تحقيق احسان عباس ، بيروت .\r\nسفينة البحار ، شيخ عباس قمى ، كتابه سنايى ، تهران .\r\nسلسلة الينابيع الفقهية ، علىاصغر مرواريد ، مؤسسة فقه الشيعة ، بيروت .\r\nسنن ابن ماجه ، دار احياء التراث العربى ، بيروت .\r\nالسيرة النبوية ، ابن هشام ، دار احياء التراث العربى ، بيروت .\r\nسيرة الحلبية ، الحلبى الشافعى ، دارالفكر ، بيروت .\r\nسيرى در نهج‌البلاغه ، مرتضى مطهّرى ، صدرا ، تهران ، 1365 .\r\nشرح نهج‌البلاغه ، ابن ابىالحديد ، احياء التراث العربى ، بيروت .\r\nشرح نهج‌البلاغه ، ابن ابىالحديد ، انتشارات آيةالله نجفى مرعشى ، 1404 .\r\nصحيح البخارى ، محمد بن اسماعيل البخارى ، دارالطباعة العامرة باستانبول .\r\nالصحيح من سيرة النّبى الاعظم صلى الله عليه و آله ، جعفر مرتضى عاملى ، دار الهادى ، بيروت .\r\nضحى الاسلام ، احمد امين ، مصر .\r\nطبقات الكبرى ، ابن سعد ، ليدن .\r\nالعقد الفريد ، ابن عبد ربّه ، دارالكتب ، بيروت ، 1983 .\r\nالغارات ، ابن هلال الثقفى ، مؤسّسة دارالكتاب الاسلامى ، 1990 .\r\nالغدير فى الكتاب والسنة والادب ، عبدالحسين احمد الامينى ، دارالكتب الاسلاميّه ، چاپ دوّم .\r\nالفتوح ، ابن اعثم ، هند ، 1395 .\r\nفجر الاسلام ، احمد امين ، مصر .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nفسئلوا اهل الذكر ، محمّد التّيجانى ، مؤسسة الفجر ، لندن .\r\nالفصول المائة فى حياة ابى الائمة على بن ابى طالب عليه السلام ، اصغر ناظم‌زاده ، انتشارات اهل البيت عليهم السلام ، قم 1411 ه . ق .\r\nقاموس قرآن ، سيد علىاكبر قرشى ، دارالكتب الاسلامى .\r\nالكامل فى التاريخ ، ابن اثير ، تحقيق على شيرى ، دار احياء التراث العربى ، بيروت .\r\nكنزالعمال ، متقى هندى ، هند . 1381 ه . ق .\r\nاللهوف على قتلى الطفوف ، سيد بن طاووس ، ترجمه صحفى ، انتشارات اهل البيت ، قم .\r\nمبارزه براى آزادى بيان و عقيده در عصر شيخ مفيد ، سيد جعفر مرتضى عاملى ، ترجمه محمد سپهرى ، انتشارات دفتر تبليغات اسلامى ، قم ، 1372 .\r\nمثنوى معنوى ، مولوى .\r\nمجمع البحرين ، فخرالدّين الطريحى ، تحقيق احمد الحسينى ، مؤسسة الوفاء ، بيروت .\r\nمجمع البيان ، ابوعلى الفضل بن الحسن الطبرسى ، مكتبة آيةالله نجفى مرعشى ، قم .\r\nمجمع الزوائد و منبع‌الفوائد ، على بن ابىبكر الهيثمى ، دارالكتاب ، بيروت .\r\nالمحير ، ابوجعفر محمد بن حبيب ، دارالافاق الجديدة ، بيروت .\r\nالمراجعات ، سيّد عبدالحسين ، شرف‌الدين الموسوى ، مؤسسة الاعلمى للمطبوعات ، بيروت .\r\nمروج الذهب و معادن الجوهر ، المسعودى ، تحقيق عبدالامير مهنّا ، مؤسسة الاعلمى للمطبوعات ، بيروت - 1991 .\r\nمستدرك الصحيحين ، النيشابورى ، حيدرآباد ، 1334 ه .\r\nالمصنف ، صنعانى ، 1390 ه . ق .\r\nمعالم المدرستين ، السيّد مرتضى العسكرى ، المجمع العلمى الاسلامى ، چاپ سوّم .\r\nمعراج السعادة ، ملا احمد نراقى ، سازمان انتشارات جاويدان .\r\nمعلّقات السبع ، ترجمه عبدالحميد آيتى ، اشرافى ، تهران .\r\nالمغنى ، قاضى عبدالجبّار ، دارالكتب ، بيروت .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمفاتيح الجنان ، شيخ عباس قمى .\r\nمفردات الفاظ القرآن ، الراغب الاصفهانى ، كتابخانه مرتضويه .\r\nمقاتل الطالبيين ، ابىالفرج الاصفهانى ، قاهره ، 1365 .\r\nمقتل الحسين ، خوارزمى ، تحقيق محمد السماوى ، انوار الهدى ، قم .\r\nمقتل الحسين او حديث كربلا ، عبدالرّزاق الموسوى المقرّم ، بصيرتى ، قم ، 1382 ه . ق .\r\nالملل والنحل ، ابوالفتح محمد بن عبدالكريم الشهرستانى ، تحقيق محمدرضا جلالى ، تهران .\r\nمنتهى الآمال ، شيخ عباس قمى ، انتشارات اسلاميّه .\r\nموسوعة التاريخ الاسلامى ، اليوسفى الغروى ، مجمع فكر الاسلامى .\r\nموسوعة كلمات الامام الحسين عليه السلام ، معهد تحقيقات باقرالعلوم عليه السلام ، دارالمعروف ، قم .\r\nميزان الاعتدال ، ذهبى ، دارالمعرفة ، بيروت .\r\nالميزان ، علّامه محمدحسين طباطبايى ، موسسة الاعلمى للمطبوعات ، بيروت .\r\nالنصايح الكافية ، محمد بن عقيل علوى حضرمى ، ترجمه عطاردى ، انتشارات عطاردى ، 1373 .\r\nنهج‌السعادة فى مستدرك نهج‌البلاغه ، الشيخ المحمودى ، مجمع احياء الثقافة الاسلامية .\r\nنهج‌الفصاحه ، ترجمه ابوالقاسم پاينده ، جاويدان .\r\nوسائل الشيعه ، شيخ حرّ العاملى ، احياء التراث العربى ، بيروت .\r\nالهجاء والهجاؤن فى الجاهلية ، م ، محمدحسين ، مكتبة الادب ، مصر ، 1947 .\r\nهدايةالكبرى ، حسين بن حمدان الخصى ، دارالكتاب العربى ، بيروت .\r\nينابيع المودة لذوى القربى ، سليمان بن ابراهيم القندوزى الحنفى ، اسوه ، تهران ، 1416 ه . ق .\r\n\r\n\r\n","description":"","footnote":"","page_name":" 344 ","page_number":344}
  ]