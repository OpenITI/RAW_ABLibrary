[
  {"content":"\r\n . \r\n","description":"","footnote":"","page_name":" سرآغاز 1 ","page_number":1},
  {"content":"\r\n . \r\n","description":"","footnote":"","page_name":" سرآغاز 2 ","page_number":2},
  {"content":"\r\n\r\nسلسلهء انتشارات انجمن آثار ملى\r\n127\r\nمجموعهء اثار ثقة الاسلام شهيد تبريزى\r\n1 - مجمل حوادث يوميه مشروطه\r\n2 - نامه ها\r\n3 - مقاله ها\r\n4 - رساله ها\r\n5 - تلگرامها\r\nبه كوشش\r\nنصرت الله فتحى\r\n\r\n","description":"","footnote":"","page_name":" سرآغاز 3 ","page_number":3},
  {"content":"\r\n\r\nاز اين كتاب يكهزار نسخه در چاپخانه خرمى بچاپ رسيد\r\nشمارهء ثبت كتابخانهء ملى 1423 5 ديماه 4535\r\n\r\n","description":"","footnote":"","page_name":" سرآغاز 4 ","page_number":4},
  {"content":"\r\n\r\nو همين نشريهء انجمن آثار ملى در سال 2535 شاهنشاهى\r\nسال برگزارى جشن پنجاهمين سال شاهنشاهى پهلوى\r\n\r\n","description":"","footnote":"","page_name":" سرآغاز 5 ","page_number":5},
  {"content":"\r\n . \r\n","description":"","footnote":"","page_name":" سرآغاز 6 ","page_number":6},
  {"content":"\r\n\r\n\r\nسراغاز\r\nبنام پروردگار بزرگ جهان و جهانيان\r\nبا عرض سپاس بىقياس به آستانهء كبريائى پروردگار بىهمتا و درود بىاندازه بر واپسين پيمبران حضرت محمّد مصطفى ( ص ) و دودمان گرامى او .\r\nبخش مهمّى از نوشته‌هاى شادروان ميرزا على ثقة الاسلام شهيد تبريزى « 1 » رادمرد فرزانه و فداكار آذربايجان ، كه جانبازى او در راه استقلال و سربلندى ميهن عزيز و مصلوب گشتن وى و هفت نفر از يارانش در روز عاشورا بدست دژخيمان در شهر تاريخى تبريز ، همانند شهادت بسيارى از مردم غيور آذربايجان در آن روزهاى تاريك و خفقان‌آور ، صحنه‌هائى دردناك و آموزنده از تاريخ آزادى و آزادگى مردم ايران را باز مينمايد ، در معرض انتشار و استفادهء علاقه‌مندان گذارده مىشود .\r\nكسانى كه با تاريخ مشروطيّت ايران آشنائى دارند به خوبى ميدانند كه شادروان ثقة الاسلام نه‌تنها شخصيّت روحانى و ميهن‌پرستى بلندمرتبت\r\n\r\n","description":"","footnote":"","page_name":" سرآغاز 7 ","page_number":7},
  {"content":"\r\n\r\nبلكه عنصرى سياستمدار و آشنا به تحوّلات عصر و بسيار ژرف‌نگر و آگاه به مصلحتهاى همه‌جانبهء ملك و ملّت بشمار ميرفت « 2 » و گرفتار شدن و شهيد گشتن چنين مرد بزرگى بدست دشمنان و بدخواهان ايران فاجعه‌اى نبود و نيست كه گذشت روزگار بر آن گرد فرامّوشى بيفكند بلكه هراندازه فرزندان ايران بهتر بتاريخ ميهن خود آشنا گردند و هرقدر سالهائى افزونتر از چنين واقعهء اندوهبار بگذرد و اهميّت آن بيشتر معلوم خاطر مردم حقيقت‌خواه و ايران‌دوست مىشود چنان كه تاكنون كتابها و مقالات فراوان در اين زمينه در ايران و كشورهاى ديگر نوشته و چاپ و منتشر گشته است و باز هم بسيارى كارهاى ديگر در اين باب شايستهء انجام دادن است .\r\nاز جمله كتابهائى كه راجع‌به اين موضوع مهمّ در چند سال اخير انتشار يافت ميتوان كتاب \" نامه‌هائى از تبريز \" در ديماه 1351 خورشيدى - 2531 شاهنشاهى و كتاب \" زندگىنامهء شهيد نيكنام ثقة الاسلام تبريزى \" در اسفندماه 1352 خورشيدى - 2532 شاهنشاهى را نام برد « اطّلاعات مربوط بهردو كتاب در زيرنويس شمارهء ( 1 ) سرآغاز مذكور است » .\r\nانجمن آثار ملّى پس از اطّلاع از چاپ كتابهاى نامبرده و بهره‌مندى از آنها بويژه \" زندگينامه \" متوجّه گرديد كه اسناد نوشته‌اى بخامهء آن بزرگ مرد\r\n\r\n","description":"","footnote":"","page_name":" سرآغاز 8 ","page_number":8},
  {"content":"\r\n\r\nفداكار و ميهن‌دوست وجود دارد كه چاپ عين آنها بدون دخل و تصرّف از نظر تاريخ ايران حائز اهميّت فراوان است « 3 » و با اطّلاع برخى از اعضاء هيئت مؤسّسين انجمن كه ميدانستند هنگام وقوع فاجعه چگونه از طرف شخصيّت‌هاى ايرانى و غيرايرانى در ايران و اروپا كوشش‌هائى جهت روشن كردن مردم آزادهء جهان نسبت به سرنوشت ميهن عزيز و اين گونه رفتارها و ستم‌هاى تحمّل‌ناپذير صورت گرفته بود « 4 » فرصت را غنيمت شمرد و با تماس و مذاكره با سركار خانم امير حاجبى ( خواهرزادهء شهيد سعيد ) و نويسندهء محترم آقاى نصرت اللّه فتحى « 5 » مؤلّف كتاب « زندگينامه . . . » نسبت به چاپ اسناد نامبرده كوشش و اقدام نمود و اينك ثمرهء آن را در كتاب حاضر از نظر محقّقان و علاقه‌مندان به تاريخ و دوستداران چنين حقايق و وقايع ميگذارند .\r\nانجمن آثار ملّى به روان پاك بزرگمردان شهيد راه حق و حقيقت و استقلال و بزرگى و آزادى ايران جاويدان درود فراوان ايثار مينمايد و به فحواى « الفضل للمتقدّم » به همهء كسانى كه در راه تدوين و تاليف و چاپ و انتشار مطالب مربوط بدينگونه امور كوشش و اقدام كرده‌اند آفرين و ستايش صميمانهء خود را عرضه ميدارد و از نويسنده و پژوهندهء گرامى آقاى نصرت اللّه فتحى و بازماندگان ارجمند شادروان\r\n\r\n","description":"","footnote":"","page_name":" سرآغاز 9 ","page_number":9},
  {"content":"\r\n\r\nثقة الاسلام شهيد كه براى گردآورى اسناد مندرج در كتاب حاضر به ايشان يارى و همكارى فرموده‌اند ( و نام شريفشان در صفحهء 507 كتاب مندرج است ) سپاسگزارى مىكند و از پروردگار تعالى توفيق روزافزون فرزندان اين مرزوبوم را به آشنائى بيشتر به تاريخ گذشته ميهن خود و اطّلاع از فداكارى و جانبازى قهرمانان استقلال كشور كه موجوديّت ايران كنونى خونبهاى آن عناصر گرانمايه است مسئلت مىكند .\r\nدر پايان اشاره به اين نكته را هم بمورد ميداند كه آرامگاه شادروان ثقة الاسلام شهيد در مجموعهء ساختمان معظمى است كه به يادبود مهان و بزرگان و سرايندگان مدفون در گورستان تاريخى سرخاب تبريز از چند سال پيش بوسيلهء اين انجمن طرح‌ريزى و اجرا شده و قريبا انجام مىيابد .\r\nبدين‌ترتيب اگر در دوران زندگى آن فقيد سعيد وضع بىسامان كشور منجر به چنان فاجعه‌هاى هولناك ميشد اكنون روزگار رستاخيزى را درمىيابيم كه وسائل قدرشناسى و بزرگ داشت چنان رادمردان موجود و تا حدّ مقدور امكان جبران گذشته‌هاى تاريك فراهم آمده است و اين خود موجب خرسندى و سرافرازى تواند بود .\r\nبمنّه و كرمه\r\nانجمن آثار ملّى\r\n\r\n\r\n","description":"","footnote":"\r\n( 1 ) تولّد 1277 هجرى برابر 1239 خورشيدى - 2419 شاهنشاهى - شهادت دوشنبه\r\n","page_name":" سرآغاز 10 ","page_number":10},
  {"content":"\r\n\r\n\r\n\r\n","description":"","footnote":"\r\nعاشوراى 1330 هجرى برابر يازدهم ديماه 1290 خورشيدى - 2470 شاهنشاهى اوّل ژانويهء 1912 ميلادى ( با استفاده از زندگينامهء شهيد نيكنام ثقة الاسلام تبريزى نگارش نصرت اللّه فتحى - نشريّهء شمارهء - 4 - بنياد نيكوكارى نوريانى - چاپ تهران - 1352 خورشيدى و نامه‌هائى از تبريز نوشتهء ادوارد براون ترجمهء حسن جوادى - انتشارات خوارزمى - چاپ تهران ديماه 1351 خورشيدى ص / 69 )\r\n( 2 ) توجّه خوانندگان گرامى را به چند سطر آخر صفحهء 507 و آغاز صفحهء 508 كتاب جلب مينمايد .\r\n( 3 ) چند جمله از صفحات 640 و 641 كتاب زندگينامه را در اينجا عينا نقل مينمايد :\r\n« اوّلين دستى كه براى دعا بر آسمان افراشته گشت دست لرزان مادرش « نوش‌آفرين » بود چون هنوز نيمه‌اميدى داشتند گفتند به همه خبر بدهيم دوستان و آشنايان و رجال را مستحضر سازيم ، ولى بهمهء آنها دسترس نبود و بيشترشان در نهانگاه بودند ، بفكر بيرون بردن اسناد و نوشته‌ها و نامه‌ها و سپردن آنها بر برخى از محارم افتادند ، با ترس و دلهره و دست‌پاچگى دست‌بكار شدند ، خدا ميداند كه در اين گيرودار و وانفسا چه يادداشتهاى ذيقيمتى از بين رفت و چه كتابهائى كه رفت و ديگر برنگشت .\r\n( 4 ) كتاب سابق الذّكر « نامه‌هائى از تبريز » اطّلاع كافى در اين زمينه را دربردارد .\r\n( 5 ) بسال 1293 خورشيدى ( 2473 شاهنشاهى ) در روستاى آتش‌بغ در شهرستان هشترود آذربايجان تولّد يافته در مراغه و تبريز و تهران تحصيل نموده در سال -\r\n","page_name":" سرآغاز 11 ","page_number":11},
  {"content":"\r\n\r\n\r\n\r\n","description":"","footnote":"\r\n- 1311 خورشيدى ( 2491 شاهنشاهى ) به خدمت وزارت دارائى و گمرك درآمده پس از سى سال خدمت در چهل و هشت سالگى بازنشسته شده است و از سال 1315 خورشيدى - 2495 شاهنشاهى نيز دست‌بكار نويسندگى بوده در طول مدّت چهل سال در روزنامه‌ها و مجلّه‌هاى گوناگون بيش از پانصد مقاله يا رساله نگاشته از سال 1330 خورشيدى ( 2510 شاهنشاهى ) به بعد هم به تأليف كتابهاى متعدّد پرداخته است كه ميتوان ( ديدار همرزم ) - ( عارف و ايرج ) - ( زندگينامهء شهيد نيكنام ثقة الاسلام تبريزى ) - و ( يپرم خان قهرمان آزادى ايران ) را از جمله مهمترين آنها دانست ( شرح‌حال نسبتا جامع و كافى آقاى فتحى بخامهء دانشمند گرامى آقاى دكتر نصرت اللّه كاسمى دبير كلّ محترم بنياد نيكوكارى نوريانى در ديباچهء كتاب \" زندگينامه . . . \" صفحه‌هاى ط و ظ مندرج است .\r\n","page_name":" سرآغاز 12 ","page_number":12},
  {"content":"\r\n . \r\n","description":"","footnote":"","page_name":" 1 ","page_number":13},
  {"content":"\r\n . \r\n","description":"","footnote":"","page_name":" 2 ","page_number":14},
  {"content":"\r\n . \r\n","description":"","footnote":"","page_name":" 3 ","page_number":15},
  {"content":"\r\n . \r\n","description":"","footnote":"","page_name":" 4 ","page_number":16},
  {"content":"\r\n\r\n« بهترين وسيله استدلال خيلى اوقات تشبيه » « و مقايسه است . بايد ما نسل فعلى را با گذشته » « غمناك و اسفناك خودمان آشنا بكنيم . »\r\nفرمايش شاهنشاه آريامهر تيرماه 1354\r\n\r\nسخنى چند با خوانندگان ارجمند :\r\n كوته نكند بحث سر زلف تو حافظ * پيوسته شد اين سلسله تا روز قيامت \r\nپس از آنكه كتاب « زندگىنامه شهيد نيكنام ثقة الاسلام » بتوسط اينجانب تأليف و منتشر شد و خوانندگان ارجمند از خواندن آن به وجود يادداشتهائى بنام « مجمل حوادث يوميه مشروطه » و تعدادى نامه‌ها و رساله‌ها و مقاله‌هائى پى بردند كه بقلم شهيد مزبور در آن كتاب مورد استفاده و استناد قرار گرفته است . عده‌اى از آنان ، على الخصوص جناب آقاى دكتر عيسى صديق اعلم وزير اسبق معارف و سناتور سابق و لاحق كه از ايام جوانى نسبت به ماجراى شهادت ثقة الاسلام تأثر داشته و آن را در كتاب « يادگار\r\n\r\n","description":"","footnote":"","page_name":" 5 ","page_number":17},
  {"content":"\r\n\r\nعمر » خود بقلم آورده‌اند از بنده خواستند و بل امر فرمودند كه : اگر بتوانم آن مجموعه خطى و آن نامه‌ها و رساله‌ها را كه در متن كتاب باختصار آمده و گاه به كنايت و اشارتى كفايت شده است ، تماما در يك‌جا گرد آورده و به شكل كتابى چاپ كنم ، كمك شايانى بتاريخ مشروطه كرده‌ام .\r\nچون اين خواستن‌ها عزم باطنى اين‌جانب را در اين‌باره تائيد مىكرد لذا بر آن شدم كه يادداشتهاى موسوم به « مجمل حوادث يوميه مشروطه » را اصل قرار داده و نامه‌ها و رساله‌هائى را كه شادروان ثقة الاسلام در خلال احوال باقتضاى حال نوشته است فرع آن نمايم . و ناگفته نمىگذارم كه مويد ديگر من سخنان مورخ تاريخ هجده‌ساله آذربايجان نيز بوده است كه مىگويد :\r\n« اگر راستى را بخواهيم در جنبش مشروطه ، داد با ستم كشمكش مىكرد و اين نازيبا است غيرتمندانى كه در آن‌روز جانفشانى نمودند و بنياد بيداد و خودكامگى را برانداختند . نامهاى ايشان در تاريخ كشور نماند و اين اندازه ارجشناسى نيز از آنان دريغ گفته شود ، گذشته از اينكه دليرى يكى از پسنديده‌ترين خويها است و ما تا بتوانيم بايد آن را ميان توده رواج گردانيم و اين جز با نگارش سرگذشت دليران و ارجشناسى از آنان پيش نخواهد رفت . . » و اين قولى است كه جملگى برآنند . . .\r\nاينك كه دست به اين‌كار دشوار زده‌ام ، دادن توضيحات زير را لازم ميشمرم :\r\nكتاب « مجمل حوادث يوميه مشروطه » از 28 رجب 1324 هجرى و از نخستين روز « تحصن صغير » در تبريز آغاز يافته ولى در ششم محرم 1330 ناانجام مانده است .\r\nزيرا چهار روز بعد از آن در نيمروز عاشورا ، آن فاجعه شوم و شنار بدست مأمورين تزار كه رفتن احرار بر سر دار باشد رخ داده و اين جزوه را ناتمام گذارده است .\r\nاهميت اين كتاب در اين است كه ثقة الاسلام در جريان مشروطه از دست‌اندركاران بوده و با تمامى حادثه‌آفرينان آن ماجرا رابطه داشته و آزاديخواهان و مشروطه‌طلبان به راهنمونى وى نيازمند بوده و هيچكارى را از او پنهان نميداشته‌اند .\r\n\r\n","description":"","footnote":"","page_name":" 6 ","page_number":18},
  {"content":"\r\n\r\nروى اين اصل تا توانسته مشاهدات و بل مداخلات خود را روزبروز برشته تحرير كشيده كه تمامت آنها داراى اصالت و سنديت است .\r\nفى المثل آنچه درباره كارهاى گرد آزادى « ستار خان » نوشته و يا از سخنان ناطقان و از هيجان‌زدگى كوشندگان آورده ، بىگمان همانست كه بوده و بدانگونه است كه شده ، و نيز درآوردن حقيقت اتفاقات ، دقت و امانت نزديك به وسواس به كار برده است كه حواشى و فراويز نسخه‌هاى خطى اين حذف و اصلاح را نشان ميدهد .\r\nچنين است نامه‌ها كه به مقامات مربوطه و رجال وقت نوشته يا به برادرانش به نجف فرستاده داراى مطالب تاريخى است ، هكذا رساله‌ها و مقاله‌هايش كه از عقايد سياسى و افكار اجتماعى آن رادمرد حكايت مىكند . . . داراى اهميت است .\r\nبايد دانست كه از كارهاى مهم ثقة الاسلام سفر او به باسمنج و مباحثه و مباهله‌اش با محمد عليشاه و به‌زانو درآوردن او به قبول مشروطه و گشادن راه آزوغه به شهر است ، كه چگونگى آن داستان در چهل فقره تلگرافات متبادله پيدا و دليريهاى خودش نيز در آن‌ها هويدا است .\r\nاما آنچه در همه نوشتهءهاى اين مجموعه جلب‌توجه مىكند ، حفض جناح نويسنده آنها مىباشد كه با وجود انجام كارهاى سترك خود را در خلال عبارات مخفى داشته و حتى در بزرگترين كارها كه در ديگر كتب و روزنامه‌ها بوى نسبت داده‌اند از خودنمودن پرهيز و به اشارتى كفايت كرده است ، كه بىترديد علامت بزرگى اوست كه چون درخت پربارى سر به زمين مىنهد . در اين ساعت كه اين سطور را مينويسم ، ضمن سپاس بىقياس از صميميت و حسن‌نيت اولياى امور انجمن آثار ملى در انتظار افتخارى هستم كه در پايان چاپ اين كتاب ديباچه‌اى بر آن بنويسند و خوانندگان را مستفيض فرمايند .\r\nنصرت الله فتحى « آتشباك » 1354 هجرى 2534 شاهنشاهى\r\n\r\n","description":"","footnote":"","page_name":" 7 ","page_number":19},
  {"content":"\r\n\r\n\r\nنگاه گذرا بسرگذشت صدر الشهداء ثقة الاسلام\r\nاگرچه شرح‌حال ثقة الاسلام شهيد محرر اصلى اين مجموعه در كتاب « زندگى نامه » او آمده ولى چون ممكن است براى برخى از خوانندگان اين كتاب ، ديدن آن كتاب ميسر نباشد ، لذا مجملى از مفصل سرگذشت آن شادروان را در اينجا مىآورم :\r\nميرزا على ثقة الاسلام مشهور به « شهيد » در 1277 هجرى قمرى چشم به جهان گشوده و در روز عاشوراى سال 1330 بر سردار جفا چشم از جهان فروبسته است .\r\nوى هشتمين فرزند شاخه‌اى از دودمان ريشه‌دار دويست‌ساله ساكن تبريز بوده كه پدر در پدر از عالمان دين بوده‌اند ، و از جد دوم باين‌سوى يعنى لااقل از 160 سال پيش از اين تاريخ ( 1354 ) راهبرى قوم شيخيه را نيز به عهده داشته‌اند .\r\nشادروان ثقة الاسلام كه بر اثر لياقت ذاتى و رفتار مردمى فصل الخطاب خاندان خود محسوب شده است ، بعد از دانش‌اندوزى در تبريز به عتبات عاليات رفته و در آنجا به اجتهاد نائل و پس از مراجعت به تبريز مدت پنجسال در زمان حيات پدرش مرحوم حاج ميرزا موسى آقا ثقة الاسلام ( 1258 - 1319 هجرى قمرى ) دستيارى او را به عهده گرفته و بعد از فوت پدر ، مستقلا به گرداندن امور مربوط به هم\r\n\r\n","description":"","footnote":"","page_name":" 8 ","page_number":20},
  {"content":"\r\n\r\nمشربان و مديريت و رياست دودمان پرداخته و لقب و مستمرى پدر از طرف مظفر الدين شاه به او اعطاء شده است .\r\nاين بزرگمرد علاوه‌بر دانشمند و اديب‌بودن با تتبعات و تأليفات و تحريرات نيز سروكار داشته است كه ترجمهء « بث الشكواى - عتبى و هفت جلد مرآت الكتب » نمونه‌هائى از آثار قلمى اوست . مرحوم مزبور با وجود در سلك روحانىبودن ، به علت علاقه و دستيابى به كتب و رسالات انديشمندان زمان ، چون يوسف خان مستشار - الدوله ( مقتول در زمان ناصر الدين شاه ) و طالب اوف و غيره و دلبستگى به مطالعه روزنامه‌ها و مجلات خارجى و داخلى مقارن آغاز مشروطه ، عقيدهء خاصى به آزادى و حريت و دموكراسى پيدا كرده و با آمادگى ذهنى داشتن در اين راه با انقلاب مشروطه مصادف و بسوى آن كشيده مىشود و در عملى شدن آن رژيم تلاش مىكند .\r\nبموجب آثار قلمى كه از آن شادروان باقيمانده دانسته مىشود كه او در اين كشش و كوشش مراحلى را طى كرده است كه ميتوان آن مراحل را به تحقيق و دريافت و همكارى و يأس و متاركه و مراجعت و مشاركت و شيفتگى تقسيم نمود و نتيجه آن شيفتگى را به جان سپردن وى در راه آزادى ملت و استقلال مملكت خاتمه يافته دانست .\r\nپوشيدنى نيست كه او در تمام آن مراحل به سر عقيده حريت‌طلبى و استقلال خواهى و رفاه ملت استوار بوده و مانند يك ايده‌ئولوك از گره‌كشانى و نقشه‌پردازى و اقدامات حساب‌شده دريغ نداشته و اين راه را با مسالمت و تعقل مىپيموده است كه تفصيل كامل آن در كتاب « زندگىنامه » وى آمده و اعاده‌اش در اينجا نه ضرور است و نه مقدور . مگر خيلى فشرده كنيم كه اين نادره‌مرد ، چه در زمانى كه محمد عليشاه نسبت به مشروطه بدگمان بوده و براى از كار انداختن چرخهاى آن رژيم و ابترگذاردن قانون اساسى بازيهاى گوناگون ميكرده و چه در ايامى كه بتوپ‌بستن مجلس شوراى ملى پرداخته و با ملت علنا پنجه درافكنده بود ، در كليه اين اوضاع و احوال آن مرحوم از حركت‌دهندگان مبرز مهره‌هاى نبرد بوده است .\r\nاهميت وجود اين رجل مبارز ، از تلگرافى معلوم مىشود كه پس از انحلال\r\n\r\n","description":"","footnote":"","page_name":" 9 ","page_number":21},
  {"content":"\r\n\r\nمجلس با امضاى مشير السلطنه صدر اعظم استبداد صغير به او مخابره شده و در ميان همهء علماى تبريز تنها او را خواسته‌اند با وعده‌وعيد و ترضيه و تهديد مرعوب و از ميدان كارزار خارج نمايند و او تسليم نشده است . و اين كارى است كه كمتر مردى را شايسته آن ميتوان يافت مگر آنكه ابرمرد باشد .\r\nبلى اين ابرمرد نه‌تنها تحت تأثير وعده‌ها و وعيدها قرار نگرفت بلكه نيروى فكرى و جسمى خود را دربست به اختيار ملت گذاشت و عاقبت نيز خود او پس از يازده ماه ايستادگى تبريز « گره كروديوس » را از طريق مسافرت بباسمنج و مقابلت تلگرافى با شاه قاجار باز كرد ،\r\nبعد از بازكردن آن ، با گره درشتر و ناگشودنىتر كه آمدن سپاهيان دولت روسيه تزارى به ايران باشد روبرو شد و با آن نيز سه سال تمام بمبارزه پرداخت تا اينكه در اواخر ذيحجه 1329 قمرى دست‌اندازى دولت روسيه تزارى به مقدرات مملكت و اولتيماتوم دادن او به دولت مركزى و تجاوز علنى قشون روسى به ادارات آذربايجان ، جنگ حماسى چهار روزهء اول محرم 1330 قمرى را در تبريز بوجود آورد كه جزئيات آن در كتاب « زندگىنامه شهيد نيكنام ثقة الاسلام » آمده است .\r\nچون دشمن ثقة الاسلام شهيد را بناحق مفتى آن جنگ و جهاد كه به قهرمانى امير حشمت صورت گرفت شناخته بود لذا فاجعه دهم محرم آن سال را بوجود آورده و بزندگى آن رادمرد پايان داد ، خداوندش بيامرزد .\r\nاينك سخن خود را با ذكر نوشتهء مورخ تاريخ 18 ساله آذربايجان پايان مىدهم كه در حق او گفته است :\r\n« اى مرد نيك كه مايهء روسفيدى و سرفرازى ايرانيان گرديدى ، ايرانيان هيچگاه ترا فراموش نخواهند كرد و نامت همواره آرايهء تاريخ ايران خواهد بود رويت سفيد باد ، نامت بلند باد » نصرت الله فتحى ( آتشياك ) 1354 2534\r\n\r\n","description":"","footnote":"","page_name":" 10 ","page_number":22},
  {"content":"\r\n\r\n\r\nمجمل حوادث يوميه مشروطه\r\nبسم الله الرحمن الرحيم روز چهارشنبه 28 شهر رجب 1324 حاجى ميرزا ابو الحسن پيشنماز و آقا مير على اكبر پيشنماز و شيخ 1 سليم و آقا 2 مير هاشم و ميرزا 3 جواد و حاجى ميرمناف صراف بسابقه مواضعه‌اى كه داشته‌اند به قنسولخانه انگليس رفته مشروطه‌طلبى نمودند ، آن‌روز كسى از جا نجنبيد و عنوانى نشد ولى مردم نهايت ترصد داشتند .\r\nپنجشنبه 29 ماه چند نفر از سادات ببازار رفته چند تير طپانچه هوائى خالى كردند ، بازار بست و مردم كم‌كم روبه قنسولخانه گذاشتند .\r\nعلماء در مسجد مدرسه حاج صفر على مرحوم جمع شدند ، از طهران تلگراف بوليعهد آمد آوردند در مسجد ملاء عام قرائت كردند ، حامل تلگراف سيف الشريعه از بستگان مجتهد بود و حاصل آنكه اگر اجتماع مردم براى نان و گوشت است . اقدامات لازم كرده ارزان نمائيد ، و الا شما با قدرت و تسلط تام كه داريد هرنحو رفتار نمائيد مختاريد ( ضمنا تهديد بود ) . از مردم سئوال شد كه چه مىخواهيد ، ارزانى نان و گوشت\r\n\r\n","description":"","footnote":"","page_name":" 11 ","page_number":23},
  {"content":"\r\n . \r\n","description":"","footnote":"","page_name":" 12 ","page_number":24},
  {"content":"\r\n\r\nمقصد است يا چيز ديگر ؟ عوام از جائى مطلع نبودند گفتند بلى ارزانى نان و گوشت مىخواهيم دوباره تلقين شد كه مشروط ميخواهيد ؟ باز با صداى رسا سه دفعه بلى گفتند .\r\nسيف الشريعه علاوه‌بر اينكه حامل تلگراف بود پيغامى هم از جانب وليعهد آورده بود كه يكى از جانب علما بيايد و مقصود ملت را بگويد و جواب بشنود ، اغلب جواب رد دادند ، امام جمعه هرچه دست‌وپا كرد بلكه آدمى برود مقبول نشد و جوابى كه به شخص او دادند اين بود كه خودش آدم بفرستد ، سيف الشريعه ببرد و شما ببريد ، منهم كمى همراهى كردم كه بايد آدمى برود ، محرمانه به من گفتند كه شما را به خدا اين حرف را نگوئيد .\r\nتلگراف را بقنسولخانه بردند كه قرائت شود ، آقا ميرزا على اكبر تلگراف را پاره كرد و بد گفت ، حامل تلگراف نيز سرافكنده مراجعت نمود .\r\nدر اوايل اجتماع ، به مسجد نير السلطان 4 از جانب وليعهد آمده پاره مذاكرات كرده جواب يأس شنيده بود .\r\nبعد از ظهر بود كه من به مسجد رفتم غير از مجتهد 5 همه بودند .\r\nقبل از ظهر جمعى از دوستان در خانه نزد من آمده استعلام كردند كه تكليف چيست گفتم ؟ بايد رفت و حقوق خود را خواست و منسوبين همه رفتند .\r\n\r\nروز جمعه 30 رجب 1324\r\nجمعيت قنسولخانه زياد شده و مردم علاوه‌بر قنسولخانه به مسجدى كه سر كوچه قنسولخانه و معروف به مسجد محمد خان بيگلربكى است جمع شده بودند ، علماء و جماعتى از عوام و غيره باز به مسجد مدرسه حاج صفر على جمع شده بودند . به من خبر آوردند كه علماء از مسجد مدرسه بيرون رفته و در مسجد بيگلربكى جمع شده‌اند ، و علت آن اين بوده است كه جمعى از قنسولخانه آمده مردم را با تهديد و غيره دعوت به سمت قنسولخانه\r\n\r\n","description":"","footnote":"","page_name":" 13 ","page_number":25},
  {"content":"\r\n\r\nكرده بوده‌اند ، مردم و علماء يكىيكى كم‌كم متفرق مىشوند ، مجتهد و امام جمعه 6 تنها مىماند آنها هم دمغ شده پاشده رفته‌اند و اين اعلان و اعلام خصوصى بوده و به اين دو نفر اطلاع نمىدهند و كم‌كم اين دو نفر بزبانها افتاده سر مكنون بناى ظهور گذاشت .\r\nبعد از اطلاع من هم به مسجد بيگلربكى رفتم و گمان داشتم كه مجتهد و امام جمعه هم آنجا هستند . بعد از ورود به مسجد معلوم كردم كه جز اين دو نفر باقى علماء آنجا هستند و عجالتا توجه بجانب حاجى ميرزا 7 محسن آقا است . بعد از تحقيق معلوم شد كه عوام به اين دو نفر بد گفته‌اند و آنها را مخل كار خود دانسته‌اند و در حق آنها خيالات و سوء تصور دارند .\r\nبه آقا ميرهاشم معترضانه گفتم كه اين دو نفر چرا نيستند چرا بايد متعرض شد ؟ او هم تبرى و تحاشى كرد بعد ميرزا جواد بمنبر رفته بعد از مذاكرات چند در امر مشروطيت علما را دعا و مخصوصا استثناء كرد علماء سوء را و بد گفت و اسم نبرد ، وقتى كه پائين آمد باز به او تعرض كردم كه اين عبارات پسنديده نيست ، حالا وقتى است كه همه را بايد جلب و جذب نمود .\r\nدر اين اثناء مترجم قنسول انگليس ندارد آمده با حاج ميرزا محسن آقا مذاكرات كرد كه من نفهميدم چون دور بودم ، فقط آخرين عبارت او را شنيدم كه گفت ، قنسول ميگويد اشخاصى كه در مسجد هستند در پناه دولت انگليس هستند ، من متحمل به اين حرف نشده خيلى بلند و متغيرانه گفتم : ماها اينجا به پناه نيامده‌ايم بلكه در خانه خدا و پناه خدا هستيم .\r\nبعد شروع شد بمذاكرهء اينكه بايد كجا اجتماع نمايند ؟ هركسى رائى ميزد ، بعضى مسجد جمعه ، بعضى مسجد « استاد شاگرد » و پارهء مسجد حاج صفر على را ترجيح ميدادند ، اما اجماعا مسجد شاهزادهء را كه در ساير اوقات محل اجتماع عمومى بود\r\n\r\n","description":"","footnote":"","page_name":" 14 ","page_number":26},
  {"content":"\r\n\r\nبمناسبت قرب جوار با عمارت دولتى رد ميكردند ، مجتمعين قنسولخانه راضى به تغيير مكان نشده اصرار داشتند كه بايد در همين مسجد باشيد ، در اين مطلب سئوال و جواب زياد شد و طرفين امتناع شديد داشتند و پولتيك اين امر اين بود كه اولا مردم يك جا بوده متفرق و دو دسته نشوند و در مخابرات به زحمت و تعطيل نيفتند و ثانيا كه خيلى مهم بود احتراز از جمله دولتيان بود كه مبادا مثل تهران پاره اقدامات ناگوار نمايند ، بارى شش ساعت تمام در مسجد محبوس بوديم ، مختصر نان و پنيرى صرف شد با تجار و پناهندگان قنسولخانه مخابرات شد .\r\nاز قنسولخانه رأى دادند كه بطهران ابلاغ شود ، تلگرافى بشاه نوشته بودند من گفتم بايد بعلماى تهران نيز تلگرافى بشود ، بالجمله تلگرافات بتوسط سفارت انگليس مخابره شد و آخرين رأى در خصوص مجمع اين شد كه بايد علماء در همين مسجد اجتماع نمايند من اصرار كردم و به تجار حالى نمودم كه بايد مجتهد و امام جمعه هم داخل باشند ، گفتند اين تكليف شماها است . من به حاج ميرزا محسن آقا گفتم كه اين دو نفر بايد باشند و الا در نظر طهرانيان سوء تأثير كرده حمل بر عدم اتفاق كلمه خواهند كرد ، در جواب سكوت كرد ، خواجه ذكريا تاجرباشى روس فرستاد مسجد را فرش كرد .\r\nاز مسجد بيرون آمدم يكى از آدمهاى خودم گفت : كه آقايان پاپى آن دو نفر نخواهند شد و من تكذيب كردم . بعد معلوم شد كه حق با او بوده است . با عدل الملك ملاقات كرده بايشان تأكيد كردم كه مجتهد را وادار نمايد و امنيت بدهد كه به مسجد حاضر شود ، خودم آدم نزد هردو فرستادم و مخصوصا توصيه كردم كه حاضر بشوند .\r\nهمين روز كسى از قنسولخانه آمد و گفت : آدمى معين نمائيد كه قند و چائى و غيره به او تحويل شود ، هيچكس حرفى نزد . من گفتم از آقايان لازم نيست آدم بگذارند ( يعنى آدمى كه خواسته بودند معين نمايند - م ) از اجتماعيون قنسولخانه مباشر بشوند ( يعنى خودشان ، مخارج را به عهده بگيرند - م ) و ما هم منت ديگران را نمىكشيم ، خودمان تدبيرى در آن باب مىكنيم ، از ديگران كسى هم‌آواز نشد ،\r\n\r\n","description":"","footnote":"","page_name":" 15 ","page_number":27},
  {"content":"\r\n\r\nوقتى كه از مسجد بيرون ميرفتيم به اجتماعيون قنسولخانه سفارش كردم كه اگرچه شما به حمد الله حاجتى نداريد اما براى ما هم گوارا نيست كه خرج خودمان را به گردن شما بيندازيم مبلغى فرستادم و اولين وجهى بود كه از بابت علماء فرستاده شد .\r\n\r\nشنبه غره ماه شعبان 1324 قمرى\r\nرفتم به مسجد علما و همه جمع بودند ، مجتهد و امام جمعه نيامده بودند ، علنى اظهار و اصرار كردم و از قنسولخانه آدمى گرفته همراه ميرزا رضاى خودمان نموده و فرستادم ، اول مجتهد آمد جلو آدم برسم معمول انداخته بود وقتى كه داخل شد مردم را شور بلند شد كه اين حركات تا كى چرا آدم ( جلو ) مىاندازند ؟ بهرحال آمد و در صدر مسجد نشست ، بعد امام وارد شد ، شيخ سليم بالاى منبر بود گفت : آقا بيائيد جاى شما صدر است بيائيد پارهء كلمات با استهزاء گفت ، آمد كسى جاى نداد من بلند شده جاى خودم را به او دادم .\r\nدر سر منبر صحبت از احتكار و غيره شد و اسباب انفعال بعضىها گرديد ، در اين بين يك نفر سيد كه در كوچه اهراب دكان دارد از پنجره بالا آمده در سكوى مسجد ايستاد و بنا كرد بدادزدن و يخه‌پاره‌نمودن كه امان است كه نوكر مورتفانيها ( خوانده نمىشود - م ) در فلان محل فاحشه مىبرند و به اين شيوه ميخواست مردم را بهيجان بياورد ، كسى اعتنا نكرد و اسكاتش نمودند ، بعد گفتند كه مبلغى به دو داده بوده‌اند كه اين قسم حركات نمايد بلكه اخلالى بشود آن‌هم صورت نگرفت .\r\nمجتمعين قنسولخانه دفتر اعانه باز كردند از تجار كه آنجا بودند هركدام الى صد تومان اعانه نوشتند و قرار را در اكل و شرب به مختصرات گذاشتند ، تا از عهدهء مخارج بتوانند برآيند وعاظ در مسجد و قنسولخانه آنچه لازمه تنبه مردم بود ميكردند و مردم را بهيجان مىآوردند و آنا فانا كار ، شدت مىكرد و كسى جرئت مخالفت نداشت .\r\n\r\n","description":"","footnote":"","page_name":" 16 ","page_number":28},
  {"content":"\r\n\r\nيكشنبه دوم ماه امرى فوق العاده اتفاق نيافتاد\r\n\r\nدوشنبه 3 ماه ( شعبان )\r\nشب دوشنبه يك نفر از دوستان را طلبيده و به او پارهء تلقينات كردم كه از جمله مهركردن قرآن بود .\r\nروز كه در مسجد حاضر شديم ، بعد از مدتى آقا ميرهاشم آمد و بالاى سكو رفت و خطابه بسيار طولانى خواند . و مفصل از سادات گفت و مقصودش جلب و جذب مردم به طرف خود و اظهار رياست بود كه بعضىها ملتفت بودند ، بالاخره عنوان كرد كه بايد قرآن مهر شود .\r\nقرآن را دراز كرد من پاشده قرآن را گرفتم ، آخر آن را جمعى از علماء و تجار مجتمعين قنسولخانه شرحى نوشته مهر كرده بودند .\r\nصفحه اول قرآن را من گرفتم به خط خودم شرحى نوشتم ، قرار شد يكىيكى برداشته مهر نمايند و بنشينند ، اول امام جمعه پاشده مهر كرد بعد ديگران ، مجتهد آن‌روز حاضر نبود ، وقت عصر تشريف آورده شرحى جداگانه نوشته مهر كرده بود .\r\nتوضيح : در نامه هشتم شعبان 24 ، به برادرش مينويسد : در خانه‌اى كه براى علماء معين كرده بودند غايله سختى روى داد ، يعنى سيد هاشم كه مدير متحصنين قونسولخانه بود ، متهم شده بود كه براى او رشوه داده‌اند ، كج بازى مىكند ، ميرزا على اكبر 8 كه يكى از متحصنين بود ، در مجلس به او پريد كه شكمت را پاره مىكنم ، او هم رو به بيرون قنسولخانه فرار كرد و داد زد كه گندم‌داران ميخواستند مرا بگيرند و پيش وليعهد بفرستند بعد از اين واقعه ديگر من ننشستم .\r\n\r\n","description":"","footnote":"","page_name":" 17 ","page_number":29},
  {"content":"\r\n\r\nجاى ديگر مينويسد : آقا مير هاشم به جهت پاره مذاكرات نزد مردم متهم شد و پاره حركات نالايق از او سرزد ، مردم اجتماع كرده طرد او را خواستند . امروز پنجشنبه 29 ماه طرف صبح از شهر رفت ، انجمن برقرار است بايد آنجا بروم ، روز 27 ماه در انجمن صحبتى شده پيشتاب و لورور انداخته‌اند ، اين عمل هم بمردم برخورده است ، مقدمه از سابق داشت ولى هيجان مردم از آن ببعد شد كه آخرش منجر بطرد او شد تا بعد چه شود ؟ »\r\n\r\nفصل ( در اين‌روزها تلگرافى از علماء طهران آمد و . . . )\r\nدر اين‌روزها تلگرافى از علماء طهران آمد و جمعى از علما را بتلگرافخانه براى مخابره حضورى احضار كردند ، متحصنين قنسولخانه كه رشته امورات دست آنها بود تعطيل و تسويف مىكردند و جواب نميدادند ، و تعيين نمىنمودند كه كسى بايد برود و چه بگويد ؟ و عمدهء ملاحظه ايشان اين بود كه مبادا اخلالى بشود . هيئت علماء هم از اين مسائل مندك بود ، كسانى كه غافل بودند دل‌تنگى مىكردند ، و در اين ايام حاج ميرزا محسن آقا و برادرش طوع عين متحصنين بودند و از ملاقات همديگر در غير تلگرافخانه احتراز شديد داشتند ، حتى روز چهارشنبه پنجم ماه شعبان جناب مجتهد در خانه حاجى ميرزا على اصغر ملكى مجلس كرد و مرا نيز طلبيد حاجى ميرزا محسن آقا جواب ( رد ) داد و حاضر نشد ، من رفتم و مانع از مذاكره شدم گفتم : هرحرفى هست بايد در مسجد يا در جاى بىطرف با اطلاع متحصنين گفته شود و از آنجا برخاسته به مسجد رفتم اينجا قرار شد وقت عصر باز در خانه حاجى ميرزا على اصغر اجتماعى بشود .\r\nمردم را بواسطه نيامدن جواب از طهران وحشت و اضطراب بود ، بازار بسته و مردم بيكار و احتمال چندين مخاطره ميرفت و متحصنين ملاحظه داشتند كه مبادا مردم بتنگ آمده اعراض نمايند .\r\n\r\n","description":"","footnote":"","page_name":" 18 ","page_number":30},
  {"content":"\r\n\r\nدر اين اثناء دولتيان پولتيك بخرج داده نان را كه يك من دو هزار قيمت داشت پائين آورده هشت عباسى كردند ، ليكن متحصنين قبول نكرده گفتند : ما براى نان نيامده‌ايم ، چراغهائى كه در خبازخانه‌هائى روشن كرده بودند ) رسم است كه وقت ارزان كردن متاعى چراغ روشن مىنمايند ) خاموش كردند .\r\nروز چهارشنبه شد و چنان كه اول ذكر كرديم قرار شد وقت عصر در منزل جناب حاج ميرزا على اصغر آقا اجتماعى بشود مرا هم خبر كردند ، درثانى اطلاع دادند كه اين مجلس در خانهء كه در حوالى مسجد بيگلربكى ( همان مسجد تحصن كه در ارمنستان است ) خواهد شد ، من هم آنجا رفتم ، حوالى غروب بود ، روسا و غالب علماء بودند ، انتظار ميرفت از رؤساء متحصنين جماعتى باشند تا اينكه حوالى غروب حاجى ميرزا ابو الحسن و آقا شيخ سليم و آقا مير هاشم و آقا ميرزا على اكبر از سلسله معممين و حاجى على قره‌داغى و حاجى ميرزا حسن ميلانى ، حاجى مهدى كوزه‌كنانى حاجى ميرزا محمود ميلانى و حاجى ميرزا آقا وارد شدند و قبل از ورود ، محرمانه به من اطلاع دادند كه آمدن ما بر اين مجلس محض حضور و بطور ناچارى است و ما حرفى نخواهيم زد و من نيز عزم كردم كه حرفى نزنم و بقرائن سابقه كه داشتم فهميدم كه در اين مجلس يك پارتىبازى درخواهند آورد و منتظر بودم كه چه خواهد شد .\r\nآقا مير هاشم پهلوى من نشسته بود و پشت بدر اطاق بوديم ، آقا ميرزا على اكبر روبروى او و طرف صدر اطاق بود . . آقا ميرزا على اكبر رو كرد به مجتهد كه تكليف ما تا اينجا بود كه راه باز كرده و شما كه نمىتوانستيد با عموم همزبان باشيد ، زبان شما را باز كرديم حالا اصلاح كار با شماست ، شما كه روساى ملت هستيد داخل شده امورات را نظم بدهيد و آنچه صلاح ملت و مملكت است بگوئيد و مشروطه را بخواهيد .\r\nگفته شد كه شما مشروطه ميخواهيد و قنسول انگليس وعده كرده است كه بشما بدهد از دست ما چه برمىآيد ؟ جز همراهى شما و هم‌آوازى شما آقا مير هاشم گفت : دولت مشروطه داده است . گفتند : پس كو و جواب تلگراف كجاست ؟ گفت :\r\n\r\n","description":"","footnote":"","page_name":" 19 ","page_number":31},
  {"content":"\r\n . \r\n","description":"","footnote":"","page_name":" 20 ","page_number":32},
  {"content":"\r\n\r\nدولت بشما مجلس مشورت داده است و تلگراف آن هم رسيده است ، من خبر دارم ، حاج على گفت ؛ ما مشروطه ميخواهيم نه مجلس مشورت ( ملاحظه ميفرمائيد چقدر در به دو امر روشن بوده‌اند . م )\r\nگفت : مجلس مشورت همان مشروطه است ، حاج على آشوب كرد كه من مرد عوام هستم جز لفظ مشروطه چيزى نمىدانم بايد اين لفظ را بدهند ، لفظ ديگرى به كار نميخورد . قال‌ومقال زياد شد و هركسى حرفى زد . آقا مير هاشم گفت : نزاع لفظى است .\r\nآقا ميرزا على اكبر خطاب به آقا ميرهاشم كرد كه : جناب آقا راحت بنشينيد و فساد نكنيد و كار ما را معيوب ننمائيد و پارهء حرفهاى كدرآميز گفت .\r\nصحبت از جواب تلگراف علماء تهران و مخابره حضورى شد كه چه بايد كرد ؟\r\nتجار گفتند : تكليف آن با شما است برويد مخابره نمائيد گفته شد از شماها هم بايد باشد ( در اين مطلب چندين دفعه مذاكره شده و تجار طفره زده بودند و اين آخرين مجلس هم براى اين كار بود ) باز مسامحه و تعلل مىكردند .\r\nدوباره دنباله همان مطلب سابق گرفته شد ، امام جمعه گفت : بمانيد من شما را حالى نمايم ، تجار هم سكوت داشتند و بعضىها پارهء صحبتها مينمودند و مذاكره سخت ميانه ايشان گرفته بود ولى امام جز اينكه من شما را حالى مىكنم حرفى ديگر نميزد و اظهار ما فى الضمير نمىنمود يا فرصت نميدادند و جوابهاى طفرهء كه ميدادند او را نااميد ميكرد من هم سكوت صرف بودم ، مجتهد هم حرفى نميزد .\r\nدر اين بين مشروطه را معنى كردند كه حاصلش راجع‌به جمهوريت شد كه من ديگر تاب نياورده بلند گفتم : آرام باشيد عرض دارم . بعد گفتم اين معنى كه شما گفتيد معنى مشروطه نيست ، معنى مشروطه اين است كه امروز مظفر الدين شاه بعد از او محمد على ميرزا بعد او سلطان احمد ميرزا پادشاه مملكت ماست و سلطنت از خانواده ايشان بيرون نخواهد رفت مشروط بر اينكه هر پادشاه در هرعصر از شور اهل مملكت تخلف نخواهد كرد و بايد همه كارها با شور ملت باشد ، اجمال معنى مشروطه همين است\r\n\r\n","description":"","footnote":"","page_name":" 21 ","page_number":33},
  {"content":"\r\n\r\nو لاغير و دار الشورى از لوازم مشروطيت است نه برعكس .\r\nهمه اهل مجلس تحسين كردند و آرام شدند . . . در اين اثناء باز آقا ميرزا على اكبر سرنطق آمده سرپا ايستاد و رو به آقا مير هاشم كرد كه آقا اخلال ميكنيد و ميخواهيد كار را بهم بزنيد من شكم شما را پاره خواهم كرد اين عبارات را مىگفت و رو به مشار اليه مىآمد ، مير هاشم از جا جسته گفت مرا خواهى كشت ؟ عقب‌عقب از مجلس بيرون رفت و خود را به كوچه انداخت ، فورا در حياط را بستند از اول هم بسته بود بعقيده‌شان مجلس محرمانه بود و حال آنكه در آن محوطه باز بيشتر از صد نفر از آقا و نوكر بودند . . اطاقى كه ما نشسته بوديم دهليزدالانى بود كه مدخل حياط در آن دالان بود و آن دالان كه پنج و شش ذرع طول داشت رابط بود ما بين كوچه و اطاق . بالجمله هايهوى در كوچه بلند شد و مردم اطاق بقسمى مضطرب شدند كه حد نداشت . نوكرهاى آقايان داخل اطاق شدند و چنان تصور كردند كه اين هايهوى اطاق نسبت به آقايان آنها است و دو نفر از نوكرهاى من آمدند و بالاى سر من ايستادند به آنها اطمينان دادم كه ربطى بعالم ما ندارد ، آشوب نشست . يك نفر مأمور قنسولخانه كه همراه مير هاشم بود ، بعد از آرامى مجلس رو كرد بمردم كه مير هاشم كو ؟ دسيمتر كمر خود را كشيد ، گفتم : بيرون رفت شما هم برويد ، او هم روانه شد و اين مقدمه اوايل شب بود كه اتفاق افتاد و هوا تاريك شده بود و چراغى هم در ميان نبود .\r\nبعد من آقا ميرزا على اكبر را توبيخ كردم كه من شما را تا اين درجه كم‌حوصله نمىدانستم . چرا بيحوصله‌گى مىكنيد و اين نفاق چيست هنوز اول امر است شما اين نحو مذاكرات مىكنيد . بيچاره گريه مىكرد . گفت : چهل هزار تومان به اين شخص رشوت داده‌اند كه كار را منقلب بكند . گفتم : شما چرا باور مىكنيد اين يك نوع حيله است كه با اين زبان ميخواهند ميانه شما القاء فتنه نمايند و نفاق بيندازند .\r\nآقايان نشستند و رأى ميزدند باز مىگفتند بفرستيم تجار را بطلبيم و مسئله تلگراف طهران را جواب بگيريم كه به آنها چه بايد گفت ؟ گفتم آقايان ديگر كار گذشت\r\n\r\n","description":"","footnote":"","page_name":" 22 ","page_number":34},
  {"content":"\r\n\r\nنه تجار مىآيند نه حرفى مىزنند پاشويد برويم . به من گفتند شما هم بنشينيد گفتم : من ديگر حال ندارم ميروم ، خواستم از اطاق بيرون بروم نوكرهاى آقايان جلوى مرا گرفتند و مانع شدند قبول نكردم ، بيرون آمدم . به كوچه كه رسيدم درشكه‌اى حاضر ديدم و معلوم شد كه مال اجلال الملك است فورا سوار شده حاجى ميرزا صادق پسر مرحوم حاجى ملا احمد را هم همراه خود بيرون آورده بودم ، دوتائى نشستيم نوكرها هم دوربر را گرفتند رانديم ، حاجى ميرزا صادق در حوالى خانه‌هاى خودش پائين آمد و من به خانه آمدم و دلم نزديك بود پاره شود .\r\n\r\nذيل : ( آقا مير هاشم بعد از ورود به قنسولخانه . . . )\r\nآقا مير هاشم بعد از ورود به قنسولخانه بهرشكلى كه بوده موقعى پيدا كرده بود كه هميشه نوكر قنسول انگليس با او همراه بود و هرجا ميرفت بدرقه مىكرد و هر جا مىنشست بالاى سر او مىايستاد . در اين چند روز با قنسول بحضور وليعهد رفت و نفاذ امرى تحصيل كرده بود و از آن نطقى كه در روز مهر كردن قرآن كرد نيتش معلوم شد ، كه رابطه او با آقا ميرزا 9 صادق برادر حاجى ميرزا محسن آقا ، در آن چند روز مرا محرمانه معلوم گرديد و مشخص شد كه با ايشان رابطه قويه دارد و مراوده خفيّه شبانه مىكند و توجه مردم به آقا ميرزا صادق آقا در عالم معنى بيشتر ، خاصه كه وعاظ هم اظهار ميل و انقياد بر او ميكردند و آن روزها هرچه مخابره يا مذاكره با دولتيان ميكردند و آنچه براى تسليت و تسكين قلب عوام بود سر منبر مىگفتند . روزى بنا شد بطهران تلگرافى بزنند و مقصود خود را بگويند ، بعد از مشاوره كه در قنسولخانه كرده بوده‌اند صورتى آورده در مسجد بالاى منبر خواندند و خلاف شد كه لفظ مشروعه هم ضميمه مشروطه نمايند يا نه ؟ بعضىها تصديق مىكردند بعضىها ساكت يا مكذب بودند ، مخصوصا ميرزا جواد كه يكى از خطبا است اسم ميرزا صادق آقا را برد و سئوال كرد كه آقا چه ميفرمائيد لفظ مشروعه باشد يا نه ؟ او هم لزومش را تصديق كرد ، با وجود اين\r\n\r\n","description":"","footnote":"","page_name":" 23 ","page_number":35},
  {"content":"\r\n\r\nآن تلگراف را مخابره نكردند فقط امرى بود صورى كه براى تسليت خاطر مردم مىكردند ، چون جواب نمىآمد اين اقدامات را مىكردند .\r\n\r\nفصل : ( بعد از آنكه از حياط معهود بيرون آمده سوار . . . )\r\nبعد از آنكه از حياط معهود بيرون آمده سوار درشكه غير مترصد شدم در عرض راه معلوم كردم كه آقا ميرهاشم كه از حياط مشورت بيرون ميرود در كوچه فرياد ميزده كه گندم‌داران ميخواستند مرا بگيرند و بدست دولتيان بسپارند و رحيم 10 خان با سواره خودش كالسكه آورده بود كه مرا گرفته ببرد ، همين نحو فريادكنان ميرفته است تا بقونسولخانه مىرسد و فاصله كه ميانه حياط مشورت و قونسولخانه است قريب پانصد قدم مىشود .\r\nو اين اقوال و افعال او باعث شورش كسان 11 او شده در كوچه از ستم و تهديد چيزى فروگذار نمىكردند و صداى غوغا و هايهوى كه بحياط مشورت مىآمد هم هايهوى اين مطلب بوده و اگر در حياط باز مىبود رجاله بحياط مشورت ريخته اگر قتل هم نبود صدمه فوق العاده به پاره ميرسيد و اينكه نوكرهاى آقايان مرا مانع مىشده‌اند محض واهمه از جان خودشان بوده . و مسئله درشكه كه مير هاشم عنوان كرده بود همان درشكهء اجلال 12 الملك بوده كه كسان او را به خانه حاجى اعتضاد الممالك پدر اجلال الملك كه در آن حوالى است مىآورده و مصادف مىشود به اين مقدمه كه در برگشتن نصيب من شده نعمت مترقبه محسوب شد .\r\nشب را فرستادم مستشار 13 الدوله محرمانه آمد و پاره مذاكرات و درددلها كرديم و با كمال ياس منتظر فردا شديم .\r\nفردا پنجشنبه معلوم شد كه ميانه آقا مير هاشم و آقا ميرزا على اكبر صلح داده‌اند و كار گذشته روز پنجشنبه باز على الرسم در مسجد حاضر شديم و صحبت مخابره\r\n\r\n","description":"","footnote":"","page_name":" 24 ","page_number":36},
  {"content":"\r\n\r\nبا علماء طهران بميان آمد باز متحصنين جواب بطفره ميدادند ، كارى نبود تا اينكه مجلس متفرق شد ، حوالى ظهر خبر منتشر و شايع شد كه جواب تلگراف آمده وقت عصر من به مسجد رفتم و به آقايان تبريك گفتم تلگراف را ديدم و خواندم و معلوم كردم كه تلگراف مساعد مشروطيت نيست و همان اذن دار الشورى است ، مبادله نظرى با بعضى محارم كردم ساكت شدم . . . كار گذشته بازار را باز نموده و تدارك چراغانى مىكردند و شور و غلغله غريبى در ميان مردم بود و حقيقتا پولتيك هم مقتضى نبود حرفى گفته شود . به علت اينكه مردم به تنگ آمده بودند و كارى نمىشد .\r\nساير آقايان علماء آدم فرستاده تبريك مخابره كردند و خودشان حاضر نشدند .\r\nدر همان اوقات تلگرافى از حاجى شيخ 14 فضل الله طهرانى به مجتهد آمده بود داير بر مخابره حضورى كه سابق ذكر شد . توسط قنسول كه مطالبه جواب ميكرد ، نزد من « * » فرستاده بود كه چه جواب بدهم ، من هم گفتم جواب بگوئيد تأخير جواب به جهت پاره ملاحظات بود و عمده براى عمل مشروطيت حالا كه دولت اجابت فرمودند موقع مخابره گذشت .\r\nو علماء ابدا تبريكى بشاه نكردند و چيزى نگفتند .\r\nاز شب جمعه تا شب 11 ماه ( شعبان ) متصل چراغانى كردند و شور غريبى در ميان مردم بود و خود را مشروطه و آزاد تصور مىكردند . .\r\nواعظين در اين چندروزه داد معنى داده هركدام بنوبه فضايح استبداد و منافع مشروطه را بمردم گفته مردم را بشور مىآوردند ، حتى روز يكشنبه دوم ماه برادر مير هاشم در قنسولخانه در حالتى كه جز شلوار و پيراهن در تنش نبوده بالاى بلندى ميرود و آنچه از دهنش برمىآيد از شمردن عرض و ناموس و پدر و مادر . . . چيزى فروگذار نمىكند .\r\nميرزا حسين همان‌روز به مسجد مقبره حاجى ملا على مرحوم آمد فقط ذكر اجمالى از اين فقره كرد كه يك نفر در قنسولخانه پاره حرفهاى ناگفتنى گفت . در اين ايام وعاظ از ذكر فضايح و مثالب و تهييج رعيت و مظلومى سرباز و غيره آنچه ميدانستند و\r\n\r\n\r\n","description":"","footnote":"\r\n( * ) يعنى مجتهد تلگراف را به نزد ثقة الاسلام فرستاده بوده است\r\n","page_name":" 25 ","page_number":37},
  {"content":"\r\n\r\nميتوانستند گفتند .\r\nوليعهد از همه اجزاء بدگمان شده جز بنان السلطنه و رحيم خان و فتح السلطان كسى را راه نميداد ، رحيم خان تعهد مىكند كه همه مردم را به زور گلوله داغان مينمايم ، نظام 15 السلطنه بشدت مانع شده تهديد مىكند كه اگر اين كار را نمايند سلطنت شما منقرض مىشود و شما را در وليعهدى نمىگذارند .\r\nدر عالم معنى از نظام السلطنه هم نهايت انزجار خاطر براى وليعهد بود و او را حامى مشروطه بلكه محرك ميدانست و سابقه كدورت از او هم علاوه و مزيد بر علت مىشد .\r\n\r\nفصل : ( بعد از بازشدن بازار و اطمينان مردم . . . )\r\nبعد از بازشدن بازار و اطمينان مردم جمعى از تجار از تحصن قنسولخانه دست برنداشته قرار دادند هرشب چند نفر بالمناوبه آنجا باشند ، ائمه جماعت كه موسس بودند ايشان هم بالمناوبه بودند و در اين بين صحبت اين‌كه بايد نان را ارزان كرد در افواه بود و مشغول مذاكره بودند و بالاخره نان را به قيمت يك من به هشت عباسى تنزل دادند ( اول قيمت معمولى يك من دو قران بود ولى در باطن قيم مختلفه داشت )\r\nاز جانب نظام السلطنه به چند نفر اخبار كردند كه 17 ماه در عمارت وليعهدى براى امرى حاضر شوند كه از جمله من بودم چيزى از مطلب دستگير نشد الا اينكه اين اجتماع براى امر غله است . روز مزبور حاضر شديم جناب مجتهد و امام جمعه و حاجى ميرزا محسن آقا و حاجى ميرزا مهدى 16 و نظام العلماء و من از طبقه علماء بودند ، تا اينكه وليعهد تشريف آورد از تجار هم جماعتى آمدند . از اعيان نيز ساعد الملك و از نظام مفاخر الدوله 17 وعد الملك 18 بودند صحبت از غله شد ، اولين عنوان را نظام - السلطنه كرد كه دولت شش هزار خروار غله ميدهد ملاك هم هفت هزار بدهند و با اين سيزده هزار امور خبازخانه اداره شود .\r\nامام جمعه گفت : ملت هم شش هزار ميدهد هفت هزار لازم نيست اين فقره چند\r\n\r\n","description":"","footnote":"","page_name":" 26 ","page_number":38},
  {"content":"\r\n\r\nدفعه ردوبدل شد و انتظار ميرفت كه تكليف اعانه خواهند كرد . . يك مرتبه نظام السلطنه گفت دولت هشتهزار خروار ميدهد ملت هم معادل آن را بدهد قلمى برداشته محل هشتهزار خروار دولت را معين كرد . و از جانب تجار كم‌كم صحبت شد و مذاكره غله حمل انبار كه چهار هزار خروار بعضى ملاك حواله داده بودند بميان افتاد و اصل مقصود رفع ستم شريكى بود زيرا كه چهار هزار خروار غله براى حمل انبار و خبازخانه بدون ترتيب بعضى اشخاص حواله كرده و جمعى از علماء و ساير ارباب نفوذ از اين مرحله معاف شده بودند . من كشف راز كرده گفتم مقصود آقايان مساوات در عمل غله حمل انبار است و راست مىگويند بايد در اين عمل استثناء نباشد . كم‌كم ورقه برگشت و يك دفعه مذكور شد كه از كليه غله آذربايجان ثلث حمل انبار و تحويل خبازخانه شود .\r\nمجتهد كه تا آنوقت سكوت كرده بود نطق كرده فرمود : ديگر چه ميخواهيد شما هشتهزار مىخواستيد حالا 17 هزار شد چه‌بهتر از اين . در اين مبحث پاره مذاكرات مختصر شده صحه گذاشتند . و تصريح كردند كه بايد ثلث غله حشوى دستورالعمل كه 53 هزار خروار است حمل شود . تخفيفات و تيولات و غيره همه بار كرده در جزو دو ثلث باقى محسوب خواهد شد .\r\nمذاكره ايالات بعيده مثل ارومى و اردبيل و خلخال و غيره شد كه حمل عين غله از آن ايالات بواسطه كثرت كرايه صرفه نخواهد داشت . گفتند : تفاوت قيمت گرفته مىشود بهرحال عمل ختم شده لايحه‌اى هم در اين‌باب نوشته علما و ساير حضار مجلس مهر كردند وليعهد صحه گذاشت مجلس متفرق شد .\r\nو آنچه از اين مسئله درثانى معلوم شد اين بود كه نظام السلطنه با جمعى از تجار و مجتهد ساخته بوده و امام جمعه و سايرين و حتى به گمان من شاه هم اطلاع نداشته است ، و غرض نظام السلطنه در اين ميان اين بود كه چنانچه در سال 1317 ثلث غله را از مردم گرفته مبالغى گزاف از اين ممر منتفع شد باز لااقل صد هزار تومان از ميان ببرد ( قيمت\r\n\r\n","description":"","footnote":"","page_name":" 27 ","page_number":39},
  {"content":"\r\n\r\nغله را كه تحويل خباز مىشود خروارى شانزده تومان قرار داده بودند از اين قيمت شش تومان و پنجهزار قيمت غله ديوانى بود كه تسعير كرده بودند بايستى به ديوان برسد رويهم‌رفته خروارى چهار تومان هم كرايه منظور شده باقى خروارى پنج تومان با پنجهزار بالا دخل بود كه حكومت طمع كرده بود . . . كه . . . ببرد .\r\nبعد از انقضاى مجلس وقت عصر با جمعى از معتقدين اين صحبت را كردم كه تفاوت قيمت را بدولت نبايد داد بايد در كيسه ملت باشد و اين مطلب را مسجل كردم و بعد از آن به آقايان علماء و غيره پيغام داده تأكيد در اين معنى كردم حتى به نظام السلطنه هم پيغام من رسيد و خيلى بدش آمد و گفت : فلانكس اين حرف را مىزند . مجتهد نيز گفته بود كه اين حرف را فقط فلانكس ميگويد سايرين نميگويد و اگر نگويم تمامى غله را از ما ميگيرند . در مجلس ديگر با يكى از معتقدين مذاكره كرده گفتم : ثلث را كه داديم ولى بعقيده من اعانه از اين بهتر بود . خيلى تند كرد و گفت : اولا اعانه را مينوشتند و نمىدادند وانگهى بعد از آنكه ما ثلث را داديم چه حقى از ما دارند . گفتم :\r\nهمان‌روزى كه ثلث را گردن شما گذاشت و خواهد گرفت با همان قوه جبريه اعانه را از شما مىگيرند ، مجملا اين رأى من پذيرفته نشد ( مقصود مردود شدن از جانب طرف خطاب است و الا مسئله ثلث گذشته بود و در آن باب كسى را حرفى نبود فقط حرف من در علاوه شدن اعانه بود و يقين داشتم كه باز مردم محتاج خواهند شد و از اين ثلث مبلغى ناقص خواهد ماند ) .\r\nدر 18 شعبان انجمن ترتيب داده تجار بيست نفر انتخاب نمودند و از جانب علما و نيز دو نفر منتخب‌شده قرار شد در مجلس ترتيب امورات را بدهند مجلس هم بنا گذاشت بر منع نيم‌گزى و اصلاح موازين و امثال آن از امور عامه اعلانات نوشتند و منتشر كردند و سخت‌گيرى نمودند . . آقا مير هاشم هم در اين ميان حاكمى منفرد بود و قبض و بسط در دست او بود و انجمن كم‌كم نضج گرفته هايهوئى راه انداخته بود .\r\n\r\n","description":"","footnote":"","page_name":" 28 ","page_number":40},
  {"content":"\r\n\r\nروز 22 ماه ( شعبان ) « * » براى تبريك به انجمن رفتم ديدم كه در آنجا بر مظالم و شكايتهاى مردم ميرسند ، از من توقع نطق كردند ، گفتم بعقيده من رسيدن شما بر امورات جزئيه اسباب تعطيل امورات شما است و اين مردم وقتى انجمن را شناختند متصل دسته‌دسته رو به انجمن خواهند گذاشت و شما را از كار بازخواهند گذاشت ، بعقيده من شما نبايد رسيدگى بر امورات جزئيه نمائيد بعضى اين حرف را از من پسنديدند و بعضى سكوت كردند ( راستى كه جامعه‌شناس بزرگى بوده و نبض مردم و اخلاق خلق را در دست داشته است . م )\r\nدر عرض اين هفته مردم از پاره حركات استبداديه آقا مير هاشم منزجر شدند ، مخصوصا آقا ميرزا حسين 19 ( واعظ ) بانجمن رفته پاره مذاكرات كرده بود ، مغلطه شده طپانچه انداخته بودند و مجلس مختل شده بود ، فرداى آن‌روز كه چهارشنبه 28 ماه شعبان بود بازار بست و عامه اجتماع كردند كه بايد آقا مير هاشم اخراج بلد بشود ، جمعى به مسجد بيگلربيگى ( همان مسجد پهلوى قونسولخانه انگليس ) و جمعى بانجمن جمع شدند مرا هم خبر كردند و من بانجمن رفتم و جناب مجتهد را هم بانجمن آوردند ، امام جمعه و جمعى ديگر از علما و سايرين به مسجد رفتند ، مجتمعين مسجد اصرار در اخراج آقا مير هاشم داشتند و بجماعتى كه در انجمن بودند و پيغام دادند كه بايد برود .\r\nدو نفر از جانب اهل مسجد بانجمن آمده مذاكره كردند ، اهل انجمن ميل نداشتند و صريح نمىتوانستند بگويند صحبت از طپانچه انداختن در انجمن شد انكار كردند يكى از مبعوثين اهل مسجد رأى خواست مجتمعين تمجمج كردند ، من گفتم ميل مجتمعين مسجد را كه بر اخراج آقا مير هاشم است ممكن است برگرداند ؟ و اگر مجتمعين اين مجلس رأى ندهند و تصديق ننمايند قبول خواهند كرد ؟ گفتند نه ممكن نيست .\r\nگفتم : در اين صورت رأى گرفتن بىجا است . جناب مجتهد هم از جمله اشخاصى بود\r\n\r\n\r\n","description":"","footnote":"\r\n( * ) خوانندگان محترم مىتوانند براى مزيد اطلاع به نامه‌هائى كه مقارن اين تاريخ‌ها نوشته گرديده و در همين مجلد با شماره و تاريخ آورده شده است مراجعه فرمايند ، مخصوصا از اول سال 1325 هجرى ببعد\r\n","page_name":" 29 ","page_number":41},
  {"content":"\r\n\r\nكه ميل بر رفتن آقا مير هاشم داشت ، حاجى ميرزا محسن آقا و ميرزا صادق آقا كراهت داشتند ( اين جزئيات در تواريخ مشروطه نيامده است . م ) و ضمنا ملاحظه از اين نكته داشتند كه آيا قونسول انگليس حمايت خواهد كرد يا نه ؟\r\nمجتهد آدم فرستاد و تحقيق كرد معلوم شد كه قونسول حمايت ندارد .\r\nبعد از اين مقدمات اصرار داشتند كه مجتمعين انجمن را به مسجد ببرند و آنجا حكم بر اخراج او بشود . من اصرار كردم كه شرف انجمن رفته بايد اعاده شرف انجمن هم در انجمن باشد و هرحكمى كه مىشود بايد از انجمن بشود . بالاخره مجتهد قوتى بر خود داده گفت برود و به وليعهد پيغام داد كه او را روانه نمايند ( در اينجا نفوذ مجتهد هم نمايان است . م ) من و جمعى ديگر از اين مسئله استكراه كرديم كه مداخله دولتيان در اين مسئله صحيح نيست بايد خود ملت اين حكم را بكند اما از پيش نرفت . بعد مجتهد گفت برويم مسجد گفتم : چرا ميرويد ؟ آنها اطاعت شما نكرده به انجمن نيامدند ، شما چرا ميرويد ؟\r\nگفت : شما در اينجا مقلد من باشيد ، بنا شد برويم مسجد ، رفتيم حوالى غروب بود كمى نشسته برخواستيم ( برخاستيم . م ) من خيلى مشوش بودم كه اين بيچاره را بدست دولتيان نبايد داد ( يعنى مير هاشم را - م ) به مجتهدا پيغامات اكيده دادم . و ملك - التجار را واداشتم كه اين شخص را بنوع احترام روانه نمايند ، از جانب وليعهد مبلغى خرج راه داده شد ، فردا پنجشنبه 29 ماه على الطليعه بيرون رفت .\r\nمردم باز در مسجد بيگلربيكى جمع شده بازار را بسته بودند و منتظر صحت خبر حركت او بودند . من دير رفتم و آنجا از جانب وليعهد خبر صريح رسيد كه « آقا » مسلما رفت بعد جمعى پاپى شدند كه بايد حاجى . 20 مير مناف نيز برود بعضىها محض خوش‌آمد عوام اصرار در رفتن او داشتند ، من جلو افتادم كه صحيح نيست مردم را چرا از خانمانشان پراكنده مىكنيد ؟ مجملا اصرار كردم و رأى ندادم تا اينكه از او اغماض شد .\r\nدر همان مجلس صحبت انتخاب وكلاء براى عزيمت طهران را عنوان كردند و\r\n\r\n","description":"","footnote":"","page_name":" 30 ","page_number":42},
  {"content":"\r\n\r\nاجماعا گفتند كه تا زود است قرار اين مسئله داده شود ، بالاخره قرار بر شب غره ماه رمضان 1324 گذاشتند .\r\nقبل از اين قرار اعيان برحسب حكم وليعهد در منزل اعتضاد الممالك جمع شده برحسب قرعه و اكثريت آراء تعيين وكيل كرده بودند ولى چون پارهء دسيسه گارى شده و موافق نظامنامه نشده بود مردم حرف داشتند .\r\nشب غره ماه رمضان در انجمن جمعيت شد ، مجتهد تشريف نياورده بود . امام و سايرين تشريف داشتند ، مذاكره شد كه بايد شش نفر ناظر انتخاب باشد ، در مجلس هايهو شد ، گفتند اين شش نفر را بايد با اكثريت آراء تعيين كرد و خيلى با جزئيات در اين بحث شد . من گفتم : آخر اين تفصيل براى چيست و يك ماه طول دارد كه شما شش نفر ناظر تعيين نمائيد ، مطلبى نيست و در اين نظارت كار مشكلى نيست ، بارى بعد از طول زياد رأى من مقدم شده شش نفر را ناظر انتخاب قرار دادند و صندوقى معين شد . بعد از مذاكره تعيين وكلاء شد ، هركسى رأيى ميزد ، بعضىها گفتند : بايد تحقيق كرد هركس نخواهد رفت او را ننويسند . من صريح گفتم : آقايان همه بشنويد من نخواهم رفت و امكان براى من ندارد اسم مرا عبث ننويسيد ، مجلس ختم شد و قرار دادند هرشب صنفى را خبر بدهند بيايند رقعه انتخاب نوشته بدهند .\r\nهمان‌شب اعلانى در اين باب نوشته شد كه چاپ نمايند ، يك شب براى علماء معين كردند .\r\n\r\nتبعيد امام جمعه 21\r\nغره ماه كم‌كم صحبت حاجى ميرزا عبد الكريم آقا عنوان شده مردم را بهيجان آوردند كه نبايد در شهر بماند ، روز دوشنبه سيم ماه بازار بست و بعد از ظهر در انجمن جمعيت شده بشدت بيرون رفتن او را خواستند و همان‌روز از شهر بيرون رفته در باغ وزيرآباد كه در اول خيابان است اقامت كرد .\r\nهشتم ماه باز مردم بازار را بسته بشدت مطالبه كردند كه در باغ نبايد بنشيند\r\n\r\n","description":"","footnote":"","page_name":" 31 ","page_number":43},
  {"content":"\r\n\r\nحكما بايد از باغ خود كه متصل به شهر است بيرون برود و پسرش به مسجد نرود .\r\nوليعهد حكم كرد از باغ بيرون رفت و در قزلجه ميدان سه فرسخى شهر نشست و مردم چنان فهميدند كه از آنجا تدارك خود را ديده به يكى از مشاهد مشرفه خواهد رفت ( در اين‌باره در كتاب زندگينامه شهيد توضيحات بيشترى داده شده بدان كتاب مراجعه شود . م )\r\n12 رمضان 1324 اعلان منحوسى بنام انجمن ملى بديوارها چسباندند حاصل اينكه تا كى در مذهب قديم خواهيد بود و حرفهاى كهنه خواهيد شنيد و تا كى به مجلس و مسجد علماء خواهيد رفت ؟ جزء مسجد ثقة الاسلام و ميرزا صادق آقا نبايد به مسجد ديگر برويد .\r\nيكى از اين اعلانها را در مسجد حاجى ميرزا اسد الله 22 واعظ و ديگرى را در مسجد حاجى سيد محمد يزدى چسبانده بوده‌اند و حاجى ميرزا اسد الله اعلان را بالاى منبر عنوان كرده خيلى بد گفته بود و اين انجمن را متهم به بابىگرى نموده بود .\r\nقبل از اين اعلان پاره‌كاغذها بعبارات قبيحه به مجتهد نوشته بودند كه او هم از كم ظرفى بالاى منبر عنوان كرد و اسباب افتضاح شد .\r\nشب 13 ماه ( رمضان 1324 ) من مطلع شدم كه همچو اعلان منحوس كرده‌اند و در اين ضمن دو تدبير كرده‌اند يكى اينكه مردم را بعنوان مذهب رم بدهند دويم اينكه علماء را توهين كرده مرا و ميرزا صادق آقا را متهم نمايند .\r\n\r\nموعظه براى مردم :\r\nروز پنجشنبه 13 بين الطلوعين گفتم : مردم بعد از نماز متفرق نشوند و قبل از وقت بعضى اشخاص را مسبوق كرده بودم كه بهمديگر خبر بدهند و حاضر در موعظه بشوند . بعد از نماز رفتم منبر و مردم بر خلاف هرروز كه بعد از نماز بعضى براى موعظه\r\n\r\n","description":"","footnote":"","page_name":" 32 ","page_number":44},
  {"content":"\r\n\r\nنمىنشستند همه نشستند و منتظر بودند . اولين حرفى كه زدم اين بود گفتم :\r\nسوره برائت بسم الله ندارد و چرا كه سوره غضب است من هم امروز بىخطبه موعظه خواهم كرد .\r\nشروع كردم به ذكر دولت مشروطه و مستبده و مستقله و از جمهورى ساكت شدم .\r\nبعد شروع كردم بر طعن و توبيخ اعلان و لعن و طرد كردن و علماء طهران را يك‌بيك شمردم و از مردم رأى طلبيدم كه آقايان اين علماء كه مؤسس مشروطه هستند بابى هستند ؟ بعد شروع از علماء تبريز كرده يك‌يك اسم بردم و حمايت فوق العاده از ميرزا صادق آقا نمودم كه چون مىبينند مردم به اين شخص و من كمى مايل هستند به اين عنوان ميخواهند بدنام نمايند .\r\nبعد اعضاى انجمن را يك‌يك گرفته اسم بردم و از مردم پرسيدم كه كدام‌يك از اينها بابى است ؟ و خيلى طولانى و سخت حرف زدم و گفتم آقايان بدانيد كه اختلاف شيخى و بالاسرى اختلاف مشرب است نه اختلاف مذهب و آقايانى كه در پاره مسائل اختلاف دارند دليل بر كفر همديگر نيست . هركسى درباره من حرفى بزند و يكى از شماها بخواهيد به او جواب بدهيد عاق شده‌ايد و مجلس خيلى طولانى شده حمايت شديد از انجمن و علماء كردم .\r\n\r\nاحضار حاجى ميرزا اسد الله\r\nشب 14 دعوت به خانه ملك التجار كردند ، چهار ساعت از شب رفته حاضر شديم فرستادند حاجى ميرزا اسد الله را احضار كردند و بناى تكدير گذاشتند ، هريك از اعضاى انجمن رو به او كرده از او پرسيد كه من بابى هستم ؟\r\nو شما چرا اهل انجمن را تكفير كرده‌ايد ؟ گفت : من برحسب تعليق گفته‌ام كه اگر اهل انجمن به اين اعتقاد باشند كافرند ، گفتند : شما كه اهل انجمن را مىشناسيد چرا\r\n\r\n","description":"","footnote":"","page_name":" 33 ","page_number":45},
  {"content":"\r\n\r\nبايد اين حرف را بزنيد ؟ گفت : اين كاغذ را نوشته و اعضاء انجمن اعلان كرده‌اند ، گفتند :\r\nكاغذ را خودت نوشته و بدر مسجدت چسبانده ، مجملا اهانت فوق العاده با عبارات بسيار ركيك از م . . . و غيره بر او كردند ، پاشد از مجلس بيرون رفت و قرار شد كه ديگر منبر نرود . خواستند بروند حاجى سيد محمد يزدى را هم احضار نمايند ولى مانع شدند و گفتند لزومى ندارد . ملك التجار از مجتهد استفتاء كرد كه رفتن به انجمن و رسيدگى به اين كارها شرعى است يا نه ؟ مجتهد جواب نداد ، و سه دفعه مكرر كرد جواب نشنيد و اسباب انزجار مردم شد .\r\n\r\nحمايت دهاتيان\r\nدر اين چند روز واعظين بحمايت دهاتيان خواسته ( برخاستند . م ) وعظ خود را منحصر كرده بودند باينكه مباشر را بيرون بكنيد و مالك را جواب بدهيد ملاك شما را مضمحل كردند ، چه شد ، چه شد و ملاك و عقلاء از اين مطالب خيلى دل‌تنگ بودند و از نتايج سوء آن واهمه داشتند كه اسباب عدم تمكين دهاتيان شده از دادن بهره و ماليات امتناع خواهند كرد .\r\nهمان‌شب به ميرزا جواد خطاب كرده بطور اجمال گفتم در اين مراحل خود را قدرى ملاحظه نمايند ، به اين شدت كه شما ميگوئيد اسباب هرج‌ومرج شديد خواهد شد .\r\n\r\nموقوف كردن انجمن\r\nپانزدهم ماه ( رمضان 1324 ) وليعهد سفارش به مجتهد كرده بود كه بانجمن بگويد ، انعقاد اين مجلس براى تعيين وكلاء بود و به عمل آمد مجلس را موقوف نمايند .\r\n\r\n","description":"","footnote":"","page_name":" 34 ","page_number":46},
  {"content":"\r\n . \r\n","description":"","footnote":"","page_name":" 35 ","page_number":47},
  {"content":"\r\n\r\nاو هم حاج 23 جليل و ملك 24 التجار را طلبيده اين مطلب را پيغام ميدهد . شب 16 ماه در خانه حاجى جليل انعقاد مجلس شده گفتگوى زياد شد ، در آخر مجتهد گفت :\r\nمن پيغام مىكنم كه دست بتركيب مجلس نزنند و قرار شد روز اين پيغام را بدهد .\r\nقبل از وقت شب 17 ماه رمضان اهل انجمن را بافطار دعوت كرده بود آقايان آنجا جمع بوده‌اند كه از انجمن جمعى هجوم مىآرند كه آقايان را به انجمن ببرند و سئوال ميكردند كه چرا بانجمن جمع نمىشويد ؟ بالاخره جمعيت زياد شده مجتهد روز پيغام را نداده بوده است ، شب مىفرستد سئوال و جواب مىكند و متصل صداى يا الله بلند بود تا در آخر دستخط از وليعهد براى برقرارى مجلس گرفتند و مجتهد را با ساير علماء كه آنجا بودند بانجمن بردند و مرا هم از خانه اطلاع دادند رفتم ، در انجمن دستخط قرائت شد و همه فهميدند و فرداى آن‌روز دست‌خط را چاپ كرده منتشر نمودند .\r\nشب 24 ماه قرعه‌ها را خواندند ، شب اول قرعه علماء خوانده شد اكثريت براى من بود كه از اول قبول نكرده بودم باز قبول نكردم و ساير قرعه‌ها را خوانده اكثريت معلوم شد كه حاجتى بذكر آن نيست .\r\nدر شبهاى رمضان دو شب در باغ دو سرباز را با گلوله زدند ، يكى را اول زدند ، كه اروميه‌اى بود وفات كرد ، يكى را هم اواخر رمضان مجروح كردند ، بعضىها گفتند ياد داده بوده‌اند كه سرباز اولى شيخ سليم را بزند ، فدائيان مشروطه مطلع شده دفعش كردند ، براى دويمى هم نظير اين حرف را گفتند ولى درست معلوم نشد و براى من حقيقت منكشف نشد .\r\nو وليعهد متصل بر حراست خود ميافزود و شب دوبار باغ را متصل مىگشتند كه كسى نتواند به خيال بيفتد با وجود آن دو نفر سرباز را زدند و وليعهد خيلى واهمه داشت .\r\n\r\nبستن بازار\r\nروز هشتم شوال ( 1324 ه ) بازار بست و مردم از عدم توجه وليعهد بكارها\r\n\r\n","description":"","footnote":"","page_name":" 36 ","page_number":48},
  {"content":"\r\n\r\nشكايت كردند ، حوالى ظهر نير السلطان حسب الاحضار انجمن از جانب وليعهد آمد مذاكرات شد ، رفت پيغام آورد ملت قبول نكرد ، علماء را مانع از خروج شدند بالاخره قرار شد هيئتى از علماء بحضور برود ، شب نهم هيئتى رفت وليعهد توپ بست كه من از بستن بازار نميترسم و واهمه ندارم ضرر آن به ملت است نه به من و اين مجلس شما كه چند نفر تاجر در نيمكت آنجا نشسته چه شأنى دارند ؟ مجلس 25 را مرتب و منظم نمايند تا من هم تقويت بكنم و الا صريحا مىگويم من به اين مجلس شما تقويت نمىكنم هروقت منظم شد از من تقويت بخواهيد . بعد فرمود شما همه وكلاء من هستيد برويد مجلس را نظم بدهيد .\r\nروز شد ، من بانجمن رفتم ساير آقايان كه شب آنجا بودند تشريف نياوردند ، صحبت از ترتيب انجمن شد ، قرار شد به آقايان رقعه بنويسند و وقت عصر به خانه ملك التجار دعوت نمايند ، وقت عصر من دير رفتم ساير آقايان آمدند صحبت شد ، ديدم كه آقايان خود را مكلف نمىدانند و گفتند ما را احضار كرده‌ايد چه حرفى داريد ؟\r\nگفتند وليعهد فرمود ترتيب مجلس را بدهيد ، فرمودند وليعهد فرمود در حضور خود من باشد . گفتم : اين قيد نبود ، اختلاف در نقل شد .\r\nمجتهد و حاجى ميرزا محسن آقا گفتند : قرار شد انعقاد مجلس حضور وليعهد بشود . من و آقا ميرزا فضلعلى 26 آقا گفتيم قيد حضورى نبود . من سكوت كردم و گفتم سهو كرده‌ام عذر ميخواهم و معلوم كردم كه نفس 27 رسيده است بعد كه كم‌كم حرف شد ، حاجى ميرزا محسن آقا پريد و گفت : من غير آنچه حضرت پيغمبر آورده چيز ديگرى نمىدانم ، ديدم كم‌كم بناى تكفير هست . گفتم : آقا اگر در ده شما دعوائى بشود چه مىكنيد ؟ گفت : بكدخدا رجوع مىكنم گفتم : بسيار خوب چرا آنجا رجوع ميكنيد ، اين مجلس را ترتيب نمىدهيد و نمىخواهيد منظم باشد ؟ ديگر سكوت كردم تا آخر مجلس و ابدا حرف نزدم و مردم فهميدند كه من دل‌تنگ شده‌ام ، مجلس متفرق شد .\r\n\r\n","description":"","footnote":"","page_name":" 37 ","page_number":49},
  {"content":"\r\n\r\n\r\nاحضار وليعهد به تهران\r\n14 ماه ( شوال 1324 ) در منزل حاجى 28 مهدى ( كوزه‌كنانى . م ) مجلس براى ترتيب بانك ملى شد از همه دعوت كرده بودند در آنجا خبر تلگرافى رسيد كه وليعهد را احضار طهران كرده‌اند در خصوص بانك رأىها زدند . بنده نطقى كردم و صورت تلگرافى نوشتم همه تصديق كردند و مخابره شد ، مآلش اين بود كه قرارداد و نظام‌نامه آن معلوم شود ، و معلوم بشود ضامن اين وجه كيست و آنچه شرط و قيد مىدهند و اگر دولت مضايق ماليه دارد ، جمعى از اولياء دولت قادر هستند كه پنج كرور بدولت بدهند .\r\nروز 15 ماه بديدن وليعهد رفتم تو مجتهد رفت و ملاقات كرد 17 تمام علماء حاضر شدند ، طلاب هم مجلس را پر كرده بودند ، خطابه از جانب مجتهد از زبان تمام ملت خوانده شد كه مآلش عذرخواهى بود ، وليعهد وداع كرد و تشريف برد ، امامقلى ميرزا را نايب الاياله قرار دادند :\r\nخطابه مجتهد اسباب حرف شده ملا خلخالى كه خطبه را خوانده بود طرف توبيخ ملت شد و مردم خيلى بد گفتند . . . روز جمعه 20 ماه در خانه ملك التجار خلعت‌پوشان شد . . . از جانب وليعهد انگشترى مرحمت شده بود مجلس عام بود ، اين خلعت‌پوشان اثر خوبى براى ملك التجار نبخشيد و بافواه افتاد كه ضد مشروطه است .\r\n\r\nاعزام وكلاء به تهران :\r\nبعد رفتن وكلاء متصل مطرح مذاكره بود . من كه اكثريت باسم من بود تمكين نميكردم ، و ملت مايل بود مجتهد و مرا روانه نمايند و من مخصوصا اجتناب داشتم\r\n\r\n","description":"","footnote":"","page_name":" 38 ","page_number":50},
  {"content":"\r\n\r\nو نه ( 9 ) دليل داشتم براى نرفتن .\r\nروزى به انجمن دعوت كردند و تضييق شديد نمودند و بناى بىحرمتى گذاشتند و مخصوصا پاپى مجتهد بودند . من گفتم : آقايان مهلت بدهيد تا با ساير عقلاى قوم مشاوره بشود . گفتند : بيائيد دم پنجره اين حرف را بزنيد ، خواستند مجتهد سرپا ايستاده اين حرف را بزند او تمكين نكرد ، مردم شوريدند من اوقات‌تلخى كردم سرپا ايستادم كه نطق نمايم ، گفتند : دم پنجره بايست و بگو اهل حياط بشنوند قبول نكردم و نشستم . بعد عقلاء راضى شده صلح دادند و همانجا كه نشسته بودم پاشده همان حرف را گفتم و مردم ساكت شدند بعد عقلاى قوم دست برداشتند . نيت حضرات بر اين بود كه مجتهد را بفرستند يعنى حضور او را در شهر روا نمىدانستند و به اين عبارت ميخواستند دفع نمايند و مرا هم جزو او ميكردند كه در دار الشورى ناظر او باشم ، به اعتقاد ايشان مانع بشوم از اينكه طور ديگر بشود .\r\n\r\nاختلاف ميان واعظين\r\nدر اين ايام ميان واعظين اختلاف شديد بود از همديگر شكايت داشتند و آقا ميرزا على اكبر معتقد بود كه شيخ سليم و ميرزا جواد از امام جمعه پول گرفته‌اند كه تقويت از جانب او نمايند . 24 ماه اعضاء انجمن در مجلس بودند اين خبر را محقق كردند قرار دادند ، روز شيخ سليم و ميرزا جواد را طرد نمايند . صبح شد علما را به انجمن احضار كردند ، من دير رفتم وقتى رسيدم كه جناب مجتهد به شيخ سليم پرخاش كرده و يك سيلى به او زده بود ، بعد حكم نفى او را خواستند من ايستادگى كردم بعد از مكالمه زياد مرا اقناع كردند يعنى اكثريت از جانب ديگر شد درثانى اصناف توسط كردند موقوف شد ، ميرزا جواد هم نرفت .\r\nوقت عصر حاميان شيخ سليم در انجمن جمعيت كرده قيل‌وقال كردند مرتضوى و\r\n\r\n","description":"","footnote":"","page_name":" 39 ","page_number":51},
  {"content":"\r\n\r\nغيره با تلفن ميرزا جواد را نصيحت كردند . . . مردم در خيال هجوم به خانه مجتهد بودند بالاخره مانع شدند .\r\nنصف‌شب ميرزا جواد به خانه من آمد نصيحتش كردم و ممانعت نمودم ، فردا بازار بست و جماعتى از اهل سرخاب در سيد حمزه و قزللو مسجد جمع شدند ، مجتهد به مسجد حاجى صفر على رفت ، ميرزا على اكبر بحمايت او برخاست و مردم را وعظ كرد اسكات فتنه شد و بازار كه بسته بود حوالى ظهر باز شد . . .\r\nاين ايام در روزنامه عدالت پاره فصول داير بر شكايت از روساى گمرك نوشتند و روسا كه بلژيكى بودند از ميرزا سيد نعمت 29 الله خان ديدند و خواستند او را 30 بسياه‌رود بفرستند و اجزاء گمرك واهمه كردند ، شب 19 ذى حجه عهدنامه نوشتند و اتحادى كردند كه اگر يكى را صدمه برسد ديگران هم بحمايت او برخيزند و آوردند من مهر كردم .\r\n\r\nاعزام وكلاء به تهران\r\nاين ايام صحبتى مهم در ميان نبود مگر فرستادن وكلا و بعد از قيل‌وقالهاى زيادى و تعيين وجهى كه بايستى به وكلاء داد و تعيين محل آنكه بالاخره نفرى پانصد تومان قرار شده و محل آن از تفاوت قيمت غله ملحوظ شد .\r\n23 ذيقعده 1324 وكلا را با احترام 31 تمام از انجمن روانه كردند ، جز مجتهد ساير علما بودند روز 24 ( ذى قعده ) خبر رحلت مظفر الدين شاه و جلوس اعليحضرت محمد على شاه رسيد وقت عصر خبر دادند به تالار عمارت در خانه ، علما جمع شدند تعزيت و تسليت داده شد .\r\nاوايل ذى حجه به پسر حاجى ميرزا هاديخان تهمت بستند كه فاحشه را بخانه‌اش برده ، رجاله در انجمن جمع شده و مطالبه كردند كه بايد حد زد ، آن‌روز گذشت . فرداى\r\n\r\n","description":"","footnote":"","page_name":" 40 ","page_number":52},
  {"content":"\r\n\r\nآن‌روز در خانه حاجى ميرزا ابو الحسن 32 انگجى جمع شده پسره را آوردند و حد تازيانه كه على التقريب چهل و چند بوده تعزيرش كردند .\r\n[ بنامه شماره 16 نهم ذيحجه 24 مراجعه شود . م 
  ]\r\n23 ذى حجه پاره‌كاغذها از طهران به انجمن رسيد كه حاكم تنكابن ريش سيدى را بريده و عالمى را كه وكيل تنكابن ميخواسته است بشود چوب بسته و در تهران پاره وقايع بر خلاف مشروطه اتفاق افتاده و شاه مانع از مشروطه است و دار الشورى پيشرفتى ندارد ، اهالى در انجمن جمع 33 شدند از جانب علماى تبريز تلگرافى به علماء طهران راجع‌به تحقيق اين مطالب شد .\r\n24 ماه ( ذى حجه ) بازار بست و مردم در تلگرافخانه جمع شدند و بشدت مطالبه جواب و امضاء مشروطيت كردند ، از طهران جواب سست ميدادند و اتفاقا آن‌روز وكلاء آذربايجان وارد طهران مىشدند و اهل طهران و اعضاى دار الشورى استقبال 34 ميرفتند كار تأخير افتاد ، حوالى غروب وكلاء بتلگرافخانه آمده سئوال و جواب كردند .\r\n25 ماه ذيحجه مردم شدت كرده اطفال مكاتب دسته‌دسته آمده پاره اشعار مهيج خواندند و بيرق سرخ آورده در حياط تلگرافخانه زدند و جناب نظام 35 الملك حاكم را مجبور كردند به تلگرافخانه آمد ، جوانكى خطابه بسيار سختى بر ضد دولت خواند و اظهار جمهوريت كرد ، ملت اداره‌جات دولتى را ضبط كرد و دفترخانه اعتماد دفتر را رفتند و بستند قورخانه را تصاحب كردند فقط گمرك و پست ماند و اين اخبار موحشه به طهران گفته شد .\r\nروز 27 ذيحجه 1324 وقت عصر مردم خيلى مشوش بودند و پاره اشخاص توهمات داشتند و مىترسيدند كه دولت همراهى ننمايد در فكر جان خود بودند ، تا اينكه اول شب خبر امضاء مشروطيت رسيد و مردم آسوده شدند ( نتيجه كار استقامت تبريز . م )\r\n28 ماه بازار باز شد ولى شهرت دادند كه اين تلگراف توريه است و بايد دول خارجه امضاء و اجازه نمايند و آشوب شد ولى فورا ساكت كردند .\r\n\r\n","description":"","footnote":"","page_name":" 41 ","page_number":53},
  {"content":"\r\n\r\n\r\nتبريز از قدم اول حمايت از مشروطه كرد\r\nبدون مبالغه و اغراق كار در طهران سست و خراب بود و اگر مساعدت تبريز نبود بالبداهه مشروطيت موقوف و استبداد بشدت تمام مراجعت ميكرد .\r\nوعاظ اين‌روزها خيلى زحمت كشيدند ، قبل از ورود وكلاء آذربايجان بطهران صحبت بلژيكىها در ميان بوده سعد الدوله 36 سخت ايستادگى داشت و عزل آنها را ميخواست ، در اين ايام اغتشاش اول مسيو 37 نوز را معزول كردند و لقب وزارت را از او گرفتند و اين فقره را نويد بلكه حق السكوت دادند ولى نقش نگرفت .\r\nروزنامه انجمن و ساير روزنامه‌جات پاره وقايع اين‌روزها را به خوبى نوشته است .\r\n\r\nمراجعت مير هاشم از تهران « * »\r\nاوايل محرم 1325 آقا مير هاشم از طهران مراجعت كرد و كسانى كه بر ضد او بودند تشويش زياد داشتند و نيت فرار مىكردند .\r\nدر اين ايام حاجى سيد احمد خسرو 38 شاهى كه متهم بر ضد مشروطه بود و اوايل ايام ظهور مشروطه بعتبات رفت و متهم شد كه از جانب وليعهد رفته تا تسويل 39 ؟ نمايد چون تازه مراجعت از كربلا كرده بود باز صحبت او در افواه بود شب 19 محرم ( 1325 ) جمعى را بخانه‌اش دعوت كرد كه پارهء مذاكرات نمايد همان‌شب نيم ساعت از شب رفته حاجى ميرزا حسن 40 ميلانى را در كوچه خودشان نزديك بخانه‌اش از پشت\r\n\r\n\r\n","description":"","footnote":"\r\n( * ) - بعد از چهار ماه تبعيد دوباره برمىگردد\r\n","page_name":" 42 ","page_number":54},
  {"content":"\r\n\r\nسر با گلوله زدند ولى به حمد الله خطرناك نشد .\r\n[ بنامه شماره 17 مورخ 19 محرم 1325 مراجعه شود 
  ]\r\nمجتهد و ساير علماء بناى بدگوئى از انجمن گذاشته بودند و كم‌كم اسباب فتنه بلند مىشد و بدهن عوام افتاده بودند و پارهء شب‌نامه از مردم منتشر ميشد كه بر ضد پارهء اشخاص بود و در بعضىها مخصوصا از ضديت علماء حرف ميزد كه بايد چهار هزار عالم را سربريد تا مردم آسوده بشوند و اهل انجمن قرار دادند با علماء ملاقاتى نمايند و ايشان را استمالت بكنند دوشنبه 26 ماه در خانه حاجى امين 41 التجار مجلس شد ، اول حاجى ميرزا محسن آقا در طلوعيد و خيلى تند رفت و حرفهاى سخت گفت كه عوام تكليفش اطاعت علماء است چشمشان بايد كور شود و اطاعت از علماء نمايند حالا كار به جائى رسيده كه عوام مرا مىبينند و سلام نمىدهند تا رساند حرف خود را به اين مقام كه جمعى فاسد المذهب داخل شما هستند و اخلال در دين ميكنند ، رفتن بانجمن حرام است از جان ما چه ميخواهيد ؟ من ساكت بودم خيلى حرف زد و دل خود را خالى كرد ، آخر گفتم همه‌اى اينها كه ميفرمائيد صحيح است ولى نبايد با قول چهار نفر كافر از ميدان دررفت ، بايد ايستاد و كفر را نگذاشت نفوذ نمايد ، انجمن اگر غير مرتب است مرتبش نمائيد ، در جواب من با كمال اوقات‌تلخى گفت : ما نميتوانيم انجمن را مرتب نمائيم ( تو ) برو و مرتبش كن .\r\nگفتم : جناب آقا معلوم مىشود كه مرا مفسد اين كار ميدانيد ، خيلى ممنون شدم با وجود اينها با اين قسم توپها از ميدان بيرون نميروم . تكليف شما است كه پا سفت نمائيد و امر دين را نگذاريد مختل شود . ابو جهل با پيغمبر مقابلت كرد با وجود اين نتوانست از پيش ببرد ( خسته شد ساكت شد ) بعد مجتهد بمقام نطق برآمده تخطئه انجمن كرد و سخت گفت و گفت : رفتن به انجمن مثل رفتن به ميخانه است ، و لايحه‌اى كه در ضد اولاد مجتهد با ژلاتين نوشته بودند ابراز كرد و داد كه بخوانند ، از دستش گرفته مانع شدم ، مجملا از حالت طبيعى بيرون رفته با دو نفر از وكلا اصناف كه صحبت ميكرد مذاكرات طولانى نمود .\r\n\r\n","description":"","footnote":"","page_name":" 43 ","page_number":55},
  {"content":"\r\n\r\nدر اين بين آقا ميرزا على اكبر مجاهد پاشده خطاب باعضاء انجمن كرد كه شما متصل ميگوئيد ما اطاعت از علما داريم ، چندين‌مرتبه است كه مىفرمايند رفتن بانجمن حرام است شما باز تأمل داريد ، من ديگر بانجمن نخواهم رفت و ملت هم خود دانند و راهش كشيد برود ، مجتهد مشوش شد من مانع از رفتن او شده برگرداندم . . دو نفر وكيل اصناف نيز بعد از مذاكرات طولانى خواستند از مجلس بروند كه ما هم اطاعت امر شما را مىكنيم ملت خود داند ، باز من مانع از رفتن آنها شدم . آخر مجتهد هم رام و آرام شده قرار شد به انجمن بروند و تمام وكلاء اصناف حاضر شده با هيئت اتفاق بروند . . .\r\nفرداى آن‌روز كه سه‌شنبه بود معين شد در خانه ملك التجار حاضر شوند .\r\n\r\nنظرات مجتهد درباره انجمن ادامه دارد .\r\nروز سه‌شنبه وقت عصر آنجا ملاء عام بود ، باز مجتهد بناى بدگوئى گذاشت و صريحا گفت : اول كسى كه اذن داد و شما به قنسولخانه انگليس رفتيد من بودم . و من بشما پشت‌بندى كردم و قنسول باطمينان من بشما راه داد . حالا وضع شما برگشته و از جملهء حرفهائى كه زد اين بود كه اگر ميخواهيد ما مثل اسير بودن سيد الشهدا در دست اشقياء دست شما اسير باشيم هركجا ميخواهيد مىآئيم ، و اگر ما مختار هستيم بايد با ميل خودمان برويم ، بهرحال علماء را برداشتند و به انجمن بردند . . . آنجا صحبت از نظم شهر شد ، پاره مىگفتند : محلات بايد اعانه به كدخدايان بدهند تا به نظم محلات مشغول شوند .\r\nمن رد كردم كه پس ماليات كه مىگيرند براى چيست ؟ تكليف دولت است كه حفظ شهر نمايد نه ملت . و اين ترتيب دو محظور دارد يكى اينكه ملت از دولت مأيوس شده تصور مىكند كه دولت از حمايت ملت دست برداشته و او را سرخود گذاشته .\r\nدوم اينكه من بعد هرخرجى كه پيش آيد و سرباز و قره‌سوران چيزى بخواهد رو به ملت\r\n\r\n","description":"","footnote":"","page_name":" 44 ","page_number":56},
  {"content":"\r\n\r\nخواهند كرد . آن مجلس ختم شد و كار به جائى نرسيد .\r\n\r\nاجزاء گمرك و پست\r\nاوايل صفر ( 1325 ه ) اجزاء گمرك و پست بروساء شوريده اول به خانه مجتهد رفتند بعد به خانه حاجى ميرزا محسن آقا بعد به منزل من و شكايت از روساى بلژيكىها نمودند آقايان و من سه تلگراف به شاه كرديم . نظام الملك مداخله كرد و خواست التيامى بدهد قبول نكردند رفتند به انجمن ، اطاقهاى گمرك و پست را بسته بودند ، رئيس گمرك سرخود رفت اطاق‌ها را باز كرد و گفتگوى طولانى بميان آمد .\r\nروز ششم صفر 1325 وقت عصر ازدحام عام بوده قونسول روس بعضى مذاكرات و اتمام حجتها با تلفون با حاجى نظام الدوله كه آن روزها رئيس انجمن بود كرد و تهديدات نمود ، حضرات خود را باخته بودند ، و كار به جائى رسيده بود كه خواسته بودند اجزاء گمرك را از انجمن بيرون نمايند . در همه اينها من نبودم وقتى رسيدم كه اجزاء پست را جلو انداخته مىبردند به پستخانه من اظهار دل‌تنگى كردم كه بيك توپ از ميدان دررفتيد ، قونسول بايستى كاغذ رسمى بحكومت بنويسد و از جانب حكومت اخطار بشود ، با تلفن گفتن و باورنمودن شما از چه راه است ! بارى رياست پست را از بلژيكيها گرفتند و بالاخره 11 ماه نظام الدوله در خانه خود مهمانى كرده بود براى خواندن نظام‌نامه انجمن كه تازه نوشته بودند ، چون مرا محرك اجزاء گمرك مىدانستند باز بتوسط من اصلاح امر اجزاء گمرك شد .\r\nچند فصل نوشتند كه بىجهت مزاحم اجزاء گمرك نشوند و از مركز دور نكنند و مواجب ايشان را مرتب بدهند و عمده شكايت آنها از « لوكيفر » 42 بود .\r\n[ نامه شماره 18 ششم صفر 1325 ملاحظه شود 
  ]\r\n\r\n","description":"","footnote":"","page_name":" 45 ","page_number":57},
  {"content":"\r\n\r\n\r\nآمدن صاحب‌جمع به تبريز\r\n13 صفر ( 1325 ه ) صاحب‌جمع كه از تهران براى حركت دادن پارهء اشياء سلطنتى و هراج كردن پاره اسباب به تبريز آمده بود چهل و چند صندوق تفنگ شاهى را حمل كرد ، بعضى از اهل انجمن خبردار شده ، رفتند از راه برگرداندند كه چرا تفنگ حمل به تهران مىنمايند و به خانه 43 صاحب‌جمع و خازن 44 لشگر ريختند و افتضاح كردند .\r\n14 ماه به انجمن رفتم كه بلكه صحبتى از اين مسئله بشود مقبول نشد ، روز 15 در منزل حاجى نظام الدوله مجلسى كردند ، من نبودم . در اين بين قنسول روس به نظام الملك كاغذ رسمى نوشته از اين مسئله پرتست كرده بود ، وقت غروب آن كاغذ را به خانه حاج نظام الدوله فرستاده بودند .\r\n17 ماه در انجمن صبح مجلس فوق العاده مرتب شد باتفاق آراء قرار دادند بايد اسلحهء همايونى حمل شود ، كاغذى نوشتند و تنبيه پاره اشرار معين شد . . .\r\nدر اين بين يكنفر سرپا ايستاده گفت : اسلحه را ملت بشما سپرده جواب آنها چه خواهد بود ، من جواب سخت دادم كه ملت مشروطه مبنايش بر تضعيف جانب سلطنت نيست ، بلكه براى دستگيرى او است . ملت چه حق دارد ضبط نمايد ؟ با وجود اين عصر همان‌روز ملت را شوراندند و مانع شدند ( حق با ملت بوده زيرا بعد همان اسلحه مورد استفاده مجاهدين قرار گرفت . م ) به قنسول روس هم جواب داده شد كه اين كار داخلى است خودشان قرار مىدهند .\r\n\r\nطرفدارى از رعيت\r\nدر اين‌روزها در قريه قراچمن كه حوالى ميانج است غائله فيما بين حاج محمد\r\n\r\n","description":"","footnote":"","page_name":" 46 ","page_number":58},
  {"content":"\r\n . \r\n","description":"","footnote":"","page_name":" 47 ","page_number":59},
  {"content":"\r\n\r\nعلى نام يكى از ملاك آنجا و پاره رعيت اتفاق افتاد ، مذكور شد كه رعيت ريخته غله او را برده‌اند و نهايت بىحرمتى بر خودش كرده كار به جائى رسيده كه اهل و عيال خود را بدهات اطراف فرستاده است . به تبريز آمد و نزد مجتهد بشكايت رفت ، چون تيول وكيل 45 الملك بود ، منصور الملك گماشته او حمايت از او كرد ، شب جمعى به خانه منصور الملك رفته خواستند بگيرند از پشت‌بام فرار كرد دعوى غلظت پيدا نمود ، مجتهد از حكومت تنبيه ايشان را خواست از رعيت جمعى كه در شهر بودند تظلم كردند روزى در انجمن ميرزا قاسم نام از طلاب با مجتهد روبرو شد و بد گفت و خيلى تعرض كرد ، مجتهد حكم كرد كه او را بيرون بكشند ، ميرزا قاسم بيرون رفت . در خارج بناى فساد گذاشتند مجتهد صريحا حمايت از حاجى محمد على نمود و گفت : بايد مأمور برود از اطراف حرف زدند قبول نشد . جمعى رنجيدند ، بعضىها گفتند : ميل آقا بر اين است كه اين رعيت تنبيه بشود تا عبرت ساير دهات شده مستبدين در دهات حكم خود را جارى نمايند .\r\nمجملا مأمور رفت بعد از چند روز صداى واويلا بلند شد كه مأمورين رفته آدم كشته‌اند و غارت كرده‌اند و چنين‌وچنان شده است .\r\n\r\nمبارزه شيخ سليم با مجتهد\r\nدر انجمن اجتماع شده شيخ سليم مردم را بهيجان آورد و سر مجتهد شوراند و بعوام القاآت كرد و بيرون رفتن از شهر او را بر زبان آوردند ، شب جمعى به خانه من آمدند تا هشت ساعت از شب در تسكينى فتنه سعيها شد . صبح آقا شيخ سليم آمد به او هم نصيحت كردم كه فتنه را بخواباند ، بارى آن‌روز فتنه خوابيد و مردم از هيجان افتادند خانه مجتهد هم اجتماع بود جمعى مسلح حاضر شده بوده‌اند كه حمايت از مجتهد نمايند ، من سفارش كردم كه سرود ياد مستان ندهيد و طورى بنمائيد كه شما مظلوم بقلم\r\n\r\n","description":"","footnote":"","page_name":" 48 ","page_number":60},
  {"content":"\r\n\r\nبرويد ، اطمينان به اين مردم نميتوان كرد در روز سختى انسان را تنها مىگذارند ، بارى آن‌روز بهرشكلى بود گذشت . . . همين روزها اواخر صفر بود ( 1325 ه ) من خبر دادم ، مردم در مسجد جمع شده موعظه بليغ در امر به اتحاد و نگاهداشتن حرمت علماء كردم و مردم را خيلى نصيحت نمودم و از آشوب منع نمودم ، و وخامت عاقبت آن را از تسلط دول اجنبيه و رفتن مذهب گفتم ، مجملا مجلس طولانى شد ، صحبت شد و بعد از يك هفته از آن مقدمه مذكوره اتفاق افتاد .\r\nماه ربيع الاول 1325 شد ، شب ششم ماه از تلفون اطلاع داده ملك التجار و حاج نظام الدوله و حاجى جليل مرندى و آقا موسى 46 مرتضوى مرا خواستند تلفن‌ها بهم بسته صحبت كردند كه شيخ سليم مفسد است بايد از شهر بيرون برود ، مجتهد را پاى تلفون احضار كردند و قرار شد فردا در خانه مجتهد جمع شده قرار بگذارند .\r\nصبح در خانه ملك التجار اصناف و اعضاى انجمن و غيره جمع شده مشورت كردند بعد به خانه مجتهد رفته در ضد شيخ سليم و ميرزا على واعظ مذاكرات كرده بالاخره حكم اخراج او را صادر كردند ، با مهر انجمن كاغذ نويساندند ، عصر مردم در انجمن جمع شده ايستادگى كردند كه آن كاغذ را بايد پس بدهند ، جمعى به خانه مجتهد رفت كه كاغذ را پس بگيرد ، نداد ، التماس كردند بالاخره قهر نموده برخواسته بودند ، مجتهد هم برگردانده كاغذ را رد نمود و مردم شوريدند كه بايد مجتهد برود شب هفتم مصمّم شد برود ولى بعد از دو سه روز صبح مردم شوريدند كه بايد امروز برود ، همان‌روز از شهر بيرون رفت و من هم پايم درد مىكرد و ناخوش بودم .\r\n\r\nهمدردى ثقة الاسلام با علماء\r\nروز هشتم ( ربيع الاول 1325 ه ) معلوم شد حاجى ميرزا محسن آقا با برادرانش از شهر بيرون رفته‌اند ، من هم مصمم شدم بروم ، جمعى به منزل آمده مانع شدند ، من گفتم تا حاجى ميرزا محسن آقا و مجتهد برنگردند من نمىمانم بعد از سئوال و جواب بسيار\r\n\r\n","description":"","footnote":"","page_name":" 49 ","page_number":61},
  {"content":"\r\n\r\nگفتند حاجى ميرزا محسن آقا را برمىگردانيم اما حرف مجتهد را نزنيد ، منهم عجالتا قول دادم ، فردا پشت سر حاج ميرزا محسن آقا رفتند ، دهم ماه حوالى عصر از سردرود حركت به تبريز كرد ، مردم باستقبال رفتند ، در حوالى باغ حسين خان حاجى سيد احمد خسروشاهى كه از شهر بيرون ميرفت مصادف شد مانع از مراجعت گرديد ، بسردرود مراجعت داد ، اين خبر كه به من رسيد فورا مصمم حركت شدم و شبانه عزم حركت كردم و اول عزم كردم كه همان‌شب بروم به « فتح‌آباد » درثانى براى تسويه بعضى كارها در خانه مانده و شهرت دادند كه رفته است ،\r\nروز 11 ماه درشكه كرايه كردم و مردم همچو ميدانستند كه رفته‌ام ، شب 12 شش ساعت از شب رفته جريده با سه نوكر حركت كردم ، اوايل روز به « شبلى » رسيدم مشكوات 48 الممالك آمد مرا برد به « ارشتناب » شب 13 ماه آنجا ماندم چند نفر از خودمانيها و نوابها آنجا آمدند و مانع شدند ، قبول نكردم روز 13 به سمت « حاج‌آقا » حركت كردم در راه فدائيان مانع شدند تشدد كرده قبول نكردم و رفتم « حاجىآقا » آنجا نهارى خورده رفتم « كجين » روز خيلى سرد بود شب هم سرد كرد ، صبح در شرف حركت بودم كه معين الاسلام و بيوك آقا رسيدند و مانع شدند ، مجملا بهرشكل بود با كمال دل‌تنگى مراجعت كردم ، شب 15 در شبلى مانده روز 15 مراجعت به شهر كردم ، براى عصر خبر دادند ولى قبل از ظهر وارد شدم و استقبال كرده بودند .\r\nقبل از حركت ميرزا داود 49 آقا خبر حركت مرا بعنوان اينكه مجتهد حركت كرد و من هم تبعيت نمودم باخوان بعتبات خبر داد تا سدّ پاره خيالات فاسده بشود بعد از مراجعت باز خبر داد كه مراجعت كرد .\r\nدر اين بين حاجى ميرزا محسن آقا و برادرانش مراجعت كرده بودند و پارهء شروط قرار داده بودند كه در روزنامه نوشتند و اسباب انضجار خاطرها شد و قطع مراوده كرده با مردم تردد نداشتند .\r\nمن هم به انجمن و غيره تردد نكردم و ترك مداخله بر امورات مردم نمودم ، چنانچه از ماه صفر ترك كرده بودم ، از اين به بعد را مجددا ترك نمودم ، در خصوص مراجعت\r\n\r\n","description":"","footnote":"","page_name":" 50 ","page_number":62},
  {"content":"\r\n\r\nمجتهد سعىها شد و اقدامات گرديد بهيچوجه اثر نكرد .\r\nدر اين‌روزها ميانه نظام الملك و انجمن صحبتى شد ، در انجمن عوام الناس خواستار رفتن نظام الملك شدند و وقت غروب نظام الملك با عجله تمام حركت كرد ، من مطلع شدم با انجمن بتوسط تلفن مذاكرات سخت كردم بالاخره يك روز بعد اعضاى انجمن رفته مراجعتش دادند .\r\n\r\nمذاكره علماء طهران با علماء تبريز\r\nتا 28 ماه ربيع الاول شد ( 1325 ه ) از طهران اطلاع دادند كه علماء طهران علماء تبريز را با اعضاى انجمن به تلگرافخانه احضار كرده‌اند ، به من اطلاع دادند گفتم : اگر علماء تهران به تلگرافخانه آمده‌اند باحترام ايشان مىآيم و الا فلا . . . وقت عصر خبر حضور دادند ، حاجى ميرزا محسن آقا تشريف نياورد ساير علماء بودند ، مخابره در خصوص مراجعت جناب مجتهد بود كه اهالى زنجان در طهران بوكلاء و علماء اظهار كرده بودند كه ايشان بتبريز بگويند كه مجتهد را مراجعت بدهند و همان‌روز مجتهد وارد زنجان ميخواست بشود ، تا اين خبر در تلگرافخانه تبريز منتشر شد در ميانه علماء گفتگوى فراهم‌آوردن اسباب مراجعت شد .\r\n[ بنامه شماره بيست و نهم ربيع الاول 1325 مراجعه شود 
  ]\r\nآقا ميرزا عبد الرحيم 50 گفت ، چه بايد كرد ، چه جواب ميدهيد ؟ گفتم در مراجعت دادن ايشان حرفى نيست و موافق تدبير و عقل است ، آقايان بايد جواب بدهند ، در اين بين از حياط صداى ( اولماز « * » ) بلند شد . آقا مير هاشم دم پنجره مشرف به حياط نشسته بود ، تلگراف را كه بمردم خواند و آدمهاى او اين حرف ( اولماز ) را بلند كردند و كم‌كم صحبت قانون بميان آمد كه قانون ما را تمام نمايند و بدهند ، بعد از آن هركه خواهد\r\n\r\n\r\n","description":"","footnote":"\r\n( * ) - نمىشود\r\n","page_name":" 51 ","page_number":63},
  {"content":"\r\n\r\nآمد بيايد .\r\nجمعى از حياط خطاب به آقا مير هاشم كردند كه آقا تخم مپاش ، جواب تلگراف را خواستند ، علماء جواب ندادند ، آقا مير هاشم جواب نوشت كه قانون مىطلبيم ، بعد در خصوص مطالبه قانون صحبت شد ، من با جمعى محاجّه كردم كه چه وقت مطالبه قانون است و اين چه جوابى است كه بسئوال طهران ميدهيد ؟ به گوش احدى فرونرفت .\r\nيكى از اواسط ناس كه از قفقازيه آمده بود گفت : در قفقازيه راه‌آهن را سه ساعت بستند دولت مجبور به دادن « دوما « * » » شد ، بايد بازار را بست ، او و چند نفر ديگر را هرچه نصيحت كردم پذيرفته نشد ، هايهوى كردند كه بايد بازار بسته شود . گفتم : بستن بازار جز ضرر ملت حاصلى ندارد ، اينكه در قفقازيه يا روسيه راه‌آهن را بستند ضرر آن بدولت بود و منبع ثروت دولت را مانع شدند ، اما شما در تبريز بازار را مىبنديد يكدينار بدولت ضرر ندارد ، بارى ميخ آهنين بر سنگ نرفت و شب شد مردم متفرق شدند .\r\nصبح بازار را بستند و به تلگرافخانه هجوم كردند ( بعد معلوم شد كه مردم خيال تبعيد آقا مير هاشم را داشته‌اند و او ملتفت بوده است ، اين انكاره را چيد و خود را مستخلص كرد )\r\nحاجى ميرزا محسن آقا و ميرزا صادق آقا در اين‌روزها از شهر غايب شدند و بخارج رفتند .\r\nبازار بست و بىجهت غوغا كردند ، و در اين بين جمعى اجتماع كردند و جمعى از فدائيان قفقازيه را دور خود جمع كرده اسم « مركز » گذاشتند و خود را مشير و مشار قرار دادند كه از جمله كربلاى على 51 معروف به مسيو و جعفر آقاپسر برادر حاجى اسد گنجه‌اى و امثال آنها بود ، حاجى صمد نام 52 خياط و قلعه 53 وان‌باشى گمركى كه هردو از سخت‌رويان بودند بميان مردم انداخته موكل بر هتك حرمت اعيان و اشراف و بزرگان كردند . مجملا جمعى از اجامر و اوباش كه يوسف 54 خزدوز و حاجى احمد 55 نقاش و مير تقى چايچى و امثال او بود هنگامه گرم‌كن شده داد آشوب را دادند .\r\n\r\n\r\n","description":"","footnote":"\r\n( * ) - مجلس ملى\r\n","page_name":" 52 ","page_number":64},
  {"content":"\r\n\r\n\r\nبراى گذراندن قانون اساسى از تبريز مهلت خواستند\r\nاز تهران بناى مخابره شده وكلاء اصرار بلكه ضراعت و التجا كردند كه قانون تمام نشده و بايد اشكالات آن رفع بشود و از جانب علماء ممانعت شديده هست و در فكر تطبيق آن با احكام شريعت هستند ، هرچه از اين مقوله صحبتها كردند بخرج احدى نرفت ، تا اينكه بالاخره از تهران مهلت خواستند آقايان به القاآت مركز و هم‌رأيان آن تمكين به مهلت نكرده بالاخره ده روز مهلت دادند من هم اتفاقا در مجلس بودم ، عنوان كردم كه از قانون اساسى مقصود مطالب كليه از قبيل تحديد حدود سلطنت و حكام و داخله و خارجهء و امثال آن است ، و اين مطلب به اين زودى تمام نمىشود وقت و دقت و اجتماع آراء لازم است .\r\nآنچه به درد شماها مىخورد نظامنامه بلدى و امثال آن است و الا مطلق قانون اساسى آن هم به اين عجله امكان ندارد و صبر لازم است ، در جواب من جمعى عوام الناس را وادار كردند كه صداى « اولماز 57 » بلند شد و منهم ساكت شدم . بالاخره كه آقايان به ده روز مهلت دادن راضى شدند ، گفتم : در اين ده روز اگر ندادند يا ممكن نشد چه خواهيد كرد ؟ مشهدى حاجىآقا نامى گفت : جمهورى مىشويم . . . ديگر جواب ندادم .\r\nعوام الناس از هيجانى كه داشتند ، آوردند حياط تلگرافخانه را چادر زدند و حياط نير السلطان را كه در همسايه تلگرافخانه است از برادرش اذن گرفته ديوار باز نمودند .\r\n\r\nانقلاب تبريز در تزايد است\r\nبعد از آن به تلگرافخانه كمتر تردد كردم و جز موقعى كه با عدم حضور هتك حرمت\r\n\r\n","description":"","footnote":"","page_name":" 53 ","page_number":65},
  {"content":"\r\n\r\nميشد ديگر نرفتم ، آقايان علماء هرروز ازدحام عام كرده حاضر مىشدند و خودبخود بىخبر از مجارى امور نطقها ميكردند و قانون‌طلبى مىنمودند و حال آنكه نميفهميدند كه قانون چيست و چرا تعطيل شده و مانعش كيست ؟ ميخواستند تلگرافى بعلماى عتبات نمايند مانع شدم . خواستند به تهران تلگراف نمايند با زبان پولتيك مانع شدم كه علما آخرين قوت است كه بايد بخرج داد . با وجود اين در عبارت من تأمل نكرده تلگرافى كردند كه در روزنامه انجمن ثبت است و اسباب . . . شد در همين ايام بود كه خبر از قره - داغ آمد كه محمد قليخان را با مير 58 يعقوب براى حمل غله فرستاده بودند دوچار صدمات و حملات پسر رحيم خان شده ، پسر 59 رحيم خان ايشان را محاصره كرده و جمعى از طرفين كشته شده و قره‌داغ آشوب است اخبار متواتره رسيد و مردم را بوحشت انداختند هايهو و اجتماع شده هركسى رائى ميزد ، ميرزا جواد كه تازه از ارومى مراجعت كرده بود اتكال بمجد 60 السلطنه اروميه كرده گفت : من به او خبر مىدهم فلان قدر سوار مىآرد ، ديگرى گفت : به شاهسون اطلاع بدهند و همه اين انقلاب چنانچه معلوم است حاصلى نداشت . به تهران اطلاع داده شد در تهران رحيم خان را با تفصيلى كه معلوم است گرفته حبس كردند . و رشيد 61 الملك از اردبيل به قره‌داغ آمد .\r\nدر اين روزها تمام جوانان محلات شهر با هيئت نظامى رو به تلگرافخانه كرده عرض لشگر نمودند و هيجان روزبروز در تزايد بود .\r\nدر اثناء اين واقعه به شهر يك ولوله غريبى انداختند و هرروز شهرتى دادند كه سواره رحيم خان به شهر مىآيد ، حتى يكشب به محله چرانداب آوردند ، و يك روز بقريه مايان آوردند و همه اين شهرت براى شورش آوردن عوام و بوحشت انداختن آنها بود .\r\nهركس هروقت حرفى در خصوص بازكردن بازار زد مردمان بىكار مثل گوركن و دوغ‌فروش و حمال و امثال آن از اطراف و اكناف حياط صدا بلند كردند كه باز نمىنمائيم و مردم بيچاره را مستاصل كردند و كسى قدرت بازكردن نداشت و محرك تمام اين حركات را آقا مير هاشم مىدانستند . روزى او در هواخواهى صارم السلطان قره‌داغى\r\n\r\n","description":"","footnote":"","page_name":" 54 ","page_number":66},
  {"content":"\r\n\r\nكه از جمله مفسدين قره‌داغ و باعث غارت بود توسل كرده كاغذى به مهر انجمن در جلب او به شهر گرفت وقت عصر مردم غوغا كرده با تفنگ همان كاغذ را گرفته پاره كردند .\r\n\r\nقصد ترور شيخ سليم\r\nو از جمله امورى كه در اين ايام بخصوص در تلگرافخانه اتفاق افتاد ، اين بود كه يك نفر . . . نام به اهل انجمن اظهار كرد كه اكرام السلطان 62 برادر نير السلطان كه به تبريز براى پاره كارهاى شخصى آمده بود ، اسد نام قره‌داغى را تحريك كرده كه شيخ سليم را بكشد و چند روز و شب است كه در پى شيخ سليم مىگردد و امشب نيز خواهد آمد همان‌شب اسد نام را تفنگ در دست گرفتند و استنطاق نمودند و به خانه رفيق او نريمان خان نام كه در محله شتربان بود رفته مجروحش كردند كه فرداى آن‌روز مرد .\r\nبارى اسد در استنطاق گفت : كه اكرام السلطان مرا همچه ياد داد با تفصيلى كه در روزنامه مندرج است و اين مسئله هم اهميت پيدا كرده بطهران مخابره شد . و اين فقره بعد از وقوع حادثه قره‌داغ بود بچندروز .\r\nاتابك در باب قره‌داغ از من تحقيق كرد جوابى دادم ، بعد در 14 ربيع الثانى ( 1325 ) كه مولود شاه بود نظام الملك را بتلگرافخانه خواستند بعد از سئوال و جواب و تحقيقات لازمه خبر دادند كه رحيم خان را گرفته حبس كردند .\r\nحاجى صمد خياط در اين‌روز مخصوصا داد افتضاح را مىداد و بتحريك مركز ( غيبى . م ) چه حرفهاى ناملايم نسبت به حاكم گفت ، حتى او را در توقيف داشتند كه بايد اينجا بماند و قانون اساسى را بگيرد . بعد با توبيخ ديگران دست برداشت .\r\nو همين روز 14 ماه بازار باز شد و مردم متفرق شدند .\r\n\r\nاردوكشى به قره‌داغ\r\nقرار شد اردوئى به سمت قره‌داغ حركت نمايد ، مقتدر الدوله 63 را رئيس اردو قرار\r\n\r\n","description":"","footnote":"","page_name":" 55 ","page_number":67},
  {"content":"\r\n\r\nدادند و معدودى سواره و پياده در بيرون شهر كنار آجىچاى اردو زدند توپ هم بردند ، در اين اثنا حاج فرامرز خان 64 و ضرغام السلطان زير توپ به امان آمدند و اهل شهر باتفاق انجمن رفته به شهر آورده بتحويل مقتدر الدوله دادند .\r\n. . . ماه ربيع الثانى ميرزا آقاى اصفهانى 65 از راه تفليس وارد شد با ازدحام تمام استقبال كردند . در خانه حاجى امين التجار منزل كرد ديدوبازديد مفصل شد .\r\nشب 23 ماه ربيع الثانى تلگرافى از خوى رسيد و خبر انقلاب ماكو را داد ، شب چهار ساعت از شب رفته به من خبر دادند كه فردا در تلگرافخانه جمع بشوند و با طهران مذاكره نمايند ، جمعى را هم صورت كردند ، روز 23 از تلگرافخانه باز دعوت كردند به سمت تلگرافخانه رفتم در عرض راه ديدم جمعى جمع شده پاره نانى را دست‌بدست مىگردانند .\r\n\r\nكشته شدن حاج قاسم اردبيلى\r\nكه تمام سپوس و مثل خرده چوب بود وارد تلگرافخانه شدم باز همان نان را به من نمودند ، ديدم مردم دست‌بدست مىگردانند ، مرا بردند بحياطهاى بيرونى نير السلطان بفاصله سه حياط دور تر از حياط تلگرافخانه در اين بين كم‌كم صدا بلند ميشد و از حياط تلگرافخانه صداى آشوب مىآمد ، بعد از تحقيق معلوم شد ، حاجى قاسم 66 اردبيلى به تلگرافخانه آمده زنها دور او جمع شده و او را برده در بالاخانه نگاه داشته‌اند بعد معلوم شد كه رجاله هجوم كرده بيچاره را از بالاخانه كشيده و كشته‌اند ، وقتى مطلع شديم كه صدا در كوچه بلند شد و معلوم گرديد بيچاره را كشته در كوچه مىكشند و من از اطاق پاشدم كه بروم بيرون اطاقيها نيز با من همراهى كردند ، دم در مانع شدند كه رفتن حاصلى ندارد . و خيلى محل خطر است . مأيوسانه برگشتم خبر آوردند كه بيچاره را از اطاق نقاره‌خانه سرنگون آويزان كرده‌اند .\r\n\r\n","description":"","footnote":"","page_name":" 56 ","page_number":68},
  {"content":"\r\n\r\nدر همان‌جا محبوس مانديم ! صحبت از آشوب و تدبير عمل نان بود ، ميرزا آقا جمعيتى دور خود جمع كرده از مجاهدين و فدائيان جمعى داوطلب شدند كه بمحلات رفته حمل غله نمايند ، صورتى نوشتند و جمعى را معين كردند .\r\nچهار ساعت بغروب مانده از اطاق برخواسته ( برخاسته ) با جمعى كه همراه بودند رفتم بحياط توپخانه و حاجى قاسم را گفتم پائين آوردند و جمعى همراه جنازه رفتند و سپرده شد . . . كفن‌ودفن نمايند ، مردم چه هيجانى داشتند خدا ميداند [ در اين مورد مطالب مفصلى در كتاب زندگىنامه شهيد سعيد آورده‌ام و از تاريخ مشروطه نيز استفاده كرده‌ام . م 
  ] علت اين حركت شنيع نبود مگر سوء تصادف و يكى هم به زبان افتادن اين بيچاره از دو ماه قبل ، اجمالش اينكه در ماه صفر جمعى مهيا براى پيدا كردن گندم شدند ، و قريب ده خروار گندم در انبارى پيدا كرده گفتند مال حاجى قاسم است و به سر « قزل ديزج » ملكى او رفته خبر آوردند كه آنجا چهل خروار گندم دارد به اهالى ارونق ميفروشد ، و مسلم است كه در اين‌گونه مواقع كه سوابق شهرت ببدى است ، چون سگ درنده كه به گوشت ماهيچه رسد . . . كشتن شتر صالح است يا خردجال ، مردم عوام كه مقيد به هيچ قيد نيست و واهمه سياست نيز نيست چه خواهد كرد ؟\r\nاين فقره اسباب وحشت عموم شده آقا موسى ( ؟ ) از همان‌روز ناخوش شد و بالاخره بفاصله چند روز از شهر بيرون رفته از راه تفليس عازم تهران شد .\r\n\r\nداستان حاجى ميرزا رفيعخان نوكر مباشر محمد على شاه\r\nهمان‌روز 23 وقتى كه من در تلگرافخانه بودم آدم من آمد كه مردم به خانه آمده حاجى ميرزا رفيعخان را تفحص مىكنند و من هم جمعى را بردم اطاقها را گشتند پيدا نكردند ، از اين مطلب من بشدت اوقاتم تلخ شده از اطاق برخاستم و اوقات‌تلخى كردم كه مردم بعد از اين بخانهء من ميريزند و الحاصل قيامت برپا كردم و خواستم بروم\r\n\r\n","description":"","footnote":"","page_name":" 57 ","page_number":69},
  {"content":"\r\n\r\nاطاق ريخته با التماس برگرداندن و آدمهاى مخصوص رفته مراجعت كردند و اطمينان دادند كسى نيست ، رجاله و عوام بقسمى تشنهء به خون حاجى ميرزا رفيعخان شده بودند كه ما فوق نداشت و علت آن جز اينكه نوكر مباشر املاك شاه است و بعداوت شاه او را ميخواستند معذب دارند ، چيز ديگرى نبود .\r\nدر ماه صفر در خانه حاجى نظام الدوله مجلسى كرده به پاى مردم غله نوشتند كه گندم خروارى بيست تومان ، جو خروارى سيزده تومان ، در شهر به حاجى ابراهيم آقاى صراف تحويل بدهند ، در آنموقع باسم شاه هم هشتصد خروار نوشته بودند ، و خود حاجى ميرزا رفيعخان را دويست خروار ، هم در آن روزها اولين كس كه بر او تاخت آوردند و مردم را بر عليه وى شوراندند حاجى ميرزا رفيعخان بود و آن روزها غله و خبازخانه‌ها در تحويل اجلال الملك بود حاجى ميرزا رفيعخان به انجمن رفته در آنجا ميرتقى چايچى بعضى حرفهاى نامناسب به دو گفته بود و حال آنكه مشار اليه ابدا مضايقه نداشت و ممانعت نمىكرد ، مجملا دويست خروار غله از كسى ديگر خريد و داد و بيچاره را بقسمى معذب كردند و پيش انداختند كه بشدت تمام ميخواست پاره تشبثات نمايد و به قونسولخانه روس برود ، مردم عوام محض لجاجت به زبانها انداختند كه خانه‌اش را غارت نمايند . اين دفعه گذشت .\r\nبعد هشتصد خروار غله شاه را بميان انداختند ، حاجى خان جواب داد كه شاه غله ندارد ، ملت وقتى جار زد و تهديد كرد كه مردم بايد غله خود را بفروشند همه را فروخت حالا مجبور ميكنيد كه غله بدهد و اين مذاكره در ماه ربيع الثانى ايام تحصن در تلگرافخانه و قبل از مقدمه حاجى قاسم كه نان كم و غله ناياب بوده بميان آمد ، حاجى خان سندى داد كه غله شاه را هرجا پيدا نمايند مفت ببرند ، ملت اسم مفت را قبول نكرد و گفت خروارى شش تومان و پنجهزار پول ميدهيم و به همين شكل سند داد و بطهران استعفا نوشت . بعد از چند روز به تلگرافخانه احضار كرده سخت گرفتند و هرچه گفت قبول نكردند زور محض و لجاجت محض بود . آخر سند و حواله به حاجى ابراهيم داد كه شاه فلان مبلغ نزد شما ( خوانده نشد ) دارد تفاوت هشتصد خروار هرچه هست از آن بابت\r\n\r\n","description":"","footnote":"","page_name":" 58 ","page_number":70},
  {"content":"\r\n\r\nمحسوب داريد ، اين سند را گرفتند و بعد از توهين زيادى كه كرده بودند دست برداشتند .\r\nبعد از دو سه روز مقدمه حاجى قاسم اتفاق افتاد كه او را گرفته كشتند ، جمعى را هم مأمور خانه حاجى ميرزا رفيعخان كردند ، رجاله بخانه‌اش ريخته خميرى كه براى نان خانه‌شان حاضر بوده غارت كردند و خودش پيدا نشده بود ، بيچاره در همان ساعتها از خانه‌اش بيرون آمده بود كه به خانه ما بيايد در عرض راه حوالى خانه اجلال الملك يك نفر در كوچه مصادف شده مىگويد اجلال الملك شما را مىطلبد او هم بىخيال داخل حياط اجلال الملك مىشود ، اجلال الملك دست‌پاچه مىشود و عذر ميخواهد كه بودن شما در مثل اين وقتى در خانه من اسباب هلاكت است .\r\nاز آنجا كه از در خلوتى بيرونى رفته از خانه همسايه به خانه آقا ميرزا فضلعلى آقا و از آنجا به حياط آقاليق 67 ميرود و از پشت‌بام ، داخل حياط مىشود و همانجا متحصن مىگردد ، همان ساعت ما هم در تلگرافخانه بوديم ، كه به من خبر آوردند كه بحياط آقاليق آدم رفته و من ابدا مطلع نشدم كه چه خبر است ؟ بعد از آمدن خانه خبردار شدم و حاجى خان چند روز كه در خانه ما ماند و به حمد الله كسى پاپى نشد ، در افواه گفته مىشد ولى اهميتى نداشت .\r\nبعد از واقعه حاجى قاسم ( اردبيلى ) يكروز لايحه هم چاپ كرده منتشر كردند راجع باينكه : حاجى ميرزا رفيعخان در امان است و كسى را با او كارى نيست .\r\n\r\nتلگراف علماى تهران به علماى تبريز و تشكيل دستجات فدائى\r\nدر اوايل ماه جمادى اولى ( 1325 ) علماء تهران خطاب بعلماء تبريز تلگرافى كردند و امر به تأمين نمودند ، اول خطاب تلگراف باسم من بود در خانه پسران حاجى ميرزا مهدى قاضى مرحوم مجلس كرده جواب به او داده شد ( به تلگراف - م ) به شرحى كه در\r\n\r\n","description":"","footnote":"","page_name":" 59 ","page_number":71},
  {"content":"\r\n\r\nروزنامه نوشته شده . . .\r\nآشوب ولايت رفته‌رفته زيادتر و تشكيلات افزون‌تر شده ، چند شعبه فدائى روى كار آمده بودند و مهرها ترتيب داده بمردم بليط فدائىگرى مىدادند ، يكى شعبه قفقازيه بود كه مدير آنها كربلائى على مسيو و جمعى بودند ، يكى هم شعبه شتربان بود كه اسمعيل پسر حاجى محمد باقر سقطفروش رياست از آنها كرده بليط مىداد و يك شعبه ديگر بود كه مشهد حسن نامى سردسته آنها بود و يك مهر هم آقا مير هاشم درآورده بود ، مجملا چهار مهر و چهار بليط بدست مردم داده در شهر هنگامه بود حاجى صمد و قلعه - وان‌باشى و يوسف خزدوز و مير تقى چاىفروش و امثال آنها جزو فدائيان قفقازيه بودند ، و على مسيو نيز خود را رئيس آنها قرار داده با جمعى هم از شتربان خود داد معنى ميدادند .\r\nمجاهدين قفقاز كه باسم قفقازيه معروف بودند و چند نفر بيشتر نبودند ، در تحت حكم و لواى اين چند نفر كه باسم مركز خود را مسمى كرده بودند ( منظور مركز غيبى على مسيو است - م ) راه ميرفتند ، ميرزا غفار 68 زنوزى كه از محرم به اين طرف آمده و نطقها كرده خطبه‌ها خوانده و شورشها انداخته بود ، همه جزو اين مركز بودند .\r\nاوايل ماه جمادى الاولى بود دو نفر از اهل « ورجى 69 » كه جزو دسته مجاهدين شتريان بود معروف به پسران صباغ با مجاهدين مركزى جرح در ميانهء ايشان شد از « مركز » مأمور به خانه آنها رفت و زن و بچه آنها را بيرون كرد و بكوچه ريخت معركه بلند شد ، از انجمن ترك مأموريت آوردند ، قبول نكردند كه ما تابع مركز هستيم ، تا اينكه حاجى صمد فرستاد و مأمورين را رفع كرد .\r\nشب هفتم ماه حاجى صمد و قلعه وان‌باشى را دسته مجاهدين شتريان در محلى احضار كرده تهديدشان كردند و قسمشان داده مرخصشان كردند كه ديگر هرزگى نكنند .\r\nروز هفتم ماه غوغا به شهر پيچيده كه حاجى صمد مفقود است . . مجاهدين ( مركزى « * » ) ببازار ريختند كه بازار را ببندند . مجاهدين شتربان مانع شدند ، آنها امر به بستن و\r\n\r\n\r\n","description":"","footnote":"\r\n( * ) مركزى - مركز غيبى\r\n","page_name":" 60 ","page_number":72},
  {"content":"\r\n\r\nاينها امر به بازكردن نمودند و غلبه از جانب شتربانى شد به پشت‌بامهاى بازار تفنگچى گذاشتند و خودشان به بقعه مقام جمع شدند و شكورنامى از منسوبين قفقاز را كه در بازار دكان داشت به تهمت اينكه شما امر به بستن بازار كرده‌ايد ، گرفته توقيف كردند وقت عصر مجاهدين « مركزى » در گجل هجوم به دكان قهوه‌فروش كرده ، زدوخورد شد و پسر ملا آقا نام نوكر حاجى مير سيد محسن آقا زخمى شد و حاجىآقا نامى را هم ايشان گرفته بردند .\r\nحوالى غروب از من خواهش كردند كه شكور را از شتربانيان گرفته مرخصش نمايم فرستادم قبول كردند و آوردند و به من تسليم نمودند ، من هم نگاهش داشته حاجىآقا را خواستم كه بدهند و شكور را ببرند .\r\nشب دسته شتربان در حوالى گجل ( سابق قبرستانى بوده حال باغ گلستان تبريز است - م ) مشغول كشيك بوده‌اند جمعى از اهالى « اهراب » در حوالى خانه قنسول روس بعنوان كشيك جمع مىشوند . قنسول روس وقتى كه به منزل خودش مىآمده حضرات را مىبيند و سئوال مىكند كه چه كاره‌اند ؟ مىگويند كشيكچى هستيم و ما را خواجه ذكريا گفته كه اينجا كشيك بكشيم مىگويد : برويد من محتاج به كشيك نيستم ، آنها ميروند دوباره مراجعت مىكنند ، قنسول با قزاقهاى خود بيرون آمده حكم مىكند كشيكچىها را بزنند و سلاح ايشان را بگيرند ، آنها هم بعضى فرار و بعضى تسليم شده ، فراركنندگان هم بعضى تفنگ خود را آنجا مىگذارند . فراريان دچار دسته شتريان شده سه نفر آنان را شتربانيان مىگيرند و برده به كدخداى شتربان تسليم مىنمايند .\r\nاهرابيان باز به من متوسل شده مطالبه محبوسين خود را نمودند و من هم سئوال و جواب كردم تا آنكه فردا وقت ظهر مرخصشان كردند و مقصود از نگاهدارى آنها اين بود كه معلوم نمايند كه تقصير از شتربانيان نيست .\r\n\r\nدنباله گرفتار شدن حاجى صمد\r\nدر همان‌روز كه حاج صمد را گرفته بوده‌اند ، مجاهدين « مركزى » باسم محله نوبر\r\n\r\n","description":"","footnote":"","page_name":" 61 ","page_number":73},
  {"content":"\r\n\r\nو غيره از آقا مير هاشم شكايت به طهران كرده بودند ، از طهران هم رجوع به انجمن شد .\r\nهمان شخص مجروح پسر ملا آقا فوت شده و شتربانيان براى او تعزيه گرفتند و يخه باز كرده و فاتحه‌خوانچى ، با تفنگ‌دار ببازار فرستاده نزديك بود باز هنگامه‌اى بشود .\r\nدر بقعه 70 مقام براى او تعزيه گرفته بودند ، روز ختم جمعى از علماء و سادات و روضه‌خوانها آنجا جمع شده پاره مذاكرات كرده بودند ، من هم براى ختم مجلس رفتم ، بعد از ختم مجلس و روضه‌خوانى مذاكره از حال مجاهدين شده ميرزا على واعظ ويجويه وارد مجلس شده پاره لايحه‌هاى وارده از قفقاز و بادكوبه را قرائت نمود ، اثبات كفر پاره اشخاص نموده در خصوص اشخاص كه معروف به مجاهدين قفقاز بودند نطقهاى سخت كرد و اهالى شتربان كه آنجا بودند ، حكم طرد آنها را ميخواستند ، از آقايان علماء كه جمع بودند اصرار داشتند كه چيزى در حق ايشان نوشته شود . من مانع شدم كه نوشتن حاصلى ندارد و از پيش نميرود ، بعضىها از اين حرف خوشوقت شدند ، مذاكره طولانى شد ، آخر قرار بر اين شد كه عصر همان‌روز از اهل محلات در انجمن جمع شده در اين باب گفتگو نمايند .\r\nعصر جمع شديم ملا حمزه و مشهدى محمد نام از اهل خيابان آمد ، من ساكت بودم آقا مير محمود ابتداء بكلام نمود و صحبتها شد ، ملا حمزه گفت : من با اهل شتربان قرار داده‌ام ، شتربانيها آقا مير هاشم را و نيروى قفقازيها را بيرون نمايند ، ساير آقايان خواستند حرف بزنند و گفتند : تقصير آقا مير هاشم چيست ؟ ملا حمزه خروشيد كه كه مفسد است و مفتن است ، براى يك نفر مقتول تعزيه گرفتن آن هم با آن تفصيل و با تفنگدار فاتحه‌خوانچى فرستادن جز اقامهء فتنه چيز ديگرى نيست .\r\nچند روز قبل محمد اهرابى يك نفر را زد كشت آب از آب نجنبيد ، حالا چه شده كه اين مقدمه را فراهم مىآورند و اسباب‌چينى مىكنند ؟ حاميان آقا مير هاشم ساكت شدند .\r\nمن گفتم : ماها خبر از اين مقاوله و معاهدهء شما نداشتيم ، حالا خود دانيد و هم قسمهايتان . باز جمعى از علماء كه بودند گفتند : ما ميرويم آقا مير هاشم را خواهش\r\n\r\n","description":"","footnote":"","page_name":" 62 ","page_number":74},
  {"content":"\r\n\r\nمىكنيم در شهر نماند ، شما مداخله نكنيد . باز جواب دادم كه مداخله علماء در اين باب اذعان بر تقصير آقا مير هاشم است بعقيده من ماها نبايد مداخله بكنيم . .\r\n12 ماه ( جمادى الاول 1325 ) جمعى را با اسم از جانب وكلاى آذربايجان كه در طهران هستند به مخابره حضورى احضار كردند ، تلگرافهاى سخت كردند ، مجيب من بودم ، نوشتم آقايان حاضرين تصديق كردند . آقايان انجمن را هم احضار كرده بودند ولى از آمدن تقاعد داشتند بالاخره جمعى را كرها و طوعا به تلگرافخانه احضار كرديم .\r\nحاصل تلگرافات توبيخ از وضع انقلاب شهر بود و در آخر يك تعرض سختى بر اهل انجمن داشت كه 15 روز است قلم شما برگشته و چنان معلوم مىشود كه مهر انجمن دو تا است . جوابهائى كه بر اين تلگرافات گفته شده در روزنامه درج است ، بعد در ميان خودمان شور كرديم كه روز 14 ماه در انجمن اجتماع شده از هرمحله چهار نفر حاضر بشوند از اجتماعى كه بتوانند جلوگيرى از اشرار نمايند ، قرار شد به كدخدايان اطلاع بدهند و چيزى هم به بيگلربيكى نوشتند .\r\nدر اين‌روزها جماعت معروف به قفقازيه و على مسيو و جمعى از آنها از شهر حركت كرده خودبخود رفتند .\r\nروز 14 ماه جمادى الاول در انجمن اجتماع شده از حاضرين عهد و پيمان گرفته شد و سه فقره گفتگو شد يكى ترك بليت ( بليط ) مجاهد و فدائى و آشوبى كه در محلات راه انداخته بودند . دومى تهذيب انجمن و اطاعت بر انجمن ، سيمى تقويت از حكومت .\r\nاين اخبار به گوش شيخ سليم رسيده فورا ورقه‌اى به انجمن فرستاد كه من ميروم پانصد تومان كه در سابق به من وعده كرده بودند بدهند تا بروم ، حاجى مهدى آقا ايستادگى كرد كه پول داده نمىشود من و جمعى ديگر رد نموديم كه بايد پول داد .\r\nمردم به جوش‌وخروش آمده اسامى جمعى را نوشتند كه بايد اين اشخاص طرد شوند من سرپا ايستاده گفتم : ممكن نيست كه اينها را توبه داد و قسم داد و ساكتشان كرد ؟\r\nعقيده من بر طرد نيست . يك دفعه حاجى مهدى آقا و آقا ميرزا عبد الرحيم برخروشيدند\r\n\r\n","description":"","footnote":"","page_name":" 63 ","page_number":75},
  {"content":"\r\n\r\nكه امكان ندارد بايد بروند و صدابصدا دادند و مرا مغلوب كردند . بعد نام‌نويسى كرده و مهر انجمن پاى آن زده به بيگلربيكى دادند .\r\nاهالى نوبر مجاهدين معروف قفقازيه با توابع را از عرض راه برگردانده در سردرود مانده بودند ، عصر همان‌روز 14 جمادى الاول از جانب حكومت سواره براى طرد مجاهدين قفقاز فرستاده بودند و از آن‌طرف ( مردم ) جمعيت كشيده براى وارد كردن ايشان به شهر باستقبال رفته بوده‌اند خبر به من رسيد كه بيگلربيكى سواره فرستاده با تشدد تمام فرستادم كه اين خام‌كارى چيست ؟ ( ميخواهد از مجاهدين پشتيبانى كند ، م ) ولى وقت گذشته بود سواره رفته بود ولى به حمد إله مصادف نشده بودند .\r\nهمين روز وقت عصر خبر آوردند كه عليقلى خان محرر روزنامه آذربايجان را گرفته‌اند ، آدم نزد بيگلربيكى فرستاده و پروتست كردم كه عليقلى خان در جزو مطرودين نبوده ، صورت فرستاد و معلوم شد قريب سى نفر را صورت داده‌اند كه طرد بشوند اظهار دلتنگى كردم كه اقلا به همان اشخاصى كه در به دو امر صحبت شد قناعت نمائيد ، اينهمه مردم را قطار كردن حاصلى ندارد و نتيجه آن ندامت خواهد شد .\r\nدر 15 ماه على مسيو و مير يعقوب را هم گرفته حبس كردند ، در انجمن توسط مير يعقوب را نمودم قبول نكردند ، حوالى ظهر مير تقى چاىفروش جمعى از افراد قفقازيه را بر دور خود جمع كرده به خانه بيگلربكى رفتند و محبوسين را جبرا گرفتند .\r\nميان مردم منتشر كردند كه شب فراشان كدخدا بخانهء فلان ريخته‌اند و روى زنها را نگاه كرده‌اند كه مبادا مرد در لباس زن باشد ، دنيا را پرآشوب كردند كه استبداد برگشت ، شيخ سليم منبر رفت و داد زد كه در عرض دو ساعت كه ما غفلت كرديم استبداد برگشت ، وا شريعتا . وا مصيبتا ! در مسجد مقصوديه جمع شده اهل انجمن را بردند و بناى صلح عمومى گذاشتند و از آنجا بنا گذاشتند هرروز به محله‌اى رفتهء رشتهء صلح را محكمتر نمايند و اين اتفاق روز جمعه 16 ماه بود .\r\nروز شنبه « به‌ويجويه » ، يكشنبه « شتربان » دوشنبه « سرخاب » سه‌شنبه « باغميشه » چهارشنبه « اميره‌قيز » ، پنجشنبه « ليلاوا » جمعه « حكم‌آباد » شنبه « ششگلان » هجوم عام شد و خرج فوق العاده بر اهالى بيچاره محلات زدند ، چاى و شربت سبيل بود ، تمام\r\n\r\n","description":"","footnote":"","page_name":" 64 ","page_number":76},
  {"content":"\r\n\r\nافواج ملى با لباس رسمى حاضر شده با موزيك سلام نظامى دادند و جناب آقا شيخ سليم را بر طاق بلند گذاشتند .\r\nروز يكشنبه در ميدان توپخانه از جانب « نظم الممالك » ميزبانى شده با همان شور نشور شريتها خوردند و آشتىها كردند ، اين نشان اتحاد و اتفاق محلات بود . شبها كه محلات كشيك شهر را مىكشيدند و براى خود مركزها ترتيب داده بودند ، افراد را وامىداشتند به كشيك‌كشيدن و يا تفنگ دادن و عقد مجلس ، روز 14 ماه براى تسكين اين اعمال بود كه كم‌كم كشيك موقوف شد و بالمره ترك شد من هم بالمره ترك انجمن كرده اعراض كلى نمودم و آقايان از اين مطلب دل‌تنگ شده خفيتا و علنا اسبابها تراشيدند و صريحا دعوت كردند كه چرا به انجمن نمىآئيد ؟ من ابدا قبول نكرده ترك كردم و نرفتم\r\nآقا مير تقى چاىفروش جنرال « نوبر » شده مشغول فرمانروائى شد و ارگ دولت را كه قورخانه و جبه‌خانه آنجا است به تصرف خود درآورده كيفما يشأ تصرفات كرد ، حتى حاج فرامرز خان و رفيقش را كه از مقتدر الدوله گرفته به قاسم خان رئيس نظام سپرده بودند ، هجوم كرده شب حاجى فرامرز خان را از خانه قاسم خان كشيده برده در ارك حبس كرد . روز پيش نيز رفيق حاجى فرامرز خان را قاسم خان ترك كرد او را هم آقا مير تقى برد .\r\nامامقلى ميرزا از ارومى مهمات خواست آقا مير تقى نداد بالاخره گفت : 25 نفر همراه قورخانه ميكنم و پانصد تومان پول مىگيرم و خودم نيز ميروم .\r\nاواخر ماه از تهران خبر مأموريت فرمانفرما رسيد ، آقا شيخ سليم و ميرزا آقا اصفهانى در انجمن مانع شده جواب رد دادند ( روشن‌بينى - شيخ سليم . م ) كه فرمانفرما را قبول نداريم بعد شعبده ديگرى درآورده باستناد پارهء كاغذها كه نسبت آن را به تهران دادند غوغا كردند كه مستشار الدوله در تهران طرفدار دولت است بايد عزل شود ، آقا مير على اكبر سراج مقابلت كرده مجابشان كرد و بالاخره قرار دادند كه از بعضى اشخاص موثق طهران و پاره انجمنها استعلام نمايند . جواب برطبق مقصود ايشان نيامد عذر خواستند و جزء افتضاح بهره‌اى برايشان نماند .\r\n\r\n","description":"","footnote":"","page_name":" 65 ","page_number":77},
  {"content":"\r\n\r\nتوضيح : ( در اينجا 13 خط ( سطر ) بعد از نوشتن قلم كشيده شده است ، معلوم نيست خود شهيد زده يا بعد از مرگ او خواننده بعدى . م )\r\nدر اين ايام جماعتى از اعضاء انجمن و غيره كه يكى از آنها ميرزا آقا اصفهانى بود كه خود را عضو انجمن كرده و با قدرت تمام راه ميرفت بعنوان حمايت زارع ، دهاتى را از محور اطاعت درآورده بواسطه اعلان متروك شدن چهل يك و غيره آنها را به روى ملاك كشيدند و اين باعث شد كه اهالى قريه با سمنج ملكى حسن آقا تاجرباشى روس بر او شوريدند و قونسول روس آنها را برد و به چوب بست و چه ننگ و رسوائى شد . . ( اين ايام مصادف با آخر ربيع الثانى 1325 هجرى قمرى است - م )\r\nدر اينجا اخبار 9 ماه بدست نيامده است ( از ربيع الثانى 1325 تا آخر محرم 1326 قمرى )\r\nبهتر است خوانندگان محترم اخبار اين مدت را از نامه‌هاى شهيد كه در اين كتاب آمده ، بدست آورند .\r\n\r\nدرباره مراجعت مجتهد به تبريز\r\nدر ماه صفر 1326 حضرت آقاى حاجى ميرزا حسن آقا مجتهد كه در تهران بود بتوسط وكلاى آذربايجان و چند نفر تبريزى بدار الشورى رفت و حسن قبول يافت ، تلگراف به تبريز آمد از جناب حاجى شيخ يحيى 73 امام جمعه و مستشار الدوله خطاب به من كه اصلاح عمل او را در تبريز كرده و مردم راضى بمراجعت او بشوند . من هم مسئله را محرمانه گرفته اول با جناب عدل الملك و ركن الحكماء و ميرزا آقا آدم مجتهد مذاكره\r\n\r\n","description":"","footnote":"","page_name":" 66 ","page_number":78},
  {"content":"\r\n\r\nاين مطلب كردم كه اقدام نمايم يا نه ؟ و ملاحظه داشتم كه مردم قبول نكنند و اسباب گفتگوى طرفين بشود يا اينكه مقبول افتد و مراجعت به شهر نمايد و درثانى حسن تلقى نشود و اسباب دلتنگى كسان مجتهد بشود بارى بعد از شور و رضايت ايشان ، وكلاى انجمن را خبر كردم و مطلب را به ايشان بيان نمودم وكلاء نيز قبول كردند و مراجعت را تصديق نمودند اجلال الملك و حاجى محمد حسين حريرفروش داوطلب شدند كه اسباب فراهم بياورند ، قبل از اين مقدمه در رفتن مجتهد بدار الشورى آقايان علماء بشاه در خصوص مجتهد تلگراف كرده بوده‌اند كه ايشان را روانه تبريز نمايند ، بعد از رفتن بدار الشورى و رسيدن تلگراف مزبور و آن مذاكره مذكوره ، حاج محمد حسين كه نزد علماء موثق بود تصور كرد كه جمعى از ائمه جماعت را دعوت نمايد و از ايشان تلگرافى بگيرد . من مداخله به اين رأى نكردم و گفتم داخل اين خطا نمىشوم زيرا كه تصور مينمايند من اسباب فراهم مىآورم كه علماء طرفدار دار الشورى يا طرفدار انجمن ايالتى بشوند و در خصوص تلگرافى كه علماء بشاه كرده بودند ، مردم اعتراض داشتند كه قبول و تصديق سلطنت به چه دليل شرعى است و دار الشورى خلاف شرع ؟ من باز در اين مطلب سكوت داشتم كه البة علماء تكليف خود را بهتر از من و شما ميدانند و البته رجحانى در آن ديده‌اند كه بشاه تلگراف كرده‌اند . بارى فرداى آن‌روز برحسب قرارداد حاجى محمد حسين ، عدل - الملك و اجلال الملك به خانه حاج محمد حسين رفتند ، ائمه جماعت كه دعوت شده بودند هيچكدام حاضر نشدند .\r\nچند روز بعد ، انجمن اصناف حاضر شده از آنجا تلگرافى خطاب به خود مجتهد گرفتند ( در اصل چنين است ) بعد كم‌كم از محلات و پاره اشخاص تلگرافات رفت ، انجمن‌هاى متحده كه در شهر تأسيس شده بود هيچ‌كدام رأى نداد . در 25 صفر - 1326 تلگراف رمزى آمد كه مجتهد در دوم ربيع الاول قصد حركت از تهران دارد ، شما رأى عموم را تحصيل نمائيد ، اين تلگراف به انجمن‌هاى متحده عرض و ارائه شد ، همه جمع شده رأى ندادند و قبول نكردند ولى عدم قبولى ايشان بدار الشورى گفته نشد و بىخبر ماندند ، تا اينكه تلگراف به خود مجتهد و دار الشورى در اظهار عدم قبول كردند ، از\r\n\r\n","description":"","footnote":"","page_name":" 67 ","page_number":79},
  {"content":"\r\n . \r\n","description":"","footnote":"","page_name":" 68 ","page_number":80},
  {"content":"\r\n\r\nطهران جواب دادند كه اين شخص محترم حركت كرده مراجعتش غيرممكن است . مجتهد درآمدن بود و انجمن‌ها در مخالفت ، روزى در تلگرافخانه مخابره حضورى كردند و وكلا سخت گرفتند جواب دادند كه مخبر السلطنه وارد بشود هرچه حكم بكنند رفتار مىشود . . . 74\r\n\r\nآمدن مخبر السلطنه به تبريز\r\nمخبر السلطنه از راه باكو عازم آذربايجان بود . روز ورود به . . . ماه ربيع الثانى معين شد ، قبل از وقت در سمت غربى رودخانه آجى چادرها زدند حاضر استقبال شدند ، اتفاقا چون عرصه كه چادرها را زده بوده‌اند ماهور بود و ترتيب طورى اتفاق افتاده بود كه چادر انجمن ايالتى در سر راه و مقدم بر چادرى بود كه از جانب نايب الاياله زده بوده‌اند نايب الاياله جناب حاجى نظام الدوله بود و اجلال الملك رئيس نظميه و تجار در تحت رياست حاج مشير دفتر در طرف شرقى پل آجى يعنى در داخله شهر چادر زده بودند . . .\r\nوقت ورود مخبر السلطنه اجلال الملك در جلو كالسكه او بوده و بچادر نظام الدوله مىآرد و اين معنى بر خلاف رأى پاره اشخاص حاضرين در چادر ايالتى مىشود ، مير ابو الحسن نام نوبرى معروف به ( ميرآب ) كه داخل جماعت مشروطه و به حساب رئيس انجمن اتحاد بود به اجلال الملك بد مىگويد كه چرا حاكم را اول بچادر حاجى نظام الدوله برديد ؟ بايستى اول بچادر انجمن ايالتى وارد بشود ( تمام نمايندگان انجمنهاى متحده نيز در چادر انجمن ايالتى بوده‌اند ) اعضاء انجمن ايالتى كم‌كم متفرق ميشوند و خبر گله به مخبر السلطنه ميرسد ، پاميشود كه بچادر انجمن برود خبر ميدهند كه كسى نيست ، بعد سوار شده رو به شهر مىآيد و در چادر تجار پائين مىآيد ، ميرزا محمد 75 على خان كه يكى از اجزاء نافذه انجمن اتحاد و در حقيقت مدير و در معنى رئيس بود با مخبر السلطنه پاره مذاكرات مىكند و او را واميدارد كه قبل از نزول بدار الحكومه اول\r\n\r\n","description":"","footnote":"","page_name":" 69 ","page_number":81},
  {"content":"\r\n\r\nبانجمن ايالتى برود و همين‌طور هم شد ، اول آنجا وارد شده پذيرائى كردند بعد بدار الحكومه رفت .\r\nدر انجمن حاج رحيم معروف بادكوبه‌چى كه از جانب اصناف وكيل بود ، به اجلال الملك 76 بد گفت كه شما حاكم را واداشتيد كه اول به چادر انجمن وارد شود ، اجلال - الملك شمشير خود را باز كرده انداخت و از عمل نظميه استعفا كرد .\r\nفرداى آن‌روز مصلحين جمع شده اعضاء انجمن به خانه اجلال الملك رفت و عذرخواهى شد . قبول كرد اما فرداى آن‌روز باز اجلال الملك عتاب آغاز كرد و جمعى از نظميه لباس رسمى خود را كند كه به رئيس ما بىاحترامى شده يك آشوب قوى بلند شد ، در مغازه‌ها خليل شرير معروف به « ايت 77 خليل » تفنگ انداخت و انقلاب ظاهر شد و ميانه انجمن حشمت كه از جانب اعيان تأسيس شده بود با اجلال الملك بهم خورد ، اجلال الملك سفارشات سخت به انجمن حشمت كرد ، انجمن حشمت از جانب انجمن اتحاد دعوت شد ، آنجا بر ضد اجلال الملك مذاكرات كردند ، بالاخره در انجمن اتفاق صلح كردند و آشتى شد ، بعد از چند روز ديگر كه باز شكرآبى در ميان بود . من چند نفر را دعوت كردم كه از جمله رشيد الملك و رفيع 78 الدوله و اعتماد 79 الدوله بود و صلح دادم .\r\n\r\nباز هم درباره مجتهد\r\nدر خصوص مجتهد انجمنهاى متحده هرچه اقدام كرد فايده نداد ، در 23 وارد ميانج شد تلگرافى به علماء كرد و ورود خود را خبر داد ، قرار شد سلخ ماه ربيع الثانى وارد شود و حكومت بعد از ورود مراجعت ايشان را تصديق كرد كه موافق قانون نبايد منع كرد .\r\nدر اين اثناء انجمن قدرت كه در خيابان منعقد مىشود رأى دادند كه بروند جناب امام جمعه را كه از اوايل مشروطه در قزلجه ميدان بود مراجعت دهند رفتند قرار آن را گذاشتند ، بغتة بىمقدمه 80 در 23 ربيع الاخر وقت غروب وارد شهر شد و مستقيما\r\n\r\n","description":"","footnote":"","page_name":" 70 ","page_number":82},
  {"content":"\r\n\r\nبانجمن رفت ، فرداى ورود ديدن كردم و چون رسما وارد نشده اطلاع نداده بودند فقط حاجى جناب و حاجى مير غفار را باستقبال فرستادم .\r\nسلخ ربيع الاخر ( 1326 ه ) براى ورود مجتهد معين شد ، ميرزا داود آقا و ميرزا يحيى 81 را باستقبال فرستادم . در باغ مرتضوى يك مجلس از مستقبلين بود ، در باغ حاجى ابراهيم نيز جمعى ديگر بودند ، علما و ائمه جماعت در باغ مرتضوى حاضر بودند و ميرزا داود آقا هم آنجا ديدن كرد .\r\nمجتهد از باغ مرتضوى تا باغ حاجى ابراهيم و از آنجا تا خانه خود سوار تخت بوده و تخت را مردم بدوش گرفته بودند كه اين فقره نيز اسباب طعن و دق مردم شد .\r\nفرداى آن‌روز ديدن كردم و اسباب خوشوقتى جمعى شد .\r\nچهارم جمادى الاول ( 1326 ) از طهران تلگرافى با رمز رسيد كه شاه بغتة بىمقدمه از شهر خارج و بباغ شاه كه متصل به شهر است تشريف برده و بعيد نيست اقدامات فوق العاده نمايد و تلگرافات قطع شود ، اين امر مخفيانه معلوم شد .\r\nچهارشنبه سيم ( جمادى الاولى 26 ) به انجمن تشريف برد و از قبل از وقت از جانب انجمن از علماء و اعيان دعوت شد من هم رفته بودم ، مخبر السلطنه نيز آمد ، جناب آقا مير هاشم نطقى كرد برداشت كلامش اين بود كه سابقا دول خارجه معتقد اين بودند كه اهالى ايران مطيع علماء و شاه‌پرست هستند اما ( در اينجا نتوانست ادامه مطلب نمايد و خبر آن مبتدا را بياورد ) حالا معلوم كردند كه شورى ديگر در سر مردم هست و كارهاى عمده در نظر دارند ( سوق كلام مقتضى بود بگويد حالا هردو ملاحظه و تصور منقلب شده ) بعد از ختم كلام ، من گفتم : دول خارجه باز در سر همان عقيده باقى باشند چرا كه اين حركت عموم مبنى بر فتواى علماء است ، علماء محلى و حجج الاسلام عتبات اقدام و امر كردند و مردم نيز تبعيت كردند .\r\nآقا مير هاشم گفت : بلى جناب مجتهد وقت رفتن به قونسولخانه همچه كرد و همچه گفت و اذن داد و فتوى داد كاغذ نوشت بعد آقا شيخ سليم بناى نطق گذاشت كه بايد اتفاق و اتحاد كرد ، جناب مجتهد اگر ما در حق او بد كرديم بايستى تأمل و تحمل فرمايند\r\n\r\n","description":"","footnote":"","page_name":" 71 ","page_number":83},
  {"content":"\r\n\r\nو شهر را ترك نكنند ، چنان كه در طهران به آقا سيد عبد الله نيز خيلى حرفهاى ناملايم ميزنند با وجود آن تكان نميخورد و اعتنا نميكند بعد از كلام مفصل اين عبارت را گفت كه غلط كرديم و بىاحترامى نموديم ، جناب مجتهد فرمودند گذشته‌ها گذشته است نبايد تجديد كرد . نطقهاى اين دو نفر طولانى بود ذكر تمام آن حاصلى ندارد ، مجتهد همين‌قدر گفت : من در همراهى ملت با جان و مال حاضرم و در جواب يك عبارت شيخ سليم كه گفت آقايان مداخله فرمائيد . فرمود به شرط اطاعت طرف مقابل ، بعد مجلس متفرق شد علماء رفتند و مخبر السلطنه و جمعى ماندند و صحبتهاى متفرقه شد در آن محل ملاحظه كردم كه جناب مجتهد نسبت به من سرگرانى كرد . اولا من در گوشه تالار نشسته بودم و حاجى ميرزا رضا آقا و حاجى ميرزا تقى آقا شيخ الاسلام در وسط كلّه تالار وقتى كه مجتهد وارد شد ، رفت ميان دو برادر نشست ثانيا با من جز از تعارف رسمى با اشاره سر كه با همه مىكنند تعارفى نكرد و تا آخر مجلس مكالمه با من نكرد وقت بيرون رفتن هم نه تعارفى كرد و نه وداع نمود ، به همان تعارف سر قناعت كرد و درثانى از من مطلقا بازديد نكرد . و رفتن مرا و آنهمه اقدامات كه در مراجعت او كرده بودم همه را كان لم يكن انگاشت .\r\nدوشنبه هشتم ماه جواب تلگرافات از تهران نيامد و گفتند سيم تلگراف پاره شده ، اشخاص كه از سر مطلب مطلع بودند مىدانستند چه خبر است ، عموم مطلع نبودند . . . آخر روز ، سيم كمپانى كار كرد و تلگرافى به وكلا كردند ، جواب نيامد .\r\n\r\nشنبه 9 ( جمادى الاول 1326 ) بپاخاستن تبريز در مقابل محمد على شاه\r\nدر تلگرافخانه ازدحام شد و قزوين ( تلگرافخانه ) تلگراف آقا سيد عبد الله را كه به قزوين فرستاده بود مخابره كرد ، حاصلش اظهار مخالفت شاه و ترغيب مردم بود بموافقت دار الشورى .\r\n\r\n","description":"","footnote":"","page_name":" 72 ","page_number":84},
  {"content":"\r\n\r\nآخر روز معدودى از وكلاء به تلگرافخانه آمدند و مخابره حضورى شد و خبر سختى كار را ميدادند ، از تبريز تلگرافات سخت از جانب هرطبقه گفته شد كه صورت آن در روزنامه دار شوراى ايران ؟ و « اتحاد » مندرج است .\r\nاز ولايات اطراف متصل خبر موافقت و فرستادن كومك بدار الشورى ميرسيد و تبريزيان را هم شور گرفت و تشكيل اردوئى خواستند و رشيد الملك را سردار قشون كردند و مبلغى وجه تدارك كردند و ستار خان قره‌داغى اميره‌قيزى و نايب باقر خان ( باقربنا ) از خيابان ( اسم محله است ) و جمعى عازم طهران شدند و در ميدان مشق اجتماع كرده متصل خطابه‌ها خواندند و مردم را تشويق نمودند . .\r\nآقا احمد 82 نامى در تلگرافخانه نطق كرد و پنجتومان نقد درآورد بعنوان اعانه داد و مردم را تشويق به اعانه كردند ، دفتر اعانه باز شد و قريب هزار و هفتصد تومان پول جمع شد .\r\nدر اين بين تمام هم مصروف باستمالت جناب مجتهد و آقا مير هاشم بود ، با جناب ايشان ملاقاتها كردند همه را جواب سرهم‌بندى داد . آقا مير هاشم را خواستند جلب نمايند و پولى وعده دادند بعد بىفايده ديدند . . و در دو مجلس كه من حاضر بودم رأى من در فرستادن قشون ملى مخالف رأى سايرين بود ، من تكذيب ميكردم و ميگفتم :\r\nبا وجود اين اغتشاش كه در سرحدات است و انقلاب داخلى ، كدام شخص و كدام جمعيت تشكيل خواهد شد ؟ وانگهى شما قوه داخلى خودتان را ترك كردن چه فايده دارد ؟ غالب مردم از مشروطه و حركات زشت پاره اشخاص در نهايت رنجيده‌اند و اشخاصى را كه امروز شما متملق مىبينيد در باطن مخالف شما هستند . بارى رأى من مخالف رأى جمعى آشوب‌طلب بود .\r\n\r\nگوشه‌اى از طرز انديشه محمد على شاه :\r\nدر 18 ماه ( جمادى الاول 1236 ) تلگرافى از شاه رسيد مجملش اينكه مردمان لامذهب داخل كار شده و دين دولت را بهم ميزنند و بازار بىدينى رواج يافته ،\r\n\r\n","description":"","footnote":"","page_name":" 73 ","page_number":85},
  {"content":"\r\n\r\nتعزيه‌دارى موقوف شده لامذهبها و پاره از مفسدين چنين‌وچنان ميكنند و من بايد تنبيه آنان را بكنم .\r\nانجمن تلگراف را خدمت مجتهد بردند ، او تشر زد و گفت : شما همچه كرديد و همچو كرديد و قرار شد صورت تلگراف را بنويسند ، يكى را انجمن يكى را مجتهد يكى را ديگرى ، بعد يكى را انتخاب نمايند 1900 ماه به خانه مجتهد رفتند آنجا تلگرافى از جانب مجتهد صورت شده بود جمعى كه آنجا بوده‌اند مهر كرده‌اند .\r\nدرثانى معلوم شد كه قبل از آن‌روز در دو سه روزى كه علماء در قراملك جمع شده بوده‌اند تلگرافى بشاه كرده بوده‌اند .\r\nمجملا 19 ماه بعد از تفرق مجلس خانه مجتهد ، به آقا مير هاشم وقت بيرون آمدن از خانه مجتهد در كوچه گلوله انداختند از پشت رانش خورده و گلوله بيرون نيامد ، دو نفر گرفتار شدند يكى سيد بوده كه معلوم نشد كجائى است ، ديگرى مشهدى نقى نام مسكر سرخابى ، هردو را به اسلاميه بردند و زجر كردند ، سيد چيزى نگفت و گفت : من جانى نيستم ، ديدم كسى ديگر قصد آقا مير هاشم را كرده من مدافعه او را ميكردم ، مشهدى نقى كه بالمره فارغ از ماجرا بود ، بهرحال سيد را تلف كردند مشهدى نقى را وادار نمودند كه جمعى را بعنوان محركين اسم ببرد از قبيل بصير 83 السلطنه و اجلال الملك و ميرزا محمد على خان و اشخاص ديگر كه طرف غرض حضرات بودند .\r\n\r\nبردن مجتهد به اسلاميه\r\nهمان‌روز 19 ماه مجتهد را با جاه و جلال باسلاميه بردند و بعلماء رقعه نوشته دعوت كردند و مرا دعوت نكردند و من نيز توجهى به آن جانب نكردم و در خانه خود را بسته نشسته بودم . شب 21 ماه حوالى صبح بدرخانه مجتهد بمب انداختند و ابدا صدمه نخورد ، جز دو سه آجر كه حركت كرد اثرى نبخشيد ، طفلى هشت‌ماهه كه مدتها ناخوش بود بعد از يكروز فوت شد ، اسمش را گذاشتند كه از ترس بوده . و روز خورده\r\n\r\n","description":"","footnote":"","page_name":" 74 ","page_number":86},
  {"content":"\r\n\r\nشكستهء بمب را به دوات‌گرها ارائه نمودند يكنفر گفت : من ساخته‌ام و كربلاى اسمعيل پسر حاجى محمد باقر سقطفروش كه وقتى سردسته مجاهدين شتربان و وقتى مدير روزنامه انجمن بود به من داد ساختم . اسمعيل را گرفتند و استنطاق كردند او را هم واداشتند كه همان اسامى سابقه را برد او را هم زجر شديد كردند و حبس نمودند .\r\nاز انجمن « اسلاميه » مخبر السلطنه را خواستند كه باسلاميه برود و قرار صلحى داده شود استنكاف كرد و نرفت .\r\n\r\nعقب‌نشينى مشروطه\r\nدر 21 ماه ( جمادى الاول 1326 ) حكومت حكم كرد چادرهائى را كه در ميدان مشق از جانب انجمن‌ها زده بودند جمع كردند ، 22 حكم شد كه انجمن‌هاى جزء موقوف فقط انجمن ايالتى باقى باشد .\r\n23 ماه خبر منتشر شد كه در طهران دار الشورى را توپ بسته‌اند و امر مشتبه ماند و بعد صحتش معلوم شد . بعد پست رسيد و تفصيل معلوم شد كه همان‌روز 96 توپ بزرگ به دار الشورى و مسجد سپه‌سالار كه در پهلوى دار الشوراست زده‌اند ، توپ كوچك عددش معلوم نشد ، خانه‌هاى ظل السلطان و ظهير الدوله و وزير اكرم و ديگران بغارت رفته آقا سيد عبد الله و آقا سيد محمد را اسيرا به اردو برده‌اند وكلاء و جمعى به سفارت انگليس پناه برده حاجى ميرزا ابراهيم تبريزى كشته شده .\r\n\r\nآغاز مبارزه\r\nدر اين ضمن مخالفين انجمن « اسلاميه » در تدارك بودند ، چهارشنبه 24 ماه ( جمادى الاول 1326 ) جماعتى از اهل نوبر و خيابان مغازه‌ها را مثل ماه ذى حجه 1325 سنگر كردند جماعت شتربان و سرخاب نيز كه از ماه ذى حجه هم‌قسم بودند ، سرخابيان بقعهء سيد حمزه 84 را سنگر كردند و يك سنگرشان خانه‌هاى صمصام همايون و سنگر ديگرشان\r\n\r\n","description":"","footnote":"","page_name":" 75 ","page_number":87},
  {"content":"\r\n\r\nدم تكيهء حيدر 85 بود جمعى هم در خانه ملك التجار و خانه مجتهد بودند .\r\nاولين تفنگى كه صدا كرد از مناره بقعهء سيد حمزه بود كه اعلان حرب كرد طرف مقابل جواب داد و گلوله مثل تگرگ ميريخت ، يك ساعت بغروب مانده نايب حسن و عسگر دواتگر اوغلى و ساير همراهان از اهل شتربان از باغچهء كه فاصله ميان خانه صمصام و مغازه‌ها بوده حمله بر مغازه‌ها كردند و شليك سختى از طرفين شد كه دل شير را آب ميكرد .\r\nبالاخره شتربانيان مغلوب و جمعى مجروح برگشتند تا 25 ماه جنگ باقى بود . حاميان خانهء ملك التجار و مجتهد را هدف كرده از سنگر بيرون كردند .\r\n\r\nغارت خانه مجتهد و ملك التجار\r\n26 ماه جمادى الاول 26 ، خانه ملك التجار و مجتهد بغارت اهل خيابان و نوبر رفت ، 27 در خانه مجتهد كه باز مشغول غارت بوده‌اند ، پسر خواهر ميرزا آقا بالاى خيابانى را كشتند و مثله كردند و اين وقتى بود كه اهالى خيابان مطمئن شده با فراغت بال آنجا مشغول جمع‌آورى اسباب بوده‌اند . بعد ملتفت به اين فقره شده هجوم برده جنازه مقتول را كه گويا آتش نيز زده بوده‌اند برداشته به خانه قنسول انگليس بردند او هم جواب داد و قبول نكرد ، اول روز به جهت اصلاح ترك تيراندازى موقتى كرده بودند ، عصر اين مقدمه اتفاق افتاد .\r\nحاجى ميرزا محمد برادر حاجى ميرزا عبد الكريم آقاى امام جمعه را كه اهل نوبر بود گرفته نگاه داشته بودند ، از اهل خيابان رفته او را از خانه مير ابو الحسن ميراب كشيدند و بردند و در جنب باغ شمال با سه نفر آدم‌كش هدف گلوله كردند و كشتند و در اين‌روزها « اسلاميه » تلگرافات طهران را نشر ميكرد كه دار اشورى را بتوب بسته و آقا سيد عبد الله و آقا سيد محمد را اخراج بلد كرده و جمعى را كشته‌اند و اسلاميه نيز طرد و تبعيد چند نفر را جدا خواستار بود .\r\n\r\n","description":"","footnote":"","page_name":" 76 ","page_number":88},
  {"content":"\r\n\r\n\r\nتحصن از ترس استبداد :\r\n28 ماه ( جمادى الاول 1326 ) از طهران تلگراف احضار حاجى نظام الدوله و رشيد الملك و بصير السلطنه و اجلال الملك آمد ، بصير السلطنه و اجلال الملك به قونسولخانه روس رفتند ، حاجى مهدى كوزه‌كنانى نيز همراه ايشان بود ، بعد حاجى مهدى بيرون آمد ايشان دو نفر آنجا ماندند و قنسول وعده‌ها داد كه توسط آنها را از طهران نمايد .\r\nقنسول آن‌روز در نعمت‌آباد بود وقت عصر آمد و با تفنگچى و استعداد بعزم انجمن اسلاميه ، تا « قارىگرپى 86 » آمد از آنجا مراجعتش دادند و تقويت انجمن اسلاميه در عرض اين مدت همه از جانب حاجى ابراهيم 87 آقا صراف بود ، پول و فشنگ مىداد و تقويت ميكرد و ضمنا قنسول روس نيز هواخواه آنجا بود ، يعنى حمايت از دولت ميكرد و به اين مناسبت اسلاميه را تقويت ميكرد ، حتى شيخ سليم و جمعى به قنسولخانه رفتند صريح گفت : من از شما حمايت نميكنم برويد با دولتتان راه برويد .\r\nستار خان قره‌داغى كه در جزو عازمين طهران بود مراجعت كرده بود داخل جنگ نمىشد روز 28 از طرف اميره‌قيز كه وصل به شتربان است بناى مجادله با شتربانيان گذاشت و گفتند تقدم اول از جانب شتربان بود .\r\nشب سه‌شنبه غره جمادى الآخر ( 1326 ) حضرات اهل شتربان و سواره‌هاى مرندى كه با آنها بود شب‌هنگام به خانه اجلال الملك ريخته بالتمام غارت كردند . تا روز روشن بشود چيزى نمانده بود مگر جزئيات كه آن را هم رجاله و اوباش بردند و غارت‌كنندگان عمده‌اش تفنگچيان شجاع 88 نظام از قبيل محمد خان مرندى بودند كه اشياء گرانبها را از قبيل فرش و غيره به خانه همسايه ريختند و انبار كردند .\r\n\r\nغارت از طرف مستبدين\r\nروز شنبه غره ماه خانه حاجى امين التجار و معين رعايا 89 كه هردو از وكلاى انجمن بودند ، خانه شريف العلما را كه پدر آقا سيد حسن بود كه در ميدان مشق و تلگرافخانه 90 نطقهاى مفصل كرده بود و خانه شمس العلما را كه نوه همشيره جناب مجتهد بود غارت\r\n\r\n","description":"","footnote":"","page_name":" 77 ","page_number":89},
  {"content":"\r\n\r\nكردند و حتى حجره امين التجار را و آنچه در صحن‌سراى آقا كه حجره امين التجار آنجا است بغارت بردند ، همان‌روز سواره رحيم خان مىخواست از سمت « بارنج » 91 وارد شهر بشود اهالى باغميشه و خيابان ممانعت كردند و زدوخورد شد و مانع شدند .\r\nروز يكشنبه دوم ماه ( جمادى الآخر 1326 ) سواره طرف اسلاميه با رجاله رو به طرف مغازه‌ها كه خالى بود و سكنه آنجا را بحمايت خيابان و مقابلت سواره رحيم خان شناخته بودند ريختند ولى سواره دولتى مانع از تاراج مغازه‌ها شدند ، چراكه اغلب تبعه روس بودند ، از آنجا رجاله به تحريك اجامر به خانه حاجى ميرزا علينقى گنجه‌اى برادرزاده حاجى اسد گنجه‌اى ريخته هرچه بود بردند و جمعى به سمت بازارچه بزرگ خيابان رفته از دم پستخانه الى نقارخانه از طرف شرق تا مسجد كبود هرچه بود غارت كردند ، دكاكين غارت‌شده تقريبا چهار صد باب بود و مخصوصا بازارچه را كه معروف به بازارچه خيابان است متمول بودند . 92\r\nسواره رحيم خان نيز از سمت بارنج كه با باغميشه جنگ كرده و چند نفر از طرف سواره مقتول شده بود ، هجوم بخانه‌هاى كلانتر 93 مرحوم برده همه آن خانه را بالتمام غارت كردند و خانه‌هاى ديگر نيز به آتش غارت بسوخت .\r\n\r\nتفاوت كار مشروطه‌خواهان\r\nاز جمله كارها كه در عرض اين مدت روداد آنچه قبل از وقعه آقا مير هاشم بود اين بود كه طرفداران مشروطه سعى تمام در حفظ امنيت و بازبودن بازار و منع ظهور فساد و اختلال و توجه تام بر جلب علماء بود بعد از واقعه آقا مير هاشم يعنى گلوله خوردن او ناطقين كه سردسته آنها آقا سيد حسن پسر شريف العلماء بود بناى بدگوئى گذاشتند در حق مجتهد گفتند كسى كه با قنسول روس خلوت نمايد ، مسلم است كه مقصودش استرداد قفقازيه نخواهد بود بلكه ميخواهد آذربايجان را به روسيه بدهد و امثال اين حرفها و يكى هم اين بود كه در 21 ماه در تلگرافخانه وقت غروب سعيد آقا 94 سلماسى نطق ميكرد\r\n\r\n","description":"","footnote":"","page_name":" 78 ","page_number":90},
  {"content":"\r\n\r\nدر اين بين تيرى به طرف او خالى مىشود كه رخت او را ميسوزاند و هايهو مىافتد و در بيرون در نيز تيرها خالى مىشود ، بالاخره گفتند اين امر تحريك از جانب خود هواخواهان سعيد بود كه خواسته‌اند تعرض طرف مقابل را معلوم نمايند . از جمله چند نفر را باسلاميه باسم بابىگرى 95 برده گشتند . از جمله سلاح و باروت و سرب دادن حكومت بود از ذخيره اهالى خيابان و نوبر .\r\nاز جمله طرف شدن اسلاميه بود با حكومت و امر كردن به او كه بايد در شهر نمانى كه در 20 ماه كردند .\r\nاز جمله آقا مير على اكبر معروف به مجاهد كه در محله شتربان مىنشيند و هميشه طرفدار مشروطه و شخص مصلح و غيور و بىمحابات است با آقا كاظم خلخالى كه از ائمه جماعت و علماء است در 21 ماه ( جمادى الآخر 1326 ) به تلگرافخانه رفت و با رؤسا مخاصمات سخت كرد و مذمت نمود و آنها را رام باصلاح كرد .\r\nاز آنجا عازم انجمن اسلاميه مىشود كه پاره مذاكرات نيز با ايشان نمايد و اصلاح كند ، در حوالى بازارچه دروازه سرخاب با حاجى ميرزا جواد آقا كه از علماء و از طايفه ملك التجار و از جمله متعصبين در ضد مشروطه است دچار مىشود حاجى ميرزا جواد اعتراض مىكند كه به تلگرافخانه چرا رفته بوديد ؟ و حال آنكه علماء رفتن بميان آن جماعت را حرام كرده‌اند ، آقا ميرزا على اكبر مىگويد به جهت اصلاح رفتن چه ضررى دارد ؟ صديقه طاهره سلام اللّه عليها نيز براى اخذ حقوق خود به خانه خليفه اول رفت ، در خيابان ميان اين دو نفر حرف بلند مىشود ، حاجى مير يعقوب نام دلال كه مردى است سوداوى و از طرفداران آقا ميرزا على اكبر ، به حاجى ميرزا جواد متعرض مىشود و بد ميگويد و على روايته ضرب‌وشتم و كوتك مفصل نيز مىزند . « * »\r\n\r\nداستان بيرقهاى سفيد\r\nدوم ماه جاهائى را كه فتح شده بود بيرق سفيد زدند و اهالى باغميشه به شهر ريختند و شكايت از مصائب خود و تالان رفتن خانه‌ها كردند . . .\r\n\r\n\r\n","description":"","footnote":"\r\n( * ) جزئياتى از اين قبيل هست كه در كتابهاى ديگر نيامده است .\r\n","page_name":" 79 ","page_number":91},
  {"content":"\r\n\r\nسيم جمادى الآخر ستار خان 96 درطلوعيد و بيرقهاى سفيد را هرجا كه سرراهش بود تمام پاره كرد و در دهنه اميره‌قيز سنگر خود را محكم نمود . چهارم ماه ستار خان در سنگر خود نشست و مقابلت با سواره مرندى نمود و حاجى محمد خان نامى از روساى سواره مرندى در جنگ كشته شد . و تا آخر روز تيراندازى بود و امروز انجمن را غارت كردند و خانه‌هاى حاجى مهدى را هم خواستند غارت نمايند گفتند حمايت ستار خان 97 مانع شد .\r\nاين‌روزها رشته اختيارات از دست عقلا بيرون رفته و كار بر نادان‌بازى كشيده بود و مردم و عوام آنچه بدگوئى است در حق علماء كه در اسلاميه هستند گفتند و ميگويند و نان به كلى ناياب شده ، طاحونه‌هاى « بارنج » تماما از آب افتاده و آرد كردن ممكن نيست و در تمامى محلات خاصه در شتربان و سرخاب كار بعسر و جرح كشيد .\r\nدر اسلاميه مواجهتا بجناب مجتهد گفتند كه شما انجمن رفتن را حرام مىدانستيد كه آنجا غيبت مىكنند و كارهاى نامشروع اتفاق مىافتد ، پس حالا چرا خودتان در اين مجلس مىنشينيد ؟ سهل است باتكال شما كارهائى كه ميبايست نكنند ، مىكنند و شاه پرستان يا استبدادطلبان آنچه خواستند كردند و بانى اين عمل و دل‌دهنده ايشان اولا حاجى ابراهيم آقا صراف بود كه هجوم عام طرف خصم را با دلدارى بر اسلاميه تلقى كرد و اگر قوت قلب دادن او نبود رشته اسلاميه بالمره گسيخته بود . بعد سواره رحيم خان آمد و كار از دست همه بيرون رفت و اتحاد حاجى ابراهيم با رحيم خان بديهى است كه تا چه درجه است . و تا امروز كه پنجم جمادى الآخر است ( 1326 قمرى ) به حمد اللّه تعالى ، مرا و خانه مرا ابد تعرض نشد بلكه در انجمن اسلاميه بعض خوش‌ذاتان صحبت كرده بودند ولى جناب حاج ميرزا محسن آقا و حاجى ابراهيم آقا و مخصوصا ، حاجى مير قربان 98 سخت معارضه كرده‌اند و در اين بين پلتيك نيز مانع شده بود ، گفته بوده‌اند كه فلانكس مشروطه‌خواه است و طايفه شيخيه هم حالشان معلوم است اگر اسم او بميان آيد تمام شهر بهم مىخورد ، او كه خانه خود را گرفته و درش را بسته است و كارى با كسى ندارد تعرض بر او خلاف عقل و مروت و انصاف است . . .\r\n\r\n","description":"","footnote":"","page_name":" 80 ","page_number":92},
  {"content":"\r\n\r\n\r\nاظهارنظر درباره خودش\r\nرسم من از اول كار اقتصاد و صلح‌طلبى بود و هميشه با آشوب‌طلبان معارضه بود و كارهاى ايشان را خواه تبريزى خواه طهرانى تكذيب ميكردم ، و تا هرجا دستم ميرسيد ، از منع كردن مضايقه نداشتم اگرچه نه گوش سخن‌شنو بود نه ديده اعتبار .\r\nميرزا آقا اصفهانى و ميرزا غفار زنورى آنچه توانستند كردند و من نيز هروقت ممكن كردم رد نمودم و بد گفتم و تفصيل آن طولانى است . . .\r\nمايهء فساد در تهران تقىزاده بود كه جمعى را دور خود جمع كرده و توسط روزنامه مساوات نشر افكار بىقايدگى ميكردند و در تبريز نيز شيخ سليم با جماعتش من غير تصور پس رو همان مقاصد شده داد سخن داد و اسمش را اتحاد گذاشت كارش جز ترويج انارشيستى نبود . . .\r\n\r\nهنرنمائيهاى ستار خان و باقر خان\r\nششم جمادى الآخر 1326 ستار خان از طرف پائين‌شهر و باقر خان از طرف خيابان جنگ شايانى كردند ، ستار خان تكيه « آقا باقر » و ميدان « اسب‌فروشان » و دهنه اميره‌قيز را سنگر خود كرده داد مردى را داد ، سواره قره‌داغى كه هجوم بردند عقب نشاند شش نفر را زنده گرفته و گفتند قريب 14 نفر مقتول شد و نتوانستند راهى بيابند و گفتند بمب انداخته و خانه را خراب كرد بالجمله مقاومت كامل كرده عقب نشاند .\r\nباقر خان نيز در خيابان مسافتى را از كوچه ديوار كشيده سنگر و معسكر خود ساخت و توپ برد و مهاجمين را به توپ بست و شكست فاحش داد . حرف ستار خان اين بود كه شاه در حق من هرحكم بفرمايد مطيع و منقاد هستم ، اما اطاعت « انجمن اسلاميه » بر من گوارا نيست و نمىكنم و از آنها حرف نمىشنوم ، اگر بناى اين است كه ترك سلاح بشود و انجمن ايالتى هم موقوف شود ، بس چرا انجمن اسلاميه موقوف نمىشود و دو محله\r\n\r\n","description":"","footnote":"","page_name":" 81 ","page_number":93},
  {"content":"\r\n\r\nسرخاب و شتربان ترك سلاح نمىكنند ؟\r\nدر اين‌روز ( 6 ) ماه و قبل از آن به محلهء ششگلان و اطراف ريخته اسلحه و تفنگ مردم را ميگرفتند و حاجى ميرزا عبد الامير شيخ الاسلام را كه يكى از اعضاء انجمن بلديه و از اعضاء انجمن اتفاق بود از بازارچه ششگلان گرفته بانجمن اسلاميه بردند و آنجا تف به صورتش انداختند و عمامه‌اش را برداشته كلاه بسرش گذاشتند .\r\n\r\nمداخله قنسول روس\r\nجمادى الآخر 1326 روز هفتم ماه قونسول روس داخل كار شده اول باقر خان را ملاقات كرد و دل‌دارى نمود و گفت شما مدافع هستيد من به شما امنيت مىدهم و اگر خواهيد بيرق دولت روس را بشما مىدهم ، باقر خان مىگويد من حفظ محله خودم را كرده‌ام و ميكنم ، چون سواره بىترتيب و نظام چريك ، باغميشه و ساير جاها را غارت كرده‌اند من مجبورم كه حراست محلهء خود را نمايم و اين سواره ، سوارهء دولتى نيست رجاله است كه بحمايت « انجمن اسلاميهء » آمده .\r\nقونسول از آنجا ميرود به انجمن اسلاميه و سخت و تند حرف مىزند كه شما چرا اينجا جمع شده‌ايد و اين احكام را ميكنيد ، كو حكم شاه كه اين‌همه حركات ناشايست را كرده‌ايد ؟ بايد هركسى به خانه خود برود ، مجتهد گفته : من خانه ندارم ، گفته است :\r\nاين چه حرفى است ، شما هرجا برويد منت شما را ميكشند لازم نيست در انجمن اسلاميه منزل نمائيد و حاجى ابراهيم آقا را هم همراه خود برده بود ، از آنجا ميرود نزد ستار خان و همان حرفها را كه بباقر خان گفته بود ميگويد ، و او هم همان جواب‌ها را ميدهد در خصوص بيرق هم مىگويد : من زير بيرق حضرت عباس عليه السلام هستم چند نفر را كه ستار خان اسير گرفته بود وقت عصر با تفنگچى فوق العاده دست‌بسته زنده باد مشروطه‌گويان مىفرستد به خانه قونسول ، قونسول روس بمحله خيابان بيرق فرستاد و زدند ولى ستار خان قبول نكرد و بمحله اميره‌قز بيرق نبردند .\r\nاجمالى از وضع ستار خان اين است كه 63 سنگر ترتيب داده از دهنه تكيه « آقا باقر »\r\n\r\n","description":"","footnote":"","page_name":" 82 ","page_number":94},
  {"content":"\r\n\r\nگرفته تا دم حمام حاج رفيع كه در محله اميره‌قيز است سنگرى كه در آن جنگ مىكند يكى همان سنگر دم تكيه است كه بالاخانه مير اسد اللّه دشگير و پهلوى پل است . و يكى پشت تكيه آقا باقر و يكى در كوچه است كه به پل « بارماخلق » ميرود و هكذا ميرود در ميدان اسب‌فروشان نيز دو سنگر دارد ، در كاروانسراى حاجى محسن و حاجى مناف كه پائين‌تر از ميدان كاه‌فروشان است دو سنگر و دو سنگر در بالاى قبرستانى كه پشت بقعه سيد ابراهيم و حدفاصل ميانهء اميره‌قيز و شتربان است سه سنگر در دربند معروف به دربندر حاجى نورى است در كاروانسراى حاجى ممى . حوالى غروب ششم ماه جنگ كرده پنج نفر مقتول و ده نفر اسير گرفت كه يكنفر را همان ساعت به جهت ناخوش بودن او مرخص و نه نفر را حبس مىكند كه در هفتم ماه بقونسول بخشيد و اين جماعت از طايفه‌سواران قراداغ بوده . مشهدى اسماعيل نامى مستأجر مغازه‌ها ، جمعى را به خانه خود كه در كوچه معروف بچهارراه حوالى حمام حاج رفيع و مقابل سنگر ستار خان است برده و از آنجا تفنگ بسنگر ستار خان مىانداختند ، محمد ابراهيم نام از اتباع ستار خان با يكنفر كه از قفقاز تازه وارد شده بود رفته به آن عمارت بمب ميزنند عمارت خراب و چهار نفر تلف و چند نفر اسير گرفته بوده‌اند كه ستار خان اسرا را مرخص كرده . .\r\nمهاجمين از پشت‌بام معروف به « بالاحمام » كه در شتربان است از خانه‌ها از يكى به ديگرى راه باز كرد تا وارد حياط حاجى رسول صدقيانى كه در كوچه معروف به سوودلى ( بيدزار ) است ميرسند از آنجا كوچه را قطع كرده وارد خانه‌هاى حاج على اصغر معروف بشجاع الملك 100 شده ، از آنجا باز از خانه به خانه تا 14 خانه سوراخ كرده ميرسند به خانه حاج لطف اللّه نايب و اين جماعت مهاجمين سواره‌هاى قره‌داغ بوده از طرف ديگر عباسعلى علاف كه اول خانه خود را بستار خان داده بوده خيانت كرده الواط شتربانى را به خانه خود كه سنگر ستار خان بوده مىآورد يك نفر را مىكشند و دو نفر تسليم ميشوند ستار خان از اين فقره مطلع شده بنفسه رفته بمب به خانه عباسعلى انداخته اطاق خراب سكنه فرار مىكنند و صدمهء جانى به كسى نميرسد .\r\nدر خانه حاج اسد اللّه يزدى هم جماعتى از سواره‌ها بوده‌اند كه ستار خان حمله برده\r\n\r\n","description":"","footnote":"","page_name":" 83 ","page_number":95},
  {"content":"\r\n\r\nيكنفر را با گلوله از كله سر زده كه گلوله از او گذشته بسر ديگرى خورده اولى فورا مقتول دومى هم مشرف بموت ، جماعت ديگر فرار ميكنند . حيدر نام از الواط شتربان را هم در سنگر بعد از آنكه حيدر از مزقل تفنگ خالى ميكرده تا سر بلند مىكند فورا ستار خان مىزند مىكشد . [ آفرين به ستار خان . م 
  ]\r\n\r\nقونسول روس و ستار خان\r\nهفتم ماه قونسول روس بديدن ستار خان ميرود ( جلوتر نوشته شده و اين قسمتى از حرفها و كارهاى آن ملاقات است - م ) خيلى مهربانى در حق او مىكند و مىگويد : من از دولت خودم نشان براى شما تحصيل ميكنم و بيرق نيز به محلهء شما مىدهم ستار خان مىگويد من جز 101 دولت خودم ديگرى را نميشناسم و در آخر نه نفر اسير را خودش بالطلوع و الرغبه بقونسول ميبخشد مىگويد : من چيزى قابل ندارم كه بشما هديه نمايم فقط نه نفر شير در زنجير دارم آنها را بشما مىبخشم ، قونسول مىرود و اسراء را با تفنگچيان خود زنده باد مشروطه‌گويان به خانه قونسول مىفرستد .\r\n\r\nنطق ستار خان\r\nهشتم ماه ستار خان وقت عصر بديدن قونسول ميرود و از آنجا به مسجد بيگلربيكى كه در ارمنستان و در اوايل مطالبه مشروطه آنجا جمع شده بودند مىرود ، و آنجا ستار خان نطق مىكند و مىگويد : ما اگر اتحاد نمائيم از دولت ژايون كمتر نيستيم و بر همه دول توفق مىنمائيم ، در اين ضمن گفته‌اند كه رحيم خان مىآيد ، ستار خان جواب داده است كه رحيم خان اگر بيايد كارش با من است با شما كارى ندارد ، از او واهمه نكنيد و اگر اتحاد نكنيم بيرق دول خارجه را در شهر ما خواهند زد و اسلام ما پايمال خواهد شد بعد محمد على ناطق نطق كرده كه يقينا در اين مجمع شتربانى هست ، و اگر نيست حرف مرا بمحله شتربان برسانيد ( محله شتربان ضد مشروطه بوده - م ) كه ما با اهل محله\r\n\r\n","description":"","footnote":"","page_name":" 84 ","page_number":96},
  {"content":"\r\n\r\nجنگ و نزاعى نداريم و آنها برادران ما هستند و اسمى كه بر ما گذاشته‌اند كه بابى و طبيعى هستيم ، خدا لعنت كند كسى را كه جز مذهب اثنى عشرى مذهبى داشته باشد ، حرف مفسدين را كه ميخواهند ميانه ما ضديت بيندازند ابدا قبول نكنيد .\r\nسيدى هم سرپا ايستاده مىگويد به آقا مير هاشم بگوئيد كه شما پيش افتاديد و مشروطه گرفتيد حالا سزاوار نيست كه شما پيش افتيد و مشروطه را خراب كنيد ، بعد دامن خود را باز كرده و نانى را ارائه نموده كه من اين نان را از ارامنه گرفته‌ام كه قوت اهل و عيال خود نمايم و اين حرف من از بابت اين نيست كه از شما توقعى دارم بلكه محض غيرت ميگويم .\r\nآقا مير هاشم نيز در انجمن اسلاميه گفته است كه انجمنهاى خرد كه موقوف شد انجمن ايالتى بايد مرتب شده موافق قانون رفتار نمايند تا حاكم برسد . جناب مجتهد فرموده باز حرف قانون ميزنيد ؟ آقا مير هاشم مىگويد مشروطه را من گرفته‌ام و تا آخرين قطره خون ايستادگى دارم و مجلس خنك « * » گذشته\r\n\r\nبرگشتن سياست\r\nنهم ماه ( جمادى الآخر 1326 ) برگشتن پولتيك بر همه معلوم شد باز در مسجد بيگلربكى واقعه در ارمنستان اجتماع شد و مجاهدين شتربان كاغذ نوشتند كه ما تصور مىكرديم كه غرض دفع بعضى لامذهب و دعواى دين است ، درثانى معلوم كرديم كه غرض پرچيدن مشروطه است ، و ما با جان و مال حاضريم [ گويا در راه مشروطه 
  ] و گفتند قرار است آقا مير هاشم نيز وقت عصر به همان مسجد و به آن مجمع حاضر شود .\r\nاز روزيكه قونسول روس با باقر خان و ستار خان ملاقات كرد معلوم بود كه پولتيك برگشته و تا آن‌روز در طرف دولت و مقوى انجمن اسلاميه بود . بعد از نهم ماه واقعه فوق العاده نيفتاد ، مگر اينكه مشروطه‌طلبان همه ، هرروز در مسجد ارمنستان جمع\r\n\r\n\r\n","description":"","footnote":"\r\n( * ) يعنى سرد و نامطلوب\r\n","page_name":" 85 ","page_number":97},
  {"content":"\r\n\r\nشده تظلم و دادخواهى كردند و ستار خان اصرار در انعقاد انجمن ايالتى دارد و باقر خان نيز با او همراه است .\r\n13 ماه مذكور شد كه بدر خانه قونسول روس كاغذ چسبانده‌اند كه شما باعث اين اختلافات هستيد ، شما چرا مداخله بر امورات داخليه مىكنيد ؟ كاغذ را نديدم ولى افواهى پاره حرفهاى ديگر نيز نسبت دادند ، كه در ورقه مذكور بوده از قبيل اينكه بيرق را شما خودبخود ( سرخود ) به محله خيابان داده‌ايد كى از شما خواهش كرد بيرق بدهيد ولى صحت‌وسقم اين مطالب معلوم نيست بايد تحقيق شود .\r\n\r\nپشتيبانى ستار خان از انجمن ايالتى :\r\n13 ماه جمعى از سادات از جانب شتربان نزد ستار خان براى اصلاح رفتند گفته بود : من با كسى نزاع ندارم ، خانه كسى را غارت نكرده‌ام ، ميخواهند به محله من هجوم بيارند مدافعه كرده‌ام ، ميخواهيد صلح شود بايد انجمن ايالتى داير شده آنجا قرار صلح داده شود .\r\n14 ماه توپ به محله اميره‌قز بردند ، حالا كه وقت ظهر است صداى تفنگ مىآيد تا بعد چه شود ؟\r\nذيل : در اين ايام مذاكره كردند كه مداخله قونسول روس از بابت ضعف انجمن اسلاميه بوده كه او را واسطه كرده‌اند ، او هم با پولتيك داخل كار شده و در صورت ظاهر در انجمن اسلاميه سخن گفته و حاج ابراهيم را از آنجا منفك كرده تا طرف مقابل را اغفال نمايد و در اين بين كمك از جانب دولت برسد و در روزنامه‌هاى خارجه خوانده شد كه سفارت انگليس با دولت ايران قطع مناسبات دوستانه حتى قطع مراوده كرده علتش را همچه گفتند كه شاه در حوالى سفارت انگليس قزاق گذاشته بود كه هروقت از متحصنين بيرون بيايند بگيرند يا بكشند سفارت به لندن خبر داده لندن قدغن كرده كه ترك مراوده نمايد و اللّه اعلم . .\r\nدهم ماه تفنگچى و مامور دولت به بازار رفت كه بازار را باز نمايند كسى از ترس\r\n\r\n","description":"","footnote":"","page_name":" 86 ","page_number":98},
  {"content":"\r\n\r\nتعدى آمرين اقدام نكرد ( 11 ماه ) باز هيئت مجتمعه و سرباز رفتند كارى نشد ( 12 ) ماه سرباز عراق كه با سهام الدوله 102 چند روز است وارد شده با طبل و شيپور و سواره و غيره رفتند ، اتفاقا در بازار يك تفنگ خالى شد ، همه فرار كردند .\r\n14 ماه جمادى الآخر 1326 يك توپ دهن‌پر بسر محله امير خيز بردند و در قبرستان پشت بقعه سيد ابراهيم گذاشتند تا وقت عصر طرفين به تيراندازى مشغول بودند وقت عصر تنك ، چهار و پنج تير توپ به سمت اميره‌قيز خالى كردند كه مظنه سه توپ آن گلوله‌دار بود ، گلوله كله كرده به جاهاى دور رفت و بسنگر طرف مقابل و محله نخورد و به جاهاى متفرق دور افتاد و پاره خرابى كرد ، اميرخيزيها گلوله‌ها را برداشته به خانه قونسول روس و سايرين رفتند و نشان دادند كه هجوم از آنها شد .\r\n15 ماه توپ را برگرداندند و ستار خان كه از اول توپ داشت حركتى نكرد و توپى نينداخت .\r\n\r\nآمدن رحيم خان به تبريز\r\nرحيم خان وارد باغ شمال شد در طرف دروازه خيابان و كوچه‌هاى دور اندرون ارگ و آن حوالى سواره قره‌جه‌داغى گذاشتند آنها هم مشغول لخت كردن اين و آن شدند شانزدهم ماه سواره‌هاى چريك قره‌داغ كه با رحيم خان وارد شده بودند رو به اميره - قيز رفتند و توپ بردند ، آنچه سواره قراداغ بود با ستار خان زدوخورد مخصوص نموده و مجروح و مقتول داده بود ، رو بكوچه‌هاى بالاى شتربان كه قورى چاى باشد رفته غارت كردند و مبالغى گزاف اشياء باريابو كرده مراجعت كردند .\r\nاهالى غارت‌شده به انجمن اسلاميه رفتند و دادوبيداد كردند ، به جائى نرسيد .\r\nسواره‌هاى مرندى با ستار خان جنگ كرده و از طرفين قريب 64 تير توپ ردو بدل شد :\r\nسواره‌هاى دور ارك و آن صفحات نيز مشغول لخت كردن مردم هستند خانه على\r\n\r\n","description":"","footnote":"","page_name":" 87 ","page_number":99},
  {"content":"\r\n\r\nمسيو را كه در حوالى باغ شمال است غارت كرده و پسرش را نيز گرفته‌اند\r\n\r\nتعرض مجتهد به رحيم خان\r\n17 ماه متاركه بود . رحيم خان بانجمن اسلاميه رفت مجتهد به او تعرض كرد كه شما براى غارت آمده‌ايد نه جنگ ستار خان ، و سواره‌هاى شما عوض اينكه اميره‌قيز را غارت نمايند شتربان را غارت كردند و تند كرده بود ، رحيم خان مىگويند : من به حكم شما به شهر نيامده‌ام ، به حكم شاه آمده‌ام و تند كرده پاشده بوده است درثانى اصلاح كرده‌اند .\r\n\r\nفرارى شدن رحيم خان\r\nجمعه 18 ماه اهالى « نوبر » و « خيابان » و « ليل‌آباد » و « چرندآب » ( محلات تبريز ، م ) از تعديات سواره كه در محلات مىگرديدند و متعرض عرض و ناموس مردم مىشدند ، بجان آمده ازدحام و اجتماع كرده به سر رحيمخان كه در باغ شمال منزل داشت ريختند ، خودش فرار و اموالى كه بتاراج آورده بودند ، همه در باغ مانده نصيب مهاجمين جديد شد ، سواره نتوانستند كارى بكنند فقط بعضى تلفات داده فرار كردند و چند نفر محبوس كه در باغ بود همه آزاد شد و خانهء اعتماد الدوله نيز بغارت رفت و جهتش اين را گفتند كه پاره نوكرهاى او حمايت از سواره‌هاى رحيم خان مىكرده‌اند و گلوله مىانداختند ، جمعى از سواره‌هاى قره‌داغ در طرف غربى رودخانه آجى ، چادر زده به دهات اطراف از « مايان » و « الوار » و غيره تعدى مىكردند اهالى آن دهات دست بر تفنگ هجوم كرده و دواب قره‌مالى را كه سواره‌ها برده بودند استرداد و سواره‌ها را عقب نشاندند .\r\n19 ماه يوزباشى غلامعلى و نبات اوغلى حسين كه هردو از پيشوايان رحيم خان و بدگوئى از مردم مىكرده‌اند بچنگ اميره‌قيزيان افتاد هردو را كشتند - 20 ماه وقت عصر از اهالى شتربان حمله بيكى از سنگرهاى اميره‌قيز بردند به دو سه نفر آدم كنار\r\n\r\n","description":"","footnote":"","page_name":" 88 ","page_number":100},
  {"content":"\r\n\r\nگلوله خورد و نايب حسن دايه اوغلى سرخابى كه از جمله مهاجمين بوده از صورتش گلوله خورد .\r\n21 ماه قرار بوده است مجلس مشاوره ترتيب بدهند و جمعى از طرفين و مردمان مصلح آنجا جمع شده‌اند مذاكره نمايند . قبل از وقت از طرف انجمن اسلاميه به همان مركز جمعى تفنگچى گذاشته و در اطراف نيز استعداد داشته‌اند از ساير محلات نيز جمعى از مردم به اميره‌قيز جمع شده بوده‌اند كه هجوم به انجمن اسلاميه برند و ستار خان مانع مىشده و مىگفته است : قرار است امروز مجلس صلح و مشاوره بشود ، در اين اثناء حركات طرف مقابل را به ستار خان خبر ميدهند ، ستار خان دامك « * » شده مىگويد : توپى مىاندازند و رجاله صداى توپ را اذن فهميده رو به انجمن اسلاميه ميروند از سنگرهاى شتربان مانع شده گلوله‌باران مىكنند قريب ده نفر مقتول مىشود كه يك و دو نفر آنها اميره‌قيزى بوده باقى فرار مىكنند .\r\n22 ماه رحيم خان دوباره به شهر آمد و در خانه‌هاى حاج ميرزا رفيعخان ( مباشر املاك محمد على شاه - م ) منزل كرد ، تفنگچيان او هجوم به ستار خان مىبرند ، حسين پاشا خان ناپسرى رحيم خان كه سركرده رشيد بود كشته مىشود ، اما مبلغى از سنگرهاى ستار خان را پريشان مىكنند و احمد بك‌نامى نيز از سركردگان رحيم خان كشته مىشود از طرف خيابان نيز خانه مجلل السلطان 103 را كه در كوچه آلاقاپو است سنگر كرده حوالى غروب از طرف سرخاب توپ آورده و در سر كوچه . . . ميرزا موسى خان در مقابل كاروانسراى مجيد الملك 104 كه مشرف به مغازه‌ها است دو تير توپ خشكه بىگلوله انداختند و فورا توپ را برگرداندند .\r\n23 جمادى الآخر 1326 از طرف خيابان هجوم هست ، سواره دولتى در خانه مقتدر الدوله اجتماع كرده كه از آنجا به خيابان هجوم ببرد . خيابانيان نيز حوالى مسجد ابن سليمان را كه در طرف جنوبى رودخانه است سنگر كرده از آنجا توپ به طرف سواره\r\n\r\n\r\n","description":"","footnote":"\r\n( * ) گويا دمغ شده\r\n","page_name":" 89 ","page_number":101},
  {"content":"\r\n\r\nمىاندازند و ساچمه‌هاى آن از روى خانه‌هاى ما ميگذرد حتى چند عدد از گلوله‌هاى آن بگوشه پشت‌بام طنابى حياط ما خورده ، از طرف دولت هم توپ دهن‌پر به خانه مقتدر الدوله بردند كه از آنجا به طرف خصم توپ بيندازند و چند تير انداختند بعد توپ ته‌پر را بردند و چند تير توپ انداختند بالاخره چون هيچ‌يك از طرفين گلوله‌گير نبود دست برداشتند و از جانب دولتيان چند تير به سمت خانه مجلل خالى كردند و عوض گلوله گفتند سنگ انداخته بوده‌اند ، دكاكين بازارچه باغميشه را غارت كردند ولى معلوم شد كه دكاكين خالى بوده به بعضى از مغازه‌ها نيز دست‌درازى كردند حتى به چراغخانه 105 امير تومان نيز دست‌برد كردند .\r\n[ بنامه‌اى كه در اين ايام نوشته مراجعه شود . م 
  ]\r\n\r\nسواران دولت و نيروى استبداد غير از غارت و آتش‌زدن چيزى بلد نبودند\r\n25 ماه جمادى الآخر 1326 . گلوله‌بازى از طرفين بود و طرف اول روز جمعى از سواره دولتى بكوچه « دالان ميرزا رضا » رفته ميخواسته‌اند داخل خانه بشوند طرفداران خيابان مدافعه كرده بيرون كردند وقت عصر با ستار از طرف اميره‌قيز توپ‌بازى كردند و طرفين بىبهره شدند .\r\n26 ماه جنگ سختى شد دولتيان باز توپ به سمت اميره‌قيز برده چند تير خالى كردند ، توبچى مقتول و توپ در ميدان ماند ، بالاخره توپ را بالطايف الحيل و چوب دراز كردن و غيره از ميدان عقب كشيدند . حوالى غروب از ازارك دو توپ به سمت شتربان بستند يكى به مناره مقام خورد و صدمه زد . همان‌روز سواره رحيم خان و جمعى از اهل شتربان يك كوچه اميره‌قيز را غارت كردند كه از جمله خانه‌هاى حاجى على اصغر نصرت - الملكى بود كه از كوچه سوراخ كرده داخل خانه‌ها شدند و تمامى حياطها را غارت كردند .\r\nدر يكى از اين‌روزها خانه آقا ميرزا تقى صدر ديوانخانه را سواران قره‌داغ غارت\r\n\r\n","description":"","footnote":"","page_name":" 90 ","page_number":102},
  {"content":"\r\n\r\nكردند و هكذا به خانه مجد الديوان كه پسر خواهر حاجى ظهير الممالك 106 است باز سواره قره‌داغ ريخته هرچه بود غارت و خودش و حاجى ظهير الممالك را نزد سردار نصرت 107 بردند ، حاجى ميرزا محسن آقا توسط كرد قبول نكردند ، بالاخره آقا مير هاشم رفته مرخص كردند و مذكور شد كه مبلغى جريمه داده‌اند ! 27 شيوع شد جمعى از قره‌باغىها خاصه حاجى محمد پسر حاجى حسن‌بك كه رعيت روس و خودش دلال استيونس وكيل قونسول انگليس است ، اجتماع كرده خواسته‌اند صلحى نمايند ولى بعد از ظهر از ارك متصل توپ به سمت شتربان انداختند و متصل صداى توپ بود كه مىآمد و شنيده شد كه تلگرافى باسلاميه آمده و پشت‌گرمى « * » داده‌اند .\r\n28 جمادى الاخر 1326 امرى فوق العاده جز توپ انداختن از امره‌قيز و ارك چيزى واقع نشد . از جمله توپ از ارك انداختند به خانه حاجى ميرزا رفيع خان كه سردار نصرت آنجا منزل دارد افتاد ولى به اندرون افتاد كه مسكون نبود و جز خرابى مختصر صدمه نزد .\r\n29 ماه در مسجد مصباح الدوله كه در ششگلان است اجتماع براى مذاكره صلح بوده ، در اين اثناء جمعى از قفقازىها به سمت « قارى گورپى » آمده بناى شليك گذاشتند ، تفنگچيان قره‌داغى كه در آن حوالى بود از طرفين گلوله‌بازى شد ، بالاخره توپى آورده از گوشه كوچه به سمت مغازه‌ها خالى كردند و لغو بود ، چرا كه جائى را نمىگرفت ، بعد توپ را قدرى جلو بردند باز خالى كردند و خصم حضرات را اغفال كرد و سكوت نمود كه تا جرئت بكنند و توپ را جلو ببرند تا به جائى رسيد كه حاجب و حائلى نداشت يك دفعه شليك كردند و چند نفر تلف شد ، بعد توپ را عقب كشيده بردند و از خانه‌ها سوراخ كرده از خانه به خانه به سمت نقطه اجتماع مهاجمين قفقاز نزديك شده شليك كردند و اجتماع ايشان متفرق شد و اين واقعه وقت عصر اتفاق افتاد .\r\nبعد ريختند بمغازه‌ها و آنچه بود تا يكساعت از شب رفته بغارت بردند حتى مغازه\r\n\r\n\r\n","description":"","footnote":"\r\n( * ) يعنى از تهران\r\n","page_name":" 91 ","page_number":103},
  {"content":"\r\n\r\nحاجى على قلى بك نوروزاف را كه رعيت روس است و بالاى مغازه بيرق دولت روس را زده بودند بالتمام غارت كردند و آنچه بقية السيف چند روز قبل بود از مغازه‌ها و چراغ خانه و مغازه آواك خان ارمنى و غيره همه بغارت رفت و مغازه‌ها را آتش زدند .\r\nدر اثناء روز قريب ده تير توپ از سمت خيابان به محله سرخاب بستند يك گلوله به بالاى طاق در بقعه خورد و دو سر گلوله در حوالى بخانه‌هاى مردم افتاد . در اين غارت اموال خارجه كه در اين مغازه‌ها سكونت داشتند تلف شد كه مغازه « نوروزاف » « وزنگير » بود ، مغازه آگينت آلمان را نيز چند روز قبل غارت كرده بودند . گفتند :\r\nفتح باب اين غارت از اين شد كه كتابخانه تربيت 108 را خواسته‌اند كه معاينه نمايند تا كفر و ايمانش معلوم شود ، تا حمال كتابها را برداشته رجاله و تفنگچى قره‌داغى بكليه مغازه‌ها ريخته كردند آنچه خواستند . قنسول روس بعد از اين واقعه اين عبارت را گفته بود « كه مغازه‌هاى ايالتى كه در دست بابيه 109 ! ! ! ( از روى طعن و متابعت قول حضرات ) بود يك سوزن از مال رعيت داخل و خارج تلف نشد تا بدست « اسلاميه » افتاد اموال بغارت رفت و مغازه‌ها عاليها سافلها شد انتهى . نميدانم معنى اين عبارت چيست و تعرضش بر كيست ، « مسلمين » است يا « اسلاميت » يا « اسلاميه »\r\n\r\nقصد صلح\r\nروز سلخ جمادى الثانى و غره دويم رجب ( 1326 ق ) متاركه بود و از اهل شتربان جمعى به اميره‌قيز رفتند كه مذاكره صلح نمايند ، جناب حاجى ميرزا محسن آقا و ميرزا صادق آقا دوم ماه نزد بنده آدم فرستاد و پيغام دادند كه بنده اقدام به صلح نمايم ، بنده تحاشى كردم كه دست‌رس ندارم و پنجاه روز است كه از خارج مطلع نيستم و با حضرات طرف نيستم و رابطه ندارم بعضى ارائه طريقها كردم كه مردمان بىطرف را احضار فرمايند و ايشان بروند و اسباب كارها را به‌بينند و آنچه لازم است بكنند ولى چنان تصور كردم كه حرفهاى مرا عذر تصور كردند ، و حال آنكه حقيقت صرف بود . و مرا در مزاج\r\n\r\n","description":"","footnote":"","page_name":" 92 ","page_number":104},
  {"content":"\r\n\r\nحضرات نفوذى نيست و جماعتى هستند خودسر و هواپرست كه از احدى حرف گوش نميكنند بلى عقيده جمعى چون بر اين شده است و جهل مركب بر ايشان غلبه كرده كه گويا استناد اين جماعت به من است و در خانه نشستن و در خانه بستن همه بهانه است ، اين است كه پاپى مىشوند ( و انا برتى مما يفترون ) .\r\nواقعا از ماه شوال ترك ماجرا كردم و اگر اتفاقا كسى مىآمد و مذاكره ميكرد همه را جواب سست و بىطرفانه مىدادم ، و مهما امكن در اصلاح ميكوشيدم از 15 جمادى الاول بالمره در خانه را بستم بحقيقت حق قسم كه ابدا با حضرات معاشرت و ربط و مذاكره و سئوال و جواب و غيره ذلك ندارم ، روز سيم ( رجب 1326 ق ) سه نفر از سادات سرخاب را كه حاجى مير قربان و سيف السادات و مير قوام بودند طلبيدم و به آنها هم گفتم كه مردمان بىطرف را پيدا نمائيد و به صلح بفرستيد ، حاجى مير هادى را طلبيدم بجناب ميرزا صادق آقا بعضى پيغامات دادم .\r\n\r\nغارت خانه حاج ميرزا فضلعلى آقا\r\nروز دويم حوالى غروب ، دستهء از سواره رحيمخان به خانه آقا ميرزا فضلعلى آقا كه در آخر دربند 110 معروف به دربند حاجى ملاباشى 111 است رفته ادعا كردند كه دو نفر از قفقازيها بما گلوله انداختند و به اين دربند داخل شدند ، حضرات اهل دربند هر - چه گفته‌اند نپذيرفته‌اند و به خانه حاجى ميرزا فضلعلى كه غالب اقوام و عشيره حتى كار پرداز و اهل و عيال و اولادش آنجا بوده رفته دست تعرض باشياء خانه دراز مىنمايند و بار مىبندند ، خبر باسلاميه ميفرستند جناب مجتهد دادوبيداد مىكند كه من در شهر نمىمانم و چنين‌وچنان و آدم ميفرستند و مخصوصا سيف السادات و مير قوام و كاظم نايب را مىفرستند كه محافظت نمايند ، ايشان با سواره‌ها قدرى مذاكرات تند و تلخ مىكنند و آنچه اسباب بار بسته بوده‌اند مىگيرند و سواره‌ها اتمام حجت به فرستادگان اسلاميه ميكنند كه بايد شما قول بدهيد كه تا صبح حضرات از خانه حركت نكنند ، بارى\r\n\r\n","description":"","footnote":"","page_name":" 93 ","page_number":105},
  {"content":"\r\n\r\nروز شنبه سوم ماه ( رجب 1326 ق ) اول طلوع صبح قره‌داغىها داخل حياط شده ، در حالتى كه نسوان بيچاره در خواب بوده‌اند و عده‌شان 62 بوده خانه را غارت مىكنند و نسوان را در حالت استيصال تمام و بيچادر از حياط بهرشكلى كه بوده بيرون مىكنند و به خانه وكيل الملك كه شجاع نظام ( مرندى ) آنجا سكنى دارد مىرسانند و اسباب خانه بالتمام بغارت 112 مىرود و به خانه ناصر الوزاره نيز دست دراز مىكنند و جز پاره اشياء همه‌چيز را مىبرند ، در اين بين از اسلاميه آمده حكم منع ورود ميكنند بعضى خرت و پرت را از دستشان مىگيرند اما كليه اموال را مىبرند ، آقايان به اسلاميه ميروند و شكايت ميكنند جناب مجتهد حكم مىفرمايند كه اموال رد نمايند اما كىبه‌كى بوده ؟\r\nهمين روز ترانه جنگ بلند شد ، رحيم خان توپ بالاى سلاخ‌خانه برد ظهر گذشته بود كه حضرات تفنگ انداختند و درود گفتند بعد صداى غرش توپ از اميره‌قز و از ارك بلند شد در اين اثنا از منارهء سيد حمزه تفنگى خالى كردند كه در جواب آن توپ از طرف خيابان جواب داد و متصل گلوله باريد . مجملا از شش ساعت بغروب مانده الى غروب متصل گلوله از جانب خيابان روى حياط و عمارت ما مىگذشت و بحوالى ميريخت ، تا خدا چه خواهد .\r\nصلح را هم مطلع نشده‌ام كه چه شده مذاكره كردند كه دوم ماه هيئتى براى صلح رفته بوده‌اند ، تتمه صحبت براى امروز مانده بود ؟ اما امروز را مطلع نشده‌ام كه چه كرده‌اند سرود توپ بلند شد و على الظاهر بايد صلح صورت نگرفته باشد و ذكر كرده‌اند كه مسئله غارت‌گرى ديروزى مانع شده .\r\n\r\nذيل : ( قونسول روس خود را بالتمام كنار كشيد . . . )\r\nقونسول روس خود را بالتمام كنار كشيد ، حاجى نظام الدوله و حاجى ابراهيم آقا كه در باغ بانك روس بودند بنعمت‌آباد رفتند ( ييلاق بوده ) مذكور شد كه قونسولها عموما بهيئت سفراى طهران واقعه تاراج مغازه‌ها و تعدى سواره دولت را اظهار كرده‌اند\r\n\r\n","description":"","footnote":"","page_name":" 94 ","page_number":106},
  {"content":"\r\n\r\nاما چه جواب داده‌اند خدا مىداند : نايب قونسول روس و عكاس و رئيس معماران راه شوسه به مغازه‌ها آمده عكس آن را برداشتند .\r\nپنجم ماه رجب 1326 شهبندر باسلاميه رفت و طرح صحبت نمود ، جناب مجتهد فرموده بود كه من طرف نيستم و جان خود را برداشته باينجا آمده‌ام رئيس روحانى آقا مير هاشم و رئيس جسمانى ، سردار نصرت است . با ايشان مذاكره نمائيد او هم منزل سردار نصرت ( رحيم خان ) رفته . شنيدم كه « شه‌بندر » گفته است بايد به اندازه دارائيت ساير محلات اين‌طرف‌ها ببانك روس امنيت بسپاريد تا آنها نيز تمكين نمايند . عدم تمكين ايشان از ترس غارت است .\r\nهكذا شنيدم كه سردار نصرت با ديگرى گفته است جان آنها را مىتوان امنيت داد اما اموال امكان ندارد .\r\nجنگ سخت . روز ششم رجب ( 1326 ق ) جنگ سختى شد نوبريان خانه جناب امام جمعه را مدتها بود سنگر كرده بودند . مأمورين دولتى هجوم به آن سمتها بردند و بعد از زدوخورد زياد كه دولتيان از خانه‌بخانه سوراخ كرده بحوالى سنگر رسيدند ، نوبريان سنگر را تخليه كردند و عقب نشسته بحياط جبه‌خانه و توپخانه رفتند و دولتيان هجوم كرده تا بميدان توپخانه رسيدند سرباز و قره‌داغى بسرتاپوش و پوش توپها ريخته بناى غارت گذاشتند كه يك‌دفعه نوبريان غفلت آنها را غنيمت شمرده شليك كردند و بيرون نمودند و اين مقدمه غروب بود كه روى نمود و امروز توپ خيابان ( مجاهدين ) كه متصل به طرف سرخاب ( مستبدين ) مىانداختند زحمت زيادى داد ، چاتمه آن روى حياط ما باز شده چند گلوله بطنابى بيرونى و قهوه‌خانه خورد كه به حمد الله اتفاقا چون آدمى نبود صدمه جانى نرسيد .\r\n[ با در نظر گرفتن تاريخ روز و ماه به نامه‌ها مراجعه شود . م 
  ]\r\n\r\n","description":"","footnote":"","page_name":" 95 ","page_number":107},
  {"content":"\r\n\r\n\r\nحاشيه : ( ميانه شجاع نظام و سردار نصرت رقابت و . . . )\r\nميانه شجاع نظام و سردار نصرت رقابت و ضديت افتاده و سخت بهم پيچيدگى دارند ، آقا مير هاشم با سردار نصرت و شجاع نظام با جناب مجتهد و اسلاميه نيز بر ضد سردار نصرت پاره اقدامات دارند و بدگوئى مىكنند و مىكوبند و به تهران نيز بد مينويسند و الله اعلم .\r\nدر اين چند روز ميرزا حسين خان مستوفى تلگرافخانه را ، ستار خان توقيف كرد و كتابچه تلگراف را از او گرفت و راپورتهاى آقايان بطهران را بدست آورد ، و روزى كه رحيم خان را از باغ شمال ملت بيرون كرد ، تلگرافات متعدد ، از اطاق او بدست افتاده بوده و همه اين مطالب مسموعات است و الله اعلم .\r\nايضا حاشيه - بعضى اشخاص به گمان اينكه مرا صدمه بزنند از هرراه آمدند ، نشد ، صحبت تاراج‌خانه را بدهن عوام انداختند و متصل گفتند كه اين هيجان و يا طغيان ستار خان بتحريك او است ( يعنى من ) و پاره ابله‌ها نيز كه خوش‌باورى ذاتى ايشان است باور كردند سهل است نزد من آمده به اعتقاد خودشان گاهى تهديد گاهى توبيخ گاهى ملايمت ولى همه را در پرده ميكردند و من هم بىاينكه خودم را به اين راه بزنم كه مىفهمم چه ميگويند جوابهاى مسكت مىدادم .\r\nروزى جناب امام جمعه بتوسط صمصام همايون پيغام داد كه فلانى مگر نميداند كه دول اجتماع كرده‌اند كه شاه را مستقل نمايند ، حضرات را چرا منع نميكند و ريسمان آنها را چرا دراز مىكند ، چون بطور خيرخواهى گفته بود جواب دادم كه خيرخواهى ايشان مسلم و معين است ، اما جناب آقا غفلت از اين معنى دارند كه مرا با حضرات راهى نيست و از من حرف قبول نمىكنند و در ايام مشروطه بهم‌زدگى كلى داشتم و من هرچه مىگفتم قبول نمىكردند و علت اينكه از شوال ( 1325 - م ) ترك مراوده كرده‌ام چه بود ؟\r\n\r\n","description":"","footnote":"","page_name":" 96 ","page_number":108},
  {"content":"\r\n . \r\n","description":"","footnote":"","page_name":" 97 ","page_number":109},
  {"content":"\r\n\r\nغير اينكه حضرات از من نپذيرفتند و وخامت كار را من ميدانستم كه خود را كنار كشيدم ، گذشته از اين مأمورين دولت از آقايان چرا حرف نمىپذيرند و خانه كسان و اتباع ايشان را غارت مىكنند هكذا اين‌طرفىها بر فرض محال كه مرا با ايشان راهى هست حرف مرا قبول نخواهند كرد .\r\nمقصود آقا كوك كردن من بود كه نشد و حقيقت امر همين است كه مينويسم كه آن مشروطه‌طلبان را با من بودن بعيد بود در جانب استبداد نيز اختلاف مسلك مانع از اتفاق بود ، آنها تندرو بودند و من مانع بودم ، آنها شورش‌طلب بودند من صلح‌طلب آنها حركت ناانديشانه مىكردند و من بر ضد آنها بودم .\r\nمن 15 روز محرم را سر منبر در ميان پنجهزار نفر چه بدها كه بحضرات نگفتم و چه تاخت‌ها كه بايشان نكردم ولى ابدا مفيد فايده نشد . . . بهرحال تنافر طبيعت و مبانيت مشرب بديهى است وانگهى من با مردمان آنچنانى هم‌قطار نميشوم و اگر عديل من نباشد قرين احدى نمىشوم .\r\n\r\nدعوت به صلح مجدد\r\nبارى بعد از ده روز تقريبا جناب حاج ميرزا محسن آقا و ميرزا صادق آقا پيغام دادند و مرا به صلح دادن دعوت كردند ، جواب معقولانه دادم كه احدى از من حرف نمىپذيرد و راه هم ندارم باز آقايان مريد و معتقد زياد در محلات دارند ، آنها را بطلبند و وادارند كه هركدام سمتى را آرام نمايد و حقيقتا من نمىدانم كى از كى حرف مىپذيرد و امروز دعواى مشروطه و مستبده نيست حضرات در سرجان نزاع دارند ، دولتيان از روز اول خبط كردند و بعد از فتح ، غلبه و غارت كلى نمودند ، روزى كه خانه همشيره ظهير الممالك را غارت كردند و خود مشار اليه را كه در خانه همشيره‌اش بوده گرفته نزد رحيم خان بردند جناب حاجى ميرزا محسن آقا بشخصه شفاعت كرد رحيم خان قبول ننمود بالاخره بتوسط ديگران مبلغى پول گرفتند و مرخص كردند .\r\n\r\n","description":"","footnote":"","page_name":" 98 ","page_number":110},
  {"content":"\r\n\r\n\r\nورود سواران يورتچى\r\nروز جمعه نهم رجب ( 1326 ق ) جمعى سواره شاهسون از طايفه يورتچى برياست نصر الله خان برادر حسين پاشا خان مقتول به شهر وارد شدند . . . روز شنبه 10 يوروش به سمت اميره‌قيز بردند و از خانه‌هاى آقا كاظم كدخدا كه نزديكى تكيه آقا باقر است خانه‌ها را سوراخ كرده خانه‌بخانه ببازارچه كه سر ميدان اسب‌فروشان است رسيدند و حمله سختى كردند توپ ستار خان را گرفتند و دو نفر را گرفته آورده در حوالى دروازه سرخاب آويزان كردند و شهرت دادند كه توپچى بوده‌اند ، بعد طرف ستار خان حضرات را مشغول غارت ديده و گفتند چند تفنگ را سر راه انداخته ايشان را بطمع آورده و شليك سخت كرده عقب نشاندند و مذكور شد كه چند نفر از سردگان بهرام خان و فرهاد خان در اين جنگ كشته شد .\r\nروز يكشنبه 11 جمعى از تفنگچى و سرباز را فشنگ داده به سمت خيابان فرستادند و جماعتى ديگر به سمت اميره‌قيز رفتند و از جانب سرخاب توپ بمحله خيابان بستند از مقابل جواب رسيد ، حوالى ظهر هرچه تفنگچى كه به سمت خيابان فرستاده بودند جمع كرده و به طرف اميره‌قيز فرستادند و در اميره‌قيز جنگ سختى شد مهاجمين تا به مسجد كه در سر راه اميره‌قيز و پهلوى سردابه قنات است رفتند و اميره‌قيزيها را بيرون كردند كه دوباره از جانب ستار خان توپ به مسجد بسته بيرون كرده‌اند ، مجملا غلبه نشد .\r\nگلوله توپ خيابان در كوچه ما به چند جا افتاده صدمهء جانى نشد ، همين روز مختصرا با ميره‌قيزيان نتوانستند غلبه نمايند و بعد از تلفات فوق العاده مراجعت كردند .\r\nروز 12 ماه متاركه شد و اقدام به جنگ نكردند .\r\n13 ماه از جانب نوبر توپ عيد زده شد ، عصر صارم السلطنه و وكيل از جانب شاهزاده عين الدوله وارد شده شاهزاده بجمعى كاغذ نوشته بود كه يكى هم من بودم كه\r\n\r\n","description":"","footnote":"","page_name":" 99 ","page_number":111},
  {"content":"\r\n\r\nتاكيد در اصلاح و وعده عفو عمومى داده بود 14000 ماه لايحه مبنى بر صلح نوشته فرستادم در مسجد ارمنستان در مجمع عام قرائت شد و حسن قبول يافت ولى چون اسم مشروطه در آن لايحه نبود راضى به چاپ آن نشده بودند .\r\n[ اين لايحه جزو نامه‌ها آورده شده است . م 
  ]\r\n14 ماه مأمورين اصلاح بهمراهى جناب رشيد الملك ( سردار رشيد بعدى - م ) به محله خيابان رفته با جماعت ملاقات و مذاكرات كردند ولى چندان دلخوش برنگشته بودند .\r\n15 ماه دوباره رفتند و دل‌خوش برگشتند .\r\n16 ماه ( رجب 1326 ق ) به محله اميره‌قيز رفته صحبتهاى دورودراز كرده بوده‌اند كه باز بطور دل‌خوش تمام نيامده بودند .\r\nمرجع حرف حضرات « * » اولا بر استحكام مشروطيت و ثانيا بر شكايت از تاخت و تاز و قتل و غارت بوده و صريحا گفته بودند كه ما ياغى دولت نبوده‌ايم و دولت غلبه كرد حتى انجمن را تاخت ما حرفى نداشتيم ، بعد از آن چرا از قتل و غارت مضايقه نكردند بازارچه خيابان را با محله باغميشه چاپيدند . . . الخ بايد دادخواهى ما بشود و ما براى حفظ جان و مال و عرض مردم ايستادگى داريم و الا ياغى دولت كه نيستيم .\r\n\r\nباز هم مشروطه\r\nدر مسجد ارمنستان صريحا مشروطه را ميخواهند ولى عقيده من و جمعى بر اين است كه فعلا ذكر مشروطه را نبايد كرد و منتظر خبر طهران شد و مقدمات ديگر كه حاجتى ندارد .\r\nدر حالت حاليه كه شهر ويران و اطراف خراب و داغان و آذوقه معدوم بايد\r\n\r\n\r\n","description":"","footnote":"\r\n( * ) يعنى آنهائى كه بزعامت ستار خان مىجنگيده‌اند\r\n","page_name":" 100 ","page_number":112},
  {"content":"\r\n . \r\n","description":"","footnote":"","page_name":" 101 ","page_number":113},
  {"content":"\r\n\r\nرحم بر فقرا و ضعفا كرد ، اظهار مظلوميت نمود و دادخواهى كرد . بعد از امنيت و داغان شدن اردو و غيره با معقوليت باز مشروطه را بخواهند يا نخواهند خود دانند ، وانگهى مردم از دست آشوب‌خواهان تمام شده بودند در حالت حاليه اگر تطور به همان قرار خواهد بود ابدا كسى طالب آن نيست و بالبداهه اغتشاش انجمن در اين موقع هزار مرتبه بدتر از سابق مىشود . . .\r\nمجملا در حكم امروز دولت انكار مشروطه نمىتواند بكند ، اما ملت نيز حق تعدى ندارد .\r\n\r\nمردانگى ستار خان\r\n19 ماه رجب جناب رشيد الملك و اقبال 113 لشگر و ديگران آمده اصرار كردند كه با جمعى از اهالى مسجد ملاقات نمايم ، من هم قبول كرده « باهراب » رفتم ( نام محله‌ايست - م ) وقتى بسر كوچه اهراب رسيدم كه جنجال و اجتماع بود و معلوم شد كه اهل محله نوبر بر كربلاى محمد اهرابى هجوم كرده و او و برادرش على را كشته و خانه‌اش را آتش زده‌اند ، و علتش اين بود كه مشار اليه خود را بىطرف مىنمود ولى در اواخر بناى تعرض گذاشته ، چندين تفنگ از حضرات طرف ملت گرفته است و ستار خان مطالبه مىنمايد در جواب مىگويد تفنگها را بسردار نصرت داده‌ام ، به اين ملاحظه نوبريان دل‌تنگ مىشوند بعد مىفهمند كه محمد با دولتيان مواضعه داشته كه شب سواره را از محله اهراب راه داده بسر محله اميرخيز ببرد .\r\nدر اين امر ستار خان مايل به جنگ نبوده فقط نوبريان پيش افتادند حتى بطور تحقيق ذكر كرده‌اند كه ستار خان به چند نفر از اتباع خود امر مىنمايد كه بروند و مانع از جنگ بشوند ، و مردانگى بخرج داده و مىگفته است « بگذاريد او هم راه بدهد » اما حضرات قبول نكرده اقدامات كردند و هردو برادر را كشتند خانه‌اش را هم آتش زدند .\r\nمجملا آن‌روز در خانه حاجى محمد على آقاى اهرابى رفته جمعى از آقايان را\r\n\r\n","description":"","footnote":"","page_name":" 102 ","page_number":114},
  {"content":"\r\n\r\nملاقات كردم و تمام هم مصروف بر اين بود كه آقايان را وادار نمايم بر اينكه با شاهزاده و سپهدار ملاقات نمايند .\r\n\r\nملاقات با عين الدوله\r\nبعد از افتتاح باب مكاتبه با شاهزاده تمام برگشت اظهارات من بر اين بود كه شاهزاده جمعى را احضار و اظهار تلطف نمايند و اين مقدمه را من چيدم و ميخواستم حضرات را به اين معنى وادار نمايم كه بلكه از در صلح‌جوئى وارد شوند و قتل و غارت را عنوان كرده دادخواهى نمايند و امر مشروطه بيشتر از اين منجر بخون‌ريزى نشود . و بشاهزاده نوشتم كه سپه‌دار را قبل از خودشان روانه شهر نمايند ، سپه‌دار بيستم ماه وارد سرآسياب شدند و حضرات هم حرفهاى مرا ظاهرا تصديق كردند ولى باطنا عمل نكردند .\r\n22 رجب شاهزاده وارد باغ صاحب‌ديوان شد و مقتدر الدوله را گفته بودند خبر بدهند كه من زودتر بديدنشان بروم ، اول آن‌روز را عذر خواستم كه امكان ندارد ، بعد رشيد الملك را فرستاد وقت عصر آنجا رفتم از نيمساعت بغروب مانده تا يكساعت و نيم گذشته مذاكرات طولانى شد فرمودند دولت مشروطه را پس نگرفته و من خود را دخيل آن صحبتها نميكردم ، مرا مأمور به اصلاح فرمودند ، آخرين قولى كه دادم اين بود كه حضرات را بلكه وادار نمايم كه ملاقات و مذاكرات حضورى نمايند و صريحا گفتم كه :\r\nشما اگر حرف مغرضين را خواهيد شنيد ، فلانكس تعلل كرد و يا بىكفايتى نمود از حالا به من بفرمائيد تكليف خود را بدانم ، آنچه مقدور من است سعى مىكنم اگر خدا نخواسته كار طور ديگر شد من دخيل نخواهم بود و مسئول نيستم .\r\n23 ماه در منزل اقبال لشگر جمعى از آقايان محترم حاضر شدند :\r\nحاجى مهدى آقا - حاجى مير محمد على اصفهانى - آقا تقى - حاجى ميرزا على نقى مشهدى حاجى آقا - حاج شيخ على اصغر 114 حاجى على خيابانى - حاجى على ناصرى -\r\n\r\n","description":"","footnote":"","page_name":" 103 ","page_number":115},
  {"content":"\r\n\r\nسيد حسين خان - شيخ محمد خيابانى - معتمد التجار ( خود شهيد هم بوده ) بعد از مذاكرات طولانى بگردنشان گذاشتم كه با شاهزاده ملاقات نمايند و طرف صبح همين روز بصير - السلطنه و اجلال الملك بهمراهى ميرزا على اكبر خان منشى قونسولگرى روس بحضور شاهزاده رفته بوده‌اند ، بعد حضرات خودشان كنكاش كرده و جمعى را معين نموده 24 ماه طرف قبل از ظهر با شاهزاده ملاقات و بعد از ظهر در انجمن اجتماع كرده مذاكرات كرده‌اند كه اطلاع ندارم .\r\n\r\nآشتى و قهر\r\nهمين روز ( 24 ماه ) عسكر نايب شتربانى كه يكى از سردسته‌هاى الواط آن محله است در بازار بجمعى از طرف مقابل به هم خورده اول تيراندازى مىنمايند بعد از طرف مقابل صدا ميكنند كه بىجهت چرا همديگر را مىكشيم ، مجملا طرفين متقاعد شده تفنگ‌ها را ريخته آغوش براى هم باز مىنمايند و صلح مىكنند ، بعد تقىاف و مشهدى محمد على نام از قفقازيه به دروازه سرخاب مىايستد كه با آقايان ملاقات نمايند . سيد ما شاء الله گماشته شجاع نظام تير به او خالى مىكند او هم فرار مىكند ، اتفاقا در انجمن نيز از شتربانيها بوده‌اند ، چنان شهرت مىدهند كه تقىاوف و رفيقش را كشته‌اند ، ايشان هم شتربانيها را توقيف كرده منتظر آخر كار مىشوند بعد معلوم مىشود كه مطلب دروغ است .\r\nاين فقره اسباب نزاع شد اسلاميه را پرت داد كه خصم بانجمن اسلاميه هجوم آورده بود مدافعه كرديم نايب عسكر ادعاى ناموس مىكند كه مهمان مرا چرا ميخواستيد بكشيد اين مطلب طولى نكشيد و صلح صورت نگرفت حتى مذاكره كردند كه اين صلح تدبير و تهديدى بود كه محلات بهم راه پيدا نمايند و فساد بكنند ، حاجى ميرزا حسين ويجويه كه جزء اسلاميه بود به مسجد ارمنستان ميرود و راه تردد باز مىشود ، اما درثانى قدغن\r\n\r\n","description":"","footnote":"","page_name":" 104 ","page_number":116},
  {"content":"\r\n\r\nاكيد شد كه باهم مراوده ننمايند و اجزاء اسلاميه نيز از اين فقره دلتنگ شدند كه اين اصلاح شما غلط است و مقدمه‌ايست براى تسلط خصم بر شتربان و اسلاميه ، صلح را بايد رؤسا نمايند نه شما .\r\n25 رجب ما بين اسلاميه و آقا مير هاشم كه مدتها بوده شكرآب بود باز صلح و تردد شد و همين روز حاج جليل 115 مرندى را كه از مشروطه‌طلبان بود در ارمنستان كشتند و آنچه معروف شد اين بود كه هواخواهان حق‌ويردى شجاعى كه پارسال در سرحد كشته شده بود كشته‌اند ، چون در آن اوقات حاجى جليل حمايت از كشندگان او كرد .\r\n\r\nملاقات با عين الدوله\r\n26 ماه شاهزاده مرا احضار باغ كرد آن‌روز نرفتم . 27 بباغ رفتم ، باز صحبت از نصيحت‌كردن بمردم و صحبت اصلاح شد . مدلل كردم كه از من بلكه از احدى حرف قبول نمىكنند و اين اشخاص جماعتى هستند كه به احدى مطيع نيستند بعد آقا مير هاشم نيز آمد . و صحبتهاى طولانى شد ، چون مسئله بديهى است كه من صلح‌طلب هستم .\r\nمذاكره شد كه چند نفر كه چند روز قبل شرفياب شده بوده‌اند ، درثانى ميانه خودشان اختلاف رأى شده بعضى طرفداران صلح ، بعضى طرفداران آشوب بوده‌اند حتى حاج جليل نيز واسطه طرفدارى صلح كشته شد .\r\nدر اثناء صحبت شه‌بندر عثمانى بدون مقدمه و خبر آمد پشت در مانع شدند خبر دادند وارد شد ، شاهزاده و سپهدار به پا نخاستند و دست‌بدست ندادند و اعتنائى نكردند .\r\nشه‌بندر گفت : دنباله اين آشوب تا كى خواهد بود جوابى دادند . بعد گفت : من تا حال سكوت كرده بواسطه اتحاد اسلاميت حرفى نزده‌ام شتربانيها و سواره دولتى در حالىكه بزرگشان همراهشان بوده ، در حدود اميره‌خيز به منسوبين شه‌بندر خانه تعدى كرده‌اند و كرده‌اند آنچه كرده‌اند ، در بازار نيز بحقوق تبعهء ما تعدى شده من 600 تبعه دارم و حقوق عامه نيز دارم حالا رسما اطلاع دادم ، من بعد تبديل مسلك خواهم داد و خيلى تند\r\n\r\n","description":"","footnote":"","page_name":" 105 ","page_number":117},
  {"content":"\r\n\r\nحرف زد . وقت رفتن شاهزاده بپاخاست و دست‌بدست داد هكذا با آقا مير هاشم دست‌بدست داد و با او سابقه ملاقات نيز داشته است كه بعد مذكور شد .\r\nشاهزاده پاى تلگراف رفت و من آنجا ماندم و مانع از مراجعتم ( به شهر ) شد وقت عصر در نزديكى اردو صداى تفنگ بلند شد و قريب سى و چهل تفنگ انداخته شد ، سوار رفت تحقيقات شد معلوم شد سرباز بطاحونه رفته آرد گرفته و بباغ رفته دزدى بادام كرده‌اند ، خيابانيها كه در باغ بوده‌اند يك سرباز را كشته و دو نفر را اسير كرده‌اند .\r\nدر اين اثناء كه يكساعت بغروب مانده بود . قونسول روس آمد و خبر آورد كه شريف‌زاده را در نزديكى قونسولخانه فرانسه كشته‌اند ، شاهزاده بىجهت تا آن‌وقت مرا مانع بود باز مرا تحريص بر ملاقات حضرات كرد و وعده خواست كه روز پنجشنبه 29 ماه باغ بروم .\r\nمجملا يكساعت بغروب مانده از باغ بيرون آمدم بمحله سيلاب و سرخاب كه رسيدم صداى توپ و تفنگ بلند بود ، و معلوم شد كه با اميره‌خيز جنگ دارند ، در ميان گلوله به خانه آمدم و تا دو ساعت از شب رفته متصل شليك بىجا از حوالى خانه ما و ساير اطراف بود معلوم كردم كه شريف‌زاده مردم را از هيجان و خيال هجوم مانع بوده و حرف سخت گفته وقت عصر كه بقونسولخانه ميرفته عباسعلى نام چرندابى كه وقتى نوكر وكيل الملك و حاليه نزد پسران حاجى ميرزا مهدى قاضى مرحوم است دم قونسولخانه فرانسه زده و خودش فرار كرده ، آنچه معروف شده اين است ولى احتمال ميرود كه تحريكى از ساير جهات بوده است خبر صريح ندارم و نمىدانم .\r\nآنچه ذكر كرده‌اند اين است كه سيد حسن همان‌روز مانع از تهاجم و حمله بر جانب دولتيان بوده كه اين معنى بر خلاف ميل پاره آقايان مىشود .\r\nبارى چهار نفر كه دو نفر از آنها اسمشان عباسعلى و يكى ديگر حسين قصاب برادر شيخ محمد على قصاب ضارب حاج ميرزا حسن ميلانى و اسم ديگرى . . . بوده ، بعد از زدن شريف‌زاده نزد ستار خان ميروند و اول خيال داشته‌اند به شتربان بروند .\r\n\r\n","description":"","footnote":"","page_name":" 106 ","page_number":118},
  {"content":"\r\n\r\nبعد صرف‌نظر كرده‌اند ، زخم شريف‌زاده از ران بوده ولى رفتن خون زياد او را تلف كرد و با احترامات شايان در قبرستان گجل دفنش كردند .\r\n28 ماه ( رجب 1326 ق ) قتله شريف‌زاده را گرفته و بعد از استنطاق دو نفر عباسعلى نامان را در كوچه قونسول فرانسه تيرباران كردند حسين قصاب ديگرى را بردند در ارگ حبس كردند ( نفهميدم كشته‌اند يا نه )\r\n\r\nباز ملاقات با عين الدوله\r\nغره شعبان ( 1326 ق ) شاهزاده مرا باز بباغ خواست ، دوباره اظهار دل‌تنگى ها از وضع ملت نمود و من همه را جوابهاى معقولانه و ملايمانه دادم ، ورقه اعلان عفو عمومى نوشته بودند كه در محلات نشر نمايند ضمنا دعوت كرده بود كه از هرمحله جمعى بديدن شاهزادهء بروند و مطالب خود را بگويند . و مرا باز تحريص بر ملاقات و سعى بر اصلاح مىكرد ، و من جواب دادم و مدلل كردم كه صلح‌جو با جنگ‌طلب الفت ندارد ، و ايشان غلبه دارند و كشتن شريف‌زاده را نيز شاهد آوردم ، شاهزاده ضمنا مرا تصديق مىكرد و مىگفت چاره نيست جز شما كسى نيست .\r\nصريحا گفت : حجج الاسلام اسلاميه خود را ضايع كردند ، شما تنها براى اين كار مانده‌ايد و اين عبارت را دو دفعه گفتند كه اين اعلان را مىكنم و منتظر جواب هستم بعد از آن اعلان ديگرى خواهم كرد اگر موافق سليقه من جواب نيامد عبا و عصاى خود را برميدارم و ميروم .\r\nشاهزاده خيلى طالب صلح و حقيقتهء از جمله اشخاصى است كه دخول اصلاحات بر مملكت را لازم ميداند و در ايام اتابكى حالش معلوم بود كه ميخواست در كليه امور اصلاحاتى نمايد و تعديل و تسويه بكند كه آن مقدمه معلومه پيش آمد و اسباب عزل او گرديد . سپه‌دار 116 چنان مينمايد كه طالب جنگ است و دائما در جوش‌وخروش است .\r\n\r\n","description":"","footnote":"","page_name":" 107 ","page_number":119},
  {"content":"\r\n\r\nهمين روز غره ماه دو سه نفر از سواره‌هاى دولتى را در باغ‌هاى خيابان كشته بودند و اسباب اوقات‌تلخى فوق العاده براى شاهزاده و سپه‌دار شده بود .\r\nهمان‌روز كه حوالى غروب بود آقا مير هاشم و سردسته‌هاى محله شتربان نيز اينجا بودند ، بعد از برخاستن من شاهزاده سردسته‌ها را خواسته و اظهار مرحمت كرده بود .\r\nروز دوم ماه ( شعبان 1326 ق ) خبرى مهم واقع نشد . سيم ماه شعبان از اميره خيز و ارك توپ عيد مولود انداختند و خيلى اسباب دلتنگى دولتيان شد . چهارم ماه ملت اجماع كرده اجلال الملك را از قونسولخانه روس به انجمن برده و لقب اجلال الدوله داده نايب الحكومه‌اش كردند ، و گفتند كه به مخبر السلطنه تلگراف كرده‌اند و او را بحكومت خواسته‌اند ، غروب همان‌روز نيز نقاره‌خانه را كه مدتها بود متروك بود زدند . . .\r\nسيم ماه ميرزا على اكبر مجاهد و شيخ اسمعيل 117 هشترودى را شاهزاده خواسته بود ميرزا على اكبر نزد شاهزاده رفته و پاره مذاكرات صلح كرده و مشار اليه امتناع كرده كه اظهار ترك اسلحه اسباب قتل من است و چون از اسلاميه همراه داشته نتوانسته است پاره حرفها بزند .\r\nشيخ اسمعيل را هم‌چون از شجاع نظام خواسته بوده‌اند ، نايب حسن پى او ميفرستد و بخانه‌اش ميبرد ، از آنجا به خانه شجاع نظام مىبرند ، عمامه‌اش را برداشته چوب بسيارى بر او ميزنند و بلانهايه اذيت ميكنند ، و اين امر اسباب گفتگوى مردم شد كه عجب عفو عمومى دادند و عجب اسباب اطمينان مردم شد در حالتى كه شاهزاده اعلان عفو عمومى نمايد و كسى را بحضور بطلبد با وجود آن اين قسم رفتارها نمايند ديگر چه اطمينان بسايرين خواهد ماند .\r\nنوشتم كه ملت اجماع كرد ، اجلال الملك را از قونسولخانه روس بانجمن برد و لقب اجلال الدوله‌اى براى او دادند و گويا تلگراف كرده‌اند بفرنگستان كه مخبر السلطنه حاكم سابق معاودت نمايد و بشاهزاده عين الدوله هم سر منبر پاره حرفها گفته‌اند كه\r\n\r\n","description":"","footnote":"","page_name":" 108 ","page_number":120},
  {"content":"\r\n\r\nاگر حاكم نحو مشروطه هستى بسيار خوب به شهر بيائيد ما عفو عمومى نميخواهيم ما محاكمه ميخواهيم ، اين عفو عمومى شما معنيش اين است كه اموالى كه از مردم برده‌اند استرداد نشود و سرخود بمانند و اگر سر جنگ دارى اول اقدام به محاربه نمائيد و الا چنان كه كرارا گفته‌ايد عبا و عصاى خود را برداشته مراجعت نمائيد .\r\nهمين روزها اشاعه نمودند كه تلگرافى از لندن با امضاى ايرانيان رسيده كه در كرمان ملت غالب و حكومت فرارى و انجمن برقرار شده ، همچنين جواب تلگرافى از اسلامبول اشاعه نمودند كه گويا جواب تلگراف بوده كه حجج الاسلام عتبات در شرف حركت هستند و ما درپى جمع كردن اعانه هستيم شما در سر كار خود باشيد .\r\nپنجم ماه شعبان اهالى خيابان به خانه ميرزا عبد الله خان احتشام لشگر سرتيپ قورخانه كه در سمت شمالى رودخانه و كوچه ششگلان است هجوم برده آنجا را ( ميگويند ) ضبط كرده‌اند و متصل تيراندازى است .\r\nتذييل : رسم بر اين جارى شده كه شبها غالبا و روزها كمتر از جانب شتربان و غيره كه طرفدارى دولتيان است بىجهت محض تحريك فتنه تيرى خالى مىكنند و طرف مقابل را بصدا مىآرند و متصل تيراندازى لغو مىكنند كه جز وحشت بيچارگان حاصل ندارد .\r\nو مخصوصا شجاع نظام تفنگ پرصداى خود را در وقت تهييج مىاندازد كه بمنزله اعلان جنگ است . و فردا شهرت مىدهند كه نوبريان يا اهل خيابان يا اهل اميره خيز ( هرسه محله مشروطه‌خواه ) بفلان مركز هجوم آورده بودند چنين‌وچنان كرديم .\r\nو گمان نشود كه اين فقره طرفدارى از جانب ملت است ، بلكه پاره آشوب‌طلبان نيز از اين سمت است كه از اين كارها ميكنند و مهاجمه و مدافعه مىشود ولى اين اقدام از جانب شجاع نظام و امثال او خيلى نامناسب است ، و مخصوصا اشخاصى كه اقدام بغارت كرده‌اند مسلما راضى به صلح نخواهند شد چرا كه اگر آشوب بخوابد و فتنه آرام گيرد از آنها سئوال اموال منهويه و مغازه محترقه و غيره را خواهند كرد . و گاهى بناى غارت\r\n\r\n","description":"","footnote":"","page_name":" 109 ","page_number":121},
  {"content":"\r\n\r\nدكاكين را مىگذراند و شب‌هنگام يك آشوبى راه مىاندازند و در اين ضمن آنچه بايد بكنند ميكنند .\r\n\r\nآشوب ادامه دارد :\r\nبارى روز پنجم ماه معلوم شد كه خيابانيان حمله بششگلان آورده تماما ضبط و تا اول بازارچه ششگلان كه حوالى خانه ناظم الدوله 118 است مسلط شده‌اند و در بالاها خانه عبد الله بيك نامى را با خانه شيخ حسن كه از حاميان اسلاميه بوده‌اند ، و عذابشان به آنها ميرسيده غارت كرده آتش زده‌اند .\r\nشب نيز همان كوچه‌ها بودند درثانى خودشان عقب كشيدند و از جانب دولت سرباز و تفنگچى گذاشته شد .\r\nششم ماه ( شعبان 1326 ) مطلب مهمى واقع نشد جز اينكه حوالى عصر يك تيراندازى جزئى در بالاى خيابان و حوالى اردو شده و كم‌كم بوسط شهر نيز رسيد و متصل گلوله بود كه مىباريد و توپ از طرفين انداخته مىشد ثابت شد باز صداى توپ نوبر كه از ارك مىاندازند خاموش نشد چند تير خالى كردند و يك هنگامه غريبى بود .\r\nهشتم ماه در خانه اقبال لشگر ، من و آقا سيد كاظم خلخالى با آقايان انجمن ملاقاتى كرديم بلكه صحبتى از صلح بشود ، معلوم شد كه طرف صبح شاهزاده آدم خود را با نايب قونسول انگليس به خانه وهاب آقا فرستاده و آنجا مذاكرات طولانى كرده‌اند و قرار شده كه جمعى بروند و از شاهزاده ديدن نمايند و حضورا مذاكرات بكنند .\r\nآقا سيد كاظم و من نيز آنچه مقدور بود گفتيم و معلوم شد كه اصلاح‌پذير نيست و ملت براى تفانى حاضر است 900000 ماه شعبان وقت عصر باز از طرف شتربان صداى تفنگ بلند شد ، حوالى غروب غرش توپ نيز به آن پيوند شد و شب 10 ماه يك صداتى از توپ و تفنگ بهم مختلط شده داد تيراندازى را دادند و از جانب نوبر و از جانب شتربان چند توپ همان اول شب يعنى حوالى دو از شب رفته انداخته شد .\r\n\r\n","description":"","footnote":"","page_name":" 110 ","page_number":122},
  {"content":"\r\n\r\nدهم ماه تيمچه خرازيان را معروف شد غارت كرده‌اند هجوم از جانب شتربانيها بود .\r\nنايب قونسول انگليس بميان افتاده ميخواست جمعى از اعضاء انجمن را بحضور ببرد كاغذ رسمى نوشته امنيت 119 خواست و موضوع غارت تيمچه خرازيان را بشدت پورتست كرد كه من حرف صلح ميزنم و شتربانيان غارت مىكنند و ثابت نمود كه اقدام از جانب شتربانيان بوده .\r\nسه‌شنبه 11 ماه آقا نام معروف به مهتر كه قديما جيب‌بر و دزد سرراهى و بعد از واقعهء « ايت‌خليل » معروفيتى بهم رسانده و در اين ايام اغتشاش جزو داوطلبان سرخاب بود .\r\n( طرف استبداد - م ) به خانه رفيع الدوله ميرود و از نوكرهاى او مطالبه چرخ خياطى كه بغارت آورده بوده مىكند و ميخواهد كه باندرون داخل شود . نوكر رفيع الدوله با گلوله مىزند و مىكشد .\r\nو همين روز از جانب حضرت و الا جمعى بجانب ملت فرستاده شد كه از آن جمله بود منتصر الدوله 120 و معاون الاياله و . . . در خيابان در مسجدى جمع شده ميرزا حسين واعظ خطبه‌اى ميخواند و مردم را بگريه مىآورد و شور بلند مىشود و آخر كلام مقصود ملت را حالى مىنمايد يك نفر از ميان مردم بلند مىشود و مىگويد مظفر الدين شاه دو ارث گذاشته : يكى سلطنت و ديگرى مشروطه هردو باهم هستند اگر مشروطه رد شود ديگرى هم رد خواهد شد و صريح مىگويند كه دولت مشروطه را اجرا نمايد و حاكم ما قانونى باشد . . . بعد از صرف ناهار در خانه آقا مير هاشم خباز ، هيئت حكومت را به سر بازارچه خيابان و ساير امكنه غارت‌شدهء آتش گرفته مىبرند .\r\n12 ماه جمعى از تجار و كسبه سرخاب نزد شاهزاده رفته در خصوص بازار پاره مذاكرات كردند كه اموال ما در دست غارتيان مانده 13 ماه شهرت شد كه سواره ماكو وارد شهر مىشود .\r\n14 ماه اول روز از جانب اميره‌قيز بناى شليك گذاشته شد و معلوم گرديد كه با\r\n\r\n","description":"","footnote":"","page_name":" 111 ","page_number":123},
  {"content":"\r\n\r\nسواره ماكو كه از سمت پل آجى ميخواهند وارد شهر شوند بناى جنگ است و تا آخر روز صداى توپ و تفنگ بلند بود ، در آخر اجمالا معلوم شد كه جمعى از جانب شهر و جمعى سواره ماكو از خارج رو به اميره‌قيز گذاشته و جنگ كرده‌اند از داخله شهر سواره رحيم خان و سواره‌هاى مرندى هجوم برده‌اند از جانب ستار خان بمب بجانب يك جماعتى از مهاجمين انداخته شده كه قريب 8 نفر مقتول و زير خاك مانده‌اند ، از جمله مقتولين دو سه نفر از سواره‌هاى نامى بوده ، ضرغام نظام قره‌داغى نيز مختصر زخمى از سرش برداشته مجملا مهاجمين نتوانسته‌اند كارى بكنند . . .\r\n\r\nتا آخرين نفر و تا آخرين نفس\r\nو هم در اين‌روز ( 14 ماه ) نايب قونسول انگليس چهار نفر از ملت را بعنوان نماينده بحضور مىپذيرد ، ميرزا حسين واعظ ، ميرزا محمد تقى ، شيخ محمد خيابانى ميرزا سيد حسين خان ، چه مذاكره ميكنند معلوم نكرده‌ام ، همين‌قدر شنيدم همگى گفته‌اند كه اگر اين جماعت را هرقدر حساب فرمائيد اگر يك نفر هم از ايشان بماند ، باز مطالبه حقوق خواهند كرد .\r\nدو روز قبل شهرت دادند ، از لندن تلگرافى به امضاء ايرانيان به انجمن آمده كه قرار شد تا 14 شوال وكلاء انتخاب و بطهران فرستاده شوند .\r\n\r\nتفصيل جنگ 14 ماه شعبان 1326 :\r\nتفصيل جنگ 14 شعبان را باين‌نحو تقرير كردند كه : سواره ماكو با سواره مرند و غيره دو سه روز قبل در ساوالان از جانب اهالى قريه مزبور گرفتار مدافعه بودند بالاخره سواره هجوم كرده و توپ بسته تا بعلف و خرمن‌ها آتش گرفته و قهرا غلبه كرده‌اند\r\n\r\n","description":"","footnote":"","page_name":" 112 ","page_number":124},
  {"content":"\r\n\r\nو چند تن طفل بيچاره را به آتش انداخته سوزانده‌اند . و از مردم استعلام مىكرده‌اند كه شاه پرست است يا انجمن‌پرست ؟\r\nقريب ده نفر گفته‌اند كه انجمن‌پرست هستند همه آنها را زبان بريده‌اند و پنج نفر را شكم‌بشكم بسته متفقا بيك توپ بسته‌اند .\r\nبعد از غلبه بر ساوالان به طرف شهر آمده‌اند ، حوالى طلوع آفتاب به پل آجى رسيده‌اند و سه توپ كه داشته‌اند هركدام را پنج تير به شهر خالى كرده‌اند صدائى درنيامده سواره اكراد جرئت برداشته جلوريز به طرف شهر آمده باغ معروف بباغ امير را منزل كرده‌اند و در اين اثناء گلوله توپ از طرف شهريان آمده از بالاى سر سواره‌ها رد مىشود و سوارى جسارت از طاء ؟ ؟ ؟ گلوله گرفته بهيئت مجتمعه جلو ريز حركت مىكنند كه در اين اثناء توپ ساچمه پر باز شده متصل پشت‌سرهم توپ ميزنند ، جماعت سواره از هم پاشيده و تلفات كلى داده روبفرار مىگذارند و دو عدد قوپوز ( بمب دستى . م ) نيز بميانشان افتاده صدمه كلى مىزند . و تمام بنه و بار و آذوغه و بعضى اشياء غارتى كه داشته‌اند در زمين ميماند 22 صندوق قورخانه نيز از آن جمله بوده است ،\r\nاين تقرير يك نفر از سواره‌ها بوده كه از اهالى اطراف مرند و بعد از شكست فاحش همه راه را گم كرده فرار كرده‌اند ، 25 نفر آنها را بره‌نمايى يك نفر مرندى از بيراهه و كوه به شهر وارد كرده‌اند .\r\nتقرير طرف اميره‌قيز قريب به اين مطلب است كه سواره را اغفال كرده جلو كشيده بعد با توپ شليك كرده فرار داده‌اند ، حرف آنها اين بوده كه چهار عراده توپ بوده لوله‌ها مفقود و عراده‌اش باقى بوده و تصور مىكرده‌اند كه شايد لوله‌ها را زير خاك دفن كرده‌اند يا به نهر انداخته‌اند : مجملا خسارت فوق العاده به سواره ماكو رسيده فرار كرده‌اند و چند نفر نيز اسير از ايشان گرفته شده . 121\r\n\r\n","description":"","footnote":"","page_name":" 113 ","page_number":125},
  {"content":"\r\n\r\n\r\nاظهار وجود شجاع نظام :\r\nشب چهارشنبه 19 شعبان شجاع نظام خواست اثبات وجودى نمايد ، امروز فشنگ به اتباع خود داد و شهرت داد كه خصم شب حمله خواهد كرد ، اول شب بناى شليك بىجا گذاشت و تمام شهر بصدا درآمد و از هرطرف تفنگ مىانداختند و قريب يك ساعت متصل صداى تفنگ بود كه ابتدا فاصله نمىداد و شليك غريبى بود بعد كم‌كم ساكت شدند . شجاع نظام و هواخواهان آنچه دل‌خواه بود صرف فشنگ كردند ، صبح به اردو راپورت دادند كه خصم هجوم آورده بود ، چندين نفر كشتيم و عقب نشانديم و حال‌آنكه همه دروغ بود .\r\nروز پنجشنبه 20 ماه ( شعبان 1326 ) اميرخيزىها « 1 » به سمت قراملك رفتند كارى نكردند و برگشتند ، شتربانيان « 2 » توپى كه بالاى سيد ابراهيم « 3 » بود ، به طرف امير قيزىها بستند ، توپى هم كه از طرف مقابل آمده توپ شتربان را غلطاند و مىگويند به خود توپ صدمه زده از كار انداخته ولى تكر عراده مسلما شكسته . 24 ماه غزت - اللّه خان ماكوئى دوباره با سواران ماكو مراجعت كرد و در « آناخواتون » منزل كرده بودند ، سواره اكراد و سواره سابق كه شكست خورد مراجعت نكرد اين دفعه عزت - اللّه خان آمد شب 25 خانه شجاع نظام مهمان بود شب شش ساعت كه گذشته بناى شليك گذاشت بىجهت به محض تفريح تيراندازى كردند ، و از طرف مقابل هم جواب مىدادند . و باران فحش از طرفين بهم مىباريد خاصه از طرف خصم .\r\nروز 25 اردوى ماكو را اميرخيزىها استقبال كردند و از طرف شهر رحيم خان سواره خود را برداشت راه دهنه كوه سرخاب رفت تا آن‌طرف رودخانه و جنگ سختى\r\n\r\n\r\n","description":"","footnote":"\r\n( 1 ) مشروطه‌خواهان\r\n( 2 ) مستبدين\r\n( 3 ) امام‌زاده و زيارتگاه\r\n","page_name":" 114 ","page_number":126},
  {"content":"\r\n\r\nكردند بالاخره رحيم خان فرار كرد و در ارمنستان مىگفته‌اند كه 92 نفر از آنها كشته شده در جنگ روبرو تاب مقاومت نياورد و خود را به پناه كوه كشيد و در اين بين توپ از شهر بحضرات بستند و از آنجا نيز فرار دادند .\r\nدر اين معركه آقا مير هاشم نيز حضور داشته است .\r\nهمين روز 25 ماه از جانب حضرت و الا اعلان و اتمام حجتى بارمنستان فرستاده شد كه بايد اسلحه را تا 48 ساعت تسليم نمايند و تابع دولت بشوند كه آخر مهلت ساعت 12 اول روز پنجشنبه 27 بود .\r\n27 ماه از طرف دولت اقدامى بجنگ نشد و شهرت دادند كه قونسولها خواهش كرده و مهلت خواسته‌اند « 1 » ولى اين امر دروغ و شهرت بىجا بوده .\r\nدر شتربان همهمه و زمزمه كردند و مردم را دعوت كردند كه با هيئت اجتماع و جمعيت بباغ صاحب‌ديوان بروند و در خصوص جنگ بشاه تلگراف بكنند و بنا بوده است كه 28 ماه بروند كه همان‌روز 27 از باغ خبر جنگ فردا را دادند .\r\n\r\nعكس العمل اتمام حجت\r\nروز 28 ( شعبان 1326 ق ) رحيم خان و شجاع نظام از جانب « شتربان » و امير معزز از جانب « مارالان » و نصر الله خان يورتچى از جانب « ششگلان » و قارىكور پى مأمور بجنگ و يورش شدند ، و اتفاقا از هيچ سمت نتوانستند كارى بكنند ، سواره ماكو كه بيرون شهر و پشت رودخانه آجى منزل كرده بودند هجوم به اميرخيز آوردند ولى نتوانستند از رودخانه عبور نمايند .\r\n\r\n\r\n","description":"","footnote":"\r\n( 1 ) در اينجا داستان « واى بر اوروس » تداعى مىشود\r\n","page_name":" 115 ","page_number":127},
  {"content":"\r\n\r\nسواره قره‌داغ و مرند از داخله شهر حمله كردند و تا همان سنگرهاى قديم كه خراب شده و غير مسكون مانده يعنى كوچه‌هاى اميره‌قيز و پشت مقبره سيد ابراهيم رفتند ، خانه‌هاى حاج محمد على يزدى كه در اوايل امر بغارت رفته و در اين نزديكها از جانب شتربانيان بعضى در و پنجره آن را آتش زده بودند باز زير حمله تفنگچيان دولت مانده ، تا آنجا رفتند و شهرت دادند كه انجمن اميره‌قيز را گرفتند و آتش زدند و حال‌آنكه از آنجا تا انجمن محله اميره‌قيز چندين كوچه فاصله است . اتفاقا يك نفر گرجى 123 گرجى در ميان اهالى اميره‌قيز مقتول شد كه على المشهور بومب مىانداخته است . اهل محله شتربان « * » ريسمان به پاى او بسته و در كوچه‌ها گرداندند . . . و بسرخاب آوردند و خواستند لاشه را به رودخانه بيندازند ، گويا بگوشه انداخته رفتند كه درثانى خاكش كردند . . .\r\nمجملا 28 ماه شهر از چندين طرف تحت هجوم بود و متصل توپ مىانداختند سواره پورتجى از پل قارى هجوم به طرف دروازه خيابان برد در روى پل يكى از بيك زاده‌ها را كشتند و از طرفين تيراندازى شد ، يورتچى فشنگ تمام كرد رفتند از اردو فشنگ بياورند ، بالاخره تفنگچيان ملت آنها را از محل خود حركت داده باز بمحله ششگلان مراجعت داده‌اند و قريب 18 نفر مجروح و سه چهار تن مقتول شد .\r\nعزت اللّه خان قره‌داغى با صفى از تفنگچى به طرف عالى قاپو شده متصل شيپور زد كه گويا فتح و غلبه كرده و اسباب چائى بردند ، در اين بين تفنگچىهاى ملت كه عمدا خود را عقب كشيده قائم شده بودند يا حقيقة آنجا نبودند در نقاط مشغول جنگ بودند بسروقت رسيده بضرب تفنگ شيون كردند ، سربازى مىگفته است بومب انداختند ، توپچيان ملى خيلى هنر بخرج داده متصل گلوله مىباراندند حتى چند گلوله شرابنل بباغ صاحب‌ديوان رفت و يكى هم توى اصطلخ ( كذا ) جلو عمارت افتاده آخر روز همهء مهاجمين كارى نكرده و مراجعت كردند .\r\nروز 29 ( شعبان 1326 ق ) ابدا از جانب دولتيان هجومى نشد ولى بعد از ظهر\r\n\r\n\r\n","description":"","footnote":"\r\n( * ) يعنى مستبدين\r\n","page_name":" 116 ","page_number":128},
  {"content":"\r\n\r\nصداى توپ از سمت خيابان بلند شد ، بعد تقرير كردند كه اهالى خيابان هجوم باردو برده‌اند از اردو هم مقابله كرده‌اند ، شهرت‌هاى زيادى دادند ولى دروغ زياد داشت و حقيقت امر درست معلوم نشد .\r\n\r\nذيل : ( شاهزاده و سپه‌دار ابدا راضى بجنگ نبودند . . . )\r\nشاهزاده و سپه‌دار ابدا راضى بجنگ نبودند و از تضييق طهران و اصرار جمعى از اهالى شتربان و مخصوصا از بدگوئى و عيب‌جوئى جمعى ديگر و اقدامات رحيمخان و شجاع نظام اول اعلان سابق را داد و درثانى آن جنگ را كرد و مآل كار را ميدانست ولى متهم بحمايت مشروطه و اهمال‌كارى هم شد و چنانچه سابقا گفتيم اهالى شتربان را وادار كرده بودند كه اجماعا تلگرافى بطهران نمايند .\r\n25 ماه كه اعلان و اولتيماتوم بمحله ارمنستان فرستادند بقونسولها نيز كاغذ رسمى نوشتند كه ما فلان اعلان را كرديم ، « شهبندر » 124 در جواب نوشت كه كاغذ رسيد ولى اعلان را نديديم و من صريحا مىگويم كه چندين‌بار در خصوص حقوق تبعه دولت عثمانى شكايتهاى حضورى و كتبى كردم و حاصلى نديديم ، حالا هم صريحا مىنويسم كه تجار تبريز قريب صد هزار ليره بتبعه عثمان مقروض است تجار تبريز ورشكسته‌اند ، دولت عثمانى غرامت طلب تبعه خود و صدمه كه بمال و جان تبعه‌اش در تبريز و آذربايجان اگر برسد از دولت ايران مطالبه خواهد كرد .\r\nنايب قونسول انگليس نيز سخت ايستادگى در تحصيل امنيت رعيت خود كرد . . دوكتور والمال ( كذا ) و مسيونرهاى آمريكائى نيز جواب نوشتند كه ما ناخوش داريم و نمىتوانيم حركت بخارج نمائيم . . . فراموش شد بنويسم كه سالار ارفع 125 پسر حاجى نظام العلماء 126 كه تازه حاكم دهخوارقان و اسكو شده و در آن صفحات سواره جمع كرده و در « سردرود » و اطراف مشغول خدمت دولت است 127 28 ماه از سمت « قراملك » هجوم كرده و بحكم‌آباد رفته ولى مليت او را نيز عقب نشانده و ايوز على اسكوئى\r\n\r\n","description":"","footnote":"","page_name":" 117 ","page_number":129},
  {"content":"\r\n\r\nكه سردسته الواط اسكو است و سركرده سواره‌ها بوده در بين مجروح شده ، اگرچه اول شهرت دادند كه ايوز على مقتول شده ولى درثانى معلوم شد كه دروغ است فقط گلوله بگردنش خورده و نكشته . . .\r\n29 ماه ( شعبان 1326 ق ) با متاركه گذشت ، اردو مقابله نكرد و ملت هم كه تقدم نميكرد .\r\n\r\nدولتيان بار ديگر زور خود را زدند و كم‌يابى آذوقه :\r\nغره ماه رمضان از طرف اميره‌قيز باز هجومى از جانب شجاع نظام و رحيمخان شد ولى جز تفنگ خالى كردن حاصلى نشد و بفاصله كمى مراجعت كردند ، از دوم و سيم ماه سواره‌هاى قره‌داغ بعالى قاپو رفته بناى كندن در و پنجره و كشيدن تيرهاى اطاقها گذاشتند و كردند آنچه نمىبايستى بكنند . . . و همين ايام پسران حاجى سيف الله خان كه در سردرود بودند مانع از حمل آذوقه بمحله ارمنستان و ساير محلات مشروطه طلب شدند و كار آنها به سختى كشيد بالاخره قونسول روس و ساير قونسول‌ها شكايت كردند شاهزاده حكمى سخت نوشت و بقونسول روس داد ، او هم غلام‌باشى خود را با حاجى حسين اروميه‌چى بسردرود فرستاد مأمورين حاجى حسين را گرفته حبس كردند و بغلام‌باشى نيز بد گفتند و مجملا اطاعت حكم نكردند . اما فرداى آن‌روز حكم اجرا يافت و راه باز شد و كم‌وبيش غله و ميوه به شهر آمد ولى در عرض راه قراملكىها و سواره‌ها مانع شده از دست باركشها مىگرفتند .\r\nاهالى شتربان و سرخاب نيز منع از گذراندن نان به طرف اميره‌قيز و خيابان كردند و زنهائى را كه از طرفين تردد ميكردند منع شديد كردند . حتى مذكور شد ضعيفه‌اى از اهل خيابان را كه قريب نيم‌من نان مىبرده مستحفظين طرف « سيلاب 128 » كه جزء سرخاب و ششگلان است كشتند . . .\r\nسرباز و سواره دولتى كه جمعى از اردبيلى و شاهسون هستند در ششگلان و سرخاب\r\n\r\n","description":"","footnote":"","page_name":" 118 ","page_number":130},
  {"content":"\r\n\r\nداد مردى دادند و جمعى از اهالى سرخاب نيز بمعاونت ايشان داد مردانگى داده جيب و بغل زن و مرد حتى اهالى محله ششگلان و سرخاب و سيلاب را خالى كرده ، و اگر نان براى خانه خود خريده بودند به بهانه اينكه بخيابان ( محله مشروطه‌خواهان - م ) مىبرى از دستشان مىگرفته‌اند . و در كوچه علانيه بناى لخت كردن مردم گذاشتند و داد افتضاح را دادند .\r\nاهالى محلات مشروطه ابدا خم به ابرو نياورد ، قند و ساير ملزومات كه از آن محلات حمل‌ونقل به محله‌هاى استبداد مىشد مانع نشدند ، تا اينكه استبداديان از حد بيرون رفتند و مشروطه‌چيان نيز ممانعت كردند ، با وجود آن نهم و دهم ماه باز راه را بازداشته مانع مترددين نشدند ، از تردد كه ممانعت نداشتند حتى از حمل بعضى مهمات نيز ممانعت نكردند .\r\nروز دهم ( رمضان ) بعد از ظهر دو نفر زن از اهل خيابان را در سرخاب گرفته نگاه داشتند كه شما نان مىبريد اين خبر به آن طرفيها رسيده فورا قريب صد نفر زن و مرد از سرخابى و شتربانى را گرفته از مراجعت منع كردند تا بالاخره دو نفر زن خيابانى را رها كردند و در همان حين حاملين قند و پاره اشياء ديگر را نيز مانع از حمل شدند . . .\r\nروز هشتم ماه رمضان يك نفر سليمان نام مرندى ضعيفه‌اى را علنى زد و كشت .\r\nاول گفتند كه مظنه ضعيفه پاره اشياء از او دزديده بوده و بعد شهرت دادند كه ضعيفه فاحشه و مرندى بود غيرت مرنديگرى قبول فاحشه‌گى او را نكرد و كشت !\r\nشب نهم ماه درشكه و كالسكه آوان خان ارمنى را كه در حوالى يخچال ميرزا موسى خان در كالسكه خانه بود بقسمى دزديدند كه اثرش معلوم نشد .\r\n\r\nشهرت معزولى سپه‌دار :\r\nسپهدار كه شهرت معزولى دارد ، خواست به شهر بيايد و با امناء ملت ملاقات\r\n\r\n","description":"","footnote":"","page_name":" 119 ","page_number":131},
  {"content":"\r\n\r\nبكند ، ملت حمل بر حيله كرد كه ميخواهد به اين بهانه داخل شهر شود ، قبول نكردند . حتى خواست بديدن قونسول روس آمده در مجمع با ملت نيز ملاقات نمايد ملت عذر آورد كه ما ايمن نيستيم اگر داخل شهر بشويد و آسيبى بشما برسد . ما منفعل مىشويم .\r\nشب نهم ماه در اردو هايهوئى شده بود ، روز معلوم شد كه از طرف خيابان مىخواسته‌اند دست‌بردى به اردو نمايند ، بلكه يكى از توپهاى اردو را تصرف نمايند اما صورت نگرفت .\r\nشب 12 شهر رمضان ( 1326 ق ) كربلاى حسين نام معمار از اهالى « ليل‌آباد » كه ميگويند مست بود از پل معروف به پل نظام العلماء و به سمت شمالى رودخانه عبور مىكند جمعى از اهالى شتربان آنجا بوده‌اند ، او را مىگيرند و به « اسلاميه » مىبرند . در اسلاميه از او استنطاق مينمايند از جمله ميگويند كه « ما اين شخص را گرفته‌ايم » حسين ميگويد :\r\nدروغ است كسى مرا نگرفته من خودم آمده‌ام و از انجمن پيغام آورده‌ام ، شما مشروطه ما را بدهيد ما هم ارك شما را مىدهيم مجملا از آنجا نزد شجاع نظام مىبرند . پيش او هم پاره‌اى صحبتها مىنمايد ، او هم مىگويد : ببريد در رودخانه از عقب با گلوله بزنيد ، سيد ما شاء الله مرندى هم مأمور اين كار مىشود . مىآورند سر پل ولش ميكنند . سيد ما شاء الله ميخواهد كه با گلوله بزند ، عسكر نايب شتربانى ببهانه اينكه من خودم خواهم زد سيد ما شاء الله را تنه مىزند كه از جايش پرت مىشود و تيرش بخطا ميرود و حسين بدر ميرود .\r\nاتفاقا در آنطرف پل جمعى از اصحاب او بوده‌اند ، شتربانيها را گلوله‌باران ميكنند ، شتربانيان ميروند ، بعد از زمانى حضرات با فراغت خاطر از پل عبور كرده به خانه حاجى محمد جعفر خان كه پاى پل است ميروند يك قالى بزرگ با چند رأس الاغ و چند نفر از رعاياى قريه شهرك ملكى حاج محمد جعفر خان را برمىدارند و راه خود را گرفته ميروند . فراموش كردم كليدهاى كاروانسراى ميرزا جليل و ميرزا شفيع را كه نزد حسين معمار بوده از دستش ميگيرند . آنچه نوشته شد تقرير يكى از خدام انجمن بود . اما تقرير ديگر اين است كه حسين با چند نفر به خانه حاجى محمد جعفر خان مىروند ، و مشغول ميشوند ،\r\n\r\n","description":"","footnote":"","page_name":" 120 ","page_number":132},
  {"content":"\r\n . \r\n","description":"","footnote":"","page_name":" 121 ","page_number":133},
  {"content":"\r\n\r\nپسر حاجى محمد جعفر خان خود را باسلاميه مىرساند و دادوبيداد مىكند ، كسى بفريادش نميرسد و گوش نميدهند آخر مىگويند به شجاع نظام اطلاع بدهند . آدمهاى شجاع نظام تيراندازى ميكنند ، حضرات هم كار خود را كرده اشياء مذكور را برداشته ميروند ، حسين مزبور در حياط مىماند او را گرفته باسلاميه مىبرند و آن تفصيل كه اول ذكر شد اتفاق مىافتد . فرق ميانه اين‌دو تقرير در پس‌وپيش بودن ترتيب است و الا اصل مطلب يكى است . . .\r\nروز 12 ماه ( رمضان 1326 ق ) حاج محمد جعفر خان حياط را تخليه مىكند و به « قورت ميدانى » سرخاب ميرود . كاظم نايب مشار اليه را برده حبس مىكند كه شما آنجا را خالى كرديد بايد دو هزار تومان بدهيد كه ما هم تفنگچى و مستحفظ بگذاريم ، تا غروب هم محبوس بوده جناب مجتهد ميفرستد و با هزار ليت و لعل مستخلص مىشود .\r\nروز 12 ماه از طرف خيابان به سمت قلعه معروف رفته تيراندازى كردند ، چندى قبل هم راه را گرفته و راه اردو را از آن سمت بسته بودند و تردد به اردو را از پاى قلعه رشيديه انداخته بودند ، اما درثانى تفنگچى را برداشته بودند . ليكن راه از قلعه رشيديه بود و باز از دور تيراندازى ميكردند بارى 12 ماه دوباره تا حوالى قلعه ميروند ، شب 13 ماه بالاى قلعه رفته سنگر مىبندند ، از طرف اردو جمعى مأمور بدفع آنها مىشود زدوخورد كرده مأمورين را عقب مىنشانند در ساعت 8 بود كه چندين تير توپ از اردو انداختند و از مسجد « كبود » نيز چهار و پنج تير توپ جواب داد و خيابانيان از جاى خود نجنبيد .\r\n13 ماه از طرف اميره‌قيز باردوى ماكو يورش شد و صداى توپ مىآمد و شهرت دادند كه اردو را تاراندند ، اما هنوز معلوم نكرده‌ام ، درثانى معلوم شد كه اردوى ماكو مغلوب جمعى به « صوفيان » 129 جمعى به اردرى باغ صاحبديوان رفته‌اند . و قريب 70 نفر از آنها مقتول و مقدارى غارت نصيب اميره‌قيزيان شده از اميره‌قيزيان محمد ابراهيم و مير گفتار كه از ناميان بوده‌اند مقتول شده‌اند .\r\n12 ماه جمعى از اهالى شتربان و سرخاب بباغ رفته ( باغ صاحبديوان ) تلگرافى بشاه شكايت كردند و بشاهزاده نيز اعتنائى نكردند و در حقيقت شكايت از شاهزاده بود ، جواب اطمينان كه سواره و توپخانه مىفرستيم رسيده است .\r\n\r\n","description":"","footnote":"","page_name":" 122 ","page_number":134},
  {"content":"\r\n\r\n\r\nذيل : ( اين ايام سرباز و سواره كه در شهر بودند . . . )\r\nاين ايام سرباز و سواره كه در شهر بودند خيلى بدادائى به اهل محله ششگلان و سرخاب كرده نان زنها را از آنها گرفتند و اسباب انزجار خاطر فراهم آوردند ، آقا مير قوام از سادات سرخاب تحمل نكرده با سربازان و سواره ستيز كرد و بد گفت و كم‌كم مردم نيز بصدا آمدند .\r\nسربازان و سواره هم كم‌كم راه ولايت خرد پيش گرفته مىروند و به اردو نيز سكته ميرسد ، سپه‌دار 130 در 12 ماه ( رمضان 1326 ق ) به سمت طهران رفت ، شجاع نظام نيز كارش لق است و با نايب عسگر و دسته او ميانه‌شان به هم خورده .\r\n\r\nقول قبولى و افتتاح دار الشورى\r\nشب 14 رمضان شاهزاده جناب آقا سيد كاظم خلخالى و آقا ميرزا على اكبر مجاهد را بباغ دعوت كرد و تلگراف شاه را به ايشان داد و فرمود كه نزد ملت رفته و ايشان را نصيحت نمايند و فرمايشات شاه را برسانند كه دار الشورى در 19 ماه شوال افتتاح خواهد شد .\r\nهمان‌شب جناب امام جمعه و حاجى ميرزا محسن آقا و جمعى ديگر نيز بباغ ميروند و مقصودشان وادار كردن شاهزاده بعدم اصلاح و اقدامات بر جنگ بوده ، اين جماعت حوالى ساعت هشت از شب رفته ميرسند تفصيل صحبت ايشان را نفهميده‌ام .\r\nروز 14 ماه آقا سيد كاظم و آقا ميرزا على اكبر نزد بنده آمدند مذاكره انعقاد مجلس شد و مرا نيز دعوت كردند و من هم وعده دادم ، آقا مير على اكبر بانجمن رفت كه مذاكرات نمايد و قرار ملاقات بدهد عصر رقعه به من آورده به خانه حاج محمد على اهرابى دعوت كردند كه شب 15 ماه با جناب امير تومان بروم .\r\n\r\n","description":"","footnote":"","page_name":" 123 ","page_number":135},
  {"content":"\r\n\r\nشب 15 ماه ( رمضان 1326 ق ) امير تومان آمد كه همراه برويم ولى صداى توپ و تفنگ از طرفين بلند شده از شتربان از بالاى « بالا حمام » به طرف خيابان و نوبر توپ انداختند . و از سرخاب نيز از جلو بقعهء سيد حمزه توپ سرپر خالى كردند و شليك سخت از طرفين شد و تا ساعت 15 امتداد يافت و رفتن به اهراب موقوف گرديد .\r\nو اين مسئله به تجربه رسيده هروقت « اسلاميه » معلوم كرده‌اند كه صحبت صلح مىشود آشوبى مىنمايند كه اين فقره صورت نگيرد .\r\n\r\nجنگ ادامه دارد ملت چيره شده است\r\nروز 15 ماه از طرف خيابان به طرف سيلاب رفته آنجا را تصاحب كردند . قلّه را كه چند روز قبل سنگر بسته‌اند محكمتر كردند و از طرف رودخانه و ميدان مشق آمده مغازه‌ها را صاحب شدند و سواره كه در خانهء مقتدر الدوله بود فرار كرد خانه مزبور را خيابانيان مالك شدند و نصر الله خان يورتچى كه در خانه‌هاى ميراخور پشت يخچال ميرزا موسى خان قرب خانه‌هاى مسكونى من مينشست طرف اول روز حياط را خالى كرد و سواره‌اش نيز راه فرار پيش گرفت . . . خيابانيان از خانه رفيع الدوله سوراخ كرده داخل خانه ميرآخور شدند و آنجا را سنگر كردند .\r\nسواره نصر الله خان كه از سرخاب ميخواست برود اهالى آنجا جلوگيرى كردند و مانع شدند ( اما نفهميدم مراجعت كردند يا نه ) نصر الله خان را هم شجاع نظام بمنزلش برد و مانع شد ،\r\nمجملا طرف ملت زور آورده پيش آمدند و تير و تخته كه در دكان حاجى اسمعيل چوب‌فروش و نزديكى مغازه‌ها بود همه را آتش زدند وقت عصر 15 ماه از كوچه پشت خانه‌هاى ما ، على خان مرندى و نايب محمود شتربانى با جمعى تفنگچى قره‌داغ و مرند و شهرى از پشت بامها آمده بحياط « خانقزى 131 » كه غير مسكون است افتادند و درى را كه ميانه حياط من و آن حياط است باز كردند و در اين طرفى را نيز كوبيدند ، ضعيفه\r\n\r\n","description":"","footnote":"","page_name":" 124 ","page_number":136},
  {"content":"\r\n\r\nكه در حياط بود باز مىكند ، من وقتى خبردار شدم كه تفنگچى داخل حياط بيرونى شد .\r\nگفتند : خواستيم از اينجا بيائيم و مهاجمين را دفع بكنيم ، مظنه گمان كرده بودند كه از اهل خيابان در اين حياط هست يا مىتوانند راه به خانه ميراخور پيدا نمايند بهر حال در هشتى در بيرونى قدرى نشستند و دوباره از همان راه كه آمده بودند مراجعت كردند و مرا گمان اين است كه عن قصد نيامده بودند ، فقط تصادف ايشان را به خانه من آورد يعنى تودرتو مىآيند و به اين حياط ميرسند و الله اعلم .\r\nبعد تحقيق شده معلوم شد كه بحضرات گفته بوده‌اند كه در اين خانه‌ها خيابانيها تحصن كرده‌اند و ايشان نيز براى تفتيش آمده بوده‌اند حتى حياط طويله و حياط مشهدى حسين پسر حاجى كريم صراف را كه همسايه است وارسى كردند .\r\n\r\nمرگ حسين خان 132 باغبان\r\nهمان‌روز 15 ماه ( رمضان 1325 ) جمعى از طرف چارمنار از كوچه عماد الاسلام مىآيند و حياط ميرزا كريم را كه مشرف به پل نظام العلما و طرف جنوبى رودخانه است و در ماه ذى حجه نيز سنگر كرده بودند سنگر مينمايند ، چون آن خانه‌ها مقابل كوچه‌ايست كه مستقيما ببازارچه سرخاب ميرود مذكور شد از بازارچه سرخاب توپ به آن خانه‌ها انداختند و گلوله توپ مردم را متفرق كرده و كربلاى حسين خان باغبان كه يكى از سركرده‌هاى تفنگچيان ليل‌آباد بوده با گلوله تفنگ كشته مىشود . چون رفقايش متفرق شده بوده‌اند جنازه‌اش آنجا ميماند كه اهل شتربان برداشته در قبرستان خودشان دفن كردند .\r\nمذكور شد كه شب 16 جناب مجتهد و بعضى ديگر كه در اسلاميه بودند ، اسلاميه را بالمره تخليه كردند و حتى درش بسته شد جمعى را عقيده اين است كه مجتهد بخارج شهر رفته اما اين حرف از روى حدس است ، امام جمعه و حاجى ميرزا محسن آقا كه\r\n\r\n","description":"","footnote":"","page_name":" 125 ","page_number":137},
  {"content":"\r\n\r\nچند شب قبل به اردو رفته بودند مراجعت نكرده‌اند .\r\n16 ماه رمضان كار بر اهل سرخاب سخت شد و نان خيلى كمى كرد و سرخابيان مدتى است كه خود را بىطرف كرده و باسلاميه نيز كمتر تردد مىكردند .\r\nمذكور شد كه در مسجد سرخاب مجلسى كرده بوده‌اند كه يا تنخواهى جمع نموده به شجاع نظام و رحيم خان بدهند تا جنگ نمايند يا تسليم شوند و رأى مختلف بوده تفصيل معلوم نيست ، همين‌قدر اجمالا صحبت شد .\r\nاز سيلاب و اطراف بهيچوجه چيزى نميرسد يعنى كوچه‌ها چون از سمت شمال سنگر سواره‌ها « 1 » و از طرف جنوب سنگر خيابانى « 2 » ها است اين است كه تردد ممكن نيست حتى اهالى اين كوچه و دربند عقبى نتوانستند نان تحصيل نمايند بعد معلوم شد كه اهالى سرخاب بواهمه افتاده اجتماع كرده‌اند و شب 16 ماه جناب مجتهد نيز ترك اسلاميه كرده به اردو رفته مردم متوحش و متزلزل بوده‌اند ، شب 17 ماه ( رمضان 1326 ق ) رحيم خان و شجاع نظام نيز شهر را ترك كردند و اهالى سرخاب در مسجد قزلّلو جمع شده به‌طرف خيابان عهد و قرار داده ساعت 8 از شب توپ و صندوقهاى گلوله‌ها را تحويل دادند و اهالى خيابان همه را بردند .\r\nروز 17 ماه راه محلات بهم‌ديگر باز شد ، و شنيدم كه ببعضى خانه‌ها خيال تعدى دارند ، پيغامى به انجمن دادم جناب اجلال الملك و حاجى شيخ على اصغر و جمعى ديگر به اين محلات آمدند كه مردم را مانع شوند ولى تا رسيدن ايشان انجمن اسلاميه را غارت و در و پنجره آن را كنده آتش زدند و خانه‌هاى حاجى محمد تقى صراف و حاجى مير مناف و سالار ارفع را غارت كردند ، حتى خانه نايب كاظم شتربانى را كه هرچه داشت از غارت آورده بود به كلى بردند و خانه‌هاى حاج ميرزا رفيعخان كه رحيم خان مينشست و اسباب خانه حاج خان آنجا بود به كلى بغارت رفت و در شهر يك حالت ديگر روداد مردم بهمديگر تبريك مىگفتند .\r\n\r\n\r\n","description":"","footnote":"\r\n( 1 ) مستبدين\r\n( 2 ) آزاديخواهان\r\n","page_name":" 126 ","page_number":138},
  {"content":"\r\n\r\nدر اين چند روز كه محصور بودم و از جائى خبر نداشتم امروز كه راه تردد باز شد معلوم شد كه شب 15 ماه جناب حاجى ميرزا ابو الحسن انگجى و آقا سيد كاظم و آقا ميرزا على اكبر و جمعى در منزل حاجى محمد على آقا اجتماع كرده و در خصوص جواب تلگراف شاه مذاكرات كرده‌اند و جوابى هم نوشته بودند كه بشاهزاده بفرستند ، حاصلش وجوب اطاعت حجج الاسلام نجف و ترك معاندت با دولت بود .\r\nروز 15 كه كربلاى حسين خان مقتول و رفقايش فرار ميكنند ، تفنگچيان تصور مىكنند كه او را شتربانيان زنده گرفته‌اند . به اين مناسبت شب 16 آقا سيد كاظم خلخالى و آقا ميرزا على اكبر و آقا سيد رضى و آقاى آقا ميرزا على آقاى خودمان و جمعى ديگر را به انجمن احضار كرده درصدد ايذاء حضرات [ كه نمايندگان اسلاميه بوده‌اند 
  ] برميآيند كه ما شما را حبس ميكنيم تا شتربانيان حسين را رد نمايند . بناى كشتن ايشان را ميگذارند و هايهو بلند مىشود بيچاره‌ها را در اطاق كوچكى حبس ميكنند ، بالاخره و بلطايف الحيل حضرات را مستخلص مينمايند . يعنى به آن تفنگچيان ميگويند نزد ستار خان ميفرستيم كه او تلف نمايد و به اين بهانه از دست ايشان خلاص ميكنند . خدائى شده كه حضرات كشته شدن حسين را در آن ساعت نفهميده‌اند و الا آن بيچاره‌ها را مسلما مىكشته‌اند .\r\n\r\nدر اردو .\r\nروز 17 ماه كه در شهر آن وقايع رخ ميداد ، در اردوى شاهزاده نيز پاره گزارشات اتفاق ميافتد . مجتهد و امام جمعه كه آنجا بوده‌اند مجتهد شب 16 ماه به اردو رفته بود . با شاه مخابره‌اى مينمايد و شكايت از شاهزاده مىكند و شاهزاده نيز مخابرات مفصل كرده تقصير را به گردن حضرات وارد ميآورد و در اين بين با امام به كنار آمده او را متقاعد مىكند كه جنگ صرفه و صلاح نيست ، بعد مجتهد حاضر مىشود و شاهزاده شكايت از وضع كار مىكند مجتهد پرخاش مينمايد كه كاش نمىآمديد و هرچه زودتر برويد بهتر ،\r\n\r\n","description":"","footnote":"","page_name":" 127 ","page_number":139},
  {"content":"\r\n\r\nشاهزاده ميگويد اسب حاضر بكنند دماغ آقا معيوب شده .\r\nاز تهران تلگراف سخت و غيظ و طيش مىآيد كه بايد حكما جنگ نمائى و الا سلب شئونات . . . شاهزاده قسم دوم را قبول مىكند و از شئونات خود استفاده مينمايد شاه هرچه اصرار مىكند قبول نمىنمايد مجملا روز 17 ماه از باغ صاحب‌ديوان به سمت باسمنج حركت مىكند و درثانى معلوم كردم كه روز 17 ماه ده هزار تومان به رحيم خان و پنجهزار به شجاع نظام و چند هزار به آقا مير هاشم و حسن و اتباع كه جمعا بيست هزار تومان بود داده‌اند كه به شهر مراجعت كرده جنگ نمايند و مجتهد و حاجى ميرزا محسن آقا به شاهزاده اصرار داشته‌اند كه شاهزاده را حركت داده بدامنهء كوه سرخاب بياورند آنجا منزل بكند و جنگ نمايند ، شاهزاده قبول نكرده عجب اين است كه بشاهزاده وقت حركت اصرار ميكرده‌اند كه لااقل حكم نمايد چند تير توپ به سمت شهر خالى نمايند كه اعتنا نمىكند .\r\nرحيم خان و مشاورين پولها را گرفته راه خود را پيش ميگيرند و اقدامى به طرف شهر نمىنمايند .\r\n\r\nتخليه شهر از قشون استبداد\r\nشب 17 شهر رمضان 1326 ق كه قشون دولتى و مجتمعين در « اسلاميه » شهر را تخليه كردند و در محله سرخاب هرچه توپ بود تحويل ملت داده شد روز 17 پارهء اشخاص از جانب ملت دست بغارت و تاراج گذاشته ريختند حياط حاجى محمد تقى صراف و حاجى مير مناب و عمارتى را كه انجمن اسلاميه كرده بودند بغارت بردند . حتى عمارت حشمت الدوله كه شجاع نظام آنجا را منزل و سنگر كرده بود صدمه زدند و بعضى اشياء كه او بغارت آورده و نتوانسته بود ببرد دوباره يغماگران غارت كردند كه از آن جمله اسباب و آلات مطبعه مشهدى محمد على مطبعه‌چى بود . و خانه حاجى ميرزا رفيعخان كه رحيم خان آنجا منزل كرده بود بالتمام بغارت رفت و « ستار خان » و سايرين هرچه\r\n\r\n","description":"","footnote":"","page_name":" 128 ","page_number":140},
  {"content":"\r\n\r\nمنع كردند فايده نداد .\r\nو با اين ترتيب و غارت چند روزى باقى ماندند تا اينكه كم‌كم جلوگيرى شد و دست از آن تعدى فاش و غارت علانيه برداشتند ولى ضمنا پاپى بودند در منزل هركس تفنگ و اسب سراغ ميكردند شب رفته مىبردند اهالى شهر دو حصه شده بودند اهالى خيابان و توابع بستهء باقر خان سالار ملى و اميره‌قيز و توابع بسته ستار خان سردار ملى شده و دهات طرف غرب شهر تماما در تحت اقتدار سردار ملى و طرف شرقى در تحت تسلط سالار ملى بود و چون حق تقدم و نفوذ مطلق و تسلط تام با سردار ملى بوده غالب اهالى با او بوده و در امورات على الرسم از او اذن مىطلبيدند و خود را مطيع امر و نهى او وامىنمودند .\r\n\r\nكشته شدن شجاع نظام مرندى\r\nاول ماه شوال 1326 ق شجاع نظام در مرند مقتول شد ، باين‌ترتيب كه جمعى از اهالى و طرفداران ملت بمب ترتيب داده و در ميان جعبه برسم امانت گذاشته و باسم شجاع نظام با پست فرستادند ، جعبه را تا ميروند باز نمايند ، جعبه تركيده شجاع نظام و چند نفر را تلف مىكند .\r\nشاهزاده عين الدوله از باغ صاحب‌ديوان همان‌روز 17 رمضان حركت و بقزلجه ميدان رفته استعفا كرد و بفكر رفتن افتاد . . ، بعد از جانب دولت بهرقسمى بود راضى به اقامت كردند معاودت بباسمنج نمود و مكاتبه با شهريان كرد و در صلح مىكوبيد و بعضى اوقات مرا مخاطب ميكرد ولى انقلابيون راضى نشده دائما سختى ميكردند .\r\n\r\nمطالبه اعانه از مردم :\r\nچون ملت را مخارج زياد بود كميسيون اعانه ترتيب داده جمعى را واداشتند\r\n\r\n","description":"","footnote":"","page_name":" 129 ","page_number":141},
  {"content":"\r\n\r\nو بنا گذاشتند از مردم پول بگيرند كميسيون اعانه نيز با بىملاحظه‌گى تمام از هركس بناى مطالبه پول گذاشتند و عرصه بمردم خيلى تنگ شد و علتش همان بىملاحظه‌گى و مطالبات فوق العاده بود كه فوق قدرت پاره اشخاص تحميلات ميكردند .\r\nمنهم در خانه را بسته و با كسى مراوده و مراجعه نداشتم اما جمعى از دوست و آشنا و خودى و بيگانه نزد من آمده بيان حال ميكردند و من نيز بقدرت و استطاعت با كميسيون ماليه با سخت‌كوئى و گاهى با ملايمت راه رفته بعضى را تخفيف ميدادند و اغلبى را قبول نميكردند و مخصوصا تعمد در عدم قبول داشتند كه مبادا اسباب وهن كارشان بشود .\r\nبالاخره من شهرت دادم كه از شهر خارج شده و بدهات رفته ، مدتى نيز به همين و تيره و غفلت رفت و مردم مرا از شهر بيرون رفته تصور ميكردند ، بملاحظه اينكه زمستان در پيش است و اردوى دولتى در باسمنج اقامت كرده و ممكن است تحصيل قوه استعداد كرده به شهر هجوم يا محاصره نمايند . كارگذاران صلاح چنين ديدند كه به اطراف سواره فرستاده غله دهات ديزجرود و دهخوارقان و مرند ورود قات و غيره را حمل شهر نمايند و انبارها را مهر كرده نگذارند از محل فوت شود .\r\nدر ماه شوال ( 1326 ق ) كه ملت از قشون دولتى آسوده‌خاطر شدند بنا گذاشتند به اطراف مأمور بفرستند از جمله « قلعه وان‌باشى 133 » را مأمور كردند مراغه برود من به انجمن پيغام دادم و تأكيد كردم كه آنچه در دست شما مانده و در حكم خزانه ملت است فقط مراغه و ديزجرود است كه غله شهر را ميدهد ، مابقى محالات يا دست دولتيان است يا غله‌اش به شهر كفايت نمىكند يا حمل آن صرفه‌اى ندارد مانند مرند و ارونق كه غله‌اش كم است .\r\nاعضاء انجمن اين حرف را پذيرفت و ممانعت كرد ( يعنى از اعزام مأمور به مراغه - م ) ولى اشخاصى كه داوطلب مراغه شده بوده‌اند بگوششان نرفت و اعتنا بكس نكردند و بمراغه رفتند .\r\nدر اين اثناء از جانب ملت مأمورين بر دهات ديزجرود و مراغه رفته انبارهاى\r\n\r\n","description":"","footnote":"","page_name":" 130 ","page_number":142},
  {"content":"\r\n\r\nغله را مهر كردند كه بايد حمل شهر شود ، در اين باب نيز هرچه گفته شد بخرج كسى نرفت مأمورين خودسر رفتند و كردند آنچه كردند . . . غله جمعى را بار كرده به دهخوارقان حمل نمودند و فروختند و علاوه‌بر غله ساير چيزها را نيز از قبيل بنشن و نخود و غيره كه محصول ديزجرود است تصرفات كردند .\r\n\r\nورود مأمورين بمراغه و عاقبت كار آنها\r\nاز جمله وقايع اين ايام فرستادن ياد ( خودسر رفتن ) جمعى از مجاهدين به سمت مراغه بود كه شخصى به لقب « قلعه وان‌باشى » كه وقتى در اداره گمرك بود و شغل راهدارى سپرده به او بود كه از گمرك بيرونش كردند در اول امر مشروطه خود را داخل ملت‌خواهان كرده بود و شخصى است بىپروا و ملاحظه ، پيش افتاد و جمعى را دور خود جمع كرد با مير كريم بزاز كه خود را ناطق قوم كرده بود عزم مراغه كردند .\r\nمأمورين مزبور وارد مراغه ميشوند و از طرف اهل مراغه استقبال شايانى از ايشان به عمل مىآيد و لازمهء محبت و پذيرائى را مينمايند ، بطوريكه هفتاد رأس گوسفند در طول راه آنان قربانى ميكنند . . اما مأمورين مزبور باقتضاى خلقى كه داشته‌اند شروع به بدرفتارى و بدلعابى كرده مردم را متوحش كرده مبالغى گزاف از اين و آن مىگيرند و لازمه « ريولسيونى » را منظور ميدارند .\r\nتا اينكه مراغه به جنبش آمده و حضرات را از مراغه بيرون مىكنند يا خود بيرون رفته و در بناب سقناق كرده مستعد جدال مىشوند و اين نتيجه رفتار ناپسند آنها بود ، زيرا همين كه آقايان مزبور عزم مراغه كردند ، در دهات سر راه آنچه مقدورشان بود كردند . و در قريه عجب‌شير و غيره هرجا سراغ مرد متولى گرفتند ، روز مهمان شده ، نانش را خوردند و شب تضييق كرده پولش را گرفتند ، با نهايت بىباكى و هتاكى شب و روز مست لايعقل راه ميرفتند و به اين منوال داخل مراغه شدند ، و اهل مراغه نيز استقبال شايان كرده و قريب هفتاد گوسفند قربانى كردند . ، و بعد از ورود و جابجا\r\n\r\n","description":"","footnote":"","page_name":" 131 ","page_number":143},
  {"content":"\r\n\r\nشدن حركات ناشايست خود را پيش گرفته ، در مسجد و در ملاء عام نسبت به پاره اشخاص محترم بد گفتند و علت اين حركت اين بود كه مجاهدين مطالبه غله و حمل آن را به تبريز مينمايند اهالى قبول كرده مهلت ميخواهند تا از دهات آورده حمل نمايند .\r\nفدائيان مطالبه مهلتانه و خدمتانه ميكنند ، اهالى جواب ميدهند كه اين حرف خلاف مشروطه است و بعينه همان رفتار قديم استبداد مىباشد و علاوه‌بر آن مجاهدين ميخواسته‌اند از متمولين بعنوان اعانه مبلغ گزافى بگيرند ( قريب سيزده هزار تومان ) و اهالى نيز حاضر بوده‌اند كه با طيب نفس خود ششصد و هفتصد تومان جمع كرده به حضرات بدهند ، مجاهدين در مسجد به جوش آمده با گلوله تفنگ از ران دو پسر ميرزا هدايت الله معروف به مجتهد آقا كه دائى حاج صمد خان شجاع الدوله بودند زدند و افتضاحات فوق العاده باز آوردند . . . بعد بسر قورخانه دولتى رفته ، آنچه در قورخانه دولتى بوده از تفنگ و ذخيره برميدارند . و اهالى كم‌كم به صدا درميآيند فدائيان رو به بناب ميروند . بعد جمعى از محترمين مراغه نزد سليمانخان چاردولى رفته استمداد مينمايند او هم سوار ميفرستد و در بناب حضرات را محاصره كرده و از آنجا بعد از جنگ و غارت پارهء خانه‌ها مجاهدين را بيرون ميكنند به « خانگاه دريا » معروف به « خانه » كه چهار فرسخى بناب و در وسط گاودول و بناب است آمده سكنى ميكنند .\r\n( اين عمل در تاريخ مشروطه كسروى سخت نكوهش شده و جريان غارت و چپاول سواران چاردولى در بناب مشروحا در خاطرات مرحوم حاج ميرزا عبد الله سيفى بنابى آمده كه در شماره‌هاى بهمن‌ماه و اسفندماه 1353 مجله وحيد چاپ شده كه سخت رقت بار و وحشيانه بوده است در واقع رفتار ناشيانه قلعه وان‌باشى رئيس مجاهدين به اين نتايج ناگوار منتهى شده است . م )\r\nو اين اعمال زشت مجاهدين باعث شد كه سردار ملى به روساى آنها سخت گرفته حتى خواسته قلعه وان‌باشى را بقتل برساند ولى وقتى دريغ گفت كه تير از كمان رفت و اين حركات ناشايست و ناهنجار اشخاص دخل بركه اسم خود را مجاهد گذاشته بودند ، باعث شد كه حاج شجاع الدوله آن اقدامات و حملات را به تبريز كرد و آنهمه مردم\r\n\r\n","description":"","footnote":"","page_name":" 132 ","page_number":144},
  {"content":"\r\n\r\nكشته شد چنان كه شرح آن بيايد . . .\r\nدر اواخر شوال حاج سيد المحققين كه در نعمت‌آباد بود به شهر مراجعت كرد ، هكذا حاجيه زينت الدوله عيال حاج نظام الدوله كه در « زرنق » سكنى داشت با وجود حمايت عين الدوله در اواسط شوال به شهر آمد .\r\n\r\nمراجعت صمد خان شجاع الدوله از تهران\r\nدر اثناء اين مدت حاجى صمد خان سعيد الملك كه لقب شجاع الدوله گرفته و از تهران مراجعت كرده بود داخل مراغه مىشود و ميرزا محمد حسن معروف به « مقدس » را در چله زمستان توى آب سرد زير چوب انداخته كشت . بعد از آن سواره و پياده فراهم آورده رو به سمت تبريز حركت كرد و سواره‌هاى ملت عقب كشيدند تا به سردرود رسيدند ، جمعى از اهالى تبريز از جمله حاج حسين اروميه‌چى و دو نفر از هيئت علميه و جمعى ديگر در سردرود بودند كه يك دفعه طرف صبح 14 ذى حجه ( 1326 ق ) سواره دولتى به سردرود ريخته جمعى كثير را به اسارت گرفتند ، كه تفصيل آن خواهد آمد .\r\n\r\nورود مجدد تقىزاده به تبريز\r\nدر اواسط ذيحجه 1326 ، تقىزاده بىخبر و اطلاع وارد شهر شد . ديدن كردم و صحبت از بىنظامى تفنگچيان ملت و غارت‌گرى آنها شد ، به من گفت كه ما در فرنگستان اطمينان بشما و اجلال الملك داشتيم كه در اين بابها لازمه اقدامات را بنمائيد ، گفتم :\r\nماها از گفتن خسته شده‌ايم ، نفوذ شما بيشتر است و تازه‌وارد هستيد ، حالا نوبت شما است .\r\nدر انجمن و غيره حاضر شده نطقهاى مؤثر كرد و مردم را از غارت و حركات لااباليانه منع نمود ولى بخرج احدى نرفت . و دائما صحبت از اصلاح ميكرد و ميگفت ، حتى با عين الدوله بناى مخابره گذاشت . آدم عين الدوله به شهر آمد و با او ملاقات كرد\r\n\r\n","description":"","footnote":"","page_name":" 133 ","page_number":145},
  {"content":"\r\n\r\nو مذاكرات نمود . من هم در 18 ذى حجه بعنوان تبريك عيد كاغذى به عين الدوله نوشتم و كم‌كم مذاكره انعقاد مجلس مذاكره بميان آمد و چند كاغذ ردوبدل گرديد .\r\nتقىزاده نيز نهايت همراهى را داشت .\r\nدر غره ذى قعده 1326 خبر رحلت حاج ميرزا حسين طهرانى مجاور نجف به تبريز رسيد مجالس فاتحه گذاشتند ، من نيز در مسجد خودمان مجلس ختم گذاشتم ، روز ختم ، ميرزا حسين واعظ بالاى منبر رفته پاره‌اى مذاكرات كرد و از دعوت مردم باتفاق و صلاح‌ديد همديگر و غيره .\r\nبعد از فراغت از منبر مجلس خصوصى شده قرار گذاشتند كه در انجمن اجتماعى شود . همان‌روز كه چهارم ذى قعده بود ( 1326 ) وقت عصر به انجمن رفتم و سردار و سالار و جمعى ديگر نيز حاضر شدند . . . من صحبت كردم كه الان بايد انجمن اصلاح شود و عدد معين در آنجا باتفاق سايرين رأى بدهند . و ثانيا بايد مجلس مختلط از بعضى اعضاى انجمن و پارهء اشخاص ديگر ، مركبا منعقد شود . در خصوص امورات مذاكره و هرچه اصرار كردند بيشتر از اين حرف نزدم .\r\nو در ضمن صحبتهاى متفرقه كه ميكردن اين بود كه به تجربه ثابت شده است كه اهالى تبريز هميشه متحمل زحمات بوده‌اند و نتيجه را ديگران برده‌اند و الآن مثل اين است كه مىبينم در آخر كار گوى را اصفهانى و اهالى ساير جاها از ميدان برخواهند داشت و براى ما تبريزيها جز رنج چيزى نخواهد ماند ( پيش‌بينى حمله بختياريها و گيلانيها و ارمنىها به تهران است . م )\r\nآن مجلس مختلط كه من تكليف كردم به عمل نيامد و ابدا اقدامى نشد و رشته كار در دست اشخاصى بود كه من داخل حزب آنها نبودم . [ منظورش دموكرات‌ها است . م 
  ]\r\nدر اين ايام بناى گرفتن اعانه كردند و حتى سردار هفت هزار تومان براى مخارج تفنگچيان از انجمن مطالبه ميكرد شب 13 ذيقعده جماعتى از اهالى خيابان قرار ميگذارند كه به طرف باسمنج حمله ببرند جمعى سواره و پياده شب‌هنگام حركت مينمايند سواره‌ها\r\n\r\n","description":"","footnote":"","page_name":" 134 ","page_number":146},
  {"content":"\r\n\r\nپيش افتاده پياده‌ها عقب ميمانند ، حسن نام معروف به « دلى » پيشاپيش ميرود تا ميرسد به توپى كه در دهنه باسمنج رو به شهر گذاشته بوده‌اند سوار توپ شده به حكم مستى بناى عربده و اشتلم ميگذارد ، تفنگچيان شهرى نيز رسيده بناى شليك مىگذارند اردوى غافلگير متوحش شده و مردم بهم ريخته بفكر جان خود ميافتند و قازاقها كه در باسمنج بوده‌اند هجوم بر تپه كه حسن دلى ( ديوانه ) آنجا بوده كرده و يك نفر سرتيپ قزاقها را گلوله هوائى خورده فوت مىشود ، بالاخره قشون دولت غلبه كرده و حسن دلى را در حالتى كه از كثرت مستى قوه مدركه بجا نبوده و سوار توپ بوده مىكشند .\r\n\r\nنتيجه بدمستى حسن‌دلى :\r\nسواره شهرى مغلوب و روبشهر فرار مينمايند ، تا آن شب اردوى باسمنج در غفلت بوده و شب و روز مشغول تعيّش بودند ولى بعد از آن متوجه و مواظب شده بشهريان سخت گرفتند .\r\nدر همين ايام حاج سيد المحققين تلگراف مفصلى به محمد على شاه مسوده كرده اوامر حجج الاسلام عتبات را كه در خصوص ندادن ماليات به قشون استبداد كرده بودند با تهديدات ديگر درج كرد و داد ساير علما و حتى من مهر كردند با سيم كمپانى مخابره كرد ولى جواب نيامد .\r\nبعد از مدتى عده‌اى از سواره و پياده بباغ صاحب‌ديوان آمده سكنى كردند و چند توپ شنيدر در تپه‌هاى حواله باغ روبشهر گذاشتند و بعد از مدتى عده ديگر به قريه « بارنج » رفته سكنى كردند و آب شهر را بريدند و طاحونه‌ها را ضبط كردند . و اهالى شهر نتوانستند تردد نمايند و امر بشدت كشيد ( بطوريكه در سطور قبل نوشتيم صمد خان بعد از كشتن شيخ محمد حسن مقدس ) رو به شهر تبريز حركت كرد و مدتى در خانگاه عليا سكنى نمود و مجاهدين در خانقاه حسينقلى ( خانيه دريا ) اقامت داشتند . بالاخره شبى مجاهدين به خيال هجوم شبانه و شبيخون مىافتند ، رو به خانقاه حركت مىكنند راه را گم كرده حوالى طلوع\r\n\r\n","description":"","footnote":"","page_name":" 135 ","page_number":147},
  {"content":"\r\n\r\nآفتاب به نزديكى خانقاه ميرسند . راه گم كرده ، بيخوابى كشيده از سردى هوا دست و پا يخ كرده در بر تپه‌اى كه ما بين قريه « لولالو » و خانقاه است جمع مىشوند . حاج شجاع الدوله سواره‌هاى خود را دسته كرده از سه جانب بر مجاهدين تبريز حمله مىكنند سواره‌هاى شجاع الدوله همه آسوده وانگهى جنگ‌ديده و سوارى آموخته شهريان همه خسته و بىتجربه و سوارى نديده ، سواره شجاع الدوله در دفعه اول چند نفر از تبريزيان را ميزنند ، مجاهدين را هول گرفته سلاح خود را انداختند و راه فرار پيش ميگيرند .\r\nبعضى خود را به چاههاى قنوات مىاندازند بالجمله بقيه با حالتى بسيار پريشان وارد گاوگان مىشوند و جمعى كثير به اسيرى ميرود و واردين گاوگان توقف نكرده بفاصله چند ساعت به سردرود ميروند و در اين غلبه استعداد فراوان بدست سواران شجاع الدوله مىافتد و الا با لذات استعداد كامل نداشته‌اند .\r\nبعد از اين واقعه شجاع الدوله عازم دهخوارقان و در اواسط ذى حجه 1326 وارد سردرود شد ، شهريان كه مستحفظ سردرود و در غفلت صرف بودند حركت مذبوح كرده جمعى مقتول و جمعى گرفتار شدند كه از جمله آنها شيخ جلال نهاوندى و سيد معين بود كه با ميرزا احمد نام قزوينى بعنوان فرستاده حجج الاسلام نجف از عتبات عاليات به تبريز آمده بودند ، ميرزا احمد در شهر و آن دو نفر به سردرود رفته بودند كه گرفتار شدند ( در واقع اين چند نفر نمايندگان سياسى و حزبى نجف در ميادين جنگ بوده‌اند . م ) و حاج حسين معروف به اروميه‌چى كه از روساى اردوى تبريز بود گرفتار گرديد . اردوى شجاع الدوله تا قره ملك آمده ، آنجا را ضبط و مشغول محاصره شهر شدند و جماعت شهرى مدافعه هجوم آنها را مىكردند و نمىگذاشتند داخل شهر شوند .\r\nدر كوههاى قريه « لاله » بعضى بومبها در زمين دفن كردند كه در يكى از حملات اردوى شجاع الدوله جمعى را تلف كرد و حاج شجاع الدوله به انجمن پاره كاغذها نوشت و تهديدات كرد و ملت مشروطه را ملت خروج از دين شمرد و نوشت آمده‌ام تا لامذهبان را بالمره هلاك نمايم . . .\r\n\r\n","description":"","footnote":"","page_name":" 136 ","page_number":148},
  {"content":"\r\n\r\n\r\nآغاز سال 1327\r\nچهارم محرم سيصد و بيست و هفت سردار و سالار را طلبيدم آقاى تقىزاده نيز حضور داشت عنوان صحبت مذاكره با دولتيان بود . گفتم : كه رفته‌رفته كار مشكل‌تر مىشود و شماها زحمت ملت را كشيده‌ايد ، حالا هم دولت سخت ايستاده و شهر را محاصره كرده و با تمام قواى خود مشغول محاصره است ، عقيده من اينست كه بايد ملت قوت را از دست نداده با دولتيان نيز مذاكره كرده و با آنها تبادل آرا نمايد ، بلكه بتواند اصلاحى به امر نمايد و معنى صلح و اصلاح اين نيست كه ملت تمام تكاليف دولت را قبول نمايد يا دولت مقاصد ملت را بالتمام بجا بياورد كه اين هردو را تسليم گويند نه صلح و اصلاح بلكه مقصود از اصلاح اين است كه هردو طرفين را گرفته حد وسطى قرار بدهند كه هم مشروطه به عمل آيد و هم فيما بين دولت و ملت آشتى شود .\r\nسردار ( ستار خان ) جوابى نداد جز اينكه ما مردمان جنگى هستيم و مطيع عقلا هرچه آنها بگويند تكليف ما اين است كه قبول نمائيم .\r\nسالار ( باقر خان ) گفت : مقصود شما را فهميدم ، قصد شما اين است كه ما ترك سلاح نمائيم و دولت عفو عمومى بدهد .\r\nمن با نهايت انزجار خاطر گفتم : از شما خيلى تعجب است كه آن مقدمات مفصله را كه گفتم همه را فراموش كرديد وقتى كه قشون دولت در شهر و نصف شهر در تصرف دولتيان بود ، من اين تكليف را نكردم و قبول ننمودم ، حالا كه تا دو فرسخ شهر در تصرف ملت است چگونه ممكن است كه اين تكليف را نمايم ، آنچه من مىگويم اصلاح است و آنچه شما تصور مىكنيد تسليم ، تفاوت ميان اين و آن از زمين تا آسمان است . بالاخره رضايت بانعقاد مجلس مذاكره دادند و مجلس متفرق گرديد .\r\nدر هشتم محرم ( 1327 ) در انجمن مجلس خصوصى منعقد و در اين باب مذاكره طولانى شد آخرين رأى اين شد كه به شاهزاده عين الدوله تكليف شود كه جمعى را بتبريز\r\n\r\n","description":"","footnote":"","page_name":" 137 ","page_number":149},
  {"content":"\r\n\r\nبفرستد و در خانه جناب وهاب‌زاده مجلس مذاكره منعقد شود . اشخاص را كه از طرف ملت بايستى حاضر شود منتخب نمودند و مجلس بر اين ختم شد . و در آخر صحبت كردند كه در مجلس اينطورى ، صحبت بچه‌نحو بايد بشود ، من گفتم : ما مدعى خواهيم بود جواب را ايشان بايد بدهند حرف مرا قبول كرده با وجود اين اصرار در كم‌وكيف مذاكره مىنمودند بالاخره قرار شد يازدهم محرم باز اجتماع شده در اين باب مذاكره شود ، من هم تعبدا قبول كردم ، مجلس متفرق شد و قرار شد آقاى تقىزاده تكليف را به عين الدوله بنويسد .\r\nپانزدهم ماه ( محرم 1327 ه ) در انجمن مجلس خصوصى منعقد گرديد باز تجديد صحبت شد من سكوت داشتم و حرف همان‌روزى را اعاده نمودم . آقاى تقىزاده گفتند : كه عنوان صحبت ما بايد سر قانون اساسى باشد و در سر او صحبت نمائيم بعد مجلس متفرق شد .\r\n13 ماه از عين الدوله خبر رسيد آمدن هيئتى از باسمنج را رد كرده بود كه بايد اولياء دولت نيز مطلع شوند و من نيز مسبوق بشوم هيئت بيايد و برگردد مستلزم دور تسلسل است .\r\nدرثانى مذاكرات كرده قرار شد هيئتى از تبريز برود 18 محرم در انجمن تمام متنفذين حاضر شدند و همه رأى دادند كه هيئتى برود آقاى تقىزاده هم تصويب كرد كه بايد خبر داد اين هيئت در تحت امنيت جنرال قونسول انگليس برود و مخبر روزنامه خارجه نيز باشد و مذاكرات طرفين نيز نوشته شود .\r\nدر سر تعيين اعضاء هيئت مذاكرات شد رأى ندادند كه در همان مجلس معين شود قرار دادند در محل ديگر بطور خصوصى مذاكرات نمايند ولى غروب مجلس متفرق شد .\r\nاز جمله مشهدى محمد على ناطق را جماعت مجاهدين در نظر داشتند و قرار شد كه تقىزاده تفصيل را به باسمنج بنويسند و من نيز بنويسم .\r\n( فراموش كردم بنويسم ) در 12 محرم 1327 رحيم خان را از قره‌داغ احضار كرده\r\n\r\n","description":"","footnote":"","page_name":" 138 ","page_number":150},
  {"content":"\r\n\r\nبودند و در باسمنج بود از راه باسمنج به سردرود رفت و مأمور محاصره و محافظت سمت غربى شهر از ارونق و مرند و غيره گرديد .\r\nدر اين ايام متصل زدوخورد ما بين اردوى سردرود و شهريان بود ولى هجوم هميشه از سمت سردرود بود و مخصوصا روزى كه شجاع الدوله حمله مىكرد اردوى باغ صاحبديوان و بارنج ابدا اقدامى نمىكردند و اگر از سه طرف حمله مىكردند كار شهريان تمام بود . [ براى اينكه عين الدوله از مأموريت شجاع الدوله راضى نبوده است - م 
  ] فقط يك و دو سه دفعه ميانه اهالى خيابان و اردوى بارنج در سارى داغ جنگ پرزورى اتفاق افتاد و اردوى بارنج در اول ورود بارنج حمله به شهر كردند و على خان 134 كه از جمله رؤساى آنجا بود و توپ به شهر بست و گمان مىكرد كه اهالى فورا تسليم خواهند شد . . . و در آن روز جنگ شايانى شده جمعى از اهالى اردوى بارنج تلف شدند . ( از مستبدين ) كه از جمله فتح الله نام آسيابان معروف بود . [ معروف به فتح الله ديرمانچى - م 
  ]\r\nبعد از يأس اقدام باسمنج به مبعوث فرستادن دوباره در 19 محرم در انجمن مجلس ترتيب داده مذاكره مطلب شد و در همه اين مجالس از من سكوت بود ، در اين مجلس جمعى قريب 80 نفر بود باتفاق آراء قرار شد هيئتى از شهر به باسمنج برود ، ناطق تقىزاده بود رايش بر اين بود كه بايد به عين الدوله تكليف كرد كه بقونسول فرانسه بنويسد كه او با هيئت شهرى همراهى نمايد و در مجالس مذاكره حاضر شود و تمام مذاكرات بايد روى كاغذ بيايد ، همين كه رفتن هيئت مسلم شد باقى صحبت در تعيين اشخاص بود ، غروب شد مجلس متفرق گرديد ، سايرين ماندند تا تعيين افراد هيئت را نمايند و قرار شد من و تقىزاده اين تفصيل را به عين الدوله بنويسيم و فردا كه پنجشنبه بود با سوار مخصوص چاپار روانه نمائيم .\r\nشب كاغذ نوشته شد روز كاغذ را بانجمن فرستادم ملاحظه كردند و در آن اثناء از جانب سردار ملى حكم رسيد كه نبايد كسى به باسمنج برود و قدغن كردند كه كاغذها را نبرند و اين صحبت موقوف شود ، درثانى معلوم شد حاج على معروف به دوافروش با « سدراك ارمنى » نزد سردار رفته رأى او را زده‌اند اين مسئله متروك شد ، در صفر 1327\r\n\r\n","description":"","footnote":"","page_name":" 139 ","page_number":151},
  {"content":"\r\n\r\nاردوى شجاع الدوله از جانب قره‌ملك هجوم به شهر كرده تا حكم‌آباد آمدند بعد شهريان در زير رياست سردار غلبه كرده و شجاع الدوله را بيرون كردند و تا قره‌ملك تعاقب نمودند .\r\nبعد از آن شجاع الدوله اقدامى بجنگ نكرد و از هيچ‌جانب هجومى نياوردند و بنا را بر تشديد محاصره گذاشتند .\r\nدر شهر بناى مشق نظامى گذاشته « باسگرويل » ينگى دنيائى كه در مدرسه آمريكائيها معلم بود ، داوطلب شده بناى مشق دادن گذاشت و در ميدان هرروز كسبه و اصناف حاضر شده مشق مىكردند .\r\nو من باز در را بسته و از خانه بيرون نمىرفتم و با احدى مراوده نمىكردم و در همه‌وقت مشغول مدافعه از اشخاص بودم كه پولهاى گزاف از آنها مىخواستند كه ذكر اسامى آن‌ها فائده ندارد .\r\nبعد از ورود شجاع لدوله 135 به سردرود و محكم كردن سنگرها و تسلط حكم كرد كه هرچه تبريزى در مراغه بود بيرون كردند و از بعضى اشخاص پولهاى گزاف گرفتند و آنچه توانست بر مردم تبريز سخت گرفت و مستأصل كرد .\r\nكم‌كم آثار ضعف در شهريان پيدا شده مردم از گرفتن اعانه و سخت‌گيرىها بشدت منزجر بودند و هرروز مبالغى گزاف بايستى به اتباع سردار و سالار 136 داده شود . كار اعانه تمام شد آخر بعنوان ماليات سنوات آتيه قبض چاپى داده پول گرفتند نان نيز كم‌ياب شده سواره رحيم خان هم مرند را تصاحب و از سمت ارونق تا طسوج تصرف نمود .\r\nو حاج 137 پيش‌نماز سلماسى سواره جمع كرده به طرف طسوج آمد و اخبار فتح و غلبه او به تبريز رسيد ، در آخر معلوم شد كه امر برعكس بوده . بلى سواره‌هاى حاج پيش‌نماز تا طسوج آمد ولى درثانى تاب نياورده منهزم شد .\r\nكار نان و آذوقه به سختى كشيد و دست و پائى مىزدند و حركت مذبوح مىكردند\r\n\r\n","description":"","footnote":"","page_name":" 140 ","page_number":152},
  {"content":"\r\n\r\nو هكذا ساير آذوقه ناياب شد ، روغن يكمن شش تومان بالا رفت و تفنگچيان سست مىشدند و كارى از پيش نمىتوانستند ببرند و هرحمله كه به سمت قراملك مىبردند بىاثر مىماند و مغلوب شده برمىگشتند .\r\n\r\nاقدامات جدى و نهائى ثقة الاسلام\r\nدر 27 صفر 27 من بصرافت طبع تلگرافى به محمد على شاه كردم كه صورت آن را چاپ كرده‌اند جوابى مفصل آمد دوباره تلگراف كردم بعد از چندين تلگراف كه مخابره شد در 17 ربيع الاول 1327 تلگرافى از شاه آمد كه احضار به باسمنج مىكرد ، و در همهء اين تلگرافات انجمن نيز مطلع بود ، تلگراف آخرى كه رسيد و در ميان مردم شهرت كرد اعضاء انجمن و سردار و سالار قرار دادند فرداى آن‌روز يعنى 18 ماه به منزل من بيايند و مذاكره مطلب بشود روز 18 ماه آمدند جمعى از ارامنه نيز بودند و اختلاف رأى در ميان شد ، بعضى ارامنه 138 راضى نبودند و اشكال‌تراشىها مىكردند آخر الامر ميرزا اسماعيل 139 نوبرى گفت : مگر از وضع شهر خبر نداريد اگر فلان‌كس نرود كار سخت‌تر خواهد شد بالجمله اجمالا قول دادند و آقاى حاج سيد المحققين و حاجى ميرزا حاج آقا ميلانى كه از جمله محترمين ائمهء جماعت هستند با من بروند ، روز 19 ماه ربيع الاول بعد از ظهر به سمت با رنج حركت كرديم .\r\n( نكته ) آقاى تقىزاده كه در اواسط ذيحجه 1326 به تبريز آمد من هميشه او را مقدم ميداشتم و اوقاتى كه با عين الدوله مكاتبه مىكردم توصيه مىنمودم كه با او مذاكره مطالب را بنمايند و او هم با من مراوده ميكرد و حتى دو شب مهمان طلبيدم و با رايگانى راه مىرفت و از تلگرافاتى كه به تهران مىكردم مطلع بود حتى در جواب يكى از تلگرافات شاه كه از تبريز براى تعيين اشخاصى كه در تلگرافخانه بايد حاضر بشوند ، مىشد آقاى مزبور را مخصوصا اخبار كرده و او هم حاضر بود و رأى مىداد و تعيين اشخاص مىكرد و كار بدين‌منوال\r\n\r\n","description":"","footnote":"","page_name":" 141 ","page_number":153},
  {"content":"\r\n\r\nبود . روز 17 ماه كه اعضاء انجمن همچه قرارى دادند من رقعه دعوت نوشتم روز 18 كه آقايان حاضر شدند چندين دفعه پى او رفتند و با تلفون دعوت كردند تشريف نياورد و حاضر نشد انتها . . و در آن اثناء كه من به تهران تلگراف كرده مشغول مخابره بودم ، چند نفر از اهالى سرخاب كه از جمله جعفر قلى خان معروف به صاحب‌جمع 140 بود به اين فكر افتادند كه به بارنج آدم بفرستند و به نايب كاظم و نايب حسن كه در آن اوقات در بارنج بودند تهديد نمايند و با اين تدبير بلكه طاحونه‌هاى بارنج را كه ممنوع از آرد كردن براى شهريان بود آزاد و يا راه غله باز شود و حاج شيخ محمد سرخابى امام جماعت و ميرزا جواد متولى سيد حمزه و حاج حسين معمار سرخابى را به بارنج فرستادند و كاغذى نوشتند و تهديدات نمودند ، من بطور غيرمستقيم مطلع شده پيغام دادم كه اين حركت خيلى نامناسب است و اسباب تمسخر اردو و دليل نهايت ضعف شهريان خواهد بود كه دستشان از همه‌جا كوتاه شده به نايب كاظم و نايب حسن متوسل مىشوند ، از من و از ديگران نشنيدند حضرات رفتند ، امير معزز و ساير روساى بارنج از آنها پذيرائى كردند و مبعوثين سرخاب معلوم كردند كه كاظم و حسن در بارنج وقعى و اختيارى ندارند عين الدوله آنها را به باسمنج طلبيد آنجا رفتند و بشاه تلگراف كردند از شاه هم جواب آمد كه متعرض نشوند ، آقايان را مرخص كردند به شهر آمدند . . و در اين ايام بود كه نان ناياب و كار به خوردن علف كشيده بود و عرصه بمردم تنگ شده بود و قونسولهاى خارجه ابدا تكلمى نميكردند و اقدامى نمىنمودند ، فقط روز هيجدهم ماه ( ربيع الاول ) كه رفتن من به باسمنج معين شد ، نماينده دولت آلمان كه تازه مأمور تبريز شده بود به انجمن خبر كرد و با آنها ملاقات نمود و اظهار كرد كه فلانكس چرا بباسمنج ميرود ؟ از دولت ما امر شده اگر شما بما مراجعه نمائيد و اظهارى بكنيد ما با شما همراهى خواهيم كرد ، انجمن اين حرف را دنبال نكرده و پاپى نشدند . .\r\nو قبل از آنكه از شاه جواب آخرين به من برسد ، قونسول روس و انگليس به من خبر داده بودند كه از من ملاقات نمايند و وعده را به 19 ماه داده بودند ولى چون رفتن من\r\n\r\n","description":"","footnote":"","page_name":" 142 ","page_number":154},
  {"content":"\r\n\r\nبه باسمنج معين شد از آنها عذر خواستم . و در اين مدت متمادى از اول شروع مشروطه تا آن‌روز قونسول‌ها ابدا با من مراوده نمىكردند فقط اين عمل موجب حركت قونسولها شد ، حتى قونسول فرانسه مترجم خود را فرستاد و مخصوصا تلگراف مفصل اولى مرا صورت گرفت .\r\nاين اقدام من موجب هيجان عام و خاص شده و در پولتيك دول هم اثر بخشيد ، پولتيك روس و انگليس اين بود كه هميشه تقويت از طرف غالب مىكردند تا وقتى كه طرف مغلوب نزديك باضمحلال مىشد توجه به سمت ضعيف ميكردند و ميخواستند طرفين را در حالت تساوى نگاهدارند ، چنانچه حركات قونسول روس در ايام « اسلاميه » اول مبنى بر طرفدارى اسلاميه و تقويت دولت بود ، بعد رنگ پولتيك برگشت و بموجب اخطارات ، دولت انگليس ظاهرا كنار كشيد .\r\nغالب اهالى شهر در ارمنستان منزل كرده و اموال 141 خود را هم در آن محله انبار كرده بودند و اگر قشون دولت غالب مىشد ، بالبداهه شهر را غارت كرده و به سمت ارمنستان هجوم مىآوردند و قونسول روس نيز منتظر همچه روزى بود كه بهانه بدست آورده و راه تصرفات و مداخلات براى خود باز نمايد .\r\n\r\nسياست ثقة الاسلام در سفر باسمنج :\r\nاين نكته را نيز بگوئيم كه از به دو افتتاح مذاكره اين مطلب كه بايد با طهران مذاكره شود و هيئتى از باسمنج بيايد يا از تبريز برود ارباب حل و عقد ميخواستند كه اظهار قوت كرده و كارى نكنند كه موجب توهم اين بشود كه گويا ملت اظهار ضعف مينمايد و بهانه مىآوردند كه اگر از تبريز هيئتى برود دولت اشاعه خواهد كرد كه ملتيان به پناه آمده‌اند جوابى كه من در اين باب مىدادم اين بود كه بانجمن « سعادت اسلامبول » تلگرافى بشود و آنها به تمامى روزنامه‌ها ابلاغ نمايند كه اين اقدام محض مذاكره مطلب است نه ملاحظات ديگر ، و در اين ايام كه من تلگرافات مىكردم حقيقتا سايرين مطلع\r\n\r\n","description":"","footnote":"","page_name":" 143 ","page_number":155},
  {"content":"\r\n\r\nبودند ولى دخالت نمىكردند و من بشخصه مذاكرات مىكردم ، حتى هجدهم ماه گفتم كه من خودم به اين صرافت افتادم و از شاه اين تلگرافات آمد و اخبار من بشما محض اطلاع است و گرنه شما مرا نمىفرستيد و من خود را فرستاده ملت نمىدانم و شما به همين مضمونها به اطراف و اسلامبول نيز تلگراف بكنيد .\r\n\r\nحركت بسوى باسمنج و ادامه سياست كار\r\nبارى 19 ماه ربيع الاول 1327 بعد از ظهر حركت به باسمنج كرديم در مقابل باغ صاحبديوان سواره دولتى باستقبال آمد و مأمور بودند همراه من باشند تا باسمنج ، قبول نكردم و با شدّ مخالفت برگرداندم . . قريب يكساعت و نيم بغروب مانده وارد باسمنج شديم . بقازاق نيز امر شده بود كه استقبال نمايند ولى ما وقت را گم كرده بوديم كه استقبال‌چى نشود . . . در منزل ميرزا اسحق خان كارگذار كه متصل بحياط تلگرافخانه بود منزل كردم . و كسى كه علاوه از ما سه نفر بود ميرزا على اصغر خان ظهير همايون پسرعمو بود .\r\nحاج ناظم الدوله از اهالى تبريز كه غالبا در دو اثر دولتى بود و از تبريز فرار كرده در اردوى باسمنج بود ، بديدن آمد و اسمتزاج كرد كه بديدن شاهزاده خواهيد رفت يا نه ؟\r\nجواب دادم كه شاهزاده چند بازديد به من مقروض است در باغ صاحبديوان نزد او رفته‌ام حالا وقت است كه ايشان تشريف بياورند و اگر مايل باشند ملاقات نمايند ، در تلگرافخانه همديگر را مىبينيم ، گفتند : حاج سيد المحققين برود ، گفتم او را هم نمىگذارم در در اين اثنا مشكوت الممالك نيز كه در ارتشتاب ملكى خود بود بموجب اخبار عين الدوله كه آمدن مرا قبل از وقت داده بود وارد شد .\r\nاول شب بيستم ماه عين الدوله بديدن من آمد . پرسيد در شهر چه مىكرديد ، بطنز و تسمخر گفتم : چنان كه شنيده‌ايد و بشما گفته‌اند بميدان مشق ميرفتيم و شمشير ميكشيدم و عوام را وامىداشتيم يا على بكشند و آمده‌ام كه در باسمنج نيز 142 اين كارها را بكنم ،\r\n\r\n","description":"","footnote":"","page_name":" 144 ","page_number":156},
  {"content":"\r\n\r\nشاهزاده خنديد ، بعد بنا كرد شكايت از اهل شهر كردن كه غارت كردند ، چه كردند و اين حركات خلاف مقصودى است كه در پيش دارند ، جواب دادم كه سرمشق اين حركات را نيز از دولتيان گرفتند ، بعد از آنكه رحيم خان به شهر وارد شد و آنهمه قتل و غارت را كرد و حال آنكه مأمور اصلاح بود ياد ملتيان داد كه رسم اصلاح اين است و هرچه ملت كرده و مىكند عذرش اين است كه در تحت نظام نيستند و مىگويند قشون دولت كه در تحت نظام است چرا مخالف قاعدهء عقل و شرع و نظام حركت مىكند ؟\r\nدر اين اثناء عين الدوله تلگرافى كه به تهران كرده و ورود مرا خبر داده بود ارائه كرد ، من خودم نيز كاغذ برداشتم تلگرافى نمايم كه در اين لحظه تلگراف شاه آمد كه صورت آن را چاپ كرده‌اند .\r\nفردا بيستم ماه حاضر تلگرافخانه شديم نايب السلطنه و غيره هم در تهران حاضر شدند . صورت تلگرافات چاپ شده و نسخه همه آنها كه با خط منشى تلگرافخانه و مهر رئيس تلگرافخانه ممهور است الان حاضر است ، و حاجتى بدرج تلگرافات نيست بالجمله نيت من بر اين بود كه عنوان كلام را بذمه طهران واگذارم كه شما مرا طلبيده‌ايد و به همين مضمونها شروع بمخابره شد ، هرچه ردوبدل در تلگراف كردند ، جز اين يك كلمه نگفتم .\r\nبالاخره ، فرمانفرما از تهران به عين الدوله تلگراف كرد كه فلانكس همه را با عبارات حكيمانه تلگراف مىكند و لبّ مطلب را نمىگويد ، باز جواب داده شد . بالاخره تلگرافى آمد كه واقعا از جانب ملت حرفى دارند بگويند . من خطاب به عين الدوله كردم كه من از جانب ملت نيامده‌ام و مأمور آنها نيستم خودم آمده‌ام . گفت : اين حرف را نگوئيد و آبروى خودتان را نبريد و اگر حرف ملت را نخواهيد گفت چرا آمده‌ايد ؟ گفتم :\r\nآبروى من نميرود و تلگرافات من به شاه حاضر است و جوابش نيز موجود است ، مرا طلبيدند آمدم . و اقدام من بر تلگراف و مخابره از شهر و آمدن به باسمنج براى اين بود كه ثابت نمايم كه در تبريز اشخاصى پيدا مىشوند كه مايل بر اصلاح كار و مانع از خون - ريزى هستند .\r\n\r\n","description":"","footnote":"","page_name":" 145 ","page_number":157},
  {"content":"\r\n\r\nبالاخره جوابى كه در آخر روز دادم اين بود كه مطلب ما همان است كه در اولين « 1 » تلگراف 27 صفر ( 1327 ق ) بشاه گفته‌ام و اميدوارى كه شاه بما داده ما را بباسمنج آورد . . . روز به آخر رسيد فردا جواب آمد اگر حرفتان همان است كه گفته‌ايد جواب آن را شنيده‌ايد . .\r\nاز سعد الدوله تلگرافى آمد ، تلگرافى بتوسط او در خصوص امر به دادن آذوغه به شهر كردم . بعد با عين الدوله در منزل خودم در اين باب مذاكره كردم و گفتم : آنچه تفنگچى و امثال آنها است نان و همه‌چيز دارند ضعفا ميميرند . و كار به خوردن علف كشيده حتى اين عبارت را چندين دفعه گفتم كه من شش سر عيال دارم از جانب آنها توبره گدائى به گردن انداخته از شما يك مشت آرد و يك دامن گندم مىخواهم . شاه دل‌سختى كرد و نداد . بارها گفتم كه اين حرف را سه سال قبل در تبريز به ملت گفته‌ام ، حالا بشما مىگويم كه علنى مىبينم كه مملكت را به چهار واگن غلات روسى فروخته‌ايد . .\r\nيك شب عباس ميرزا مخاطب الدوله رئيس تلگراف را طلبيدم و بتوسط او به عين الدوله در خصوص آذوقه پيغامات سخت دادم و گفتم : من به در خانه هر بيوه‌زن بروم و نان بخواهم مضايقه نمىكند ، شما نان به اهل شهر بدهيد تا براى آنها ابواب اميدوارى باز بشود و قسمى مرا غيظ گرفت كه نزديك بود غش نمايم ، و آن شب را شام نخوردم .\r\nعين الدوله ميخواست جمعى از شهر علاوه‌بر ماها بباسمنج بيايند و من تمكين نميكردم و مىگفتم كه من آمده‌ام ديگر حاجتى به ديگران نيست بالاخره به شهر نوشتم ، شهريان قبول كردند دوباره نوشتم و با شاهزاده قطع قرار كردم كه اگر از شهر جماعتى بيايد باسمنج نخواهند آمد بيايند در فتح‌آباد ملكى حاجى عدل الملك كه ميانه شهر و باسمنج است منزل نمايند و از باسمنج نيز جماعتى برود و خطاب من در تبريز با جلال الملك بود ، باز شهريان قبول نكردند [ خود را فاتح مىديده‌اند . م 
  ] در اين اثناء از مشير السلطنه\r\n\r\n\r\n","description":"","footnote":"\r\n( 1 ) بين ثقة الاسلام و مركز جمعا چهل تلگراف مخابره شده است .\r\n","page_name":" 146 ","page_number":158},
  {"content":"\r\n\r\nكه آن اوقات لقب صدر اعظم داشت ، تلگرافى به عين الدوله رسيد پرخطاب و عتاب كه باز اسم كفر و اسلام بميان آورده و تهديدات كرده بود ، جواب بسيار سخت « 1 » و مفصلى تهيه كردم و عين الدوله هرچه گفت قدرى ملايم بنويسيد ، گفتم : شاهزاده در اينموقع نزاع مذهبى به ميان آمد و مشروطه‌طلبان را متهم به بىمذهبى مىكنند ، من تكليف شرعى خود را به عمل مىآورم ، آن تلگراف را كه گفتم ديگر باب مخابره مسدود شد و جواب نيامد . در اين هنگام قنسول روس با اعضاى انجمن در شهر مراوده كرده و در انجمن پاره مذاكرات شده بود و تهديدات از جانب عموم به قونسولها مىشد و بافواه عوام انداختند كه ملت ما را مىكشد و اين شيوه را مدتها بود كه قونسول روس پيش گرفته حتى پشت‌بامهاى قونسولخانه را سنگربندى كرده بود .\r\nو رؤساى شهر هم خيلى تضييقات بقونسول روس كردند ، آدمهاى او و پست او را در ايام تردد بخارج تفتيش مىكردند ، حتى روزى كه پاختانوف قونسول روس ميخواست بروسيه برود ، سردار ملى با سواره‌اش رفت و واگون آنها را تفتيش كرد .\r\nهركس كه از اين حركات منع ميكرد متهم به طرفدارى روس مىشد . . . بارى قونسولها خاصه قونسول روس با انجمن مراودات مىكرده‌اند و انواع صحبتها ميشده و بالجمله باب مداخله را باز كرده خواستند جلب توجهى از ملت نمايند . و در اين ضمن خود را نيز طرف تهديد ملت قرار داده اظهار ترس ميكردند ! ! !\r\nتا مقدمهء آوردن قشون را فراهم بياورند و من در ياسمنج از اين فقرات مطلع نبودم ، مگر گاهى جسته‌جسته خبر ميرسيد و آقايان تبريز ابدا در اين مواد اخطارى و اعلامى نمىكردند و بواسطه پاره ملاحظات مكنونه كه در نظر بعضى اشخاص « 2 » بود ابدا خود را آشنا نمىكردند .\r\n\r\n\r\n","description":"","footnote":"\r\n( 1 ) اين تلگراف شاهكار قلمى ثقة الاسلام است ، در كتاب « زندگىنامه . . » آمده است\r\n( 2 ) توجه‌اش به تقىزاده و امثال اوست\r\n","page_name":" 147 ","page_number":159},
  {"content":"\r\n\r\nدر شب 27 ربيع الاول ( 1327 ق ) خواجه ذكريا تاجرباشى روس و « چارل صاحب » نايب قونسول انگليس بباسمنج آمدند و از جانب شاه تلگرافى آوردند كه توسط سفارت انگليس و روس ( مذاكره با سيم كمپانى نموده بقونسولها اطلاع داده بودند ) كه شش روز متاركه بشود بشهريان آذوقه بدهند .\r\nو همان‌شب 27 سيم تلگراف باسمنج خراب شد و گفتند : سواره بختيارى كه در باسمنج بودند و اردو را ترك كرده به حكم سردار اسعد راه طهران پيش گرفتند در وقت رفتن سيم را قطع كرده‌اند .\r\nشاهزاده عين الدوله در جواب دو نماينده مزبور گفت كه مستقيما به من خبرى نرسيده و بايد خبر مستقيم برسد و در جواب تلگراف تهران نيز نوشت و عين تلگراف تهران را [ آنچه بقونسول‌ها رسيده بوده 
  ] درج كرده كه همچه تلگرافى از جانب شما رسيد و بايد به تمام رؤساى اردو حكم بشود . . دو نفر نماينده مزبور مراجعت كردند [ يعنى ذكريا و چارل صاحب 
  ] و چون سيم تلگراف را مىگفتند كار نميكند قطع مخابره شده ، ما هم ساكت بوديم [ خودش و دو نفر همراهش 
  ] و با كمال دلتنگى و اوقات‌تلخى عمرى بسر ميبرديم .\r\nمن نيز تلگرافى بشاه نوشته به شهر فرستادم از آنجا مخابره كردند كه سعى ما اين بود كه پاى خارجه بميان نيايد - حالا كه وضع كار اينطور شد ما را مرخص نمايند به شهر مراجعت بكنيم ، به اين تلگراف هم جواب ندادند .\r\nرؤساى اردوى بارنج بالتمام كاغذ نوشتند كه ما نخواهيم گذاشت [ غله حمل شهر شود 
  ] و كاغذ را من خودم ديدم شاهزاده على الظاهر اعتنائى نكرده خواست غله حمل شهر نمايد و 25 خروار گندم از غله حسن آقا تاجرباشى حمل واگونها كرده خواست روانه نمايد ، در جلوى باغ صاحبديوان سرباز و سواره ريخته ممانعت كردند كه ما نمىگذاريم غله داخل شهر بشود و اين مسئله از تحريكات رؤسا بود كه خواستند با دستيارى سرباز و سوار بشود .\r\nو من در اين مدت هرچه به عين الدوله اصرار كردم كه تلگرافى ديگر بكنيد و از\r\n\r\n","description":"","footnote":"","page_name":" 148 ","page_number":160},
  {"content":"\r\n\r\nميانج يا اردبيل بفرستيد مخابره نمايند ابدا اعتنائى نمىشد و از تبريز نيز خبر ميرسيد كه اهالى به تلگرافخانه كمپانى رفته خودشان مشغول مذاكره هستند .\r\nروز چهارم ربيع الآخر 1327 بود كه شاهزاده دوباره بمقام مذاكره برآمد مرا بمنزلش دعوت كرد باز اصرار كرد كه به تبريز كاغذ بنويسم و جمعى را دعوت نمايم من قبول نكردم .\r\nجمعى آنجا بودند امير معزز سردار جنگ ، نصير خان بختيارى ، محمد خان امير تومان قازاق و غيره ، عين الدوله به آنها گفت : برويد منزل فلانكس آنجا صحبت بكنيد ، برگشتيم منزل حضرات اصرار كردند كه از شهر جمعى به اردو بيايد و من ميگفتم :\r\nبايد آذوقه بدهيد تا بيايند و مسئلهء دور بميان آمده بود ، باز من تندى كردم و يكى از حاضرين با من معارضه كرد خلقم تنگ شده پرخاش كردم ، امير معزز به آن شخص اشاره كرد .\r\n( من ملتفت نشدم ، ديگران ملتفت شده بودند ) سكوت كرد نزديك بود زدوخوردى واقع شود .\r\n\r\nپافشارى ثقة الاسلام\r\nمجملا آقايان مرا راضى نتوانستند بكنند ، با حاج سيد المحققين رفتند اطاق ديگر و مذاكرات كردند و مرا آنجا طلبيدند ، ديدم كاغذى از قبل عين الدوله مسوده كرده‌اند ، خطاب باهل شهر كه جماعتى بباسمنج بيايند وارد و آذوقه به شهر بدهد در سر باغ صاحب ديوان مبادلهء آزوغه با شهريان بشود . باز من تصديق نداشتم ولى بالكره سكوت كردم قرار شد ببرند عين الدوله آن را ملاحظه كرده جمله را بنويسند و مهر نمايند .\r\nآن‌روز ختم شد اول شب پنجم ماه قريب يك ساعت از شب رفته اعظام الممالك فراشباشى عين الدوله بغتتا با رنگ پريده داخل اطاق شده پيغام عين الدوله را رسانيد و نزد شاهزاده دعوت كرد و گفت : از تبريز كاغذ رسيده فورا برخاستيم در عرض راه پرسيدم كاغذ از كيست ؟ گفت از انجمن است . رفتيم داخل اطاق شديم ديدم چند پاكت\r\n\r\n","description":"","footnote":"","page_name":" 149 ","page_number":161},
  {"content":"\r\n\r\nگذاشته‌اند كه يكى از طرف انجمن بود بشاهزاده و يكى به من و يك پاكت از رئيس تلگرافخانه كمپانى . تلگراف از شاه بود خطاب به عين الدوله و ساير رؤساى اردو كه فورا راه را باز نمائيد و آذوقه به شهر برسانيد و قشون را امر به ترك محاصره بكنيد . اينك سالدات روس وارد سرحد و خاك ايران شد .\r\nصحبت فرستادن آذوقه به شهر شد ، صحبت كردند كه 25 خروار گندم حمل شهر بشود و مذاكره شد كه بكجا تحويل بدهند و قيمتش را از كى بگيرند ؟\r\nمن گفتم : صحبت پول و قيمت چيست شما بايد اين مقدار را كه ميدهيد مجانى بدهيد و بشكرانه بذل نمائيد ، بعد از سئوال و جواب قبول شد .\r\nفردا كه پنجم ماه بود 25 خروار غله حمل شد و ميرزا اسد اللّه 143 را من به شهر فرستادم در اثناء اينمدت در شهر چند فقره ، جنگ شد كه عمده آنها جنگ سردار ملى بود در طرف آجى كه يكى از رؤساى چهاردولى در آن « * » جنگ كشته شد . و هم در اين ايام در شهر هايهو شده مردم خاصه نسوان به خانه سردار ملى و سالار ملى رفته مطالبه نان ميكنند و از آنجا هجوم بانجمن مىبرند و ماده خيلى غليظ شده احتمال خطرات عظيمه ميرفته . و در باسمنج هرروز شهرت مىدادند كه عده كثيرى از شهر به باسمنج آمده تسليم شدند و از تهران امر مىشد كه آنها را در دهات اطراف جا بدهند . مخصوصا روزى اول روز ، از بارنج راپرت دادند كه پنجهزار نفر از شهريان به پناه آمده و اين راپرت را باسمنج بطهران گفت . بعد دروغ بودن خبر معلوم شد ، دوباره تكذيب آن را بطهران گفتند .\r\nاوايل ماه ربيع الثانى بود كه بباسمنج خبر رسيد : مير هاشم 144 خيابانى پسر مير جعفر كه از رؤساء خيابان و صاحبان نفوذ بود ، براى تفرج به سنگر « سارىداغ » كه روبروى بارنج است رفته بود و از سنگر مىگذرد ، فورا گلوله‌اى بكله‌اش مىرسد و\r\n\r\n\r\n","description":"","footnote":"\r\n( * ) معروف به جنگ شام‌غازان\r\n","page_name":" 150 ","page_number":162},
  {"content":"\r\n\r\nهمانجا وفات مىكند ، و اين فقره از عجايب اتفاقات بود و مذكور شد كه قريب هشتصد خروار گندم داشته كه احتكار كرده بود ، بعد از فوتش يكمن هفتهزار مشترى شده بوده‌اند ، و نداده‌اند بالاخره بعد از افتتاح راه خيلى تنزل كرد .\r\n\r\nدرباره دادن آذوغه به شهر و توفيق نماينده ملت\r\nشب ششم ربيع الثانى آدمى از جانب عين الدوله نزد من آمد كه فردا 25 خروار مجددا گندم به شهر خواهند برد به كى تحويل بدهند ؟ گفتم : بانجمن تحويل بدهند ، اما علت 25 خروار چيست ؟ بايد اذن عمومى بدهند ، حامل پيغام بيشتر از اين نميدانست بعد از رفتن او حاج سيد المحققين گفت : گمانم اين است كه نمىخواهند غله را آزاد نمايند ، بلكه ميخواهند روزانه 25 خروار بدهند . فردا شد ، اعظام الممالك فراشباشى دوباره آمد و پيغام شبانه را اعاده كرد من كنجكاوى كردم معلوم شد كه خيالشان همان است كه حاج سيد المحققين گفته بود .\r\nمن اوقات‌تلخى كردم كه بعد از امر مخصوص شاه بحمل آذوقه و تأكيد بر اينكه شما همراهى و عنايت نمائيد علت انحصار چيست ؟ و خيلى تند كردم بالاخره كاغذى نوشته و فقرات تلگراف شاه را درج كرده از عين الدوله توضيحات خواستم و من و حاج سيد - المحققين و حاج ميرزا حاجى آقا هرسه امضاء كرديم كه بفرستيم . بعد از اطراف خواهشى كردند كه كاغذ را نفرستم شب شخصا ملاقات نمايم .\r\nشب هفتم ملاقات شد ، عين الدوله اصرار در حرف خود داشت و من دنبالهء تلگراف را گرفته تند ميكردم ، كه بايد شما جار بزنيد غله و ساير آزوقه را حمل شهر نمايند ، از جمله گفتم : حاج شجاع الدوله با آنهمه سخت‌گيرىها باهل شهر بعد از رسيدن حكم شاه فورا همه‌چيز را آزاد كرد و غله را فرستاد و اذن عمومى داد ، شما چرا تقاعد ميكنيد ؟\r\nبالاخره قهر كرده سكوت نمودم ، شاهزاده ملايم شد ، و به محمد خان امير تومان قازاق\r\n\r\n","description":"","footnote":"","page_name":" 151 ","page_number":163},
  {"content":"\r\n\r\nحكم كرد كه اذن عمومى بدهند فردا كه هفتم بود اذن عمومى دادند .\r\n\r\nنكته :\r\nدر اين مدت شش و هفت روز كه مىگفتند تلگراف باسمنج سيمش معيوب شده حرف نميزند ، شب پنجم ماه كه تلگراف سابق الذكر از تبريز رسيد اتفاقا سيم باسمنج نيز همان شب كار كرد و من يقين كردم كه در همه اين مدت سيم معيوب نبوده و عمدا اين شهرت را داده بودند و اخبار مستقلا به ايشان ميرسيد .\r\n\r\nملاقات ديگر :\r\nشب هشتم ماه ربيع الثانى ( 1327 ق ) با عين الدوله در تلگرافخانه ملاقات شد ، ساير همراهان نبودند آنها بگردش رفته بودند ، من در منزل بودم كه خبر كردند شاهزاده در تلگرافخانه است و طالب ملاقات شما است . رفتم تلگراف شاه را كه رمزا گفته بود ارائه كرد و مخصوصا قيد شده بود كه با ثقة الاسلام مشورت نمائيد در آن تلگراف سواد لايحه‌اى كه سفير انگليس و روس بشاه در تهران نوشته بودند ، درج بود ، و آن عبارت بود از چند فصل ، در يك فصل اين مطلب را نوشته بودند كه چهار ماه قبل نماينده دو دولت محترم بشما تكليف كرديم كه به ملت ايران مشروطه بدهيد بدبختى شما و مملكت شما را ( كلمه بدبختى را مخصوصا داشت ) گرفت و بنصايح ما گوش نداديد ، حالا صريحا مينويسيم :\r\nاگر مشروطه را ندهيد توقع هيچ همراهى و مساعدت از ما نكنيد . شاهزاده از من رأى خواست ، من گفتم : چاره نيست مگر دادن مشروطه . شاهزاده جوابى كه خودش نوشته بود خواند - نوشته بود كه : من مشروطه‌طلب نيستم ولى بقاء تاج‌وتخت را در خانواده خودم طالبم ، چاره اين امر دادن مشروطه است .\r\nبعد حاج سيد المحققين و حاج ميرزا حاجى آقا آمدند و تلگرافى بشاه كرديم كه\r\n\r\n","description":"","footnote":"","page_name":" 152 ","page_number":164},
  {"content":"\r\n\r\nاولش « اى دواى نخوت و ناموس ما » بود . . و در اين دو روز متصل پاپى بوديم كه تلگراف ميانه شهر و باسمنج داير بشود و همان‌شب نيز تأكيد شد ، فردا هشتم تلگراف داير گرديد و تلگرافى از شاه و فرمانفرما آمد كه چاپ شده . . و شهريان نيز از شهر با طهران مخابرات ميكردند . و تلگرافات متعدد به ما كردند كه به شهر مراجعت نمائيم ، ما هم چندين تلگراف بشاه كرديم ابدا جواب ندادند و من از اين ممرّ خيلى دلتنگ بودم . صورت تلگرافات من و طهران در اين مواد همه چاپ شده از جانب شاه نويد دادن مشروطه نرسيد و من حدسم بر اين بود كه در 14 ماه كه روز مولود شاه بود اعلان خواهد كرد .\r\nدر 12 و 13 ماه ( ربيع الثانى 1327 ق ) اهل شهر با طهران مذاكرات مىكردند و در اين ضمن شهريان به ما تلگراف كردند كه شما مداخله « 1 » نكنيد ! ! ! حتى در 13 ماه خواستند مخابره يكسره با طهران نمايند كه باسمنج مطلع نشود . باسمنج قبول نكرد كه قوه كافى نيست . عين الدوله و من در منزل بوديم كه متصل به تلگرافخانه بود ، مخابرات طرفين را مىدانستيم از نايب السلطنه و شاه تلگراف رسيد كه شما در تلگرافخانه حاضر بشويد جواب مجملى داديم .\r\n\r\nموفقيت در گرفتن مشروطه\r\nبارى شب 14 ماه تلگراف اعلان مشروطيت رسيد كه صبح مخابره بشود ، ولى رسما به عين الدوله اطلاع ندادند روز شد تلگراف را مخابره كردند . بعد از آن تلگرافى هم بما از شاه رسيد . . . روز 15 ماه باسمنج را وداع كرده رو به شهر حركت كرديم .\r\nآقاى سيد المحققين مايل شد يكسره برويم بانجمن ، من مايل نبودم استخاره كرد خوب آمد رفتيم كسى از اعضاء نبود ، رفته بودند به تلگرافخانه ، با تلفن گفتند يك و دو نفر آمد بعد از مدتى برخواسته « 2 » به منزل رفتيم و حاج ميرزا حاجى آقا در 8 ماه از باسمنج\r\n\r\n\r\n","description":"","footnote":"\r\n( 1 ) رقباى ثقة الاسلام ميخواسته‌اند نتيجه را باسم خودشان تمام كنند\r\n( 2 ) يعنى برخاسته\r\n","page_name":" 153 ","page_number":165},
  {"content":"\r\n\r\nمراجعت كرده بود .\r\nمن همان طريقهء سابقه خودم را پيش گرفتم با كسى كارى نداشتم و مراوده نميكردم .\r\nحتى به تلگرافخانه كه در اين ايام باز عمومى بود نرفتم و كسى اخبار نيز نكرد ولى آقاى سيد المحققين هرروز تشريف مىبرد و در نظرها بود .\r\n\r\nاظهارنظر درباره علماى مشروطه‌خواه و سپس ذكرى از تقىزاده\r\nاز قديم رفتار پاره علماء ذهن عوام را زده بود و مداخلاتى كه از بعضى روساى روحانيون مىشد اسباب تنفر طباع شده بود ، در اين دوره مشروطه ريش درون سر كرد و علمائى كه مخالفت با مشروطه كردند منفور عامه شدند . اشخاص كه از به دو امر در نظر عوام متهم نبودند و در ايام مشروطه نيز موافقت داشتند عامه طرفدار آنها بودند ، بعضى اشخاص كه ضد نوع علماء بودند در تخريب آنها مىكوشيدند و شب و روز آرام نداشتند و سعى مىكردند كه لكه‌اى بر آنها زده و با صدمه وارد آوردن آن‌ها را برنجانند كه خود به خود كنار بكشند . يا مردم از آن‌ها متنفر شده از دور آنها بپاشند ، چنان كه سابقا ذكر كردم وقتى كه تقىزاده وارد تبريز شد من از او ديدن كرده گرم گرفتم و او با من مراوده كرد تا 18 ماه ربيع الاول ( 1327 ق ) كه انجمن و سردار و سالار به خانه من آمدند از آن‌روز قطع مراوده كرد و بالمره خود را كنار گرفت و بفكر تخريب من افتاد و من غافل از اين ماجرا بودم ولى او در باطن ايامى كه من در باسمنج بودم با بعضى خواص خود كه آنها را با خود همراه كرده بود از قبيل ميرزا اسمعيل نوبرى و شيخ محمد خيابانى و ميرزا احمد قزوينى اسباب‌چينىها ميكرده و يك ابلهى را وادار كرده بود كه بر ضد من بعضى اشتهارات بدهد و بنجف آن‌چه توانسته بود نوشته بود .\r\nبعد از مراجعت من از باسمنج تقىزاده ابدا ملاقاتى نكرد و تلگراف‌خانه را تيول خود نموده ، با طهران بناى مخابره گذاشت و جمعى را در شهر طرفدار خود كرد ، ميرزا\r\n\r\n","description":"","footnote":"","page_name":" 154 ","page_number":166},
  {"content":"\r\n\r\nمحمد رضاى مواسات را اسير خود كرد ، هرچه تلگراف ميكرد نسخه آن را او ضبط ميكرد ، دوردور او بود و مردم به وى تملق مىگفتند و مخصوصا يك روز مرا با زور دعوت تهران بتلگراف‌خانه بردند هرچه تلگراف مىنوشت چپ نشسته پنهانى مىنوشتند كه جزء اتباع خود كسى نداند ، يكروز هم فرمانفرما مرا احضار تلگرافخانه كرد رفتم ولى مشار اليه همان‌روز « مخصوصا » گفته بود كه نخواهم آمد و خيال مداخله در امورات ندارم ، اما بعد از ساعتى آمد و حرفى نزد و آثار انضجار خاطر از ناحيه‌اش ظاهر بود . در اين‌روزها قونسول روس از اقدامات خود مضايقه نمىكرد فرستاد يوسف حكم‌آبادى و حاج محمود حكم‌آبادى را با دو سه نفر ديگر بمحض ادعاى اسمعيل نام حكم‌آبادى كه ضديت با يوسف داشت و مىگفت : مال مرا برده گرفتند و خانه يوسف را خراب كردند ، و حاجى محمود هشتاد ساله نوكر جد و پدرم را كه دائى يوسف بود به جهت انتصاب بيوسف گرفتند .\r\nابتدا امر اين شد كه اسمعيل نام نزد اجلال الملك كه آن‌روزها نايب الاياله بود رفت و شكايت كرد كه يوسف مرا تهديد كرده و شش‌لول به روى من كشيد . اجلال الملك يوسف را از سردار ملى خواست ، او هم فرستاد ، در ظاهر ميانه دو نفر صلح كرد ، اسمعيل از آنجا بيرون رفته بقنسولخانه روس رفت و شكايت كرد .\r\n* * * در اينجا تا اواخر ربيع الثانى 1327 قمرى نوشته شده ولى صفحات مربوط به 31 ماه ( از جمادى الاول 1327 تا آخر ذيقعده 1329 ) بدست نيامده است ، احتمال ميرود يا گم شده و از بين رفته و يا طعمه آتش گرديده است . ظن ضعيف آنست كه بعضى از افراد دودمان بجهاتى از ارائه آنها مضايقه كرده باشند .\r\nروى اين اصل بايد اخبار 31 ماه ماه مزبور از روى نامه‌هاى شهيد بدست آورده شود .\r\nاما از دادن يك توضيح خيلى لازم نبايد خوددارى شود ؛ و آن اينست ، بطوريكه در صفحات ديگر هم نوشته شده است شادروان ثقة الاسلام شهيد ، اين يادداشتها را يوميه و با سرعت\r\n\r\n","description":"","footnote":"","page_name":" 155 ","page_number":167},
  {"content":"\r\n\r\nنوشته و نگاه ميداشته تا بعد اصلاحاتى در آن‌ها به عمل آورده و پس از آن‌كه از هرلحاظ مادا و معنا تكميل شد صورت كتاب بدان بدهد ولى چه سود كه عمرش كفاف نكرده و با مقابلت با مرگ ناگهانى و فاجعه‌آميز نيتش عملى نشده است به جهت سرعت و موقت‌نويسى در بعضى جاها عبارات و جمله‌بندىهاى نسخه‌هاى چركنويس خام و ناپخته است و حتى در برخى جملات از استعمال موصولات و رابطه‌ها صرف‌نظر شده ، چنان كه گوئى حرف مىزند نه آن‌كه مطلب مينويسد : نگارنده نيز اجازه اصلاح آن‌ها را به خود نداده‌ام مگر در موارد شاذّ و نادر و يا در آن‌جا كه ترجمه تحت لفظ تركى است .\r\nاگرچه طرز نگارش معمول به آن‌زمان نيز در انشاء او بىتأثير نبوده است كه مثلا : قزاق را « قازاق » و پست را « پوست » و گنسولگرى را « قونسولخانه » چنان‌كه را « چنانچه » برخاستن بمعنى بلند شدن را « برخواستن » نوشته و فرق بين اين‌دو نميگذاشته - اند ، يا واژه‌هاى فارسى را با الف و ت جمع مىبسته‌اند چون « نوشتجات » و « گذارشات » و غيره و ميان جاندار و بىجان در اشاره به آن فرق قائل نبوده‌اند و بجاى « آن » « او » استعمال مىكرده‌اند ، فرضا « تلگراف را گرفته و او را خواند » . همچنين در به كار بردن افعال توصيفى افراط مينمودند ، چنين بود استعمال افعال معين ، بدين‌نشان كه « پرهيزيد » را پرهيز كرد به كار مىبردند . . .\r\nاما با تمام اين احوال باز مىبينيم ، مرحوم حوادث سالهاى قبل را با آرامش خاطر و كسب اخبار كامل نوشته ، جز اخبار اين سه چهار روزه طوفانى را كه ايام وانفسا و وامصيبتا بوده و روزهاى استثنائى بشمار ميرفته است . خصوصا گرفتارى و تلاش و دوندگى شهيد بدان‌اندازه زياد بوده كه بنابه تقرير همسرش در 24 ساعت زيادتر از شش ساعت و بلكه كمتر خواب به چشم نداشته است . زيرا جز او پناه‌دهنده و مددكننده بمردم وجود نداشته است ازاين‌رو حوادث چهار روز ايام شدت درگيرى را نتوانسته است كاملا برشته تحرير درآورد . چنان كه خواهد آمد و خواهيد خواند . . .\r\n\r\n","description":"","footnote":"","page_name":" 156 ","page_number":168},
  {"content":"\r\n\r\n\r\nداستان اتفاقات يك ماه از آخر عمرش از اول ذيحجه 1329 قمرى : -\r\nاوايل ذيحجه 1329 قشون مجدد روس متدرجا وارد تبريز شد . و در هفتم و هشتم ماه در دامنه كوه « يانق » مشق توپ كردند . در نهم ماه از طهران تلگراف رسيد كه دولت روس اولتيماتوم داده و در انجمن بعضى اشخاص خارج از اعضاء نيز جمع بودند ، اعضاء از نهايت اضطراب فورا رأى داده بودند كه جماعتى براى آوردن حاج شجاع - الدوله و آقاى مجتهد و امام جمعه بباسمنج بروند و فرستاده بودند .\r\nچهار ساعت بغروب مانده امين التجار به خانه من آمد و تلگراف را ارائه كرد ، رفتيم انجمن بعضى اشخاص متدرجا مىآمدند ، از علماء حاج ميرزا رضا آقاى شيخ - الاسلام حاج ميرزا ابو الحسن آقاى صدر الاشراف - حاج سيد على كوه‌كمرى حاضر بودند ميرزا حسين واعظ سرپا ايستاده دعوت باتحاد و اتفاق كرده و استغفار نمود كه ما بد كرده‌ايم شما از ما بگذريد و عوض همه مرا بدار بزنيد و اتحاد نمائيد . :\r\nبالاخره تلگرافى از قول علماء قبل از وقت نوشته حاضر كرده بودند او را تقديم نمودند كه مهر شود و بعد از جرح و تعديل مهر شد و قرار شد فردا كه دهم است در مسجد صادقيه اجتماعى بشود . . . شب شد مجتمعين متفرق شدند و آقايان انجمن ابدا به كسى اظهار نكردند كه جائى حاضر بشوند و شورى نمايند .\r\nروز دهم ( ذيحجه 1329 ق ) اشخاصى را كه بباسمنج رفته بودند احضار كردند و خودبخود ملتفت شدند كه پى آنها فرستادن چاره كار نبوده و ابدا مربوط بهم نيست و آمدن حاج شجاع الدوله به شهر در حالت حاضره جز ضرر بر آنها نفعى ندارد . . . قبل\r\n\r\n","description":"","footnote":"","page_name":" 157 ","page_number":169},
  {"content":"\r\n\r\nاز ظهر در مسجد صادقيه جمعيتى شده بعد قرار ميدهند كه در مسجد جامع اجتماع شود .\r\nاطفال بعضى مدرسه‌ها را جمع كرده بكوچه و بازار انداختند و كلمه « مرگ يا استقلال را » ورد زبان كرده بودند ، من روز اول به مسجد جامع رفتم كسى از اعضاء انجمن حاضر نبودند قدرى تند كردم و بد گفتم كه مردم را دست انداخته دعوت بر اتحاد ميكنند و خودشان اينجا و آن‌جا خلوت ميكنند ، شب صادق الملك كه يكى از اعضاء انجمن بود نزد من آمد به او هم تند كردم كه شما حق نداريد اداره اين قسم امورات را مخصوص خودتان نمائيد . از حدود خود تعدى كرديد ، مملكت را خراب نموديد و خيلى حرفهاى سخت گفتم .\r\nدر اين ايام متصل از تهران و ولايات اطراف تلگرافات تشجيع ميرسيد و همدان و تهران حكم بايقوت امتعه روسيه را دادند و اعصاى انجمن بالاختصاص و بالانفراد و الاستقلال خود را مثل « مركز » ميدانست و اعتنائى به كسى نداشت و نايب الاياله را هم دستخوش خود كرده بودند و هرچه ميخواستند ميكردند .\r\nدر اين ضمن بعضى مجالس ديگر نيز منعقد مىشد كه ظاهرا دعوت بر اتفاق و باطنا غرض مخالفت انجمن و از كار انداختن آنها بود و رأى من در اين بين اين بود كه مدتها است اعضاء انجمن و اتباع آنها امورات را مخصوص خود كرده و آنچه توانسته‌اند كرده‌اند ، در اين آخر كار كه خرابيها لا يعد و لا يحصى است ، موقعى است كه آقايان ميخواهند نقش دربياورند كه سايرين را هم راضى كرده و باز كار دست خودشان باشد و ظاهرا سايرين را هم شريك عمل نمايند .\r\nدر 13 ماه ( ذيحجه 1329 ق ) من خطابه‌اى مسوده كرده و بنايب الاياله و انجمن اطلاع دادم كه مجلس بكنند و جمعى از اعيان و تجار و كسبه و روساى ادارات دعوت نمايند تا آن لايحه خوانده شود - ، نايب الاياله ظاهرا قبول كرد 140 ماه را معين كردند و من در انداختن تكليف به گردن آنها چند ملاحظه داشتم . اولا اينكه تصور ننمايند كه من مخل آنها هستم ثانيا انتخاب مدعوين راجع به آنها باشد و مسئول خودشان باشند و\r\n\r\n","description":"","footnote":"","page_name":" 158 ","page_number":170},
  {"content":"\r\n\r\nتصور نكنند كه من اشخاص را انتخاب كرده‌ام كه هم‌رأى من هستند .\r\nبارى 14 ماه رفتم كسى جز معدودى حاضر نشد من هم كلمه‌اى نگفتم و حاضرين متفرق شدند و امر به همين ترتيب ميرفت و امر مسجد كم‌كم از رونق افتاد . عجب اين است كه در همان اوايل امر ، روزى كه مسجد مملو بوده دو سه نفر قازاق وارد دالان مدرسه مىشود و بعضى مردم ديده در مسجد فرياد مىزنند كه « سالدات آمد » فورا تمام مجتمعين در مسجد كه قريب چهار هزار بوده‌اند ، يك دفعه به هم خورده الفرارگويان هركدام بسمتى ميروند . . بعضى آقايان اعضاء انجمن كه مدير فرقه دو ميقرات [ دموكرات 
  ] و مدير انجمن و مدير مجاهدين بودند ، باطن كار را مىفهميدند ولى ظاهرا سعى داشتند در خفا جيب خود را پر ميكردند .\r\n\r\nخبر رحلت آيت الله خراسانى\r\nخبر رحلت آيت الله خراسانى به شهر رسيد ، مجالس تعزيه منعقد شد و مطلب مهمى اتفاق نيفتاد . مگر اينكه در 25 ماه ذيحجه 329 جمعى سالدات مهمات را آورده در كاروانسراى حسن آقا گنجه كه خيلى نزديك به انجمن و آلاقاپو است سكنى دادند .\r\nشب 29 شهر [ ماه 
  ] مزبور حوالى ساعت سه از شب در پاى ديوار اداره نظميه كه يكى از عمارات آلاقاپو است دو سه نفر سالدات ديده مىشود ، نظميه‌اى را مىكشند .\r\n[ پاسبانى را - م 
  ]\r\nروز 29 سالدات از باغ شمال به اطراف شهر حركت كرد و ريخت باداره نظميه و هرچه آنجا بود [ آژان . م 
  ] بيرون كرد و به مدرسه سعادت كه متصل به ادارهء نظميه است رفت اطفال فرار كرد ، و ( علت رفتن آنجا مظنه براى گرفتن تفنگهاى ورندل كوچك بوده كه شاگردان مدرسه با آن‌ها مشق ميكردند ) .\r\nجنگ 145 بين سالدات و تفنگچيان شهر درگرفت ، روسها به گمان اينكه رعب آنها مردم را گرفته و حكم آنها بىتأمل جارى خواهد شد ، سالدات خود را به اطراف\r\n\r\n","description":"","footnote":"","page_name":" 159 ","page_number":171},
  {"content":"\r\n\r\nمحلات شهر كه گمان مجاهد و تفنگچى و نظميه در آنها ميرفته متفرق كرده بود ، جمعى از سالدات در كاروانسراى على صاغرىچى كه در نزديكى قبرستان محله دوه‌چى است محصور شده و جمعى در اطراف و جوانب كشته شد .\r\nحوالى ظهر آمده مرا به منزل خصوصى نايب الاياله 146 كه در حوالى آلاقاپو است دعوت كردند .\r\nرفتم و تفصيل را آنجا فهميدم ، كارگذار را با ناظم الملك به جنرال قونسولگرى روس فرستاده بودند كه تحقيقات نمايند مراجعت كرد و پيغام او را [ گنسول روس . م 
  ] آورد كه مىگويد : بايد نزع سلاح بشود ، اعضاى انجمن رأى دادند و كاغذ نوشتند كه نزع سلاح مىشود ولى ما براى سنگرهاى شهر به جهت جنگيدن با حاج شجاع الدوله 147 محتاج هستيم .\r\nبعضى در پيش خودشان فخر مىكردند كه سالدات را همچه كشتيم همچه فرار داديم ، اگر يكساعت جنگ بكنيم باغ شمال را به تصرف مىآوريم ، بعضى اشخاص هم بر اين لاف و گزاف مىخنديدند و در باطن از وخامت امر گريه مىكردند .\r\nروز سلخ 148 ماه ( ذيحجه 1329 م ) به خانه حاج ميرزا ابو الحسن 149 آقاى صدر الاشرافى دعوت كردند ، من هم رفتم قرار شد از جانب ملت كاغذى به قونسول روس و كاغذى ديگرى بعموم قونسولها نوشته شود ، مسوده شد . بردند پيش ايالت ، حوالى عصر كاغذها را نزد من آوردند كه نايب ايالت مىگويد من مهر نمىكنم بايد از جانب ملت مهر شود ، در آن‌روز نيز جنگ در حوالى باغ شمال درگرفته ، از ارگ و باغ شمال توپ مىانداختند وقت عصر بغتة توپ شرابنل بنا كرد به شهر باريدن ، من تحمل نكردم و در عين آن ورطه رفتم منزل نايب الاياله ، حتى در راه كه ميرفتيم گلوله شرابنل بفاصله صد ذرع تقريبا بيكى از عمارات خورد ، بارى آنجا رفتم و گفتم : من مصمم شده‌ام كه قونسول را ببينم آخر روز بود رفتم منزل خصوصى كارگذار كه در اول ارمنستان و مسافت زيادى است او را هم ملاقات كردم و بعضى صحبتها شد ، او هم تصويب كرد ولى شب بود و ارمنستان پر از\r\n\r\n","description":"","footnote":"","page_name":" 160 ","page_number":172},
  {"content":"\r\n\r\nسالدات و قازاق راه امن نبود . . . تلگراف مخصوص هم بتهران كردم . . غره ماه شد [ محرم 1330 - م 
  ] باز جنگ سخت درگرفت اشخاصى كه مشروطه‌خواه و مجاهد بودند برياست ابو الحسن خان امير حشمت « * » جنگ ميكردند .\r\n\r\nذيل : ( فراموش شد شب سلخ ماه هرچه سالدات . . . )\r\n( فراموش شد 150 شب سلخ ماه هرچه سالدات در كاروانسراى حسن آقا و اطراف بود ، جمع كردند و بردند بباغ [ شمال 
  ] ملت غيور ريخت كارانسرا و آنچه از سالداتها در كاروانسرا مانده بود ، از فرش و خرت‌وپرت غارت كردند . و بعضى را بكشتند و سالدات روز 29 كه وارد نظميه شده عمارت ايالتى را هم [ متصرف 
  ] گشته بودند ولى اصلا فرصت اقامت نكرده بودند ، تا اينكه امير حشمت مجالشان نداد و رفت در اطاق ايالت نشست و همان روز سالدات داخل حياط انجمن نيز شده بعضى اقدامات كردند و كاغذها را به زمين ريختند ) .\r\n* * * همان‌روز غره ماه سالدات روسى ريخت بمحله خيابان و از روز گذشته بعضى حياطها را هم بهمديگر باز كرده‌اند [ يعنى راه باز كرده بوده‌اند - م 
  ] در خانه‌هاى حاجى حسن ختائى كه تاجر معروف است گشتار موحشى كردند و بقيهء اهل و عيال را اسير كرده بباغ بردند و بعضى اطاقها را آتش زدند و در ساير نقاط نيز كه گلوله بر آنها مىانداختند و مخصوصا حياطى را كه امير حشمت آنجا سكنى داشت آتش زدند و متصل صداى توپ و تفنگ بلند بود و با مارالان جنگ ميكردند و سالدات 151 نيز كشته مىشد و عقب مىنشست روز دوم ماه ( محرم 1330 ه ) اول روز رفتم منزل نايب الاياله ، مشهدى حاج آقا ازبنى\r\n\r\n\r\n","description":"","footnote":"\r\n( * ) تاريخ مشروطه امير حشمت را قهرمان اين جنگ شناخته ، لنين از تبعيدگاهش به وى تبريك گفته است .\r\n","page_name":" 161 ","page_number":173},
  {"content":"\r\n\r\nاعمام ختائيها هم حاضر شده بناى شكايت و گريه و زارى از وقايع خانه ختائيها كرد و گريه و ناله نمود مرا ديگر طاقت طاق شده بلند شدم و به كارگذارى رفتم و از آنجا عزم قونسول‌خانه انگليس كردم ، با قونسول انگليس مذاكرات شد ، گفتم : ما مشروطه را از اين محوطه گرفته‌ايم اصلاح را نيز از اين اطاق ميخواهيم و اما مسئله معين بود آنها هم ترك اسلحه را مىخواستند و مجاهدين غيور تن درنمىدادند .\r\n\r\nبعنوان توضيح : ( در اين چندروز كه كارگذار و نايب الاياله . . . )\r\n( در اين چندروز كه كارگذار و نايب الاياله با قونسول روس مذاكرات ميكرد و پارهء تكاليف از طرفين مىشد ، قونسول روس در همه اظهار عجز از رسانيدن مكتوب و پيغام برئيس قشون كه در باغ شمال است ميكرد و چندين كاغذ بكارگذار نوشت كه ده نفر از غلامهاى قونسولخانه كه كاغذ برده‌اند كشته شده‌اند ، نمىتوانند بروند و سيم تلفن پاره شده و از خط مخابره بالتمام بىخبرم ! ! ! [ در اصل هم سه علامت تعجب دارد - م 
  ] همين روز كه دوم ماه بود اصرار در بستن سيم تلفن ميكردند و ميخواستند كه از جانب اهالى مخالفتى نشود ، تا سيم بسته شود و اين مسئله چند روز بود كه از قونسولگرى خواهش مىشد ولى از پيش نميرفت و مطلب معلوم بود كه تمام مقصود بر امرار وقت بود و همه حرفها بهانه و گرنه تلگراف هوائى ما بين باغ و قونسولخانه موجود بود و ساير وسايل نيز مهيا ) .\r\nشب سيم ماه ( محرم 1330 ق ) حوالى غروب دوم ماه از قونسولخانه انگليس مراجعت كردم ، شب حاج سيد المحققين و ميرزا اسمعيل نوبرى و شيخ سليم و جمعى منزل من آمده در خصوص ترك اسلحه مذاكرات شد بالاخره حاج ميرزا آقا بلورى را كه خود را معاون ايالت ميدانست و نايب امير حشمت بود ( در امر مجاهدگرى ) طلبيدند ، بعد از مذاكرات زياد قرار شد كه ترك اسلحه نمايند .\r\n\r\n","description":"","footnote":"","page_name":" 162 ","page_number":174},
  {"content":"\r\n\r\nروز سيم از طرفين ترك نزاع شد و از جانب قوشون روس اقدامى نكردند و مجاهدين نيز ترك دعوى كرده بودند .\r\nسيم ماه نايب الاياله و اعضاء انجمن منزل من آمدند و بعضى مذاكرات شد ، من حضرات را گذاشته براى ترتيب امر مقتولين خانه ختائىها بقونسول‌خانه رفتم ولدى الورود حكم آنها را گرفتم ، آدم من با آدم ايالت رفت وقت غروب برگشت . من تلاش داشتم [ ساعتى كه به ملاقات قونسول روس رفته بوده . م 
  ] تا نايب الاياله نيامده پاره صحبت‌ها بكنم ، چون نايب الاياله رسميت داشت و قونسول با او مهربان نبود ، من ميخواستم بلكه دوستانه بعضى صحبتها بكنم كه رسمى نباشد و كار بلجاجت نكشد ولى فرصت نشد . نايب الاياله آمد و بناى مذاكره شد تكليف خواست ، قونسول گفت : بايد بايد ترك اسلحه شود ، و تحويل رئيس قوشون بشود و اردوئى وارد خواهد شد ، بايد قدغن نمائيد كه كسى با آن‌ها نزاع ننمايد . . . نايب الاياله گفت : من قدرت اينكه نزاع را منع نمايم ندارم و مادام كه سلاح در دست مردم است ، اجراى اين حكم امكان ندارد . بهتر اين است كه قوشون دولت شما دو سه روز در مرند و يا در صوفيان تأمل نمايد تا سلاح از دست مردم گرفته شود در اينموقع وقت ورود قشون را پرسيد .\r\nقونسول جواب داد كه من وقت ورود قشون را نميدانم زيرا كه راه مخابره ندارم .\r\n( و همان حرفهاى سابق خود را كه در خصوص قطع راه مخابره مىگفت تكرار كرد ) فقط از جلفا تلگراف داشتم كه قشون حركت كرده امروز وارد شوند يا فردا يا روز ديگر اطلاع ندارم و علاوه بر آن من قدرت ندارم كه قشون را منع نمايم .\r\nنايب الاياله اصرار كرد و قونسول امتناع شديد كرد و من در همه اين مذاكرات ساكت بودم و حرفى نميزدم و قونسول مكرر مىكرد كه علاج ترك اسلحه است و قوشون روس را با مردمان بىطرف و با كسى كه در خانه خود را بسته و نشسته كارى نيست . . .\r\nمن به حرف آمد . گفتم : جناب جنرال قونسول مىدانيد كه من روحانى هستم\r\n\r\n","description":"","footnote":"","page_name":" 163 ","page_number":175},
  {"content":"\r\n\r\nو سياسيات را نميدانم و همينقدر مىگويم كه عظمت دولت امپراطورى مقتضى اين است كه به من شرف بدهند با قبول مطالب مصلحانه من . . .\r\nاينكه مىگوئيد كه كسى در خانه خود بنشيند و طرف دعوى نباشد در امن است حرف بىجواب است ولى توپ و تفنگ كور است و باطرف و بىطرف را نمىشناسد ، بايد كارى بكنيد كه توپ و تفنگ انداخته نشود . ملت كه ترك سلاح خواهد كرد و در خصوص ورود قوشون حق بجانب شما است . شما نمىتوانيد قشون را امر بر تأمل نمائيد ، فقط براى شما ممكن است از رئيس قوشون خواهش بكنيد كه قوشون را از بيرون شهر و طرف قره‌ملك وارد شهر نمايند ، ظاهرا اين حرف مرا قبول كرد . بعد نايب الاياله رفت و من بفاصله از او بيرون آمدم ، درثانى معلوم كردم كه بعضى اشخاص كه ترك مجادله را ديده‌اند فورا بفكر آوردن حاج شجاع الدوله به شهر افتاده در شهرآشوب كرده‌اند و اعضاء انجمن نيز تصديق اين دعوى را كرده‌اند و هايهوئى به شهر افتاده .\r\nشب چهارم اعلان ترك اسلحه نوشته شد و قرار شد از چهارم ماه نزع اسلحه بشود .\r\nروز چهارم همان هيجان و پى حاج شجاع الدوله رفتن دنيا را آشوب كرده و نايب - الاياله را از كار بازداشته ، يكى مطالبه خون مقتولين مىكند ديگرى بهواخواهى حاج شجاع الدوله افتاده شهرآشوب شده و جماعتى كه پى حاج شجاع الدوله ميرفته‌اند بيرق انجمن را شكسته‌اند .\r\n\r\nتحصن امان الله ميرزا جهانبانى\r\nهمان « * » روز چهارم نايب الاياله بقنسولخانه انگليس رفت و بست نشست و استعفاء\r\n\r\n\r\n","description":"","footnote":"\r\n( * ) براى دانستن جزئيات اين جنگ چهار روزه به كتاب « زندگىنامه شهيد » مراجعه شود .\r\n","page_name":" 164 ","page_number":176},
  {"content":"\r\n\r\nكرد و عصر همين روز از طرف آجى [ رودخانه است - م 
  ] بناى انداختن توپ و شليك شديد شد و معلوم شد كه قوشون تازه وارد شده است .\r\nشب پنجم ماه ( محرم 1330 - م ) امير حشمت با بعضى اشخاص از شهر بيرون رفتند و جمعى از من تكليف خواستند من نصيحت كردم كه اسلحه خود را ترك نمايند و بمردمان بىطرف بسپارند .\r\nروز پنجم مردم دسته‌دسته به خانه من آمده تكليف ميخواستند من هم بستن در خانه و ترك اسلحه و سكوت و سكون را توصيه ميكردم كه ناگاه ميانه پنج و شش ساعت از دسته رفته غرش توپ شرابنل از سمت آجى و باغ شمال بلند شد و گلوله به شهر ريخت و يك قيامت عظيمى بلند گرديد ، مردم جوق‌جوق به خانه من مىآمدند و چاره جز تمكين نبود و به حمد الله صدمه نرسيد و گلوله‌ها در هوا مىتركيد و شكسته‌هايش به شهر ميريخت و بعضى جاها خود گلوله شرابنل افتاد ولى صدمه كلى نزد و همين روز برخى از اسلحه‌ها تحويل رفيع الدوله شد .\r\nعصر همان‌روز باز توپهاى كنار آجى ( رودخانه تلخ . م ) و شهر غريدن گرفت و قسم خيلى 152 شديد شليك شد و درثانى گفتند : كه بعضىها در طرف سلاخ‌خانه عمدا تفنگ خالى كرده‌اند و اين هنگامه بلند شده شب ششم ماه نيمساعت از شب رفته باز صداى توپ بلند شده توپ خشكه و گلوله‌دار مىانداختند ، ساعت هفت نيز همين ترتيب را از سر گرفتند و آن‌شب استراحت بر مردم حرام شده و وحشت فوق العاده به عموم مردم دست داده بود .\r\nروز ششم سكون عمومى شد و شيليك موقوف گرديد ، ارگ را تصرف كردند و بعضى محلات بقونسولگرى روس كاغذ نوشته خواهش ترك شليك كردند . و وقت عصر اردوى كنار رود آجى وارد شهر شده از كوچه قائم‌مقام بباغ رفتند و آلاقاپو - را سالدات گذاشته درش را بستند و آن‌چه تفنگ تحويل شده بود همه را با اسلحه و توپ و غلات كه در ارگ بود ضبط كرده بباغ بردند . . .\r\n\r\n","description":"","footnote":"","page_name":" 165 ","page_number":177},
  {"content":"\r\n\r\n\r\nاز گردآورنده :\r\nميتوان گفت تا روز هفتم محرم 1330 هجرى قمرى هرچه اتفاق افتاده مرحوم شهيد نوشته و راجع بروزهاى هشتم و نهم يادداشتى نكرده و اگر هم چيزى بقلم آورده يك و دو فقره نامه خصوصى به اين و آن بوده است .\r\nو همچنين عباراتى كه بقلم شادروان ثقة الاسلام آمده جملات ناتمام زير است كه متبدا را نوشته ولى از خبر آن اثرى بجا نگذارده است . .\r\n« علت بهم‌خوردن ترتيبات اين بود كه از ابتداء امر مشروطه بعضى اشخاص خيالات بلند كرده و پى تحصيل نفوذ افتادند . . . »\r\nپايان\r\n\r\n","description":"","footnote":"","page_name":" 166 ","page_number":178},
  {"content":"\r\n . \r\n","description":"","footnote":"","page_name":" 167 ","page_number":179},
  {"content":"\r\n\r\n\r\nنامه‌ها و رساله‌هاى ثقة الاسلام شهيد\r\nشادروان ثقة الاسلام شهيد تبريزى ، در ميان علماء و روحانيان آذربايجان ، بلكه تهران از پركارترين شخصيتهائى است كه بظهور رسيده است . بازماندهء آثار قلمى او نشان ميدهد كه بعد از طى دوران تحصيل در عتبات عاليات و رسيدن باجتهاد و مراجعت به تبريز حتى يكروز هم از مطالعه و مباحثه و مكاتبه و افاضه و استفاضه فارغ ننشسته است .\r\nبراى اينكه خوانندگان ارجمند از مدارج علمى و ادبى و ميزان فعاليتهاى قلمى آن مرحوم مطلع شوند ، بهتر است كتاب « زندگىنامه » او را كه جداگانه چاپ شده ، مورد مطالعه قرار دهند . . آنچه در اينجا مورد بحث قرار مىگيرد مربوط به كميت و كيفيت نامه‌ها و مكاتبه‌ها و رساله‌هاى او از 1318 تا محرم 1330 هجرى است كه اگر از 500 فقره تجاوز نكند كمتر نخواهد بود و دريغا كه بيشتر از يك‌سوم آنها بدست ما نرسيده ؛ از قبيل نامه‌هائى كه به مستشار الدولهء صادق و حاج ميرزا آقا فرشى و عين الدوله و فرمانفرما و ميرزا فضلعلى آقاى مولوى و ديگران نوشته است .\r\nاستاد عبد العلى كارنگ مىنويسد : منشآت و مراسلات ثقة الاسلام ، چون\r\n\r\n","description":"","footnote":"","page_name":" 168 ","page_number":180},
  {"content":"\r\n\r\nكاغذ زر بطور متفرق در گنجينه دوستاران زبان شيرين فارسى و علاقمندان حريت و آزادى و پيروان مكتب آن مرحوم نگاهدارى مىشوند و از دو لحاظ حايز اهميت‌اند :\r\nيكى از اين لحاظ كه مانند منشآت قائمقام - فراهانى و حسنعليخان اميرنظام گروسى ، نمونه‌اى از شاهكارهاى ادبى زبان فارسى بشمار ميروند ، و ديگر از اين لحاظ كه پارهء از پرده‌هاى ابهام تاريخ قرن اخير ، مخصوصا صدر مشروطيت را كنار مىزند . . » و نيز مؤلف جزوه‌هاى رهبران مشروطه مىنويسد « نوشته‌هاى ثقة الاسلام ساده و پرسوز است و مايهء ادبى دارد » ، هكذا ديگران مثل دكتر شفق و مستشار الدوله صادق و فرشى و نديم‌باشى و مشكوة الممالك ، هريك بنوعى اظهارنظر كرده‌اند كه آوردن همهء آنها موجب اطاله است .\r\nخود نگارنده نيز از صفحه 63 تا 75 كتاب « زندگىنامه » آن مرحوم نظراتى اظهار كرده‌ام كه آوردن تمامت آنها سخن را به درازا مىكشاند مگر فشرده‌اش را كه چنين است :\r\nاگر اين نامه‌ها كه هريك از دو صفحه كمتر و از پانزده صفحه زيادتر نيست كلا مانده بود ، بىگمان گنجينهء بىمانندى ميشد حاكى از معانى عالى و مباحث متعالى و قضاياى تاريخى كم‌تالى ؛ او براى خود سبك ويژه‌اى دارد كه نمونه است از شيوه نگارش اميرنظام گروسى و طالب‌اوف باضافه طنزهاى نمكين و اشارات شيرين و گواه‌آوريهاى بجا از تك بيت‌هاى بهترين از شعراى بزرگترين و سخنانش سرشار از صفا و صميميت است . » ولى حالا كه هشت سال تمام با شيوهء نگارش و طرز انديشهء آن شادروان ممارست دارم ميتوانم استنباطات سابق خود را بدينسان تكميل كنم كه : اگرچه ثقة الاسلام ، از حيث فكر و روشندلى از آثار كتبى مرحوم ميرزا يوسف خان مستشار الدولهء بزرگ و مندرجات كتابهاى طالب‌اوف و مطالب جرايد مصرى و عثمانى و قفقازى متأثر شده و از ديگر روزنامه - هاى فارسى مقارن دورهء مشروطيت انديشه‌يابى كرده است اما در ساحت ذكر و قلمزنى از سبك هيچيك تغذيه و تقليد كامل ننموده است ، بلكه شيوه‌اش خاص خاص خود او است .\r\nبديگر زبان نوشته‌هاى آن مرحوم نمونه تغيير و تبديل ناگهانى طرز نگارش دوران\r\n\r\n","description":"","footnote":"","page_name":" 169 ","page_number":181},
  {"content":"\r\n\r\nماقبل و مابعد مشروطه مىباشد ، يعنى شيوه نوى كه با وجود اختلاط با ابزار كهن نوعى از رنسانس را ارائه‌گر است .\r\nشاهد اين مدعا پرش آن مرحوم در مدت هفت سال از شيوهء اميرنظام‌پسند بشيوهء عموم‌فهم است ، در ترجمهء كتاب « بث الشكوى » اثر معروف « عتبى » مهارتى به كار مىبرد كه براى اميرنظام گروسى والى دانشمند آذربايجان اعجاب‌انگيز مىشود چنان كه در نامه ستايش‌آميزى به وى مينويسد « ترجمه چون لؤلؤ منثور و گلبرگ ممطور شما را ديدم ، بىتملق و نفاق و بىمبالغه و اغراق بايد بگويم :\r\n رو كه برآمد ترا بكلك سخن‌گوى * آنچه على را به ذو الفقار برآمد » \r\nاين شيوه مزين و مرصع و گاه متكلف در ذهن پرابداع او بطورى تغيير شكل يافته و ساده مىشود كه گوئى يك طهرانى الاصل در ميان خانوادهء خود حرف مىزند ! بموازات اين عمل وقتى دماغ دارد و دل ، و طرفى با پسند مشكل با شيوه قائمقام پيش مىآيد كه فصاحت را با بلاغت درهم مىآميزد و يا در لفظ و معنى تفنن‌هائى مىكند كه شيوهء نگارش معتمد الدوله فرهاد ميرزا را به ياد مىآورد .\r\nگاه با طبع شوخ و ظرافت‌پسندش جملاتى مىپروراند كه تركى و فارسى و عربى و فرانسه را مخلوط هم مىكند و خواننده را ميخنداند .\r\nاما ، هنر واقعى ثقة الاسلام در نامه‌هائى پديدار مىشود كه به برادرانش به عتبات و بدوستان خيلى خصوصى و صاحب‌دلش بشهرهاى ديگر مينويسد ، اصل نسخه‌هاى اين نامه‌ها نشان ميدهد كه وقتى قلم در دست مىگيرد ، عبارات و جملات يك‌دست و صاف و بىنشيب و فراز را مثل باران روى صفحات كاغذ ميريزد ، بىآنكه لفظى را قلم بزند يا عبارتى را اصلاح نمايد . در اين عدم اصلاح است كه بعضى از موصولات و برخى از علامات مفعولى نانوشته ميماند .\r\nعجب اينجا است كه در اين نامه‌هاى سيال بىتكلف به آتش‌افروزى هم ميپردازد ، خاصه وقتى كه ميخواهد از وطن‌پرستى و عقيده بآزادى و لزوم مشروطه سخن بگويد ، آن عبارات ساده را به اسلحهء ناريه تبديل مىكند يا بخواهد شخص صاحب‌مقام و تمكن را\r\n\r\n","description":"","footnote":"","page_name":" 170 ","page_number":182},
  {"content":"\r\n\r\nبه انجام خدمات ملى و ميهنى وادار سازد ، هرجمله‌اش چراغى مىشود كه ذهن تاريك خواننده‌اش را روشن مىنمايد .\r\nاما نكاتى كه لازم به واضح شدن و به بعضى سئوالات مقدر جواب دادن باشد اين است كه همانگونه كه در كتاب « زندگىنامه . . . » دوران آزاديخواهى و سير مبارزات او به مراحلى از : جستجوگرى ، دريافت ، جبهه‌گيرى ، بعد يأس و كناره‌نشينى و روى آوردن دوباره و شيفتگى و ايستادگى تقسيم شده ، در اين مراسلات نيز اين چرخش سايه افكن است . اگر خوانندگان عزيز به جملات و مفاهيمى بربخورند كه مورد انتظارشان نبوده و با الگوهاى امروزين قابل سنجش و شناخت نباشد و در ذهن آنان ترديدى حاصل شود ، بايد اين نكته را بدانند كه .\r\nاولا قضاوت شاهد عينى كه دردها را لمس مىكند ، غير از قضاوت غايب است كه حوادث را از پشت‌سر نگاه مىكند و از قيامت خبرى مىشنود . ثانيا ثقة الاسلام عالم روشن و آينده‌نگر است ، او تغيير و ترقى مملكت را خواهان و از استبداد و بيداد گريزان است ، به شرطى كه تبدل و تطور در مسير عقلانى باشد و انديشمندانه به كار افتد ، تا حقانيت مشروطه محفوظ ماند و دشمن را دست‌آويزى نباشد . درعين‌حال چون يك فرد شورشى و انقلابى مايل به خونريزى و افراطكارى نيست لذا نميخواهد ديگرگونى و تغيير وضع آن‌سان ناگهانى و برق‌آسا و بىفكرانه باشد كه ترميم و جبرانش ممكن نشود .\r\nو اينكه او در نامه‌هاى خود ميان « مشروطه‌خواه » و « مشروطه‌چى » فرق ميگذارد ، براى اين است كه اولى را صاحب عقيده و مسلك مىشناسد و دومى را « شغل‌ساز و دكاندار » ميداند و معتقد است كه عمل دسته دوم جاهلانه و خروج از اعتدال و دور از منطق انقلاب است .\r\nاما چون در اعتقاد به مشروطه پابرجا است لذا اين موضوع را فراموش نمىكند كه به مجرد بروز اختلاف بين نيروهاى اجرائى انقلاب ، دست‌بكار شده دوگانگى را به يگانگى تبديل سازد ؛ بدانسان كه ديدوبازديد محلات تبريز را طرح‌ريزى و اجرا كرد و اختلاف مجاهدين « قفقازى » را با مجاهدين « مركز غيبى » رفع نمود ، كه كسروى اين كار را از\r\n\r\n","description":"","footnote":"","page_name":" 171 ","page_number":183},
  {"content":"\r\n\r\nتظاهرات شكوهمند انقلاب مشروطه ميداند .\r\nنكته جالب‌تر ابراز يك نوع تقيه و محافظه‌كارى در برخى از نامه‌هاى اوست كه مثلا مينويسد :\r\n« مداخله ندارم ، كناره گرفته و در به روى خود بسته‌ام » اين نيز از آينده‌نگرى و مصلحت‌دانى اوست كه نميخواهد در ميان طوفان غرق شده و بهدر برود بلكه تا ميتواند قواى روحى و جسمى خود را محفوظ نگاه مىدارد كه در هنگام تنگنا به كار اندازد و از آن بسود توده مردم نتيجه بگيرد ؛ چنان كه در سفر باسمنج گرفت و نيز بعد از رفع بحران و روشن شدن اوضاع در راه سازندگى و ترميم خرابيهاى آذربايجان بتلاش پرداخت .\r\nنصرت الله فتحى\r\nشش سال قبل از آغاز مشروطه در امتحان مدرسه‌اى حضور يافته و اين نامه را به مدير مدرسه نوشته است\r\n\r\nنامه شماره 1 سلخ شعبان 1318\r\nعرض مىشود ديروز كه در مجلس امتحان معلمين مدرسهء معرفت حاضر شدم از وضع و ترتيب و حسن تعليم و تربيت نوخواستگان وطن مقدس نوعى سرمست شدم كه هنوز نشأ آن در ذوق جان است و دل در قمار آن بگروگان . خداى را شكر كه آب و گل وطن عزيز ما نيز از اشعه خورشيد تربيت نونهالان مستعد ميپروراند و از گلبن معرفت شكوفه‌هاى رنگارنگ ميشكافاند .\r\n بلبل ز شاخ سرو به گلبانگ پهلوى * ميخواند دوش درس مقامات معنوى - \r\nيعنى بيا كه آتش موسى نمود گل تا از درخت نكتهء توحيد بشنوى - بلى فيض روح القدس ار باز مدد فرمايد - ديگران هم بكنند آنچه مسيحا ميكرد . حاليا كه ذو الفقار در نيام است\r\n\r\n","description":"","footnote":"","page_name":" 172 ","page_number":184},
  {"content":"\r\n\r\nوقت آنست كه زبان سعدى در كام نماند - موقع شمشيربازى گذشت حاليا زمان زبان پردازى است . سيل عزم بنيادفكن را بند شاپورى در موقع لزوم است و يأجوج مأجوج فتنه را سد سكندرى مانع از هجوم . تحصيل اين سعادت جز با بنياد رصين علم نبايد و آنچه بناى آن نه بعلم است نپايد و آنچه نپايد دلبستگى را نشايد اميدوارم انشا الله از يمن توجه جنابعالى اين نوشكفته‌گان باغ دانش و تازه‌نهالان چمن بينش در اندك‌وقتى وطن عزيز را با گلهاى معرفت معطر سازند و درختهاى كشن پربار سايه‌انداز شوند .\r\nاز خدا خواهيم توفيق ادب - بىادب محروم ماند از لطف رب زياده عرض نيست .\r\nدو جلد از رساله ( ترجمه بث الشكوى ) كه از ترجمه‌هاى خام نويسنده است يكى براى فرزند محترم جناب آقاى ميرزا محمد عليخان ( اسمش را نميدانم ) و يكى براى سركار بيوك خان فرزند محترم جناب مير آقاسى خان فرستادم\r\n از دست بسته چه خير آيد و از پاى شكسته چه سير * دست كوتاه است خرما بر نخيل . \r\n* * * نامه‌هاى مرحوم ثقة الاسلام به برادرانش كه در عتبات بوده‌اند و به سايرين در عرض سالهاى 1322 الى 1329 هجرى .\r\n\r\nنامه شماره 2 بيست و هفتم ربيع الثانى 1322\r\nخطاب به ميرزا محمد آقا\r\nجناب نور چشما مكرما . نوشته شما در بيست و نه ماه گذشته رسيد و از خبر سلامتى شما خيلى خوشوقت شدم من غفلت ميكنم پارهء اخبار را بشما نمىنويسم شما مينويسيد خوب است اجمالى بنويسم .\r\nامين الدوله در رشت مرحوم شده صحيح است .\r\nحضرت شيخ 153 بتهران تشريف نبرد شاه را به شاه عبد العظيم بردند در صحن ملاقات\r\n\r\n","description":"","footnote":"","page_name":" 173 ","page_number":185},
  {"content":"\r\n\r\nشد ، محاسن حضرت شيخ را زيارت كردند و خواهش كردند دعائى براى شاه بخواند ، حضرت شيخ هم دست محترم را بر سر و سينه همايونى گذاشته دعا خواندند ، سه هزار تومان پول دادند دينارى قبول نكردند و از كسى از اولياى دولت يك قاز نگرفتند .\r\nجناب مستطاب حاج ميرزا حسن آقا مجتهد از راه اردبيل مىآيند روز سه‌شنبه 29 ماه جارى وارد ميشوند جناب سعد السلطنه مدتى است تشريف آورده‌اند ولى دست به كار نزده‌اند امورات خيلى مختل است خيلى تيول‌ها برگشت 154 شده و مردم را دستى بگير كرده‌اند ، من صريحا گفته‌ام كه توى صندوق نميتوانم بروم خفه ميشوم . جناب امام جمعه اين مطلب را پيغام كرده است حالا يك ماه است تشريف آورده‌اند ولى ابدا آب از آب نمىجنبد براى صندوق . . . خرج است دهشاهى . . . اجرت صندوق . صريح گفتم نقد دادن و نسيه گرفتن كار مشگلى است . به تبريز شور انداخته‌اند كه در تهران ناخوشى است تلگراف كردم خبر سلامتى رسيد و خيلى مختصر بوده است با وجود اين ارامنه و فرنگىها در هجرت هستند و تبريزيها را به وحشت انداخته‌اند . ما مردمان بىعقل هم تصور ميكنيم كه ارامنه علم غيب دارند .\r\nحضرت اقدس و الا 155 در شهر تشريف دارند حتى رفتن ييلاق و بايندور را عجالتا موقوف كرده‌اند و حال آنكه قبل از وقت خيال داشتند .\r\nبقيه مسائل خانوادگى است . على\r\n\r\nنامه شماره 3 مورخ 4 جمادى اول 1322\r\nجناب نور چشما مكرما . بعد از تاريخ 4 ربيع الثانى ديگر كاغذى از شما نرسيده و با در تهران شدت داشته ولى اينروزها تخفيف يافته در سلطان‌آباد و كاشان شديد است ، پسر حاج مختار خان كه در سلطان‌آباد به تجارت رفته بود از و با فوت شد مجلس ختم گذاشتند .\r\n\r\n","description":"","footnote":"","page_name":" 174 ","page_number":186},
  {"content":"\r\n\r\nجناب مستطاب حاج ميرزا حسن آقا روز پنجشنبه 29 ماه گذشته تشريف آوردند و روز جمعه منهم آدمى فرستاده احوالپرسى كردم .\r\nحضرت اقدس و الا در شهر هستند و عجالتا خيال رفتن بخارج را ندارند بملاحظه مردم كه اسباب خيال نشود بجانقور هم نميروند .\r\nهوا خنك است هفته گذشته « آغ‌يل » « * » چند روز آمده و هوا را منقلب كرد از شب جمعه « مه » ميايد و خيلى تند و سخت است هوا هم خيلى خوب است به حمد اللّه از هرجهت آسايش و امنيت است .\r\nمسئله صندوق هنوز هم در بوقچه است ابدا بده و بگير نيست همه مات و متحيرند تيولات مردم را خيلى برگشت كرده‌اند از مواجب رضا خان و برادرانش هم كه سيصد و چهل تومان است دويست تومانش چون انعام است برگشت كرده‌اند معلوم نيست مقطوع شده يا در تهران خواهند داد ، در تهران هم قيامت است همه از شهر فرار كرده‌اند و در اطراف هستند خوب بهانه‌اى بدستشان افتاده احدى را نميتوان ديد .\r\nجناب مفخم الدوله 156 دختر جناب مشير الدوله را گرفتند ، يك تخته سجاده ابريشمى برايش فرستادم .\r\nكربلائى على پسر حاجى كاظم حريرى وارد شهر شد به حمد الله سلامت است .\r\nحضرت شيخ گفتند اوايل ماه از خراسان حركت خواهند كرد ، جناب امام جمعه و ساعد الملك از جناب حاجى ميرزا حسن آقا بازديد نكردند ولى پسر مرحوم حاج رضا خان نوه مجتهد مرحوم تا باسمنج با دبدبه و جمعيت باستقبال رفته بود .\r\n. . . جناب مشكوة الممالك را حضرت اقدس خيلى مرحمت فرمود شب و روز حاضر خدمت هستند . ساعت « فردنومتر » طلائى مرحمت كردند با چهارصد تومان مواجب و فعلا قرب خوبى دارند .\r\n\r\n\r\n","description":"","footnote":"\r\n( * ) باد سفيد\r\n","page_name":" 175 ","page_number":187},
  {"content":"\r\n\r\n. . . در شهر به حمد اللّه بقسمى صحت هست كه امراض متداوله و وقيات معمولى هم نيست ، اگر طناب به گردن ناخوشى انداخته به شهر نياورند ، خودبخود نخواهد آمد - على .\r\n* * * \r\nنامه شماره 4 - 11 ربيع الاخر 1323\r\nخطاب بميرزا محمد آقا برادرش\r\nنور چشما مكرما كاغذ ميرزا محمود آقا « * » در يازده ربيع الاول رسيد عجب است از هم جدا بنجف مشرف شده‌ايد ؟ ! اين وضع شما را من نمىپسندم اين تناقض و مباينت را مىرساند . در شهر غربت اين قسم كارها در نظر مردم مستحجن شمرده نمىشود ؟ !\r\nما بين ارامنه و مسلمين نخجوان و ايروان نزاع سخت شده در نخجوان گويا مسلمين غالب شده‌اند برعكس ايروان كه ارامنه غلبه دارند . اخبار موحشه ميرسيد تا اينكه ديروز تلگرافى رسيد خطاب بجناب مجتهد و ميرزا صادق آقا كه مسلمين محصورند شما از فلان ارمنى ( اسم نكرهء دارد ) به فلان ارمنى تلگراف بگيريد اين تلگراف در بازار شهرت كرد و قال‌مقال شد .\r\nحوالى عصر يك نفر مسلم با ارمنى طرف مشاجره مىشود برحسب معمول و متداول چنان‌كه رسم است مسلمين ميخواهند ارمنى را بزنند فرار مىكند و فرار او باعث هيجان مسلمين مىشود و اهل بازار چنان تصور ميكنند كه آشوب شده فورا از ترس جان چنان‌چه رسم و معمول حضرات است دكان‌ها را مىبندند و اسباب وحشت عمومى مىشود ، بهرحال از جانب مركز كل بگلربگى رفتند و فراشها و مأمور و سواره و پياده دور ارمنستان گذاشته شده اطمينان داده شد و به علماء كاغذها نوشتند كه از مردم تسليت خاطر نمايند و\r\n\r\n\r\n","description":"","footnote":"\r\n( * ) برادر ديگرش\r\n","page_name":" 176 ","page_number":188},
  {"content":"\r\n\r\nنگذارند فتنه بشود به حمد اللّه عجالتا فتنه خوابيده است بازارها را بازكردند و فعلا امنيت كامله است تا بعد چه شود . على\r\n\r\nنامه شماره 5 دوم جمادى الاول 1323\r\nنور چشما مطلبى تازه نيست مجمل واقعه همانست كه به خط آقا معالى 157 نوشته شده . . . .\r\nجناب آقا ميرزا جواد 21 ماه با احترامات شايان وارد شد حالش و صورت ظاهرش مريض بودن را مينمايد . . . .\r\nآنچه در ظهر نامه نوشته‌اند بقرار ذيل است :\r\nسانحهء تازه كه اتفاق افتاده مسئله حضرت آقاى شكاك 158 است . در رجب سال گذشته سوق عسگر براى گرفتن مشار إله شد بعد از صدمات زياد كارى از پيش نرفت بعد از ورود حضرت اجل آقاى نظام السلطنه جعفر آقا شكاك را به تبريز خواسته استمالت كردند و مدتى سلمته السلام و آزاد بود تا اينكه ديروز قرار مرخصى او را ميدهند و ضمنا خيالى كه داشته‌اند وقت غروب چهارشنبه غره ماه براى مرخصى يا دادن خلعت بحضور ميطلبند . در اينجا حكم مىشود با گلوله بزنند از آن جائى كه هشت نه نفر از آدمهاى او دائما مسلح بوده‌اند آدمهاى او را ميخواهند بگيرند و بكشند . نزاع طولانى مىشود و از اول غروب تا 2 ساعت از شب متصل تفنگ مىانداختند تا اينكه 2 نفر هم از آدمهاى او را مىكشند و جمعى از اينطرف به قتل ميرسند كه نميدانم از گلوله دشمن بوده يا از زخم دوست . چهار پنج نفر هم از اتباع جعفر آقا شكاك راهى پيدا كرده از پشت بامها فرار ميكنند و بكوچه ميافتند يك نفر گچ‌پز بخت‌برگشته داد مىزند كه جعفر آقا است فرار مىكند ، همانجا او را مىزنند فورا مىميرد و راه باغميشه را پيش ميگيرند . چون پياده بوده‌اند گمان نميرود جانى به در ببرند ، خبر ندارم كه چه شده‌اند ؟ از جمله\r\n\r\n","description":"","footnote":"","page_name":" 177 ","page_number":189},
  {"content":"\r\n\r\nمقتولين نايب عسگر فراشباشى محله دوه‌چى است و يكنفر آبدار و 2 نفر پيشخدمت حكومت [ اين امر يكى از اشتباهاتى بود كه اسمعيل آقا سيمكو را بخونخواهى برادر واداشت و 25 سال طول كشيد و به دولت و ملت گران تمام شد . م 
  ]\r\n* * * \r\nنامه شماره 6 ماه شوال 1323\r\nبعد از عنوان و شرح علت تأخير جواب و خبر چند فقرهء زلزله در تبريز و در ولايات اطراف تبريز كه چندين ده را پايمال كرده و نفوس زيادى تلف شده است مىپردازد باينكه :\r\nواقعه‌اى پارسال در ارومى اتفاق افتاده بود يعنى لابرى نامى از مسيونرهاى نصارى را كه ايرانى و در آمريكا تحصيل كرده بود كشته بودند و در عرض سال متصل در سئوال و جواب بودند بالاخره از روى تهديدات دولت انگليس و ضعف كلى كه براى دولت روس از مسئله محاربه هست قريب يك ماه قبل حكم شد پنجاه هزار تومان خون بندى اين مسئله شده نصف آن را حضرت اقدس و الا وليعهد و نصف ديگر را جناب حاج نظام الدوله كه حاكم بوده‌اند بدهند . حضرت اقدس وليعهد بدون سئوال و جواب مرحمت فرمودند . حاج نظام الدوله هاىوهوئى كرد و در تلگرافخانه بست نشست آخر نشد داد يعنى برات بوعده سه ماهه داد و خودش عازم تهران شد حكومت را به حضرت و الا امامقلى ميرزا ، دادند . حكومت خوى را به حضرت و الا ثقة الدوله دادند با زور قبولاندند . . . [ اين امر از نتايج كاپيتولاسيون بوده است . م 
  ]\r\n* * * \r\nنامه شماره 7 ذيقعده 1323 هجرى\r\nروز پنجشنبه 28 شوال كه به حساب سيزده عيد نوروز بود دو سه نفر از نسوان به\r\n\r\n","description":"","footnote":"","page_name":" 178 ","page_number":190},
  {"content":"\r\n\r\nمحلهء « ليل‌آباد » مىرفتند در يكى از كوچه‌ها كه مشترك ما بين مسلمين و ارامنه است ، يكنفر ارمنى به يكى از نسوان حرف زشتى زده و كار بمشاتمه رسيده ، ضعيفه بواسطه قوت اسلاميت و ضعف بشريت تحمل اقوال او را نياورده صدا بلند شده و در اين بين جمعى از مسلمين كه در كوچه در سر عبورومرور بوده‌اند ملتفت اين عمل شده خواسته‌اند كه دفع شر نمايند ، ضعيفه چون خود را منسوب بيك دودمان عالى سيادت نموده بوده ( . . . . ) جمعى از عوام اشاعهء اين مطلب نموده باقتضاء غيرت دينى خواستند كه ارمنى را مجازاتى بدهند ، ارمنى هم فرار كرده توى قونسولخانه . . . پناه برد . اجامر و اوباش كه اين قسم اتفاقات را مقدمهء غيرمترقبه اجراء هوا و هوس خود ميدانند ، دامنزن آتش فتنه شده خيال مىكنند كه هجومى بمحله ارامنه نمايند ، فورا اين خبر به كارگزاران حضرت اشرف ارفع و الا . . . . . رسيده آنچه سرباز و نوكر ديوان بود بمركز حادثه فرستاده علماء اعلام را براى تسكين انتهاض فرمودند . علماى اعلام شهر بكلمهء واحده اقدام به تسكين عوام فرموده جمعى به محله ارامنه و جمعى به خانه حاج ميرزا على آقا طباطبائى به جهت فهميدن مطلب رفتند ، اتفاقا جناب معزى إله هم در وقت ظهور حادثه در محلهء دور از خانه خود بوده و همانجا از هجوم عوام كه به اخبار اين خبر آمده بودند متوحش شده خود نيز به جهت دفع فتنه و اسكات مردم به خانه خودشان رفته بحضور مبارك حضرت . . . . . مشرف و عدم رضايت خود را باقدامات ناهنجار عوام كه محض هواپرستى است عرض نموده بعد به خانه مراجعت كرده جمعى از علماء اعلام كه از جمله جناب مستطاب آقاى ثقة الاسلام و جناب مستطاب حاج ميرزا عبد الكريم آقا بوده‌اند در اينجا حاضر و عوام را اسكات كرده مجددا آقا ميرزا على آقا را متفقا بحرم خانه [ محل نشيمن وليعهد . م 
  ] برده و تا قريب يكساعت و نيم از شب رفته در حضور مبارك مشغول مذاكرات بودند در حين مرخصى جناب مستطاب آقاى ثقة الاسلام ملاحظه عاقبت‌انديشى و رعايت اين معنى كه خانهء جناب ميرزا على آقا نزديك به محلهء ارامنه است اقامت ايشان در خانه خود اسباب\r\n\r\n","description":"","footnote":"","page_name":" 179 ","page_number":191},
  {"content":"\r\n\r\nاجتماع عوام و هنگامه‌طلبان شده فتنه حادث شود ، آقا ميرزا على آقا را همانشب بدولت منزل خودشان برده و تا عصر روز يكشنبه همانجا اقامت داشتند .\r\nجناب ميرزا على آقا همانشب مجددا اغماض و اعراض خود را بحضور مبارك عرض كرده و جزاء اعمال را به منتقم حقيقى و سياست دولتى را به اولياى دولت واگذار نمود . روز جمعه جناب ثقة الاسلام همين مطلب را مشروحا بواسطه تلگراف بحضور اعليحضرت همايونى عرض كردند و اجتماع كلمهء علماء اعلام را در اين مقدمه معروض داشتند .\r\n[ اين نامه را پسرش گزارش‌مانند به عموهايش نوشته و خود شهيد در حاشيه نامه با احوال‌پرسى از برادرها آن را تائيد كرده است م 
  ]\r\n* * * \r\nنامه شماره 8 - دوم محرم 1324\r\nبعد از احوالپرسى و اشعار مساعد بودن هوا مينويسد :\r\nتعزيه بقرار پارسال در مسجد است . بيچاره سعد الدوله را از تهران بيرون كرده‌اند معروف است كه اول حكم شده بود به يزد ببرند درثانى قرار گذاشته‌اند كه به اردبيل بفرستند ، خبر محقق ندارم از تهران خبر صحيح يا سقيم ابدا نيست . اراجيف زياد ميگويند ولى غالبا بىمأخذ است .\r\nدستخطى از حضرت اقدس و الا گرفته فرستادم به جمع آقايان سلام برسانيد و بيشتر سلام مىرساند .\r\n* * * \r\nنامه شماره 9 - 8 ربيع الاول 1324\r\nجناب نور چشما مكرما . از 28 محرم به اينطرف كاغذى از جانب شما نرسيده\r\n\r\n","description":"","footnote":"","page_name":" 180 ","page_number":192},
  {"content":"\r\n\r\nبعضى زوار رسيدند حاجى ميرزا حسنقلى هم آمد ، امروز بازديد آمده بود . مطلبى تازه نيست . . . وزير نظام از تهران مأمور رياست قشون شده و تصور مىرود در « شاطر على » اردو تشكيل نمايند ، بقول روضه‌خوان‌ها نسگل اولسون شيعه لروه 159 از جانب عثمانى هم به سرحد على التقرير مهمات مىرسد ، يك آجر يك آجر پيش ميايند ، تا خدا چه خواهد عجالتا دست بكارى نزدند از طرفين انتظار است خودمانيها تكذيب اقدامات دولت عثمانى را مىكنند ، معتقد مردم بر خلاف آنست . دولت عثمانى مىگويد خودمانى عمل را اصلاح مىكنيم راضى بحكميت دولتين روس و انگليس نشده است .\r\nاز جمله اخبار تازه اينست كه جناب ميرزا غلامعلى خان سعد السلطان خودمان يعنى دائى يحيى در تهران هستند ، از تهران تلگراف كرده‌اند كه مأمور بغداد شدم براى شما سفارش‌نامه از وزارت دول خارجه بعهدهء مأمور سابق فرستاده بودند ، چون خيلى مهوع بود نفرستادم و در اين حالت ابدا احتياجى بفرستادن آن ندارد مظنه بمضمون ( معزول شدم بنده بكاشان نرسيده ) عمل كرده‌اند . على\r\n* * * \r\nنامه شماره 10 - 4 ربيع الاول 1324\r\nجناب نور چشما مكرما . . .\r\nجناب احتشام السلطنه يعنى محمود خان پسر علاء الدوله اميرنظام دوم مرحوم ، برياست كومسيون وارد شدند ، جناب ناظم الملك و جمعى ديگر در معيت ايشان هستند مىگويند فردا بسرمقصد خواهد رفت .\r\nجناب وزير نظام كه مدتى است آمده بشدت تمام مطالبه كسر نفرى مىكند و تخفيفات را قبول نمىكند ، حضرت اقدس هم كه جمعى لشگر بايد سرباز بدهند حكم كرده‌اند از املاك خودشان بگيرند كار را خيلى سخت گرفته‌اند آخر كار چه شود ؟ مثل معروف است اسبى كه در چهل سالگى بسوقون به‌بندند براى ميدان روز قيامت خوبست . . .\r\n\r\n","description":"","footnote":"","page_name":" 181 ","page_number":193},
  {"content":"\r\n\r\nعجالتا عثمانى در جاهائى كه مدعى است بدون قيل‌وقال نشسته و با كسى كار ندارد در جزو پاپى جلب و جذب رؤساى عشاير است تا عاقبت كار چه شود ؟\r\nبقيه مسائل خانوادگى است . . . على\r\n* * * \r\nنامه شماره 11 - 8 شعبان 1324\r\nخبر از مشروطه شدن مملكت مىدهد :\r\nنور چشما كاغذ مورخ 11 رجب شما امروز رسيد روز دوشنبه ششم ماه تفصيلى نوشته‌ام البته رسيده است . به حمد إله امروز بشارت مىدهم كه همين امروز اعطاء مشروطيت رسيد و سرور فوق العاده براى اهالى رو داد ، مشغول چراغانى هستند عمده اسباب بشارت اينست كه ديروز چهارشنبه وقت غروب در خانهء كه در پهلوى مسجد محمد خان بگلربيگى پهلوى خانه جناب . . . . براى علماء معين كرده بودند غايلهء سختى روى داد ، يعنى سيد هاشم كه مدير متحصنين قنسولخانه بود متهم شده بود كه مبلغ كلى براى او رشوت داده‌اند كج‌بازى مىكند ، ميرزا على اكبر كه يكى از متحصنين بود در مجلس به او پريد كه شكمت را پاره ميكنم او هم رو به بيرون قونسولخانه فرار كرد و داد زد كه گندم‌داران ميخواستند مرا بگيرند پيش وليعهد بفرستند ، بارى طول دارد بعد از اين واقعه ديگر من ننشستم آقايان ديگر ماندند و اين مطلب خيلى اثر بخشيده كه فلان كس اگر اينجا ميماند باز شعبده ديگرى مىچيدند فلان‌كس عقل كرد كه بيرون رفت اجمالا در اين مسئله اسم ماها بالاتر از همه مذكور است .\r\nاين را هم بگويم كه عقلاء دلير در آن جماعت حاج ميرزا محمود تاجرباشى و حاج ميرزا آقاى خودمان بود . و شيخيه با وجود قلتشان غلبه داشتند مختصر ثقة الاسلامچى زيادتر بود و مردم هم در حق بنده غلو كرده‌اند تفصيل زياد دارد فرصت نمىكنم ، الان\r\n\r\n","description":"","footnote":"","page_name":" 182 ","page_number":194},
  {"content":"\r\n\r\nميخواهم به همان مسجد براى تبريك بروم در مجلس چه نطقها كرده‌ام فرصت نيست و اين قدر كافى است كه ملت مرا و جناب ميرزا صادق آقا را انتخاب كرده بودند ، اتفاقا جناب حاج ميرزا حسن آقا و امام هردو امروز نيامده بودند كه اين هم اثر ديگر كرد بيشتر مجال نيست . . . على [ در ظهر اين نامه تلگراف مظفر الدين شاه را آورده است : « يازده ماه بود كه مضايقه داشتيم ولى چون آذربايجان بمنزلهء تن ما است ، قبول كرديم » مردم همچه مىگويند ، خدا دانا است وليعهد هم امضاء كرده است . م 
  ]\r\n* * * \r\nنامه شماره 12 - 29 شعبان 1324\r\nجناب نور چشما\r\nفرصت ندارم آقا مير هاشم كه مدير موسس بود به جهت پاره مذاكرات نزد مردم متهم شد و پارهء حركات نالايق از كسان او سرزد مردم اجتماع كرده طرد او را خواستند امروز پنجشنبه 29 ماه طرف صبح از شهر رفت ، انجمن برقرار است بايد آنجا بروم روز سه‌شنبه 27 ماه در انجمن صحبتى شده و پيشتاب ولورور انداخته و چند تير تپانچه خالى كرده‌اند اين عمل هم بمردم برخورده است . مقدمه از سابق داشته است ولى هيجان مردم از آن به بعد شد كه آخرش منجر به طرد او شد تا بعد چه شود ؟ بقيه مسائل خانوادگى است . على\r\n* * * \r\nنامه شماره 13 - 3 شهر رمضان 1324\r\nجناب نور چشما\r\nنفى بلد مير هاشم ده‌وه‌چى - هردم از اين باغ برى مىرسد . مردم اواخر ماه گذشته\r\n\r\n","description":"","footnote":"","page_name":" 183 ","page_number":195},
  {"content":"\r\n\r\nاجماع كرده مير هاشم را اخراج بلد نمودند ، شب غرهء ماه حال هم تجار جمع شده عريضهء شكايت از جانب امام به حضرت اقدس عرض كردند كه بايد در شهر نماند جواب بقاعده داده نشد . شب دوم باز اجماع كرده پيغام دادند و تهديد نمودند تا اينكه قول گرفتند ، شب سيم جناب نظام السلطنه [ ما فى 
  ] در منزل جناب مجتهد بود بالاخره قرار بر خروج شد . تا حالا كه حوالى ظهر است تشريف نبرده‌اند و ليكن على الحساب كار گذشته و بايد برود و الا كار سخت مىشود .\r\nاز جملهء كارهائى كه جناب آقا كه محض « * » عوام‌فريبى بود از روز اول اعلان كرد كه مردم بايد نان را در شش عباسى بخورند اين حرف را هم عوام پسنديدند و آقا هم تصور كرد كه به اين شيوه جلب عوام خواهد كرد اما عمل برعكس شد و فايده نداشت ، خودش هزار خروار گندم وعده كرد كه خروارى 12 تومان مىدهم سايرين هم همت بكنند .\r\nمردم گفتند سنگ بزرگ برداشتن علامت نزدن است ، چند سال قبل هم اين قماش فرمايشات شد و آخر نكرد وانگهى نان يك قران و يك عباسى شدن در حالتى كه اطراف تماما گرانى است و در محل قيمت گندم از 2 قران كمتر نيست ، چگونه مىشود كه در شهر خروارى 12 تومان به فروش برود ؟\r\nديروز جناب آقا به منبر تشريف برده و فضائل و آل و تبار خود را ذكر كرده و گريه كرده با وجود اين ( لم يشد ) . . . و دو ساعت به غروب مانده است ، جناب آقا هم از دولت منزل به باغ كه در قرب باغ صاحبديوان است نقل مكان كرده . . . على\r\n* * * \r\nنامه شماره 14 - 14 شهر رمضان 1324\r\nآزاديخواهان بابى هستند ؟ !\r\n\r\n\r\n","description":"","footnote":"\r\n( * ) امام جمعه\r\n","page_name":" 184 ","page_number":196},
  {"content":"\r\n\r\nجناب نور چشما\r\nمردم بىدين اسباب‌چينى در تفرقهء مردم و علماء مىنمايند ، ديروز كاغذى جفنگ كه قماش حرفهاى باسمهء بود منتشر كرده بودند حاجى ميرزا اسد اللّه هم در منبر گفته اشخاصى كه در انجمن‌ها جمع مىشوند تماما بابى هستند .\r\nامروز منهم داد مردى داده آنچه توانستم گفتم محشر شد . حالا حال ندارم .\r\nداماد جناب اسعد السلطان كه اسد نظام باشد در تهران وفات كرده امروز ختم گذاشته‌اند ، الان ميروم به مجلس ختم از وقايع كربلا كه نوشته بوديد مطلع شدم . كار مشروطه در ايران عجالتا قيامت مىكند مرا هم از جمله هواخواهان پرزور مشروطه ميدانند و براى رفتن تهران اصرار دارند و قرعه كه نوشته‌اند طالب هستند كه اكثريت به اسم من بيرون بيايد و مرا مجبور رفتن بتهران مينمايند حتى جناب مجتهد صريحا در مجلس فرمودند كه بايد فلان‌كس برود حتى اسم مرا در قرعه نوشته‌اند خودشان هم بىميل نيستند كه بروم و ضمنا اسباب فراهم ميارند اما من به چندين‌جهت قدرت ندارم جناب مجتهد خيلى اذيتم كرد ، در آخر گفتم اگر شما برويد منهم ميروم عجالتا كه قرعه نكشيده و اكثريت معلوم نشده تا خدا چه خواهد .\r\nيك نمره الحديد را كه باسم العداله منتشر مىشود هفته گذشته فرستادم حالا يك نمره‌اش را فرستادم . خط مرا مشگل بتوانيد بخوانيد چنان باعجله مينويسم كه خودم هم عاجز ميشوم . . . على\r\n* * * \r\nنامه شماره 15 - نامه مختصر\r\nبىتاريخى است كه گمان ميرود در همين ايام ( فرضا در شوال 1324 ) نوشته شده است .\r\nنور چشما به حمد اللّه در عتبهء عاليه آسوده نشسته اطلاعى از حال ما نداريد . اجمالى از تفصيل را آقا يحيى نوشته است . در مجلس مسجد و مجدد قونسولخانه كرات و مرات\r\n\r\n","description":"","footnote":"","page_name":" 185 ","page_number":197},
  {"content":"\r\n\r\nگفتند كه افتراقى كه سابق در ميان بود و اسمى گذاشته بودند بر طرف شد ، اين اسم و تفرقه براى تقسيم دهات بود [ مقصود شيخى و غير شيخى است م 
  ] بارى كار خيلى سخت شده براى آقايان از تجار كه اعانه داده شده سهل است علماء نيز اعانه داده‌اند جناب امام جمعه دويست تومان جناب مجتهد صد تومان حاجى ميرزا محسن آقا صد تومان . . . عيال جناب بهجة السلطنه 160 شب وفات كرد . براى نماز خبر كردند وقت رفتن مسجد اصلاح‌طلبان دير شد . چند نفر نيك‌نفس آمدند كه در مجلس قونسولخانه قاروقور بود به حمد اللّه باز در وقت رسيدم قرآن مهر كرديم ، جناب حاج ميرزا حسن آقا تشريف نداشت . از فردا در مجلس خصوصى قرار مذاكره است تا چه شود ؟ من بيچاره را هم مبتلا كرده‌اند ، قرآن مهر كرديم به خون خودمان سجل نوشتيم .\r\n* * * \r\nنامه شماره 16 - نهم ذيحجة 1324 قمرى\r\nجناب نور چشما\r\nكاغذهاى مورخ شوال شما رسيد فرصت جواب مفصل ندارم ، تبريز هنگامه قريبى است حد ميزنند و تعزير ميكنند ، قيامت است آشوب در تمامى ذرات عالم است . روز سه‌شنبه پسر هجده سالهء حاج ميرزا هادى خان حكيم قوبولى را متهم كردند كه ضعيفه‌اى را چهل روز است در خانهء خودش نگاهداشته بالاخره بيچاره را روز چهارشنبه در خانهء حاج ميرزا ابو الحسن آقاى انجمن شماره 45 تازيانه تعزير كردند . اعضاء انجمن از انجمن كناره گرفته است عجالتا مردم چند فرقه هستند تا عاقبت چه شود . خبر رسيدن چهل ليره رسيد وجه آن را كه بجناب سعد السلطان مىرسانم قيمت ليره چهل و هشت قرآن و كسرى است . . . تمام كارها معوق و حواس من پريشان و آنى غفلت ندارم و تمام\r\n\r\n","description":"","footnote":"","page_name":" 186 ","page_number":198},
  {"content":"\r\n\r\nعمرم به افسوس و لاطائلات مىگذرد ، شب و روز در عذابم . شيخ فضل اللّه خوئى حجة الاسلام به تبريز آمده 22 روز است در منزل من منزل دارد .\r\nآقايان مستبده را اهل خوى نميخواهند و قريب شصت نفر از انجمن و غير انجمن خوى به تبريز ريخته ضغث على اباله شده‌اند ، حوصله ندارم به تفصيل بنويسم .\r\n. . . امروز كه عرفه است با وجود ناهار عمومى ناهار نخورده و الآن اين مختصر را در حجره اجاق مينويسم . آقايان اختراعى كرده گفتند روز قربان مردم قربانى نكنند ، و پول آن را به فقرا بدهند و در اولش مدايح نخوانند در وصف انجمن شعر بخوانند اسباب هاىوهوى شد كه اين هردو در حقيقت اقدام و مقدمه بر ترك شريعت است .\r\nاين فقره را هم بعضى بو الهوسان اختراع كردند و باسم انجمن گفته شد ، اگر غرض از قربانى هم صحيح بود اين‌جور گفتن غلط محض و در حكم كفر است . . . على\r\n* * * سال 1325 شروع مىشود :\r\n\r\nنامه شماره 17 - 19 محرم 1325\r\nبه ميرزا محمد آقا مينويسد :\r\nواقعهء تازه كه اتفاق افتاده اينست كه شب گذشته يعنى شب دوشنبه نوزده ماه حوالى يكساعت از شب رفته حاجى ميرزا حسن ميلانى را در دم دربندخانه خودشان ( از سمت خانهء جناب ميرزا على آقا ) بغتة از پشت‌سر با گلوله زدند ضارب عجالتا مجهول و به حمد إله آسيبى خطرناك نرسيده از شانه چپ گرفته و بيرون آمده به اعتقاد كسانش و جراح از توى دهانش بيرون آمده ولى به حمد اللّه در آلات لافظه ابدا صدمه نرسانيده و خيلى جاى شكر است . من نميتوانم باور كنم اما جدا ميگويند كه گلوله را از دهنش خودش درآورده خودش هم تكذيب نميكرد . شب ساعت 4 مطلع شدم و رفتم تا\r\n\r\n","description":"","footnote":"","page_name":" 187 ","page_number":199},
  {"content":"\r\n\r\nساعت هشت آنجا بودم ، تا حال كه ساعتى به غروب مانده است خبرى از جائى نشده در انجمن پاره استنطاقات ميكنند تا چه شود ؟\r\nجمعى را عقيده اين شده است كه تحريك است بنده بر خلاف عمل شخصى ميدانم و اينكه حاجى مزبور با كسى رقابت نداشته دليل نيست ، مردمان بدذات خيلى هستند چيزى مختصر را اسباب كينه مىكنند .\r\nوقايع تهران را در روزنامه از روى كاغذ يكى از وكلا نوشته‌اند ، مقصود حاجى ميرزا آقا است من عين كاغذ جناب مستشار الدوله را بشما فرستادم بخوانيد آنجا پاره كنايات و اشارات هست ، راجع برفيق خودمان است پاك نكردم ، شما محرمانه بدانيد « 1 » به اخوى هم بفرستيد همان مقام را محرمانه بگذارند و اين مطالب ميدانيد كه مطالب بازارى نيست . در كاغذ ديگر صريح‌تر و مفصل‌تر نوشته مىشود من همان‌جاها را پاك كرده كسى را مطلع نكردم و غير آن‌موقع همه را درج كردند .\r\nروضه‌خوانى در 16 ماه ختم شد مجلس امسال به حمد اللّه نظير نداشت تجير دوزانديم تا اواسط دهه تجير ميكشيدند بعد از آن بالتمام برداشته تمام مسجد با ايوان‌هاى فوقانى و تحتانى بقسمى مملو مىشد كه جاى يكنفر باقى نمىماند ، مردم در كفش‌كن سرپا مىايستادند و فوج‌فوج آمده مستفيض شده برمىگشتند باز مجلس پر مىشد و « 2 » به حمد اللّه على ذالك . . . على\r\n\r\n\r\n","description":"","footnote":"\r\n( 1 ) به تقىزاده ارتباط داشته است\r\n( 2 ) در خانه ثقة الاسلام : از ساليان دراز همه‌ساله از محل درآمد موقوفات كه در اختيار داشتند ، در ماه محرم روضه‌خوانى ميشد و اطعام ميكردند ، از فقير و غنى هم دعوت ميشدند ، اين رسم تا 1313 شمسى ادامه داشت : بعد از آن را اطلاع ندارم ، پلو سفره آنها معروف بود و ماكول .\r\n","page_name":" 188 ","page_number":200},
  {"content":"\r\n\r\n\r\nنامه شماره 18 ششم صفر 1325\r\nمستخرج از شماره 57 مجله انجمن ملى تبريز :\r\nتلگراف ثقة الاسلام به صدر اعظم و بتوسط او بشاه شده است اين تلگراف در مورد تغيير روساى فرنگى ادارات پست و تلگراف و گمرك بوده است . بتوسط حضرت اشرف صدارت پناهى حضور معدلت دستور اعليحضرت اقدس همايونى خلد اللّه ملكه و سلطانه عمله و اجزاء مسلمه گمرك و پست بواسطه اهانتهائى كه از جانب بلژيكها مذهبا و شخصا بآن‌ها مىشود ، دست از كار برداشته براى تظلم بدعاگوخانه آمده‌اند و با تعصب مذهبى و دولتخواهى عرض ميكنند كه تحمل بر توهينات مذهبى از جانب ملل غير مسلمه ندارند و تا رئيس ايشان از ملت اسلام و تبعه دولت متبوعه معظم خودشان نباشد تمكين نخواهند كرد و در اين عرايض خالصانه بىحق نيستند ، شخص اقدس ملوكانه كه حامى شريعت اسلام است البته راضى بر ذلت مسلمانان نخواهند بود ، خادم الشريعه على بن موسى\r\nتوضيح آن‌كه انجمن ايالتى آذربايجان ، قبلا و در اوايل انقلاب « انجمن ملى » ناميده ميشد و حتى جاى مجلس شوراى ملى را گرفته بود .\r\n\r\nنامه شماره 19 دهم صفر 1325 قمرى\r\nتحقيق درباره كتاب « مرآت 161 الكتب »\r\nنامه‌ايست كه به برادرزاده « حضرت مولوى اعجاز حسين » دانشمند مقيم هندوستان نوشته است :\r\nعرض مىشود : بعد از تقديم مراسم و داد و عرض مراتب خلوص عقيدت به آن دودمان والانژاد كه مروج مذهب و طريقه حقه ائمه اثنى عشر و ناصر ملت قويمه حضرت خير البشر\r\n\r\n","description":"","footnote":"","page_name":" 189 ","page_number":201},
  {"content":"\r\n\r\nعليهم صلوات اللّه الملك الاكبر مىباشند معروض ميدارد : كه اين عبد جانى سركشتهء تيه آمال و امانى بعضى از مؤلفات جميلهء علماء جليله هندوستان را ملاحظه و مخصوصا كتاب عبقات الانوار حضرت امير اللّه فى العالمين مروج شريعته سيد المرسلين المولوى الاوحدى السيد حامد حسين اعلى اللّه درجته را به نظر اعتبار مطالعه نموده است .\r\nولى به جهت بعد مسافت و اشكال مفاوضه و مكاتبه و عدم مساعدت زمان تا حال امكان استعلام از پارهء مطالب نشده بود ، امروزها ديگر خود را با همهء اشغال لاطائله مجبور بعرض اين ذريعه نمود و در اين ضمن خواست بعضى مطالب را تحقيق و استيضاح نمايد . . . چون به اين ديار كتابى در ترجمهء حالات علماى هند نرسيده جز كتاب نجوم السماء كه فقط جلد اول آن چاپ شده و به ايران رسيده دست‌رسى بحالات اغلب علماء و فضلاء آن مرزوبوم نيست لهذا بمقام تصديع برمىآيد .\r\nكه اولا ترجمه مختصرى از حضرت آية اللّه مولوى حامد حسين البسه اللّه حلل النور مرقوم فرمايند و تفصيل مولفات منيفهء ايشان را اعلام دارند و مخصوصا در خصوص كتاب عبقات الانوار تفصيل دهند كه چند منهج و چند جلد است و هكذا كتاب استقصاء الافحام چون از تأليفات آن حضرت بعضى از مجلدات اين كتاب به اين صفحات رسيده اطلاع تام نمىتوان تحصيل كرد .\r\nثانيا كتاب تحفهء اثنى عشريه چند باب است اگرچه مظنون آنست كه دوازده باب باشد چنان‌چه از بعضى مقامات مفهوم مىشود و ليكن ليس الخبر كالعيان .\r\nثالثا آيا علماى اماميهء ساكنين اقطار هند را در كتابى ضبط و حالاتشان را درج كرده‌اند يا نه ؟ چنانچه معروض شد كتاب نجوم السماء داراى اين مطالب است ولى جلد اول آن فقط در اين ديار معروف است ، آيا كتابى مخصوص كه منحصر به ذكر علماء هند باشد هست يا نه ؟ و چاپ خورده است يا نه ؟ و تحصيل آن ممكن است يا نه ؟\r\nرابعا در ترجمه علماء عامه هند كتابى تأليف كرده و چاپ خورده است يا نه ؟\r\nخامسا عبد العلى الطباطبائى صاحب حاشيه بر امل الامل كه در كتاب نجوم السماء\r\n\r\n","description":"","footnote":"","page_name":" 190 ","page_number":202},
  {"content":"\r\n\r\nاز او اسم برده و مخصوصا در ترجمه حاج محمد اردبيلى تصريح كرده كيست و كتاب شذور العقيان كه هم در آن كتاب مكررا اسم آن را برده از تأليفات كيست ؟\r\nو علت اين اطاله اين است كه حقير مدتى است مشغول تأليف كتابى است نظير كتاب كشف الظنون و غالب آن از مسوده برآمده و در اين اواخر نسخه از كتاب كشف الحجب تأليف مولوى اعجاز حسين كه مظنه عم اكرم حضرت عالى است تحصيل كردم ولى آن كتاب اولا ناقص و ثانيا نسخه‌اى كه تحصيل شده لغايت غلط است و از عجايب اينكه ابدا ذكرى از عبقات الانوار و ساير مؤلفات منيفه حضرت مولوى حامد حسين نكرده .\r\nنگارنده اين عريضه بندهء حقير على بن موسى بن محمد شفيع التبريزى است كه خانواده‌اش معروف به ثقة الاسلام است و مسكنش در تبريز از ممالك ايران .\r\n\r\nنامه شماره 20 بتاريخ 29 ربيع الاول 1325\r\nپايم درد مىكند 25 ماه شرحى نوشته‌ام ، ديروز از جانب علماء و اجزاء دار الشورا و وكلاى آذربايجان ، علماء و اهل انجمن تبريز احضار تلگرافخانه شدند ، ديروز رفتيم معلوم شد اهل زنگان بدار الشورى در خصوص مراجعت دادن حضرت مجتهد تلگراف شده علماء و حجج الاسلام و اعضاء دار الشورى و وكلاء مصلحت در ارجاع ديده بودند و دلايل ذكر كرده بودند ، تلگراف براى عموم كه قريب هزار نفر بودند قرائت شد .\r\nتحاشى غريب كردند علماء هرچه كردند و دلايل اقامه نمودند قبول نشد . جناب مستطاب شريعتمدار حاجى ميرزا محسن آقا و آقا ميرزا صادق آقا تشريف نياورده بودند ، من بودم با ساير آقايان و ائمهء جماعت و طايفه قاضى و شيخ اسلامى ، بنده هرچه كردم و سخت گفتم نشد كه نشد سهل است جواب نداده فورا چسبيدند كه ما قانون ميخواهيم ، در اين باب قيل‌وقال شد باز هرچه دليل گفته شد كه قانون به اين زودى بدست نمىآيد بخرج كسى نرفت و\r\n\r\n","description":"","footnote":"","page_name":" 191 ","page_number":203},
  {"content":"\r\n\r\nجار زدند كه فردا بايد بازار به‌بندند و به اطراف ايران اطلاع داده شود . از ماها كارى ساخته نشد به خانه آمدم .\r\nامروز دوشنبه 29 بقول خودشان عمل كردند ، بازار را بسته و در تهيه چادر زدن بحياط تلگرافخانه هستند دو دفعه پشت‌سر من آمدند نرفتم ، پايم درد ميكرد ، عذر آوردم و آدم فرستادم در اطاق علماء عذر خواستند ، ايشان هم گفته بودند كه ما هم به شكل فلانكس هستيم . اما عوام قال‌مقال كرده بودند دوباره جمعيتى آمدند ، بنده هم رفتم و نشستم ، قانون‌خواستن تكليف ما نبوده و نيست و ربطى بما ندارد ، اعضاء انجمن مشغول مخابره با وكلاى تهران شدند . بعد از ساعتى كه به منزل برگشته‌ام و نخواهم رفت ربطى بما ندارد تا بعد چه شود . لايحه‌اى چاپ كرده نشر نمودند در جزو روزنامه‌ها آقا يحيى يك نسخه براى شما فرستاده است حياط تلگرافخانه امروز اسباب چادر آوردند كه خيمه بزنند و متحصن بشوند خود دانند . . . عكس فرستاده شد ورقه را معجلا به نجف بفرستيد و اين را مخصوصا شهرت بدهيد كه قانون‌خواستن از جانب علماء نبود . در خصوص جناب مجتهد بهيچوجه كارى نتوانستيم بكنيم . على\r\n\r\nنامه شماره 21 بتاريخ سيم ربيع الآخر 1325\r\nكار بمشگل كشيده روز دوشنبه نوشتم كه علماء را احضار تلگرافخانه كردند در خصوص مراجعت دادن حضرت مجتهد مسئله را فورا برگردانده در جواب قانون خواستند آن روز غروب بود و از فردا بازار بست و قانون ورد زبان مردم شد .\r\nجمعى از علماء كه مخفى شدند منهم نرفتم بالاخره سه دفعه پى من آمدند ضمنا محرمانه بشما مينويسم تهديد كردند مجبور شدم رفتم سكوت كردم ، حرفى نزدم تكليف تلگراف نوشتن كردند گفتم ديگران بنويسند بارى اهل انجمن و عموم ملت گرفتار چند نفر شده\r\n\r\n","description":"","footnote":"","page_name":" 192 ","page_number":204},
  {"content":"\r\n\r\nدنيا را بهم زدند و مردم را مجبور كردند ، به حمد إله من باز آزادتر بودم هروقت پى من مىآمدند ، آن هم چند دفعه مختصر رفته مينشستم برمىخاستم خودشان مشغول مخابره هستند قانون خواستن تكليف ما نبود هرچه هست حق يا باطل خارج از تكليف ما است .\r\nكار من اين بود كه مردم را بلكه از هيجان بياندازم ، منع و نصيحت ميكردم . آخر كمى مرا هم متهم كردند و محرمانه گفته بودند ( فلانكس را بايد اخراج كرد ) اين مطالب محرمانه است نميدانم اغيار چه خواهند گفت ؟\r\nمردم بقسمى سرشان گرم شده احدى را نمىشناسند تهران و علماء تهران را مجبور ميكنند ، هرچه آنها داد ميزنند كه مهلت بدهيد محركين و مفسدين امان نميدهند . . . . . على\r\n* * * \r\nنامه شماره 22 غرة جمادى الاول 1325\r\nگويا اين نامه بعنوان ميرزا محمود آقا است .\r\nاز شماها ديگر كاغذ نميرسد و به اين قرار بايد كاغذهاى من بشما نرسيده باشد و يقينا طغيان آب مانع شده فقط از جانب ميرزا محمد آقا كاغذى از 6 ربيع الاول پريروز رسيده بارى « يار پريشان و زلف يار پريشان - شهر پريشان و شهريار پريشان » . واقعه 23 ماه يعنى واقعهء حاج قاسم نوشته شده و پوست [ پست 
  ] گذشته نتوانستم چيزى بنويسم .\r\nبعد از وقوع آن مقدمه مردم در نهايت اضطراب است . جمعى از محترمين شهر را ترك كردند و بخارج شهر يا تهران و اسلامبول رفتند و ما بمانديم و خيال تو بيك جاى مقيم . در دهم ربيع الاول چنانچه نوشته‌ام عزم خارج كردم درثانى به تفصيلى كه نوشته‌ام برگرداندند\r\n\r\n","description":"","footnote":"","page_name":" 193 ","page_number":205},
  {"content":"\r\n\r\nو چاره هم نداشتم من يك غريبم و يك كاروان اسير ، يك مشت عيال و اولاد ضعيف را نميتوانستم بگذارم و بروم ، تن‌آسائى گزيند خويشتن را . زن و فرزند بگذارد به سختى را نميتوانم متحمل بشوم . . .\r\nشماها به حمد اللّه در آستانهء مقدسه آسوده نشسته‌ايد و دستى از دور بر آتش داريد ، اقلا دعا بكنيد كه مملكت آسوده بشود و ما خلاص شويم .\r\n « يا من ناصبور را پيش خود از وفا طلب * يا تو كه پاك‌دامنى مرگ من از خدا طلب . » \r\nاقبال السلطنه در ماكو فتنه كرده چند ماه قبل او را از ماكو بيرون كردند رفت به ايروان و اقبال السلطان پسرعموى او به تهران رفت امروزها اقبال السلطنه بماكو برگشته و متصل اخبار موحشه از ماكو ميرسد و مىگويند اقبال السلطنه در ماكو قتل و قارت زياد كرده ولى خبر صريح نيست اراجيف زياد است دهات مختل و همه در تكاليف خود حيران . . .\r\n* * * \r\nنامه شماره 23 هشتم جمادى الاول 1325\r\nدو فقره پاكت شما يكى 4 و ديگرى 12 ربيع الآخر رسيد از اينكه تلگرافات ميرزا داود آقا رسيده رفع نگرانى از شما شده خوشوقت شدم ، حالت شهر خيلى پريشان است ، فتنه رفته‌رفته در تزايد است ، جمعى باسم فدائى در شهر هستند و دو فرقه شده‌اند ، يك فرقه را جماعتى كه از قفقاز آمده‌اند تصاحب كرده‌اند و باسم شعبه قفقازيه معروف شده‌اند مهر مخصوص دارند كه پاى اوراق ميزنند . شعبهء ديگر از تبريزيان است ، آنها هم مهر ديگر دارند و ايشان هم ضمنا حامى آقا مير هاشم بوده‌اند و هستند . چند روزى بود كه فيما بين اين دو دسته ظهور نقاضتى مترقب بود و احتمال خطرى ميرفت تا اينكه امروز پنجشنبه 8 ماه حاميان آقا مير هاشم كه جماعت شتربانىها هستند ، جمعيت كرده\r\n\r\n","description":"","footnote":"","page_name":" 194 ","page_number":206},
  {"content":"\r\n\r\nاعلان نمودند كه نبايد شعبهء قفقاز در شهر باشد ، بازار بست و شولوق « * » شد ولى به حمد إله اتفاقى نيافتاد مردم متفرق شده‌اند ، محض رفع نگرانى اين چند كلمه را نوشتم عجالتا كه زنده هستيم تا بعد چه شود ؟\r\nالتماس دعا دارم . همه اهل و عيال و تبعه و لحقه سلامت هستند و به حمد اللّه حادثهء رو نداده است .\r\nحضرت آقاى آقا سيد عبد اللّه و آسيد محمد آقا طباطبائى از تهران تلگرافى باسم من و ساير علماء كرده و ضمنا توبيخ و ملامت از بعضى كارها كرده دعوت باسكات عوام كرده بودند ، جوابى داده شد كه تبريزيان پسنديدند . صورت هردو را ميخواستم بفرستم اما ممكن نشد ، تلگراف ايشان حاضر نبود ، جواب تلگراف را فرستادن حاصلى نداشت هردو را در روزنامه انجمن درج خواهند كرد ، انشاء اللّه روزنامه را ميفرستم يعنى آقا يحيى ميفرستد ، انشاء اللّه تا هفته آينده فرستاده مىشود . . . على\r\n\r\nنامه شماره 24 پانزدهم جمادى الاول 1325\r\nكاغذهاى مورخ 19 ربيع الثانى شما رسيد و خوشوقت شدم از اينكه كاغذهاى 8 و 15 ربيع الاول من رسيده و رفع نگرانى شده خوشوقت شدم .\r\nتازه كه اتفاق افتاده تغاير و نفاق مجاهدين بود كه به اندازه اسباب اغتشاش شده بود كه اسباب نفرت عمومى شده بود . تاريخ آن خيلى تفصيل دارد ، مليت‌هاى گوناگون بمردم دادن و مردم را دسته‌بدسته كردن و پاره حركات وحشيانه نمودن كه معاذ اللّه .\r\nاز تهران وكلاء مخابره حضورى كرده‌اند و تلگرافات سخت نمودند كه تلگرافات را در روزنامه‌ها نوشته‌اند و فرستاده مىشود . بعد قرارى داديم كه مليت نازى و\r\n\r\n\r\n","description":"","footnote":"\r\n( * ) آخرسر خود ثقة الاسلام نقشه اصلاح كشيد و هردو طرف را آشتى داد ، ديدوبازديد محلات بنابه پيشنهاد آن مرحوم بوده است كه تاريخ مشروطه آن كار را مىستايد .\r\n","page_name":" 195 ","page_number":207},
  {"content":"\r\n\r\nمجاهد بازى بالتمام موقوف شد . حكم شد شيخ سليم و آقا مير هاشم و چند نفر از شهر بيرون بروند .\r\nشيخ سليم به اطراف خود حامىها جمع كرده دل رفتن ندارد و خيلى خطرناك شده خيابانىها حامى او هستند ، دو روز است ، شب و روز آرام و قرار نداريم و متصل در كار هستيم و بدبختانه من بيچاره مركز بلا شده‌ام من هم تا حال به حمد اللّه با پختگى راه رفته‌ام تا بعد چه شود ؟ . . . بقيه مطلب خانوادگى است . على\r\n\r\nنامه شماره 25 جمادى الثانى 1325 . . .\r\nبعنوان حاج ميرزا آقا فرشى\r\nعرض مىشود . . . رقيهء شريفه 20 ماه توسط آقا سيد رضا ديروز غروب رسيد .\r\nاز مسئله اقدامات اهالى در سر سال سيد شهيد اطلاع رساندم ، خداوند اين غيرت و مليت را از دست طهرانيان و اين جوش‌وخروش و تيراندازى و تفنگ‌بازى را از ما تبريزيان باز نگيرد . راست است :\r\n « از شير حمله خوش بود و از غزال رم » \r\nآنها بايد گل بيافشانند و ما خون . . .\r\nاز وضع حاليهء ما مظنه خبر نداريد و نمىدانيد كه چه مىكنيم ؟ خون بر در آستانه مىبين و مپرس ، بنده بالمره مايوس شده‌ام و اميدى بر حيات آذربايجان فلك‌زده ندارم ، اين فرمايش حضرت سيد الشهداء ارواحنا فداه را كه در آخرين وداع به اهل بيت اطهار فرموده‌اند دو دفعه گفتم :\r\nيكى 13 ماه در مسجد بالاى منبر و يكى در 14 ماه در انجمن .\r\n« استعدو اللذل و الاسر و النهب »\r\nميانه ما و مشروطه درياهاى آتشين و كوههاى آتش‌فشان حايل است وز عشق تا بصبورى قديما هزار فرسنگ بود ، حالا هزارها هزار بيابانهاى آتشين و واديهاى پر از دد و دام و صحراهاى پر از غول و ديو است ؛ آخ افسوس كه ملت بيچاره را به خون\r\n\r\n","description":"","footnote":"","page_name":" 196 ","page_number":208},
  {"content":"\r\n\r\nميسپارند و ما هم دستى از دور بر آتش داريم . . . افسوس كه اينك بانك دهل و كره ناى دول مجاور به گوش ميرسد و ما آن را آواز لاىلاى ميپنداريم ، ملك و مملكتى ميرود و ما دست بهم داده بر لولهنگ دشمن خدمت مىكنيم و ايشان را با اعمال خودمان دعوت مينمائيم و مهمان مىطلبيم و موافق شعر نظامى :\r\n چه خوش نازى است ناز خوب‌رويان * ز ديده رانده را دزديده جويان\r\nبيك چشمى اشارتها كه برخيز * بديگر چشم دل دادن كه مگريز \r\nنميدانم عاقبت كار ما بكجا خواهد شد و مملكت بچه‌حال خواهد افتاد ؟\r\nديشب صورت تلگرافى از تلگرافخانه آوردند كه مفتشين كه از جانب ملت آنجا هست برداشته بود و بعيد نيست كه در تهران هم صورت آن را مفتشين داده‌اند ، محض به جهت خالى نبودن عريضه عرض كردم : « نمره 296 جناب جنرال قونسول روس بواسطه اطلاعات واصله از آستارا حكم داده شده است به عدهء قزاقان سرحد به قدر كفايت افزوده شود كه محض اشاره من داخل اردبيل شده حقوق اتباع روس را محفوظ بدارند ، رئيس كشتى جنگى هم كه احضار شده حكم شد كمال همراهى با قونسولهاى خودمان نمايند وزيرمختار روس » .\r\nاين مطلب پرواضح است كه تلگراف را به فارسى كردن و از تلگرافخانه عمومى مخابره نمودن ( چون ميدانند از ملت مفتش هست ) محض براى تشهير مطلب است و اين تشهير يكى از دو حسن را خواهد داشت :\r\nيا مترّوسين « * » خوشوقت و دل‌گرم شده مردم را دعوت مىكنند و يا اينكه مملكت بترس افتاده آرام ميشوند . عجالتا كه عقلا حيران هستند كاريجلافت نمىتوانند بكنند ، ديگران دست از جلافت برنميدارند ، بنده بالمره قطع از همه‌چيز كرده‌ام و كارى ندارم و مذاكره هم نمىكنم .\r\n\r\n\r\n","description":"","footnote":"\r\n( * ) روس‌پرستان بر وزن متمولين\r\n","page_name":" 197 ","page_number":209},
  {"content":"\r\n\r\nاعلانى كه سابق در خصوص دهات كرده بودند منسوخ شد يعنى تبديل باحسن شد ، چهل و يك خرمنچه ليق و پاره‌اى چيزهاى ديگر را علاوه نمودند كه موقوف است . مظنه از انجمن قهر كرده‌ايد كه ابدا سئوال و جواب نميكنيد . بنده هم تردد ندارم چيزى كه تازه طرح كرده‌اند كسر كردن كرايه دكاكين است كه تومانى لااقل دو قران كسر نمايند . . .\r\nملت است هرچه مىگويد از پيش ميبرد نرخ و مظنه ساير امتعه در جاى خود ، بلكه ترقى هم دارد اما كرايه دكان بايد كسر شود ، الحكم للله .\r\nباز فرصت نشد موضوعات تمام شود انشاء الله با پوست دوشنبه فرستاده مىشود البته حضرت مستشار الدوله از علت اصرار بنده در خصوص سعد الدوله مطلع‌تان كرده‌اند در خصوص حضرت آقاى فرمانفرما عقلا همدست و همفكر هستند ولى پاره‌اى اشخاص بهر ملاحظه كه دارند مانع هستند و اسم دو يا سه نفر را مىبرند . يكى حضرت سعد الدوله است كه بنده ابدا راضى نيستم و ابدا كار ايشان نيست و دلايل قويه زياد است »\r\nمهر على بن موسى\r\n\r\nنامه شماره 26 - 25 جمادى الآخر 1325\r\nمدتها است نمىتوانم بتفصيل بنويسم ، اوايل ماه گذشته بود مختصرى كه حاوى شكايت از وضع زمان بود نوشته‌ام ، البته رسيده است ، حقيقت امر اينست كه كار خيلى ضايع شده و مشروطيت كه در ميان بود به كلى از ميان رفته حالا هيچ اسمى نميتوان گذاشت ، كارها رفته‌رفته ضايعتر است و مردم رحمت بر استبداد غير مرحوم ميخوانند ، اجامر و اوباش هركدام به خيالى و هركدام به هوائى آنچه مىتوانند ميكنند قورخانه دولت 162 را ضبط كرده تفنگ ورندل بنازل قيمتى فروخته شد ، ارومى در تحت شدت بود از قورخانه ندادند اعضاء انجمن اسير و دستگير مشتى از اشرار من كه مدتهاست ترك امورات عمومى از درس و غيره كرده‌ام و از كتابخانه بيرون نميروم در ماه گذشته\r\n\r\n","description":"","footnote":"","page_name":" 198 ","page_number":210},
  {"content":"\r\n\r\nخواستم اصلاحى در امورات نمايم از عجله و كارندانى بعضيها بدتر شد تا اينكه ارومى مختل گرديد امروزها اخبار موحشه از تاخت‌وتاز تا حوالى ارومى ميرسد 4 طابور عسگر و جمعى سواره چريك در اطراف ارومى هستند و تا چندفرسخى ارومى تاخت و تاز كرده‌اند ، ندامت اين امر بكجا خواهد رسيد ؟\r\nمن روزيكه عزم خراسان كردم خيلى خوشوقت بودم كه از اين بلاها آسوده خواهم شد ولى خدا انصاف بدهد مردم خوش‌باور را كه مرا بىجا مراجعت دادند بعد از آن اگرچه پاى خود را كوتاه كرده بانجمن نرفته‌ام و ايام تحصن تلگرافخانه جز وقت مجبوريت كه هتك حرمت مترقب بود نميرفتم و هرروز در اين فكر بودم كه اسبابى فراهم بيايد از اين ورطه خود را كنار بكشم ولى اسباب برعكس فراهم‌تر مىشد كه اگر دوباره حركت بخارج ميكردم بالمره اسباب خرابى كار فراهم‌تر ميشد و باحتمال اينكه شايد با بودن من بعضى كارها بشود گاهى مراقبتى داشتم ، بعد از تلگرافخانه و دسته‌بازى و مجاهد و فدائىبازى كه كند آن تمام دنيا را گرفت بالمره خود را معاف داشتم تا وقعهء حاج قاسم ظاهر شد كه ديگر بالمره قطع كردم و نرفتم . اواخر ماه يك و دو روزى براى امورات ماكو احضارم كردند رسما حاضر شدم بعد طفره زدم تا تلگراف توبيخ از علماء تهران رسيد ، جواب داده شد ، بعد تلگرافى از وكلاء رسيد اقدامات بر اصلاح عمل كليه شد ولى از خام‌كارى بعضى كه عجله در حكم كردند كار ضايع‌تر شد . از آن به بعد بالمره ترك كرده ابدا روى انجمن و انجمنيان را نديدم - اعضاء بيچاره بدتر از همه گرفتار شدايد و مصائب هستند مجملا مشروطه در ميان نيست حالا مشغول مدافعه و حرب داخلى هستيم . ديروز باز تلگرافخانه خواستند من آخرتر از همه رفتم ، تلگراف مفصلى كرده بودند كه توبيخ و سرزنش و تقصير و ملامت بود من حرف نزدم و هرچه اصرار كردند شما چرا رأى نميگوئيد ؟ گفتم از من گوش است و اين حرفها را ما چند ماه\r\n\r\n","description":"","footnote":"","page_name":" 199 ","page_number":211},
  {"content":"\r\n\r\nاست گفته‌ايم و در دهم ما گذشته گفتيم كسى قبول نكرد تكليف من سكوت است ، بالاخره وكلاء اصناف پاشده حرفهاى سخت گفتند و تلگراف وكلاء را بالتمام تصديق كردند يعنى اين عبارت را گفتند كه آنچه تاحال نكرده‌ايم چيزهائى است كه مقدورمان نشده و الا مضايقه نداشته‌ايم .\r\nدر آخر تلگراف تصريح كرده بودند كه مأمور دوروزه حركت خواهد كرد او را تصديق كردند در جواب نوشتن رو به من كردند كه جواب بنويس قبول نكردم چند نفر ديگر نوشتند آقايان نپسنديدند آخر مرا با قسم آيه و من اولوم وادار كردند جوابى نوشتم اگر مجال كردم يعنى صورت تلگرافات بدست آمد همه را صورت ميفرستم .\r\nدر ماه گذشته صحبت فرستادن فرمانفرما بميان آمد آقايان هم‌آوازه شده قبول نكردند . ديروز از جمله نوشتجات كه كرده بودند اين بود كه شما در تهران حاكمى را منصوب نكرده عزل او را خواستيد . ديروز اسم مأمور را مجمل برده بودند نه اسم داشت نه شغل ، از قرائن حدس ميرود كه مأمور نظامى باشد براى امور سرحديه تا چه شود ؟\r\nامروزها در فكر مراجعت دادن حاج ميرزا حسن آقا هستيم بايد وكلاء ملت را ديد و حالى كرد حق اينست كه همه ملت بدوقت است و دل‌خوشى ندارند ، يعنى از اين حركات . ولى از ترس پارهء اشرار و واعظين جرئت فوق العاده نمىكنند اگرچه پاره‌اى اوقات مخصوصا امروزها مضايقه از گفتن هم ندارند اشرار خيلى دور برداشته‌اند . . . على\r\n* * * \r\nنامه شماره 27 - 28 جمادى الاخر 1325\r\nكاغذهاى شما از تاريخ دوم ماه ديروز غروب رسيد به حمد اللّه سلامت حاصل است\r\n\r\n","description":"","footnote":"","page_name":" 200 ","page_number":212},
  {"content":"\r\n\r\nاز پارهء وقايع اطلاع حاصل شد حضرت فرمانفرما 163 براى حكومت معين شد مدتى بود كه مطرح مذاكرات بود ولى بعضى اهالى تبريز قاروقور داشتند روز يكشنبه 25 تلگرافى آمد كه اجمال آن را نوشته‌ام در آنجا بعنوان مأمور بىاسم ذكرى كرده بودند كه دو روزه عازم خواهد شد بعد از تحصيل اطمينان ، دو روز بعد خبر رسيد كه فرمانفرما معين شده است .\r\nاز وضع شهر و اطراف با پوست سابق شمه‌اى نوشته‌ام حالا هم مينويسم اين انقلابات و اغتشاشات كه در حقيقت اسباب انضجار خاطر تمام عقلا است از سوء حركت و بىلگامى بعضى بىعلمان و جاه‌پرستان و شورشيان است و اين قسم امورات در هر نقطه دنيا واقع مىشود . مقدمه حاجى قاسم تازگى نداشت اگرچه امرى بود بسيار بسيار وقيح و قبيح و فسق بين كه در قباحت و شناعت آن كسى را مجال تردد و انكار نيست ، اما ميدانيد كه مفدسه خانه‌هاى قائم‌مقام مرحوم و جناب آقاى نظام العلماء و كشتن چند نفر طلبه و غارت تمام خانه‌هاى خانواده‌هاى ايشان كه هشت سال قبل اتفاق افتاد بدتر از اين مفدسه است ، همان اوقات مردم نزد حسنعلى خان رفته از علماء تبرى كردند ، علماء مدتى مسجد نرفتند ترك مرافعه كردند .\r\nمقصود اين است كه اين قسم اعمال از عدم تقيد بر شريعت است كه در عروق و اعصاب مردم فرورفته و جاگير شده و از عهد نبوت بوده است و فسق بين است كه حد آن نسبت به پاره اشخاص كه مفسد فى الارض است قتل و صلب و نفى است ، چيزى نيست كه مشروطه آن را لازم داشته باشد . بلى انجمن تبريز خيلى شولوق است . و اجامر و اوباش مسلط شده عرصه را بعقلا تنگ كرده‌اند اين هم تقصير چند نفر واعظ و مشتى عوام است كه مردم را شوراند و بالاى نردبان برد حالا نمىتواند پائين بياورد ، اين را هم انكار نميتوان كرد كه از دهن پارهء عوام حرفى كه لايق او نيست بيرون ميآيد و تصرف در معقولات ملكى مىكند و در امور سرحدى و غيره مداخله مىكند ، باز همه آنها از انقلابى است\r\n\r\n","description":"","footnote":"","page_name":" 201 ","page_number":213},
  {"content":"\r\n\r\nكه در اول همه كارها اتفاق افتاده است نمىگويم بايد تحمل كرد و خوب دانست مقصود اين است كه اين انقلاب ربطى بر اصول ندارد همه در فروع مسئله است بلى فعلا مشروطه در ميان نيست دولت قانونى هم نشده است حالا ايام اختلال است مسئله « ز گردو شمرد و بلوچ » كه در نجف و كربلا است چگونه از آثار عدم نظم است اين مطالب هم بشرح ايضاء .\r\nاگر كسى حرفى بر خلاف اصل مذهب زده همه سربلند كرده دق و لعن كرده‌اند و اگر اخلال و اختلافى مىشود همه منزجر هستند و بالطبع متنفرند . پاره اشخاص زياد روى ميكنند و حركات نالايق فوق الحدو لعدو الاحصاء مينمايند همه آنها از بىتربيتى و بىنظمى است و السلام .\r\nاز تهران خبرى ندارم ، تبريز ما خيلى شولوق بود ولى به حمد اللّه مردم سرحال آمده در خيال اصلاح هستند و انصافا به اندازه شولوق كرده‌اند كه ديگر جاى نسكل در دل آنها نمانده ، بقول يكى از وكلاء اصناف آنچه نكرده‌اند از بابت عدم قدرت بوده است .\r\nمردم فاسد العقيده هميشه بوده‌اند ، ده ماه قبل يك‌مرتبه به دنيا نيامده‌اند . چون بعضى جهال خيلى بىپروائى كرده و بعضى مردمان ناقابل داخل شدند تا يكدرجه پارهء حرفها خواست شهرت بگيرد مثل فتنه بابيه در اول امر بعد به حمد الله كم‌كم رو به اضمحلال گذاشت باز ميگويم وضع ولايات مثل ده ماه قبل نيست بلكه خيلى مغشوش و مختل و معيوب است اما اغلب آن از الواطبازى است ربطى به دين و مذهب ندارد .\r\nاگر از دهن يك نكره ملعونى در خلوت حرفى ظاهر مىشود مثل حرفهائى است كه سابقها هم بود و كسى اعتنا نداشت ، يكنفر بو الهوس چهل و يك اربابى را كه ملاك از رعيت ميگيرند بدهن عوام انداخت و مالك را از تصرف در ملك خود نسبت به چهل و يك ممنوع داشت ، همهء ملاك اين شخص را بد ميگويند و تفسيق ميكنند ولى چون باب مذاق عوام\r\n\r\n","description":"","footnote":"","page_name":" 202 ","page_number":214},
  {"content":"\r\n\r\nاست ، عوام مىپسندند و مىدانيد كه اين مطلب كفر كه نيست بلى فسق است و تسلط است بر مال عاقل تابع مسلم به من غيرحق . . .\r\nحقيقة به حمد اللّه كارها روبه خوبى است على الخصوص از يك ماه به بعد كه مردم متنبه شده‌اند و بر غفلت خود اقرار دارند از روزى كه من در انجمن در 14 ماه گذشته آن قرار را دادم و بزق آقايان خورد و يك جنب‌وجوشى كردند كه همه آنها حركت مذبوح بود و در باطن مىترسيدند و از من تملق ميكردند و از همان‌روز مردم ملتفت عيب كار شده آن حركات باطله خود را كم‌كم ترك كردند . حالا به حمد الله نسبت به سابق خيلى بهتر است و ميتوان گفت درصدى هفتاد تفاوت كرده است .\r\nمخصوصا اين را نوشتم كه معلوم دارم كه وضع حالت ما باين‌نحو است اغتشاش بود و باز بقيه دارد و مردم بىلجام آب ميخوردند و باز تا يك درجه ميخورند اما اين ربطى بر اصول مشروطه ندارد اين اختلال و اغتشاش است و نتيجه عمل مردمان جاهل بو الهوس لاابالى است . بايد مظالم را محدود كرد و مردم را رام نمود و شريعت را محكم گرفت و دفع مانع نمود . من فعلا خود را مدتى است كنار كشيده‌ام و مكرر هم نوشته‌ام چرا كه من حريف اين‌قسم كارها و حليف اين‌قسم مردم نيستم من دور از اين كارها هستم هروقت اصلاح امور شد باز من حاضرم و خودم پاپى اصلاح هستم تا خدا چه خواهد . . . ؟ على\r\n* * * \r\nنامه شماره 28 - دوم رجب 1325\r\nبا پست گذشته شرحى نوشته‌ام حالا اين مختصر را مىنويسم وضع شهر نسبت بسابق به حمد اللّه خيلى بهتر است اگرچه امنيت كامله عود نكرده و دهات در سر همان\r\n\r\n","description":"","footnote":"","page_name":" 203 ","page_number":215},
  {"content":"\r\n\r\nبدادائى هستند ولى روهم‌رفته نسبت بسابق بهتر است .\r\nچنان كه تكرارا بشما نوشته‌ام من مدتها است با انجمن كارى ندارم و تردد نميكنم از ماه صفر ، خاصه بعد از معاودت از سفر گجين بالمره ترك امورات عامه را كرده باطاق عمومى نرفته بانجمن هم نمىروم مگر كم ، و وقت ضرورت . از بيست و چهارم جمادى - الاولى كه مظنه تفصيل آن را نوشته‌ام ديگر بالمره ترك كرده ابدا نرفتم و هرچه از دور و نزديك دعوت كردند و جلب نمودند نرفتم و اظهار اندكاك نمودم ، حقيقتا پاره اشخاص داخل كار شده مشروطه را وداع كرده مشغول اجراى هواى نفس خود شدند و سايرين را بدنام كردن خواستند من هم دورى جستم و در باطن و در جزو مشغول اصلاحات و وعظ و نصيحت مردم بودم كه « اين كار شما مشروطه نيست سهل است هيچ‌چيز نيست » تا اينكه به حمد اللّه عوام متنبه شده خودبخود اظهار انفعال نمودند و از قوه و نفوذ آقايان كاست .\r\nامروزها در مذاكره مراجعت دادن حضرت حاجى ميرزا محسن آقا و ميرزا صادق آقا هستم قريب چهل روز قبل در خصوص مراجعت ايشان محرمانه صحبتى كردم ديدم وقت اظهار نيست ولى قريب ده روز قبل علنى كردم و جمعى را به خانه طلبيده بايشان گفتم كم‌كم مطلب به انجمن كشيد آنجا نيز مذاكره شد .\r\nروز پنجشنبه 28 ماه در منزل حضرت نظام العلماء سلمه اللّه مجلسى بود مخصوص آقايان علماء آنجا علنى گفتم بايد آقايان كه بخارج رفته‌اند مراجعت فرمايند . جمعى حاضر شده‌اند كه بروند و بياورند ولى جناب آقا شيخ سليم در انجمن عنوان كرده كه اگر پشت‌سر آقايان بروند دليل مىشود بر اينكه ملت ايشان را نخواسته و به حساب بىحرمتى در حق آنها كرده بلكه ايشان خودشان تشريف برده‌اند و خودشان نيز مراجعت ميكنند . نهايت انجمن كاغذ مينويسد و ايشان نيز تشريف مىآورند . اهل شهر و\r\n\r\n","description":"","footnote":"","page_name":" 204 ","page_number":216},
  {"content":"\r\n\r\nاهل انجمن نيز استقبال ميكنند .\r\nولى من به اين عقيده نيستم و اصرار دارم كه بايد رفت و آورد حتى خيال دارم كه روز تشريف‌آوردنشان استقبال نمايم و اگر نشد لااقل بخانه‌شان بروم . حالا وقت آن نيست كه اين ملاحظات در ميان باشد بايد سعى در اتحاد و حفظ شرف علماء و محترمين كرد ، اگر عبد اللطيف بگذارد . . .\r\nشش نفر ناظر براى دادن تعرفهء انتخاب معين كرده‌اند كه پنج نفر آن از علماء و ششم جناب امين التجار است . مردم ميروند ورقه انتخاب ميگيرند من خبر ندارم - خودم نميروم و آدمى هم نميفرستم و كارى ندارم مىشنوم مردم مىگيرند . اما فى الجمله نكثى در عمل هست و پارهء گفتگوها در ميان مردم است تا عاقبت كار چه شود ؟\r\n( پامال باغبانم و سركوب عندليب ) مصدق حال ماها است ، جمعى مذمت ميكنند كه خودتان را كنار كشيده‌ايد و كار بدست عوام و جهال افتاده و كار را مختل و معيوب كرده‌اند ، جمعى ديگر از اين اعمال حاضره كه اسباب انزجار خاطر عمومى است دلتنگ شده پروتست مىكنند و مىگويند اين مشروطه نيست كه مشروطه‌طلبان ميخواستند و ميخواهند ، درست هم مىگويند اين است كه عقلا خود را كنار كشيده‌اند تا عاقبت كار چه باشد ؟\r\nجناب شيخ سليم قدرى با سلامت راه نميروند و مردم همهء اين اعمال را از ايشان مىبينند و اين‌همه غوغا و جنجال عوام سر او است ما هم از دور تماشا مىكنيم واقعه قتل حاج قاسم كمر آذربايجان را شكست و آبروى مردم را برد اجانب داخل كار شده و همه امورات را مختل كردند و پاره اشخاص سلامت خود را در هلاك مردم ديدند .\r\nبراى مراجعت حضرت نظام الدوله اسباب فراهم آمده ديروز غره ماه جناب عدل الملك و اسعد السلطان و حاج ابراهيم آقا و جمعى ديگر بملك‌زاده رفتند كه مراجعت بدهند .\r\n\r\n","description":"","footnote":"","page_name":" 205 ","page_number":217},
  {"content":"\r\n\r\nنايب الحكومه كى بسركار و الا مقتدر الدوله واگذار شد فرمانفرما از انجمن خواهش كرد كه نايب الحكومه معين نمايند و ايشان معين شد .\r\nمذاكراتى كه از نجف اشرف شهرت كرده است كه من مذاكره آنها را جايز نمىدانم و هركسى صحبت كرده تزويج كرده‌ام كه حرام است .\r\nجناب ثقة السلطنه براى اصلاح عمل ساوجبلاغ به ساوجبلاغ رفته در خصوص مراجعت دادن ايشان هم مذاكرات شد بنده منع كردم و نگذاشتم بيايند كه آمدند چه خواهند كرد ؟ آقا شيخ سليم ضمنا مخالف بود ولى حالا كار از كار گذشته جناب اجلال الملك در ماكو است عيالش كه همشيره جناب وكيل الملك است ديروز غره ماه وفات كرد . . . على\r\n* * * \r\nنامه شماره 29 - يادداشت بىتاريخى است :\r\nاين ورقه را كه نوشته‌ام با مردمان اهل حال اگر مذاكره نمائيد عيب ندارد مخصوصا با جناب آقا سيد اسد إله قزوينى مذاكره فرمائيد بسيار خوب است . . .\r\nلايحهء ايشان رسيده ولى در انجمن كسى نيست كه من ارائه نمايم روزنامه‌چى انجمن هم تغيير يافته و مرد كار نيست نمونه كار را از اين باب قياس بگيريد البته نمره آن را ديده‌ايد كه عذر تبديل مدير را خواسته است . مرد عامى بىسوادى را روزنامه‌چى كرده‌اند نه منشى صحيح دارد نه مطلب مهم قابل ؛ خيال دارم به روزنامه اسلاميه بدهم اگر تغييرى در عنوان بشود عفو فرمايند .\r\nيك لايحه ديگر كه در خصوص مهاجرين نوشته ابدا نميتوان اظهار كرد و نويساند كه خيلى خطر دارد و تبديل مدير روزنامه انجمن به همان ملاحظه يك كاغذى بود كه در ضد حضرت . . . درج كرده بود مطالبى كه نوشتم همه صحيح است حقيقتا كارى كه آقايان\r\n\r\n","description":"","footnote":"","page_name":" 206 ","page_number":218},
  {"content":"\r\n\r\nپيش گرفته‌اند بسيار بد است و كارهاى خلاف شرع خيلى اتفاق مىافتد اگرچه راجع بمشروطه نيست ولى مردم منزجر هستند و جاى ايراد و نكته‌گيرى است ، اين است كه من خودم را كنار كشيده‌ام .\r\nفهماندن اين مطلب به آقايان حجج الاسلام خراسانى و غيره در جزو 166 29 لازم است علل عدم رضايت من به اين كارها را لازم است كه بدانند و معلوم دارند كه اين اتفاقات از بابت مشروطه‌طلبى نيست بلكه مشروطه امرى است جداگانه ، و اين انقلاب نظير همان وقايع است كه در نجف اشرف واقع شد . . .\r\n\r\nنامه شماره 30 - شعبان 1325 هجرى\r\nزمان والىگرى فرمانفرما در آذربايجان ،\r\nلايحه يا نامهء بس مهم است كه درباره سياست اقتصادى و زراعتى و آموزش مملكت بفرمانفرمان مينويسد و حاوى بسيار نكات مهم و بىسابقه است و در آنزمان جزو افكار ، بكر ، محسوب مىشود . . .\r\n* * * خدمت حضرت اشرف امجد اعظم آقاى فرمانفرما دامت شوكته . شرح افكار عاليه و هم بزرگانه در خصوص تأسيس ( دار الفنون ) را در جريدهء انجمن خواندم ، مسلم است كه فتوت طبيعى و فطرت ملت‌پرستى مقتضى همين‌نوع اقدامات كامله و مساعى جميله است . . . به حكم فليسعد النطق ان لم يسعد المآل ، نگارنده اين لايحه لازم دانست كه آنچه بعقل فاصر ميرسد عرض نمايد و استمداد همت كند .\r\nعقيده قاصر من بنده بر اين است كه قبل از تأسيس دار الفنون كه هنوز مقدماتش در مملكت فراهم نيست و محتاج صرف مبالغ كثيره و تحصيل استعداد و فراهم‌آوردن\r\n\r\n","description":"","footnote":"","page_name":" 207 ","page_number":219},
  {"content":"\r\n . \r\n","description":"","footnote":"","page_name":" 208 ","page_number":220},
  {"content":"\r\n\r\nاسباب است به چند چيز ديگر اقدام شود بهتر است :\r\nاولا - تأسيس مكاتب ابتدائيّه و اعداديّه و رشديّه و صرف همت و بذل توجه در حسن انتظام آن‌كه در تحت نظارت يك هيئت علميه مرتب و منظم بوده و در همه مدارس با پروغرام رفتار نمايند و معلمين مسلم با تدين ولو با جلب آن از طهران باشد از قبيل معلمين علم حساب و جغرافى و فيزيك و شيمى و طب بگمارند مقدم بر همه كارها است .\r\nثانيا - تأسيس يك مدرسه فلاحت و زراعت خيلى لازم است و ما مجبوريم كه در اين موقع قدرى اطاله كلام نمائيم اين است كه عرض مىشود :\r\nمملكت ما مملكت زراعت است و ما جز خوراك و پاره جزئيات ديگر در باقى حوائج محتاج بخارجه هستيم و تا مملكت ما جزو ممالك تجارتى محسوب شود مدتها و سعيها و بذل مالها و تحصيلها لازم است و بعبارة اخرى همان اقدامات لازم است كه در مملكت ژاپون كردند و همان سعى لازم است كه پطر كبير كرد و ما فعلا از آن اقدامات با حالت حاليه كه هست يأس داريم ، آنچه فعلا براى ما لازم است سعى در تزئيد قواى زراعت و جهد در تحصيل معاش و تكثير مواد معنويه آنست كه خاك وطن براى ما حاضر كرده .\r\nاز همسايگان كه رقباى مملكت هستند و اهل وطن ما را مزدور خود قرار داده‌اند اسباب را اينطور فراهم كرده‌اند كه دائما با مزخرفات صنايع خود وطن ما را خراب و ما را محتاج نان و آب نمايند ، توقع رعايت و حمايت كردن خبط فاحش است . اميد آنكه از خارجه كارخانه مىآريم و چنين‌وچنان ميكنيم از جملهء اميدهاى باطل است .\r\nدول خارجه محال است بگذارند كارخانجات عمده كه مانع پيشرفت تجارى ايشان است در خاك وطن ما تأسيس شود .\r\nبلى اسباب كارخانه و ماشين و ساير ادوات آن را كه مال التجاره است بما ميفروشند\r\n\r\n","description":"","footnote":"","page_name":" 209 ","page_number":221},
  {"content":"\r\n\r\nولى علم آن را ابدا بما نخواهند فروخت . فابريك چينىسازى « * » به تبريز آوردند و مبالغى گزاف صرف اسباب و ادوات و استاد و ديريكتور و غيره كردند و ابدا مضايقه نرفت پس چه شد ؟ كه ديريكتور تحمل نكرد و تمكين ننمود و بهانه‌ها انگيخت و قونسول از او حمايت كرد و ما از حمايت تبعه خود عاجز شديم ، سرش همان سر پولتيك تجارتى است لا غير .\r\nو ما اهل وطن تا تحصيل مقدمات علوم تجارتى را نكرده‌ايم محال است با حريفان قوىپنجه بتوانيم معارضه و مقابلت نمائيم و شواهد تاريخى بر اين مطلب زياد است و علم و احاطه حضرت اعظم مخاطب كافى است ، وطن ما مبتلاى كرانى و پريشانى است و ما ابناء وطن ابدا درپى فهم علت و ازالهء آن نبوده هميشه درپى دفع اعراض آن بوده‌ايم و مادام كه اصل مرض تشخيص و رفع نشود بمعالجه اعراض كوشيدن بىفايده است .\r\nعلت اول ابتلاء اهالى ايران است باسراف و تبذير در خصوص امتعه مجلوبه از ممالك خارجه ، احتياج ما بر خارجه در ملبوس و غيره بديهى است و رفع اين احتياج غيرممكن است بلكه در پارهء امور قطع احتياج از محالات عاديه است و هيچ مملكتى نيست كه بالمره قطع احتياج از ممالك خارجه كرده بالمره ترك ارتباط تجارتى نموده باشد ولى اينهمه ابتلاء ما نه از روى ضرورت و اضطرار است بلكه اغلب آن از روى هوس و تفاخر بر همديگر است . . . . . ما در ملبوسات زنانه و مردانه اشدّ احتياج بخارجه داريم ولى لازم نداشته‌ايم كه هرروز آقاى فرنگى يك نوع ملبوس جديد النسق مزخرف اختراع كرده براى ما بفرستد و طلا و نقرهء ما را ببرد ، و هكذا در بلورآلات و چينىآلات و آينه‌هاى بزرگ و چهل‌چراغها و جارها و هزاران امثال آن‌كه ما بهيچوجه من حيث - الذات محتاج بالادست آن امتعه و تجديد آن در هرروز نيستيم ولى هوسهاى بىمغزانهء ما خاصّه متمولين و ارباب نفوذ كه مصدوقهء ( گر بىهنر بمال كند فخراى حكيم ،\r\n\r\n\r\n","description":"","footnote":"\r\n( * ) كارخانه چينىسازى حاج شيخ . تبريز\r\n","page_name":" 210 ","page_number":222},
  {"content":"\r\n\r\nكليشه سندى است كه به شادروان ثقة الاسلام بعد از مرگ پدرش لقب و حقوق ديوانى داده‌اند .\r\n\r\n","description":"","footnote":"","page_name":" 211 ","page_number":223},
  {"content":"\r\n\r\nالخ ) هستند و ديگران را به اين آتش خانمانسوز سوزانده و از بستر نرم بخاكستر گرمش نشانده .\r\nمنسوجات داخلهء ما چون نتيجهء دسترنج است و از ماشين بيرون نمىآيد قليل - الوجود و پرقيمت است و متاع تا وفور نداشته باشد ارزان نخواهد بود و علاج اين علت مادام كه خود قوهء راه انداختن كارخانجات نداريم ، اولا مهما امكن منسوجات و امتعه داخله را پوشيدن و استعمال كردن و ثانيا - ترك اسراف و تبذير نمودن و در - ما يحتاج باقلّ درجه قناعت كردن است .\r\nو الا مادام كه حريرهاى ذرعى الى ده تومان و بافته‌هاى بىفضلت و چهل‌چراغهاى گران‌قيمت و آئينه‌هاى بلندمرتبت و مزخرفات طفلانه چون سيل هولناك رو به ولايت ما گذاشته ما بايد هميشه منتظر سفالت و مذلت و فقر و پريشانى شويم ، و اين نيت مدتى است اعلان و تا يك درجه اثر بخشيده ولى هنوز فضول معيشت فوق الاحصاء است و تدابير عملى لازم است تا ترك شود .\r\nعلت دوم تنزل پول است ( اگرچه در نظر عوام در صورت ترقى است ) وقتى ليره طلاى عثمانى يكى دو تومان بود حالا كه پنج تومان شده به همان ميزان ساير نرخها را هم ترقى داده و اين علت غالبا مرجعش به تجارت خارجه است اگرچه علل ديگر نيز دارد و ضرب هفتاد كرور پول سياه ! ! كه آخرش معلوم است چه شد ، يكى از آن علل است .\r\nعلت سيم كثرت نفوس و قلت دخل است تزايد مواليد امرى است حسّى و اگر در ساير ممالك سالى صدى سه علاوه شود در ايران مسلما صدى ده لااقل صدى پنج اضافه مىشود . و حال آنكه مداخل ما رو بتزايد ندارد ، چنانچه اول گفتم مملكت ما مملكت زراعت است و غالب معاش اهل ايران خاصه آذربايجان از محصولات زمينى است و محصولات زمينى گذشته از ساير محظورات چندين آفت آسمانى دارد و مزارع و باغات\r\n\r\n","description":"","footnote":"","page_name":" 212 ","page_number":224},
  {"content":"\r\n\r\nما يا از بىعلمى يا از كثرت ظلم يا از جهات ديگر يا خراب يا كم‌حاصل يا دخل و خرجش مساوى است . . .\r\nعلى كلّ حال ، ملك ما همان ملك سى سال قبل است ولى نفوس اضعاف نفوس زمان سابق است ، از جملهء شواهد اين مسئله فقرهء جنگل قره‌داغ و هيزم و ذغال است ، چهل سال قبل تا بيشه يكروز راه بود و از بيشه هيزم به شهر حمل مىكرده‌اند حالا از كثرت نفوس آنصفحات يا از روى ندانى و يا جهات ديگر بيشه‌ها تماما پامال و مضمحّل و يا مزرعه شده براى ذغال بايد هشت روزه راه رفت و اين گرانى ذغال يا هيزم را علت نيست مگر كثرت مخارج حمل‌ونقل آن از محل تا شهر ، وقتى كه از يك روزه راه ذغال حمل ميشد قيمتى داشت حالا كه راهش هشت روزه شده لااقل هشت مرتبه بر قيمتش مىافزايد .\r\nعلاج اين علت هم تأسيس مكاتب فلاحت و بذل جهد است در تربيت زارع و فلاح و تشكيل كومپانى است در استخراج معادن ذغال‌سنگ و ساير معادن كه در خاك ما هست و بعضى از آنها مكشوف و فعلا از كثرت ظلم متروك و غالب آن از كثرت تعدى هنوز زير خاك مدفون است .\r\nسبحان اللّه ! گنج در آستين و كيسه تهى ماندن تا كى ؟ چارطرف شهر ما معدن زغال‌سنگ است و يك ثروتى است خداداده ولى ما از عدم امنيت و عدم علم و كثرت تنبلى و كسالت روى زغال نشسته مىلرزيم و داد مىزنيم ، معدن مس در قره‌داغ دست فرسود ظلم است و ما محتاج مس اردوباد هستيم ، قلع در خاك ما حكم آب دارد ولى ما از بمبئى مىآريم .\r\nاولين اساس مشروطه بسط بساط عدل و امنيت دادن بر جان و مال مردم است . تا حال ما بيچارگان از جور خودمانيها نمىتوانستيم نفس بكشيم و معادن خود را پنهان مىكرديم ، نميدانم حالا وقت است كه زمين كنوز خود را اظهار نمايد\r\n\r\n","description":"","footnote":"","page_name":" 213 ","page_number":225},
  {"content":"\r\n\r\nو اما ان لذى آمنوا ان تحشع قلوبهم لذكر اللّه .\r\nعلت چهارم احتكار و بنكدارى است كه همه‌چيز بر خلاف امر خداوندى در ضيق بنكدارى است و علاج آن عمل بر شريعت و اجراء و سهولت عمل است ، وقتى كه فروشنده به شرط آزادى در محل فروش مجبور به فروش شد ، و « الجالب مزروق و المحتكر ملعون » عمل كرده آمد و بنكدارى و باصطلاح عوام نيم‌كزى موقوف گرديد و مشترى و خريدار هردو آزاد شدند و صاحب متاع مجبور بر فروش از فلان جماعت و خريدار مضطر به خريدن از به همان صنف نباشد احتكار نيز موقوف شده هرمتاعى را ميتوان در موقع و وقت خريد و جزئيات آن محتاج بشرح و بيان جداگانه است .\r\nعلت پنجم كه اس اساس همه علل است بلكه اولين علت مادى است جهل است كه اين جهل يا از بابت جهل بر مبادى انسانيت است كه از آن ظلم متولد مىشود يا عدم تدين بر شريعت طاهره بروز مىكند يا جهل بر مبادى سهولت راه معيشت است كه ابتلاء بر ضيق معاش رو مىنمايد كه از آن جمله است تسطيح طرق و معابر و تسهيل طريق حمل‌ونقل كه علت ارزانى كرايه و سهولت تردد مىشود الى غير ذلك .\r\nحالا كه وضع عالم تغيير يافت و قول حضرت امير المؤمنين عليه السلام طلع طالع و لمع لامع و استبدل اللّه بقوم قوما و بيوم يوما آشكار شد ، حضرت اشرف اعظم و الا كه مصدوقهء ( من كثر نعم اللّه عليه كثر حوائج الناس اليه ) هستند و . . . ذمت و الا نهمت ايشان است كه بدستيارى ساير عقلا و متمولين دل به خدا داده دست به كار بزنند و امورات ذيل را صورت دهند .\r\nاولا - بذل توجهى در خصوص مكاتب فرموده يا باعطاء مال يا با تقويت قولى و عملى يا با جذب معلمين كامل مسلم از تهران مكاتب موجوده را رونقى ديگر عنايت فرمايند ، جمعى از اطفال هستند كه از جهت فقدان معلم دائما تيره‌بخت و تيره‌روزگار\r\n\r\n","description":"","footnote":"","page_name":" 214 ","page_number":226},
  {"content":"\r\n\r\nمانده‌اند و اسباب رواج مدارس كاتوليك و پروتستانت شده‌اند كه آبادى ميخانه ز ويرانى ما است و اگر خواهند بالذات مدرسه تأسيس فرمايند تا خودبخود ترقى كرده احراز رتبه دار الفنون نمايد ، كوچك را بزرگ كردن سهل است ولى بزرگ را مجبورا كوچك نمودن عار .\r\nثانيا مدرسه زراعت و فلاحت تأسيس فرموده اين شعبه مدرسه را تقويت فرمايند و گرنه زراعت و باغات ما به نحوى كه عدهء نفوس در تزايد است مسلما و بالبداهه كفايت معاش ما را نخواهد داد و همان امرى است كه فلاسفه فرنگ در كليه مخلوقات كره زمين مترصد و گويند وقتى از كثرت نفوس و قلت آذوقه خاصه محروقات كه سردى زمين نيز علاوه مصائب خواهد شد تمامى نفوس از اقطار عالم رو بمنطقه حاره خواهند گذاشت ، نگارنده نيز به همان شكل و سياق عرض مىنمايم كه سه‌چار روز دگر گر چنين ببايد رفت ، نهاد بايد ناچار زنده در گورم »\r\nبا اين قلت بضاعت و فقر و مسكنت و قرض داخلى و خارجى و هجوم سيل بنيان كن امتعه خارجه و رسوخ و نفوذ پولتيك تجارى و سياسى آنان در عروق و اعصاب ما بيچارگان چندان نمىگذرد كه خاكسترنشين عالم ادبار و مذلت بشويم . . .\r\nثالثا - امر بتأسيس شركتى فرمايند و لااقل زغال‌سنگى را كه در زير بالين داريم استخراج نمايند كه اقلا اينهمه مردم بيكار كه خاصه در ايام زمستان فعله‌گى نيز براى آنها غيرممكن است نان روزانه خود را از آن ممر تحصيل نمايند و علاوه‌بر اينكه زغال‌سنگ خود از محروقات وطنى است خودش بالذات متاع مرغوب تجارتى است و ممكن است به اطراف حتى بخارجه حمل‌ونقل بشود . . . ما مسلما و بالبداهه محتاج به زغال‌سنگ خواهيم بود . و زغال و هيزم ما تمام خواهد شد حيف است كه نان خانگى ما را خارجه بپزند و خود بخورند و ته سفره را بما بعنوان تصدق يا تحكم بدهند .\r\nآوردن كارخانجات امرى است سهل ولى چنان كه در اول عرض شد دخل‌دادن آن\r\n\r\n","description":"","footnote":"","page_name":" 215 ","page_number":227},
  {"content":"\r\n\r\nمحتاج به طول زمان است و اگر يكى از آلات آن بشكند از كار بازخواهد ماند . . كارهاى كردنى زياد است و علوم يادگرفتنى مثل تهيه آب براى شهر و نظاير آن و علم ذوب آهن كه از امور مهم است و غير ذلك كه همه موقوف بر همت فائقة الخيال رجال است .\r\nاگر حضرت اشرف امجد والاهمت فرمايند سايرين نيز بقول شاعر كه گفته :\r\n « همت اگر سلسله‌جنبان شود * مور تواند كه سليمان شود \r\nممكن است كه بجوش‌وخروش آيند و يك دفعه چون شعله آتش علم زنند و خس و خاشاك فقر و مسكنت را پاك بسوزانند . . تمام\r\n* * * \r\nنامه شماره 31 - چهارم شوال 1325\r\nكاغذ 24 شعبان و چهارم رمضان شما رسيد . اين كاغذ را منفردا بشما مينويسم چنان كه نوشته‌ايد حركت عيال را من نيز تصويب ندارم ولى حركت شما در اين زمستان هم حسنى ندارد ، در خصوص مملكت شما خيلى تند ميرويد و چنان تصور ميكنيد كه آنچه شما ميدانيد ديگران نمىدانند ، ابدا لازم نيست كه شما قربان تقىزاده برويد ، شما از دور مىشنويد ما در نزديك مىبينيم ، تقىزاده را ، تكذيب ندارم ، و در كليه امورات خيلى خوب است اما لايق قربان شدن مستشار الدوله است . تازه مد شده چنانچه وقتى « اووت 167 اؤنى » معمول شده بود ( حالا ، 168 توخداسان ) مىگويند . حتى ميرزا حسين واعظ نوشتند « تاقى قارداش 169 توخداسان » من هم بشما مىنويسم « توخداسان ، توخداسان » ، بارى اگر خيال تهران داريد بسيار خوبست مدتى هم آنجا باشيد . اين ملاحظات ( شئونات ) است كه ماها را خسر الدنيا و الآخره كرد .\r\nاما بروات و ماليه آذربايجان امسال دو ثلث كسر كرد . ما خودمان يكصد و پنجاه خروار غله ديوان داشتيم كه هرساله خروارى شش تومان قيمت ميدادم امساله تمام عين خواهند گرفت و خروارى 15 تومان بما تمام خواهد شد . . .\r\n\r\n","description":"","footnote":"","page_name":" 216 ","page_number":228},
  {"content":"\r\n\r\nبىتمكينى رعيت كه از اثر نطقهاى تقىزاده و بعضى ارباب هوس و واعظين تبريز بود ، خانه رعيت و مالك را خراب كرد ، مثلا « امستجان » را 128 خروار به اجاره ميخواستند ، بعد از اين انقلابات 28 خروار وصول كرد . . .\r\nاينكه من بانجمن نميروم و اعتنا ندارم مگر بىجهت است ، كار بدست اجامر و اوباش افتاد و چه كارهاى نامشروع از ايشان سرزد كه از جمله منع كردن چهل و يك بود كه حق مالك بود و از اين منع كردن چهل و يك تسلط رعيت و هرزگى او يك بر چهارصد افزود . طرق و شوارع ناامن شد ، باران هم از يك سمتى قبل از وقت شروع به باريدن كرد و حاصل غالب ييلاقات زير باران ماند باغات كه جاى خود دارد . . . بارى اين مطالب اسباب خرابى مملكت و جسارت همسايه شد . من تبعا لساير العقلاء مداخله را بر خود روا نديدم ، به اين جهت گفتند كه فلانكس هم مبتلا شده چون مشروطه را در خرابى مملكت مىديدند و مرا تابع خيالات خود نمىديدند ، اين است كه اسم مرا در نزد همقطاران خود مستبده مىناميدند يعنى خيلى محرمانه ، نه علنى و مردم هم ميدانستند تفصيل چيست و مستبده و مشروطه كيست ؟ . . .\r\nبقيه نامه مربوط به كارهاى خصوصى و زندگى داخلى خانواده است .\r\n\r\nنامه شماره 32 - بيست و يكم شوال 1325\r\nاين نامه را آقا يحيى نوشته‌اند و در ذيل آن مرحوم ثقة الاسلام مطالبى به خط خود افزوده‌اند . . .\r\nتصدقتان شوم :\r\nتازه خبرى كه نيست همه‌شان كهنه است ولى هرروز صورت جديد پيدا مىكند .\r\nعثمانى هرروز به تجاوزات ظالمانه‌اش مىافزايد و جوابدهى نيست ، ديروز در\r\n\r\n","description":"","footnote":"","page_name":" 217 ","page_number":229},
  {"content":"\r\n\r\nساوجبلاغ اغتشاش فوق العاده نموده‌اند ، از تهران هم گفته‌اند كه اين اغتشاش را باسم عشاير مىنمايند ، اگر با قوه جبريه دفع شود آخر بجنگ دولتى منجر مىشود بايد اصلاح شود ، محتشم السلطنه هم چند روز قبل سمت رياست كميسيون وارد شد هنوز خيالش معلوم نيست كه چه خواهد كرد ؟\r\nدر هرحال كار ايران خراب است ، ديروز خبر رسيد كه در ارومى اغتشاش نموده و شاهزاده امامقلى ميرزا را به شيشوانش فرستاده‌اند ، در دهخوارقان هم حاكم را كه حاجى وكيل پسر حاج اعتضاد الممالك است محاصره نموده‌اند ، در اطراف هم كه آنى اشرار از تاخت‌وتاز غفلت ندارند ، چند روز قبل صاحب مواجبها با ازدحام و جمعيت كثير به مسجد شاهزاده جمع شده و طلب واجبى و تمسك‌دار خودشان را از دولت ميخواستند ، دو سه روز بودند حضرت مستطاب خداوندگارى روحيفداه ( يعنى ثقة الاسلام - م ) و حكومت ( حاكم تبريز - م ) محض اسكات آنها تلگرافات نمودند .\r\nآخر روز پنجشنبه گذشته كه آقايان را بانجمن براى انتخاب دعوت نمودند و حضرت مستطاب خداوندگارى روحيفداه هم تشريف داشتند ، شاهزاده حكومت به حضرت مستطاب روحيفداه خيلى اصرار مىنمايد كه به مسجد تشريف برند و صاحبان حقوق را اسكات نمايند ، حضرت مستطاب قبول نمىفرمودند تا اينكه آقا ميرتقى 170 مجاهد با آدمهايش وارد شده بود كه من رفته متفرقشان مينمايم . وقتى كه كار به اين موقع باريك رسيده بود حضرت مستطاب خداوندگارى مد ظله العالى روحيفداه به مسجد تشريف برده و اطمينان داده و متفرقشان نمودند ، اگر تشريف نمىبردند خيلى هنگامه ميشد يعنى كار به قتل ميرسيد على اى حال بعد از متفرق كردن آنها باز حضرت مستطاب معظم له و حكومت بتهران تلگراف كردند .\r\nآخر پريروز جواب رسيد كه دستورالعمل از پست 29 ماه فرستاده شد ، حضرت مستطاب آقائى روحيفداه هم به صاحبان حقوق خبر دادند . . يك لايحه‌اى خطاب به صاحبان حقوق منتشر كرده بودند كه آنكه توپچى و سرباز است يعنى بعبارة اخرى آنكه در\r\n\r\n","description":"","footnote":"","page_name":" 218 ","page_number":230},
  {"content":"\r\n\r\nسركار است و خدمت مىكند آنها مواجب خواهند برد باقى گردن‌كلفتها كه تا حال پول ملت و دولت را خورده‌اند چشمشان در راه نباشد به آنها مواجب داده نخواهد شد .\r\nدو فقرهء لايحه تقديم نمودم كه ديگر حضرت مستطاب آقا ميرزا محمود آقا مد ظله اسم بىوفائى و عدم عريضه‌نگارى به بنده نگذارند . يكى از اين دو لايحه مبنى بر مقدمه‌ايست و تفصيل او هم اين است كه دو سه نفر از اشرار نايب ( باكروف ) كه جوان بيست ساله و رعيت روس است طپانچه انداخته كه قونسول روس هم از اين مطلع شده بودند ، با لباس رسمى شمشير در كمر به خيابان مجيديه با سواره و قزاق آمده اشرار را ميخواست و فحشها مىداده است كه اين لايحه را منتشر نموده‌اند .\r\nحضرت مفخم الدوله بسفارت كبرى اسلامبول معين شده‌اند . جناب خادم‌باشى اردبيل كه هشت سال بود در اينجا تشريف داشتند بمقصودشان نايل شدند روز يكشنبه تشريف بردند .\r\nمطالبى كه مرحوم ثقة الاسلام در ظهر نامه مزبور اضافه كرده‌اند :\r\nآقا يحيى نكات را اجمالا نوشته . در ماه رمضان صحبت از مدارس جديد ميان آورده مردم را باز تشويق بر ضد آنها كردند ، اين مسئله مدتى است ، اول ماه ماده غلظت كرد و مدارس به تشويش افتادند . پارهء عبارات از كتاب ( كفايته التعليم ) عنوان كرده بودند . من فرستادم كتابها را جمع كردند و قرار دادم هرروز پنجشنبه معلمين جمع شوند با آنها گفتگو شود ترتيبات داده شود .\r\nمردم بسته شدن مكاتب را قبول نمىكنند ، هواخواهان مدارس مهيا شده بودند اگر هجومى بشود مدافعه نمايند ولى غايله را من بدين نحو آرام كردم . آقايان دلخوش هستند و ملاحظه وقوع اتفاقات هولناك را ندارند .\r\nچند روز قبل بمعلم مدرسه روسها كه در خيابان مجيديه است تير خالى كردند ، قونسول آمد معركه كرده در روزنامه تفصيل آن را راست و دروغ نوشتند ، اسباب حرف شد روزنامه توقيف گرديد 21 شوال 1325 على\r\n\r\n","description":"","footnote":"","page_name":" 219 ","page_number":231},
  {"content":"\r\n\r\n\r\nنامه شماره 33 - دهم ذى قعده 1325\r\nدر شهرآشوب انداخته‌اند كه عشاير اطراف ساوجبلاغ خيال تعدى بر مياندوآب دارند ، حاجى سعد الملك 171 حاكم ساوجبلاغ مركز خود را ترك كرده و بيرون آمده است . حضرت فرمانفرما روز پنجشنبه 6 ماه ذيقعده به سمت مياندوآب از شهر حركت كرد و تا امروز در سردرود است ، مهمات مىفرستند و به اطراف از اردبيل و غيره خبر كرده‌اند كه سواره بفرستند افواج را هم اطلاع دادند تا چه شود ؟\r\nديروز من باعضاء انجمن اطلاع دادم خصوص مشاوره در وضع شهر و دادن اعانه كردم تفصيل زياد دارد ، براى فردا كه سه‌شنبه است به منزل حاجى معتمد همايون خبر كرده‌اند برويم و به‌بينيم چه ميتوانيم بكنيم ؟ كارها عجالتا كه زار است ، خبطى كه كرده‌اند نان را از 70 / 1 به 4 / 1 بعد 20 / 1 تنزل داده‌اند و خود را مبتلاى سخت كرده‌اند ، گندم فعلا در شهر 70 ر 1 است و در اطراف گرانتر ، بارى چه بگويم .\r\nترتيب اعضاى انجمن به همان قرار است كه سابقا نوشته‌ام از جانب علماء هم جناب آقاى حاج ميرزا ابو الحسن آقاى همسايه و آقا ميرزا على اكبر مجاهد معين شده‌اند اما ميرزا على اكبر قبول ندارد عجالتا يازده نفر حاضر است و انصافا اجزاء مناسبى است تا خدا چه خواهد ؟\r\nصورت عدد انتخابات را مىگفتند اعلان خواهند كرد كه هنوز نياورده‌اند نفهميده‌ام اعلان كرده‌اند يا نه .\r\nدر تهران روزنامه روح القدس در نمره 13 خيلى سخت نوشته بود قدغن كرده بودند در تبريز از روى آن دوباره چاپ كردند يك ورق اگر پيدا كردم ميفرستم .\r\nبقيه مطلب خانوادگى است . . .\r\n\r\n","description":"","footnote":"","page_name":" 220 ","page_number":232},
  {"content":"\r\n\r\n\r\nنامه شماره 34 دهم ذى حجه 1325 تلگراف ثقة الاسلام بمجلس شوراى ملى\r\nبتوسط وكلاى محترم آذربايجان به دار الشوراى كبراى مباركه ، در بيستم رمضان وقايعى كه امروز اتفاق مىافتد قبل از وقت تلگرافا عرض كرده ، ندانم چه بدبختى خاك آذربايجان را گرفته كه ناله‌هاى جانكاه و آههاى از ماهى تا ماه گرفته آنها ابدا اثرى ندارد ، آخر اى وكلاى محترم اين خاك اختصاص خاص بشما دارد و اين خاك مغاك من و تست كه باد جنوب و شمال مىبردش سوى يمين و يسار ، چاليندى « * » قيامتون نفيرى ، خصم كوى بىدولتى فروكوفت . . . بيرق نادوستى فروخوابانيد ، حضرت فرمانفرما يكه و تنها در عرصهء ميدان مانده ، آخر من اگر نگويم كى خواهد گفتن ، ايران خاك خراب خانه ما است ، و اين وطن عزيز مادر ما است ، آرى اين مادر عزيز ما است كه اجانب دست تعرض بدامن عصمتش دراز كرده‌اند و اين مدفن آباء و اجدادى ما است كه ميخواهند بدست قوم بىتميز بيفتد ، اين اطفال و بيوه‌زنان مياندوآب است كه با آواز بلند بر ما نفرين مىكنند ، اين آب جغتو 172 است كه با خون شهداء آن سامان بر حال تباه آنان خون گريه مىكند ، اين حال 173 ساوجبلاغ است كه با شمشير و گلوله تاريخ بدبختى ما را به روى آن صفحات نقش مينمايد ، اين باد جنوب و شمال است كه در\r\n\r\n\r\n","description":"","footnote":"\r\n( * ) بصدا درآمد\r\n","page_name":" 221 ","page_number":233},
  {"content":"\r\n\r\nاقطار عالم نوحه براى آنها ميسرايد ،\r\n « وقت آنست كه خون موج زند در دل لعل * زين تغابن كه خزف مىشكند بازارش » \r\n. و اللّه ز ايران چنان بخت برگشته است كه گرگين از ايشان هزاران تن كشته است .\r\nملكى كه شمشير پهناور صفويه و غيرت بيم‌آور نادريه و صميميت ملت‌نواز زنديه و رشادت قاجاريه براى ما مصفا كرده بود ، اينست كه ميرود و آنست كه رفت ، برق يمانى بجست گرد نماند از سوار . . اى اعضاى محترم انجمن آذربايجان آخر شما جگرگوشهء اين مادر مهربان هستيد ، وقتى بود كه امنيت تمام خاك ايران بسته به دم شمشير آذربايجانى بود . حالا آن سرچشمهء حيات را كه بست و آن شمشير فولاد را كه برشكست ؟ من كه مدتى است مبتلا به تب نوبه شده و از چندين‌جهت محبوس خانه هستم . اگر پارهء ملاحظات پلتيكى نبود و حركت من موجب تغيير نقشهء جنگ و عنوان ديگر نميشد ، از بذل جان مضايقه نكرده به ميان‌دوآب ميرفتم و خود را بر دهنه 174 اين ولكان وطن‌سوز مىانداختم ، بيا سوته‌دلان گرد هم آئيم كه گر نخل وفا برندهد چشم ترى هست . در اينمدت بسكه گفتم زبان من فرسود و آمد بسرم هرآنچه ميترسيدم ، الحكم للّه واحد القهار . على بن موسى\r\n\r\nنامه شماره 35 - 13 ذى قعده 1325 قمرى\r\nنگرانى بىاندازه است . از تهران اخبار موحشه ميرسد تزلزل به اركان مشروطه افتاده دار الشورى در زحمت است . دنيا به هم خورده الان جماعت كثيره آمده‌اند مرا با عنف به تلگرافخانه مىبرند به‌بخشيد بيشتر از اين مجال ندارم شاهزاده به سمت ساوجبلاغ رفته امروز در كاوكان هستند كارها شلوق است عفو فرمائيد . . .\r\n\r\n","description":"","footnote":"","page_name":" 222 ","page_number":234},
  {"content":"\r\n\r\nدر حاشيه اين نامه با مركب ديگرى مينويسد ( اين ورقه را در 13 ماه نوشته‌ام در زمين مانده بود امروز ملتفت شدم كه به پستخانه داده شد . . . )\r\n\r\nنامه شماره 35 - 17 ذيقعده 1325\r\nروز پنجشنبه 13 ماه اخبار موحشه از تهران رسيد و مردم بهيجان آمدند ، اعضاء انجمن به تلگرافخانه رفتند مرا هم حوالى غروب باجبار به تلگرافخانه بردند وقتى رسيدم كه مردم بالاتفاق خلع شاه را خواستند و بسفرا و دار الشورى و عتبات عاليات تلگرافات كرده بودند ، دنيا بهم خورد و قيامت برپا شد .\r\nولى در شهر به حمد إله آشوبى نشد و بازار را نبستند به ولايات اطراف تلگرافات كردند ولايات را با خود متحد كردند از كرمان و رشت و اصفهان اخبار اتحاد رسيد .\r\nتهران بولوله افتاده روز جمعه ابدا خبرى نرسيد و اسباب نگرانى شد ، شنبه خبر خوش رسيد ، و روز يكشنبه هم خبر رسيد كه مذاكره اصلاح است و با شروط چند قبول صلح خواهد شد ، نوكرهاى شاه 175 اعليحضرت شهريارى را به حال خود نمىگذارند و دغدغه ميكنند تهديدات شديده از جانب ملت بايشان شده با وجود اين در سر كار خود هستند .\r\nگله ميكنيد كه روزنامه بشما نمىفرستند اولا روزنامه در تبريز نيست همه مهملات مينويسند ثانيا آقا يحيى ميفرستد مظنه بشما نمىرسد ، روزنامه‌هاى تهران كه ديدنى است من نمىگيرم بايد بتهران بنويسم آنچه لازم دانند براى شما بفرستند ، در روزنامه مجاهد نسبت به حضرت آقا سيد كاظم يزدى 176 سوء ادبى از قول مكتوب نجف كرده بودند مدير آن در انجمن 177 تنبيه شد و كوتك خورد من شرحى نوشته‌ام در روزنامه درج نمايند شايد درج بكنند .\r\nاكراد كه در ساوجبلاغ ياغىگرى داشتند از قرار حدس صواب به تحريك بوده\r\n\r\n","description":"","footnote":"","page_name":" 223 ","page_number":235},
  {"content":"\r\n\r\nاست ، حاج سعيد الملك حاكم آنجا بىجهت مركز را خالى كرد و به ميان‌دوآب رفت ، فرمانفرما از تبريز حركت كرد و رفت در كاوكان نشست در 13 ماه ملت اصرار داشت مراجعت نمايند ، بعضى اعضاء انجمن مىگفتند بايد برود از من شور كردند ، گفتم در كاوكان مانده تتمه اردو را جمع نمايد و شاهزاده امامقلى ميرزا را بعنوان پيش‌جنگ بفرستد رفتن خودش بقانون حرب و اقتضاآت ديگر صحيح نيست ، همين‌طور شد .\r\nقرار شده داوطلب از تبريز بتهران بفرستند و در اين‌حال هستند تا چه شود كار به سختى كشيده و ميكشد چنانچه از اول تأسيس مشروطه از تبريز شد حالا هم خرابى از اين خرابه است دولت نيز از جانب آذربايجان متوقع است كه خراب شود ، اين خود - سرى كه در تبريز شده اسباب خرابى كار است و احدى تكليف خود را نميداند . . . على\r\nبه خط آقا يحيى اين جملات اضافه شده است : حضرت مستطاب خداوندگارى روحيفداه اين دستخط را قبل از ظهر مرقوم فرموده‌اند كه به تلگرافخانه تشريف بردند ، الآن كه نيم ساعت بغروب مىماند تلفونم فرمودند كه كاغذ را تقديم دارم ، آنست كه با عرض اخلاص فراوان تقديم حضور مبارك گرديد از تلگرافخانه پرسيدم هنوز خبرى نيست كه عرض نمايم .\r\n* * * \r\nنامه شماره 36 - 21 ذيقعده 1325 قمرى\r\nروز دوشنبه 18 ماه شرحى نوشته‌ام بعد از آن مرا به تلگرافخانه بردند تا غروب آنجا بودم ممكن نشد تتمه حالات را بنويسم ، سفارش كردم كاغذ را به همان شكل به پستخانه دادند . كار به حمد إله با سهولت ختم شد ، از وكلاى دار الشوراى تلگراف آمد كه مطالب مجلس را شاه قبول كرد و مطالب پشت قرآن نوشته شده شاه مهر فرمودند ، شورش عوام بىجا است به حمد إله رفع غايله شد  « وَ كَفَى اللَّهُ الْمُؤْمِنِينَ الْقِتالَ »  حركت عوام\r\n\r\n","description":"","footnote":"","page_name":" 224 ","page_number":236},
  {"content":"\r\n\r\nرا نمىدانيد كه چه وضع است ، 13 ماه حوالى غروب مرا به تلگرافخانه كشيدند رفتم ديدم عوام غلبه كرده و تلگرافات خلع بطهران به اطراف گرفته مخابره كرده‌اند ، صورت تلگراف كه به حجج الاسلام شده اين است كه لفا فرستادم . تلگراف را مخابره كرده بودند ولى در اسلامبول توقيف شده و نرفته نميدانم از انجمن كاغذ نوشتند و صورت تلگراف را فرستادند يا نه ؟ ( مطالب خانوادگى است . . . ) حضرت و الا فرمان‌فرما به سمت بناب تشريف برد از ساوجبلاغ مىگويند ميانه بايزيد آقا و آقايان اكراد محلى شكرآب واقع شده و از او دلسرد شده‌اند ، ميگويند بايزيد آقا حكم والىگرى به قاضى يا چه كسى از ساوجبلاغ داده هنوز اين مذاكرات افواهى است به حمد اللّه مياندوآب آسوده ماند و هنوز تخطى نشده ، از املاك رعيت روس چند پارچه چاپيده‌اند حوصله ندارم و مطالب غالبا اراجيف است .\r\nكتابچه مقطوعات را چاپ كرده فرستاده‌اند كليه آنچه از ايران قطع شده نقدسه گرورو دويست و شصت هزار و پانصد تومان يعنى « 1767520 تومان » و غله 65343 خروار است .\r\n* * * \r\nنامه شماره 37 بىتاريخ\r\nيادداشت كوچكى است كه جواب آقايان حجج الاسلام يا يكى از آنها را به ايرانيان حكايت مىكند و گويا در جواب تلگرافى است كه از تبريز به حجج الاسلام به عتبات شده است :\r\n« عموم ايرانيان . تاكنون هرگونه اقدامات كه در آنها نتيجه صحيحه داشته كوتاهى نكرده و نخواهم كرد . تلگرافات بدولت عليه و تهران نموده انتظار جواب داريم ، هرگاه جواب مساعد نرسيد تكليف را اطلاع ميدهيم ملت غيور حمل بر مسامحه نكنند . »\r\n\r\n","description":"","footnote":"","page_name":" 225 ","page_number":237},
  {"content":"\r\n\r\n* * * \r\nنامه شماره 38 - 8 ذى حجه 1325\r\nبعد از مطالب شخصى و خبر بيمارى صداع و تب و غيره مينويسد .\r\nوضع ساوجبلاغ خيلى مختل است شاهزاده در ساوجبلاغ است اكراد از اطراف احاطه كرده مشغول زدوخورد هستند ، ديروز تلگراف رسيد كه بنه و صندوقخانه او را كه هشتهزار تومان پول نقد هم داشته بغارت برده‌اند وضع همان وضع چند ماه قبل است ، اراذل و اوباش بقسمى هرزه‌كارى كردند كه همه را متنفر نمودند و از آدم‌كشى و سلب اموال و اتلاف عرض ابدا فروگذارى نكردند از اواخر ربيع الآخر كه اساس رفتن به تلگرافخانه و مهملانه و لاعيانه قانون‌خواستن شد از آن‌روز وضع كار برگشت چنانچه چندين دفعه نوشته‌ام ، من تا جان و قدرت و قوت داشتم با حضرات سروكله زدم از دور و نزديك از امر معروف و نهى از منكر مضايقه نكردم و چنانچه كرارا بشما نوشته‌ام از رفتن به انجمن پاكشيدم و خود را از مسئوليت عامه معاف داشتم و اين مقدمات بعد از آن بود كه مخصوصا بمنبر رفته بمردم آنچه لازم بود گفتم از تهديد و وعيد و تسلط خارجه و غيره و غيره كه هرچه گفتم ( چون دخل در جانب آن حركات شنيعه بود ) به گوش احدى فرونرفت همينقدر شده كه به حمد إله مرا هتك حرمتى نشده و طورى مدارا كرده‌ام كه بدگوئى نمىكنند ، اما خودشان هم مرا معذور ميدارند ، عجب اين است كه اين اجامر همه اين حركات را تكذيب مىكنند ولى « يذمونه و يضمونه » و حق‌بجانب ايشان است چرا كه دخل با آنها است .\r\nچه‌ها گفتم و چه‌ها كردم ، تاريخ‌نويسى لازم نيست ، مقدمه جمادى الاول و ساير مقدمات كه ذكرش طولانى است مجملا من در مشروطه‌طلبى خودم باقى هستم و\r\n\r\n","description":"","footnote":"","page_name":" 226 ","page_number":238},
  {"content":"\r\n\r\nملكه‌ايست كه از من رفع نخواهد شد ، ولى حركات وحشيانه جزو هيچكدام نيست ، كار طورى شده كه مردم باستبداد قديم رحمت مىبرند .\r\nدر اين مقدمه آخرى كه در ماه ذى قعده در تهران رو داده و دنبالهء آن به تبريز كشيد باز من در طرف مشروطه‌طلبان بودم ، و تلگرافى كه بحضور حضرات حجج الاسلام عتبات عاليات شد ديدم - اما در ساير مراحل و مطالب دورم ، البته نمىتوانم كه مىخورند حريفان و من نهى از منكر نكنم و نظاره كنم . . .\r\nالبته در خاطر داريد كه سيم ماه جمادى الآخر كاغذى بشما نوشته بودم اين عبارات را داشت كه به حمد إله در آستانه مقدس با فراغت خاطر هستيد و ما اينجا مبتلاى چه دردهاى بىدرمان و مخصوصا اين شعر را نوشته بودم :\r\n « يا من ناصبور را نزد خود از وفا طلب * يا تو كه پاكدامنى مرگ من از خدا طلب » \r\nهرچه داد زديم كه اين حركات جاهلانه شما اساس مشروطه را بهم مىزند و مردم را راغب به استبداد مىكند كىبكى بود ؟ حالا پشيمان شده‌اند ولى چه فايده دنيا پس مرگ من چه دريا چه سراب . . . 178\r\n* * * \r\nنامه شماره 39 - 11 ذى حجه 1325\r\nكاغذ ميرزا محمود آقا مورخ 14 ذى قعده رسيد نوبه از من دست برنميدارد ، بعد از ظهرها سرم به درد مىآيد وضع مملكت همان‌ها است كه ميدانيد امروز تلگراف رمزى به من رسيد كه شاه با دار الشورى صلح كرد و سه نفر از اشرار دستگير شد كه بمجازات برسند ، ما شاء إله تبريز ما معركه است هرسر سودائى دارد ، محرمانه مينويسم آقا مير هاشم خيلى معركه مىكند مثلا 179 ديروز شتر قربانى كه معمول است ميكشند خود\r\n\r\n","description":"","footnote":"","page_name":" 227 ","page_number":239},
  {"content":"\r\n\r\nجناب آقا شترى مخصوص در سيد ابراهيم داد كشتند و سر شتر را چنانچه رسم است به خدمت جناب آقا بردند شتر معمولى دولتى را كه در جلو سيد حمزه مىكشند موقوف كردند ، مختصرا و مجملا خيلى آشوب است ، در ساوجبلاغ معركه است بيچاره فرمانفرما محصور مانده آذوقه كه ميبرده‌اند با هشت هزار تومان پول و صندوقخانه‌اش را اكراد از دست مستحفظين گرفته بغارت برده‌اند اين مطلبى است سرى متصل در دادوبيداد هستند جناب بصير السلطنه را امروز معجلا روانه شيشوان كردند كه برود امامقلى ميرزا را به سمت ساوجبلاغ حركت بدهد ، تلگراف مفصلى من بتهران كردم كه آقا يحيى صورت آن را براى شما فرستاد . [ به نامه شماره 33 مراجعه شود 
  ]\r\n* * * \r\nنامه شماره 40 - 8 ذى حجه - 1325\r\nنامه‌ايست يادداشت‌مانند بدون عنوان نامهء خصوصى و با جمله « شما را به خدا ملاحظه نمائيد » شروع مىشود :\r\nاز قبل اقبال لشگر تلگرافى 180 بتهران كرده‌اند كه از افواج آذربايجان كه در تهران است مخالف ملت هستند چنين‌وچنان خواهد شد ، چنانچه در تبريز خانه حاجى ميرزا رفيعخان را غارت كردند و خودش را كشتند سبحان اللّه . . .\r\nدروغى به اين وضوح و سخافت را خجالت نمىكشند و مىگويند روزنامه‌چى تهران نيز باور مىكند مىنويسد تلگراف‌كنندگان خودشان بقباحت و شناعت كار خود ملتفت نمىشوند سهل است تصور نمىكنند كه اين امر دروغ را كه تلگراف مىكنيم دروغ آن‌وقتى كه معلوم شد ديگر چه اعتبارى باقوال تلگرافات و تهديدات خواهد ماند با اين قسم جماعت كه ابدا قوه عاقله و تصور خير و شر ندارند انسان چه\r\n\r\n","description":"","footnote":"","page_name":" 228 ","page_number":240},
  {"content":"\r\n\r\nبگويد و چه‌گونه راه برود ؟ چون اين مطلب را در روزنامه تهران درج كرده‌اند مخصوصا نوشتم كه مطمئن باشيد بحاجى ميرزا رفيعخان ابدا صدمهء رو نداده خودش در گرمرود است و اهل و عيالش سلامت و به حمد اللّه آفتى ندارند .\r\nهكذا در ظهر اين اطلاعيه افزوده است .\r\nروس قازاق و توپ بسرحد آورده و تهديد مىكند چندى قبل پسران عسگرد - واتگر به معلم معلم‌خانه روس كه در خيابان مجيدى است هجومى كرده و او را زده بودند و بعد يك نفر عسكراوف نامى را سيدى در در انجمن مجروح ساخت ، غلام چاپار روسى را در حوالى « دزج خليل » گشتند يك نفر كالسكه‌چى روس را در شهر مجروح كردند حالا اولتىماتوم مىكند كه اگر اين اشرار را نگيريد من خودم قازاق خواهم آورد ، عجالتا قازاقش در سرحد حاضر « * » است به گنجه‌اىها و املاك ايشان يعنى « شجاع » چه كردند و چه اسباب براى تسلط حضرات شد تفصيل دارد . . .\r\nآنچه من ميفهمم غرض حضرات ملاحظه جانب عثمانى است كه اگر از ساوجبلاغ حركت به تبريز نمايند آنها هم حركت نمايند تا خدا چه خواهد ؟\r\n* * * \r\nنامه شماره 41 - 14 ذى حجه 1325\r\nاز روز جمعه كار باز خيلى مشگل شده در ميانه ستار خان قرجه‌داغى و عسگر اوشاغى كه مقصر دولت و قونسول روس طالب آنها است ، نزاع شديدى شده جمعى از طرفين كشته شد كه از جمله يك نفر سيد پسر مير عبد العظيم خباز است .\r\nمردم هم جنبيده‌اند كه بايد آقا مير هاشم از شهر برود ، از روز جمعه‌بازار بسته است امروز معركه بوده و هست ، محله شتربان خود را تهيه مىكند كه از ما چند نفر كشته شده تقصير ما چيست . شهرت داده و به اين خيال هم بودند كه به محله شتربان حمله برده\r\n\r\n\r\n","description":"","footnote":"\r\n( * ) پيش‌بينى سه سال بعد را مىكند\r\n","page_name":" 229 ","page_number":241},
  {"content":"\r\n\r\nو آقا مير هاشم را بقوه جبريه بيرون بكنند اجامر و اوباش باز سرپا هستند و فعاليت ميكنند بگير و ببند و بكوب و بكش الى آخر .\r\n* * * \r\nنامه شماره 42 - 17 محرم 1326\r\nسال 1326 هجرى قمرى :\r\nوقت فرصت نيست نماز نخوانده‌ام فرصت ندارم 15 روز عزادارى با همان جمعيت فوق العاده در مسجد شد و به حمد إله خوب گذشت در اين 15 روز آنچه داد سخن دادنى بود دادم و آنچه مذمت و طعن و توبيخ بود كردم امر بلديه بجناب اجلال الملك رجوع شده و كارها تا يك درجه بهتر است ولى مسئله غله و خبازخانه مختل است و اگر علاجى نشود اسباب اختلال كلى خواهد شد .\r\nشاهزاده در ميان‌دوآب است . . . بيچاره دائى عباس قلى خان نوه حاج حسام - السلطنه در ماه ذى حجه در اثناء اينكه در صحرا مشغول سيم‌كشى بوده مقتول اكراد شده اوايل محرم بوالده بيچاره‌اش خبر داده شد . وقايع گوناگون زياد است هركس بيرقى برداشته . اجمالا براى رفع نگرانى نوشتم .\r\n\r\nنامه 43 - 27 محرم الحرام 1326\r\nاين نامه را آقا يحيى مينويسد كه ارائه‌دهنده كارهاى شهيد است و اوضاع روز . . . البته عرايضم ميرسد هرخبرى كه توليد مىشود عرض نموده‌ام به حمد إله دهه خيلى خوب گذشت به اعتقاد همه كه توليد مفاسد ميشد ، از توجه حضرت سيد الشهداء ( ع ) تعزيه‌دارى كما فى السابق برپا بود و دستجات را هم غدغن كرده بودند كه بنوبه به بازار بروند و در هردسته هم دو سه نفر قزاق از طرف رئيس نظميه گذاشته بودند ( رئيس نظميه\r\n\r\n","description":"","footnote":"","page_name":" 230 ","page_number":242},
  {"content":"\r\n\r\nجناب اجلال الملك است ) روز عاشورا هم كه دو دسته بمقام آمد در پيش همه‌شان قزاق بود .\r\nاما با همه اينها خيالات فاسدهء اشرار و مغرضين معلوم است در تخريب ملت دقيقه‌اى آسوده نيستند ؛ بهواى نفس خود عموم را بباد فنا ميدهند و مىخواهند مشروطه را به‌هم بزنند ما هم كه غيرت نداريم نشسته‌ايم به شعبده‌ها و پرده‌هاى طياتر تماشا ميكنيم و دست تحير بدندان گرفته ميگوئيم : هرچه پيش آيد خوش آيد . ساوجبلاغ را بردند بماچه مياندوآب را مىبرند بماچه ، مشروطه برود بماچه ؟ و حال آنكه غافل از اينيم كه هرچه خواهد شد بماست ، ملت ما خواهد رفت عصمت ما خواهد رفت ، ناموس ما بدست اجانب خواهد افتاد ، زلف معشوقه بدست ديگرى مىبينم . نه در اولياى دولت غيرتى است و نه در ملت جوانمردى هست كه دست از جان بشويند و در حفظ وطن و اسلام از هيچ مضايقه نكرده زير بار عار نروند و پيروى حضرت سيد الشهداء عليه السلام را نمايند كه با مختصر لشگرى در پيش آنهمه قوم عنود و بىتميز محض اعلاء كلمه حق ايستاد و شهيد شد ، اينها همهء براى ما ملت اسلام بود . اما گوش سخن‌شنو كجا و ديده اعتبار كو ؟ بدهن ما جلو زده و مثل عنتر مىرقصانند ، آقايان محض رياست‌طلبى دهن ابناء كفر را واكرده بهركس كه دلشان ميخواهد مىگويند : كافر و طبيعى هستى و آيه شريفه ( ) را فراموش مينمايند ، اينها كه ادعاى تشرع مىنمايند و اللهى اين نيست محض اجراى غرض شخصى ، اسلام را بباد فنا داده‌اند حالا مىگويند اسلام را مضمحل كرديد ، كسى نيست كه بگويد بدبخت خانه اسلام را تو خراب كردى و ملت مظلومه را تو بر خاك مذلت نشاندى و راحتشان را تو برنج مبدل نمودى . سه فقره لايحه كه يكى شهر است تقديم حضرت مبارك نمودم ذوق سليم حضرتعالى خودش نكاتشرا و مرامشان را ميداند ديگر محتاج بعرض نيست .\r\n[ اين شخص پسر مرحوم شهيد بوده كه جوان‌مرگ شد و همواره در پاى منبر ايشان مىنشسته است در اين نامه مقدارى از عقايد و افكار شهيد را بازگو مىكند و\r\n\r\n","description":"","footnote":"","page_name":" 231 ","page_number":243},
  {"content":"\r\n\r\nسپس به نوشتن اخبار ديگر ميپردازد . م 
  ]\r\n« مشروطه مجرى شريعت اسلام و محض دفع ظلم است\r\n چراغى را كه ايزد برفروزد * هرآنكس پف كند ريشش بسوزد \r\nهركس اسلام‌پرست و وطن‌پرست و عدالت‌پرورست بايد مشروطه را مثل عزيزش دربرگيرد و در راه او از بذل جان و مال مضايقه نكند و در راه مشروطه همه‌چيز را در پيش چشمش مجسم نمايد ، خرابى خانه اسيرى اهل و عيال و سفك دماء و در موقع و وقتش برويهء مردان نه بشيوهء زنان بكوشد و نام نيك تحصيل نمايد و مستبدين را هدايت كند و اتمام حجت نمايد و الا از بيخ و بنشان بركند . . . بعضى مستبدين در لباس مشروطه‌خواهى به مردم آزار و اذيت ميكنند درصورت صدق مقال بعالم مشروطه چه‌ربط دارد ؟ آيا كسى كه خلاف مشروطه عمل نمود از بدى مشروطه است ؟\r\nمگر اينهمه فسق و فجور كه مىكنند و راهزنى كه مىنمايند خداى نكرده از نقصان شريعت طاهره است ؟ شريعت يك جاده مستقيمى است كه بايد او را گرفته و رفت مگر كسى كه خيال كج‌روى دارد تقصير شرع است ؟\r\n اسلام بذات خود ندارد عيبى * هرعيب كه هست از مسلمانى ما است . \r\nاخبار روز :\r\nامروز وكلاء محترم را فرمانفرما از مياندوآب به تلگرافخانه خواسته بود عثمانى هى سوق عسگر است كه مينمايد يعنى اگر نكند سفيه است ، در صورتى كه دزد ديد حاجب گريخته و مانعى نيست چه سفاهت است كه نيايد . ما غيرت نداريم ، دولت ما خيال حفظ وطن ندارد ، عثمانى كمال جدوجهد را دارد اينهم جهت توسيع مملكت است .\r\n\r\n","description":"","footnote":"","page_name":" 232 ","page_number":244},
  {"content":"\r\n\r\nاصغر مشهور به « قولاغى « * » كسيك » را زده‌اند شهرت داده‌اند اهل محله كه شتربان است محض دفع شرش زده‌اند ، محض اين است كه در اين گيرودار شهرتى كسب نمايد شهرت داده بودند كه مرده است بعد معلوم شد كه هنوز بدار عقبى رحلت نفرموده‌اند . . . )\r\nجار كشيدند حتى جاركش به مسجد هم آمد و جار كشيد كه رفتن به كربلا قدغن است و با هست ، هركسى هم برود از كرمانشاه و خانقين مراجعتشان خواهند داد .\r\nعجب در اين است كه راه مكه را هم گفت و حال آنكه موسم حج گذشته بود .\r\nحضرت مستطاب خداونگارى در روى منبر تشريف داشتند وقتى كه تمام نمودند جارچى بناء جار گذاشت و گفت كه و با هست حضرت مستطاب بمعظم له فرمودند كه :\r\nچرا مردم را بوحشت و واهمه مىاندازيد و با نيست . ( مطالب ذيل از تأثير نفس و تعليمات شهيد است كه پيروان او با افكار جديدى مسلح هستند و در نامه‌هايشان مينويسند ) بايد پولتيك دولتى باشد به‌به با اين قدغن حقيقتا پشت عثمانى را شكستيم بايد منتظر شويم كه عثمانى بيايد و توبه كند و بگويد دور سرتان گردم فداى خاك پاكتان شوم ديگر . . . خوردم به مملكت شما دست‌درازى نمىكنم . استدعاى عاجزانه دارم كه غدغن را بشكنيد تا زوار مشرف شوند ، اگر يك ماه ديگر هم بگذرد من پامال ميشوم ! با اينها نمىشود بايد در مقابل او با اسلحه‌اى مثل او بلكه بهتر از او جنگ نمود نه باد - كنك و شمشير و تيروكمان وقت آنها گذشت ، بايد با توپ كروپ دعوا شود نه با ورندل اسقاط و مفلوك بايد در مقابل عسگر آنها با قشون منظم و در مدرسه تحصيل كرده بايستيم نه با فلان دهاتى كه نمىتواند چطور تفنگ بيندازد . اگر اينها را هم نداشته باشيم اقلا بايد غيرت داشته باشيم ما هنوز خيلى مىمانيم تا بدرجه آنها برسيم اقلا از در ديگر داخل شويم و صغير و كبير و برنا و پير دست از جان بشوئيم و غيرت نمائيم . . . )\r\nبقيه مطالب خانوادگى است .\r\n* * *\r\n\r\n\r\n","description":"","footnote":"\r\n( * ) گوش‌بريده\r\n","page_name":" 233 ","page_number":245},
  {"content":"\r\n\r\n\r\nتوضيحات در اطراف بعضى مطالب نامه شماره 43\r\n1 - در تبريز در ماه‌هاى محرم هرسال دسته‌هاى سينه‌زنى و زنجيرزنى و عرب مانندگى از محلات مختلف راه مىافتاد و در خيابانها و بيشتر در بازار مىكشتند ، گاهى اين دسته‌ها كه هريك متعلق به محله‌اى بود باهم رقابت داشتند و برخورد خصمانه پيدا مىكردند ، دعوا و شلوغى راه مىافتاد و زخمى مىشدند و كشته ميدادند در رأس هريك از دسته‌ها يك و دو تن مرد قولچماق و بزن‌بهادر بنام « دسته‌باشى » بودند با طبل و دهل و شيپور و سنج و با آهنگ مخصوص حركت مىكردند و دسته‌باشىها با آن آهنگ پا به زمين مىكوبيدند و قداره در دست ميچرخاندند و براى اينكه به افراد دسته خود هوشدار بدهند كه در برخوردى كه با دسته ديگر خواهند كرد آماده نبرد باشند ، داد ميزدند « باجالارا باخ دشمن چوخدى ، شكست يوخدى » يعنى بباجه‌هاى پشت‌بام بازار توجه كن دشمن زياد است و شكست وجود ندارد و عجبا تلاقى رخ ميداد و جنگ مغلوبه‌اى به راه ميافتاد . . در زمان استبداد اين كارها شدت داشت ولى بعد از مشروطه يواش‌يواش تغيير يافت و نظمى به خود گرفت ، معلوم مىشود اجلال الملك در اين كار پيش قدم بوده است ، بعد از 1340 هجرى قمرى كه در كشور نظمى پيدا شد اين كار نيز روزبروز به تحليل رفت و به عزادارى بىجنگ‌وجدل پرداختند .\r\n2 - منظور از قزاق افراد نظامى است كه آن‌زمان به تبعيت از قزاقخانه سرباز را « قزاق » ميگفته‌اند .\r\n3 - اينكه مىگويد « دسته‌جات بمقام آمد » منظورش مسجد صاحب الامر تبريز است كه « مقام » گفته مىشد و بيشتر به شيخيه تعلق داشت\r\n4 - اين همان جنگ فرمانفرما با اكراد و عثمانيها است كه طالبوف در نامه\r\n\r\n","description":"","footnote":"","page_name":" 234 ","page_number":246},
  {"content":"\r\n\r\nخصوصى فرمانفرما را مىستايد .\r\n5 - در قديم بجاى اعلانات چاپى - راديو - تلويزيون - روزنامه اخبار مهم را بوسيله جارچيان جار مىكشيدند و اين جاركشان سوار اسبى مىشدند و با صداى رسا و با عبارات مخصوصى موضوع را به اطلاع عامه ميرسانيدند .\r\n\r\nنامه شماره 44 - 28 محرم 1326 هجرى\r\nنوشتجات شما از 27 ذى حجه رسيد تازه ندارم مگر اينكه روز جمعه 25 ماه بعد از ظهر در تهران به اعليحضرت همايونى سوء قصد كرده‌اند ، « * » به حمد اللّه كارگر نشده تلگرافاتى كه در اين باب شده و چاپ خورده براى شما فرستاده مىشود ، تلگراف خودم را كه كرده‌ام يكى مستقيما و ديگرى در جواب حضرت آقا سيد عبد اللّه را چاپ نكرده‌اند ، صورت آن را فرستادم شهر به حمد اللّه آرام است و حضرت اجلال الملك خيلى مواظبت دارد تا بعد چه شود ؟ هواها هم به حمد اللّه بهتر است و رو باعتدال گذاشته ، شب گذشته يعنى شب دوشنبه در شهر چراغانى كردند چند روز است كه خانه ميرزا مصطفى خان دراز را اجاره كرده و اهل محله شتربان و سرخاب انجمنى باسم « اسلاميه » 181 تأسيس كرده‌اند در خصوص انجمن اسلاميهء چراغانى قوى كرده بوده‌اند من كه از خانه بيرون نمىروم و خود را معاف داشته‌ام و از غالب وقايع شهر اطلاع ندارم .\r\n* * * \r\nنامه شماره 45 - 30 محرم 1326 هجرى\r\nاشرار و اوباش كه مخل آسايش بودند به حمد اللّه دست از كار برداشته‌اند و بواسطه\r\n\r\n\r\n","description":"","footnote":"\r\n( * ) موضوع بمب‌اندازى به كالسكه محمد على شاه\r\n","page_name":" 235 ","page_number":247},
  {"content":"\r\n\r\nهمتى كه در ترتيب نظميه منظور شد همه آرام هستند ، انجمن نيز به حمد اللّه رويهمرفته بهتر است و بهتر خواهد بود . . . من كه با چندين ملاحظه هنوز بيرون نميروم اما از مطالب بىاطلاع نيستم جناب آقا مير هاشم هم رو بصلاح گذاشته جمعى از ائمه جماعت كه اشتباه در مطالب داشتند ملتفت شدند و ديدند كه انجمن خود بر ضد اشخاصى است كه اين‌قسم حركات ناهنجار مىكنند اميدوارم انشاء اللّه كارها بهتر شود .\r\nدر اين كاغذ 22 محرم اظهار مرحمت جمعى از آقايان كه نسبت به من نوشته بودند خيلى ممنون شدم خداوند بر توفيقشان بيفزايد منكه سابقه معرفتى ندارم بهمه‌شان عرض اخلاص عريض و طويل مىنمايم . خيال دارم يك كتابچه باسم اصول سياست اسلاميه بنويسم و به عتبات بفرستم كه به نظر مبارك حضرات حجج اسلام دام ظلهم برسد تا چه شود ؟ دو سال قبل نوشته بودم مفقود شد ديگر حوصله نمىكنم در اين كاغذ نوشته بودند معلوم شد مسئله استفتاء و حكم جديد و نهروان صحيح بوده است .\r\n* * * \r\nنامه شماره 46 - 9 صفر 1326\r\n. . . سابقا نوشته بودم ترك ساوجبلاغ از لشگر ، طاهر پاشا رئيس كميسيون كه در اروميه بود قهر كرد و رفت بهانه آورد دماغش سوخته است ، حضرت فرمانفرما با كمال اجلال در مياندوآب هستند اكراد و آقايان تماما آمده عرض انقياد كردند و مملكت آسوده شد شهر هم به حمد اللّه در سايه اقدامات مجدانه جناب اجلال الملك خيلى آسوده است ، نظم و ضبط گرفته و شب و روز درصدد اينست . اشرار و الواط ترك شرارت كرده‌اند .\r\nاستفتاء جديدى چاپ كرده منتشر كردند خيلى معركه گرديده است جمعى آن را تلگراف ميكنند ولى مىگويند كه عكس آن با پست بغداد خواهد رسيد به حمد اللّه كارها روبراه است .\r\n\r\n","description":"","footnote":"","page_name":" 236 ","page_number":248},
  {"content":"\r\n\r\nانجمن كم‌كم بقدرت و قوت خود مىافزايد و همه نيت كرده‌اند كه انشاء اللّه عاقل بشوند و صوم صمت نمايند اميدوارم كه انشاء اللّه امنيت كامله در اندك وقتى عود نمايد اما افسوس بقسمى غلطكارى كرده‌اند كه اعاده ثروت دو سال قبل در عرض ده سال مشگل خواهد بود . . . من همان كنج خانه را گرفته‌ام كتابى كه مينويسم به حمد اللّه قسم دوم آن‌كه عبارت از « اسماء كتب » 182 باشد ترتيب نوعى گرفته و تا آخر حروف نوشته شده حالا منبعد بايد تقسيم اول كه عبارت از ذكر مؤلفين است كه اجمالا بايد گفته شود اقدام خواهد شد .\r\nاگر از كتب كم‌وكسرى در زمين مانده در اين بين هركدام به محل خود نوشته خواهد شد سابقا نوشته بوديد كه . . . ( اسمش از خاطرم رفته ) بهمين‌نحو كتاب مينويسيد نفهميدم چه شد و بكجا انجاميد ؟ شما در اين مدت پنجسال نتوانستيد از كتبى كه من ميخواستم اقلا يكى را تحصيل نمائيد ولو با استكتاب ، لااقل « رجال بحر العلوم » را مىتوانستيد استكتاب نمائيد در كتابخانه مرحوم شيخ عبد الحسين خيلى كتابها هست ، افسوس ايامى كه خودم مشرف بودم به اين فكر نيافتادم و الا خودم را بكتابخانه داده آنچه لازم بود مىگرفتم شما هم بالصراحه تنبلى هستيد . لااقل ترجمه حالات مشايخ حاضر عصر را بنويسيد و اگر توانستيد تاريخ ولادت را تحصيل نمائيد و اشخاصى كه موجود هستند با نام و نشان و تأليفات يادداشت نمائيد ، اين‌كه مطلبى نيست پول نميخواهد خودتان هم ميتوانيد تحصيل نمائيد آنجا علماء و فضلاء زياد است در اندك‌مدتى يك كتابچه خوبى مىتوانيد ترتيب دهيد اما مىدانم كه نمىكنيد و آرزوى من مثل آرزوى جوانان است .\r\nدر تبريز خيلى خفه شده‌ام افسوس كه پول ندارم و الا خيلى شوق داشتم كه بعتبات مشرف بشوم و اگر نگذارند كه ما دو نفر جريده حركت نمائيم باز عزيمت مينمائيم تا خدا چه خواهد ؟ مخارج لاطائل خاصه كه در اين مدت مزيد فيه شد و تلف شدن دخل خانه را خراب كرد ما كه از اصل چيزى نداشتيم .\r\n\r\n","description":"","footnote":"","page_name":" 237 ","page_number":249},
  {"content":"\r\n\r\n\r\nنامه شماره 47 - 13 صفر 1326\r\nتازه نيست مگر اينكه در هفتم ماه راه‌زنها بسر راه كدوك آستارا رفته و بار تجار را گرفته برده‌اند ، چون حكومت تازه بصارم السلطنه داده شده صارم نظام برادر خود را پى قطّاع الطريق فرستاده بيچاره رفته و زدوخورد شده در اين بين صارم نظام بدبخت مقتول شده است ، خبر به تبريز رسيد و اقدامات مىشود تا خدا چه خواهد .\r\nامروز تلگرافى به اين عبارت رسيد .\r\nحضور حضرت مستطاب آقاى ثقة الاسلام دامت بركاته . حضرت حجة الاسلام آقاى مجتهد دام بركاته به بهترين وجهى به مجلس تشريف‌فرما شدند . انشاء الله اين مقدمه به خير منتج خواهد بود نتيجه‌اى را كه حسن‌نيت حضرت مستطاب عالى تصويب فرموده است اقدامات راجع به تبريز هم منوط به رأى صائب و تدابير حكيمانه آن حضرت است يحيى - مستشار الدوله 183 تلگراف به خانواده محترمه‌شان ارائه شد با بعضى آقايان امروز مذاكره خواهد شد ، انشاء اللّه اقدامات بىپرده مىشود . . . على\r\n\r\nنامه شماره 48\r\nيادداشت بىتاريخى است كه مظنه در ماه صفر 1326 نوشته شده است .\r\n( شهر ما به حمد اللّه خيلى آسوده است جناب اجلال الملك كمال مواظبت در امر نظم شهر دارند حضرت و الا فرمانفرما در مياندوآب است . . .\r\nاهل شهر از شاهزاده دلتنگى دارند او هم بهر ملاحظه كه داشته و دارد استعفا\r\n\r\n","description":"","footnote":"","page_name":" 238 ","page_number":250},
  {"content":"\r\n . \r\n","description":"","footnote":"","page_name":" 239 ","page_number":251},
  {"content":"\r\n\r\nكرد ، زدوخوردى در اين بين شد عجالتا استعفايش قبول نشده اما خودش از بابت تضرب مقصد الميزان على الارض ، اصرار در استعفا دارد تا جه شود .\r\nدر خصوص مراجعت حضرت مجتهد مشغول اسباب‌چينى هستند انشاء الله بعد از امنيت استدعاى مراجعت از خودشان خواهد شد .\r\nدر خصوص حكومت اردبيل زدوخورد سختى شد وزير اكرم را قبول نكردند ، رشيد الملك تشريف آوردند ، عجالتا بىحاكم است بيچاره صارم نظام مفت رفت تا عاقبت كار چه شود . على\r\nسواد كاغذى است كه بطهران بجناب مستطاب آقاى آقا ميرزا فضعلى آقا وكيل دوره اول نوشته شده است .\r\n\r\nشب 4 ربيع الاول 1326 هجرى قمرى\r\nعرض مىشود - اول عهد شب است و آخر روزاى نديم ، حوالى غروب جناب آقاى نظام الاسلام سلمه اللّه تشريف آورد و رقيمه كريمه را رسانيد . دل تنگى در درجه عليا است و اوقات‌تلخى در رتبه قصوى ، كارها بىنظام است و ابدان بىعظام عطالت و بطالت بنده كه معلوم خدمت با سعادت است . ولى بدبختانه بعقيده بعضى مقام بنده مقام جمع الجمع است و به اعتقاد خودم هيچ الهيچ ، نه از كليات حوادث كما هو حقه خبرى دارم و نه از مجارى حالات اطلاعى و نه از ماوراء حجاب قدس كه ( لو كشف حجاب منها لاحرقت سبحات وجه جلاله من السموات السبع الى الارض السابقه ) استحضارى ، ورد زبانم اين است « هذا جزاء الذى اقرانه و رجوا من قبله فتمنى فسحة الاجل » و همىگويم : گر آزرده گر مبتلا مىپسندد - همان به كه با ما خدا مىپسندد » عالم وسعت و كثرت لافظه است و قلت حافظه بنده از اولى محرومم و از ثانوى حظ اوفى دارم و ز دست كوته خود زير بارم . . مدتى است چنانچه خاطر محترم نيز مسبوق است بهر حكمت و علت و يا بعبارت جمعى بهر غرض و مرض كه هست پاى بر دامن گوشهء انزوا پيچيده و با خير و شر كه الاول منهما معدوم و الثانى حاله معلوم\r\n\r\n","description":"","footnote":"","page_name":" 240 ","page_number":252},
  {"content":"\r\n\r\nكارى ندارم ولى افسوس كه شرور روزگار در تزايد است و عقلا در دفع آن يا كوته دستند يا در تقاعد و نه اين است كه شر توجه خاصى بر بنده مسكين و حقير مستكين دارد بلكه به حكم اين رباعى :\r\n زلف و خط كاكلت كه هم‌تدبيرند * گه دام گهى كمند گه زنجيرند\r\nتسخير نموده هريكى ملك دلى * اين سلسلهء عليه عالم‌گيرند \r\nحوادث قاف تا قاف كشيده و با وجود اينكه آن ذره كه در حساب نايد مائيم تا بدامان جلال گوشه‌گيران نيز رسيده كه گوشهء چشمت بلاى گوشه‌نشين است و در اين تواتر رحمت و وفور نعمت از متابعت ملت پاى بر عقب گذاشتن دون انصاف است بايد سوخت و ساخت و الحمد اللّه على كل حال . . . اين انقلاب و اغتشاش ممالك و اين اقتراب مهالك و اين تهاجم خودى و بيگانه و اين تلاطم امواج بحار فتن بىكرانه و اين ضيق معاش ملت و وسعت حلق و اين محنت روزگار و اين منت خلق جاى آنست كه دست مسئلت بدرگاه حضرت رب العزت برداريم و مرگ خود را بخواهيم كاى مرگ بيا كه زندگى ما را كشت . اتفاقا امشب باران مىآيد و جمعى از آقايان عظام كه گاهى يادى از اين منزوى مستهام مىنمايند ، امشب باران رحمت مانع از اظهار مرحمت ايشان شده بنده نيز با كمال دل‌تنگى كه دارم باز پناه بقلم و مركب بردم و اين لاطائلات را عرض كردم و مىگويم : اگر مجنون شوم منعم مكن حق با من است امشب . على\r\n\r\nنامه شماره 50 - 28 ربيع الاول 1326 . . .\r\nمرا كه نه حال است و نه مال روزگار با صدمه و زحمت مىگذرد و عمر صرف اباطيل مىشود شب و روز غم است و غصه كه ميرسد اطراف بالتمام خراب شاهسون اردبيل را مختل نموده و تا سراب كشاله كرده دهات را مىچاپد و غارت مىكند ، در عرض اين هفته تلگرافات از ارومى رسيد كه دل سنگ را آب مىكند ولى چه سود\r\n\r\n","description":"","footnote":"","page_name":" 241 ","page_number":253},
  {"content":"\r\n\r\nاكراد حركت كرده و چه‌مقدار نقوس را كشته و چه اطفال را سربريده و چه‌ها كرده كه انسان از شنيدنش مشمئز است و از گفتن خجالت مىكشد ، حكومت اردبيل را به على اشرف خان امير نظامى سالار نظام قديم و امير معزز جديد مرحمت كردند هنوز بمركز نرسيده ، رحيم خان از تهران فرار كرده و مىگويند بقره‌داغ رسيده است يا اظهار فرار خدا دانا است ، حضرات حجج الاسلام عتبات عاليات امرشان به حمد اللّه نافذ است و غالبا فتواهاى چاپ شده يا عكس گرفته شده ميرسد و اسباب اطمينان قلوب مىشود اما وضع حالى كه مملكت را بايد ديد و كار را سنجيد اين مطلب را بطور اختصار بشما مينويسم پارهء عبارات « گاو » و « هم‌هم » 184 مشايخ نهروان اسباب سردد مىشود ( برودت مىشود ) و مدعى را بدتر روى كار مىآرد و آقايان مصلح كه آنجا تشريف دارند بايد حضور حضرات آقايان حجج الاسلام عرض نمايند كه پاره نكات و دقايق فوت نشود از امثال من پاره نكات را گفتن فضولى است ولى الشاهد يرى ما لا يراه الغايب هم هست .\r\nاز حضرت آقا شيخ اسمعيل محلاتى اظهار تشكر كرده بوديد . . . اگر خدمتشان رسيديد سلام مرا برسانيد ، حقيقتا وضع روزگار خوش نيست خوشا به حال اشخاصى كه در گوشهء ايستاده تماشا ميكنند\r\n « آنكه دائم هوس سوختن ما ميكرد . * كاش مىآمد و از دور تماشا ميكرد » \r\nمن كه شما ميدانيد و كرارا نوشته‌ام كه مدتها است كه دور از مشغله هستم و بمجالس نميروم و در محافل حاضر نميشوم و كارى با كار مردم ندارم گوشهء اختفا و انزوا را اختيار كرده‌ام و كارم هميشه اصلاح‌جوئى و صلاح‌گوئى است با وجود آن بقول سعدى\r\n « . . . از خوب‌رويان بماند از دست بدگويان نماند » \r\nآسوده نيستم هرچه ميگويند و مىنويسند به حمد اللّه دريادل شده ابدا اعتنائى نمىكنم بعضى لايحه‌ها با ژلاتين چاپ كرده نشر ميكنند مرا طبيعى مذهب و پاره مزخرفات ديگر مىنويسند كه تماما برآمده از كينه و بخل و حسد است و عداوت طبيعيه و احقاد بدريه و حنينيه است . من هم كه به حمد اللّه اعتنا ندارم شما هم به اين سليقه باشيد ، غربت امر\r\n\r\n","description":"","footnote":"","page_name":" 242 ","page_number":254},
  {"content":"\r\n\r\nديگرى است ربطى به وطن ندارد حالت من در وطن چيست شما هم بايد در غربت به همان قرار رفتار نمائيد . على\r\n* * * \r\nنامه شماره 51 - 24 ربيع الثانى 1326\r\nاين نامه‌ايست كه به خط آقا يحيى نوشته شده ولى از نظر مرحوم شهيد گذشته و حتى اصلاح عبارت كرده و يك كلمه تركى را تصحيح و بعلاوه در پايان‌نامه بعنوان حاشيه مطالبى به آن افزوده است :\r\n* * * هفته گذشته عريضه عرض نموده و غره هشتم « حشرات الارض » را هم كه حاوى صور ميرزا آقا اصفهانى بود تقديم داشته اميدوارم انشاء اللّه از شرف ملاحظه حضرتعالى گذشته است . . . چندى بود كه بعضى خيال بر اين داشتند كه جناب حاج امام جمعه را به شهر عودت دهند اما ممكن نميشد باصطلاح نقالها ( بونى يا دونداساخلا 186 ) از اينطرف هم قريب چهل روز دو سه فقره تلگراف كه يكى از آقايان پيشنمازها و دو سه فقره ديگرى از دو سه محلات بود بتهران خدمت حضرت مجتهد نمودند و استدعا كردند كه مراجعت به تبريز نمايند . . . جناب مجتهد جواب قبول تلگراف نمودند و رسم وداع را از دار الشوراى مقدسه شيد اللّه اركانه بجا آوردند وكلاى محترم آذربايجان هم به انجمن تلگراف كردند كه حضرت مجتهد حركت فرمودند با ملت كمال همراهى را دارند ، البته با احسن وجه مراتب استقبال و غيره را به عمل خواهيد آورد ، از اينجا\r\n\r\n","description":"","footnote":"","page_name":" 243 ","page_number":255},
  {"content":"\r\n\r\nانجمنها تلگراف كردند كه حالا اصلاح مملكت در اين است كه حضرت مجتهد به تبريز تشريف نياورند يعنى كه يك درجه ميان مردم اختلاف افتاده اين خبر كه بتهران رسيد از تهران جناب اجل آقاى مستشار الدوله بحضور مبارك بندگان حضرت مستطاب ملاذ الانام حجة الاسلام خداوندگارى اعظم روحيفداه تلگراف كردند كه حالا مجتهد از تهران حركت كرده آقايان اين تلگراف را مىكنند مبنى بر چه مقدمه است ؟ و علت چيست ؟\r\nالبته اينها را اسكات كرده و طورى نمائيد كه به خوبى وارد شوند اين مطلب هم تا يك درجه درست شد ، آقايان پيشنمازها در خانه حاج ميرزا غفار آقاى مجتهد جمع شده قرار گذاشتند كه جمعى به « قزلجه ميدان » بروند و از آنجا چند منزل « امام » را باستقبال حضرت مجتهد ببرند كاغذ نوشتند كه شما تبعيت به حضرت مجتهد نموده و باهم وارد شهر شويد . . بعضيها اين را نخواستند كه اجرا شود به قزلجه ميدان رفته و جناب « امام » را امروز كه يكشنبه بود وارد شهر نمودند .\r\nتلگراف ورود به ميانج خود حضرت مجتهد خطاب به علماى اعلام هم ديروز بود دو سه روز ديگر وارد ميشوند ، حضرت امام اول ورود بانجمن رفتند و در آنجا آقا شيخ سليم نطق كرده‌اند كه ما در اينمدت از شما خلاف مشروطه نديده‌ايم همه‌وقت با ملت همراه بوده‌ايد الى آخر . . . در بين آقا مير تقى چايچى وارد اطاق شده و اذن خواسته است كه عرضش را بكند و گفته است : بايد جناب حاج امام جمعه به قرآن شريف قسم بخورند كه منافى مصلحت ملت حركت نكند جناب امام هم جواب داد كه در اول قسم خورده‌ايم ديگر محتاج به قسم نيست . حاج شيخ على اصغر قرجه‌داغى از طرف ايشان قسم خورده است .\r\nدر هرحال جناب امام در انجمن محترم ملى يك فنجان چائى خورده بخانه‌شان تشريف بردند ، اما از قراريكه ورودشان آنقدر مجلل شده حضرت مستطاب آقائى روحيفداه هم جنابان حاج جناب آقا و حاجى مير غفار را به استقبال فرستاده بودند\r\n\r\n","description":"","footnote":"","page_name":" 244 ","page_number":256},
  {"content":"\r\n\r\nفردا هم خودشان به ديدن تشريف خواهند برد .\r\nگويا سركار ابو الفتح خان لايحهء ( نقل از روزنامه مساوات ) را فرستاده است اما بنده هم بعلتى فرستادم علت هم اين است كه اينها واجب كفائى نيست كه بفعل ديگرى از آن يكى ساقط شود ، بعبارت آخرى مقصود از آنها فقط اين نيست كه بحضرات عالى برسد و بخوانيد بلكه بعلاوه اين هم هست كه ما اظهار ارادت خودمان را نمائيم آن هم بفرستادن ديگرى نمىشود لا بد بايد خودم بجا آورم كه تقديم نمودم .\r\nعدليه يواش‌يواش تشكيل مىشود جناب قاسم خان 187 امير تومان رئيس بلديه شده‌اند حضرت مجد السلطنه حكمران قانون را جلو گذاشته عمل مينمايند و در رفتارش مثل رفتار حكام سابق نيست مثلا اين شخص با دو سه نفر بخارج ميرود مثلا به جاهائى كه خواه از قبيل علماء خواه اعيان باشد كه حكام سابق نمىرفتند اين حضرت حكمران تشريف مىبرند حاكم مشروطه است وضع شهر به حمد إله خوب است ، بلديه كه تشكيل شده كوچه را درست ميكنند از ديروز هم عمله گذاشته‌اند كوچه‌ها را هم شوسه مينمايند ، لا بد بعد از درست شدن از مردم پول براى تنظيف شهر و معبرها خواهند گرفت » . . در حاشيه نامه بالا به خط مرحوم ثقة الاسلام اضافه شده است كه : آقا يحيى كاغذى ، نوشته من نميتوانم بخوانم خدا بفرياد شما برسد ، هرچه ميگويم مشق نمايد تنبلى مىكند البته حالات را نوشته است ، از جهت پول از شما خجلت دارم كارهاى شخصى و عمومى بطورى مختل است كه علاج ندارد هميشه در فكر هستم ولى فكرم به جائى نمىرسد دستها بسته است . . .\r\n\r\nنامه شماره 52 - غره جمادى الاول 1326\r\nبعد از مطالب خانوادگى مينويسد :\r\nتلگراف شما در خصوص اداء وجه برات يكصد تومان رسيد انشاء إله ميرسانم\r\n\r\n","description":"","footnote":"","page_name":" 245 ","page_number":257},
  {"content":"\r\n\r\nحضرت مجتهد كه از مراجعتشان گفتگو بود « و اناجم » 188 منكر و مانع بودند و بعد از حركت از تهران آنچه ميتوانستند تلكراف كردند ولى چون حركت كرده بود و مراجعتشان معقوليت نداشته لهذا از تهران نيز توصيه اصلاح عمل شد ، ضمنا آنچه لازمه اقدامات بود به عمل آمد و حكومت همراهى نمود تا اينكه روز يكشنبه پنجم ماه حوالى غروب وارد شدند ، استقبال عام شد ميرزا داود آقا و آقا يحيى را هم من فرستادم ، از باسمنج سوار تخت روان شده بودند از باغ حاج سيد مرتضى تا باغ حاجى ابراهيم از آنجا تا خانه خودشان را سردوش آوردند امروز هم خودم ديد كردم باز در ميان مردم غورغور هست و از اين حركات بخصوصى « دوش‌سوارى » دل‌تنگى دارند و گمان ضد مشروطه « * » دارند و توهمات ميكنند تا چه شود ؟ . . . در ارومى واقعه تازه از مقدمات عثمانى رو داده شيطان‌آباد كه نزديكى ارومى است عثمانى محاصره آقا خان شيطان‌آبادى با پسرانش قبول تبعيت كرده‌اند اهالى ارومى بشدت تمام در تشويش هستند .\r\n* * * \r\nنامه شماره 53 - چهارم جمادى الاول 1326\r\nحضرت مجتهد پنجم ماه با عزت و احترام وارد شدند ، فردايش ديد كردم چون عزم رفتن به انجمن داشتند قبل از وقت مذاكره كردم كه روز تشريف‌فرمائى ايشان را فهميده و از علماء و محترمين دعوت نمايند ، درثانى روز سه‌شنبه دوم ماه براى چهارشنبه سيم ماه سه ساعت بغروب مانده بانجمن دعوت كردند رفتيم از علماء اشخاص ذيل تشريف داشتند :\r\n1 - جناب حاجى ميرزا رضا آقاى شيخ الاسلام 2 - جناب حاج ميرزا تقى آقا\r\n\r\n\r\n","description":"","footnote":"\r\n( * ) عجبا از تشخيص شعور ملى كه هرگز اشتباه نمىكند و بارها امتحان شده است .\r\n","page_name":" 246 ","page_number":258},
  {"content":"\r\n\r\n3 - جناب حاج ميرزا ابو الحسن آقاى همسايه 4 - جناب آقاى سيد على كوه‌كمرى 5 - جناب آقا شيخ اسمعيل 6 - جناب آقا مير هاشم 7 - جناب آقا ميرزا على اكبر 8 - جناب آقا شيخ سليم 9 - جناب حاجى ميرزا صادق تاه‌باز - 10 - جناب معين الاسلام 11 - جناب ميرزا داود آقا 12 - جناب آقا يحيى 13 - جناب آقا ميرزا احمد - از اعيان حضرت ايالت و حاجى نظام الدوله و جمعى ديگر تشريف داشتند .\r\nمجلس خيلى خوش گذشت از جمله عباراتى كه حضرت مجتهد فرمودند اين بود كه « در مساعدت ملت با جان و مال حاضرم » و از عباراتى كه بنده گفتم در ذيل نطق ديگرى اين بود كه اگر علماء اعلام ممالك پيش نمىافتاد و حضرات حجج الاسلام از عتبات عاليات امر نمىفرمودند كسى اقدامى نمىكرد .\r\nبهرحال عجالتا كه خيلى خوب است و همتها مصروف است كه از حضرت مجتهد حمايت شود و طرفدار مشروطيت قلم داده شود .\r\n* * * \r\nنامه شماره 54 - 22 جمادى الاول 1326\r\nنميدانم چه مينويسم ! ؟ اين مشروطه‌طلبان خام دور از جان شما بلائى بسر مشروطه آوردند كه جان عالم را سير كردند ، در عرض اين مدت هرچه گفتند كه ترك انقلاب نمايند و حرفهاى خارج از اندازه نزنند به گوش احدى فرونرفت روزنامه‌چى و ناطق هرچه خواست گفت و نوشت از تعبيرات و مهملات و غيره ابدا مضايقه نكردند .\r\nحركت شاه از تهران بباغ شاه تلگراف عمومى را سابقا نوشته‌ام ، بعد از آن يك تلگراف خصوصى باسم علما آمد در خانه حضرت مجتهد جمع شدند ، در اين باب\r\n\r\n","description":"","footnote":"","page_name":" 247 ","page_number":259},
  {"content":"\r\n\r\nمذاكره مىفرمايند قرار ميدهند تلگرافى در جواب عرض نمايند ، اهالى انجمن و سايرين از مضمون جواب آقايان بددل ميشوند ، جمعى در تلگرافخانه بناى بدگوئى گذاشته آنچه لازمه هتاكى است و فضاحى مىكنند ، جناب حاجى مير هاشم نيز در مجلس بوده وقت بيرون آمدن او را با گلوله زده‌اند گلوله از رانش « 1 » خورده ، همان‌روز حضرت مجتهد با ساير علماء بانجمن اسلاميه ميروند و آنجا اجتماع مىشود . سايرين هم در ميدان مشق حاضر شده چادر زدند ، قشون ملى هم در حركت بود و جمعى نيز به باسمنج بحمايت دار الشورا رفته بودند ، بارى ماده غليظتر شد ، اشخاصى كه سوء قصد به آقا مير هاشم كرده‌اند سه نفر بوده‌اند ، يكى فرار كرده دو نفر گرفتار شده از جمله گرفتاران يكنفر سيد بوده كه ميگويند زير آوار مانده و تلف شده اللّه اعلم ، از قول ديگرى كه محبوس است از اقرارات و تقريرات نقل مىكنند كه محركين خود را مىشمارد و جمعى را اسم ميبرد .\r\nشب يكشنبه حوالى صبح در خانه حضرت مجتهد بومب مىاندازند ، روز شكسته‌هاى بومب را به دواتگرها مىبرند ، يكى مىگويد كار من است و بامر فلان‌شخص ساخته‌ام او را مىگيرند او هم مشهدى اسماعيل نامى است از اهالى شتربان كه وقتى مدير روزنامه انجمن بود او هم اسم اشخاصى را مىبرد كه با من همدستند ، يعنى امر كرده‌اند كه از جمله ثقة السلطنه و اجلال الملك است و غيره ، از جمله گرفتاران وقعه آقا مير هاشم نيز اين دو نفر با اشخاص ديگر در استنطاق گفته شده بارى ديروز ايالت « 2 » انجمن ايالتى را وادار كرد كه چادرها را از ميدان مشق برچيدند و فورا مردم متفرق شدند امروز هم قرار شد انجمن‌هاى ريزه بالتمام موقوف باشد .\r\nفعلا مشروطه در نهايت ضعف است ، بلكه اسم هم ميتوان گفت ندارد ، من\r\n\r\n\r\n","description":"","footnote":"\r\n( 1 ) اينهم از تشخيصات بجاى شعور ملى است\r\n( 2 ) مخبر السلطنه\r\n","page_name":" 248 ","page_number":260},
  {"content":"\r\n\r\nكه ميدانيد مدتها بيرون نرفته‌ام در اين گيرودار يك و دو دفعه حسب الاحضار به تلگرافخانه رفتم الحق و الانصاف چنانچه بارها نوشته‌ام پاره اشخاص تاخت‌وتاز را از اندازه بيرون بردند اين مطلب را نيز محرمانه مينويسم پاره نوشتجات نجف نيز بىاثر است با آن تندى كه مرقوم فرموده‌اند اسباب رنجش شده است ، چنانچه خودتان نيز نوشته بوديد در جواب پاره مطالب خوددارى فرمايند ، بلكه بعقيده من جواب ننويسند ، مگر آنچه كه خيلى ضرورت دارد و تهتك پاره مردم كه عنوان كرده‌اند صحيح است و شبه ندارد مردم خيلى بىلگام شده‌اند خداوند عاقبت امور را خير فرمايد . . .\r\n* * * \r\nنامه شماره 55 27 جمادى الاول 1326\r\nصورت و بلكه اصل تلگراف مشير السلطنه وزير داخلهء استبداد\r\nخدمت جناب مستطاب شريعتمدار ثقة الاسلام سلمه إله البته از وقايع دار الخلافه و حركت جنابان مستطابان آقايان حجج الاسلام و انفصال « * » مجلس شوراى ملى و گرفتارى مغرضين و مفسدين خاطر شريف كاملا مستحضر شده شهر دار الخلافه و ساير بلاد در حالت نظامى و به كلى آرام و از هرجهت قرين انتظام است ، اردوى دولتى با كمال نظم منعقد و سريعا بجانب آذربايجان روانه مىشود ، در اين موقع كه زمنجنيق فلك سنگ فتنه مىبارد ، سابقهء ارادت مخلص را ناچار كرد كه خاطر شريف را از وضع حاليه مسبوق داشته متمنى شود كه بهرشكلى صلاح بدانيد در رفع اين اختلاف كوشيده اسباب اسكات را با تدابير وافيه و مواعظ حسنه انشا إله فراهم نمائيد و اگر جهالت ديده بصيرت رجاله را\r\n\r\n\r\n","description":"","footnote":"\r\n( * ) انحلال و توپ بسته شدن مجلس\r\n","page_name":" 249 ","page_number":261},
  {"content":"\r\n\r\nبسته باشد ، بهر شكلى كه بتوانيد خود را از اين ورطه كنار بكشيد كه عاقبت اين كارها خيلى وخيم است و براى آبروى چندين‌ساله مضر است ، باقتضاى كمال اخلاصى كه از قديم بخانواده جليله دارد پيوسته زحمت داده منتظر جواب است . مشير السلطنه وزير داخله\r\n* * * \r\nنامه شماره 56 - 29 جمادى الاول 1326\r\nتلگراف زير در جواب تلگراف بالا نوشته شده است بفاصله يك روز .\r\nجواب حضرت اشرف اعظم آقاى وزير داخله دام اجلاله .\r\nتلگراف محترم كه مبنى بر خيرخواهى عموم و خصوص بود به نظر دقت ملاحظه شد ، مسلك آباء و اجدادى داعى نبايد بر احدى مخفى باشد كه هميشه طرفدار صلح بوده در مواقع عديده در حفظ حقوق دولت و ملت اسلام از بذل جان و مال مضايقه نكرده‌اند و جزئيات آن را شمردن رعونت است . در اين مقدمه مشروطه داعى باقتضاى عقل فطرى و مكتسبى و تجاربى كه ديده و يا در سير و تواريخ خوانده بود و از عقلا شنيده بود مىدانست كه چه مخاطرات عظيمه در پيش است و نبايد رشته بدست عوام بيفتد ، تا كارى بكنند كه صد دانا در او حيران بماند و تا مدتى در ترويج اين نيت اقدامات كافيه نمودم تا مقدمه معلومه سال گذشته پيش آمد ، داعى ترك وطن كرد بالاخره مجبور و مستاصلم كرده از سه منزلى مراجعتم دادند . چون ديدم كه كار از نطاق عقل خارج شده كم‌كم ترك معاشرت كردم و از ماه شوال بالمره انزوا گرفتم و در عرض چهارده ماه چه طعنها و توبيخات در سر منبر در مجمع پنجهزار نفرى كه نكردم و اقدامات عوام را كه مقدمه نتايج سوء بود با گريه و تأسف چه تهجىها كه ننمودم و حالى كردم كه چرخ اين انقلاب با آب كدام\r\n\r\n","description":"","footnote":"","page_name":" 250 ","page_number":262},
  {"content":"\r\n\r\nافساد كه قالع بنيان استقلال دولت و ملت است ميگردد و آب حيات جاويد دولت و ملت را زهرآلود كردن خلاف عقل است ، بالجمله باقتضاء طبع اصلاح‌جوئى كه به حمد إله طينتم بر آن مجبول است آنچه مقدورم بود گفتم و كردم .\r\nچون هواى نفس جمعى را مخالف خود ديدم ترك ماجرا كردم و در اين مقدمه حاليه هرچه در جزو با عدم نفوذى كه داشتم سعى در اصلاح كردم فايده نديدم . بالاخره گوشهء انزوا را سخت‌تر گرفتم و در خانه خود را بالمره بستم و گمانم اين بود و هست كه اگر پارهء عوام از من نپذيرفتند لااقل خواص و عقلا و كارآگاهان مسلك اقتصادى و اصلاحى مرا كما هو حقه ميدانند و سعى من در حفظ حقوق حقه حقيقه دولت و ملت و زحماتم در ائتلاف و اتفاق و اتحاد و وجود واحد شدن اين دو بر همه مكشوف و مبرهن است و معارضاتم با اشخاص چند كه چندى در تبريز مركز دواير تضيع حقوق شده بودند بر احدى مخفى نيست . مجملا آشوب‌طلبى و انقلاب‌جوئى را برحسب حكم شرع و عقل منكرم و در حفظ حقوق مملكت و سعى در ترقى مادى و معنوى آن خوددارى ندارم ، و در اداء تكاليف شرعيه و عقليه بجز خدا از كسى متوقع تحسين نيستم و جز اينكه از اظهار لطفى كه بعد از ديران و دوران فرموده‌اند عرض امتنان نمايم ، عرض ديگرى نمىكنم . على\r\n* * * \r\nنامه شماره 57 - دهم جمادى الثانى 1326\r\nهفتم ماه كاغذى حاوى اوضاع تبريز نوشته و بتهران فرستاده‌ام كه از آن‌جا بفرستند ، نميدانم رسيده است يا نه ؟ به حمد إله در شهر ما يك درجه امنيت حاصل است ،\r\n\r\n","description":"","footnote":"","page_name":" 251 ","page_number":263},
  {"content":"\r\n\r\nستار خان قره‌داغى در اميره‌قيز و باقر خان در خيابان جلوگيرى از فتنه و فساد و يغماء و غارت سواره در حاليه مينمايد و تا دو روز قبل ستار خان در اميرخيز با شتربان مشغول جنگ بود پريروز كنسول روس به سه مركز كه « اسلاميه » و « اميرخيز » و « خيابان » است رفت و دعوت به صلح نمود ، ستار خان هفت يا هشت نفر از سواره‌هاى قره‌داغى را كه گرفته و حبس كرده بود تسليم قونسول مىكند ، اما از قرارى كه گفتند اهالى شتربان كه دو نفر از آدمهاى ستار خان را گرفته بوده‌اند كشته‌اند .\r\nباقر خان از وسط محله خيابان ديوار كشيده و مانع از دخول و ورود سواره است « * » ، ستار خان كه حيدرنام را كه يكى از اشرار و الواط است زده بود و از آدمهاى كاظم شتربانى بود امروز براى مشار اليه در شتربان ختم گرفته‌اند . اصناف و كسبه به مسجد واقع در ارمنستان كه مشروطه را در آن مجلس از دولت گرفتند جمع شده ميگويند تا امنيت حاصل نكرده‌ايم بازار را باز نخواهيم كرد و در اينجا محض اظهار تظلم نشسته‌ايم . امروز هم نواب و الا مقتدر الدوله نايب الاياله خودش تقريبا با صد و پنجاه نفر تفنگدار به بازار رفت و امر ببازكردن بازار نموده‌اند اما باز نكرده‌اند .\r\nصفحه دوم را به خط مرحوم ثقة الاسلام ميخوانيم . بعد از آنكه نامه آقا يحيى را در يك‌جا اصلاح كرده و « بازار را نگشاده‌اند » را خط زده و نوشته است « بازار را باز نكرده‌اند » در صفحه دوم چنين مينويسد : مطلب همانست كه نوشته شده تازه نيست به حمد إله من و خانواده‌ام و تمام منسوب متعلقين و تمام سلسله در حفظ و حراست خدا در امن مانده‌ايم ، در شهر قحطى نان است ، طاخونه بارنج را سواره‌هاى قره‌داغ كه بحمايت انجمن اسلاميه آمده بودند مانع از كار شده‌اند و آرد گندم هرچه آنجا ميرود بغارت مىبرند ، من از 17 - 18 ماه بالمره ترك معاشرت كردم ، بعد در خانه را دادم بستند ، خانه‌هاى « آقالق » 189 در زير گلوله بود خانه‌هاى خودم از شش طرف گلوله از\r\n\r\n\r\n","description":"","footnote":"\r\n( * ) سواره رحيمخان طرفدار دولت\r\n","page_name":" 252 ","page_number":264},
  {"content":"\r\n\r\nروى حياط رد ميشد .\r\nحضرت مجتهد با ساير علماء در انجمن اسلاميه نشستند و سواره و پياده از آنجا به اطراف حملات برد و حكم دولت بود كه اشرار را دستگير نمايند ، در اين بين قريب 400 باب دكان و چهارصد و پانصد باب خانه بغارت رفت و چه شد حتى از باغميشه كه عمده غارت‌خانه‌ها در آنجا است مىگويند : العياذ بالله جمعى نسوان نيز برده‌اند ، ارمنستان پر از مسلمانان است كه به ارامنه پناه برده‌اند قنسول روس بيرق دولتى به محلهء خيابان فرستاد و زد كاش ميمردم و اين‌روزها را نمىديدم انتها النفس اجمع جزعا ان الذين تحذرين قد وقعا آنچه در اين مدت مىترسيدم و داد ميزدم و با بانك بلند مىگفتم مسلمانان با اين وضع ، مملكت اسلام دست خارجه خواهد افتاد و آقايان مسخره مىپنداشتند ، يواش‌يواش آثارش ظاهر شد ، بارى ليس كل ما يعلم يقال\r\n آسوده شبى خواهم و خوش مهتابى . . . \r\nباقى التماس دعا دارم . . . على\r\n* * * \r\nنامه شماره 58 - 21 جمادى الاخر 1326\r\nبعد العنوان و اخبار خانوادگى سواره رحيم خان كه براى تنبيه اشرار ! ! ! آمده بود ستار خان را گذاشته محلات را غارت كردند ، اهل شهر هجوم كرده در 18 190 ماه بباغ شمال سرريز رفته بيرونش كردند و غارتهائى كه برده بودند در زمين ماند . 16 ماه به اميره‌قيزه رفته قريب 70 توپ به محله انداختند ولى ابدا فايده نكرد و قشون شكست‌خورده و دعوا نكرد و هجوم به محله شتربان برده بالاى محله را غارت كرد ، نان قحط است و يك عرصاتى است كه چه عرض كنم . آقايان خوب خواستند اصلاح بكنند آبروى دولت و ملت اسلام رفت حالا فحش و لعنت است كه از زمين و\r\n\r\n","description":"","footnote":"","page_name":" 253 ","page_number":265},
  {"content":"\r\n\r\nآسمان مىبارد .\r\nاز 27 ماه گذشته من بوى كار را فهميدم در خانه را بستم در همه اين مدت خانه بودم ، انجمن اسلاميه نرفتم و داخل نشدم ، سايرين كه در آنجا بودند همه نادم شدند حضرت مجتهد و امام‌جمعه كه گير افتاده بودند باز آنجا هستند بيچاره‌ها را بگير انداخته‌اند ، بارى تفصيل زياد است ، وقت ندارم بنويسم ، انشاء الله كارها خوب مىشود ، بارى من داخل فتاوى خون و مال مردم نشدم و الحمد اللّه على ذلك كله . . . غارت 400 باب دكان و محله باغميشه و غيره را سابقا نوشته‌ام انشاء اللّه رسيده است ، همه را اسم بابى گذاشتند و مشهد نقى بيچاره هم به اين اسم كشته شد . سواره و غارت‌چيان كه غارت ميكردند معتقد بودند كه مال حضرات به فتواى 12 مجتهد 191 حلال است و حال آنكه بيچاره علماء آنجا جمع شده بودند كه مفسدين را دفع و متنبه نمايند ، آخر كار به آن نحو شد كه همه متهم گرديدند و بدولت خيانت آشكار كردند . در اينمدت ابدا نه سئوالى با من شده است نه جوابى ، مشير السلطنه كه در 28 ماه گذشته تلگراف محبت‌آميزى كرد كه « يا اصلاح نمائيد يا كنار بكشيد » جوابى دادم كه حالا حوصله ندارم صورت آن را براى شما بفرستم همينقدر اجمالا كه سليقه من اصلاح است و در اجراء احكام شرعيه و عقليه از كسى باكى ندارم و اين مطالب را بمردم گفتم قبول نكردند از ماه شوال در خانه‌ام نشسته‌ام از 17 ماه گذشته درم را بسته‌ام . . . على\r\n* * * \r\nنامه شماره 59 غره رجب 1326\r\nمعلوم است آنجا اخبار مفصله نرسيده من به قدر مقدور كاغذ نوشته‌ام اما اطمينان\r\n\r\n","description":"","footnote":"","page_name":" 254 ","page_number":266},
  {"content":"\r\n\r\nرسيدن آن را ندارم و بعضىها را نوشتم از تهران بفرستند ، اجمالا تا حال جانا و مالا سلامت هستيم اگرچه گاهى حرفهاى ياوه شهرت ميدهند ولى به حمد الله در حصن حصين توجه اولياء حق تا حال محفوظ مانده‌ايم . 29 ماه جمعى از طرف خيابان با مهاجرين قفقاز « بقارى كورپى » آمده يكى از مغازه‌ها را سنگر كردند و « آتش‌بازى » 192 از طرفين شده بالاخره سواره رحيم خان غلبه كرده بيرون كردند بعد از آن غالبين به حكم « من غلب سلب » و بقول عرب « كرب الضحى » مغازه‌ها ريخته هرچه مال داخله و خارجه بود غارت كردند . . .\r\nاز جمله مغازه « * » زهرا بيانس « وزنگير » و مغازه حاج علينقى نوروز اف نخجوانى و مغازه آكنت دولت آلمان و مغازه شاگرد زيقل و دكان يك نفر كلاهدوز رعيت روس و اداره چراغ برقى كه نصفش مال رعيت روس است آنها از مال خارجه از داخله هرچه بود بقولى قازانى 193 قول لوطيان هرچه بود گشت همه بغارت رفت سهل است مغازه را آتش زدند . . براى اخوى ميرزا محمود آقا وقت حركت نيست راهها ناامن همانجا در آستانه مقدسه ماندن بهتر است مگر آنجا هم كار سخت بوده باشد همه را به خدا مىسپارم هرچه خدا بخواهد بهتر است . . . على\r\n* * * \r\nنامه شماره 60 - 26 رجب 1326\r\nرجب كاغذ مفصل مشروحى كه بعضى از حكايات و وقايع را حاوى بود نوشته‌ام حضرت اقدس و الا عين الدوله همان‌روز وارد شد و من نيز همان‌روز وقت عصر برحسب\r\n\r\n\r\n","description":"","footnote":"\r\n( * ) اين جزئيات در تواريخ مشروطه نيامده است\r\n","page_name":" 255 ","page_number":267},
  {"content":"\r\n\r\nخواهش خودشان بخدمتش رسيدم و مذاكرات طولانى شد از من چاره اصلاح را ميخواست بالصراحه عرض كردم درصورتيكه حجج الاسلام عتبات حكم بر وجوب فرمايند از پشه لاغرى چه خيزد ؟ فرمودند : دولت مشروطه را سلب نفرموده نهايت تعطيل دار الشورى كرده بارى صحبت طولانى است و حاصلى ندارد .\r\nملت در هيجان سخت است و محله ارمنستان مامن مشروطه‌طلبان است و هرروز مستعد و حرفشان اين است كه به حكم حجج الاسلام ما تا نفس آخر كشته ميشويم و حقوق خود را از دست نميدهيم . من بيچاره همان‌گوشه انزوا را دارم در مجلس با جمعى از آل مشروطه ملاقات كرده پارهء حرفهاى مصلحانه زدم و نهايت قصد من اين بود كه حضرات خودشان خدمت شاهزاده برسند و شفاها سئوال و جواب نمايند ، اما الاصلاح فلم يشد و لم 194 يكن ان يشود لتناقص المشربين و اما الحضور و الشرفيابى فجمعى رفته سئوال و جواب كرده بودند ، مطالب خود را كه همه دائر بر فصول مشروطه بوده تقديم كرده‌اند مسلما كار موافقت صورت نخواهد گرفت و انگشت دول اجنبيه بشدت در كار است ، خاصه دولت عثمانى خصوص بعد از اعلان مشروطيت دولت مزبوره خدا نكند اگر تصادفى فيما بين بشود بايد بر زندگى وداع كرد تا خدا چه خواهد ؟ . . . من با همان‌شكل انزوا و بىدخالتى راه ميروم شاهزاده و غيره تصور ميفرمايند كه ملت حرف از من ميشنوند و من داد ميزنم كه بر خلاف افكار خودشان ابدا از من كلمه‌اى قبول ندارند و تجرى اللّه همان داخل مخمصه برووباش نشده‌ام . اما از صلاح‌گوئى مضايقه ندارم و يقين است كه ملت خود را در حالت تفانى و تماوت گذاشته‌اند و دست برنميدارند .\r\nاحكام مطاعه حضرات حجج الاسلام خيلى كار مىكند و استظهار ملت تماما بر آن وجودات مقدسه است . ديروز حاج جليل مرندى را علنى كشتند ، بعضى سردسته‌هاى محله شتربان كه از جمله نايب عسگر است با سردسته‌هاى مشروطه‌طلبان آشتى كرده و\r\n\r\n","description":"","footnote":"","page_name":" 256 ","page_number":268},
  {"content":"\r\n\r\nميانه بعضىها تردد هست اما هنوز از همديگر نهايت اطمينان را ندارند و هنوز هم در عالم حدس و تخمين و گمان راه ميروند . . . على\r\n* * * \r\nنامه شماره 61 - 22 رجب 1326\r\n« يك نامه قابل‌توجه »\r\nمدتى است نتوانسته‌ام چيزى بنويسم و علتش بىانتظامى پست است ، راهها بسته خود را به پستخانه نمىتوان رسانيد و علاوه پست نيز حركت نميكند وقايع شهر را نوشتن حاصلى ندارد و يك كتاب بزرگى لازم است اجمالا كار خيلى سخت است از هشتم جمادى الآخر بعد از غلبه و تدمير به محلات و زدن بيرق سفيد و غارت چندين خانه از وكلاء و غيره و حتى غارت انجمن بازارچه خيابان را كه از مغرب محدود است به نقارخانه و از مشرق به مسجد جهانشاه 195 قريب 400 باب دكان است غارت شد و از باغميشه 1113 باب خانه غارت گرديد ، با وجود اين محلهء ششگلان و مرالان تمكين و تسليم كردند و تفنگهاى خود را تحويل نمودند و باقر خان رئيس محله خيابان 196 راه داد رحيم خان وارد شهر شد ، بعد از اين‌همه مقدمات اين غارت اسباب توحش عموم شد . ستار خان از سمت اميره‌قز و باقر خان از سمت خيابان بناى حمايت بر ملت گذاشته مدافعه كردن خواستند ، هشتم جمادى الآخر يورش به اميره‌قز برده توپ انداختند و هفتاد و چند توپ خالى كردند ، طرف مقابل « * » گلوله توپ را برداشته بقونسول‌هاى خارجه ارائه كرد\r\n\r\n\r\n","description":"","footnote":"\r\n( * ) يعنى مشروطه‌خواهان\r\n","page_name":" 257 ","page_number":269},
  {"content":"\r\n\r\nكه اقدام از آن‌طرف است ، بارى طرفين در اجراء مقاصد و ايفاء حقوق فروگذار نكردند ، مجملا جنگهاى سخت ميانه طرفين واقع شده چند نفر از سردستگان نامى رحيمخان مقتول شدند و هرجا كه سواره « * » غلبه كرد يا بهانه پيدا نمود همه را غارت كرد ، حتى از محله شتربان پنجاه و چند خانه غارت كردند ، حتى از منسوبين دولت يا حضرت مجتهد را نيز غارت كردند كه از جمله خانه داماد حضرت مجتهد بود و خانه همشيره حاج ظهير الممالك كه خانه را غارت كرده و ظهير الممالك و مجد الديوان همشيره‌زاده‌اش را يك‌لا پيرهن گرفته نزد رحيم خان بردند ، حضرت حاجى ميرزا محسن آقا توسط كرد قبول نكردند بالاخره بالطايف ديگر مستخلص شدند .\r\nاعجب از همه واقعه خانهء جناب آقا ميرزا فضلعلى آقا بود كه شب سيم ماه به بهانه اينكه قفقازى به آنجا آمده ريختند شب را از اسلاميه آدم آمد كه حراست نمايد و قره‌داغى را منع كند هنوز صبح نشده يك‌دفعه تفنگچيان به خانه ريختند در حالتى كه 62 نفر زن آنجا بودند و غالب خانواده‌شان از آنجائى كه خانه ايشان را امن تصور و بيخ دربند تصور كرده آنجا جمع شده بودند دوشك از زير نسوان كشيده همه را غارت كردند حتى چاروها و پاروها 197 بار يابوها شد .\r\nمن بيچاره كه اين كارها را از اول حدس كرده بودم از اواسط ماه جمادى الاولى در خانه را با وجود اينكه اين باب هدايت است بستن نتوان ، بستم و بسنگر انزوا پناه بردم در اينمدت چه‌ها شنيدم خدا ميداند ولى در همه اينها خود را به خدا سپردم اقوام و عشيره هرچه داد و فرياد كردند كه ترك خانه نمايم گفتم : لا افر فرار العبيد و به حمد الله عين اللّه الناظره هنوز چشم از من نپوشيده و هروقت خدا نخواسته اعراضى كرد هيچ تدبيرى به كار نمىخورد ، به حساب مثل حضرت فيل با سه نوكر فكه‌سنى در خانه نشستم . . امان امان از وضع شهر ! ! بعد از آنكه دولتيان كار را سخت كردند و توپ بستند ، ستار خان و باقر خان و نوبريان از اميره‌قيز و خيابان و ارك توپ به دو محله سرخاب و شتربان بستند طرف مقابل هم از سوى شهر و بالاى سلاخخانه توپ بستند . . .\r\n\r\n\r\n","description":"","footnote":"\r\n( * ) قشون دولتى\r\n","page_name":" 258 ","page_number":270},
  {"content":"\r\n\r\nامان امان از سه سمت گلوله شرابنل به اين دو محله مياريد خانهء من زير گلوله ماند ، شرابنل غران‌غران كه دل شير را آب مىكرد از روى خانه من عبور ميكرد ، يك روز هم يك گلوله شرابنل باحوال‌پرسى من آمد چون چندان خصوصيت نداشتيم بافتادن حياط و نتركيدن قناعت كرد ، و گلوله‌اى از گوشهء بام خراشيد و رفت و اين شعر را خواند :\r\n اى برق اگر بگوشه آن بام بگذرى * جائى كه باد زهره ندارد خبر برى \r\nدو دفعه كيسهء ريزهء گلوله كه بتوپ پر كرده بودند داخل طنابى بيرونى شد خدا رحم كرد كه به كسى نخورد . يك دفعه چاتمهء خم‌پاره روى حياط تركيد و يك پارچه آن داخل حياط شد ، خدا رحم كرد كه مسكون نبود .\r\nميرزا داود آقا حالش تماشائى بود ، اما من به حمد الله واهمه نداشتم و خود را به خدا سپرده بودم ، بارى اينهم روزى بود كه ديديم بعد از اين چه خواهيم ديد ؟ اهل و عيال را عموما به محله خارج فرستاده‌ام جز ميرزا جواد آقا و عيالش كسى همراه من نيست ميرزا جواد آقا را هم « شيخنا » مىگوئيم و از كثرت تخفيف « خنا » ميخوانيم ميرزا داود آقا هم 15 روز از ترس گلوله توپ بسرخاب مىرفت به بيت الاحزان آمد آخر گلوله توپ از ميدانش بدر برد و با اهل و عيال به محله ارمنستان رفت . . . بارى حضرت اقدس و الا عين الدوله وارد اردبيل شدند شرحى خدمتشان عرض كرده استدعاى تعجيل در حركت نمودم در جواب دستخطى مرحمت فرموده صارم السلطنه و وكيل اردبيل را با جمعى ديگر مأمور فرمودند و دستخطهاى تلطف مرقوم داشتند و صارم السلطنه را مأمور كردند كه مرا مجبور به ترك انزوا و مداخله در عمل اصلاح نمايد .\r\nمن هم چون ميدانم كارى از پيش نميرود عذر خواستم ، بالاخره لايحه نوشته به مسجد ارمنستان فرستادم خواندند و از 12 ماه عجالتا ترك يورش شده ، امروز حضرت و الا وارد باغ صاحب‌ديوان خواهند شد حضرات 198 سخت ايستاده‌اند و تا دم مرگ هستند از كسى حرف نمىشنوند ، و احكام حجج الاسلام را بغل گذاشته حتى به حضرت\r\n\r\n","description":"","footnote":"","page_name":" 259 ","page_number":271},
  {"content":"\r\n\r\nفيل بلكه جناب فلك نيز اعتنا ندارند و كار بجاى بسيار سختى رسيده بعد از اعلان مشروطيت از جانب دولت عثمانى كار سخت‌تر شده « وشه بندر » چه اقدامات مجدانه دارد و از اسلامبول چه خبرها مىرسد . . . ه . . باز من همان گوشه‌گيرى را دارم اما از اقدامات مجدانه به قدر پيشرفت كار كه خون‌ريزى نشود و كار با صلح و مسالمت بگذرد فروگذارى ندارم .\r\nپاره روزنامه‌ها نشر كرده‌اند اگر توانستم براى شما مىفرستم ، بعد از آنكه دولت عثمانى اعلام مشروطيت كرد مسلما روزنامه‌ها را مانع نخواهند شد مجملا كار خيلى سخت است دول متصل در تحرك هستند و از تهران هم ابدا خبرى ندارم چشمم درد مىكند زياد نمىتوان بنويسم . . . على\r\nخطابه‌اى از ثقة الاسلام شهيد به خط خودش مىباشد كه در 14 رجب 1326 هجرى در مسجد واقعه در ارمنستان تبريز قرائت شده و كليشه صفحه اول آن در صفحه 101 اين كتاب آمده است بنامه شماره 61 مراجعه شود\r\nبسمه تعالى قال اللّه تبارك و تعالى  يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ . \r\nاين امر مسلم است كه حيات هرمملكت و يا هرقوميت و يا هرملت و يا هر مذهب موقوف بر اتحاد است و خداوند ميفرمايد :  أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ  يعنى اطاعت خدا و رسول را بكنيد و نزاع ننمائيد تا مضطرب و مختلف شويد و دولت شما برود . . . در اول مشروطيت همهء اهل مملكت يك‌دل و يك جهت شده با زور بازوى اتحاد و اتفاق مادى و معنوى اقدام به امور محير العقول كردند ،\r\n\r\n","description":"","footnote":"","page_name":" 260 ","page_number":272},
  {"content":"\r\n\r\nبعد از آن اختلاف نظريات بميان آمد و هركس از دايرهء جمع براهى رفت ، اجتماع مبدل بافتراق و وفاق بدل بشقاق گرديد و گوشه‌نشينان كه طالب همچه روزى بودند از اين اختلاف كلمه و تشتت آراء استفاده كردند و شد آنچه شد .\r\nهيئت وطن مركب از دوامر است يكى مذهب و ديگرى آب و خاك و اين دو در بقاء و دوام محتاج همديگر است ، قوام اسلاميت كه به حمد اللّه مذهب غالب و رسمى ايران است ميسر نشود مگر با استقلال سلطنت و سلطنت ايران را قوتى نخواهد بود مگر با بازوى ملت و متحد الرأى بودن آن ، چنانچه اگر خدا نخواسته مملكت ايران و سلطنت آن مضمحل شود از اسلام و معنويت و استقلال آن اثرى نخواهد ماند و جزو مذاهب ميته خواهد شد و منكر اين مطلب از تجربيات عالم بىبهره و غافل است ، از اينكه مذهب مجوس و يهود كه عزت و شوكت ندارد از نداشتن سلطنت است ، و مذهب بودا و بت‌پرستى كه نصف اهالى كرهء زمين تابع آن هستند بقا و ثباتش از جهت وجود سلاطين مقتدره است .\r\nپس ما جماعت ايرانى را لازم است كه از اين دو قوهء قويه استفاده كرده و اسلاميت و ايرانيت را متحدا حفظ نمائيم تا از هردو بهره‌مند گرديم . و ملل متنوعه تبعه ايران ابناء اين وطن هستند و حقوق آنها محفوظ و در حفظ وطن شراكت دارند ، و معلوم است كه مراعات اين نكته ما را جلب خواهد كرد بر حفظ امنيت و استقلال و سعى در تحصيل ثروت و ترقيات فوق العاده و وسعت تجارت و اگر ما ايرانى فعلا مثل ساير ملل علم و تجربه نداريم ، فقط آيهء شريفه و بشر عبادى الذين يسمعون القول و يتبعون احسنه و كلمات حكمت آيات الحكمة ضالة المومن اينما وجدها اخذها ما را دعوت مىكند كه از امورات نافعه و علوم مفيده و انتفاعاتى كه در ميان كافهء نوع بشر مشترك است ، در دست هركس باشد منتفع شويم و با اخلاق حسنه و تبعيت عالمان امين از هرطبقه باشد به نحوى كه شريعت اسلام ما را به آن دعوت كرده متصف شده گوى سبقت و ترقى را بربائيم .\r\n\r\n","description":"","footnote":"","page_name":" 261 ","page_number":273},
  {"content":"\r\n\r\nجماعت محترمه عظام حضار را اولا و عموم مسلمانان و ايرانيان را ثانيا مخاطب كرده عرض مىكنم كه اى آقايان محترم و ذوات مكرم و اى مسلمانان پشت بر پشت و اى ايرانىنژادان قديم ، بايد دست اتحاد و اتفاق را بهم دراز كنيد و در حفظ اصل اساس و مقصد مقدس بكوشيد . فروعاتى را كه پس از طى چندين عقبات بايد مذاكره شود كنار گذاشته به حكم  ادْخُلُوا فِي السِّلْمِ كَافَّةً  بايد بتأليف قلوب پردازيم و هركس را در موقع و حد خود گذاشته از منافع آن استفاده نمائيم و از اموراتى كه صدمه به اساس مىزند بپرهيزيم و رايهاى جزئيه و اغراض شخصيه را دور كرده ، در جادهء اتحاد حقيقى راه برويم و اتحاد را كه كلمه‌اش ورد زبان هر خاص و عام است بموقع فعليت آريم .\r\nدر سلطنت مشروطه امور محدود « * » و تكاليف هركس معين است ، در اموراتيكه حكم آن بايد از مركز دولت برسد تابع مركز و احكام آن بشويم ، و در امورات اداريه باستقلال آنها و اجراء حقانيت و معدلت و حفظ حقوق بلا استثناء كه بناء شريعت اسلام و مشروطيت بر آن است كوشيده تصرفات و توقعات خارج از حد نكنيم و در امورات عامه كه عموم ملت در آن حق دارند از رأى جماعتى كه حق رأى دادن دارند استقامت كرده استفاده نمائيم .\r\nبه حمد اللّه عقلاء طبقات محترمه كه منتى بر اين حقير گذاشته تنزل بر استماع اين كلمات حقيرانه فرموده‌اند ، همه از وجوه قوم و عقلاى مملكت هستند . باز حضرات عظام را مخاطب كرده عرض مىكنم كه در حكم امروزه بايد قلبها را صاف كرد و از در انصاف بازآمد و دل بدل ، دست‌بدست داد و چنانچه در اول امر متحد بوديم ، حالا نيز به همان پيكره و تيره در يك جاده قدم زنيم ؛ و اين آقايان عظام كه در اين محفل شريف\r\n\r\n\r\n","description":"","footnote":"\r\n( * ) از افكار طالب‌اوف تغذيه كرده است\r\n","page_name":" 262 ","page_number":274},
  {"content":"\r\n\r\nتشريف دارند ، هركس با همزبان و هم‌طبقهء خود مذاكرات صميمى كرده و دل به خدا سپرده ، جدا چاره حفظ استقلال را بينديشند و نتيجه افكار خود را پيشنهاد مقامات رسميه نمايند ، و اين را بايد يقين بدانيم كه خداوند متعال ذلت ما را نخواسته مگر اينكه معاذ اللّه خود اسباب مذلت را فراهم آريم .\r\nدر ختم مقال عرض مىكنم كه خدايم كه مرجع و معاد من بر او است ، از قلب من آگاه است كه مرا در اين عرض غرض نفسانى نيست ، فقط ميخواهم يك اتحاد عمومى تشكيل شود و گرنه مرا چنانچه همه ميدانند مداخله در امورات نيست و نخواهد بود .\r\nميخواهم تابع شوم امر خداوندى را كه ميفرمايد  فَذَكِّرْ إِنَّما أَنْتَ مُذَكِّرٌ  و عرض ميكنم ما اريد ، الا لاصلاح ما استطعت و ما توفيقى الا باللّه .\r\nاگر خدا نخواسته صيحهء آسمانى  ادْخُلُوا فِي السِّلْمِ كَافَّةً  را خوار شماريم و باز نفاق و شقاق پيشه كنيم داخل فرقه نفاق و تنزل خواهيم شد . و اگر اين صبح قيامت باز و خندهء خشمگين تمسخر خود را آغاز نمايد بر ملت اسلام و دولت ايران بايد الوداع گفت و تا دامنه قيامت خون گريست . على بن موسى\r\n\r\nنامه شماره 62 - اواخر ماه رجب 1326\r\nنامه‌ايست خطاب به انجمن مينويسد ، وقتى است كه عين الدوله به محاصره تبريز آمده و از مشروطه‌خواهان نماينده خواسته است كه اصلاحى بوجود آورد .\r\nاين نامه در تعقيب لايحه يا خطابه‌مانندى است كه در 14 رجب نوشته و به انجمن فرستاده كه در مسجد براى مردم قرائت كنند و اينك دنباله آن مىباشد كه بس شاعرانه نوشته است .\r\n« در 14 رجب لايحه‌اى نوشته فرستادم ، حالا نيز بموجب اين لايحه عرض\r\n\r\n","description":"","footnote":"","page_name":" 263 ","page_number":275},
  {"content":"\r\n\r\nمىكنم :\r\nمخاطرات وطن روزبروز در تزايد و طمع اغيار آن به آن در تضاعف است و لازم نيست من بدبخت به شما حالى نمايم كه اين مذهب پاك اسلام و طريقه قويمه اثنى عشرى كه توشهء آخرت ما است ، در چه خطر هولناك است و اين وطن كه مادر عزيز ما است چه مخاطرات در سر دارد و طامعين بر وطن ما چه‌ها در نظر دارند و براى اين نوع بىبال و پر چه كمينها بسته‌اند و چه كمانها كشاده و چه اژدرها درپى صيد و چه صيادها درصدد قيد آن هستند .\r\nحضرت اقدس حكمران منظورشان جز اصلاح حال مملكت نيست ، شما را به خدا اين اظهارات مرا درست بسنجيد و دست بهم بدهيد و يك‌دل و يك‌جهت چنانچه حضرت و الا شاهزاده اعلان فرموده‌اند در خدمتش تشرف حاصل نمائيد و عرايض خود را با زبانى آزاد و با دلى از امنيت شاد بيان نمائيد ، آخر نه اين است كه جوهر امر مطلب با تعاطى افكار و تبادل انظار و اقتداح آراء معلوم مىشود ، بنابه مثل عرب گويد :\r\nالرائد لا يكذب اهله ، اگر مرا خيرخواه و اسلام‌پرست و پاسدار مذهب اثنى عشرى و وطن دوست و دولت و ملت‌خواه ميدانيد ، البته اين اظهارات مرا محمول بر غرض نخواهيد كرد و خواهيد دانست كه آنچه ميگويم خالى از غرض و آنچه مىنويسم دور از همهء مرض است . و اگر خدا نخواسته من بدبخت پامال باغبان و سركوب عندليب خواهم شد ، آن‌هم تكليف جداگانه است .\r\nدر اينمدت كرارا گفته‌ام كه ائمهء دين ما امرشان بر اظهار مظلوميت است و همه كار را بايد با مظلوميت صورت داد . حالا به حمد اللّه درها باز است با انكسار و اظهار مظلوميت جماعتى از كارآگاهان چنانچه مقرر فرموده‌اند تشرف حاصل نمائيد و عرض خود را برسانيد . »\r\n\r\n","description":"","footnote":"","page_name":" 264 ","page_number":276},
  {"content":"\r\n\r\n\r\nنامه شماره 63 - 17 شوال 1326\r\nاين نامه با مركبى نوشته شده كه قند داشته لذا صفحات آن بهم چسبيده مطلب بوضوح خوانده نمىشود مگر با رمز و اصطرلاب . . . . اهل خانه هريك در گوشهء مانده و شرح وقايع نوشتن اسباب دلتنگى شما است كه گرفتاريم و بس . اردو از جانب ماكو آمد و چند روز قبل در ساوالان نام دهى در قرب شهر اهالى آماده ممانعت شدند ولى درثانى غلبه كردند ده را بتوپ بستند و آتش زدند حتى معروف است كه چند تن اطفال را به آتش انداخته‌اند . چهاردهم ماه به طرف شهر آمدند از پل آجى گذشتند و رو بستار خان رفتند او اينقدرها مهلت داد كه به تيررس رسيدند :\r\nاو شليك كرده عقب نشاند و از پل گذراند توپ و بنه و اسباب در زمين ماند و مقدار كلى تلفات دادند خود را بصوفيان رسانده‌اند از اردوى بزرگ اعانتى به آنها نشد آدم . . . فرستاد ولى . . . به طرف شهر نيامده‌اند استعداد ملت و دولت هردو قوى است فرقى كه هست در حصار بودن و در خارج بودن است .\r\n[ در اينموقع كه تبريز گرد فروگرفته شده بود قشون دولتى چهل هزار و سپاه انقلاب در حدود 15 هزار بوده است - م 
  ]\r\nشب و روز متصل صداى توپ و تفنگ و بمب است كه گوش فلك را كر مىكند و مخصوصا منزل من هم طورى است كه از روبرو و اطراف صداى تفنگ قطع نميشود ، وقت است كه انسان ماليخوليا بگيرد . . . ولى حضرت و الا مسامحه ( * ) دارند و وضع حاليه را مقتضى نميدانند . . . مداخله خارجه در ميان است تا خدا چه خواهد شهرت داده‌اند كه . . . جنگ خواهد شد و العلم عند الله . . . وضع بقسمى پريشان است كه نميدانم چه بگويم و چه بنويسم . . . على\r\n\r\n","description":"","footnote":"","page_name":" 265 ","page_number":277},
  {"content":"\r\n\r\n* * * [ * موضوع مسامحه عين الدوله را به علت نقاضتى كه با محمد على شاه 
  ] [ داشته است ، بيشتر مورخين نوشته‌اند . و اينكه شهيد در يك و دو جا از مداخله خارجه 
  ] [ نام ميبرد ، منظورش مداخله دولت مشروطه شده عثمانى است يا انگليس ؟ معلوم نيست 
  ] [ البته بودن ميرزا حسن خان مشكوة الممالك شوهر خواهر شهيد به سمت نمايندگى مشروطه 
  ] [ خواهان در نزد عين الدوله و تلقين او به عين الدوله كه زياد سخت نگيرد بىتأثير 
  ] [ نبوده است در مورد اين شخص بنامه شماره 82 مراجعه شود كه به سپهدار تنكابنى 
  ] [ نوشته شده و مىگويد : مشكوة مانند مومن آل فرعون در سر و خفا بلكه در جهر و 
  ] [ علن از جانب‌دارى ملت با قلم و قدم و دل و زبان مضايقه نكرده‌اند و از تدابير لازمه 
  ] [ آنچه بايستى بكنند . كرده‌اند - م 
  ]\r\n\r\nنامه شماره 64 - 29 شوال 1326\r\nاين نامه را به مرحوم ميرزا حسن خان مشكوت الممالك شوهر خواهر خود كه در اردو و نزد عين الدوله عنوان نمايندهء ملت را داشته نوشته است .\r\nعرض مىشود : ديروز 28 شرحى مبنى بر دل‌تنگى در جواب رقيمه جنابعالى عرض كردم و نمىدانم چه نوشته‌ام . ولى اغلب مطالب را عرض جواب كرده‌ام . شب بعد از رفع دلتنگى تأمل كردم كه چون نمىدانم در عريضه ديروزى چه عرض شده و شايد اصل مطلب را جواب نه‌نوشته باشم . اين است كه امروز اين مختصر را عرض مىكنم كه به خود چاپار بدهند و بنفسه حامل آن بشود .\r\nمرقوم فرموده بوديد كه نيات حضرت اقدس و الا بر اصلاح و صلح ما بين ملت\r\n\r\n","description":"","footnote":"","page_name":" 266 ","page_number":278},
  {"content":"\r\n\r\nو دولت است ، اگر من بتوانم با اعضاء انجمن عهد و ميثاق به‌بندم كه از قول من تخلف ننمايند ، بعد اطلاع بدهم ، حضرت اقدس و الا مرا احضار باسمنج فرمايند و با حضرت اقدس مبادله افكار نمائيم تا بعرض مقدس اعليحضرت همايونى برسانند و تحصيل جواب نمايند .\r\nمظنه جواب اين را عرض كرده‌ام ، حالا نيز عرض مىكنم كه : عهد و ميثاق بستن قبل از موقع و قبل از اظهار از جانب حضرت اقدس و الا و دعوت بنده به باسمنج بىموقع است و اسباب تهمت است . حالا كه مايل به ديدن رويت منحوس « * » و رايت منكوس بنده هستند ، بهتر اين است ، مرحمتى فرموده و براى بنده دعوت‌نامه ارسال فرمايند ( در تحت امضاء و مهر خود حضرت و الا ) و اگر صلاح دانند باعضاء انجمن نيز خطابى جداگانه بنويسند و از ايشان نيز دعوت فرمايند يا دعوت ايشان را نيز در ضمن رقعه بنده اخطار فرمايند و ليكن اولى اصوب و اولى است .\r\nدر هرحال بعد از زيارت دستخط ، بنده بالطبع با آقايان انجمن مذاكره اين مطلب را مىنمايم كه مرا خواسته‌اند و از ايشان رأى بخواهم . بلكه ( باز لفظ بلكه را نوشتم ) ايشان را راضى نمايم كه جمعى نيز از ايشان همراه من باشند و شرفياب بشويم و بلكه انشاء الله اقدامى نمائيم و طرفين دست بهم بدهند و قرار آسودگى مملكت را بدهند ، و الا ممكن نيست كه از جانب بنده اقدامى بشود . اگر ديگران باور ننمايند جنابعالى لااقل باور نمائيد كه بنده را ربطى كلى با آقايان نيست و مخصوصا در مسلك شيخيه ربط ما بين قديم و حادث روا نيست .\r\nبارى در عرض ديروزى اگر تندروى كرده‌ام عفو فرمائيد . شكر نمائيد كه كتابچه\r\n\r\n\r\n","description":"","footnote":"\r\n( * ) شوخى كرده است\r\n","page_name":" 267 ","page_number":279},
  {"content":"\r\n\r\nكه نوشته بودم نفرستادم و الا مصيبت‌بار مىبود . على\r\n* * * در صفحه مقابل آن نامه در 30 شوال 1326 شرح ذيل را نوشته است مجددا عرض مىشود . اين ورقه را از ديروز نوشتم به پستخانهء فرستادم ، معلوم شد كه چاپار حركت كرده ، امروز اين چند كلمه را علاوه مينمايم ، مطلب همان است كه عرض كرده‌ام گفتن من لازم نيست كه سعى دولت در حفظ ناموس رعيت و استحكام قوام شريعت كه سلطان بالخصوص ، حامى و حارس اوست بايد بيشتر باشد .\r\nخاكم به دهن اگر آذربايجان را ديگرى ببرد ضرر آن بر من و شما نخواهد بود و حال آنكه يقين بدانيد كه نميتوانند ببرند و هزار موانع در پيش است .\r\nديروز خبر رحلت حضرت حجة الاسلام حاجى ميرزا حسين طهرانى نشر شد ، شنيدم ملت در مسجد جامع مجلس فاتحه خواهند گذاشت ، در اين صورت لازم است كه بنده نيز از علىآباد مراجعت نمايم و به ميان قوم برگردم بلكه خودم نيز مجلس ختم بگذارم .\r\nدر اين ضمن شايد با آقايان ملاقات عديده بشود و باب مذاكره مفتوح شود به شرط آنكه نگوئيم از گذشته حكايت . طورى نشود كه بنده دوباره بعلىآباد مراجعت نمايم و تا منادى بولايت نيفتد از خانه بيرون نيايم اين ورقه را عرض كرده و از حضرت امير محمد قاسمخان امير تومان خواهش كردم كه بلكه ايشان بفرستند . على\r\nمعرفى مشكوة الممالك : در ميان نامه‌هاى اين كتاب ، تعداد زيادى نامهء وجود دارد كه برخى بعنوان خود\r\n\r\n","description":"","footnote":"","page_name":" 268 ","page_number":280},
  {"content":"\r\n\r\nمشكوة الممالك و برخى بوسيله ايشان به عين الدوله فرمانده قواى دولت نوشته شده است . مشكوة الممالك سمت نمايندگى ملت را داشته است . براى اينكه معلوم شود اين سمت بچه مناسبت به آن مرحوم داده شده و شأن نزول رابط بودن وى چه بوده است ، ذيلا شرحى را كه خانم امير حاجبى ( خواهرزاده شهيد و برادرزاده مشكوة ) در تكميل و تتميم مقالات مورخ سال 1329 خود در مجله طهران مصور نوشته است بخلاصه مىآورم :\r\n« شبى مرحوم ميرزا حسن خان مشكوة الممالك دربارهء دخالت خود در امر مشروطه مبتنى بر معتقدات آزاديخواهانه‌اش چنين نقل كرد : من و برادر بزرگم ميرزا عليخان دبير همايون در دربار وليعهد مظفر الدين ميرزا و بعد محمد على ميرزا مقام ارجمندى داشتيم ، بطوريكه دبير همايون داراى منصب حمايل نشان ، و لباس رسمى بود كه همكارانش غبطه ميخوردند و رشگ مىبردند ، اما خود او از اين موقعيت دل خوشى نداشته و راضى نبود ، زيرا محيط كار با روحيه او و با روحيه من سازگارى نداشت ، على الخصوص هنگامى كه محمد على ميرزا ولايتعهدى را به عهده ميداشت كه ننگين‌ترين دوران حكومت قاجاريه بشمار است و مردم هرروز با فاجعهء تازهء روبرو مىشدند و اين اعمال ناروا براى ما دو برادر و بلكه براى هرانسان وطن‌پرست و ملت‌دوست و باحيا غير قابل‌تحمل مينمود .\r\nبدين‌جهت وظيفه انسانى خود ميدانستيم كه عكس العملى نشان بدهيم تا اينكه روزى بدستور و تقرير برادرم من با خط عربى ( نسخ ) شبنامه كه معمول زمان بود نوشته و در آن شبنامه اوضاع وخيم روز و عدم صلاحيت محمد على ميرزا را براى زمامدارى در آذربايجان و رابطه او را با روسها روشن كرديم كه در واقع براى اولين‌بار زنگ خطر را بصدا درآوريم .\r\n\r\n","description":"","footnote":"","page_name":" 269 ","page_number":281},
  {"content":"\r\n\r\nبدينگونه كه آن شبنامه را در يك شب در همه‌جاى شهر و در ميان بازار منتشر كرده و بشهرستانها هم بوسيله پست فرستاديم .\r\nچون محمد على ميرزا سازمان جاسوسى گسترده‌اى داشت لذا صبح آن شب اطلاع يافت و دستور داد كه خط نويسنده شبنامه را با خطوط نسخ‌نويسان تبريز تطبيق كردند و خط من شناخته شد و بالاخره قهر و غضبى كه در انتظارش بوديم بسراغ ما آمد ، تا حد تبعيد و تهديد بقتل ، زيرا كه آن‌زمان شاهزاده ظفر السلطنه بيگلربيگى تبريز و از محارم وليعهد بود و خود نيز مرتكب كارهاى زشتى بموازات زشتكاريهاى اربابش شده بود او از موقع استفاده كرده ، بر اثر خصومت ديرينه‌اى كه با برادرم ( دبير همان ) داشت آتش غضب وليعهد را سخت دامن ميزد . اين بود كه از انواع توهين و هتك حرمت و زجر و شكنجه و تبعيد در حق ما مضايقه نشد كه تفصيل كامل آن در شماره 397 مجله تهران مصور آمده است . اگرچه ما بهمت و مداخلت مرحوم حاج ميرزا موسى آقا ثقة الاسلام ( پدر شهيد ) از مرگ حتمى نجات يافتيم و از تبعيد برگشتيم ولى چون برادرم در اثر آن آزارها و شكنجه‌ها سلامتى خود را از دست داده بود ، لذا در اندك زمانى در سن جوانى كه با اول محرم 1322 هجرى قمرى مطابق بود ، از پا درآمد و در جوار مغضوبين و مقتولين آل قاجار بيارميد .\r\nبلى برادرم مرد ولى اثر شبنامه و فداكارى او و نامش در اذهان زنده ماند ، تا روزى كه زمزمه مشروطه بلند شد و اگرچه در نخست با مخالفت روبرو گرديد ولى فشار مليون و استقامت مردم آزاده مرحوم مظفر الدين شاه را وادار بصدور فرمان مشروطه كرد كه نام نيكى براى خود بجا گذاشت .\r\nمتأسفانه شاه بيمار بود و چون بيماريش شدت يافت ، محمد على ميرزا به تهران حركت كرد و معلوم بود كه اگر شاه بدرود حيات گويد او جانشين خواهد شد . موقع\r\n\r\n","description":"","footnote":"","page_name":" 270 ","page_number":282},
  {"content":"\r\n\r\nحركت از تبريز اسم من هم جزو ليست ملترمين بود ولى من مقام مزبور را بلقاى او بخشيده و براى هميشه از خدمت دربارى استعفا داده و بجرگه آزاديخواهان پيوستم . و اين پيوستگى مرا با مشاوره رادمردى چون ثقة الاسلام شهيد كشانيد كه در طرح‌ريزى و پيشرفت كار مشروطه مشاركت ميكردم و حتى از بذل مال هم دريغ نمىورزيدم و همين بذل مال مرا سخت مقروض كرد . . . مبارزه ادامه داشت تا اينكه محمد على شاه مجلس را بتوپ بست و مشروطه را از بين برد و شاهزاده عين الدوله را در رأس قوائى براى سركوب كردن مشروطه‌خواهان به تبريز اعزام داشت و او در دو فرسخى تبريز اردو زد و شهر را بطور گازانبرى به محاصره گرفت . تبريز نيز بقيادت جنگى دو فرزند گمنام خود بنامهاى « ستار » و « باقر » كه بعدا « سردار ملى و » سالار ملى » ناميده شدند به پا خاست و در مقابل قواى دولت به سختى ايستاد و چه ايستادنى !\r\nچون جنگ مدتى طول كشيد و لازم آمد كه بين طرفين دعوا مذاكرات و مكاتبات و تلگرافاتى بشود و اين كارها ترتيب صحيحى نداشت قرار شد كه از طرف ملت نمايندهء مورد اعتمادى كه طرفين را پذيرا باشد تعيين گردد ، چون در آن‌زمان كسى كه به آداب و رسوم دربارى و رعايت مقام و موقعيت عين الدوله آشنا باشد در تبريز نبود ، لهذا اين جانب را بعنوان رابط تعيين كردند و مادام كه جنگ ادامه داشت ، من نتيجه مذاكرات و تصميمات را بوسيله نامه آشكار يا محرمانه به انجمن تبريز بتوسط ثقة الاسلام گزارش ميدادم و در گفت‌وشنودها هم از حدت عمل عين الدوله ميكاستم . تا اينكه با آمدن ثقة الاسلام به باسمنج و مذاكرات تلگرافى او با محمد على شاه جنگ تا اندازه‌اى فيصله يافت . »\r\nاين بود يادداشتهاى خانم امير حاجبى ولى براى درك اندازه خدمات مرحوم مشكوة الممالك بهتر است كه به نامهء شماره 82 كه در اين مجموعه آمده است مراجعه شود .\r\n\r\n","description":"","footnote":"","page_name":" 271 ","page_number":283},
  {"content":"\r\n\r\n* * * \r\nنامه شماره 65 - 29 شوال 1326\r\nنامه مهم است . قسمتى از اين نامه بتقرير شهيد و به خط آقا يحيى پسرش مىباشد كه جوان‌مرگ شد . بقيه به خط خودش مىباشد . اين نامه علاوه بر ربط شيوا از حيث محتوى نيز قابل‌توجه است .\r\nاين نامه در جواب نامه‌ايست كه از اردوى دولتى و از جانب عين الدوله به ثقة الاسلام نوشته شده است و او ماده‌بماده جواب آن را داده است :\r\nعرض مىشود :\r\nمرقومهء شريفه مورخه 25 ماه بتوسط پست رسيد ، ورقه خصوصى كه بنده منتظرش نبودم و گمان نداشتم كه همچه‌چيزى نوشته شود ، چند دفعه خواندم و سلب استراحت از من كرد با وجود اينكه ابدا دل‌ودماغ ندارم به حكم دل‌تنگى بعرض جواب مبادرت نمودم و لا بد بايد مطالب ورقه را فقره‌بفقره بعنوان شرح و متن بنويسم :\r\nفرموده‌اند : مرقومهء داير به اصلاح حالت حاضره مملكت را زيارت كردم .\r\nبه نظر مبارك هم مقتضى نديدم برسانم ، زيرا كه اگر جسارت نباشد اساس صحيحى نداشت .\r\nعرض ميكنم : از اين حسن توجه خيلى ممنون شدم كه نخواسته‌ايد سخافت بنده در محضر مسعود نيز مشهود بشود ، تشكر مزيد فيه نيز دارم كه مرا متنبه ساختيد و بر عيبم واقف كرديد كه دوست آن به كه در برابر دوست همچو آئينه روبرو گويد . . . نوشته‌ايد : چون شما را با تدين . . . ميدانم مىخواهم آنچه چاره بنظرتان\r\n\r\n","description":"","footnote":"","page_name":" 272 ","page_number":284},
  {"content":"\r\n\r\nميرسد بىپرده بفرمائيد تا آن پيكره را بگيريم ، خيال ايالت جليله اصلاح فيما بين دولت و ملت و سد معايب و مفاسد است .\r\nعرض مىشود : كه آنچه به نظر بنده مىرسيد بىپرده گفتم ولى افسوس از بخت بد دارم كه اساس صحيح نداشت و تعجب دارم بعد از اينكه رأى مرا دانستيد و ديديد بقسمى سخيف است كه باحدى گفتنى نيست حتى بحضور مبارك عرض نكرديد ! ! دوباره سئوال كردن از روى چه حسابى است ؟ مقاصد حضرت اقدس و الا را نيز كما هو حقه ميدانم و آنچه توانستم از به دو ورود به خاك آذربايجان سعى كردم و كتبا و حضورا آنچه بعقل قاصر گرد كروى آخوندىام ميرسيد عرض نمودم ، حتى جسارت كرده كمى از پولتيك خارجه و رقص پشت پرده و عمل كردن بشعر نظامى :\r\n بچشمى خيرگى كردن كه برخيز . * بديگر چشم دل دادن كه مگريز \r\nنيز چند كلمه گفتم : بهرحال آنچه تكليف بنده بود ادا كردم اختيار دست حضرت اقدس نبود يا اينكه ايشان نيز رأى مرا سخيف دانستند . نهايت بىمرحمتى فرموده به رويم نفرمودند .\r\nيا موانع پيش آمد خدا دانا است .\r\nفرموده‌ايد : اگر واقعا حضرت عالى صحيح است كه ميفرمائيد در را بسته و ابدا مراوده و ارتباط با حضرات هيئت حاضره نداريد . در اين صورت چگونه مرقوم ميفرمائيد كه چند نفر را بوسيله قنسول روس احضار و تلگرافى از اعليحضرت همايونى در دل‌جوئى و اظهار مرحمت بملت بياورند و دولت قدمى پيش نهد ، محتمل است آنوقت هم ملت موافقت نمايد ، اگر بر وجه حقيقت اين فرمايش را ميفرمائيد پس چگونه كنار هستيد و حرف‌شنوى ملت از حضرتعالى نيست ؟\r\nو اگر كناره نيستيد و نفوذ و مطاعيتى داريد در اين صورت چگونه لفظ شايد و محتمل را مرقوم ميفرمائيد كه در بادى نظر نقاضت معنى است و واقعا به اين فرمايشات\r\n\r\n","description":"","footnote":"","page_name":" 273 ","page_number":285},
  {"content":"\r\n\r\nبه غير از رفتن ولايت هيچ‌چيز را نبايد منتظر شد ؟\r\nجواب : بلى راست و صحيح و بىتخلف است كه بنده در را بسته‌ام و با كسى مراوده ندارم كه آن نيز جهت ديگر ندارد ، حفظ شأن و شرف خود را در اين ديده‌ام كه با كسى ربطى نداشته باشم و بىعرضه‌گى كه دارم لزومى ندارد كه تمام آفاق بدانند . اما خدا عمر بدهد دلهاى سنگينى را كه ابدا باور ندارند و همه را پولتيك و فرلداق 199 ميدانند به حمد الله منافق و مزور در شهر زياده از حد است به روى يك نفر گدائى بخنديد و او را جاسوس در خانهء خراب من نمائيد تا روزنامهء صادر و وارد خانه مرا بشما بدهد ، از فردفرد اهالى بپرسيد و باور نمائيد و اين عمل كار امروزى من نيست بلكه از ماه شوال سال گذشته انزوا و اختفا گزيده و ششماه در خانه‌ام را بسته‌ام و بعد از رمضان سخت‌تر گرفته‌ام و نه اين است كه در اين عمل خواسته‌ام تملقى بدولت نمايم بلكه تملقى است كه بر حفظ اساس دين و مذهب و ملت كرده‌ام . . .\r\nفرموده‌ايد : اگر ترددى و ارتباطى نداريد در اين صورت چگونه مينويسيد كه همچو بكنيد ، و اگر نفوذ داريد كلمه شايد و محتمل را چرا درج ميكنيد ؟\r\nجواب : سبحان اللّه هزار سبحان اللّه ، اين ذره‌بينى و موشكافى را ندانم از كدام كتاب منطق ياد گرفته‌ايد ! عجب است و بسيار عجب الا اينكه ميانهء جمادى و رجب نيست . جنابعالى از من رأى پرسيديد و شورى كرديد من نيز آنچه بعقلم رسيد گفتم .\r\nدر كجاى عالم و در كدام مشورتخانه و در كدام عمل صاحب‌نفوذ بودن و مطاع بودن صاحب رأى . شرط رأى دادن است ؟ !\r\nاز فقرا گرفته تا وزراء از امورات عاديه تا امورات پولتيكى كى اعتراض به صاحب رأى كرده‌اند ؟ كه اگر مطاع نيستيد چرا رأى داديد و اگر مطاعيد چرا شايد و لعل گفتيد ؟\r\n\r\n","description":"","footnote":"","page_name":" 274 ","page_number":286},
  {"content":"\r\n\r\nدر طرف مشورت به اعتقاد مشورت‌كننده عقل و تميز شرط است و بس ، اما نفوذ كلمه و لباس خز و ديبا و ساعت طلا و انگشتر ياقوت و لبادهء ماهوت ابدا شرط نيست ، خليفه ثانى از اصحاب رأى ميگرفت و حضرت امير المؤمنين هم در جمله ايشان بود كه نه مطاعيتى داشت و نه نفوذى بلكه . . . با وجود اين از فرمايشات آن حضرت آنچه را مىپسنديد عمل مىكرد و هيچ اعتراضى نمىنمود كه تو مطاعيتى ندارى .\r\nاما اينكه من لفظ شايد درج كرده‌ام آن نيز مبنى بر رعايت احتياط است ، شايد در اردوى شما على اللهى پيدا شده و بالوهيت من قايل شده‌اند كه تمام رشته حيات و ممات در دست من است و از غيب نيز اطلاع دارم ! ولى بنده در حق خودم مشتبه نمىشوم ، نه با كسى مكالمه و مذاكره كرده‌ام و نه از كسى قول گرفته‌ام تا مطمئن باشم و در رأى دادن نيز رسم و طريقه همين است كه كارها مبنى بر ظن است قطع و يقين نميتوان كرد .\r\nبارى مسئله بديهى است و من هرچه مىنويسم اظهار بديهى كرده‌ام تعجب من از اين است كه جنابعالى چرا اين‌قسم اعتراض بايد بفرمائيد . ؟\r\n1 - در كلمات من نه ظاهرا و نه باطنا تناقضى نيست يك كلمه در اين معنى گفتم و همين باشد ، تو خواه از سخنم پند گير و خواه ملال . خواهى مرا صاحب رأى سخيف و عقل خفيف بدان يا صاحب نفس ملكوتى و قدرت جبروتى براى حال من ابدا فرقى ندارد .\r\n2 - نميدانم كلمات ( بوسيله قنسول روس احضار ) را چرا از قول من علاوه بر مقاله فرموده‌ايد ؟ علت اين اضافه چه بوده ؟ اينك نوشته من در خدمت شما است كى و كجا اين عبارت در آن درج است بقول ملا محمد تقى اردكانى مرحوم كه بخاقان مغفور گفت : پادشاه اسلام و دروغ ! ! ؟\r\nعجبا ! بنده اينقدر بىشعور هستم كه تناقض مشرب ملت را با قنسول روس -\r\n\r\n","description":"","footnote":"","page_name":" 275 ","page_number":287},
  {"content":"\r\n\r\nندانم ، يا اينقدر فراموش‌كار باشم كه در ماه شعبان دولت تلگرافى بتوسط قنسول كرد ملت نپذيرفت و وساطت او را قبول نكرد از خاطرم برود ؟\r\nيا تغافل نمايم از اينكه ملت را با سوق عسگر نمودن روس بآذربايجان تهديد مينمايد . ؟\r\nيا نشنيده باشم حرفهائى را كه روزنامه‌هاى فرنگ مينويسند ؟\r\nيا نشنيده باشم اجتماع قريب 30 هزار نفر را در اسلامبول و بدر خانه سفرا رفتن و از اين خيالات شكايت كردن و سلطان عثمانى را تهييج كردن را ؟\r\nيا عدول كرده باشم از حرفهائى كه هجده ماه قبل در منبر گفته‌ام يا پشيمان شده باشم از اقداماتى كه در منع توسل چندين اشخاص معتبر به قونسولخانه روس كرده‌ام كه يكى از تقصيرات عمدهء من است .\r\nبارى نفهميدم اضافه كردن اين فصل مبنى بر چه بوده و در اين باب گله از قصور فهم خود دارم ، عفو فرمائيد .\r\nفرموده‌ايد : گذشته ، گذشته است ، اگر سابق بر اين اشخاصى در ميدان بودند كه وجودشان مخل اصلاح بود در ميان نيستند و نيت صاحب‌كار هم كه فعلا در باسمنج نشسته‌اند به غير از صلاح عموم و خير ملت و دولت نيست .\r\nجواب : در ماه شعبان و رمضان چندين‌دفعه صريحا گفتم كه حالا وقت اصلاح است و امروز بارد ، ار كرمى مىكند سحاب كه طرفين تكافو دارند و الا اگر غالب از مغلوب جدا شود كار از كار گذشته است ولى چه فايده . . . قصه خواندن و تاريخ نوشتن هم حاصلى ندارد و دماغم سوخته و نميخواهم اطاله نمايم . . . .\r\nفرموده‌ايد : حالا خيلى محرمانه عرض ميكنم اگر شما قول ميدهيد و از حضرات اعضاء انجمن ايالتى و منتفذين حاليه قول بگيرند كه از ترتيبات و قرارى كه در آسايش ملت و دولت بدانند قرارى بگذارند و با حضرت ايالت در باسمنج ملاقات نمايند و\r\n\r\n","description":"","footnote":"","page_name":" 276 ","page_number":288},
  {"content":"\r\n\r\nحضرت ايالت از پيشگاه سلطنتى مستدعى شوند . . . الخ .\r\nجواب : جاى اين است كه حالا بنده جسارت كرده بگويم متناقض ميفرمائيد ، در صورتى كه من رأى خودم را بيان كردم بسخافت منصوب شد ، ديگر چه توقع رأى و قولى از من داريد ؟\r\nچندين‌دفعه گفته‌ام و باز ميگويم و خود را معروف به پرگوئى مىكنم ؛ من نفوذ ندارم و با كسى مراوده ندارم و در حق اشخاصى كه اين حرفرا از من نمىپذيرند نفرين نمىكنم همين‌قدر ميگويم : ايزد دلك مهر فزايت بدهاد . . . من خود را متدين بمذهب اسلام و وطن‌دوست ميدانم و بقاء سلطنت اثنى عشرى را با جان خود وقايه مىكنم و ثبات و بقاء شرافت مذهب و ملت را با استحكام قوايم سلطنت اثنى عشرى مىدانم ، اما چه خاك برسر بريزم ؟\r\n بخت از دهان يار نشانم نميدهد * دولت خبر ز راز نهانم نميدهد \r\nاينكه ميفرمائيد :\r\nاگر شما قول ميدهيد و از حضرات اعضاء انجمن . . . الخ\r\nجواب :\r\nبنده صريحا عرض ميكنم نمىتوانم به‌تنهائى قدم به اين ميدان بگذارم و الا متهم خواهم شد . فرضا اگر با اعضاء انجمن و امناء و متنفذين حرفى زدم بالبداهه بايد چند نفر هم با من باشند .\r\nميفرمائيد :\r\nبا حضرت ايالت در باسمنج ملاقات نمايم ، جواب اين است كه اين جلب و دعوت از جانب حضرت ايالت بايد باشد . دعوتى فرماييد ، بعد باقتضاى حال رفتار مىشود و الا محال است كه بنده داوطلب شوم و حرفى با ملت بزنم . و اين مطلب را يقين بدانيد\r\n\r\n","description":"","footnote":"","page_name":" 277 ","page_number":289},
  {"content":"\r\n\r\nملت تبريز چنانچه فعلا مىبينم سر حرف خود ايستاده و اينكه شهرت مىدهند ، دولت اجازه داده است كه دولت روس سوق عسگر به آذربايجان نمايد از اين حرفها ملاحظه 200 ندارد ،\r\nشما را به خدا سرى بلند نمائيد و باقطار عالم تماشائى بكنيد « ژون تركها » قوه وعده به آذربايجان ميفرستند ، حضرات حجج الاسلام عتبات در نجف مجلس معتبرى تشكيل كرده‌اند و آدمهاى مخصوص با دستخطهاى منصوص بولايات ميفرستند ، چنان كه جمعى دو سه روز است وارد شده‌اند و فتواى حجج الاسلام را بالاى منابر خواندند ، در كربلا و بغداد مجالس متعدده منعقد است ، بعد از نشر خبر خيال دولت روس در حق آذربايجان ، در اسلامبول قريب سى هزار جمعيت بيرق برداشته بسفارتخانه‌ها ميروند و سلطان عثمانى را تهييج مىكنند . 201 مرخصين از دار الشوراى تهران در پارلمنت لندن با اعضاء صاحب‌نفوذ هم‌آوازه شده دادخواهى ميكنند .\r\nشما را به خدا كار را بازيچه شمردن صحيح نيست ، كار امر مذهبى است تلگرافات حجج الاسلام عتبات را بر سلطان عثمانى كه در ماه رجب در روزنامه‌ها نشر كرده‌اند از خاطرتان نرود .\r\nاگر هزار بار از من رأى بخواهيد نجاح و صلاح دين و مذهب و سلطنت را در اين مىدانم كه بايد دولت تفقدى فرمايد و اميدوارى بخشد چندين‌سال ناز خباز را كشيده من بعد نيز ناز ساير طبقات را علاوه فرمايد ، مملكت را محافظت كند و سلطنت را مستحكم‌تر نمايد .\r\nو الا آذربايجان اگر خاكم بدهن به تصرف دولت روس بيافتد ، ساير نقاط ايران بالتبع و بالطبع خواهد رفت . اليانس دو دولت را فراموش نفرمائيد و لازم نيست من آخوند اين‌قسم حرفها را بگويم و اگر فرضا از رفتن ساير ممالك هم اغماض\r\n\r\n","description":"","footnote":"","page_name":" 278 ","page_number":290},
  {"content":"\r\n\r\nنمائيم لااقل آذربايجان از كيسه دولت خواهد رفت و سالى چهار كرور نقد و پنجاه هزار خروار غله از كيسهء من نخواهد رفت و بعد از دخول سالدات روس ديگر محال است بيرون برود همان حكايت مصر خواهد شد .\r\n دو صاحبدل نگاه دارند موئى \r\nدولت كه به حمد إله رجال و عقلا دارد مىبينيد كه ملت رشته را سخت ميكشند چرا كمى ويل [ ول 
  ] نمىكنند ؟ !\r\nمجملا بعد از اينهمه اطاله ، اگر حضرت اقدس و الا مرحمتى ميفرمايند اول خدمتى است كه بدولت اسلام و مذهب اثنى عشرى و بعد به دولت متبوعه و بعد بملت مرحومه خواهند كرد .\r\nرأى من اين است كه اول گفتم و بىاساس درآمد ، حالا هم ميگويم باز بىاساس خواهد بود . ديگر من از دادن رأى عاجز شدم من بعد خواهم پرسيد كه شما بفرمائيد كه چه بايد كرد ؟ و در حق خودم اين شعر شاعر عثمانى را خواهم خواند :\r\n اى عشق بيلديكون 202 كمى ياق ييق درونمى * بير كيمسه سيز بلازده نون خانمانى دير \r\nاگر با كشتن من كارى ساخته مىشود حاضرم . . .\r\nو اگر با كشتن چون من دلت خوشنود مىگردد ، بجان منت دارم ولى تيغ تو خون‌آلود ميگردد و ثمرى هم نمىبخشد . زياده عرضى ندارم . . . على\r\n* * * \r\nنامه شماره 66 - 5 ذيقعده 1326\r\n[ از نامه‌هاى پرمغز شهيد است م 
  ]\r\nخبر وفات حضرت حجة الاسلام حاجى ميرزا حسين آقا طاب ثراه هفته گذشته\r\n\r\n","description":"","footnote":"","page_name":" 279 ","page_number":291},
  {"content":"\r\n\r\nبه تبريز رسيد اول ملت اقدام به تعزيه كردند در مسجد جامع روز پنجشنبه غره ماه مجلس ختم مجلل گذاشتند و بعد از ظهر همان‌روز در مجلس خودمان بود ، بعد جناب حاجى سيد المحققين شروع كردند و بعد از آن در مسجد خيابان بنام سالار ملى شروع شد الان از خيابان مراجعت كردم . هيئت علميه كه از نجف تشريف آورده‌اند با ايشان ملاقات شد يك شب هم دعوت كرديم مردمان مهذب و عاقل هستند ، خاصه جناب آقا ميرزا احمد كه ناطق فصيح و بافراست است ، جمعه آخر شوال در مسجد دستخطهاى حضرات حجج را خواندند روز جمعه دوم ماه نيز در مجلس فاتحه مجددا خواندند ، در مسجد خودمان 203 جناب آقا ميرزا حسين واعظ نطقى كرد و موعظه نمود . بعد از روضه او را با اعضاى انجمن كه حاضر بودند دعوت كردم همه حاضر شدند پاره مذاكرات شد و قرار شد بانجمن رفته مذاكرات شود . ديروز يكشنبه رفته بودم جناب آقاى حاج سيد المحققين تشريف داشت رأى من اين شد تا انجمن منظم نشود كارى ساخته نخواهد شد . امر خيلى مشكل است حضرت و الا عين الدوله در باسمنج نشسته راه مذاكره را بسته مردم در تشويش فوق العاده . . .\r\nنميدانم نوشته‌ام يا نه جناب حاج نظام العلماء در 15 ماه شوال در نعمت‌آباد مرحوم شد . . ، مرند در دست مشروطه . بمراغه هم آدم فرستاده بودند ، آنجا يك زد و خوردى شده ولى تفصيل را درست نميدانم . دو پسر حاجى محمد آقا يكى حاجى ميرزا ابو الفضل و ديگرى آقا ميرزا محمد يكى از پا ديگرى از ران زخمى شده‌اند .\r\nشهرت داده‌اند كه اهالى بناب را سواره دولتى چاپيده است . . . جناب آقا ميرزا على اكبر مجاهد اوايل ماه عزم كربلا داشت بايد كه حركت كرده باشد ، در تبريز به جائى دسترسى نيست نوشتم در بناب 25 تومان به او بدهند نمىدانم وصول مىشود يا نه ؟\r\n\r\n","description":"","footnote":"","page_name":" 280 ","page_number":292},
  {"content":"\r\n\r\nنظر من حفظ توجه بر اصلاح كافه امورات مملكتى است كه بلكه انشاء الله از دست اسارت آسوده شويم . با ساير امورات جزئيه از قبيل تأسيس وزارت ماليه و عدليه و غيره كارى ندارم و مربوط به من هم نيست . رأى من ديروز در انجمن اين بود كه بايد اول اعضاء انجمن مرتب شود بعد مجلس فوق العاده مركب از اعضاى انجمن و از اعضاى خارج از آن اعضاء ترتيب داده شود كه در آن مجلس فقط مشاوره كليه اصلاح امورات بشود . چندين‌دفعه گفته‌ام كه يكى از پنج تكليف را بجا آوريم :\r\n1 - مشروطه\r\n2 - استبداد مطلقه\r\n3 - استبداد قانونى\r\n4 - استقلال آذربايجان\r\n5 - اسارت دولت همسايه شمالى\r\nاين چهار آخرى را نمىتوانيم بايد فقط اولى را تمام نمائيم . سعى در اين ماده است لاغير . . . هيئت علميه سلام مخصوص بشماها دارند . على\r\n* * * \r\nنامه شماره 67 - 10 ذيقعده 1326\r\nبعنوان مشكوة الممالك ( به اردو )\r\nدر ضمن مرقومات شريفه تأكيد فرموده بوديد كه بنده بهرشكل است ، از شهر حركت كرده سفرى نمايم . جواب آن را مجملا عرض كرده‌ام و هميشه گفته‌ام . اولا\r\n\r\n","description":"","footnote":"","page_name":" 281 ","page_number":293},
  {"content":"\r\n\r\nراه نيست و ثانيا مانع مىشوند ، ثالثا نميتوانم . رابعا مرا تسفيه « * » خواهند كرد بايد ماند و كار را بلكه انشاء اللّه اصلاح كرد ، حقيقت امر اين است ، كه بنده در كار خود حيرت تمام دارم .\r\n « با تو بيايم بكدام آبرو * از تو گريزم بچه فرزانگى » \r\nملت از من حرف نشنيد و دولت مرا مغرض يا لااقل متهم دانست ، كارى با آنها ندارم ، من خدائى را معتقدم كه شيشه را در بغل سنگ نگه مىدارد ، و اگر بشكند هم در كونيات جبرى هستم ، رضا بقضاء الله و تسليما لامره . اگر از جهال اعراض نمايم و گليم خويش را از موج بيرون ببرم ( و حال آنكه نخواهد شد ) نهايت بىانصافى كرده‌ام ، باز شور شعر بسرم زد عرض مىكنم :\r\n شب تاريك و ره باريك و من مست * قدح از دست من افتاد و نشكست\r\nنگه‌دارنده‌اش نيكو نگه داشت * و گرنه صد قدح نافتاده بشكست \r\nدر اواخر شوال و اوايل ذيقعده راى پرسيديد ، جواب نوشتم نه پسنديديد و بىاساسش گفتيد ، درثانى شرح مطول نوشتم جواب نداديد يا به من نرسيد . كار از رمز و معما گذشته ، مرا بد بجا آورده‌ايد و چنان تصور مىكنيد كه شخصى هستم اولين پولتيك‌دان و سياسى و ديپلمات ، و حال آنكه شخصى هستم آخوند و بىاطلاع و بىعلم و بىاحاطه ، نه سياسى ميدانم نه اساسى\r\n بخت از دهان يار نشانم نميدهد * دولت خبر ز راز نهانم نميدهد \r\nشهر به هم خورده كافتاب گرفته ، اطاله كلام حسنى ندارد و حمل بر اغراق و غرض خواهد شد ، بهتر اين است ترك اين مقدمات نمايم .\r\nاصول دره‌بكى در تمام ايران جارى است و همه‌جا مختل است و مختل‌تر خواهد شد كار من ملائى و واعظى است چنانچه به ملت در جزو رفقا ميگويم [ ؟ 
  ] بدولت نيز بايد حقيقت را عرض نمايم اعتنا نمايند يا نه ؟ من ترسو ، حضرت اقدس ساكت اولياء و\r\n\r\n\r\n","description":"","footnote":"\r\n( * ) گويا از سفاهت گرفته است بر وزن تقبيح\r\n","page_name":" 282 ","page_number":294},
  {"content":"\r\n\r\nامناء با ( خوانده نشد ) نخواهد آمد كه در اين وادى قدم بزند . به من ميفرمائيد از شهر بيرون بروم ، چندين‌دفعه گفته‌ام باز ميگويم كجا بروم ؟ اول كه راه ندارم و محال است حركت بكنم ، ثانيا عوض اينكه به من بفرمائيد از شهر بيرون برو ، كمى هم در فكر آسودگى مردم باشيد .\r\nبد است من بگوبم كه غفلت جايز نيست ، حضرت سپه‌دار با آنهمه كروفر ، خود را كنار كشيده و با آدم مخصوص كاغذها به شهر نوشته و اظهار همراهى كرده ( براى من كاغذ ننوشته و فرد حساب نكرده ) متصل صدمات مىافزايد و بلا مىبارد ، چاره اين مشتى ضعيف چيست ؟ امنيت از طرفين مسلوب و هيچكس به عمل احدى مطمئن نيست ، حضرت اقدس معروف هستند به درست‌قولى اما ندانم چه شده كه نژاد منوچهر و ريش سفيد را كنار كشيده و ابدا كارى با مردم ندارند ، حركات مردم راست است ، بسيار قبيح است آن هجوم و آن هايهو .\r\nعزيز من اگر طفلى بسر چاهى رود و خوف افتادن بچاه باشد . از پشت‌سر هاى نميزنند كه هول گرفته بيشتر نزديك چاه برود و بيفتد ، بايد به عقب خواند و استمالت كرد و بقول اطفال شيرينى نشان داد حرفى كه به همه گفته‌ام بايد بشما بگويم ، حركات هر دو طرف ناصحيح است . نه شما قول مىدهيد ، و نه سر قولتان مىايستيد و نه من .\r\nحضرت اقدس و الا نيز منتظرند ديگران فتح بكنند و ايشان هم مستخلص بشوند ، اگر خيال دنيادارى دارند بايد قدمى پيش گذارند و به ديگران نگذارند باغ و صحرا را و اسم خوبى دربياورند و مردم را شيفته و فريفته خود بكنند و جهاد شرفى بكنند و با مردم الفت و آميزش نمايند ، قطع مراوده و مخابره نكنند و بىجهت ظن سوء در حق مردم نكنند . .\r\nبعينه مىبينم حكايت ماه رجب و شعبان است ، اسمى با ايشان است فقط ، با اين حالت چرا خود را معذب كرده عقل به اختيار اشخاصى داده‌اند كه ابدا در هيچ‌جا محل\r\n\r\n","description":"","footnote":"","page_name":" 283 ","page_number":295},
  {"content":"\r\n\r\nاعراب ندارند . . .\r\nاگر مرد آخرت هستند خود را بالتمام كنار بكشند بروند گوشه بگيرند آسوده بشوند . حال ايشان قياس به حال من نمىشود ، ايشان نوكر بزرگ دولت هستند و چشم مردم بايشان است ، من آخوندى هستم ترسو و بىپول ، ايشان نه آخوندند نه ترسو نه بىپول معاش دارند و محتاج به كسى نيستند .\r\nبارى خيلى طول دادم عفو فرمائيد .\r\nوقت است كه حضرت اقدس اقدامى فرمايند بلكه كارى ساخته بشود ، مىبينم خواهند گفت كه فلانكس را واداشته‌اند كه اين حرفها را بگويد ، باور بفرمائيد كه حرفها فقط نتيجه طبع مبارك خودم است ربطى به كسى ندارد .\r\nمن آدم صلح‌جو هستم در ماه شوال كه نه شجاع الدوله بود نه متين السلطنه اين حرفها را گفتم احدى گوش نداد و گفت حرفت بىاساس است . خواهيد مرا بكشيد يا بكشند حرفم يكى است ، بايد بزرگان قدم بر صلح بگذارند . حجج الاسلام عتبات اين‌همه پافشارىها كه دارند تمام ايران منقلب خواهد شد ، متصل شهرت ميدهند كه اشخاص مخصوصه فرستاده‌اند ، خدا نخواسته حجج الاسلام را در عتبات زهر بدهند ، « 1 » ميدانيد اين اخبار توليدى چه مفاسد خواهد كرد ؟\r\nباز مىگويم باز تصريح مىكنم باز قسم ميخورم بايد از جانب اصلى [ محمد على شاه . م 
  ] اظهار مرحمتى بشود و قبول مشروطه نمايند ، بعد از آن مخلصين خيرانديش راه مىافتند و شايد ( باز مىپرسند چرا شايد نوشتند ) كارى بكنند و الا صريح ميگويم :\r\nتمام ايران خراب دره‌بكى « 2 » خواهد شد ، البته اخبار طهران و ساير جاها را كما هو حقه مىدانند و حاجتى بعرض من نيست و اگر من نگويم حمل بر اخافه خواهد بود .\r\n\r\n\r\n","description":"","footnote":"\r\n( 1 ) پيش‌گوئى قتل مشكوك آخوند خراسانى است\r\n( 2 ) لوطىبازى\r\n","page_name":" 284 ","page_number":296},
  {"content":"\r\n\r\nشهرت داده‌اند عزت الله خان را با ايلخانى رئيس ايل جلالى كشته‌اند آنچه شنيدم اين است كه جنازه ايلخانى را راوى ديده است و فقره عزت اللّه خان را شنيده است و اين حديث از قول كسى است كه مىگويند تازه آمده ، العلم عند اللّه على\r\n\r\nنامه شماره 68 - 20 ذيحجه 1326\r\nبه مرحوم مشكوة الممالك نوشته است :\r\nراه‌حل خواسته‌ايد ، بقول اميرنظام مرحوم حق و صدقش اين است كه بنده ياس صرف هستم 20 ماه قبل رساله نوشته‌ام بعنوان « واگون ملت كجا ميرود ؟ » در اين موقع نه عقل بهره دارد ، نه هوش نه تدبير ، طرفين لج مىكنند [ آزاديخواهان و قشون استبداد . م 
  ] اگر دولت قدمى پيش گذارد و به حضرت ايالت تلگراف شود و قدرى ملاطفت فرمايند كه ملت هرچه باشد اولاد من است ، بقول عربها « انفك منك و لو كان اجدع » چند نفر از رؤسا را بطلبيد و با ايشان مذاكرات نمائيد .\r\nبعيد نيست ملت هم سرحال بيايد و قدمى بردارد ، و الا اين كشتى شراع كشيده جلو باد صرصر افتاده زمام از دست ناخدا ربوده نمىدانم چه خواهد شد ؟ بوحدانيت الهيه قسم كه بنده با ملت مدتها است اين مذاكرات را ترك كرده‌ام و ابدا با من سروكارى ندارند و حكايت من با ايشان حكايت لوئى سيزدهم است كه هروقت دلتنگ شدى يكى از خواص و مقربان را با خود نشاندى كه من دل‌تنگ هستم شما هم با من باشيد .\r\nضرورت شعرم بخوانيد يا پارهء سنگ سر ترازو ، و هرچه محسوب فرمائيد هستم ، فقط آنچه بعقلم رسيد عرض كردم و مىدانم فايده ندارد . على\r\n\r\n","description":"","footnote":"","page_name":" 285 ","page_number":297},
  {"content":"\r\n\r\n* * * \r\nنامه شماره 69 - 25 ذى حجه 1326\r\nباز بعنوان مشكوة الممالك است [ سلاست و روانى اين نامه چنانست كه گوئى حرف مىزند 
  ]\r\nعرض مىشود . با پوست 18 و 21 شروحى مفصل عرض كرده‌ام انشاء إله رسيده است و بجواب آن نيز ميدانم نائل نخواهم شد و مسلم است كه وظيفه حافظ دعا كردن است لاغير تا به سعدى چه رسد .\r\nاين پوست [ پست 
  ] كه آمد شنيدم كه پاكت سفارشى باسم بنده در جز پوست بوده كه از جانب حضرت اقدس و الا [ عين الدوله 
  ] توقيف شده است . . اولا بنده هرچه فكر مىكنم حدسم به جائى نميرسد كه نويسنده كه باشد ، چون بنده با احدى مكاتبه مستقيمه ندارم از طهران كه مدتها است خبر ندارم . و كسى هم ندارم كه به من كاغذ بنويسد ، مگر اينكه از اردبيل باشد ، اگر از اردبيل باشد ، مسلما برات 24 تومان يك ضعيفه فلك‌زده در لف آن خواهد بود كه صارم الدوله قرار بود براش بفرستد ، بارى فكرم به جائى نرسيد . ثانيا علت اين توقيف را نفهميدم ، خواهش دارم تحقيق فرمائيد . كاغذ را اگر راجع به مسائل پولتكيه نيست و ضررى بعوالم احدى ندارد بفرستيد « سعدى افتاده‌ايست آزاده » من كه طرف جنگ نيستم ، كارم صلح است آن را هم به حمد اللّه مشترى نيست .\r\nهوا به حمد اللّه خوش است گاهى برف بل برفك مىبارد اما سرادت [ سردى - شوخى كرده است . م 
  ] فوق العاده و الطاقه ندارد ، خدا بزرگ است اگر از طرفى بل اطرافى بسته\r\n\r\n","description":"","footnote":"","page_name":" 286 ","page_number":298},
  {"content":"\r\n\r\nاست هيزم و ذغال نميرسد ، لااقل از طرف ديگر باز خواهد فرمود و اين‌همه بنده را كه خلق فرموده بسرماى دنيا و گرماى آخرت نخواهد گرفت .\r\nنميدانم چه عرض بكنم ، پريروز از جانب سردرود جمعى بسر اهل شهر آمده بوده‌اند ، شنيدم كه برگشته‌اند ، همين شب گذشته نيز هجومى شده است ولى عقب نشسته‌اند ، شرحى كه بحضور حضرت اقدس نوشته‌ام مىدانم چه تصور خواهند كرد و چه در جواب خواهند نوشت . باز از عقيده‌ام نكول ندارم و اعتقادم همانست كه كرارا گفته‌ام ( بىاساس باشد يا بااساس ) به خدا قسم مرحمت را احدى حمل بر ضعف نمىكند و اگر دولت بخواهد عنايتى در حق رعيت خود بكند اسمش را چرا ضعف مىگويند ؟ بفرمايند مرحمت ملوكانه . . ما مردمان عوام هستيم و مانند عوامى و نادانى كوهى سنگين زير سر داريم و هرچه برامان بگويند از بدى و زشتى با كمان نيست اما دولتيان نبايد اين سليقه را داشته باشند .\r\nخوب مىگويد مظهر\r\n « منصور دار عشقم و ترسم كه عاقبت * بر پاى دار بركشد اين پايداريم . » \r\nميدانم كه شما ذوق شعر نداريد و بدتان مىآيد ، اما چه كنم دل‌تنگى مرا مجبور مىكند كه باز با زبان شعر و شاعرى حرف بزنم .\r\nبنده بدبخت هميشه فكرم در ترقى دولت و ملت و اتحاد اين دو طايفه است و براى آبادى ملك بهتر از اين راهى نيست . . . از نزاع ترك رومى و عرب حل نشد ( و نخواهد شد ) اشكال انگور و عنب ) بايد در تدبير آبادى مملكت افتاد نه مقابله و مقائله ؛ از شما مىپرسم كه آيا اينهمه نزاعها آخرى خواهد داشت ؟ يا بايد صلح كرد يعنى اصلاح نمود ، يا مانند خصومت زيد و عمرو تا دامنه قيامت خواهد ماند ؟\r\nاز پوست گذشته نوشته‌ام ، امروز شخص حضرت اقدس و الا را لازم است كه\r\n\r\n","description":"","footnote":"","page_name":" 287 ","page_number":299},
  {"content":"\r\n\r\nقدى علم نمايند و قدمى بردارند ، غره ماه ذيقعده نوشتم ابدا جوابى نداديد ، حالا هم ميگويم باز جواب نخواهيد داد و خواهيد گفت « الان و قد علقت مخالبنا به . . . بآئينم و بدينم قسم ( يعنى بهيچ‌قسم ) غالبيت طرفى عين مغلوبيت است و مثل غلبه عضوى از اعضاى انسانى است بر عضو ديگر ، و مانند بريدن دست است سر را « فكر نان كن كه خربزه آب است » آب هم يخ كرده . ، . دست راستم درد مىكند نمىتوانم بنويسم اگر مانع نداشتم ميديد كه چه مىكردم . شكر به خدا بكنيد كه بيشتر از اين طاقت ندارم ، زياده عرضى ندارم .\r\n* * * شنيده‌ام سپه‌دار ببعضى اشخاص كاغذ نوشته ، اما نديدم ، فقط كاغذى كه بانجمن نوشته شده بود ديدم البته صورت تلگرافات خراسان را ملاحظه كرديد ! ! ! شهرت داده‌اند كه حضرت و الا به طهران رفتنى هستند ، حتى در باسمنج جار زده‌اند كه هركسى با كسان ايشان حسابى دارد پرداخت نمايد ( بنده تا يكدرجه تصديق دارم ) كه بايد بروند اما درست نمىتوانم باور نمايم . . . در خصوص مامورين هيئت علميه نمىدانم چه كرديد ؟ .\r\n* * * \r\nنامه شماره 70 - هشتم محرم 1327 بعنوان مشكوة الممالك\r\nحالا كه تكليف بآمدن هيئتى از اردو به شهر شده نميدانم تكليف شخص جنابعالى چه خواهد بود ؟ بعقيده بنده اگر خود را داخل نكنيد بهتر است ، از آنجا جزو هيئت مبعوثين آمدن در حقيقت نوع ديگر جلوه خواهد شد . عقيده بنده اين است كه\r\n\r\n","description":"","footnote":"","page_name":" 288 ","page_number":300},
  {"content":"\r\n\r\nدر كنار بمانيد ، خودتان بهتر ميدانيد .\r\nجناب نصير الممالك فرمايشات حضرت اشرف آقاى شجاع الدوله را به من ابلاغ كرده بود كه دولت از شما قبول نخواهد كرد كه خانه‌ام نشسته و در را بسته‌ام ، حالا كه در شهر هستيد يا بايد اصلاح نمائيد يا بهرشكل هست خودتان را كنار بكشيد و الا وقتى كه دولت مسلط شد ، براى شما صدمه خواهد رسيد و اين عذرها را از شما قبول نخواهند كرد » بنده هم نوشتم كروركرور مخلوق بىگناه كشته شده من هم يكى از آنها ، من سعى خود را كرده‌ام و حضرت اقدس نيز مطلع هستند و من ميدانم كه هرچه بكنم حق من بالاخره يا طرد است يا قتل و در هردو تاسى باولياء خود دارم\r\n\r\nنامه شماره 71 - 11 صفر 1327\r\nبعنوان مشكوة الممالك به اردو مينويسد و نامه‌اى هم بضميمه آن براى عين الدوله ارسال مىدارد .\r\nعرض مىشود : از اواسط محرم به بعد چيزى عرض نكرده‌ام . اولا پوست ممنوع بود ثانيا حال و دماغ و حوصله نداشتم و ندارم . امروز را باز مصمم شده‌ام اين مختصر را عرض نمايم ، كار من فلك‌زده از آن گذشته هرچه باداباد نوشتم ، خواهش دارم سر پاكت را بعد از ملاحظه بسته به حضور مبارك برسانيد . و اگر صلاح ندانيد پاره بكنيد .\r\nاين امر را هم خصوصى عرض مىكنم كه همهء اهل روزگار سوء ظن دارند و اگر كسى از روى صرافت طبع عرضى بكند يا صلاح كسى را بگويد ، فورا چندين محمل بر او قرار داده چه ترتيبات مىدهند . قسم خوردن عادت من نيست باور نمائيد يا ننمائيد ، اين مطالب كه عرض مىكنم همه راى و فكر خودم است نه كسى مرا واداشته نه با كسى مذاكره كرده‌ام و نه از كسى قول گرفته و قول داده‌ام .\r\n\r\n","description":"","footnote":"","page_name":" 289 ","page_number":301},
  {"content":"\r\n\r\nچراكه حال شهرمان نيز معلوم است اگر لفظ ( ص ) از دهن كسى خارج بشود ، قبل از آنكه بفهمند كه حرف دومش چيست « صادق » و « صالح » و « صبر » و « صندوق » و امثال آن را خواهد گفت ، يا صلح را به زبان آورد ، فورا اگر نكشند بقسمى متهمش مىكنند كه بدتر از كشتن است .\r\nشما هم نترسيد و كسى هم نترسد . اولا صلح با تسليم خيلى فرق دارد ، اگر كسى حرف مىزند صحبت اصلاح است نه صحبت تسليم . در اين مدت نه ماه همه صحبت از تسليم بود كه يك آجر پيش نرفت [ يعنى انقلابيون تسليم نشدند - م 
  ] و همه عقب كشيدند و خاموش شدند .\r\nدر ماه محرم رفتند كه باب مراوده را باز نمايند و گفتگوئى بكنند كه يك دفعه غرش توپ سردرود [ حملهء شجاع الدوله م 
  ] همهء كارها را بهم زد در كاغذى كه 16 ماه محرم نوشته بودم و به جائى نرسيد به همين زمينه عرض كرده بودم كه مذاكره صلح با بستن راه و سخت گرفتن و حمله و غيره تناقض و تباين دارد .\r\nبقول اميرنظام مرحوم آقا شما خودتان طبل و شيپور زده يورش مىآريد و از يكطرف سفير صلح ميخواهيد باب مذاكره و مراوده بازنمائيد و اين كار باهم مناسب نمىشود و بيچاره مصلح به دم گاز وزير چك مىرود ، بزن بكش بميان مىآيد .\r\nدر اوايل امر آمدن اردوى سردرود را عرض كردم كه من به پاكى نيت و طينت حضرت اقدس و الا گواهى مىدهم و مسلما ميدانم كه ابدا دل ايشان مايل بجنگ و خون‌ريزى نيست و معاينه مىبينم كه اين قسم حركات را راضى نيستند . و نوشته بودم كه بالبداهه حضرت ايشان در سن 70 طالب بنام نيكند نه ننگ و هم‌جنس خود را كشتن ، خاصه هموطن و هم‌مذهب ، خاصه مردمان بىتقصير و ضعيف و بىكس در نزد احدى مستحسن نيست . و مسلما حضرت ايشان از اين وقايع بىخبرند و بىاطلاع و دستورالعمل اين حركات و قتل و غارت از ايشان نيست ، و اگر\r\n\r\n","description":"","footnote":"","page_name":" 290 ","page_number":302},
  {"content":"\r\n\r\nبگويم حضرت ايشان فارغ از ماجرا هستند و از اين اوامر و نواهى بيزار و از همهء اين حركات خودسرانه دور است ، شايد صحيح عرض كرده باشم ، بارى با وجود سعى در اختصار باز طول دادم .\r\nمن با اين‌همه عقيده كه بعضى مردم در حق بنده دارند ، صريح عرض مىكنم كه دولت و ملت در قيد اسارت خارجه خواهند رفت [ دو سه سال بعد عملى شد و به اولتيماتوم آخر سال 1329 منتهى گشت و بفاجعه عاشوراى 1330 . م 
  ] مرا اين درد مىكشد و احدى بر من رحم نمىكند ، آخر مسلمانان چرا تغافل از عاقبت كار دارند ؟ !\r\nمن نزد خدا و رسول اتمام حجت خود را تقديم كرده‌ام و آنچه توانسته‌ام به همه ، يعنى بدولت و ملت گفته‌ام ديگر بيشتر از اين نه مينويسم و نه ميگويم ( السلام على ) گفته ختم كلام مينمايم . على\r\n* * * بعنوان مشكوة الممالك\r\n\r\nنامه 72 - 16 ربيع الاول 1327\r\nعرض مىشود از 18 ماه گذشته تلگرافى نوشته بباسمنج فرستادم كه حضرت اقدس اعظم و الا نيز ملاحظه فرموده بودند ، مخابره شود . جواب نيامد ، مجبور شدم از طهران سئوال كردم ، جواب آمد كه مخابره نشده ، بالضروره با سيم كمپانى گفتم ، جواب مرحمت شد [ يعنى از محمد على شاه 
  ] درثانى استدعا كردم : چند نفر از وزراء و شاهزادگان عظام در تلگرافخانه حاضر شوند ، مخابره حضورى شود .\r\nحضرت حشمت الدوله جواب دادند و استعلام كردند كه اين مخابره در تبريز خواهد بود يا در باسمنج ؟ و در نظر ايشان باسمنج بود كه با اطلاع حضرت و الا باشد بهتر است .\r\n\r\n","description":"","footnote":"","page_name":" 291 ","page_number":303},
  {"content":"\r\n\r\nروز گذشته يعنى 15 ماه جمعى از سران ملت و عقلاى مملكت را خواهش كردم در بيت الحزن به زيارت اهل قبور آمدند كه از جمله جناب مستطاب آقاى تقىزاده و جناب مستطاب اجل آقاى اجلال الملك و جماعتى ديگر بودند ، . . چند ساعت در اين مواد مذاكره شد . مذاكره را كه فتح بابش از بنده شده و اطلاع حضرت اقدس و الا را تصويب كردند ، ولى خروج از شهر را روا ندانستند ، قرار شد با سيم كمپانى مخابره شود ، جواب حضرت حشمت إله نيز به همين نحو داده شد .\r\nبارى چشم راستم عذاب ميدهد ، شب است نمىتوانم زياد بنويسم ، وقت است چنان كه بارها عرض كرده‌ام ، حضرت اقدس و الا به درباريان عظام حالى فرمايند كه مساعدت در مستدعيات ملت نمايند . افسوس كه عرايض خالصانه بنده همه يا جزو حرفهاى بىماخذ و باصطلاح مشهدى جبار بىسروته يا حمل بر غرض شد .\r\nاول رمضان داد زدم مسموع نشد تا آشوب در تمام آذربايجان و تمام ايران بلند شد . اميدوارم انشاء اللّه تا بيستم ماه افتتاح مذاكرات بشود و مستدعيات ملت و خلوص نيت مصلحين در محضر انور همايونى مكشوف گردد . .\r\nعزيز من ، بقول سعدى\r\n تنم فرسود و عقلم رفت عشقم همچنان باقى * دگر جانم دريغ آيد نه مشتاقم نه كذابم . \r\nحالا نه ماه است روى اولاد را نديده‌ام و به گوشه انزوا قناعت كرده و مترصد اصلاح حال مملكت هستم ، از ديگران هم شكايتى ندارم مالها كه رفت گور و باك نيست . املاك موقوفه ديزجرود را ضبط و توقيف و انبارها را مهر كرده‌اند باكى ندارم . اولادم آقا معالى و . . . خانم و سه نفر دختر ديگر كه دارم آنها را هم كه در ديزجرود هستند بكشند ، هم خود را آسوده نمايند هم مرا و باحدى شكايت نمىكنم ، جز خدا . . . در قراملك شهرت ميدهند كه مرا كشته و بدار زده‌اند خيلى مشعوف مىشوم .\r\n\r\n","description":"","footnote":"","page_name":" 292 ","page_number":304},
  {"content":"\r\n\r\nآخر ما هم خدائى داريم ، جو ملك رى به كسى نصيب نشد ، حاصل دهات موقوفه هم نصيب غاصبين نخواهد شد . جنابعالى كه مدتى بود بخارج از باسمنج رفته بوديد نمىدانم عمرى خواهم كرد كه همشيره را به‌بينم يا نه . على\r\n\r\nنامه شماره 73 - نهم جمادى الاخر 1327\r\nاين نامه را به هيئت علميه نجف نوشته است : -\r\nخدمت محترم رتبت هيئت مقدسهء علميه نجف الاشرف زيدت بركاتها بعرض سلام مصدع و بعد از تقديم مراسم دعاگوئى و استدعاى مزيد قوت خدمت آن هيئت محترم بر شريعت از درگاه حضرت رب العزت معروض ميدارد :\r\nدر اين مدت مديده كه عرض خدمتى نكرده و بر تصديعات نيفزوده علتش همانا خمول و گوشه‌نشينى بوده است . و الا خدا دانا است كه دلم در آن ناحيه مقدسه و چشم و گوشم هماره بر آن‌طرف بوده است . احكام صادره از مركز قدس و جانب شريعت جوانب حضرت آيات اللّه حجج الاسلام مد ظلهم العالى ديده و همهء اوقات به اندازه وظيفه و قابليت خود از حفظ مملكت و خدمت به وطن اسلام و ترقى دولت و ملت از صرف هيچ‌چيز مضايقه نكرده‌ام .\r\nآنچه در حكم امروزه بنده را مجبور بفتح باب و دخول از ابواب مينمايد ، مخاطرات قويه است كه مملكت را از هرطرف قاف تا قاف گرفته و آنچه علائم و آثار از دو سال قبل بر آن انذار مىكرد تحقق يافت . اگرچه مخبران صادق القول تمام وقايع را در آن محفل مقدس اخطار خواهند كرد و گويا چيزى بر آن هيئت محترمه پوشيده نباشد ، اما برحسب وظيفه شخصيه بعرض اين لايحه پرداخت و بالضروره به نظر فيض اثر حضرات آيات اللّه نيز خواهد رسانيد .\r\n\r\n","description":"","footnote":"","page_name":" 293 ","page_number":305},
  {"content":"\r\n\r\nتاريخ مسافرت حقير به باسمنج و مذاكراتى كه با طهران و با حضرت و الا شاهزاده عين الدوله كرده طولانى است و تاريخ جداگانه دارد ، صورت مذاكرات تلگرافى را را چاپ كرده‌اند و مظنه چند نسخه به عتبات فرستاده‌اند اعادهء آن مطالب رعونت است .\r\nآنچه فعلا راجع‌به سياسات است و در نظر حقيرانه ذكر آنها لازم است اخطار مينمايد :\r\n1 - دولت ، مشروطه را به اختيار خود نداده و معلوم است كه آنچه همسايه بگيرد و بدهد باز در وقت اقتضاء ميتواند پس بگيرد ، بلكه مسلم است كه در اين باب نيرنگى بخرج دولت داده و بعنوانى داخل مملكت شده بعد عنوان ديگر كردند .\r\n[ در جملات بالا واقع‌ترين پيش‌بينى را كرده است - م 
  ]\r\n2 - تمامى اين اقدامات همسايگان براى اين است كه دولت محتاج به قرض است و استيصال دولت و ملت بر احدى پوشيده نيست و بديهى است كه در اين حالت حاليه و تزلزل مملكت احدى به دولت قرض نخواهد داد ، زيرا كه اطمينانى ندارند و ملت در هيجان است پس قرض را نخواهند داد ، مگر با قبول ملت و اساس قبول ملت تأسيس دار الشوراى است و دادن مشروطه . . .\r\n3 - ملت وقتى كه راضى باستقراض شد مسلما صاحبان پول رهنى خواهند خواست و رهنى كه ملت دارد ماليه و پاره جزئيات ديگر است ، زيرا كه گمركات بزرگ رفته ، در اين صورت صاحبان پول راضى نخواهند شد كه ماليات سرخود بماند . بلكه بالقطع و اليقين مفتش خواهند گذاشت و باصطلاح كنترل خواهند كرد چنان كه در حق گمركات كرده‌اند ، و باقتضاى اليانس و تقسيم مملكت بدون رضاى صاحبان آن ، آذربايجان در تحت نفوذ دولت روس خواهد ماند .\r\n4 - در حالت حاليه كه قشون روس در تبريز است و تأمين ( امنيت ) ولايات را\r\n\r\n","description":"","footnote":"","page_name":" 294 ","page_number":306},
  {"content":"\r\n\r\nبهانه كرده ، دائما پاپى ملت است و بر تعدياتى كه از جانب مأمورين دولتى بر عام و خاص شده پرداخت ندارند ، دولت رفتن مهمانها را موكول بر ورود حاكمى باقدرت مىنمايد و دولت روس نيز اين حرف را تصديق مينمايد ، و حالا پنجاه روز است كه دولت و ملت در كشمكش تعيين حاكم است ، ملت مخبر السلطنه را خواست دولت قبول نكرد ، بالاخره دولت علاء الدوله را مشخص نمود و هنوز كشمكش باقى است اطراف شرقى تبريز از گرمرود و سراب و اردبيل در نهايت اغتشاش و در سراب و گرمرود متصل مشغول تاخت‌وتاز و چند روز قبل تا هشت فرسخى تبريز تاخته و قريب بيست پارچه ده را چاپيدند و على التقرير سى هزار گوسفند و گاو و غيره بردند . . . در اردبيل جماعت كثيره از تعدى متعديان ، پناه به قونسولخانه روس برده‌اند ، و دولت روس على الظاهر اقدامى نكرده اما صد و بيست نفر سالدات بعنوان محافظين قنسولخانه وارد اردبيل نموده رحيم خان دنيا را چاپيد و اموال و دهات خارجه و داخله را بغارت برد تجار كرارا شكايت كردند ، قريب 60 نفر اسير همراه خود برده هرچه تلگراف از تهران مىشود حتى تلگراف مكشوف از شخص سلطنت كردند ابدا اعتنائى نكرده ، جواب انكارى داد كه من قطّاع الطريق نبودم كه مال التجاره ببرم و اسراء هركه بوده روانه شده‌اند ( تجار مىگويند 180 لنگه مال التجاره نزد اوست غير آنچه متدرجا برده ) توپ و استعداد كلى همراه دارد و به كسى اعتناء نمىكند و كسى هم حريف او نيست . . . و درباريان عوض اينكه او را از شئونات خود خلع كرده ، مناصب او را به رقبايش بدهند تا سورتش بشكند مىگويند « رحيم خان ياغى است ! ! »\r\nعمده آزوغه شهر تبريز از سراب و گرمرود و هشترود است و اين سه ولايت از ناامنى كه در مركز آن ولايات هست و از ناامنى كه در معابر تا ورود به شهر هست ، در كمال توحش و اضطراب هستند و حال آنكه براى اهالى آنها حال و مالى نمانده ، و همه\r\n\r\n","description":"","footnote":"","page_name":" 295 ","page_number":307},
  {"content":"\r\n\r\nبغارت رفته و اگر بقيته السيف زراعتى كرده‌اند قدرت ، حراست و درو و كوبيدن و بالاخره حمل به شهر ندارند و نتايج آن معلوم است كه منجر به چه امورات فضيحه خواهد بود اعاذنا اللّه من ذلك .\r\n5 - با وجود فراهم‌آمدن اين مقدمات و عدم تسلط بر دفع اشرار كه ملت ندارد و دولت نيز على الظاهر عاجز يا تغافل مىكند و دولت همسايه نيز مستقيما حق مداخله ندارد خيلى مظنون است كه از كثرت تضيق ، ملاك يا سكنهء دهات يا جمعى از اهالى شهر ، خودشان مداخله به دولت روس بدهند و استيمان نمايند ، چنانچه در اردبيل كردند .\r\nفعلا جماعتى در شهر شبانه‌روز در فكر هستند كه بالصراحه دولت روس را دخيل امورات خود نمايند . و بعضىها نيز خود را بقونسولخانه بسته‌اند [ طبق دفتر قنسولخانه تعداد اينها 177 نفر از ملاكين بزرگ بوده‌اند - م 
  ] و ضمنا اسباب‌چينى براى جلب بر جاهاى لازم و اقدامات خفيه مىنمايند و اگر اين وضعى كه ما در پيش داريم دوامى پيدا نمايد همه اين امورات بدون تسلف رو خواهد داد و تالى بودن آذربايجان بر مصر و امثال آن با وسايط عديده صورت خواهد گرفت .\r\n6 - يا بايد دست دوستى بهم داده با كلمه واحده و هيئت متفقه دولت و ملت آشتى نمايند و در ميان خودشان اصلاح امورات كرده مدعى را مجاب سازند ، و اگر فرضا طرف مقابل خود دعوت اجانب را كرده و خود تيشه بر ريشه خود مىزند و غم مملكت را نمىخورد ، باز چاره كار در حكمت عمليه و سعى در عدم اتساع فرق است . يا چاره ديگر نيست و آنچه عقيده حقيرانه است اين است كه حالا موقعى است كه بايد حضرات حجج الاسلام مد ظلهم العالى قدمى بر ميدان بگذارند و خودشان بنفس « * » نفيس\r\n\r\n\r\n","description":"","footnote":"\r\n( * ) گويا حركت آيت اللّه خراسانى از نجف به ايران در 1329 هجرى با توجه به اين طرح بوده است\r\n","page_name":" 296 ","page_number":308},
  {"content":"\r\n\r\nمبارك ايران را با وجود شريف خود مزين فرمايند و حكم قاطع بر همه بدهند و اين اختلاف را بردارند ، و اگر در تشريف‌فرمائى خودشان ملاحظه داشته باشند ، لااقل معجلا اشخاص عالم و مجرب و مهذب و واقف بر مصالح عصر حاضر را روانه مركز ايران فرمايند و به ولايات معتبره ايران نيز امر فرمايند كه از هرشهرى يكى روانه مركز شود .\r\nتا باتفاق همديگر دست بهم داده ، اين كشتى به گرداب افتاده را از طوفان خلاص نمايد .\r\nاين است خلاصه آنچه بر ذهن قاصر ميرسد ، تا چه انديشه كند رأى جهان آرايت .\r\n7 - دولت روس و انگليس هركدام باقتضائى دخالت در مشروطه ايران كردند دولت انگليس در اين ضمن بايد راه هند را مسدود نمايد و منافع پلتيكى و تجارتى خود را كه در استقراض سابق از دست داده اعاده كند . [ منظور استقراض دولت ايران در 1903 ميلادى از انگليس است - م 
  ]\r\nدولت روس نيز براى حفظ استقلال خود و محافظت قفقازيه . . . كه چندى قبل جزو ايران بود سعى وافى دارد و مشروطه شدن ايران بالبداهه منافى حقوق عامه و خاصه و پولتيكى و تجارتى دولت روس است .\r\nدولت عثمانى نيز از طرفى به بهانه اينكه ارومى و سلماس و آنصفحات حاكم ندارد و اهالى آنجا در تحت شدت است دخالت در امورات آن صفحات كردند و جمعى نيز در تبريز به شهبندرخانه رفته امنيت براى آنها داده شد . و مداخله عثمانى فايده خواهد بخشيد يا نه بابى است جداگانه .\r\n8 - از اين مقدمات ثابت مىشود كه خطرات آذربايجان و وخامت عاقبت آن بيشتر از ساير ممالك است و آنچه صدمه بر كليهء ايران وارد شود . على\r\n\r\n","description":"","footnote":"","page_name":" 297 ","page_number":309},
  {"content":"\r\n\r\nاين نكته را فراموش كردم عرض نمايم از قشون روس قريب 700 نفر با چهار عراده توپ مراجعت كردند ، اما مابقى در داخله شهر و باذن اولياى دولت در باغ شمال كه در طرف جنوبى شهر و متصل به آبادى و يكى از ابنيه سلطنتى و عماراتش غالبا از عهد نايب السلطنه باقى مانده بيرق روس را زده و توپها را نيز در باغ گذاشته و نشسته‌اند و رفتن چهار يا چهار هزار نفر يا تمام آنها منافى خيالات عمده‌شان نيست و در اجراء پولتيك ابدا سر سوزنى تفاوت نخواهد كرد . زياده عرض نيست . على\r\nتوضيح مؤلف : - بر اثر نوشته شدن اين نوع نامه‌ها و اثر كلام ثقة الاسلام است كه حجج الاسلام مقيم عتبات ، خاصه عبد الله مازندرانى ، و محمد كاظم خراسانى اعتراض‌نامه ذيل را بعنوان دولت‌هاى آلمان ، فرانسه ، انگليس نوشته ، تقاضا كرده‌اند كه از تجاوز قشون روس به ايران بويژه به آذربايجان ممانعت كنند . . اين سند اولين‌بار است كه در اين كتاب چاپ مىشود . اين پرتست‌نامه توسط انجمن سعادت ايرانيان اسلامبول به دولت‌هاى مزبور ارسال شده است و اصل آن در نزد مرحوم شباهنگ ( هندىزاده ) مانده بوده كه چند سال قبل از فوتش يعنى در 96 سالگى بعنوان گوهر گرانبها به آقاى دكتر شفيع امين وكيل سابق آذربايجان تسليم مينمايد كه مورد استفاده تاريخى قرار بگيرد ايشان ننز نسخه فتوكپى آن را به اينجانب مرحمت كرده‌اند . نامه مرحوم شباهنگ در تعليقات كتاب آمده است .\r\nشكايت‌نامهء حجج الاسلام مقيم عتبات به دولتهاى : فرانسه - انگليس و آلمان : « ما روساء روحانى ملت ايران مقيم در نجف اشرف و كربلاى معلى دعوت مىنمائيم\r\n\r\n","description":"","footnote":"","page_name":" 298 ","page_number":310},
  {"content":"\r\n\r\nدولت فخيمه فرانسه و آلمان و انگليس را كه در خصوص تجاوز روس بر مملكت ما ايران همراهى كنند و با تمام قواى خود تجاوز قشون روس را به خاك آذربايجان و طرفداريهاى او از استبداد ظالمان محلى را پروتست مينمائيم و خاطر شريف را مستحضر ميداريم كه نظر به اين وضع عموم ملت ايران را براى محافظت وطن دعوت خواهيم نمود كه تا آخرين قطره از خون خود را براى طرد دشمن دريغ نكنند و براى دفاع از بيضهء اسلام حكم بجهاد خواهيم داد . بديهى است كه سيلهاى خون جارى شده و ايران كه امروز اولادش در جنگ با ظالم خون‌آشام است ، قصدى غير از برقرار نمودن مشروطيت و تجديد تاريخ عدالت و تمدن و ترقى ندارد ، دوباره به دورهء وحشىگرى خواهد افتاد . . .\r\nاز ملت نجيب فرانسه خواهش داريم ، از صفحات زرين تاريخ خود و زمانى كه براى حريت خود مىجنگيد متذكر شده ايران را هم معاونت براى استحصال حريت بنمايد .\r\nالبته در ايران متمدن دوستدار اجانب ، تجارت و صنايع رونق تازه خواهد يافت . بنام انسانيت كه امروز از جهة اين تجاوزاتى كه نسبت به ملت ايران شود مظلوم واقع شده دول متمدنه را دعوت مينمائيم كه دولت روس را منع نمايند از اينكه ملت و مملكت آزادى را به تحت رقيت و اسارت درآورد ، و به اين وسيله از تجاوزات عظيمه اين عصر را مانع شوند . بديهى است مساعده و معاونت ننمودن به ما مثل اين است كه بسكوت خود در يك خون‌ريزى و مقاتله عظيم شريك شده باشيد . اميدوار به الطاف خداوندى هستيم كه اين دعوت ما مؤثر شود . محل مهر و امضاى عبد اللّه مازندرانى -\r\nمحل مهر و امضاى محمد كاظم خراسانى »\r\n* * * \r\nنامه شمارهء 74 - 73 - 21 جمادى الاول 27\r\nاز بركت جهالت ، همه بر مقصود خود نائل شدند . جمعى از ملاك معتبر املاك\r\n\r\n","description":"","footnote":"","page_name":" 299 ","page_number":311},
  {"content":"\r\n\r\nخود را بقونسولخانه روس بستند و هركس راهى پيدا مىكند خود را مىبندد آنكه براى خود كارى نكرد و مانند بحر منجمد شمالى يخ كرده من هستم .\r\nاين فقره را نميخواستم بنويسم ولى فكر ميكنم اگر بنويسم بهتر است .\r\nروز يكشنبه در شهر شهرت دادند كه گويا از جانب قونسول روس به خانه من آدم آمده اسب و تفنگ يا ساير اموال برده‌اند ، هركس بزبانى و بيانى مذكور داشت . دوستان را به تشويش انداختند مردم با تفحص آمدند و با وجود علم بر كذب باز ميخواستند عين اليقين نمايند ، بهرحال مغرضين كه پى وسيله ميگردند حرف لغوى شهرت دادند و به حمد اللّه چون تماما دروغ و بىاصل بود اثرى نبخشيد .\r\nچيزىكه مايهء دلواپسى است همان گرفتارى حاجى محمود و يوسف خواهرزاده او است كه مغرضين اسباب فراهم آورده قونسول روس فرستاد حاجى محمود و يوسف و جمعى ديگر را گرفتند و خانه يوسف را خراب كردند و انتساب اين دو شخص بر من كه معلوم است خدا به آن‌ها جزا بدهد كه هرچه آنها را منع كردم ممتنع نشدند خاصه يوسف ، من كه خود را از تمام آشوبها كنار مىگرفتم چنانچه حالا گرفته‌ام بهرحال چون از اين ممر نتوانستند ايرادى شايع بر من بگيرند ، لزوما و اداء للوظيفه آن شهرت سابقه را دادند و به حمد اللّه به قدر سر موئى دامن‌گير نبود و نشد ؛ زيرا كه تمام اهل تبريز مىدانند كه دروغ است . چون احتمال دادم اين حرف را به اطراف هم بنويسند اين است اينجا درج كردم . . .\r\n\r\nنامه شماره 75 - 28 جمادى الاول 1327\r\nنامه‌ايست كه به عبد الحسين ميرزا فرمانفرما نوشته و از نامه‌هاى جالب است ، و اين نامه‌ها است كه استاد كارنگ به ورق زر مانند كرده است .\r\n\r\n","description":"","footnote":"","page_name":" 300 ","page_number":312},
  {"content":"\r\n\r\nعرض مىشود . رقيمه مباركه مورخ 17 ماه حال شرف وصول بخشيد از طرفى موجب تشكر و مسرت و از جانبى مايه حسرت و ملال گرديد . نه دل دارم و نه دماغ و نه قوت چشم ، با وجود آن عرض مىكنم :\r\n « از من اكنون طمع صبر و دل و هوش مدار * آن تحمل كه تو ديدى همه بر باد آمد » \r\n. . قربانت شوم ، مرا با زبان خوش ملامت ميفرمائيد كه چرا دم فروبسته و كاغذ دريده و قلم بشكسته‌ام نميدانيد يا عمدا تجاهل العارف ميفرمائيد ، مگر نميدانيد كه علت چيست ؟ [ اين موقع قشون روس در تبريز بوده . م 
  ]\r\nبنده از شوال 325 همان ايام كه در تبريز شرف حضور داشتيد ، انزوا كردم و ترك مسجد و منبر و محراب نمودم و گوشه فراغت را پسنديدم چرا كه در مقارنه زحل و مريخ فراغت اولى است .\r\nبعد كه مقدمه معلومه سال گذشته به ميان آمد در خانه‌ام را بستم و خاكريزش نمودم و سخت‌تر از سابق بالمره و يكبارگى چار تكبير زدم يكسره بر هرچه كه هست . . .\r\nشهر محصور شد باز در سر و خفا مشغول اصلاح بودم و زمزمه مىكردم و حرفهاى نامناسب مىشنيدم ، رفته‌رفته كار بشدت كشيد پاى ثباتم از جا نرفت و مسلك اصلاحيم را از دست ندادم و بدون اطلاع يا شور از احدى 27 صفر 1327 عريضهء تلگرافى بحضور اعليحضرت همايونى مخابره نمودم ، بالاخره سر به دامن گذاشته و باستظهار رحمت تامهء خداوندى بباسمنج رفتم و در قلب اردوى دولتى بىبيم و هراس آنچه وظيفه دولتخواهى و وطن‌پرستى بود گفتم و در راه فقرا و ضعفا توبره گدائى به گردن انداخته نان خواستم ( اين عبارت را حمل بر مبالغه نفرمائيد . بلكه به همين عبارت مىگفتم ) اعتنائى بر شانم نشد به آستان مبارك همايونى عرض كردم . به حضرت اشرف\r\n\r\n","description":"","footnote":"","page_name":" 301 ","page_number":313},
  {"content":"\r\n\r\nامجد آقاى سعد الدوله اظهار نمودم به هيئت مخاطبين محترم عرضه داشتم ، حضرت اقدس و الا نايب السلطنه را شفيع كردم و اينك تلگرافاتم حاضر است كه صرفهء دولت و ملت را گفتم و انذار اين عواقب وخيمه را صريحا كردم ، تا بالاخره پاى اجانب باز شد و سخن ديگر آغاز كردند و شد آنچه نبايستى بشود .\r\n15 ربيع الآخر به شهر مراجعت كردم در 18 ماه به خدمت ماسواى حضرت اقدسيه و 22 به خدمت حضرت اشرف آقاى رئيس الوزراء تلگرافى مفصل عرض كردم . جواب ندادند ، در 21 ماه تلگرافچى تهران اسم بنده را نيز در جمله اشخاصى كه بايد حاضر بشوند برده بود ، بالضروره در تلگرافخانه حاضر شدم ، كسى از من نپرسيد « آخوند حالت چون است ؟ » و اظهار لطفى نشد . . . بنده كه طالب مقامات بديع الزمان يا حريرى يا حميدى نبودم و در عرض پاره مطالب يعنى آنچه بعقلم ميرسيد مضايقه نكرده‌ام و اين‌قدر بر علمم افزود ( چون از اول ميدانستم چه‌خبر است ) كه وجود و عدم يكسان است بلكه عدم رجحان دارد ، يا اسرار ديگر كه نميگويم . نهم ماه حال مقدمه « حكم‌آباد » به ميان آمد تلگرافا عرض كردم بلكه وزراء فخام بتاسى پيغمبران عظام شكسته نفسى فرمايند ، آن نيز حكايت سنگ و سبو را گرفت و خيالم نقش‌برآب شد بالاخره همان شد كه شاعر گفته :\r\n ترسم كه رفته‌رفته به بيگانگى كشد * از من تكاسلى و ز جانان تغافلى \r\nمجملا نتيجه اين سفر باسمنج و آن مخابرات و مخاطرات براى بنده حاصلى نداد الا خسران مايه و شماتت همسايه و از همان باسمنج برفقاى راه گفته بودم كه مرا رسم همان رسم قديم است كه كنج ويرانه خويشتن را پيش و دنباله كار خويش خواهم گرفت و به همان وعده نيز وفا كردم . حالا صريحا عرض مىكنم دوست عزيز و محترم به حمد اللّه چشم بينا داريد و گوش شنوا و در مركز نشسته از همه‌جا بااطلاع هستيد ، چرا همديگر را بايد اغفال نمائيم ، حرفى كه در بالاى منبر گفتم و به اردوى باسمنج نيز نوشتم بظهور\r\n\r\n","description":"","footnote":"","page_name":" 302 ","page_number":314},
  {"content":"\r\n\r\nپيوست ، ديگر هرچه ورجهيم و فروجهيم جز محكم كردن بند حاصلى ندارد . اينكه ملت است حالش اين است آنكه دولت است وضعش آن . بنده كه به حمد اللّه در هيچ مركز راه ندارم و عرايضم لغو است . خوب خاطرم آمد شعر تركى حاجى مهدى شكوهى ( مراغه‌اى ) كه مىگويد :\r\n خرد مفلسى معرفت كاسبى * جفنگ ايشلرون شاه طهماسبى \r\nقربانت برم . من نمىتوانم ابن الوقت بشوم اگرچه صوفى ابن الوقت باشد با وجود آن عرض امروزى را بفردا نمىافكنم .\r\n بيا ساقى از من برو پيش شاه * پس آنگه بكو كاى شه جم سپاه\r\nدل بينوايان مسكين بجوى * پس آنگاه جام جهان‌بين بجوى \r\nاگر ميتوانيد عرض نمائيد كه اى تصدقت بروم همينقدر توقع دارم كه لااقل اينقدر تصديق فرمايند ، كه اين حقير در عرايضى كه مىكردم خيانت بدولت و ملت و مملكت نمىكردم و باز نخواهم كرد مذهب عاشق ز مذهبها جداست مسلك من اصلاحى است ، اما حيف كه مسلكى است كه كسى خريدارش نيست عرض نمائيد كه من بدبخت داد ميزدم عرضم به جائى نرسيد اما آيا ثابت شد كه من راست مىگفته‌ام ؟ و غرض جز حفظ سلطنت و ملت و مملكت نداشته‌ام و بالاخره معلوم شد كه خادم كيست و خائن كيست ، من ايرانى هستم و ايرانىنژاد و جز ، ايران و ايرانى را طالب و جالب نيستم ، باز افسوس و صد هزار افسوس ، اسف بنده از آن نطقهاى مفصل و مواعظ مكمل است كه در انجمن يا در مسجد در ملاء عام كردم و بر حكام و امناء دولت همه گفتم ولى هباء منثور شد .\r\nاواخر ايام محاصره در اردوى مراغه و باسمنج در حقم چه گفتند و چه كاغذى به من نوشته‌اند ابدا عرض نمىكنم كسى را كه از خدا نترسد و در حق من بهتانى به اين شگرفى بگويد كه فلانكس كفن پوشيد و ميدان مشق رفت در سنگر حاضر شد و حال آنكه\r\n\r\n","description":"","footnote":"","page_name":" 303 ","page_number":315},
  {"content":"\r\n\r\nداخله بجاى خود قونسولها يا نايب قونسولها بميدان مىآمدند و همه را ميديدند و مرا نيز همه‌كس ميديد كه كنج خرابه‌ام را گرفته‌ام حتى مريدهايم نيز تردد نداشتند و در براى آنها نيز باز نمىشد من از اين‌قسم اشخاص چه توقعى خواهم داشت ؟\r\nمالم را در بناب غارت كردند ، صبر كردم و گفتم باشد ، املاكم را يعنى موقوفه را كه در ديزجرود مراغه بود توقيف نمودند به كسى نگفتم [ روى سخنش با شجاع الدوله است و بيشتر شكايت از اوست - م 
  ] اقوام و عشيره‌ام را كه در دهات ديزجرود يا مراغه بودند چه زجرها كردند ، دم نزدم .\r\n « وفا كنيم و ملامت كشيم و خوش باشيم * كه در طريقت ما كافرى است رنجيدن » \r\nبا وجود آنها بىباك و بىمحابا صلاح‌انديشى را از دست ندادم . على [ در اين تاريخ هنوز محمد على شاه سلطنت مىكرد زيرا او در 23 شعبان 1227 خلع و از ايران خارج شد - م 
  ]\r\n* * * \r\nنامه شماره 76 - 2 جمادى الاخر 27 قمرى\r\nمطلب قابل ذكر ندارم مهمانهاى 204 محترم بباغ شمال نقل مكان كردند و رحل اقامت افكندند . ماها هم در فكر خودمان هستيم صمصام السلطنه از اصفهان حركت مىكند و تراى 205 را ملاقات مىكند كه شما چرا ممانعت از قزوين كرديد ، حاكم 206 را اول در انجمن قبول نمىكردند ، بالاخره به زور قبولاندند و چاره در قبول بود و الا خلاف قانون است رفتن مهمانها موكول به آمدن حاكم است ، يعنى بعودت امنيت سابقه و ميدانيد كه اين مطلب صورت نخواهد گرفت مگر با پول و قوه جبريه كه به حمد اللّه هردو را نداريم !\r\nفثبت ان المهمان لا يروح 207 و لا يزال ثابتا فى مكانه .\r\n\r\n","description":"","footnote":"","page_name":" 304 ","page_number":316},
  {"content":"\r\n\r\n2 هفته قبل برات يكصد تومان براى شما فرستادم فعلا برات 202 تومان فرستادم 151 تومان مال جناب ميرزا محمد آقا و 51 تومان مال شما است . براى اخوى هم نوشته‌ام البته گمان معطلى دارد ، معجلا سهم او را بفرستيد كه آسوده بشود .\r\n* * * \r\nنامه 77 - 12 جمادى الاخر 27\r\nبا پست نهم ماه شرحى نوشته‌ام البته رسيده است . با همان پست شرحى به هيئت علميه نجف اشرف نوشته و در لف پاكت اخوى ميرزا محمد آقا از راه اسلامبول فرستادم ، البته تا رسيدن اين ورقه خواهد رسيد . امروز مجددا نسخه‌هاى همان كاغذ را نوشته احتياطا باز در لف پاكت اخوى نزد شما ميفرستم ، ملاحظه كرده باخوى بفرستيد او بهيئت علميه خواهد فرستاد .\r\nعزيز من مطلب همان است كه نوشته‌ام دولت مساعدت ندارد و وطن مخاطراتش در زيادتى است البته اقدامات دولت روس در مشهد مقدس را شنيده‌ايد كه با قوه جبريه و مقاتله چه‌ها كرده . [ بتوپ‌بستن مرقد امام هشتم را در نظر دارد . م 
  ]\r\nآذربايجان يك توده خاكستر شده ، همه از كار بازماندند مملكت بالمره خراب شد تجار و ملاك همه از كار افتادند ، فقط دولتيان را ميسر شد ، خاصه بعد از مداخله قشون روس حكام جزو آذربايجان همه طرفدار دولت است و نهايت بغاوت ( گمراهى ) بخرج ميدهند و خواهند داد .\r\nدولت روس ابدا مساعدت بملت نخواهد كرد ، چاره جز اصلاح با دولتيان چيز ديگر نيست . عزيزم پول نداريم قشون ملى مرتب نداريم . 208 انوربك ، زيابك ، محمود شوكت‌پاشا ، اردوى سلاميك نداريم . به پولتيك دو دولت همسايه نبايد مطمئن شد .\r\n\r\n","description":"","footnote":"","page_name":" 305 ","page_number":317},
  {"content":"\r\n\r\nحركت صمصام السلطنه و ورود او بقم و غيره صرفه به حال ملت ندارد . . . ، داداشم اليانس روس و انگليس معلوم است ، اما هميشه در خيال اغفال همديگر هستند ، همسايهء جنوبى ايران 12 ماه بود خواب بود ، چه شد يك‌دفعه بيدار شد ؟ بارى جز رفتن هيئت مصلحه بتهران و با حسن اقدامات اين كارها را صورت دادن حاصلى ندارد و السلام على . . .\r\n* * * \r\nنامه شماره 78 - 22 جمادى الثانى 1327\r\nبه ميرزا محمود آقا مينويسد :\r\nتلگرافى در 21 ماه جمادى الثانى كرده‌ام و از حضرات حجج الاسلام تكليف خواسته‌ام بشما هم نوشته‌ام كه حركت كنيد شما اصلاح خودتان را بهتر ميدانيد ، بنويسيد صلاحتان چيست ؟ در اردوى آقايان نميتوانيد حركت بكنيد چرا كه پول نداريد و نداريم .\r\n* * * \r\nنامه شماره 79 - نهم رجب 1327\r\nميان اين نامه‌ها نامه‌ايست از طرف حسنعلى خان نظام الدوله تبريزى كه از اروپا به سردار ماكو ( اقبال السلطنه ) مينويسد ، اين نامه در تاريخى نوشته شده كه عزو خان پسر اقبال السلطنه بكمك محمد على ميرزا به تبريز حمله كرده و تا پل آجى هم آمد و دهات زيادى را خراب و غارت كردند و چند نفر را نيز كشتند و بلافاصله از مشروطه\r\n\r\n","description":"","footnote":"","page_name":" 306 ","page_number":318},
  {"content":"\r\n\r\nطلبان شكست سختى خوردند و كشتار مفصلى دادند و برگشتند و يا فرار كردند :\r\nفدايت شوم اميدوارم كه مزاج مسعود جنابعالى قرين اعتدال و صحت مىباشد .\r\nياد ياران يار را ميمون بود ، از يكسال متجاوز است كه مخلص از تبريز به اروپا آمده چشم از هستى دنيا به كلى پوشيده در اينمدت جز خبر قتل و غارت و خسارت چيزى تازه از تبريز از كسان مخلص نرسيده چون آنچه ديگران كرده‌اند تا امروز نه گله و اظهارى بخودشان يا ديگرى نكرده‌ام به جهت اينكه اشخاصى بودند نادان بىعلم جز اين بنده يا ديگران از آنها توقع نداشتيم ولى جنابعالى هرچه از نجابت و خانوادگى و علم اطلاع از پولتيك دنيا و ثروت دليل انسانيت ميتواند شود دارا بوده‌ايد اين بود چند ماه قبل از پاريس شرحى خدمت جنابعالى زحمت دادم قتل و غارتى كه بسركردگى عزت اللّه خان در دهات مخلص شده بود شرح دادم كه چه‌قسم حاجى عليخان مباشر مخلص را باغواى رعاياى ديزج خليل مقتول و اموال او را به كلى و يك رأس اسب فرزندى نظام الممالك كه در مياندوآب خريده و عزت إله خان مكرر او را ديده بود از طويله مخلص بردند ، تا امروز بهيچوجه آن كاغذ مخلص را جواب نرسيده تصور بفرمائيد براى طمع و اخذ اموال رعيت نوكر خود مجددا زحمت مىدهم محض اينكه گمان ميكنم از بىنظمى راهها و پست پاكت مخلص بجنابعالى نرسيده اقتضاى دوستى موروثى واداشت كه اين مختصر را زحمت بدهم و آرزو دارم اقبال السلطنه اين مطالب را بداند كه : رعيت مخلص باز از فضل الهى صاحب گاو و خر ميشوند ولى ميبايست جنابعالى اين شرف و افتخارى را كه ايل بختيارى و سواره مازندرانى براى خود تحصيل و اين نام نيك را مادام الدهر براى اسلاف خود به ياد و زينت تواريخ دنيا كردند بكنيد و الا دنيا جز نام نيك و خوبى بهم‌جنس قابل چيز ديگر نيست و مسلم بدانيد من بعد جنابعالى بقدرت ايل جلالى نه مالك رقاب ماكو خواهيد شد ، نه آن ثروت و املاك را قدرت نگاهدارى خواهيد داشت مگر باز تحصيل رضاى ملت را بكنيد به آن زخمهاى بىحد كه از ماكوئى باهل خوى و تبريز\r\n\r\n","description":"","footnote":"","page_name":" 307 ","page_number":319},
  {"content":"\r\n\r\nرسيده مرهمى نهيد و قدرى كه ممكن است در اصلاح مال مملكت با مردم شركت كرده از اقدامات وطن‌پرستى مضايقه نفرمائيد ، غير اين نمائيد ندامت كلى حاصل خواهيد كرد . زندگى و عزت جنابعالى در اين آب و خاك است و خداى من شاهد باقتضاى وطن‌پرستى و دولتخواهى مكرر باولياى دولت خطاى خودشان نوشتم جز عداوت خبرى نديدم تا كردند آنچه نبايد بنمايند ، ديدند آنچه نميبايست به‌بينند ، حضرت متسطاب اجل اكرم آقاى مخبر السلطنه دام اقباله العالى كه محل اطمينان ملت است مأمور حكومت آذربايجان شده اگر خود جنابعالى در سرحد جلفا اگر ملاحظه نمائيد در نخجوان يا ايروان ملاقات نمائيد تعهد خدمت نمائيد كه دادن سوار و استعداد در موقع لزوم مضايقه نكنيد گمان كلى دارم با ملت صلح كاملى داده اين صدمات كه باهل تبريز رسيده از خاطرها فراموش شود ، بلكه يك استعداد كاملى در جلفا حاضر خدمت‌گذارى حضرت معزى إله نمائيد ، مردم بدانند جنابعالى با ملت همراهى داريد و الا اين اعمال بدون كيفر نخواهد شد ، ندامت بعد حاصلى ندارد ، جناب مستطاب آقاى صاحب نسق كه با مرحوم على خان حاكم در اروميه و خوى بودند ، با جنابعالى اظهار دوستى مينمايند تشريف دارند اين عرايض را تصديق ميفرمايند ، محض دوستى عرض كردم و الا از اين اقدام جنابعالى ذره نفع و ضررى شخصى به اين بنده عايد نيست . از خداوند حفظ خانوادگى و شرف جنابعالى را خواهانم وضع پيش آمد روزگار را خوب ميدانيد .\r\nحسنقلى نظام الدوله تبريزى\r\n* * * \r\nنامه شماره 80 - 18 رجب 1327\r\nشروع به ترتيب انجمن نظار براى انتخاب اعضاء دار الشورى ، از امروز مذاكره\r\n\r\n","description":"","footnote":"","page_name":" 308 ","page_number":320},
  {"content":"\r\n\r\nكرده‌اند اما من مصدق نبودم ميگويم بايد منتظر شد تا حاكم وارد شود از حاكم كه حضرت مخبر السلطنه است هنوز خبر نرسيده است كه كجا است ؟ بعيد نيست وقتى بىخبر وارد شود .\r\nروسها در سرحد جاى خود هستند ، لايحه‌اى كه به هيئت علميه نوشته بودم ديگر موقعش گذشت ، بعضى شهرتها كه در حق من ميدهند تصور نكنيد حرف مستبدين است نه و اللّه صاحبان اغراض و امراض و هواپرستان و خودپسندان محض اجراء خيالات خود مىبافند و مىگويند ، شما گمان ميكنيد همه مشروطه‌طلبان مردمان آزاد مطلق بىهواوهوس هستند نه و لله ؛ اين جعليات محض براى اين است كه مرا از انظار بيندازند كه مبادا بدار الشورى منتخب شوم . شما وقتى قربان‌صدقه يكنفر شخص كه او را نديده بوديد مىشديد من نسبت به سهم خودم راضى نشدم حالا هم ميگويم : اى قوم بيائيد كه دجال نباشد .\r\nالبته وقايع تهران را بشما نوشته‌اند ، حاجى ناصر السلطنه هم جزو گرفتاران است اما او و امثالشان كفيل ميگيرند و ويل ميكنند . . . در اردبيل هم صارم السلطنه را ملت خودش جمع شده از قونسولخانه بيرون كرده‌اند . درثانى رشيد الملك توپ انداخته و راه قونسولخانه به ده است . درثالث در قلعه اردبيل سه نفر را شليك كرده كشته‌اند كه از جمله ميگويند خادم‌باشى است و على الظاهر بايد پسر خادم‌باشى باشد با جماعتى ديگر . . . على\r\n* * * \r\nنامه شماره 81 - 18 رجب 1327\r\nاين نامه را به مخبر السلطنه والى آذربايجان مينويسد كه براى بار دوم والى شده است .\r\n\r\n","description":"","footnote":"","page_name":" 309 ","page_number":321},
  {"content":"\r\n\r\nعرض مىشود با پست دوشنبه شرحى مختصر در جواب رقيمه محترمه عرض كرده‌ام انشاء إله خواهد رسيد ، چون روز مزبور حال بقاعده نداشتم و مختصر تب كرده بودم در عرض آنچه لازم بود عرض شود بمختصر اشاره قناعت كردم .\r\nامروز خواستم كه در آن باب نوعى مفصل‌تر عرض نمايم تا خاطر محترم با وجود احاطه كامله كه در امورات دارند و گمانم اين است كه محتاج بعرض و اظهارات بنده نباشد باز وظيفه ادا كرده باشم .\r\nوضع آذربايجان را از دور شنيده‌ايد و در حقيقت دستى از دور بر آتش داريد گرفتارى و پريشانى اهل شهر از مالك و تاجر و كسبه و نوكر باب محتاج بشرح و بيان نيست ، خاطر محترم مسبوق است كه غالب نوكر باب كشورى و لشگرى چشمشان به جزئى وظيفه بود كه ممر معاش تمام اهل و عيال آنها منحصر به آن وجه بود ، در عرض دو سال سابق بالمره دست‌خالى مانده و بابت سنهء ماضيه اغلب برات نيز صادر نشده و همه سرگردان و مات و مبهوت هستند ، اين حال دستىبگير است اما حال دستىبده ، آنچه پارسال است همه محالات زير دست و پاى چپاولچيان و تاخت‌وتاز سواره‌هاى مختلف بود از ماكو تا قافلان كوه طولا و از قره‌داغ تا ساوجبلاغ عرضا جائى نمانده كه سم اسبى نرسد و گردش را به آسمان نرساند . . . اردبيل و مشگين و خلخال كه در سنهء ماضيه دچار خسارات بود ، امساله بيشتر از پيشتر آشوب و درهم‌وبرهم و بىاغراق اغلب دهات غيرمسكون مانده ، محال سراب و گرمرود « و اوجان و عباس 209 » فعلا زراعتشان در صحرا مانده نه حال درو دارند نه مال براى حمل از صحرا بخرمن ، هرچه دواب و قره‌مال داشتند همه بغارت رفت .\r\n[ يعنى بوسيله شاهسونها و سواران طرفدار محمد على ميرزا - م 
  ]\r\nحال ساوجبلاغ و اطرافش نيز معلوم است كه سر سال است دچار كشاكشها و منازعات داخلى و خارجى است ، از ارومى چيزى عرض نمىكنم زيرا كه وضعش معلوم و از كثرت\r\n\r\n","description":"","footnote":"","page_name":" 310 ","page_number":322},
  {"content":"\r\n\r\nظهور خفا پذيرفته است ، وضع قره‌داغ نيز محتاج به بيان نيست و هرچه عرض شود اظهار بديهى كرده‌ام . . . مراغه و هشترود و دهخوارقان كه فى الجمله امتيازى دارد مانند ساير ولايات صدمه عمومى بر آن نرسيده مگر بر بالاهاى دهات مراغه و پاره محلات هشترود كه آنها نيز در حكم ساير ولايات است هرچه نقد و نسيه دارد سكوت تمام يا اغلب آنها پرداخت كرده و قيمت غله را هم ميگويند حواله ميدهد و چيزى نمانده مگر بسياركم .\r\nمقصود از عرض اين مقدمات اين است كه آذربايجان كليه محتاج به تخفيف و اعانت است و بايد اسباب آبادى آن را فراهم آورد ، و از ممالك و رعيت دستگيرى كرد و تمام دهات كه از حليهء آبادى افتاده و دواب و اغنام و احشامشان بغارت رفته لااقل بايد طورى بشود كه كارى بدست آرند و مشغول زراعت بشوند .\r\nحضرت عالى كه مأمور آذربايجان شده‌ايد خوب است كه تأملى در اين مواد فرموده و با احتياط كامله بر اطراف كار اقدامات شايانى فرمائيد كه اسباب نيك‌نامى ابد الدهرى براى حضرتعالى فراهم آيد .\r\nمجملا حالا وقتى است كه كمر همت بر ترفيه حال عباد و بلاد بسته اين مشتى مخلوق فلك‌زدهء خانه‌خراب را آسوده فرمائيد .\r\nتكليف نوع‌خواهى و وطن‌دوستى همين است كه عرض كردم و خدا را شكر ميكنم كه حضرتعالى كه در حقيقت از خيرخواهان مملكت و مقبول القول و مسموع الكلمه و واقف بر درد و مطلع از دوا هستند بر عمل ماليات مأمور شده‌اند و انشاء الله باقتضاء فتوت آنچه لازم است سعى خواهند فرمود . . . على\r\n* * * \r\nنامه شماره 82 - 22 رجب 1327\r\nاين نامه را به سپهدار تنكابنى ( محمد وليخان ) نوشته است و اين همان سپهدار\r\n\r\n","description":"","footnote":"","page_name":" 311 ","page_number":323},
  {"content":"\r\n\r\nتنكابنى است كه از محاصره تبريز بازگشت ، طرفدار ملت و آزادى شد ، در اين تاريخ او وزير جنگ بوده كه بعد از چند ماه رئيس الوزراء شد ، اين نامه 26 روز بعد از خلع محمد عليشاه از سلطنت نوشته شده است .\r\nعرض مىشود :\r\n امروز شمع انجمن دلبران يكى است * دلبر اگر هزار بود دل بر آن يكى است . \r\nدر اين ايام كه مصدوقهء طلع طالع و لمع لامع و استبدل بقوم قوما و بيوم يوما است ، لازم است هركس به اندازه خود خدمت دولت و ملت را وجههء همت ساخته از عرض آنچه تكليف خود را در اظهار آن ميداند مضايقه ننمايد ، خودستائى نمودن دور از شيوه انسانيت است و ادب و من عرفنى فقد عرفنى . در هرحال نيت و مقصد دعاگو را پارسال كه در اردوى باغ صاحبديوان تشريف داشتيد كما هو حقه مطلع و مسبوق شديد ، و از مذاكرات و پيغامات حضورى و غيابى خاطر محترم مستحضر است كه اعاده آن را نوعى از رعونت ميدانم و همين يك فقره كه بتوسط جناب لواء الملك بملاحظاتى چند مخصوصا به حضرت اجل عالى پيغام داده‌ام البته در خاطر محترم هست كه عرض كردم شخص من محكوم بر وجوب قتل است اما بشمشير دولت نه بتيغ ملت نجاح و فلاح ملت و مملكت را در همان مطالب ميديدم كه در آخر به آن منجر شد ، افسوس كه آنوقتها عرايض بىغرضانه‌ام موقع قبول نيافت و هركس از دايره جمع به جائى رفتند - ما بمانديم و خيال تو بيك جاى مقيم ، تا اينكه بارقهء طور و تجلى تابيدن گرفت و وجود محترم حضرت اجل عالى مطلع انوار سعادت شده كارى را كه عقول از درك آن عاجز بود بعرصهء ظهور آورديد ، چنان كه شاعر گفته ؟\r\n مثل در زمانه بفرزانگى - بر او ختم مردى و مردانگى . \r\nبعد از عرض اين مقدمات بهتر اين است نكته چند از امورات راجعه بمملكت خرابهء آذربايجان را عرض نمايم .\r\nاما وضع اشخاص - در حالى كه وضع معاش معلوم شد ، حكم اهالى نيز بالطبع\r\n\r\n","description":"","footnote":"","page_name":" 312 ","page_number":324},
  {"content":"\r\n\r\nو بالتبعه معلوم خواهد شد ، مدار معيشت بر امنيت است و در عرض اين سه سال روى آذربايجان نخنديده و امنيتى نديده است ، تجار از پا افتاده و مالشان حمل‌ونقل قراجه داغ و آنصفحات شده اگرچه شعر ركيكى است اما ميتوان گفت :\r\n « ز سوداگران يك گرى مانده است * ز اوضاع حجره درى مانده است » \r\nنه فروشنده هست نه خريدار ، نه متاعى باقى است نه بازار ، نمىدانم با اين حالت افسردگى و استيصال كه اهالى اين ولايت را از ملاك و تجار و كسبه و نوكر باب تا آحاد و افراد زارع و رعيت گرفته چه چه تدبيرى بايد كرد ؟ البته خواهيد فرمود كه علاج اين كارها در دار الشورى شده و اعضاى محترم و وزراى فخام فكرى بسزا در اين بابها خواهند كرد ، با وجود اين تكليف در عرض و اظهار بود تا خود چه كند رأى جهان‌آرايت »\r\nثانيا - مراعات حال اشخاصى است كه در اين توده خاكستر عمومى بسربرده و با خاك‌نشينان اهل اين ولايت سينه را آماج خدنگ بلايا و مصائب نموده و بانتظار صبح سعادت شب را بروز آورده‌اند كه حقوق اين اشخاص اداء نشده و امروزها موقع اين است كه در حق آنها بذل مرحمتى شود كه از جمله آنها جناب مستطاب اجل آقاى رفيع الدوله 210 و جناب مستطاب اجل آقاى مشكوة الممالك و جناب اجل آقاى اقبال لشگر و جناب حاج منيع الملك و امثال ايشان است كه باقتضاى نجابت ذاتى خدمات خود را غايبانه بجا آورده و در خدمتگذارى ملت از بذل جان و مال مضايقه نكرده بنده از عوض ايشان منتظر پاداش هستم ، امروزها وقتى است كه هركس به اندازه خدمت خود پاداش بيند و خدمت نمايد و نعمت ببرد ، چون ريا را شريعت مطهره حرام فرموده تكليف اين اشخاص نيست كه بشخصه بمقام عرض حاجات برآيند ، اما وظيفه ساير خادمان ملت هست كه خدمات هركس را عرض نموده متوقع احسان بشوند ، مخصوصا خواهش دارم كه در حق اشخاص محترمه مزبوره خصوصا و ساير جان‌نثاران ملت عموما آنچه فراخور حال ايشان است مرحمت فرمايند ، جناب مشكوة سابقه ارادت در محضر با سعادت\r\n\r\n","description":"","footnote":"","page_name":" 313 ","page_number":325},
  {"content":"\r\n\r\nدارند و در اردوى دولتى مانند مومن آل فرعون در سر و خفا بلكه در جهر و علن از جانب‌دارى ملت با قلم و قدم و دل و زبان مضايقه نكرده با تدابير لازمه آنچه بايستى بكنند كرده‌اند ، حيف است كه با اين حال معلوم قدرش مجهول بماند ، و ميدانيد كه دورى از بساط سلطنت قديمه با آن تقربى كه قبل از سه سال داشت ، نشد الا بواسطه ارتباطى كه با دعاگو داشت كه دوستى من باعث دشمنى او بر خود شد و از همه خدمات او چشم پوشيدهء مخذول و منكوب شده در شهرش بازگذاشتند و كمال تشكر را از اين دارد كه به حمد اللّه از ساحت قديمه دور مانده خود را بكشتى نجات ملت‌دارى رسانيد .\r\nدر حق اقبال لشگر كه شخص پيرو محترم و مجرب است ، سابقا تلگرافا عرض كرده بودم پسرش اعزاز لشگر جوان لايق و قابل و مستعد هرخدمت است و از اول عمر در خط نظام خدمت كرده تجديد مطلب را مستحسن نمىشمارم .\r\nماند جناب صارم السلطنه كه بذكر او ختم كلام نموده عرض مينمايم ، نجابت و اصالت خانواده او و خدمات دويست‌ساله آبا و اجدادش نبايد از خاطر محترم فراموش شود ، در سيزدهم ماه جارى تلگرافا در خصوص او عرض كرده‌ام هنوز بجواب نائل نشده‌ام و سابقه خدمت در محضر ذى مكرمت دارد ، مخصوصا او را به حضرت اجل عالى عرضه ميدارم و بعبارت صريحه او را بحضرتعالى مىسپارم كه تلافى خدمات گوناگون او را فرموده سربلند و مفتخرش نمائيد زياده عرض نمىكنم . . . على\r\n* * * \r\nنامه شماره 83 - 22 رجب 1327\r\nنامه‌ايست كه بسردار اسعد وزير داخله نوشته است يعنى ( وزير داخله دولت\r\n\r\n","description":"","footnote":"","page_name":" 314 ","page_number":326},
  {"content":"\r\n\r\nمشروطه ) عرض مىشود : بعد از وقوع وقايع و طلوع طلايع سحر عرض تبريك تلگرافى زحمتى ديگر نداده و مصدع اوقات سعادت و شرافت‌مآب نشده‌ام ، ايامى كه در پاريس تشريف داشتند دوستان كه آنجا بودند ، گاهى اقدامات و مقالات حضرت اجل عالى را اطلاع داده جلب مسرت و امتنان مينمودند تا اينكه از پاريس حركت فرموده و از اثر حركات صحيحه و رأى مستقيم همين نتايج رو داد كه معلوم است بنده را وضعى است جداگانه كه مهما امكن داخل امورات نشده گوشه را گرفته از لب لعل تو قانعم بتماشا را قائل شده‌ام ، اما نه بقسمى از صلاح ملت و مملكت و دولت دست بكشم و خود را از عرض حقيقت و اصلاح معذور دارم ، اين است كه بعرض اين ذريعه مصدع مىشود .\r\nكه الحمد اللّه ملت بر آمال خود رسيد و در پس پرده هرچه بود آمد . حالا موقعى است كه بايد با تمام قوا اوقات شبانه‌روزى صرف اصلاح حال مملكت و ترفيه بلاد و عباد كرده جلب قلوب فرمائيد ، و اين فقرات مطلبى است كه همه ميگوئيم و همه ميشنويم و در گفتن مضايقه نيست . بنده چون آذربايجانى و تبريزى هستم لازم است كه آنچه راجع به اين 211 مملكت است خصوصا و مطالب راجعه بساير ممالك را عموما عرض نمايم . . . آذربايجان حالا سه سال است مبتلاى انواع مصائب و صدمات شده و خرابى كه به اين صفحات از تاخت‌وتاز و سوختن و كشتن و بستن رو داده گمان ندارم بساير صفحات ايران رو داده باشد . . آخرين صدمه‌اش معلوم است كه يازده ماه شهر در محاصره و اطراف و جوانب همه دست ارتجاعيون « * » مانده آنچه توانسته‌اند كرده‌اند فعلا براى اهالى اين صفحات نه حالى مانده و نه مالى و نه جانى و همه انتظار ورود ايالت جليله را مىبرند كه در اين مواد باقتضاى سياسىدانى كه مخصوص صاحب‌اختيار است كارها را علاجى نمايد ، اما با وجود اين براى امثال داعى نيز لازم است كه از عرض\r\n\r\n\r\n","description":"","footnote":"\r\n( * ) آن‌زمان واژه ارتجاع را به كار مىبرد\r\n","page_name":" 315 ","page_number":327},
  {"content":"\r\n\r\nحال كوتاهى نكرده و وظيفه خود را ادا نمايد .\r\nشايد عرايضى كه در اين باب مىشود حمل بر حب وطن بشود ، اما بدون شائبه اغراق مطلب اين است كه عرض مىكند : دهات بالمره پامال و اغلب خالى از سكنه و مال بغارت رفته و از اغنام و دواب خاصه در محال مشكين و سراب و گرمرود و اوجان عباس چارپائى نمانده كه رعيت بيچاره زراعت خود را حمل كرده بخرمن بياورد يا بكوبد و يا حمل شهر نمايد و موقع اين است كه عرض شود :\r\n « آتش بيار خرمن آزادگان بسوز * تا پادشه خراج نگيرد خراب را » \r\nلنگر اقامت انداختن مهمانان نيز معلوم است و حاجتى بذكر آن نيست . در اين مواقع آنچه لازم است اتحاد عقلاء و متنفذان مملكت و يد واحد هيئت جامعه شدن ايشان است ، بلكه با زور اجتماع عقول و آراء بتوان كامل كرد و هرچه در اين باب عرض و اظهار نمايم همه حكم اظهار بديهى را خواهد داشت . بنده از قديم يك عقيده داشتم كه حالا نيز به همين عقيده باقى هستم و آن اين است كه از اطراف ممالك جمعى غير از وكلاى دار الشورا كه انتخاب خواهند شد بمركز دعوت شده و تا دار الشورا منعقد شود ، در اين مواد گفتگوها نمايند و آنچه حكم آن ممكن است حكم ، و آنچه موقوف به انعقاد دار الشورى است موكول به انعقاد دار الشورى نمايند ، و اين رائى است كه ايام اقامت باسمنج تلگرافا عرض كردم و بعد از آن نيز عرض كرده‌ام ، اگرچه مظنه حالا موجبى براى اين مطلب نيست زيراكه اجتماع اعضاء دار الشورى را مدتى نمانده و بعيد نيست تا يك ماه انتخاب و اجتماع بشود ، اما باز عرض اين نكته را لازم دانستم و بيشتر از اين اطاله 212 نمىكنم » . . . على\r\n* * * \r\nنامه شماره 84 - 25 رجب المرجب 1327\r\n( نامه‌ايست كه باقبال السلطنه سردار ماكوئى مينويسد ) عرض مىشود در اين\r\n\r\n","description":"","footnote":"","page_name":" 316 ","page_number":328},
  {"content":"\r\n\r\nمدت متمادى كاشوب در تمام ذرات عالم بود ، داعى عرض حالى نكرده و تصديعى نداده و خود را دخيل امورات محاربه نكرده و تا دست و زبان و قلم يارائى داشت هميشه در اصلاح امور كوشيده و از دولتخواهى و ملت‌پرستى كه هردو را وجود واحد ميدانم كوتاهى نكرده‌ام و شهد اللّه خود را چندين‌دفعه هدف تير مرگ كرده ايامى كه حضرت اقدس و الا شاهزاده عين الدوله در باغ صاحبديوان بودند در بحبوحه جنگ رفته مذاكرات كردم و بالاخره در اين اواخر باسمنج رفته حضورا چه‌ها گفتم و چه ادله و برهان آوردم و با تهران چه مخابرات سخت كردم كه ذكر آنها طولانى است ، مقصود اين است در اينمدت نخواسته‌ام با جنابعالى فتح باب مذاكره كرده چيزى عرض نمايم و تصور هم نميكردم كه افتتاح اين باب خواهد شد .\r\nاما مجارى امور داعى را مجبور كرد كه قلمى برداشته بعضى از آن مقالات كه به ديگران عرض كرده‌ام به جنابعالى نيز عرض نمايم . جنابعالى جانشين شخصى هستيد كه سيصد سال است خانواده محترم در عين عزت و كامرانى و نام نيك بسربرده و سرحد دولت را حفظ و حراست كرده هنوز خدمات لايقه مرحوم مغفور اقبال السلطنه 213 مبرور از خاطره‌ها نرفته ، در عرض اين سه سال آنچه شد گذشت ، حالا كه دوره سلطنت تجديد گرديد و روزگار پاى بمرحله ديگر گذاشت و اميدوارى تمام است كه بهمت اولياى دولت و عقلاى ملت پاى بر پله همت بگذارند و ترنج دولت و افتخار را از قبه عرش برين بربايند و براى امثال جنابعالى كه از معارف رجال بزرگ ايران و بقدمت خانواده و خدمت معروف هستيد واجب‌تر است كه در اين موارد از طرفدارى ملت مضايقه نفرموده سعى بليغ در اجراء ترقيات ملت بفرمائيد .\r\nداعى جنابعالى را مدتها است بامحامد اوصاف شنيده و از جمله تربيت‌شدگان و مهذبين عصر و واقف بر مواقف مقتضيات حال ميدانم ، هركس در اين ميدان قدمى پيش گذاشت گوى سعادت را او برد و نام نيك را ذخيره كرد .\r\n\r\n","description":"","footnote":"","page_name":" 317 ","page_number":329},
  {"content":"\r\n\r\nبعد از اين مقدمات ديگر بايد . . . . . ، دل بر ترقى دولت و ملت گذاشت . شايد در اين موقع پاره معذرتها پيش آرند و پاره امورات ذكر بكنند ، عرض ميكنم كه از گذشته حرف زدن روا نيست و لزومى ندارد و بنده از جانب محكمه عدل و ديوان مظالم حرف نميزنم مقصودم فقط از آينده گفتن است ، در دنيا بهتر از اين وقايع ، امر عبرت‌انگيز واقع نمىشود كه دولت تمام قواى خود را جمع كرد و به روى تبريز سوق عسكر نمود اما چون مشيته اللّه بر هوان و خذلان ملت تعلق نگرفته بود عاقبت كار آن شد كه همه ديدند و شنيدند . . .\r\nحضرت ايالت بايد در اين چندروزه وارد بشوند و مطلع هستيد كه وجود محترمشان شخصى است عاقل و كامل و مجرب و مهذب و پولتيك‌دان و حق‌شناس و مخصوصا خانوادگان قديم را فراموش نكرده و ايشان را منظورنظر خواهد كرد ، وزراء فخام حاليه خاصه حضرت امجد سپهدار اعظم و حضرت امجد سردار اسعد مردمانى هستند صاحب 214 خانواده و عاقل و كارديده و مسلم بدانيد كه وجود محترم جناب مستطاب عالى براى ملت لازم‌تر است تا وجود ساير اشخاص . . . اگر اين اظهارات بنده را بسمع رضايت بپذيريد ضمانت مىكنم كه در دنيا و آخرت اسباب نجات و فلاح خواهد شد ؛ زيرا كه غرض بنده جز حفظ حقوق بشر و حق دماء بندگان خدا و سعى در ترقى ملت اسلام و كوشش در افزودن شوكت دولت امر ديگر نيست و مشروطه غير از اين امور امر ديگر نمىگويد ، حضرات آيات اللّه حجج الاسلام عتبات عاليات كه اين‌همه پافشارى در اين امر كردند بر هرمسلمى لازم است كه تبعيت ايشان را كرده از اوامر و نواهى ايشان تخلف نكنند . . . و خدا گواه است كه مرا در عرض اين مطالب غرضى جز سعى در ترقى دولت اسلام نيست و مخصوصا بواسطه حسن عقيدتى كه بجنابعالى دارم و معتقد بر اين هستم كه از به دو امر درآمد كار نحو مرغوب نشد و الا حضرتعالى كمتر از ساير اولو العزمها نبوده و نيستيد و ديگران هم ميكردند آنچه مسيحا ميكرد !\r\nاز جانب حضرت اجل اكرم آقاى نظام الدوله كه در فرنگ هستند پاكتى بنام نامى\r\n\r\n","description":"","footnote":"","page_name":" 318 ","page_number":330},
  {"content":"\r\n\r\nرسيده بود لفا فرستادم « * » ملاحظه ميفرمائيد و جواب هرچه باشد مرقوم ميفرمائيد . باز مجددا عرض ميكنم تكليف حضرتعالى اين است كه بعد از ورود ايالت با كمال شوق و ذوق حاضر بر خدمات دولت و ملت بوده و قائل بر تفرقه اين دو قوه نباشيد و خود را از اين مطالب معاف نشماريد ، بايستى تاحال چندين مكتب بنام نامى حضرتعالى در تبريز و ساير بلدان تأسيس شدى و اطفال مملكت در زير نعمت بىپايانى كه خداوند وهاب مرحمت فرموده غرق تشكرات شدندى :\r\n « من چه گويم يك رگم هوشيار نيست » \r\nو البته ترقيات محير العقول دول خارجه را كه در سايهء اتحاد و علوم كسب كرده است ببيند و قدرت بر تأسيس مكاتب و تقويت هم‌نوع خود داشته باشد و معاذ اللّه قدم بازپس بگذارد ، ظلمى است كه بر خود و بر تمام معشر بشر و هم‌جنسان خود كرده است . . . على\r\nچون احتمال مىدهم كه بواسطه عدم سابقه بر خط و مهر بنده ملتفت بر نويسنده آن نباشيد اين است كه بالضروره عرض ميكنم : عرض‌كننده ورقه على ابن موسى بن محمد شفيع است كه معروف به ثقة الاسلام مىباشد چون ضرورت داشت اين مطلب را عرض كردم . . . على\r\n* * *\r\n\r\n\r\n","description":"","footnote":"\r\n( * ) نامه شماره 79 است\r\n","page_name":" 319 ","page_number":331},
  {"content":"\r\n\r\n\r\nنامه شماره - 85 اول شعبان 1327\r\nگويا به هيئت علميه نجف نوشته است :\r\nبعد از عنوان آغاز نامه .\r\nاين مطلب را همه مىگويند و گفته‌اند و چيز پنهانى نيست ، دول كنكاش « * » كرده بالاخره اذن دادند تا دولت روس سوق عسگر به آذربايجان نمود ، بعد از دخول رفتن خود را به آمدن حاكم و عود امنيت موكول كرد . . حاكم آمد قشون روس آنچه لازم بود كرد ، از تحريك رحيمخان و فرستادن قازاق به قره‌داغ و سراب و تعيين آگينت در قصبه تا بهانه حراست او را داشته باشد .\r\nدر اين ضمن باغ شمال را مسكن كرد و آنچه لازمه تصرفات بود نمود و مينمايد و از قراريكه مىگويند تا سه ماه منتظر خواهند بود اگر بهانهء آنها قطع نشود مسلما و بالبداهه رحل اقامت « * * » دائمى خواهند داشت مملكت را كنترل خواهند كرد مملكت آرام نمىشود مگر با زور پول و قوهء عسگريه ، در اين مدت هرچه دست‌وپا ميزنند كه تنخواهى تدارك نمايند فى الحقيقته نمىتوانند ، در طهران جواهرات گرو مىگذارند كسى پول نمىدهد . در همان لايحه سابق الذكر اولين مطلبى كه نوشته‌ام اين است كه مملكت محتاج پول است و انگليس و روس مطمئن هستند كه از داخله مملكت كارسازى نخواهد شد و لا بد از استقراضى از خارجه خواهند بود در اين صورت\r\n\r\n\r\n","description":"","footnote":"\r\n( * ) بعد از شصت سال كه اسناد وزارتخارجه انگليس بيرون افتاد ، دانسته شد كه چنين بوده است .\r\n( * * ) - بعد از چهار ماه از ورود آنها ، اين پيش‌بينى را مىكند و راست درمىآيد ، زيرا قشون تزار ده سال ماند و اگر انقلاب اكتبر 1917 پيش نيامده بود ، همچنان مانده بود .\r\n","page_name":" 320 ","page_number":332},
  {"content":"\r\n\r\nباز بالبداهه تا مملكت امن نشود اقدام نخواهند كرد ، مسئله دور به ميان خواهد افتاد . .\r\nبهرحال اگر مملكت خودش چاره خود را نكند كنترول خواهند كرد ، خواهند كرد .\r\nما هرچه دست‌وپا مىزنيم جز فرورفتن كارى نمىكنيم . اين فقره را همه ميدانند كه بعد از مراجعت از باسمنج من باز گوشه گرفته دخيل مذاكرات نبودم و بعضى اشخاص بالخصوص و نيز مخصوصا نمىخواستند من دخيل كار بشوم ، فقط 22 ربيع الآخر تلگرافخانه حاضر شدم از تهران هرچه تكليف كردند كه حاكمى جز مخبر السلطنه قبول نمائيد نكردند و هركس را تكليف كردند رد نمودند . از آنطرف نيز حرف دولت روس را همه ميدانستند كه رفتن قشون خود را موكول بآمدن حاكم مىكرد . مجملا چهار ماه شهر بىحاكم ماند و در عرض اين چهار ماه حريف آنچه مىخواست كرد و نفوذ خود را مزيد نمود . شما را به خدا كسى كه مىگفت يكى را بحكومت قبول بكنيد و لج‌بازى نكنيد تا بهانه خصم قطع شود ، طرفدار ملت و مملكت است و يا كسى كه تغافل و مسامحه كرد ؟ شجاع الدوله كه تا وسط شهر رانده بود « * » بمصلحتا لازم الرعايه مىشود و امروز ، روز محتاج به او مىشويم و مأمور مىكنيم سر اردبيل و قره‌داغ برود ، اما عين الدوله كه هميشه در اجراء اوامر محمد على ميرزا تكاهل ميكرد حال او بدتر از حال شجاع الدوله مىشود [ نكات دقيق تاريخى از اين نامه‌ها روشن مىشود .\r\nم 
  ] و هركس كه گفت او را موقتا بحكومت قبول نمائيد ، شاهسون ، رحيم خان و غيره همه از او حرف مىشنوند ، طرفدار استبداد مىشود ! [ اشاره به خودش است . م 
  ] بلى طرفداران پولتيك انگليس مصلحت نديدند و مردم را اغفال كردند و ديگران را متهم نمودند و خودشان را جنت‌مكان كردند . [ اشاره به دموكراتها است و رهبر آنها . م 
  ]\r\nبعضى اشخاص و اجزاء او مخصوصا باقتضاى پولتيكى كه داشتند مرا باصطلاح\r\n\r\n\r\n","description":"","footnote":"\r\n( * ) اين تدبير مخبر السلطنه بود كه درست درنيامد\r\n","page_name":" 321 ","page_number":333},
  {"content":"\r\n\r\nرو نمىدادند ، حتى 13 جمادى الاول مرا مخصوصا بتلگرافخانه طلبيدند ، همان شخص نيامد و در آخر كه آمد ابدا خود را آشنا نكرد [ اشاره به رهبر دموكراتها است . م 
  ]\r\nپول ندارم كه كپيه تلگرافات آن روزى را بگيرم و بفرستم تا ملاحظه كنيد كه چه گفته‌ام . از اين مطالب آنچه صلاح مىدانيد به جاهاى لازم ارائه نمائيد ، شنيده‌ام آنجا هم بعضى اشخاص هست كه بر ضد بعضى عقايد هستند من خوش ندارم كه اسم من در ميان مذكور بشود . على\r\n* * * \r\nنامه شماره 86 - 14 شعبان - 27\r\nاين نامه فرمان عفو عمومى است كه در ضمن نامه‌هاى مرحوم ثقة الاسلام بايگانى شده است اين رونوشت فرمان بوده كه براى اطلاع برادرانش به عتبات ارسال شده .\r\n« عموم حكام ايالات و ولايات را مخابره شود : چون بمناسبت ولادت باسعادت حضرت حجت عجل اللّه فرجه و اعلان رسمى ولايت‌عهد حضرت اقدس ارفع و الا شاهزاده محمد حسن ميرزا دامت شوكته عفو عمومى در دار الخلافه تهران اعلام شده لهذا از اين تاريخ بشمول رافت و تعميم عطوفت دولت بنام نامى اعليحضرت شاهنشاهى بعموم مقصرين پولتيكى در تمام ممالك محروسه ايران عفو عمومى بشروط و مستثنيات ذيل اعلان مىشود .\r\nاولا - اشخاصى كه هنوز اطاعت اولياى دولت را نكرده و در حالت ياغىگرى و تمرد هستند .\r\nثانيا - كسانى كه وجود آنها در بلاد يا عودتشان بمسكن خود هرروزه اسباب هيجان و شكايت عامه و خوف و فساد است ، از مضمون عفو عمومى مستثنى هستند . نايب - السلطنه عليرضاى قاجار ( عضد الملك )\r\n\r\n","description":"","footnote":"","page_name":" 322 ","page_number":334},
  {"content":"\r\n\r\n\r\nنامه شماره 87 - 16 شعبان 1327\r\nجناب نور چشما - بعد از انتظار طولانى پاكت مورخ 20 رجب شما رسيد و از اينكه به حمد الله برات دويست و دو تومان بشمار رسيده و پيدا شده خيلى خوشوقت شدم نسخه ثانيه آن را بشما فرستاده‌ام و حاجتى هم بر آن نيست .\r\nهفته گذشته شرحى نوشته‌ام و نمىدانم چه نوشته‌ام فقره رحيمخان را نميدانم نوشته‌ام يا نه ؟ . . . روز يكشنبه آشوبى افتاد كه مأمورين روس رحيم خان را گرفته بعد ذلك جنرال قونسول بشدت تكذيب كرد و امر در ميان رد و قبول مشتبه ماند ، تا اينكه در روز 15 ماه 215 حاج ميرزا آقا بلورفروش كه از جملهء محبوسين قره‌داغ بود وارد شد و تفصيل معلوم گرديد و شرح آن باين‌نحو است كه صاحب‌منصب روس از رحيم خان « مطالبه كارى » كرده و دوازده هزار و پانصد تومان نقد و 181 نفر شتر كه از ايروانىها بغارت برده بودند گرفته و مراجعت كرده‌اند و ابدا تعرض بر رحيمخان نشده ، بلى ورود سالدات و مطالبه ، اسباب جرئت قره‌داغى و اهرى شده دست‌وپائى باز كرده‌اند از جمله كارى كه مأمور روس كرده اين است كه حاج ميرزا آقا را حسب الاظهار حاجى محمد رضا شكويى از رحيم خان گرفته مرخص كرده‌اند ، و قريب 30 نفر از بىدست‌وپاها هم مرخص شده‌اند ، ولى پنج نفر از خواص كه هم‌محبس حاج ميرزا آقا بوده باقى هستند كه از جمله رضا قليخان مرندى و پسر حاج على خيابانى برادر شيخ اسماعيل معروف شماها است كه اين بيچاره‌ها به جهت معروفيت و شخصيت كه داشته‌اند در حبس باقى مانده‌اند و اين‌ها جمله شش نفر بوده‌اند كه فقط حاج ميرزا آقا را ، حاج محمد رضا شكويى از مأمورين روس خواهش كرده مأمور هم با تشدد گرفته است . . . . . وضع مملكت هنوز استقرار پيدا نكرده و مشگل است به اين زوديها اصلاح پذيرد ، ديروز از تهران تلگرافى در خصوص عفو عمومى رسيده بود كه صورت آن را براى شما فرستادم . . . در شهر از جانب نظميه متعرض دو سه نفر از خرده‌پاها كه در ايام « اسلاميه » پاره حركات كرده\r\n\r\n","description":"","footnote":"","page_name":" 323 ","page_number":335},
  {"content":"\r\n\r\nبودند از قبيل فلان فراش و غيره شدند و بردند حبس كردند ، قونسول روس فرستاد از دست نظميه گرفت و مرخص نمود ، من حرف يكى از آن اشخاص را زدم در شهر آشوب شد و بعضى آقايان قارت‌وقورت كردند كه چرا فلانكس حمايت از پارهء اشخاص مينمايد و آن شخص كه من حرف او را زدم حاجى عبد الله نامى بود كه در اسلاميه پيشخدمتى داشته ، از اينجا وضع مردم را بايد فهميد كه تا چه‌اندازه هستند . خداوند متعال شب 12 شعبان براى آقا يحيى دخترى كرامت فرموده .\r\n\r\nنامهء شماره 88 - سىام شعبان 1327\r\nاين نامه را بعد از وصول نامه عضد الملك نايب السلطنه ( عليرضا قاجار ) كه در 25 شعبان 1327 به ثقة الاسلام نوشته و خبر داده است كه محمد على شاه مخلوع از ايران بيرون رفت ، به نجف نوشته است . »\r\nنجف اشرف ، خدمت باسعادت اعضاء محترمه هيئت علميهء دامت فيوضاتهم ، بعد از عرض سلام خالصانه مشتاقانه مصدع مىشود :\r\nدر دوازده جمادى الآخرى شرحى مفصل عرض كرده‌ام كه به نظر فيض اثر رسيده اگرچه موقع بعضى از مندرجات آن تغيير يافت اما اصولا مطالب آن باقى است اين است كه مجددا بعرض اين لايحه مصدع مىشود :\r\nانقلاب ممالك خاصه مملكت آذربايجان بىشبهه معلوم خدمت است شاه مخلوع كه وداع تاج‌وتخت كرده بود در 23 همين ماه ترك وطن نيز كرده خود را بلجه‌اى كه مدفن شرف او بود كشيد . . .\r\nبعد از خلع او مملكت از دست استبداد خلاصى يافته خود را بر مهد ملت انداخت و تمام انظار متوجه اين نكته شد كه ملت چگونه ادارهء امورات خواهد كرد و بعد از هزيمت يا عزيمت شاه مخلوع نظرهاى دقت بيشتر و يكى بر هزار مضاعف شده . . . دولت روس\r\n\r\n","description":"","footnote":"","page_name":" 324 ","page_number":336},
  {"content":"\r\n\r\nاو را اغفال كرد و آغوش خود را براى او باز نمود و به سفارت خودش كشيد و براهش انداخت ، و در حقيقت اين نكته تدبيرى بود كه دولت انگليس براى او كرد و عشوه بخرج داد و شاه ماتش كرد . . . ما آذربايجانى از آنجا كه از سوء اتفاق در اليانس اين دو دولت در سهم روس و با خاك قفقاز همجوار هستيم مبتلاء يك آتش سوزانى شده‌ايم كه شرارهء آن خرمن هرخشك و تر را مىسوزاند .\r\nبهانهء تخطى روسها بر خاك ايران و آذربايجان معلوم است كه چيست ، به دولت تهديد ملت را بهانه كردند و به ملت تعديات و قوشون‌كشى دولت را بهانه آوردند و بالاخره عنوان حمايت تبعهء خارجه و عدم استقرار امنيت را كرده داخل مملكت شدند و عمارت ييلاقى دولتى را كه چهارصد و چند سال است كه مسكن سلاطين ايران بود ، مركز قشون و مسكن رئيس اردو كرده بيرق دولت خود را افراشتند و در داخله و خارجه رسما و من غير رسم گفتند و مىگويند كه بعد از استقرار امنيت خواهيم رفت و ورود حاكم و عود امنيت را غايت قرار دادند .\r\nبعد از ورود حاكم و قبل از اظهار بر ايالت عده سالدات به قره‌داغ فرستادند و لدى الورود با رحيمخان اظهار خصومت نمودند و اهالى قصبه ( اهر ) را تشجيع بر مخالفت او كردند و بالايجاب آنها نيز بمقام مقاومت برآمده بعضى اسلحه و غيره از سواره رحيم خان گرفتند ، باندك فاصله با رحيمخان سازش كرده دوازده هزار تومان و و كسرى نقد و 181 نفر شتر از او گرفته و بناى حمايت از او گذاشتند و به ملت زور آورده آنچه از سواره قره‌داغى گرفته بودند با زبردستى و قوهء جبريه گرفته پس دادند ، قريب 35 نفر از محبوسين را از او گرفته روانه تبريز كردند و قونسول روس منتظر بود بلكه بكارگذارى اظهار نيز كرد كه خوب است ملت تشكرى از جنرال نمايد ، كارگذار نيز جوابهاى مسكت داد و اين كار را از امارات ضديت شمرد يعنى دشمنى در لباس دوستى . . . ( بقيه اين نامه گم شده و بدست نيامده است . م )\r\n\r\n","description":"","footnote":"","page_name":" 325 ","page_number":337},
  {"content":"\r\n . \r\n","description":"","footnote":"","page_name":" 326 ","page_number":338},
  {"content":"\r\n\r\nآرم نيابت سلطنت عظمى - نامه 89 - 25 شعبان 1327 « اين نامه چون اهميت تاريخى خاصى دارد و از طرف نايب - السلطنه اول كه عبارت از مرحوم عضد الملك عليرضاى قاجار باشد رسيده است لذا بدرج آن اقدام شد »\r\nبشرف عرض مقدس عالى مىرساند :\r\nرقيمهء محترمهء مورخه ششم شهر حال جناب مستطاب شريعتمدار عالى زيارت شد . از سلامت حالات خيريت آيات مستحضر و مسرور شدم ، اتفاقات و مشكلات هر روزى نه بدرجه‌ايست كه بتوان شرح داد ، هيچ قومى در زمان تغيير وضع دچار اين همه اشكالات نبود ، مثلا قوم انگليس يا فرانسه روزى كه با سلطان امرشان يكسره شد ديگر به آن سلطان سالى يكصد هزار تومان ندادند كه در ممالك خارجه صرف عيش و خوش‌گذرانى نمايد . يا املاك خود را در مقابل پنج كرور بملت واگذار كند ، بدبخت ملت از نو پنج كرور به قرض خود بيفزايد ، اينها كلا قسمت اين مردم بدبخت ايران است ، بقول ملكم خان ايران نفرين شده پيغمبر آخر الزمان است اگرچه بملكم گفتم اين چه حرفى است ؟ فحاشى كردم ليكن حالا معلوم مىشود چندان هم بد نگفته ، ابدا روى سعادت و خوشى در اين مملكت ديده نمىشود ، مستبد مىشويم ، بد ، مشروطه مىشويم بدتر ، خدا گواه است با اين مردم بىعلم ، مشروطه نخواهيم شد سهل است باستبداد اولى نيز بقهقرا عودت نخواهيم كرد .\r\n « خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ » \r\nاعليحضرت امپراتور روس ولىنعمت بىمنت محمد على ميرزا تلگراف كرد سالى هفتاد و پنج هزار تومان براى محمد على ميرزا كم است ، سالى يكصد هزار تومان بدهند ، گفتيم : سمعنا و اطعنا . . . دو سه روز قبل ام المومنين 216 تشريف آورده بودند بشوهرم سالى يكصد هزار تومان ميدهند به من كه هجده ماه 217 نورين نيرين را در شكم\r\n\r\n","description":"","footnote":"","page_name":" 327 ","page_number":339},
  {"content":"\r\n\r\nخود پروراندم چه ميدهند ؟ آن يكىام 218 الخاقان هم بواسطه حضرت اقدس و الا فرمانفرما عريضه داده بود ، من كه شجره طيبه اين سلسله جليله هستم در حقيقت مهد عليا و ستركبرى ميباشم ، پسرم شاه مخلوع نوه‌ام يكى شاهنشاه حاليه يكى وليعهد گردون مهد چه بايد بخورم ؟ سالى دوازده هزار تومان در بودجه باسم من بايد بنويسند ، البته براى ما هم كه متصدى نيابت سلطنت عظمى هستيم قرار درست و آبرومندى خواهند داد ، پس قوم ايران ، بايد از عهده تمام اينها برآيند و دندشان نرم شود ماليات از دهات ويران و خراب وارد خزانه عامره نمايند تا بمخارج لازمه داده شود ، به حمد الله قوم روبراه است ، چه نكرديم كه فرانسه‌ها كردند ؟ رولسيون نكرديم ، به روى دولت نه ايستاديم ، مشروطه نشديم پارلمان برپا نشد ، كودتا نكردند ، پارلمان ما را بتوپخانه نه‌بستند ، بعد دوباره مجلس نگرفتيم ، پادشاه را خلع نكرديم ، پادشاه جديد انتخاب نكرديم ، مجاهد نشديم ، آخركارى مجلس هيئت مديره برپا نموديم ( مگر نميدانيد در فرانسه يكوقتى ديركتوار بود ) پس از اقوام سايره يك نقطه عقب نمانده‌ايم ، ولى مثال ما مثال ، لم جازمه است كلمة لفظا عمل مىكند نه معنا ، روح آنكه ملل سايره را بسرمنزل سعادت رسانده در ميان ما نيست ، و آن اتفاق كه ما نداريم به حمد الله تعالى قوم روبراه است منتهى از اين يك قصور قوم بايد غمض عين بفرمائيد . ملل سايره در سايه اين اتفاق نجات بافتند ما هم در سايه نفاق بدرك اسفل خواهيم رفت و معنا و محققا استقلال خود را از دست خواهيم داد ، بسيار محتمل است كه به اين زوديها تا روسها درست مسلط نشده‌اند يك جمهوريهم سريعا باشيم . رضا نميدهم چيزى در ميان ساير اقوام باشد حيف است ملت ايران از آن بهره نداشته باشد . !\r\nاز مجلس ديركتوار عرض كنم :\r\nاز چهار ساعت به ظهر مانده الى ظهر در عمارت شمس العماره در دو اطاق تودر تو درها همه بسته هيئت مديره مركب از اشخاص ذيل مجلس رسمى دارند :\r\n1 - وثوق الدوله 2 - حشمت الدوله 3 - تقىزاده 4 - حاج سيد نصر الله 5 - سپهدار اعظم 6 - سردار اسعد وزير خارجه 7 - سردار منصور\r\n\r\n","description":"","footnote":"","page_name":" 328 ","page_number":340},
  {"content":"\r\n\r\n8 - معتمد خاقان 9 - نظام السلطان 10 - ميرزا يانس ارمنى 11 - حكيم - الملك 12 - پسر حاجى شمس كاشى 13 - ميرزا على محمد خان تبريزى 14 - صديق حضرت 15 - صنيع الدوله 16 - نواب حسينقلى خان 17 - عماد الحكما .\r\nاحدى اجازت دخول در اين مجلس ندارد . زنگ دارند ، روى ميزها يك تنگ است و يك آبخورى پر از يخ است ، برخيها قبل از ايراد نطق تمام آب تنگ را ميخورند كه گلوشان تر باشد ، مىگويند در اين محافل دربسته از حفظ استقلال ملك حرف زده مىشود خدا كند اينطور باشد ، ولى عرض كردم همه تقليدى است همه لم جازمه است ملك دارد متلاشى مىشود ، روسها در قزوين در فكر تدارك ماندن زمستان هستند ، جا و مكان براى خودشان درست مىكنند يك نفر در فكر ملك بود يعنى جناب مستطاب امام جمعه خوئى در آن مجلس شورى بوده آنچه مىگفت و مىكرد براى محافظت ملك بود ، او را هم به كلى كنار كرده‌اند بىمانع و رادع آنچه در كتب فرانسه و آلمانى و انگليسى يا در كتب مصرى از رو خوانده‌اند طابق النعل بالنعل تقليدش درمىآورند ، براى كسى كه اندك مىفهمد تحمل ديدن اين حال بسيار دشوار است ، بيست و نه كرور و چهارصد و نود و نه هزار نفر ديگر از كسى كرور نميدانند و نمىفهمند و در خواب راحت منتظرند كه از اين مشروطه درخت طوبى ميان قوم سبز خواهد شد ، خوشابحال اين مردم كه نميدانند روز پنجشنبه 23 شعبان محمد على ميرزا عازم ديار آخرت شد ، يعنى باتفاق ام المؤمنين و دو نفر از اولاد خود با حاجى محمد اسماعيل مغازه ، امير بهادر ، مجلل ، جمعى از نوكرهاى صديق راه روسيه را پيش گرفت بگوشش خواندند  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ . . .  الخ\r\nكيفى داشته است كه ولىنعمت بىمنت من ، امپراطور اعظم به من عمارتى معين كرده كه بىكرايه در آنجا خواهم زيستن ، مرگ اولىتر است من ركوب العار ، ولى يك دانهء خردل غيرت در وجود اين دشمن خدا و رسول نيست ، زياد نميخواهم بنويسم آمدند و رفتند انشاء إله تعالى باقى داستان در هفته‌هاى بعد زياده عرضى ندارد 25\r\n\r\n","description":"","footnote":"","page_name":" 329 ","page_number":341},
  {"content":"\r\n\r\nشهريور شعبان 1327 عليرضا قاجار\r\n\r\nنامه شماره 90 24 شوال 1327\r\nنامه مفصلى است كه به برادران خود به عتبات نوشته است .\r\nجناب نور چشما مكرما . كاغذ مورخ 23 ماه رمضان رسيد پارهء تفاصيل نوشته و صورت كاغذ يك نفر را كه از تبريز نوشته بودند فرستاده بوديد همه را ديدم ، برادر جان بد را ببد سپار عدو را به ذو الفقار آن شخص يا معلّم است يا هرچه . . . كارى ندارم و ابدا بددل نمىشوم\r\nتاريخ حالات مرا همه ميدانند و با نكته‌گيرى زيد و عمرو از خط خود بيرون نمىروم . از به دو مشروطه سعى من در حفظ مملكت و منع آشوب و تحذير از اقدام بكارهائى بود كه جالب مداخلهء اجانب مىشود . حرفهائى كه در سر منبر كرارا گفته‌ام سابقها بشما نوشته‌ام . كه از جمله اين بود كه مملكت را هشتاد و چند سال قبل به چهار مليون پول خريده‌ايم ، كارى نكنيد كه مملكت را در طبق گذاشته تحويل ديگران نمائيم . و من راضى هستم كه مرا در سيبريا « * » بشكستن سنگ چخماق وادار نمايند اما بيرق روس در اين مملكت نباشد .\r\nعظماى ولايت از هرطبقه اسباب توسل بقونسولخانه روس را فراهم مىآورند مانعى كه در مقابل ميديدند فقط من بودم ، نميخواهم در اين باب اطاله نمايم و تاريخ رعونت و خودستائى بنويسم . شدت ضيق اهالى و محصوريت و مغلوبيت معلوم است كه جز شهر تمام اطراف در دست دولتيان بود ، تلگراف بتهران كردم و به باسمنج رفتم و 27 روز بين الحيات و الممات بودم ، مذاكرات من در آنجا قصهء طولانى است 18 ربيع الاول 27 كه رفتن من بباسمنج محقق شد ، تاجرباشى آلمان اعضاى انجمن را\r\n\r\n\r\n","description":"","footnote":"\r\n( * ) از تبعيدگاههاى مخوف روسيه تزارى بوده است .\r\n","page_name":" 330 ","page_number":342},
  {"content":"\r\n\r\nملاقات كرد و گفت « فلانكس چرا مىرود ، من از جانب دولت خود مأموريت دارم كه اگر بما اظهارى نمايند اقدام بكنيم »\r\nسنگربستن قنسول روس بر در خانه‌اش و اظهار توحش كردن و پاره معاملات با او شدن معلوم است كه محض اجراى غرض اين نقشها را درمىآورد بعد از آنكه در باسمنج بناى مذاكرات شد ، قونسول روس با انجمن ملاقات كرد و در آخر و در 27 ربيع الاول تلگراف شاه را كه برحسب توسط سفير روس و انگليس كرده بود كه تا 6 روز متاركه بشود و آذوغه بدهند را آورد ، روساى اردو آذوغه ندادند . در ختم روز ششم كه چهارم ربيع الاخر بود ، قشون روس داخل ايران شد .\r\nشب 7 ربيع الآخر عين الدوله تلگراف امر شاه را به من داد كه مندرج كرده بود در آن لايحه‌اى كه سفير انگليس و روس به او نوشته بودند كه از جمله فصول آن اين بود : ما چهار ماه قبل بشما نوشتيم كه مشروطه را بدهيد ، بدبختى شما را و مملكت شما را گرفت و نداديد حالا نيز مىگوئيم كه اگر ندهيد توقع دوستى از اين دو همسايه نداشته باشيد »\r\nاصل نكته اينجاست شما چرا تصور نمىكنيد كه قشون « * » مراغه داخل تبريز مىشود قنسول روس حرفى نميزند ، كار مردم بشدت ميرسد تا به يونجه خوردن مىكشد كارى نمىكند ، اما وقتى كه من بباسمنج رفتم و بناى مذاكره گذاشتم ترحمشان گرفت ؟\r\nتصور كردند كه كار طورى اصلاح مىشود و ايشان از مداخله بىنصيب ميمانند آن بازى را درآوردند . اگر نمىرفتم و افتتاح باب نمىشد حالت تبريز مثل حال امروزى اردبيل بود كه رحيم خان مسلط شد و دولت روس حرفى نزد . . بعد از مراجعت از باسمنج به همان آداب قديم خود بىمداخله در كارها نشستم و تلگرافخانه نميرفتم و طرف سئوال و جواب نبودم .\r\nاما مسئله حكم‌آباد را ميدانيد كه حاجى محمود نوكر پدر و جد من است يوسف\r\n\r\n\r\n","description":"","footnote":"\r\n( * ) قشون شجاع الدوله را مىگويد\r\n","page_name":" 331 ","page_number":343},
  {"content":"\r\n\r\nو برادرش جليل پسر خواهر او هستند و از منسوبين ما محسوب مىشوند ، حسين نامى با يوسف مدعىگرى كرد ، به اجلال الملك شكايت نمود او هم آشتى داد ، حسين متقاعد نشد رفت به قنسول شكايت كرد ، جنرال اردو صبح فرستاد خانه يوسف را خراب كردند و خودش را با جليل و حاجى محمود هشتاد ساله و دو نفر ديگر گرفته بودند حبس كردند همان‌روز كه هشتم جمادى الاول بود وزرا را به تلگرافخانه طلبيدم كه در اين باب مذاكرات نمايم اعتنا نكردند .\r\nسردار و سالار نيز همان‌روز متوحش شده و كنكاش مىكنند كه بشهبندرخانه بروند . . . [ در اين‌جا دو صفحه از مطلب گم شده . م 
  ] . . . دنباله صفحه‌هاى گم‌شده اين است « آيا ممكن بود كه حجج الاسلام از رأى مشروطه‌طلبى خود عدول نمايند و آيا امكان داشت كه تبريزى يا رشتى و اصفهانى تمكين به استبداد بكند . . شما را به خدا تصور نمائيد كه چه مقصودى غيرصحيح مىتوانستم بگيرم ؟ تلگراف رمز مستشار الدوله كه به تقىزاده كرده فعلا نزد من حاضر است ( زيرا رمز را من ميدانستم ) كه گفته احتمال مىرود كه روس حمايت از شاه نمايد و كار به جاهاى بد بكشد ، خود تقىزاده كه آن‌وقتها مدير امور بود چندين‌دفعه به رشت و اصفهان تلگراف كرد وضيع و فقير قبول نكردند همهء مردم احتمال خطر عظيم مىدادند و مىگفتند اين اردوها به سمت طهران ميرود و مغلوب مىشود و استبداد بشدت عود مىكند كسى غيب نمىدانست و گمان نمىكرد كه چه‌ها واقع خواهد شد . اين است طهرانىها مىگويند كه ما فشنگ نداشتيم و اگر يكساعت مىگذشت ما تسليم مىشديم ، شاه را فريب دادند رفت سفارت روس ، روس وعده داد كه شصت هزار سالدات داخل مملكت مىكنم و شما را مستقل مىكنم ، به اين فريب آنجا رفت ، خبر به پطر ( پطرسبورغ - م ) دادند از آنجا به لندن گفتند ، دولت انگليس منع از حمايت كرد و پولتيك خود را از پيش برد .\r\nعزيز من ، چنان نيست اين مطالب را ندانيد ، روس در دست انگليس آلتى بيش نيست ، هرچه او مىگويد او نيز همان را مىكند و دسيسهء خرج پولتيك دست انگليس است و همه اين كارها را او فراهم مىكند .\r\n\r\n","description":"","footnote":"","page_name":" 332 ","page_number":344},
  {"content":"\r\n\r\nدر خاطر نداريد كه قبل از رمضان بشما نوشتم كه نهنگ و خرس از سروپاى ملت چسبيده و گرمها به تن ملت افتاده و اهالى جمعى تماشاچى ، طايفه‌اى مسخره‌چى و طايفه دماغ خود را گرفته كه تعفن است و جماعتى از دور ايستاده گريه مىكنند .\r\nنمىدانم اشخاصى كه طرفدار انگليس استاد روس هستند چرا در زبانها نيستند اشخاصى كه بر ضد روس مدت سه سال كلنگ زده خار چشم مىشوند . ؟\r\nاز سيزدهم ماه مبتلا بمسئله كليسا هستيم ، سواد رقعه خودم را كه بكارگذارى نوشته بودم ، براى شما فرستاده‌ام ، قنسول روس چندين‌دفعه گلهء آن را كرده كه فلانكس چرا رقعه به اين تندى نوشته است .\r\nبرادر ، تمام دولتيان و استبداديان خون مرا ميخوردند . . . و در اين كار آخر كه من بالمره خود را از انقلاب كنار كشيده بودم ، كاغذى كه از شهر بشجاع الدوله نوشته بودند و در پوستخانه بدست آمده موجود است كه در حق من چه نوشته‌اند .\r\nكاغذى كه شجاع الدوله به من ايامى كه در باسمنج بودم نوشته باز موجود است كه مرا تهديد كرده كه اگر مسلط شدم اولا شما را چنين مىكشم و ، و ، و ، قشون قره‌داغ در طسوج بودند به‌بينيد چه مىگويند . و چه مىكرده‌اند كه ما جان تبريز را بلب رسانيده بوديم و زنها از عهده مجاهدين برمىآمدند فلانكس رفت عين الدوله را فريب داد و چنين و چنان كرد . به حمد الله خداوند به من عزتى داده مردم نمىتوانند تحمل نمايند .\r\nخانه‌ام سالم مانده ، به حمد الله بعضى مردم عرايضم را شنيدند و مختصر آبروئى به حمد الله خدا مرحمت فرمود . . .\r\nحضرات آيات اللّه حجج الاسلام عتبات اظهار مرحمت ميفرمايند و بارها هيئت علميه ميرزا احمد و غيره از قول حضرات حجج الاسلام نقل كردند كه ما بوجوه ( ناقابل ) فلانكس كه در تبريز است نازش داريم . آيا روا ميدانيد كه سايرين حسد نكنند و سكوت نمايند ؟ پاره موقوفات كه در دست من است ، شجاع الدوله توقيف نكرد ؟ و در تمام اطراف و اكناف شهرت ندادند كه فلانكس را گرفتيم ، كشتيم ، دار زديم و ، و ، و ، چه كنم\r\n\r\n","description":"","footnote":"","page_name":" 333 ","page_number":345},
  {"content":"\r\n\r\nخداوند مرا مشروطه‌طلب و اصلاح‌جو قرار داد باز چه كنم كه سعى دارم كه مشروطه بشود ، تا دين اسلام و مذهب جعفرى برقرار شود . نه معاضدت عمومى ميتوانم بكنم نه ترك حمايت از مظلومين و نه ترك مشروطه ، در اين ميان بايد هدف تير مصائب شد و الحكم للّه . . .\r\nاما مسئله وكالت كه گويا من اسباب فراهم مىآورده‌ام كه وكيل بشوم حضرت امير المؤمنين عليه السلام مىفرمايد « و لقد ضحكنى الدهر بعد ابكائه » سبحان الله هزار سبحان الله ! من بر بكر وكالت راضى نشدم حالا براى بيوه‌اش جان‌بازى مىنمايم ؟\r\nدر اول امر شب غره رمضان 1324 در انجمن داد زدم كه من نه وكيل انجمن مىشوم نه وكيل دار الشورى ، با وجود آن از طبقه علماء نمره من از همه بيشتر بود ، باز قبول نكردم . در انجمن جمع شده به زور چماق مرا با حاجى ميرزا حسن مجتهد مجبور مىكردند كه بايد برويم باز قبول نكردم . براى انجمن در عين بحبوحهء قدرت تكليف كردند سرباز زدم .\r\nدر انتخاب سابق انجمن ، هواخواهان من بشدت انكار كرده و مخصوصا جمعى ننوشتند ، جمعى را مانع شدند ، با وجود اين رأى باسم من نيز بود و قبول نكردم [ صفحه 11 و 12 نامه مفقود است - م 
  ] در همان اوقات دلايل عدم صلاح آن را نوشتم و درثانى به حمد الله تلگراف حضرات حجج الاسلام نيز رسيد كه تصديق نفرموده بودند ، صاحب ورقه فراموش كرده كه اين حرف به حجج الاسلام نيز برمىخورد . حالا نيز مىگويم دولت مستأصل تجار مستهلك و همه مقروض خارجه و غالب تجارت داخل و خارج با روس و احتياج ما از همه گذشته در قند و چائى و نفت بر روسيه معلوم و عدم انقياد مردم بر احكام بىشبهه ، آيا كدام قوه مجريه تجار را مجبور مىتوانست بكند كه با خاك روسيه تجارت نكند و يا كدام آحاد و افراد ملت را مجبور مىتوان كرد كه چايى نخورد و نفط نسوزاند ، . آيا رعيت روس را منع ميتوان كرد مال روس را وارد ايران نكند ، آيا روس قدرت نداشت محض براى كوبيدن ايرانى فقط قند و نفط [ نفت 
  ] را يا بقسمى ارزان وارد بكند كه همه آذوقه ساليانه را بخرد يا چنان منع نمايد كه نشانه‌اى از آن در مملكت پيدا\r\n\r\n","description":"","footnote":"","page_name":" 334 ","page_number":346},
  {"content":"\r\n\r\nنشود ؟ در كدام تاجر اين قدرت بود كه قروض خود را ببانگ روس بدهد و از او قطع علاقه نموده با رعيت انگليس تجارت نمايد ؟\r\nآيا اين‌همه استعداد داخله كه از ايران بروسيه مىرود . اگر دولت روس در ازاء اين حركت آذربايجانى ، او هم مال ايران را منع مىكرد چه مىكرديم ؟ و اگر بهانه طبى درآورده مىگفت :\r\nميكروب فلان مرض مثلا در شيرين‌بار است [ ميوه‌جات - م 
  ] و ممانعت مىكرد يا گرانتين مىداد چنانچه وقتى بفرشها داد و ضايع كرد چه مىكرديم ؟ رشتىها كه پيش قدم بودند و اين اجازه از آنها بود چرا نتوانست بكند ؟ همان‌روز كه صحبت بايقوت « * » در ميان بود ، بانك روس وجه براتى كه مردم بخارجه مىخواستند ، پول امپريال خواست و به قران راضى نشد آيا تمام نبضها ساقط نشد ؟\r\nحقيقتا نهايت بىملاحظه‌گى است كه انسان محض اينكه بيچارهء را متهم نمايد مرتبهء دانش خود را بر مردم بنمايد ، عجب است كه ملتفت بىثباتى خود ابدا نيستيم در اوايل مشروطه در مجالس ختم ، چائى دادن را موقوف كردند و دو سه ماهى رفتار شد در درثانى بالمره فراموش گرديد و چائى مجددا معمول شد ، حتى جناب حاج مهدى آقا كوزه‌كنانى در تعزيه مرحوم حاجى ملا احمد پلو نيز داد . كار ما كار اطفال است كه محض هواوهوس اقدام بكارى مىكند وقتى كه ديگرى منع كرد بدش مىآيد و تكذيبش مىكند و در آخر مىبيند كه حق بجانب كى بوده . . . بارى اينها مطالبى است كه مجملا بشما نوشتم و جزئيات مطالب را سابقا كرارا نوشته‌ام اگر لازم دانيد به مراكز عاليه و پاره اشخاصى كه صلاح دانيد ارائه نمائيد\r\nاين مطلب را همه ميدانند و محتاج به مذاكرهء نيست كه دول خارجه با ما هزارگونه مخالفت دارند ، از دينى و پولتيكى و منافعى و رقابت ملكى و توسعهء تجارت و غيره كه دولت انگليس و روس هركدام از سمتى داخل مملكت شده و وزراء نيز هركدام تابع\r\n\r\n\r\n","description":"","footnote":"\r\n( * ) تحريم\r\n","page_name":" 335 ","page_number":347},
  {"content":"\r\n\r\nخيالات يكى از اين دو بود ، چنان كه همان اوقات هيچ‌كس در فكر مملكت نبود و ملك ميرفت حالا نيز بهمان‌شكل است .\r\nآقايان مدتها در اين آرزو بودند كه مداخله در امورات داخله نمايند ، تا اينكه اين مقدمات پيش آمد ، و مقدمه مشروطه بميان آمد ، اين دو دولت آليانس كردند و مملكت را قسمت نمودند ، آذربايجان مركز بلا شد تا محصور گرديد ، بعد ساير امورات شد كه شد .\r\nدر ماه شعبان 1327 سالدات روس به اهر رفت و ظاهرا با رحيم خان كمى ستيز كرد درس او را داد و نايب قنسول با رحيمخان دست‌بدست داد و عكس انداخت ، از آنجا سر طايفه محمد خانلو رفت و شبانه سر آبادى ريخت ، دختر على خان و چند نفر ديگر را كشت ، هم در آن ايام جمعى از سالدات بسراب رفت و در قصبه به بهانه حفظ آگنت كه تازه معين كرده‌اند اقامت نمود .\r\nشهر رمضان ناخوشى رحيمخان و لغوه كردن او معروف شد ، قنسول روس طبيب فرستاد و بعد از رسيدن طبيب به دو روز رحيمخان حركت به سمت اردبيل كرد و پس از آنكه در شهر اين خبر منتشر شد قنسول كاغذى به رحيمخان نوشت به اين مضمون كه اگر صدمه جانى و مالى بر تبعه روس برسد شما و وراث شما مسئول آن خواهيد بود و اين كاغذ را به ايالت فرستاد كه بفرستيد من اين فقرات را متواليان به شما نوشته‌ام ، چون فاصله زياد است در خاطرم نمانده . . .\r\nالبته مسودهء شرحى را كه بهيئت علميه نجف نوشته‌ام داريد ، در آن مشروحه غير از دعوت به اعزام جمعى از نجف كه بهمدستى جمعى از اهل مملكت اسلام ما بين شاه و رعيت بدهند . به ساير مطالب نيز اشارات شده بود كه مردم به ضيق افتاده‌اند و احتمال مخاطرات عديده مىرود و بايد انقلابيون را اسكات كرد .\r\nكار شاه يك‌طرفى شد و حاجتى بر آنچه من تصور مىكردم نماند ، اما ساير مطالب كماكان باقى مانده و علاجى بر آنها نشد . اگر مسودهء آن را داريد اعاده نظر نمائيد . .\r\n\r\n","description":"","footnote":"","page_name":" 336 ","page_number":348},
  {"content":"\r\n\r\nدر آخر نوشته‌ام روس رفتن قشون خود را موكول به آمدن حاكم مىنمايد فرضا اگر تمام قوشونش برود و يك سالدات بماند براى او كافى است .\r\nدر اوايل امر ، با دو قنسول روس انگليس شش دفعه ملاقات شد يعنى آنها منزل من آمدند و همه را سخت شنيدند و در بعضى آنها اقبال لشگر و جمعى ديگر بودند ، چه‌ها گفتم همه معلوم است و عند الصباح يحمد القوم السرى و ينجلى عنهم غلالات الكوى . . .\r\nخيلى نوشتم عفو فرمائيد . اين مطلب را بشما مىنويسم كه عين الدوله اگر مشروطه طلب نبود ، حامى ملت بوده با شاه مخلوع بجهاتى كه ميدانيد نهايت ضديت داشت و خيلى مايل اصلاح بود ، چنان كه در اين مدت مأموريت حكمى بجديت نكرد باز ميگويم مشروطه‌طلب نبود اما بسيار مستهجن است كه او را نظير شجاع الدوله گرفت و او را طرد ، و اين را جلب كرد . على [ متأسفانه چهار صفحه از اين نامه مفقود شده است - م 
  ]\r\n\r\nنامه شماره 91 - 27 شوال 1327\r\nبه برادرش به نجف مينويسد\r\nخدمت جناب مستطاب شريعتمدار آقاى آقا محمد محلاتى سلام وافر دارم ، و از حفظ الغيبى كه ايشان كرده‌اند خيلى ممنون شدم خداوند توفيق كرامت فرمايد .\r\nسلام خالصانه مرا خدمتشان برسانيد و عرض بكنيد :\r\n ترك جان و بذل و مال و نام و ننگ * در طريق عشق اول منزل است . \r\nبنده شخصى هستم كه در لباس فقر كار اهل دولت مىكنم . خود را از انقلابات دور كردم و داخل انقلابيون نشدم و در اين عرصات به حمد الله جانى بسلامت بدر بردم و حفظ آبروى خود و ملت و آباء و اجداد خود را كردم . و مانند بعضى اشخاص حكمها نكردم و تمام اتكالم بعد از فضل الهى و توجه ائمه هدا عليهم السلام بر انفاس قدسيه حضرات آيات الله حجج الاسلام اجل الله شأنهم بود و هست و آن تلگراف‌هاى مفصل كه\r\n\r\n","description":"","footnote":"","page_name":" 337 ","page_number":349},
  {"content":"\r\n\r\nدر جواب مشير السلطنه « 1 » گفته‌ام برهان قوى است و آن تلگراف ديگر كه بفرمان‌فرما گفته‌ام در عقايد بنده كافى است . در موقعى كه اشخاصى كه خود را بستهء حجج الاسلام ميدانستند ، اجتهاد در مقابل نص كرده از فرمايشات ايشان تمرد كردند . . منكه بزعم ايشان از ايشان قدمى دور تر بودم سينه سپر بر ملامت كرده با كمال جدوجهد مطاوعت و انقياد كردم و كليات را ابلاغ نمودم و رسالهء « لالان « 2 » » را نوشتم و آنچه از دستم برمىآمد كردم .\r\nاگر در اين بين مغرضى حرفى زد كارى به او ندارم ، بابى گفتند ، مركز غيبى گفتند ، ترهات و مزخرفات نوشتند هيچكدام را به حمد الله اعتنا نكردم ، بلى راست است فحش نگفتم و دشنام ندادم و قول خداوندى را كه ميفرمايد  « فَقُولا لَهُ قَوْلًا . . . »  را ترك نكردم . ايامى كه در باسمنج بودم شهريان با عجز و لابه با شاه مخلوع مذاكرات كردند ، حتى گفتند استبداد شما براى ما خوشتر است تا آمدن قشون روس ! ؟\r\nبنده در باسمنج در بحبوحه اردوى استبداد همه را سخت گفتم ، به شرحى كه ملاحظه فرموده‌ايد فقط « آمديم اى شاه را . . . » نوشتم و آن هم در راه ملت و نان‌خواستن بود .\r\nشما را به خدا با فحش گفتن اگر كارى از پيش ميرفت در عرض سه سال از پيش رفته بود ، در حالتى كه اردو ، دور شهر را گرفته و گلوله‌ريزى ميكردند ، چارهء جز با زبان خوش گفتن بود ؟\r\nو حال آنكه باز در همه تلگرافات مشروطه را بدون تملق ميخواستم ، بارى اطاله بيشتر از اين حسنى ندارد .\r\nبنده درپى اسم بلند كردن نيستم و بارها گفته‌ام اسمى كه پدرم براى من گذاشته كافى است به حمد الله موقع احترامى كه داشتم طرف مقابل از من ملاحظه داشت ، ادب مىكردم ، ادب مىكرد ، با وجود آن در يك تلگراف كه سهو شده چاپ نكرده‌اند ،\r\n\r\n\r\n","description":"","footnote":"\r\n( 1 ) يك تلگراف بعد از بتوپ بسته شدن مجلس و تلگراف حاد ديگر از باسمنج كرده است\r\n( 2 ) اين رساله مهم در اين كتاب آورده شده است\r\n","page_name":" 338 ","page_number":350},
  {"content":"\r\n\r\nشاه مخلوع به من گفت :\r\nآنها را ثقة الاسلام صورى بداند [ يعنى جدى نگفته است - م 
  ] . . . حكايت اردبيل را مكررا نوشته‌ام رحيمخان و شاهسون متفق شده وارد اردبيل شدند .\r\nفتح السلطان « 1 » حاكم با جمعى كثير و اعضاء انجمن به قنسولخانه روس رفتند .\r\nسردار ملى هم از روى ناچارى از اردبيل بسلامت بيرون رفت . بسراب تهيه لشگرى فرستادند ، شجاع الدوله از مراغه حركت بجانب سراب كرد و بعيد نيست امروز و فردا وارد اردبيل شود .\r\nاز سراب جمعى به سمت شهر كوچيدند و مىكوچند ، ديروز چهارشنبه 26 ماه پانصد نفر سالدات و 200 نفر قازاق و دو توپ از جانب دولت روس وارد اردبيل شد و چند روز قبل 50 نفر سالدات از تبريز براى محافظت آگنت روس بسراب رفت استعداد دولت نيز از طهران برياست سردار معتضد از جانب آستارا مأمور شده‌اند ، پناهى بجز خدا نيست . اختلال امور داخله تبريز زياده از حد است ، هيچكس مطيع كسى نيست و مردم تمام مات و مبهوت ، با وجود اين رجاى واثق بر اين است كه انشاء اللّه كارها اصلاح شود . و نبايد مأيوس شد .\r\nباران رحمت بىحساب الهى متواليا مىآيد . هوا هنوز سرد نيست و احتياجى به آتش خارجى نداريم . و با سوز دل خودمان گرم مىشويم .\r\nدختر آقا يحى ، دو ماه خود را تمام نكرده با سياه‌سرفه يكدر « 2 » جهنم را بست . .\r\nبا اين پوست 9 جلد رساله « لالان » و نه جلد « الحق يعلو » كه در پاريس چاپ كرده‌اند و و مولفش را نمىدانم كيست ، فرستادم . على\r\n[ كتاب اخير اشتباها در كتاب زندگىنامه به خود شهيد ارتباط داده شده است . م 
  ]\r\n\r\n\r\n","description":"","footnote":"\r\n( 1 ) در تعليقات معرفى شده است\r\n( 2 ) نوه‌اش بوده\r\n","page_name":" 339 ","page_number":351},
  {"content":"\r\n\r\n\r\nنامه شماره 92 - 4 ذى قعده 1327\r\nامر اردبيل به حمد اللّه به خوبى گذشت ، صورت تلگراف جناب رشيد الملك را در صفحه جداگانه فرستادم ملاحظه مينمائيد . . چند روز قبل به شهر خبر رسيد كه سامخان قره‌داغى به سمت اودلى جيزق و يجنيار ( موجونبار ارمنىنشين ) حمله مىآرد از اطراف هم دهاتيان به شهر ريختند ، جنرال قونسول روس فورا بايالت خبر داد كه بر محافظت موجونبار قازاق ميفرستم ( بملاحظه هم‌مذهبى ) ، و از ايالت معدودى نماينده خواست كه ايالت داد قازاق سر موجونبار رفت و معلوم است كه محافظت كرد اطلاع ندارم ، اما اودلى جيزق بغارت رفت . [ چون ارمنىنشين نبوده - م 
  ]\r\nديروز شنيدم كه از سردار ملى صد نفر سوار خواسته‌اند كه به سمت سامخان بفرستند سردار ملى حقيقته يك فداكارى كرد كه به قنسولخانه روس « * » نرفت و به تبريز آمد ، اين شخص مردى است جوان و بىتجربه و قدرى زودباور مربى هم ندارد .\r\nمدتها است عقيده جمعى اين است كه بايد بسردار و سالار پاپى شد چنانچه قونسول روس اوايل كار پاپى مىشد و آن مقدمات فراهم آمد و من هميشه طرفدار آنها بودم و چه حفظ الغيب كردم و با قونسولهاى روس و انگليس چه صحبت كردم اعاده آن بى جا است و از آن ببعد قونسول روس ديگر از من قطع مراوده كرده و ابدا تردد ندارد .\r\nدليل اين مطلب است يا نه سر جاى خود بماند . . . بارى بعضى از اشخاص بملاحظهء سوابق پارهء اعمال كه باسم آنها كرده شده و بعضىها بملاحظه اينكه حضرات مخل آسايش هستند درصدد تضعيف آنها بودند ولى آنچه عقيده صريحه من بود اين بود كه بايد اين دو نفر بطهران بروند و در دربار شاهى شغلى باشان ، بىمسئوليت با مواجب معتدبه بدهند و يا اينكه اگر مىتوانند در تبريز آنها را كارى مرجوع بكنند و محدود نمايند و چون آنها بر سر اعضاء خود مسلط هستند اداره خود را محدود ميكنند بدبختانه اولى را نكردند و دومى را هم يا نكردند يا نتوانستند ، كارى ندارم تا اينكه سردار را به اردبيل فرستادند رفت و\r\n\r\n\r\n","description":"","footnote":"\r\n( * ) منظور قونسولخانه اردبيل است\r\n","page_name":" 340 ","page_number":352},
  {"content":"\r\n\r\nبرگشت بعد سالار را با آنچه ميخواست دادند روانه سراب كردند . . حالا انتظام مملكت لازم است و بعقيده من از جانب حضرات آيات الله اگر دستخطها به انجمن و سردار و سالار شرفصدور يابد خيلى لازم است به اين مضمون كه همت شما بود كه چنين‌وچنان شد حالا خانه از خودتان است مملكت را امنيت بدهيد تا بهانه مهمان قطع شود و بايد هركس به اندازه خود سعى در اصلاح و اسكات فتنه نمايد و ، و ، و ، آنچه مقتضى ميدانند . . .\r\nپاره حركات كه در سابق اتفاق افتاده و حالا نيز گاهى اتفاق مىافتد مىدانيد كه مرد عاقل متدين به آنها راى نميدهد و نمىپسندند و به اين ملاحظه بود كه جمعى خود را بكنار كشيدند ، اما از انصاف و حق نمىتوان گذشت كه از آنهمه پافشارىها و حفظ ناموسها و بذل جانها و حفظ مملكت نمىتوان اغماض كرد و نمىتوان هباء منثور كرد . اين است عقيده من و جمعى بر اين است كه بايد با حكمت عمليه و وعظ و نصيحت كار رجوع كردن و امثال آن بايد اين قسم اشخاص را اصلاح كرد و حتى به ايالت گفتم كه بايد مثل گربه كه ما تركها « پشيم « * » پشيم » مىگوئيم بايد استمالت كرد و و انصافا ايالت نيز به همين وتيره است .\r\nسردار را هم واداشته‌ام كه تمكين صرف باشد و اطاعت محضه نمايد تا خدا چه خواهد مجملا پاره دستخطهاى ملاطفت‌آميز مخصوصا بسردار و سالار خيلى لازم است ، اين مطلب را كرارا سر منبر گفته‌ام حالا هم مينويسم و مظنه نوشته‌ام كه بايد مهمانهاى قوىپنجه را كه زور و زر نداريم با قطع بهانه از خانه بيرون نمائيم و قطع بهانه نميشود مگر با امنيت مملكت ، آن هم نمىشود مگر با آسوده نشستن خودمان .\r\nكسانى كه مسئله مشروطه را القاء انگليس ميدانند بايد اين مطالب را هم بدانند كه روس در دست او آلتى بيش نيست و چون روس مقروض انگليس است و در تحت حيل و دسايس او مقهور ، مجبور است كه هرچه انگليس ميگويد بكند . اما در ضمن از اجراء خيالات خود نيز فارغ نيست ، مادام كه پولتيك انگليس برنگشته روس نمىتواند تمرد نمايد ، ابدا جاى وحشت از اين نيست كه شاه مخلوع مراجعت مىكند\r\n\r\n\r\n","description":"","footnote":"\r\n( * ) گربه‌ام ، گربه‌ام\r\n","page_name":" 341 ","page_number":353},
  {"content":"\r\n\r\nو روسها حمايت از او مىكنند زيرا اگر روس اين عرضه را داشت در همان ساعت اول كه شاه مخلوع به آنها پناه برد اين كار را ميكرد و آن وعده كه به او داد و او را از تاج‌وتخت خود دور كرد بجا مىآورد ، اما انگليس نقش خود را زد روس را فريب داد تا او شاه مخلوع را فريب داد وقتى كه صيد به نشان‌گاه آمد كرد آنچه مقصود خود بود . انگليس براى محافظت هند مجبور از هرگونه اقدامات است و نهايت ملاحظه از تسلط روس بر آذربايجان و خراسان دارد و تا جان دارد نخواهد گذاشت كه بر اين دو ايالت مسلط شود و ابن ظاهرسازيها همه مبنى بر پولتيك است و يكى از آنها اين است كه ميخواهد خود را خوش‌مرد و روس را بدمرد نمايد ، چنان كه من به قونسول انگليس گفتم كه ما با شما پنجاه سال است جنگ كرده‌ايم با روسها هشتاد و چند سال است با وجود قرب عهد جنگ با شما آن را فراموش كرده‌ايم ولى جنگ روس را در خاطر داريم ، چرا كه آنها هميشه جالب نفرت بوده‌اند و شما جالب محبت » با وجود اين مقدمات باز از مكر دشمن نبايد آسوده نشست و نبايد خود را به تنبلى زد و در فكر نشد ، روسها دائما در اجراء نفوذ خود اصرار دارند و بهرشكل است ميخواهند مردم را جلب نمايند . . اين حركات ناملايمانه ما « * » نمىافزايد مگر قوه خصم را و البته خيلى مردم هستند كه در نهايت استيصال هستند اما باز غيرت مليت مانع از رو كردن به سمت حضرات است و نمىكنند و نخواهند كرد . اما چه كنيم با حريف قوىپنجه كه او دائما در دراز كردن دام است و ما ملتفت نيستيم ما قوهء عسكريه نداريم قوه عقليه ما هم در مقابل قواى جسمانيه جهيلانهء ديگران چه خواهد كرد ، فعلا تدبيرى غير از جلوگيرى و استمالت از منتفذين هردو طرف چاره ديگرى نيست ، اين است عقايد من از اول تا به امروز و ان كره الغافلون ، ، ، اعضاء انجمن به حمد إله انتخاب شده به اين ترتيب نمره درآمد :\r\n1 - آقا ميرزا حسين واعظ 2522 راى 2 - آقاى امين التجار 1723 راى 3 - آقا شيخ سليم 1319 راى 4 - جناب حاجى ميرزا حاجى آقا ميلانى 1271 راى -\r\n\r\n\r\n","description":"","footnote":"\r\n( * ) يعنى حركات مذبوحانه ما قوت دشمن را اضافه مىكند\r\n","page_name":" 342 ","page_number":354},
  {"content":"\r\n\r\n5 - آقا ميرزا محمد تقى 1105 راى 6 - حاج رحيم آقا بادكوبه‌چى 970 راى 7 - حاجى ناصر حضرت 913 - 8 - حاجى نظام الدوله 900 راى 9 - اقبال لشگر 850 - 10 حاجى محمد على بادامچى 792 - 11 جناب حاج ميرزا ابو الحسن انگجى 684 - 12 - مشير السادات 612 - 13 - اجلال الملك 559 - 14 - آقا سيد محمد خامنه‌اى 539 - 15 - شيخ حسينعلى واعظ 480 - 16 - حاجى رسول صدقيانى 483 - 17 - رحيم آقا قزوينى 478 - 18 ثقته الملك كارگذار 459 - 19 - حاجى حسين خطائى 439 - 20 بنده حقير 434 . . .\r\nآنچه لازم بود 9 نفر بود كه در اقبال لشگر ختم است ، حاجى سيد حاج آقا استعفا كرد نوبت بحاج محمد على رسيد . با وجود اينكه سر منبر گفته بودم كه مرا انتخاب نكنند باز بعضى هوس كرده نوشته بودند و حال آنكه اگر نمره اول هم باسم من مىشد قبول نمىكردم ، چنان كه تا حال نكرده‌ام بقول يكنفر « مردم را واداشتيم آقا نشد ! ! ! » پائين‌تر از اين اشخاص خيلى است اما صورت عمومى ندارند و اين آخرىها هم لازم بود .\r\n\r\nنامه شماره 93 - 15 ذى قعده 1327\r\nبه برادرش مينويسد :\r\nكاغذهاى شخص شما و جناب حاجى نصير الممالك رسيد ، از وضع مملكت چه بگويم ، روسها دائما تزييد قوا در اردبيل كردند آنچه كردند و با دسيسه داخل شدند صبر كردند بعد از آنكه تمام شهر اردبيل بغارت رفت قازاق آورده صورت ظاهرى امنيت دادند و بارها نوشته‌ام كه اين خيال حضرات براى مركز آذربايجان بود آن وقت خدا نخواست بالاخره به اطراف توسل جستند در شهر تبريز نيز بهروسيله هست مردم را جلب مينمايند شنيدم هنوز تحقيق نكرده‌ام كه بعضى فواحش « * » را بباغ شمال آورده و قيمت معين كرده‌اند از سه منات الى يك منات و مسكرات آورده به حساب ارزانتر از ديگران ميفروشند معاذ الله اگر راست باشد چه‌قدر اسباب جلب مردم هرزه و اشرار خواهد شد .\r\n\r\n\r\n","description":"","footnote":"\r\n( * ) ماتيشقا\r\n","page_name":" 343 ","page_number":355},
  {"content":"\r\n\r\nمذاكرات كليسا را كرارا بشما نوشته‌ام ، برادر جان براى من جز گفتن و نوشتن بهره ديگرى نيست « طالع ضعيف خصم قوى دوست دشمن است » ديروز به انجمن رفته پاره مذاكرات را كردم قرار شد امروز به ايالت بروم و پاره اقدامات بشود تا خدا چه خواهد . . كار وكلاى آذربايجان هم از قرارى كه مىشنوم زار است ، راستش را بشما بگويم : اشخاص كه انتخاب شدند اولا با چه دسيسه و تقلبات . ثانيا بچه بىلياقتى و بىكفايتى و بىعلمى تشريف دارند آن رفيق معهود صاحب ورقه ابدا حق عضويت انجمن را كه تحصيل كرده بود نداشت : زيرا كه داراى شرائط انتخاب نبود نه ملك داشت نه ماليات‌بده بود با نيتى و مقصدى اول او را داخل انجمن كردند و اسم گذاشتند كه حياط ملكى به او بخشيده‌اند و حال آنكه بالمره دروغ بود ، بعد اعضاء ، يكنفر « معين » كوميته ترتيب داده اسم پاره اشخاص را بمردم نويساندند كه از جمله مدير مساوات و مدير نجات و شيخ رضا دهخوارقانى و امثال او بودند كه دو نفر اولى اولا : معروفيت ندارند ثانيا ابدا خبرت و بصيرت از وضع آذربايجان ندارند بالجمله سعى كردند كه پارتى خود را محكم نمايند در دوره ثانيه انتخاب ، تقلبات كردند تا قرعه باسم هواخواهان و همياران خودشان برآمد .\r\nرفيق . . . . از نهايت دست‌پاچگى نخواست اعتبارنامه بگيرد 400 تومان پول نقد گرفت و راه خود را كشيد ماهى صد تومان هم در دار الشورى خواهند گرفت . اين تجارت چه ضررى بايشان دارد ؟ بقول خودمان « آباد اولسسا 219 بلبليم خراب اولسا بايقوشى » عقيده جمعى بر اين است و هو الحق كه انتخاب اعضاء براى دار الشورى مادة غلط شده . گذشته از معنى به علت اينكه انتخاب را يا انجمن بايد بكند ( اگر تأسيس شده ) و الا در تحت نظارت حكومت و معارف شهر بايد انتخاب شود . اعضاء انجمن فقط 7 نفر بودند ، باقى استعفا كرده بودند ، هفتمين همان مولانا بود كه از اصل عضويت قانونى نداشت و انتخاب وكلا در تحت نظارت همچو انجمن غيرقانونى شده اعضاء انجمن 12 نفر بودند 4 نفر استعفاء كرده بودند مانده بود 8 نفر و قانون بر اين است كه اگر دو ثلث اعضاء حاضر يا موجود نباشند انجمن رسميت نخواهد داشت يك نفر نيز\r\n\r\n","description":"","footnote":"","page_name":" 344 ","page_number":356},
  {"content":"\r\n\r\nحالش آن بوده كه گفتم ماند 7 نفر « * » فلميشد قانونيا\r\nحال آن شخص سيد كه همهء اين پارتيها دور سر او مىگرديد معلوم است كه از انقلابيون سخت است و در تهران شيوه‌ها زد اما امروزها از آن هوا افتاده و رنگ معتبرى ندارد .\r\nشما را به خدا سهو بزرگ آقايان طهران خاصه همان شخص را ملاحظه نمائيد كه شاه مخلوع را عوض اينكه يا در ايران حبس نمايند يا به ممالك دوردست كوچك آزادى طلب نفى نمايند بدامن دولت روس انداخته و به خاك او فرستاده و تحويل او كردند از آن آقا بپرسيد كه آيا اين كار خيانت يا جهالت است يا آنچه او فرض كرده ، تهمت مىزنند . . .\r\nخيلى تلاش دارم بلكه به زيارت مشهد مقدس يا لااقل زيارت حضرت معصومه بروم اما خدا سياه كند روى تنك‌دستى را كه حقيقتا ده تومان پيدا نمىتوانم بكنم و دلم گرفته نزديك است ماليخوليا بياورم نمىدانيد در چه عذاب هستم . نه تحمل سكوت دارم نه قدرت نطق ، گوشه خانه نشسته‌ام از تهمت مردم در عذابم و متصل در زحمت ، از مداخله شرعيات سه سال است كه دست كشيده‌ام اما در كليات در نهايت درجه اصرار دارم كه امورات شرعيه بر وفق شرع و محول بر شريعت بشود . على\r\n\r\nنامه شماره 94 22 - شوال 1327\r\nدر موضوع ساختمان كليسا در باغ شمال كه در نامه ذكر شده و گويا كارگزار هم دخالت كرده است اين نامه جواب قونسولگرى روس است .\r\n\r\n\r\n","description":"","footnote":"\r\n( * ) تفنن ادبى كرده و فارسى را عربى\r\n","page_name":" 345 ","page_number":357},
  {"content":"\r\n\r\n\r\nنامه شماره 610 22 شوال 1327\r\nاز مضمون مراسله شريفه مورخه 16 شهر حال 1116 آن‌جناب دوستار استظهارى لازم به عمل آمد ، جوابا با نهايت توقير و احترام زحمت‌افزا است بطوريكه در ملاقات حضورى شفاهى اظهار داشته‌ام در باغ شمال بناى مخصوص براى كليسا نشده و بلكه براى اينكه سالدات و قزاق از اجراى آئين روحانى مجبورند روى سه ديوار كه در يك نقطه باغ شمال بود چند تير انداخته و پوشانيده شده تا از باران و برف و سرما محفوظ باشد و يك ديوار چهارم اضافه كرده‌اند كه نصب در و پنجره نمايند و در موقع معاودت اردوى روس به حال اول خود اعاده خواهد شد محض استظهار خاطر شريف در تكميل اظهارات شفاهى بمقام مزاحمت برآمده و در اينموقع احترامات فائقه را تجديد مينمايد .\r\nسواد مراسله قونسولگرى روس بكارگزارى آذربايجان\r\n\r\nنامه شماره 95 - 25 ذى القعده 1327\r\nجناب نور چشما\r\nاخوى ابو الحسن خان در 20 ماه به سويس رفت ابو المعالى را نيز همراه برد پناه اللها « * » مطلبى ندارم جز دلتنگى در گوشهء خانه نشسته در به روى مردم بسته با وجود اين از دست بدگويان خلاصى ندارم بجان عزيزتان قسم كه ابدا حرف نميزنم دو دفعه در اين ماه كه از روى اضطرار و اتمام صحبت بود به انجمن رفتم و با ايشان نزد\r\n\r\n\r\n","description":"","footnote":"\r\n( * ) پناه بر خدا\r\n","page_name":" 346 ","page_number":358},
  {"content":"\r\n\r\nايالت رفتيم و پاره مذاكرات شد سردار ملى را مداخله كار و اسباب اختلال ميشمردند من و ديگران او را نصيحت كرديم و گفتيم و رامش نموديم كه در خانه بنشيند صلاح او هم در اين بود او هم تا يك درجه اطاهت كرد ايالت خودرأى است و مخصوصا از احدى حرف نميشنود تا حال قريب صد هزار تومان خرج زوره‌كى يا عنف اردوها كرد . . .\r\nاز اول امر آنچه گفتند كه بايد استمالت كرد و رحيم خان و اتباع او را اميدوار كرد يا گوش نداد يا از او هم پيش‌رفت نكرد . . . در ماه رمضان سالار عشاير قره‌داغى و اتباع او چند دفعه با وسائط مختلفه و با وساتط محترمين از او شده در صلح كوبيد و امنيت خواست و اظهار انقياد كرد كسى پاپى او نشد . . . در به دو ورود قازاق روس به سراب رفت از آنجا به قره‌ورن تا آن انقلاب بميان آمد ، اواخر شعبان ( 27 ) سردار ملى را به اردبيل فرستادند و حال آنكه بالمره صحيح نبود . رفت حاكم اردبيل متصل راپورت كرد بفريادش نرسيدند بعد از رمضان رشيد الملك را خواستند و بعنوان اصلاح فرستادند ولى كار از كار گذشته بود سواره قره‌داغى تا سهند و ابيران ( سفيدان ) آمد سواره شهرى رفت كله‌خورده برگشت حالا ميخواهند استمالت نمايند آن هم عجالتا صورت نگرفته . . . ميگويند سواره رحيمخان تا « آلان براغوش » آمده « و باروق » خالصه محمد على ميرزا را صاحب شده ، آن اطراف به كلى مختل است اهالى « هريس » كه همسايه بخشايش » است و جزو محان آلان بر آغوش بمناسبت اينكه حسن آقا گنجه‌اى تبعهء روس در بخشايش علاقه دارد آنجا پناه برده‌اند ، . . . در خانه قونسول براى مردم باز است و شنيدم تا 26 نفر بطور علنى دخالت كرده‌اند [ از اعيان و اشراف در قنسولگرى بنام تبعه نام‌نويسى كرده‌اند 
  ] لايحه مرا كه در 12 جارى بهيئت علميه نجف نوشتم و قيد كردم كه خيال روسها اين است ، درست ملاحظه نمائيد كه البته صورت آن را داريد ببينيد كه من خاك‌بسر آن‌وقتها چه نوشتم و فلان آقا در حق من چه گفت .\r\n\r\n","description":"","footnote":"","page_name":" 347 ","page_number":359},
  {"content":"\r\n\r\nشما را به خدا به‌بينيد كه حرفهاى من نقطه‌بنقطه واقع مىشود ؟ . . .\r\nكاغذ باينجا رسيد خبر آوردند كه جناب نصير الملك كارگذار قهر كرده ميرود متوحش شده كاغذ را ناقص گذاشته آنجا رفتم معلوم كردم قهر نيست احضار است از سابق اطلاع داشتم كه او استعفا و اسباب‌چينى براى دررفتن مىكند ، چه كند بيچاره ، كار از پيش نمىرود و در ميانه ضايع مىشود . . . حالا كه برگشتم تتمهء كاغذ را مينويسم مكرر گفته‌ام و باز ميگويم : حضرات در خانه خود را باز كرده‌اند و رسمشان بر اين است هركس بقونسولخانه يا سفارت رفت محاكمه او بايد با اطلاع ايشان در كارگذارى بشود يوسف حكم‌آبادى پسر همشيره حاجى محمود خودمان كه در هشتم جمادى اولى قوشون روس او را گرفت ، خانه‌اش را خراب كرد و اثاث البيت او را هرقدر ميتوانستند اين و آن بردند بعد از مرخصى [ خوانده نشد 
  ] .\r\nجعفر نام كه خود را بدامن قونسول روس انداخته مدعى است كه چند پارچه از اسباب من در خانه يوسف است ، جبرا قرار داده‌اند كه مدعى قسم بخورد و يوسف تحويل بدهد در اين‌خصوص بكارگذارى زور آورده‌اند ، حتى قونسول غلام فرستاده بوده كه در كارگذارى بنشيند تا اجراء اين حكم بشود ، كارگذار نيز به اين علت و ساير موارد فجيعه استعفا كرد بعد از اين كى بيايد چطور بشود الله يعلم . . . اين شخص محترم نازنين آبروى خود را با اين استعفا خريد و از دست روسها خلاص شد . كار از پيش نميرود سابق چه بود كه حالا چه بشود كه قوهء نظامى در وسط شهر نشسته حقوق ايرانى بايد ضايع شود و كارگذار به مردم نتواند حالى كند كه او پيشرفتى ندارد و چاره‌اش اين است لاغير . . .\r\nما شاء الله امنيت فوق العاده است ! ! در خلعت‌پوشان سه شب پشت‌سرهم آدم لخت كردند بار بردند . . . من گفتم بايد چاره انقلابيون را كرد چنانچه در آن لايحه مفصله نوشته‌ام به زق بعضى آقايان برخورد حالا بيا و ببين چه خبر است . البته وقايع راجعه به تهران\r\n\r\n","description":"","footnote":"","page_name":" 348 ","page_number":360},
  {"content":"\r\n\r\nرا شنيده‌ايد ، جناب آقاى تقىزاده كه مردم خود را فدائى او كرده بودند ، حالا در تهران و در تبريز بضد او شوريده‌اند ، و او را طرفدار انگليس ميدانند و الظاهر كذا چنان كه از سابق هم اشاره بشما شده بود مسئله سفيدمهر و ساير مطالب كه زياد است مولا آقاى مقصود كه كاغذ معهود را نوشته بوده از اعضاء آن شخص محترم است با كسانى ديگر 25 ذى القعده على * *\r\nنامه‌هاى مربوط به سال 1327 قمرى در اينجا تمام مىشود ضمنا چون نامه‌اى در ميان آنها بود كه امضاى آن شناخته نشد بتقريب ( حسين طباطبائى ) يا ( حسين رضا زاده ) خوانده مىشود اما چون با « قبله‌گاها » آغاز ميگردد بعيد نيست كه از كسانى صادر شده باشد كه در تبريز بوده و مقام پائين‌تر از ثقة الاسلام داشته است اينك آن را طى شماره 96 مينويسم و رونوشت نامه ملفوف را هم در ذيل آن درج مىكنم :\r\n\r\nنامه - شماره 96 - 1327\r\nقبله‌گاها\r\nعصر با نهايت اشتياق بودم كه شرفياب شده جمعه را بخير و خوبى به آخر رسانده باشم ، افسوس كه بازديد يكى دو جا مانع از اين سعادت گرديده ديروز كاغذى از تفليس داشتم لفا فرستادم از لحاظ مبارك خواهد گذشت اگر فتاوى حجج الاسلام مد ظلالهم يا عكس يا ورقهء چاپى در جزو كتابخانه حضرت مستطاب عالى داير بر اين مسئله باشد يكى را التفات فرمايند فرستاده شود . زياده عرضى نيست .\r\nضميمه نامهء مزبور عبارتست :\r\nديروز جنرال ( كافانسكى ) كارگذار تفليس با بنده ملاقات كرد پولتيكانه باهم\r\n\r\n","description":"","footnote":"","page_name":" 349 ","page_number":361},
  {"content":"\r\n\r\nصحبت كرديم ، عمده غرضش از ملاقات بنده اخذ معلومات نجف بود . مىگفت وزارت امور خارجه از پطروسبورغ نوشته كه علماء نجف به مسلمين تبعهء روس فتوى داده‌اند كه بر ضد دولت روس شركت نمايند و اين مطلب خيلى اهميت پيدا كرده حواس دولت را پريشان ساخته است . بفرمانفرماى قفقاز حكم شده خيلى مراقبت نمايند و تحقيق بكنند اين حكم اصل دارد يا نه ؟ فرمانفرما هم از كارگذار اطلاعات خواسته . بنده تكذيب كرده گفتم :\r\nمكرر علماء نجف به اهالى ايران امر كرده‌اند ، با تبعهء دولت خارجه با كمال ملايمت رفتار كنند چطور مىشود كه مسلمين را بر ضد دولت روس بشورانند ، اين چقدر مضرات به حال امروزى ما دارد ، از كارگذار رفع اشتباه نمودم و بعوض در اصلاح خوبى و سلم‌طلبى و حفظ نزاكت بين آقايان نجف بيان كردم از بنده خواهش كرد نوشتهء در تكذيب اين شهرت . . . صادر كنم قبول كردم و دوباره خواهش كرد كه از نجف آوردن چون طول دارد نسخه از مرقومات ايشان در خصوص توصيهء تبعه خارجه از تبريز بخواهند . در زمان انقلاب چند فقره در اين باب حكم دادند از عكس آنها بايد در تبريز پيدا شود ، اگر حضرتعالى يكى از آنها را پيدا كرديد بجناب سردار همايون ارسال فرمائيد خيلى بموقع خواهد بود .\r\n\r\nنامه شماره 97 - 8 محرم سال 1328 قمرى\r\nبعد العنوان\r\nلايحه چاپى در نجف اشرف را در 27 ذيحجه نزد مشهدى عباسقلى خيام ديده بودم در لف پاكتهاى شما هم ديروز رسيد امروز هم كه هفتم ماه بود در منبر در حالتى كه جمعيت فوق العاده بود خواندم . قبل از محرم لايحه از جانب هيئت علميه باسم بنده\r\n\r\n","description":"","footnote":"","page_name":" 350 ","page_number":362},
  {"content":"\r\n\r\nرسيده بود كه چاپ بشود آن را هم دادم كه چاپ بكنند چون ايام عزا است تعطيل در امورات شده و مىشود .\r\nخداوند انشاء الله عواقب امور را خير فرمايد . امورات اهر نيز به حمد الله بهتر است قشون مشروطه اغلب غلبه كرده‌اند تا عاشورا بگذرد و انشاء اللّه تماما قلع و قمع مىشود متصل سواره و قورخانه و مهمات ميفرستند و از تهران هم ميرسد چيزىكه اسباب معطلى است همان پول است كه نيست و كار به زحمت ميافتد از خارج قرض كردن را ميخواهند ولى مقرضين ( كذا فى الاصل كه قرض‌دهندگان باشند - م ) ميگويند ما بايد بفهميم كه مصرف پول كجا است ؟\r\nاين همان مطلب است كه چندين صد بار بشما نوشته‌ام و در ماه جمادى الآخر در جزو لايحهء كه به هيئت علميه نجف عرض كرده‌ام كه حضرات ( خوانده نشد ) بر آن ميل باشند مملكت را كنترل خواهند كرد و اين عبارت كه بايد از مصرف مطلع بشويم اگر ترجمه بشود هزار بيت ترجمه آن خواهد بود . مصرف را دانستن مقتضى خرج و تعديل و تصرف در همهء ادارات و امر و نهى و عزل و نصب است . و بالبداهه قرض را نخواهند داد مگر با خواستن امنيت و گرو - گرو نداريم مگر ماليه كه مدخل است و مداخله در خرج كه تصرف است و با اين صغرى و كبرى دخل‌وخرج هردو را كنترل خواهند كرد . . . عجالتا شهر نسبت بسابق بهتر است و نظم و ترتيب ظاهرى دارد ولى ادارات مختل است و مردمان عالم عامل مقتدر توى كار نيست . .\r\n* * * \r\nنامه شماره 98 - 17 صفر 1328\r\nبعد العنوان\r\n\r\n","description":"","footnote":"","page_name":" 351 ","page_number":363},
  {"content":"\r\n\r\nبا حريفى گفتم اين احوال را ناليده گفت : « سخت كارى بو العجب وردى پريشان عالمى » نميدانم از كدام مطلب شروع نمايم ؟ سردار بهادر پسر سردار اسعد وزير داخله بايفرمخان ارمنى و عليرضا خان امير تومان چند روز قبل وارد شدند ديدن كردم مىشنوم دل‌خوشى از اقامت تبريز ندارند و ميخواهند بروند و مىشنوم كه دولت خيال دارد اردوى آنها را به اردبيل بفرستد ايالت ( مخبر السلطنه ) به همان حالت سابقه است نه كارى از دستش برمىآيد نه اقدامى ميتواند بكند ، با معاون بلديه كربلاى على ، در ماه گذشته با رئيس انجمن بواسطه تلفن بعضى مذاكرات كرد و ايالت حكم كرد تا 48 ساعت از شهر بيرون برود ، به دو امر از پيش نرفت ، بعد از چند روز معاون مزبور اذن خواست برود داده شد باز نرفت ، بعد از چند روز استعفا نوشت فرستاد قبول شد و تبريك فرمودند باز بدا واقع شده پشيمان از استعفا شدند و سر كار خود رفتند دست‌آخر با ايالت اصلاح شد و كار از كار گذشت .\r\nمردم از تمام امور منزجر شده‌اند ، از وجه اجاره دكاكين سالانه صدى 17 ميگيرند و از كسبه اصناف « اصنافيه » مىگيرند و دخل از همه بيشتر شده است ، يعنى دو عشر سابق دو هزار تومان بود حاليه مظنه 16 هزار تومان است ( تحقيقا نميدانم ) و مىگويند دخل ساليانه از پنجاه هزار متجاوز است با وجود اينها جز اينكه ماهى 1500 تومان مواجب اعضاء بلديه است كارى ساخته نيست چند ماه قبل ماهى 2300 تومان بود بعد از قاروت و قورت على الظاهر تخفيف داده‌اند تا 1500 تومان تنزل دادند آيا حقيقت دارد يا نه ؟\r\nاطلاع صحيح ندارم . حالت اطاله ندارم مجملا كار از ايام استبداد فاسدتر است ، آن اوقات ظالم يك نفر بود و خيلى ملاحظه داشت و مردم از هرطبقه باشد ممكن بود عرض حالى نمايند و دفع شرى بكنند بر خلاف حاليه .\r\nحاكم يعنى والى جز حرف زدن كارى ندارد متصل حرف مىزند و عارض را معذب مىكند ، كار ابدا نيست رواج هكذا نفوذ هكذا تدبير هكذا . . بلى تدبيرى كه دارند اين\r\n\r\n","description":"","footnote":"","page_name":" 352 ","page_number":364},
  {"content":"\r\n\r\nاست كه مردم را بهمديگر بيندازند و تفتين افساد نمايند . در عرض اينمدت كه به شهر تبريز آمده‌اند ابدا كارى نتوانسته است بكند .\r\nسردار قبل از ورود ايالت اصرار تمام در رفتن به تهران داشت حتى ميخواست نقل مكان نمايد ، بعد از رسيدن حاكم تكليف خود را در نرفتن ديد . در اينمدت من به همان طريقهء مستمره خودم تكليفم نبود كه داخل كار و مداخله در امرى بنمايم مگر در امور مهمهء لازمه كه چندبار گفتم و مساعدت نديدم بعد آن را هم ترك كردم اما از جانب ايالت نيز ابدا تقاضائى نشد و دعوتى نگرديد و معلوم است كه مانعى داشته‌اند و نمىخواسته‌اند كه خود را با بعضى اشخاص طرف نمايند . من نيز از خدا ميخواهم كه در اين ايام انقلاب خود را طرف نكنم و مىدانم كه فرضا اگر طرف بشوم و مثلا حرفى بگويم جز اينكه دشمنى زياد بكنم و گاهى هم از پيش نرود حاصلى نخواهد داشت .\r\n* * * \r\nنامه شماره 99 - 17 صفر 28\r\nاين نامه را مرحوم ثقة الاسلام مسوده كرده و نزد شخصى كه معلوم نيست چه كسى بوده فرستاده و در ظهر آن نوشته است : اين ورقه را ملاحظه فرمائيد تصور بنده اينست كه اين ورقه دو نسخه براى دو مركز نوشته شود يكى وزارت جنگ يكى وزارت داخله . اگر اطاله و يا تقصيرى در پاره نكات شده باشد اصلاح فرمائيد :\r\nعرض مىشود در اينمدت قريب هفتماه كه تبديل سلطنت شده همه مردم انتظار انتظام امور و نظم دوائر روز را بشب و شب را به روز آورده منتظر طلوع آفتاب استراحت تامهء عامه بوده و هستند .\r\nايالت جليله در سيم شعبان [ 1327 
  ] وارد شد و عموم طبقات قبل از وقت دست\r\n\r\n","description":"","footnote":"","page_name":" 353 ","page_number":365},
  {"content":"\r\n\r\nبهم داده و عهد اتفاق بستند كه در تقويت جانب ايالت و تمشيت امور و اعادهء نظم كه حاكم و آمرش ايالت جليله خواهد بود با جان‌ودل بكوشند . حتى جنابان سردار و سالار ملى باطاعت اوامر مطاعهء وزراء فخام قبل از ورود ايالت مستعد حركت بجانب تهران بودند و خود را حاضر كرده بودند و نقل مكان مينمودند كه بعد از ورود ايالت مرخص شده عازم تهران شوند . . .\r\nبعد از ورود ايالت مقدمات طور ديگر فراهم آمد تا كار اردبيل ، بعد قره‌داغ پيش آمد و به حمد إله كار به خوبى ختم گرديد . . . در اول ورود ايالت دو سه مجلس بطور خصوصى ملاقات شده و پارهء مذاكرات شد ، چون رسم دعاگو و آباء و اجدادم مداخله در امورات دولتى نبوده و جايى بىدعوت نمىرويم و جوابى قبل از سئوال نمىگوييم مگر در مواقع بسيار مهم ، به اين واسطه به همان وتيره راه رفته دخيل كارى و داخل شورى نبوده مگر به همان مقدار كه در وقت لزوم بسائقهء وطن‌خواهى گفته‌ام و خواهم گفت ، چنانچه در ماه ذى القعده [ 1327 
  ] كرارا ملاقات كرده آنچه بعقل قاصر ميرسيد اخطار كردم ، و اختلالات و بىنظمى داخله را كه اظهر من الشمس است علاج خواستم و از اظهار بديهى و اينكه استحكام مداخله روس را بهانه نيست مگر اختلال داخله ، و عدم امنيت مردم از همديگر و بجان همديگر افتادن و بر وحشت مردم افزودن همه را با وجود بداهت گفتم .\r\nچون قوه مجريه نداشتند و اختلال امر قره‌داغ نيز مزيد علت بود يا علل ديگر همه امورات در بوته اهمال ماند . آنچه از دست داعى و امثال داعى كه ظاهرا در سلك ( باصطلاح ) روحانى هستيم برمىآيد همين است كه مردم را خاصه اشخاص را كه احتمال قبول در او بيشتر ميرود وعظ و نصيحت و از انقلاب و شورش و مداخلات بىوجه و بى - قاعده منع نمائيم . ديگر قوهء سياسيه و اجرائيه دست ماها نيست . و خدا دانا است كه در\r\n\r\n","description":"","footnote":"","page_name":" 354 ","page_number":366},
  {"content":"\r\n\r\nعرض اين مدت يا سابق بر اين چه‌ها گفته و چه نصيحتها نموده‌ام كه اثرات آن را اشخاص بصير مشاهده و فوايد آن را معاينه نمودند و چون قربته الى إله بود عرض آن ضرورتى نخواهد داشت . . . بالجمله كار آذربايجان اختلالش در فزايش است و اختلال داخله بيش از پيش است ، بر يأس مردم مىافزايد و ضعف و فتور در اركان وجود همه در تزايد و آنچه البته به جائى نرسيد فرياد است و آنچه گرفته نمىشود داد مظلوم از ظالم است و آنچه ضايع مىشود حقوق ضعفا است . . . افراد اهالى يازده ماه در مقابل قشون استبداد مقاومت كردند پول دادند حالا نيز مىدهند ، آنهمه مدت بگرسنگى و قحطى آب و نان و محروقات تن دردادند و زير بار خوارى و خذلان نرفتند . . .\r\nآيا حالا موقع آن نيست كه به طرف اين ضعفا اعتنائى بشود داد مظلوم از ظالم گرفته شود ؟\r\nصريح عرض ميكنم از دست ضعفائى امثال بنده كارى ساخته نخواهد شد .\r\nامر ساوجبلاغ و ارومى و اردبيل معلوم است كه به چه نحو پيش آمده كار داخله مملكت و ادارات كه اسمش قانونى است پرواضح كه به چه شكل است آنچه از قدرت بنده برمىآيد در تبريز گفته‌ام حالا بعد از هفتماه لازم ديدم كه بث الشكوائى بتهران نيز بنمايم و ابدا باك و پروا از بدانديشى و بدگوئى و . و . و ندارم ، تا حال به همه ناگواريها و بهتانها و مفتريات و غرويات « * » تحمل كرده و به حمد الله دامن خود را پاك نگاهداشته‌ام و چون حضرت مستطاب عالى سايس ابن ملك هستيد عرض اين مختصر را لازم ديدم . على\r\nنامه‌ايست در 15 ربيع الآخر 1328 به مرحوم فرشى نوشته و درباره پسرش « يحيى » سفارشهاى لازم را كرده است كه كاملا قابل‌توجه مىباشد .\r\n\r\n\r\n","description":"","footnote":"\r\n( * ) سرنا - ناى\r\n","page_name":" 355 ","page_number":367},
  {"content":"\r\n\r\n\r\nنامه شماره 100 - 15 ربيع الآخر 1328\r\nخصوصى - آقا يحيى را من باطمينان شما و جناب حاجى خان و ساير دوستان روانه تهران كردم و بىترتيبى طهران را مىدانستم ، اما بملاحظه اينكه برود تحصيل كمالات نمايد تا بتواند لقمه نانى بخورد ، دندان بجگر گذاشته مرخصش كردم و قبل از ورود پاره كاغذها را براش نوشتم كه لدى الورود رسيده بود ، پاره سفارشها و نصيحتها و تاديب و در يك كاغذ تهديد كرده و مخصوصا بجنابعالى نيز نوشتم و جنابعالى نيز نوشتيد كه هروقت حركت خلافى از او ديديد فورا تلگرافا به من اطلاع خواهيد داد .\r\nاين دفعه جناب حاجى خان‌دائى اجمالا نوشته بودند « كه او را چرا به طهران فرستاده‌ايد ؟ » جناب حاجى خان خيرخواه است و ابروى خانواده را با جان خود ميخرد و مسلما حرف بىمأخذى نميزند ، اين سه جوان در يك حياط بىپاسبان مانده‌اند و خيلى سهل است كه پاره حركات نالايق و آمدوشد و با بعضى اشخاص بكنند .\r\nبه خودش كاغذ سختى نوشته‌ام به جناب حاجى خان وكيل نيز شرحى به همين مضمون نوشته‌ام ، مخصوصا به جنابعالى هم زحمت مىدهم كه دو نفرى رفته او را تنبيه نمائيد ، يعنى چوب و فلك برده ناخنهاى او را دربياوريد ، يا تبرئه ذمت نمايد و از پاره اشخاص قطع علاقه كند و بطور طلبه‌گى ساده راه برود يا فورا ولو تحت الحفظ معاودت به تبريز بدهيد . تبديل لباس كرد براى او صرفه نمايد . از تحصيل همينقدرها كافى است و گرنه من براى حفظ شرف خانوادهء خود مجبورم كه پاره اقدامات نمايم . ميدانيد كه من چقدرها دشمن دارم ، متحمل نمىتوانم بشوم كه بعضى حرفها را بشنوم .\r\nبه خودش در اوايل ورود نوشته بودم كه در طهران دشمنان زياد دارم مىترسم حقه دربياورند كه شما را در نظميه نگاهدارند ! بهرحال منتظر اقدامات صحيحه كافيه\r\n\r\n","description":"","footnote":"","page_name":" 356 ","page_number":368},
  {"content":"\r\n\r\nهستم و الا حقيقة خودم را حاضر كرده‌ام كه آنچه تكليف شخصى خودم است بجا آرم . على\r\n\r\nنامه شماره 101 - 15 ربيع الآخر 1328\r\nنامه‌ايست خطاب به مرحوم حاج ميرزا آقا فرشى :\r\nعرض مىشود :\r\nرقيمه شريفه مورخ پنج ماه رسيد مطلب مهم نداشت مگر خبر خير ورود جنابان سردار و سالار و تشريفات و احترامات . . . در تبريز هم فعلا خبر مهمى نيست و بقول فارسى ، زبانها ( چراغ خاموش است و آسياب مىگردد ) ايالت جليله مشغول عشق و مشق با انجمن است و بعضى اشخاص هم بد گفتند كار خود را صورت دادند ساكت شدند هرچند روز به انجمن تشريف مىبرند و با بعضى انجمنىها عقد الفت بسته‌اند ، من به همان وتيرهء سابقه خون ميخورم و خاموشم ، در خصوص تلفونخانه كه مختصرى از آن نوشته‌ام بحث كردم و صاحب تلفنخانه مظلوم شد و ديگران را مسلط كردند ، و عمل تمام شد و من نتوانستم كارى بكنم . . . جناب حاج نظام الدوله تشريف آوردند و به انجمن ميروند ، جناب اجلال الملك سخت ايستاده و فحش داد و بد گفت بالاخره گفتند كه ماهانهء رياست تجارت را كه ماهى صد تومان است از مدخول خالصه بردارد و عمل تمام شد ، اين است وضع كار و اين است كاركنان مملكت و اين است حالت نفاق و نقار و اين است مدارا با حكومت و اين است پيشرفت امورات . . . شهرت داده‌اند كه از قفقازيه و نخجوان نمك خواهند آورد تا اينكه از قونسول روس اين عبارت را نقل كردند كه يك من هشت شاهى خواهيم فروخت . مشهور كرده‌اند كه روسها خواهند رفت اما آنچنان جاى گرفته است كه مشكل برود .\r\n\r\n","description":"","footnote":"","page_name":" 357 ","page_number":369},
  {"content":"\r\n\r\nدائما در استحكام كردن مكان و تهيه آذوقه است و ابدا گمان ندارم برود . . .\r\nرقيمهء مورخهء 8 ماه همين ساعت از همين روز رسيد ، در خصوص [ خوانده نشد 
  ] اظهار عقيده كرده بوديد از اول اين نيت مركوز ذهن ماها بود كه عزيمت بتهران مقتضى فلان امر است و بعضى اشارات نيز در ضمن نوشتجات در ضمن منويات . . . عرض كرده بودم .\r\nامروز از جناب « سردار » كاغذى به من بود جوابى خواهم نوشت كه نزد جناب حاجى خان بفرستم كه او برساند ، جناب « سالار » ابدا نه كاغذى نوشته نه تلگرافى كرده خود را در همان حالت قديمهء بيگانگى گرفته است ، خيلى ملاحظه هست كه پارهء اشخاص از آن مرد پاره استفاده نمايند حالت آن دوتا يك درجه معلوم است ، و وضع پاره اشخاص نيز معين است . رقابت معنويهء مشربى باقى است و نخواهد رفت و پارهء اشخاص اگر در واقع تعصب مشربى نيز نداشته باشند براى استفاده خود پاره كارها خواهند كرد .\r\nپارتى . . . در اين ميان شايد بعضى كارها بكند ، چنانچه ايام اقامت تبريز به زور او پارهء كارها كرد و چون ( آس ) بزرگ اينطرفى بود از او تكذيب مىكرد و ديگرى را تصديق مينمود : البته جناب حاجى خان كاغذ سردارا ارائه خواهد كرد . . .\r\n* * * \r\nنامه شماره 102 - 8 جمادى الآخر 28\r\nنامه‌ايست كه به مرحوم حاج ميرزا آقا فرشى نوشته است :\r\nعرض مىشود : رقيمه شريفه مورخ 28 ماه گذشته رسيد و خيلى اسباب ملالت گرديد ، همانروز به انجمن رفتم دنبالهء مذاكرات با حضرت ناصر الملك را گرفتم و هرچه از من رأى خواستند گفتم : من فعلا چيزى نميدانم آقاى ناصر الملك بشما وعده داد شما پاپى بشويد و جواب بگيريد . بعد از جواب او ممكن است بعقل قاصر چيزى برسد و من طرفدار يا بر ضد احدى نيستم ، نه از وكلاء و نه از وزراء ، من طرفدار مملكتم\r\n\r\n","description":"","footnote":"","page_name":" 358 ","page_number":370},
  {"content":"\r\n\r\nبايد لب مطلب را فهميد بعد تصديق و تكذيب نمود . تلگراف روز پنجشنبه 6 ماه كه به ناصر الملك كردند از تأكيدات بنده شد فعلا آراء عموم على الظاهر بر تصديق « سالار » است خاصه طرفداران او و محلهء او .\r\nبعضى اشخاص هم هستند كه ضمنا بر ضد او هستند در هرحال فعاليتى در ميان نيست و از اينجا كارى ساخته نمىشود . . .\r\nخيلى محرمانه عرض ميكنم كه ضمنا صحبتى در انجمن شد كه سفير فوق العاده از تبريز اعزام به تهران نمايند اما اين هم حرف است سرنمىگيرد ، مثلا اسم من طردا - للباب بميان آمد ولى من سكوت داشتم ابدا جواب لا و نعم ندادم . در مجلس ديگر خصوصى باز كسى اين مقدمه را عنوان كرد ، من گفتم يك دفعه باسمنج رفتم براى هفتاد درجه اعقاب من هم كافى است ، مرا عفو فرمائيد و بىجهت اسم مرا نبريد . . . اعزام يك و دو نفر قريب يك ماه مىشود در السنه و افواه پاره اشخاص از قبيل ميرزا رحيم صدقيانى و هم پايان او تداول دارد و آنها از خودشان ميخواستند كسى بفرستند ، حتى به انجمن نيز اظهار كرده بودند اين مطالب همه لفظ است و همه حمايت شخصى است و ابدا فعاليت در ميان نيست . جناب آقا شيخ محمد خيابانى شب پنجشنبه وارد شدند امروز ديد كردم اميدوارى مىدهد و ميگويد آنچه اينجا شهرت كرده از صد نود شهرت بىجا است ، بعد از ورود ناخوش شده كسل است تب كرده در اندرون بود ، در اندرون مختصر ملاقات كردم و سر اسبى مختصر حرف زدم نه تطويل كردم و نه دل داشتم كه تطويل بكنم .\r\nكارها شلوق است و حقيقتا تعجب دارم از اشخاص كه حمايت ميكنند از روزنامهء كه مردم را دعوت مىكند با جنگ با روس و طرد آنها از ايران و مظنه شعر سعدى را نديده‌اند ( با تو بيايم بكدام آبرو ) طرد و نفى روس از اين مملكت اولين شرط ايرانىگرى است . اما آيا فعلا گفتن و نوشتن و چاپ كردن اين عبارات صلاح مملكت است ؟\r\nقونسول روس در تبريز داد مىزند كه ملت ما را تهديد كرد ، ما به جهت حفظ حقوق خود و حقوق تبعهء و قونسولخانه قوشون آورديم و حال آنكه جز لفظ سندى نداشت وقتى كه روزنامه همچو مطلبى را عنوان كرد شما را به خدا آن را دست‌آويز رسمى خود\r\n\r\n","description":"","footnote":"","page_name":" 359 ","page_number":371},
  {"content":"\r\n\r\nنمىكند ؟ و نزد دول معظمه خود را محق بقلم نميدهد ؟ . . . اين قسم حركات ما دوستى خاله‌خرسه است يا تعمد ؟ اشخاصى كه بر ضد من هستند بفرمايند فلانكس طرفدار روس است من باك از اين كلام ندارم . و همان را ميگويم كه خداوند متعال از زبان رئيس مورها خطاب ميفرمايد ( يا ايها النحل ادخلوا ، مساكنكم لا يحطمنكم سليمان و جنوده ) ، مورچه با آنهمه ضعيفى اتباع خود را مىگويد داخل مسكن خودتان بشويد كه پامال نشويد ، آيا رواست با تن برهنه و دست‌خالى جلو توپ ماكسيم برويم و اسمش را رشادت بگذاريم درحالتى كه خصم عمارت ييلاقى سلطنت را گرفته و نشسته و هرروز بر تعدياتش مىافزايد . . .\r\nشما را به خدا درست ملاحظه كنيد صاحب آن كلام طرفدار روس است يا كسى كه منع از اين مذاكرات مىكند ؟ . . . على\r\n\r\nنامه شماره 103 هشتم جمادى الآخر 1328 هجرى قمرى\r\nاين نامه را به مرحوم حاج ميرزا آقا فرشى نماينده مجلس آن روز نوشته و داستان پناهنده شدن يك نفر سالدات روسى را توضيح داده است براى دانستن مشروح جريان به صفحه 529 كتاب « زندگينامه ثقة الاسلام شهيد » مراجعه شود .\r\nورق سابق را قبل از ظهر نوشته بودم ، وقت ظهر رفتم به مسجد از آنجا اتفاقا به نماز ميت رفتم ، حوالى سه و نيم به غروب مانده به خانه مراجعت مىكردم ، اول كوچه ديدم قازاق روسى تفنگ در دست ايستاده مانع از تردد هستند بهرشكل بود رد شدم آمدم خانه ديدم حياط پر از قازاق روسى است ، نايب قونسول روس با ژنرال فوج و يك نايب فوج كه مسلمان است در كتابخانه نشسته‌اند با تلفون سئوال و جواب مىكنند . با كمال ادب خوش‌آمد گفتم و گفتم صندلى آوردند و نشستيم ، خودش گفت يك نفر قازاق روس در جلو خانه شما بوده قازاق‌هاى ما او را ديده‌اند خواسته‌اند بگيرند فرار كرده داخل\r\n\r\n","description":"","footnote":"","page_name":" 360 ","page_number":372},
  {"content":"\r\n\r\nخانه شما شده ، همان قازاقها به اردو خبر دادند ژنرال آمد و ، و ، و . ، گفتم : شماها مهمانيد و هميشه آمده‌ايد اما اين آمدن رسميت داشته و جهت ندارد كه شما بدون اطلاع صاحب‌خانه و ايالت و كارگذارى داخل خانه يك نفر ايرانى بشويد . گفت :\r\nاين مسئله خارج از تكليف قونسولگرى است ، مأمور نظامى تكليفى دارد فرارى را هرجا سراغ كرد داخل مىشود ، گفتم : در مملكت شما هم رسم نيست داخل خانه كسى بشوند ، بلى در خانه را مىگيرند و به پوليس خبر ميدهند و اين مكالمات با خوشروئى و خنده بود احترامات به جا آورده ميشد ، چائى بياوريد و صندلى بياوريد . . . الخ . . .\r\nگفت قازاق به خانه شما داخل شده گفتم : من در خانه نبودم و اتفاقا احدى از نوكرها هم نبودند و ديديد كسى در خانه نبود ، حرفهاى اصلاح ميزد كه اگر اين مقصر را شما بدهيد يك ماه و نيم حبس دارد مطلبى نيست . گفتم : بلى اگر مطلع باشم همينطور است و من دروغ نميگويم ، هميشه از ايرانيها بقونسولخانه‌ها فرار مىكنند آيا ايالت مىفرستد و ابلوقه « * » مىكند ؟ من روحانى هستم و خانه من احترام مسجد و كليسا را دارد شما هتك حرمت مرا كرده‌ايد و من پروتست مىكنم . . . مرا مىپخت و ضمنا تهديد طورى مىكرد كه قانون ما بر اين است كه خانه را تجسس مىكنيم گفتم : قانون مذهب ما هم بر منع است و نمىگذاريم مرد بيگانه داخل حياط ما بشود خاصه اندرون و ميدانيد كه رسم اسلام در مذهب چيست ؟ گفت : اين نايب فوج مسلم است . گفتم : برادر خودمان باشد ، اگر بناى دخول بىاذن باشد تا دم مرگ مىايستيم . گفت : ما قصد كشتن نداريم ، گفتم : بلى شما را نمىگويم مرا مىكشيد ، من تكليفم اين است كه خودم را بكشم و بكشتن بدهم چنان كه امام ما سيد الشهدا عليه السلام كرد .\r\nبالاخره بعد از يكساعت و نيم مذاكره گفتم : بفرستيد يك نفر زن روس بيايد خانه را بگردد و الا محال است بگذارم كسى خانه مرا تجسس نمايد .\r\nنايب قونسول با ژنرال روس صحبت كردند و پاشدند و من گفتم : مستقيما\r\n\r\n\r\n","description":"","footnote":"\r\n( * ) كلمه خارجى است بمعنى كشيدن و بردن\r\n","page_name":" 361 ","page_number":373},
  {"content":"\r\n\r\nباعليحضرت امپراطورى روس گله اين مطلب را خواهم كرد . در عرض اين مدت تمام كوچه و پشت حياطها و طرف يخچال را قازاق روس گذاشته بودند و مانع از خروج و دخول بودند . با كمال ديپلماتى و حسن خلق روانه كردم و به حمد اللّه مجاب نمودم رفتند بعد از رفتن حضرات تلگراف نوشتم و الآن ايالت تشريف مىآرند تفصيل را به آقا يحيى ( پسرش ) اطلاع دهيد .\r\n* * * \r\nنامه 104 - 7 رجب 1328\r\n« معتمد السلطنه پيشكار ماليه آذربايجان بوده ، انجمن ايالتى « مشروطه از او پول ميخواست و او هم نميداد و يا نداشت بدهد « لذا تحت فشار انجمن و والى وقت قرار گرفته بود كه رفت « در خانه ثقة الاسلام متحصن شد . ايشان اين نامه را به وزير ماليه نوشته و او را توصيه كرده است .\r\nعرض مىشود ، از وقايع تبريز بموجب اخبار تلگرافى خاطر محترم مسبوق است و البته كتبا نيز اطلاع خواهند داد . . . در حق حضرت اجل اكرم آقاى معتمد - السلطنه در خاطر داشتم كه شرحى عرض نمايم تا اينكه اين مقدمه پيش آمد و شب چهارشنبه بىخبر بنده‌منزل تشريف آورده و لذت نان خشك و ضيق مكان را مىبرند .\r\nيك اشكال غريبى بميان آمده و با اين گرفتاريهاى فوق العاده و فوق الطاقه كه اهالى مبتلا است تعارض و تنافى هم مزيد بر آن شده . حضرت معتمد السلطنه از اول عادت بر مداقه و احتياط داشته‌اند ، در اين دوره جديد مداقه را افزوده و در بعض موارد حق بجانب ايشان است ، تلگرافاتى كه انجمن ايالتى كرده‌اند البته خاطر محترم مسبوق است ، بنده نيز در سيم ماه تلگرافى بوكلا كردم و همهء هم و همت بنده مصروف بر آسايش عامه\r\n\r\n","description":"","footnote":"","page_name":" 362 ","page_number":374},
  {"content":"\r\n\r\nو خاصه است كه هم امورات منظم شود هم مسئوليتى در بين نباشد . اولياء دولت در تهران صدچندان گرفتارى دارند تا ما گوشه‌افتادگان ، و اهميت كار تبريز و آذربايجان هم از بديهيات است .\r\nاين مطلب را هم كتمان نميتوانم بكنم كه مساعدت كامله در كارها نيست ، ايالت و رياست ماليه بهم مىافتد كارهاى مملكتى ناتمام مىماند . جدا خواهش دارم كه در حق آذربايجان عموما و رياست ماليه خصوصا اقدامى فرمائيد كه از مسئوليت تهران آسوده باشند و ضمنا اخطار بفرمائيد كه اين‌قدرها مداقه و احتياط در بعضى موارد نفرمايند ، راست است كه ايشان مجرب و مهذب هستند و ميخواهند كار را طورى نمايند كه در آخر ندامت نداشته باشد ، اما پاره اشخاص عمدا يا خطاء ملتفت پاره امور نيستند و ايشان را متهم بر اشكال‌تراشى مىكنند و با وجود اينكه مىبينند كابينه وزراء مختل شده وانگهى هرچه تلگراف مىكنند جواب از تهران نميرسد باز پاپى مىشوند و آقاى معتمد السلطنه را گرفتار محظورات مىنمايند .\r\nآقاى معتمد السلطنه را هم اگر عرض نمايم كه عادت بر اين ترتيبات جديده نكرده‌اند و در پاره موارد اسباب زحمت خود را فراهم مىآورند شايد خلاف عرض نكرده باشم و اسباب مهربانى غالبا از دو سمت فراهم مىشود . على\r\n\r\nنامه شماره 105 - 28 رجب 1328\r\nنمونه‌اى از كاغذهاى متعدد است كه به پسرش رفيع ( ابو المعالى ) به اروپا نوشته است .\r\nبعد از عنوان و اطلاع رسيدن كاغذ فرزندش و اعلام ارسال 467 فرانك مينويسد :\r\n« در خصوص تحصيلاتتان كه نوشته بوديد كه چه بايد بخوانيد ، عقيده شخصى من اين است كه فيناس كامل بخوانيد كه خيلى محتاج اليه است و فعلا مملكت ما احتياجش\r\n\r\n","description":"","footnote":"","page_name":" 363 ","page_number":375},
  {"content":"\r\n\r\nبه آن بيشتر است و خودش كار باشرفى است زود ، زود سعى نمائيد و وقت خود را با بيكارى تلف نكنيد بلكه انشاء اللّه بتوانيد كه زودتر فارغ التحصيل بشويد . فيناس يعنى ماليه شنيده‌ام اين‌قدرها مدت لازم ندارد . در عرض سه چهار سال ميتوان تحصيل كرد و تمام نمود ، من سعى مىنمايم بلكه انشاء اللّه مخارج تحصيل شما را به آسان‌ترين وجهى روبراه نمايم شما انشاء اللّه همت نمائيد . روى پاكت در القاب قمش قويماق « * » لازم نيست حضرت ثقة الاسلام بنويسيد كافى است .\r\n\r\nنامه شماره 106 3 ربيع الآخر 1329 مارس 1911\r\nپسرش رفيع ( ابو المعالى ) تبريك عيد نوروز را مينويسد . بعد از جملهء « قربان خاك پاى مباركت امضاء مىكند ، چون در نامه‌اش تاريخ نگذارده و تاريخ نامه پدرش را نيز ذكر نكرده است . لذا جواب فرزندش را كه در اروپا تحصيل مىكند در صفحه مقابل آن چنين مينويسد :\r\nآقا معالى . جواب شما را در عين اين ورقه مىنويسم . تا ايرادات مرا درست حالى بشويد :\r\n1 - كاغذ را بىتاريخ نوشتن صحيح نيست بايد تاريخ گذاشت .\r\n2 - مينويسيد كاغذ شما رسيد بايد قيد شود كه از كدام تاريخ بوده و در چه تاريخ رسيده اگر دومى را هم ننويسيد بهتر است ولى اينكه تاريخ كاغذ من چه بوده است بايد بنويسيد .\r\nبعد از اشعار مطالبى مبنى بر ارسال وجه مينويسد « امروز سيزده عيد است من در نوروز جلوس نكردم و عيد نگرفتم » اين عيدى است كه بوسيله مقاله‌اى در روزنامه\r\n\r\n\r\n","description":"","footnote":"\r\n( * ) منظورش اين است كه روى پاكت را ساده بنويسد ، بىالقاب و غيره وقمش گذاشتن در تهران هم معمول است . نهايت طهرانيها مىگويند « قمش‌نيا » . ضمن مطلب ياد دادن با پسرش شوخى هم كرده است\r\n","page_name":" 364 ","page_number":376},
  {"content":"\r\n\r\nتبريز جشن عيد نوروز را تحريم كرد و اين شعر را در اول مقاله آورد .\r\n عيد آمد و افزود غمم را غم ديگر * ماتم‌زده را عيد بود ماتم ديگر \r\nدر نامه ديگرى پسر به پدرش مينويسد اگر ارسال هزينه تحصيل من براى شما سخت است بنويسيد به تبريز مراجعت كنم و نميخواهم شما به زحمت بيفتيد . اينك در تاريخ 24 ربيع الآخر 1329 - 24 آوريل 1911 مينويسد :\r\n« كاغذ شما را خواندم بر شما آفرين گفتم : غصه نخوريد خدا كريم است\r\n « در مصطبعه عشق تنعم نتوان كرد * گر بالش زر نيست بسازيم بخشتى » \r\nانشاء الله وجه معيشت و تحصيل شما را خدا مىرساند . . . »\r\nدر 3 ربيع الآخر 1329 - سوم مارس 1911 به برادرش ابو الحسن خان كه در اروپا درس ميخواند نوشته است ( . . . مطلبى تازه نداريم ، من از همه كنار كشيده‌ام و با ايالت هم ترك مراوده كرده‌ام و هرچه اسباب فراهم آوردند كه ملاقاتى شود قبول نكردم ، بالمره ترك آخرت كه كرده بودم ترك دنيا و ما فيها را هم كردم » [ منظور از ايالت مخبر السلطنه است - م 
  ]\r\nدر نامه ذيل عقايد خود را به حزب ترقيخواهان تهران مينويسد و مطالب مهم ديگر را متذكر مىشود .\r\n\r\nنامه شماره 107 24 ربيع الآخر 1329\r\nعرض مىشود . رقيمه شريفه مورخه 29 ماه گذشته كه حاوى مواد نظامنامه بود رسيد و دستور اساسى هيئت ترقيخواهان را كه ده جلد از نسخه آن را فرستاده بوديد بدوستان دادم كه ملاحظه نمايند . بنده از اصل كسل و تنبل و نامزاج و كم‌مراوده هستم ، مدتى است كه بالمره قطع مراوده كرده و بر مراتب ترك مراوده و ملاقات افزوده‌ام\r\n\r\n","description":"","footnote":"","page_name":" 365 ","page_number":377},
  {"content":"\r\n\r\nو خون ميخورم و خاموشم .\r\nمطالب مندرجه در دستور اساسى را كرارا ملاحظه كردم ، فى الحقيقته آنها مطالبى نيست كه قابل انكار باشد و همه مشروطه‌خواهان ( نه مشروطه‌چيان ) در كليات آن مطالب شركت دارند و آن دستور را مىتوان گفت كه كتابچه شرح اصول مشروطيت و مدرسه تعليم آنست .\r\nبعضى فقرات جزئيه كه در مدنظر حقير بوده ، با بعضى ملاحظات مخصوصه كه راجع بدستو اساسى است جداگانه عرض كرده‌ام و خواهش دارم كه به مركز برسانند .\r\nاجمالا عرض مىكنم كه بنده در كليات آن دستور همراه و مصدق هستم ، مگر در يك يا دو ماده كه آن هم راجع به اطلاعاتى است كه دارم و اگرچه رسما بشرافت دخول در هيئت محترمه نيستم ولى به حكم « از ايشان نيستى ميگو از ايشان » در جزو مصدقين هستم و مسلك بنده اصولش راجع به فقرات ذيل است :\r\n1 - حفظ استقلال مذهب و طريقه جعفرى\r\n2 - حفظ استقلال ايران و ايرانيت\r\n3 - حفظ مشروطه و قانون اساسى و اصول شورويت است\r\n4 - كه از مقتضيات فقرات سابقه است ( سعى در منع مداخله دول خارجه در كليه امورات )\r\n5 - سعى در تهذيب اخلاق و تزييد ثروت و قناعت عمومى\r\n6 - سعى در اتحاد اسلام و متفق كردن پولتيك سياسى همه مسلمين ولو آنكه اختلاف در مشرب و مذهب داشته و سلاطين متعدده داشته باشند . و اصول در حقيقت سه فقره اولى و باقى از قبيل فروعات است ، تند رفتن و شتاب‌زدگى را موجب خسارت و زود خسته شدن و به منزل نرسيدن مىدانم . و كند كردن و بخواب رفتن را نيز مستوجب\r\n\r\n","description":"","footnote":"","page_name":" 366 ","page_number":378},
  {"content":"\r\n\r\nنرسيدن به مقصود ، نه كار فردا را امروز بايد كرد و نه كار امروز را به فردا بايد انداخت .\r\nمخصوصا طبيعت ناقابل من از انقلاب و هرج‌ومرج نهايت انزجار را دارد و تمام مفاسد و خرابى ايران را از لجاح و سبك‌مغزى طرف دولت ، و خروج از مقصد بعضى طرفداران ملت ميدانم :\r\nو از جمله امورى كه مرا بالمره متنفر كرده كثرت مخارجى است كه بعنوان فورم صياد براى ملت فراهم آورده‌ايم ، از جمله شما را به خدا به دفتر محاسبات آذربايجان كه در آخر سال گذشته در تبريز چاپ كرده‌اند رجوع فرمائيد ( يعنى به آخر آن ) و به‌بينيد كه چه خرجها براى چند تومان و چند خروار نقد و جنس آذربايجان در حساب منظور شده است .\r\nمن هميشه علنا و سر منبر و در مجامع عامه و خاصه گفته‌ام كه دليل ندارد كه رئيس كل گمركات ايران كه مدير نه كرور وجه نقد و سالى هشت كرور بملت مىدهد ساليانه 11 هزار تومان مواجب داشته باشد ، بر خلاف ساير مديران ماليه جزو و كل كه چه مقدارهاى گزاف مىبرند .\r\nدر هرحال آنچه فعلا لازم عمل است و اجراء ، صريح عرض مىكنم امورات ناگوارى كه در تبريز اتفاق افتاده و مىافتد زبان استبداديان را باز كرده و آن امورات دائما در تزايد و نفرت مردم در تصاعد است ، و اين امر محسوب هردانا و هرجاهل است الا بعضى اشخاص كه حرفه شخصى آنها در رضايت و تقويت است . نظامنامه داخلى را چنانچه لازم است نتوانستم تدقيق بنمايم . اگرچه ملاحظات مكرره كرده‌ام و در آتيه اگر عرض داشته باشم خواهم كرد .\r\nاجمالا عرض مىكنم كه در مسلك همراه هستيم ولى با وجود آن نمىتوانم خود را رسما از آن حزب محترم بشناسم . زيرا كه در نظامنامه داخلى هنوز تأمل دارم . اگر فقط با اين بيان مرا از طرفداران يا از اعضاء حزب ترقيخواهان بشناسند عنايتى است كه فرموده‌اند .\r\n\r\n","description":"","footnote":"","page_name":" 367 ","page_number":379},
  {"content":"\r\n\r\nشرحى كه به هيئت رئيسه نوشته‌ام ملاحظه ميفرمائيد ، تعجب مىكنم لايحه كه باسم من فرستاده‌اند كى بوده در اين بابت تفتيش بفرمائيد . على\r\n\r\nنامه شماره 108 جمادى الاولى 1329 هجرى قمرى\r\nيك نامه ادبى با نشر مسجع\r\nقصد زيارت امام هشتم را در مشهد داشته ولى بملاحظاتى اين سفر مبدل بر سفر مراغه شده است كه اينك در نامه‌اى بدوستى چنين مينويسد :\r\nعرض مىشود : مدتها بود كه بواسطهء عدم حركت مبتلا به تپش قلب و سوء مزاج شده ، علاج را در تبديل مكان و تغيير آب و هوا ميديدند ، در ماه محرم قصد سفر خراسان كردم ولى گرمى دل دوستان و سردى فوق العاده زمستان مانع آمد و حركت موكول به آمدن بهار گرديد و اين قصد در دل مخمر بود تا اينكه هوا فى الجمله اعتدالى گرفت و اواخر ربيع آخر شد ، يعنى از ورود بهار اربعينى گذشت ، در خفا تدارك بعضى نواقص سفر اشتغال مىرفت ، آخر ماه مزبور يكى از احباب بغتتا وارد شد و مرا مشغول تهيه كفش و كلاه و برگ و ساز راه ديد . گفت :\r\nمقدمات جنون در ميان مىبينم : مسافر كيست و مقصد كجا است ؟\r\nگفتم : مسافر بنده هراسانم و مقصدم خاك پاك خراسان گفت : در سر چه‌دارى ؟\r\nگفتم : عزم طواف كعبه وفا . . در پيشانى ؟ داغ صدق و صفا . در چشم ؟ توتياى محبت در روح ؟ گرد خجلت . در گوش ؟ صوت جانان . . در دماغ ؟ عطر مرقد امام انس و جان در لب ؟ ذكر امن يجيب . . . در زبان ؟ ما يلفط من قول الا ولديه رقيب . . در گردن ؟\r\nپالهنگ جذبه محبوب . . . در سينه ؟ جذوهء ديدار مطلوب . در دست ؟ عصاى توكل . .\r\nدر بازو ؟ كمند توسل . . در دل ؟ اميدوارى بر خالق . . در كمر ؟ چل‌تار انقطاع از\r\n\r\n","description":"","footnote":"","page_name":" 368 ","page_number":380},
  {"content":"\r\n\r\nخلايق . در پاى ؟ چاروق تك و دوبيداى وصال . . در شراشر وجود ؟ امواج درياى آتش مطالعه جلال و جمال . در تن ؟ جامه ذوق . در دامن ؟ اشك شوق . در سفره ؟ جگر كباب . در كوزه ؟ خوناب . در كاسه ؟ خون دل . در كيسه ؟ برات خداوند آب و گل . . از كدام خط ؟ از راه قفقاز . بچه جرئت ؟ باتكاء حفظ خداوند بىنياز . . ، گفت : مىبينمت كه دلت سير شده و چشمت به حمد إله پر است . ولى با توكل زانوى اشتر ببند و با اين برودتى كه فيما بين تو و متصديان امور دولت روس هست ، رفتن از راه آب صواب نيست و گناه وقوع بر خطرات شايد معادل ثواب نباشد .\r\nگفتم : مزاجم چنان كه مىبينى عليل شده و از قلت بلكه عدم حركت جسمانى كه دارم ، تپش قلب روزبروز در افزايش و از من سلب آسايش مىنمايد . گفت : به خارج شهر رو چندى در صفحات دهات در گردش باش . اين حرف را سنجيدم و پسنديدم و فرداى آن‌روز كه غره ماه حاضر بود بىاطلاع عاذل و عاذر على الطليعه روبه‌راه نهادم و تا سيزدهم ماه در ديزجرود ، ، گاهى زير باران و گاه در پرتو آفتاب راه رفتم ، غالبا ابر رحمت خيمه مىزد و كوه دشت را پر از نعمت مىساخت و بهار عجيبى بود تا خروج نيسان درختها چنانچه شايد برگ نكرده ، هنوز پاى در گل بود و سرش با تاج گل .\r\nدرخت مو كه از صولت زمستان غالبا خشكيده و كرم مخصوص كه آفت جان كرم است رگ و ريشه آنها را بريده و بقية الشتاد و الآفه از مخافت لب فروبسته و دم دركشيده ابدا آثار حياتى نمىنمود .\r\nدر 13 ماه عزم بناب كردم در پانزدهم از آنجا حركت و قصد « يوزباشى كندى » كردم و از آنجا خيال رفتن به قريه « قراويرن » و ملاقات حاجى مجير الملك و تعزيت او داشتم در عرض راه ملاقات شد ، معلوم گرديد ايشان قصد مراغهء سعيد داشتند و من عزم دماغه اميد ، عشق بچربيد بر فنون فضايل فسخ عزيمت كرد و در 17 ماه عازم « قراويرن » شديم . . از حسين‌آباد اولين ملك شاهزاده فرمانفرما گذشته به « ممدل » رسيديم ، ديديم آب رودخانه « ليلان » طغيان كرده و آب از تنور و منار در فوران و نمونه طوفان نوح\r\n\r\n","description":"","footnote":"","page_name":" 369 ","page_number":381},
  {"content":"\r\n\r\nاعيان است . سكنهء آنجا سارى الى جبل ، گويان پشةاى را كه از دست‌رس آب دور بود حصارى مىكشيدند و بنائى از نو مينهادند . از آنجا گذشته همه صحرا را دريا ديدم ذكر يا مجير در لب و از خوف غرق در عرق و تب بودم كه مبادا در آن باتلاقهاى شگرف كه خبر از درياهاى ژرف ميداد فروروم و با قارون با همه عدم تناسبى كه دارم مگر تناسب تضاد كه او كافر بود و من بعقيدهء جمعى مومن ، و او صاحب گنج بود و من از افلاس در رنج ، قرين او شوم و تا اعماق زمين فروروم ، شكر خدا را كه از آن ورطه‌هاى هولناك كه كمتر از هفت‌خوان رستم و منزل الهاك نبود بسلامت جان بردم . . .\r\nچون آن خطه گرم‌سير است . خضرت و نضرت چمن رنگ‌وبوى از خلد برين ميبرد و رنگ كدورت از دلها مىسترد اما ضراعت اطفال زراعت كه كثرت گريه ابر بهار دست آنها را بسته و پنجه‌شان را برتافته و شكسته بود ، چنان كه علم لاله سرنگون و شقايق غرق خون شده و ازاين‌رو از چهچهه بلبل و زمزمه صلصل خبرى نبود ، گوئى در مجلسى از گريه مينا ، دل عاشق شوريده پر از غوغا است .\r\nبالجمله چهار ساعت و نيم بغروب مانده وارد قراويرن شديم ، سكنه على الرسم استقبال كرده و گوسفندى نيز بعنوان قربانى ، آورده بودند كه به حكم مشروطه‌طلبى ذبح حيوان بىزبان را روا نديده و خون او را بخشيدم درويش و چاووشى كه باميد گوشت قربانى آمده بودند ، چون آثار مشروطه ديدند ناله از ته دل بركشيدند و بىاختيار بانك بلند كرده بيت معروف «\r\n على است آنكه يلان راى گرفت و كرد آزاد * بر سلاسل گيسوى مصطفى صلوات » \r\nرا بر هيبتى كه زمين لرزان شد سرودن گرفتند ، و چون غسالى كه مأيوس از مرگ مريضى شده است تخته و تابوت را بر دوش گرفته راه خود را بركشيدند و رفتند . . . على\r\n[ بهترين نمونهء انشاء براى دورهء متوسطه است - م 
  ]\r\n\r\n","description":"","footnote":"","page_name":" 370 ","page_number":382},
  {"content":"\r\n\r\n\r\nنامه شماره 109 جمادى الاول 1329 هجرى\r\nاين نامه را از محال افشار مراغه كه به گردش رفته بوده بد حزب ترقيخواهان ايران نوشته است كه عضويت آن حزب را نپذيرفته ولى از همكارى دريغ نمىكند .\r\nعرض مىشود . رقيمه شريفه مورخه ششم ماه جارى در خارج شهر زيارت شد .\r\nمزاج بنده خيلى عليل شده و از قلت حركت كم‌كم سنگينى و امراض قلبيه عارض و خفقان قلب و ساير امراض رو داده و مدتها بود كه خيال حركت و سفرى در نظر داشتم چنانچه در صفر 28 عزم خراسان كردم جمعى مانع شدند ، در محرم 29 باز همان عزم را تجديد كردم باز اسباب ممانعت و حرمان و عرض فصلى آمد و اين عزم هميشه در دل بود ، چون ديدم سفر خراسان ميسر نخواهد شد و مزاجم رو به انحلال گذاشته ناگاه بىخبر عزم خارج شهر كردم و غرهء ماه از شهر حركت و فعلا در ولايت افشار و 12 منزل از شهر دورم و از خداوند مسئلت دارم كه توفيق زيارت آستانه مباركه حضرت معصومه قم را روزى فرمايد تا خداوند چه خواهد .\r\nاز ارشادى كه در باب تفرقه ميانه جمعيت ترقيخواهان و حزب اتفاق و ترقى فرموده بوديد خيلى ممنون شدم و از سهوى كه در يكى بودن اين فرقه كرده بودم منفعل شدم . . مرقوم فرموده بوديد كه حزب ترقيخواهان بر بنده كاغذى ننوشته‌اند و آرم اين فرقه محترمه دست اتحاد و كلمهء يد اللّه مع الجماعه است ، مطلع شدم .\r\nاما گمانم اين است كه كاغذى كه به من رسيده همان علامتها را دارد نه علامت بمب و تفنگ و چون كاغذ مزبور در شهر مانده نميتوانم بطور يقين عرض كنم . چون جنابعالى مطلع از اسرار حزب محترم هستيد معلوم مىشود كه باز سهو از جانب بنده شده و در اين ضمن معلوم شد كه بنده نيز يا بر حزب ترقيخواهان يا بر فرقه اتفاق و ترقى ابدا كاغذى ننوشته و تعرض و اخطارى نكرده‌ام .\r\n\r\n","description":"","footnote":"","page_name":" 371 ","page_number":383},
  {"content":"\r\n . \r\n","description":"","footnote":"","page_name":" 372 ","page_number":384},
  {"content":"\r\n\r\nلايحه معروضه را بملاحظه سهوى كه در عنوان بوده اعاده فرموده بودند تجديد كرده لفا فرستادم تا بر حزب محترم تقديم شود .\r\nاز اينكه مسلك بنده را به حمد اللّه موافق مسلك محترم ترقيخواهان ديده و به اين واسطه مرا از آن حزب محسوب داشته‌اند ، خيلى متشكر شدم . بلى مسلك من از اول همان است كه عرض كرده‌ام و اگر رساله « لالان » را كه در ايام بلوا طبع شده و در روزنامه شمس نيز بطور تفرقه نشر گرديد ملاحظه فرمائيد معلوم خواهد داشت كه مسلك بنده چه بوده است و چيست ؟ ولى اين نكته را نيز عرض مىكنم كه نظامنامه داخلى را ملاحظه كردم و پاره تكاليف و فصول آن را نتوانستم ملتزم بشوم ، تكذيب آن را نيز نمىكنم ، با همه اينها در ترويج مسلك محترم انشاء اللّه كوتاهى نمىشود ، و با جمعى از اصحاب و احباب صحبت كرده‌ام ولى افسوس كه ناسازگارى مزاج مانع از توقف در در شهر شد و با وجود اينكه فعلا دور از شهرم در جاهائى كه لازم ديدم و قابل فهميدم ، آنچه لازم است گفته‌ام و در خصوص دهاتيان مجبور كردم كه پاره تحميلات را موقوف نمايند و قصد دارم كه انشاء اللّه تأسيس مدرسه نيز بشود كه اطفال اين صفحات به قدر مقدور تحصيل نمايند .\r\nاين ورقه را از افشار عرض كرده و بتوسط پست گروس خواهم فرستاد و با ملاحظهء از خط تبريز عرض خواهم كرد كه از تبريز بفرستند .\r\nبديهى است كه لايحهء مرسوله را بعد از ملاحظه اعلان خواهيد فرمود . چون مندرجات آن غالبا از مواد لازمه است . خيلى دوست دارم كه باسم ترقيخواهان نشر شده اهميت اين حزب در انظار معلوم شود و اگر جزء يا ضميمه نظامنامه ميسر شود بهتر و مستحسن‌تر خواهد بود .\r\nدر اين چند روز كه در خاك افشار هستم لازم ميدانم پاره آنچه را كه معلوم كردم اظهار نمايم .\r\nخاك افشار به حمد اللّه در امنيت است و كمال سعى و مراقبت هست كه تعدى از\r\n\r\n","description":"","footnote":"","page_name":" 373 ","page_number":385},
  {"content":"\r\n\r\nخارج به آن خاك نشود ، اما خاك گروس بواسطه تعديات ايل گلباغى خيلى مختل است ، ايل مزبور كه از جمله ايلات كردستان است ، چندين ده از دهات گروس را چاپيده كه از جمله معروف به « خوش‌مقام » است كه از دهات معتبر و منزلگاه عمومى است و قريه « اوغلان مير احمد » و غيره است . . سه روز قبل حمله بر قريه « سليل » كه سرحد خاك افشار و گروس واقع است كردند ولى سواره مستحفظ افشار شده نتوانستند چيزى ببرند ، از آنجا تا قريه « كوتان » كه جزو گروس است غارت نموده مبلغى از عوامل آنها را بردند .\r\nاز قرار مذكور ايل گلباغى مبلغ گزاف به ايل « جاف » مقروض است هرساله ايل جاف از حدود تجاوز كرده در داخله خاك كردستان قريب 12 فرسخ را اشغال مينمايد و گلباغى تاب طلبكارى و مقاومت آنها را نياورده به دهات و اراضى اطراف پراكنده مىشوند حتى تا خاك خمسه از تعدى و غارت مضايقه نمىنمايند و ميخواهند قرض خود را از اين ممر ادا نمايند ، امسال نيز مىگويند اغنام و احشام ايل جاف تلف شده و گلباغى مجبور است كه بهرشكل است از عهدهء قرض خود برآيد . اين است كه دائما مشغول غارت‌گرى هستند و رفع آنها راجع به حكومت كردستان است ، ربطى به حكومت گروس و افشار ندارد و تكليف گروس و افشار اين است كه خاك خود را حفاظت و صيانت نمايد و افشار هم به همين قسم رفتار مىكند . اما شنيده مىشود كه به حكومت گروس حكم شده كه آنها را تنبيه نمايد و كار حكومت گروس ابدا نيست .\r\nمقصود اين است كه اين مطلب را به وكيل محترم كردستان اخطار نمائيد و البته اطلاعات ايشان بهتر از اطلاعات بنده خواهد بود و اين اخطار بنده فقط دوستانه است . . على\r\n\r\nنمونه از دفترچه‌هاى رمز :\r\nبطوريكه در كتاب « زندگىنامه ثقة الاسلام شهيد » صحبت از وجود دفترچه‌هاى رمز بين ثقة الاسلام شهد و نمايندگان مجلس از قبيل « مستشار الدوله صادق و حاج ميرزا آقا فرشى » شده كه براى مكاتبات و تلگرافات به كار ميرفته است ، چون آوردن عين همه آنها صفحات زيادى را ميگرفت ، لذا از هريك صفحه بعنوان نمونه كليشه تهيه و در اينجا چاپ مىشود :\r\n\r\n","description":"","footnote":"","page_name":" 374 ","page_number":386},
  {"content":"\r\n . \r\n","description":"","footnote":"","page_name":" 375 ","page_number":387},
  {"content":"\r\n . \r\n","description":"","footnote":"","page_name":" 376 ","page_number":388},
  {"content":"\r\n . \r\n","description":"","footnote":"","page_name":" 377 ","page_number":389},
  {"content":"\r\n . \r\n","description":"","footnote":"","page_name":" 378 ","page_number":390},
  {"content":"\r\n . \r\n","description":"","footnote":"","page_name":" 379 ","page_number":391},
  {"content":"\r\n . \r\n","description":"","footnote":"","page_name":" 380 ","page_number":392},
  {"content":"\r\n\r\n\r\nمقالات و رسالات شادروان ثقة الاسلام شهيد\r\nشادروان ثقة الاسلام علاوه‌بر ساير آثار قلمى كه بوجود آورده ، در سالهاى 1328 و 1329 هجرى مقالات متعددى به مجلات معروف و معتبر عربى از قبيل « الهلال » و « المقتطف » ارسال داشته كه هريك نشان‌دهندهء عمق اطلاعات وحدت بصيرت و ورود در مسائل مورد بحث است .\r\nتعدادى از آن مقالات را دانشمند ارجمند آقاى مرتضى مدرسى چهاردهى از مجلات مزبور بخلاصه ترجمه كرده و به اينجانب مرحمت داشته‌اند كه خلاصه‌اى از آن خلاصه‌ها را اينجانب در فصل 33 كتاب « زندگىنامه شهيد نيكنام ثقة الاسلام » آورده‌ام و اينك در اينجا نيز يك و دو نمونه از آن مقالات را مىآورم :\r\nقبلا آوردن اظهارنظر آقاى مدرسى درباره مجله المقتطف را لازم ميدانم كه مينويسد :\r\n« المقتطف ، از بزرگترين و معتبرترين مجلات عربى بوده ، در مدت هفتاد سال در بيروت و بعد در قاهره چاپ ميشد و دوره صد و هجده جلدى مجله مزبور باارزشترين مدارك علمى و ادبى و تاريخى است .\r\nچنان كه جوهرى طنطاوى صاحب كتاب تفسير الجواهر در دهها جلد تأليف خود در هرورقى از « المقتطف » نقل مىنمايد و همچنين هبة الدين شهرستانى استدراكاتى از آن كرده است . بنابراين مجله مزبور مجله معمولى و تجارتى نبوده و اينكه ثقة الاسلام با آن مجله و هم با مجله « الهلال » سروكار داشته و يادداشتها و افادات علمى و ادبى او كه در دو مجله مشهور مزبور آمده است دليل عظمت نويسندگى و لياقت قلم آن شادروان است . در جهان اسلام بزرگانى وجود داشته‌اند كه مايه افتخار بوده‌اند\r\n\r\n","description":"","footnote":"","page_name":" 381 ","page_number":393},
  {"content":"\r\n\r\nو ثقة الاسلام شهيد از زمره آنان بوده است .\r\nاينك ترجمه مقاله‌اى از ثقة الاسلام كه در شماره 3 سال 36 مورخ 1910 ميلادى برابر بيستم صفر 1328 هجرى ، كه در مجله المقتطف تحت عنوان « كمال الرياضى » درج شده است :\r\nدر نزد من كتابى در علم رياضى است كه « كمال الرياضى » نام دارد و مولفش ابو جعفر احمد بن سليمان بن محمد بن هود است اين كتاب بزرگى است و اشكال زياد دارد ، كتاب كشف الظنون آن را نام برده ، اصل كتاب و تكميل‌شده آن را ذكر نكرده است ، ولى موتمن باللّه يوسف را ابن خلدون در جلد چهارم تاريخ خود نقل كرده و گفته است :\r\nاو در علوم رياضى كار مىكرد و از وى تأليفى است مانند « الاستهلال و المناظر » و در 78 وفات كرد يعنى بعد از چهارصد هجرى . . . شايد گفته او « الاستهلال » تصحيف كلمهء « الاستكمال » باشد . ندانستم نام مولف كتاب « الاكمال » كيست ؟ با مراجعه به خود كتاب ، نه در تجديد سرفصلها و با بهاى آن و نه در آخر آنها و نه در اثناء كتاب ذكرى از نام مؤلف نيست . آيا يكى از خوانندگان مجله المقتطف اطلاعى از آن دارند ؟\r\nدر آنصورت خوب است يادآور شوند كه مايهء امتنان خواهد . على\r\nمقاله ديگر از شماره 4 مجله 37 اكتوبر 1910 برابر 28 رمضان 1328 هجرى چاپ قاهره المقتطف\r\n\r\nشيعه در جبل عامل\r\nدر اين مقاله نويسنده به نوشتهء « احمد رضا و شكيب ارسلان » مىپردازد كه يكى از آن دو نوشته بود كه « دليل استوارى نداريم و كسى هم متعرض نشده است كه ابو ذر را بيكى از روستاها تبعيد كرده باشند ، چه از آنانى كه براى او تعصب دارند نگفته‌اند كه اين كار از طرف خليفه شده است ) آرى شيخ فاضل محمد بن حسن حر عاملى متولد\r\n\r\n","description":"","footnote":"","page_name":" 382 ","page_number":394},
  {"content":"\r\n\r\n1104 ه ، در مقدمه كتاب « امل الآمال » كوشش دارد كه چنين گويد :\r\nتشيع در جبل عامل قديم‌تر از ايران بلكه از همه كشورها است ، چه رسد به « حجاز » گويم : دليل قدمت تشيع در جبل عامل اين است كه ابو ذر در شام در يكى از نواحى آن اقامت داشت ، در اثر مخالفتش با خليفه عصر ( عثمان ) تبعيد شد ، بنابراين تشيع مردم مصر ديرتر از تاريخ تشيع مردم شام نيست . چه محمد بن ابو بكر در آن ديار بود : او دشمن‌ترين دشمنان خليفه ( عثمان ) بود ، ممكن است هم‌چنين دربارهء يمن گوئيم .\r\nولى در خصوص كشور ايران همچنان است كه او گويد ، نخستين ظهور شيعه در ايران : در زمان انتشار دعوت عباس در خراسان بود ، بعضىها تمايل به علويان داشتند چنان كه در اخبار مذهب شيعه اين معنى صراحت دارد . . . [ اين مقاله خيلى مفصل است و متأسفانه بقيه آن مفقود شده است - م 
  ]\r\nمقاله مفصل ديگر شهيد در شماره 5 جلد 38 مورخ جمادى الاول 1329 ه المقتطف « نوادر سنگهاى قيمتى عنوان دارد كه آن نيز از دست‌رس مولف كتاب دور مانده است .\r\n\r\nنمونه‌هائى از مقالات پژوهشى ثقة الاسلام شهيد :\r\nاز مقالات سال 1329 ثقة الاسلام شهيد :\r\nمرحوم دكتر رضازاده شفق مينويسد « آن مرحوم درعين‌حال مبارزات سياسى مطالعه و تحقيق خود را تعطيل نمىكرد و كار تأليف را ادامه ميداد . علاقه خاص به علم رجال نشان ميداد و به تطبيق سنوات و تقويم و بررسى تاريخ هجرى و ميلادى و شمسى و قمرى علاقه خاص ابراز مىكرد .\r\n\r\n","description":"","footnote":"","page_name":" 383 ","page_number":395},
  {"content":"\r\n . \r\n","description":"","footnote":"","page_name":" 384 ","page_number":396},
  {"content":"\r\n . \r\n","description":"","footnote":"","page_name":" 385 ","page_number":397},
  {"content":"\r\n\r\nروزى با پدرم در حضورش بوديم با اطلاع از اينكه ضمن تحصيلات متوسطه پس از ظهرها براى يادگرفتن زبان انگليسى و غير آن ، به آموزشگاه « مموريال » آمريكائى ميرفتم ، از من خواست كه اطلاعاتى از آمريكائيان در باب فرق بين تقويم « ژوليى » مغرب‌زمين و ساير تقويم‌ها بدست آورم و بايشان برسانم ، همين كار را كردم و ايشان گويا براى تكميل تاريخ هجرت و بعثت كه سرگرم تأليف آن بودند از آن استفاده كردند » اينك مقاله‌اى را كه آن شادروان به مجله « المقتطف » به عربى نوشته‌اند عينا در دو صفحه آورده شد :\r\n\r\nدرباره آثار و عمارات تاريخى :\r\nدر هفتم جمادى الاول 1329 هجرى براى تغيير آب و هوا به محال گردش رفته و از نقاط لازم اطلاعاتى جمع‌آورى و يادداشت كرده است .\r\nاوزدمير ( آهنين‌چهره ) قريه است از قراء محال ديزجرود ، در جنوب قريه عجب شر ، از بعضى خرابه‌ها كه باقيست ، معلوم مىشود كه وقتى آبادى معتبرى بوده است و كلمهء اوزدمير ، تركى است و مرا گمان اين است كه اين ده از معموره‌هاى ايام تسلط مغول است بر ممالك آذربايجان ، خاصه ايام اقامت هلاكو خان در مراغه كه امراء ترك در دهات مسكن گرفته و با اسامى خودشان معروف شده ، چنانچه آغاجرى كه اسم دهى است كه در ديزجرود و بمعنى « بزرگ چريك است » و قراچال كه اسم دهى است كه در محال كايدول در جنوبى و چهارفرسخى بناب .\r\nدر اوزدمير بقعه‌ايست كه در عرف عوام آن را امام‌زاده گويند : عمارتى است از خارج مثمن الشكل با سنگهاى تراش عمارت كرده‌اند . طول هرضلعى قريب سه ذرع و نيم است و ارتفاعش از دو ذرع بالاتره و وقتى گنبدى داشة بقرينه بايد نظير كمره‌هاى\r\n\r\n","description":"","footnote":"","page_name":" 386 ","page_number":398},
  {"content":"\r\n\r\nبنا بوده باشد ، فعلا گل‌اندود است .\r\nزير آن عمارت فسحه‌ايست صليبى الشكل يك ضلع آن از مشرق به مغرب و ضلع ديگرش از جنوب به شمال طول هرضلعى تقريبا چهار ذرع و نيم يا پنج و شش متر است و عرض هرضلع دو ذرع است تقريبا قريب يك ذرع و نيم از زمين گودتر است و مدخلى دارد از سمت شرق كه شش و هفت پله به سطح زمين خورده و به مدخل مستوى ميرسد و آن عبارت از دالانى قريب دو ذرع طول و ارتفاع يك ذرع تقريبا كه بايد سر خم كرده داخل شد . از آنجا داخل اصل بقعه مىشود .\r\nبقعه با آجرهاى كاشى اعلى تا هزاره كاشىكارى شده و بالاتر از آن با آجر و آهك بنا شده و گنبد نيز كاشىكارى است كه از سقف آن بعضىها ريخته و غالبا باقى است در شاه‌نشين طرف قبله صندوقى است « * » تنكه آهنى روى آن كشيده‌اند و تازه است و زير آن صورت قبرى است محقر كه با سنگ و گل ساخته و لوحى از مرمر دارد كه در آنجا اسم سيد قاسم نوشته‌اند بتاريخ 1212 و در السنه و افواه چنان مذكور است كه مدخل اين عمارت در سابق معلوم نبوده فقط قبه آن در وسط مزرعه پيدا بوده اطرافش زراعت مىكرده‌اند ، آب كه بسته بوده‌اند فروميرود و سدش ممكن نمىشود ، از آنجا پى مىبرند كه شايد زير جائى هست خالى ، تفتيش مىكنند مدخل باز مىشود و از آن روز معروف به امام‌زاده شده و قبرى كه در آنجا هست بىشبهه متأخر از بناى بقعه است و بعد از انكشاف بقعه دفن كرده‌اند و گرنه در تاريخ 1212 كه وقت خرابى آذربايجان و چپاول اين و آن و ملوك الطوايف بود ، اوزدمير سهل است در بلاد عظيمه كمتر كسى بود كه مثل آن عمارت به آن محكم اساس و تصنع ساختهء شود و اگر سيد قاسم نام كه آنجا مدفون است ، از صاحبان ثروت بودى و خودش يا باقيماندگانش آن‌قدرت داشتندى كه همچو عمارتى بسازند . در خصوص قبر مضايقه و مسامحه و اكتفاء بيك قبر گلى عادى و يك لوح مزار\r\n\r\n\r\n","description":"","footnote":"\r\n( * ) در تبريز ورقه نازك آهنى را « تنكه » مىگويند با فتح تا\r\n","page_name":" 387 ","page_number":399},
  {"content":"\r\n\r\nمعمولى متعارف فقرا نكردندى . در هرحال خود بنا شاهد صدق اين است كه بنايش از قديم است ، و مرا گمان اين است كه در عهد مغول ساخته شده ولى ابدا خطى و علامتى ندارد و فعلا اطراف اين قبرستان است . و دهاتيان اطراف در ايام جمعه و ساير ايام متبركه به زيارت مىآيند و نذورات آرند .\r\nبفاصله كمى كه تقريبا سيصد و چهارصد قدم مىشود ، در شمال اين بقعه جاى خرابه حمامى است كه سنگهاى مرمر آن بعضى شكسته و بعضى هم باقى است و عوام چنان گمان مىكرده‌اند كه اينجا نيز مدفن يكى از بزرگان است بالفعل برخى ملتفت شده‌اند كه خرابه حمام است .\r\nدر اين تاريخ اوزدمير جز باغات و زراعت چيزى ندارد ، بالمره از حليه‌آبادى افتاده است و باغات و مزارعش را اهالى عجب‌شر يا ساير دهات حول‌وحوش مالك يا زارع هستند و ملكش از آقاى بصير السلطنه « * » است ، در طرف شرقى باغات كنار راه قبرى هست كه مرمر بلندى داشته كه غالب آن شكسته فقط از طرف آخر آن مقدارى مانده كه در آن نوشته شده شاه ولى رحمة اللّه 1201 و اين مكان قبرستان توريجان است كه از مزارع عجب‌شر است و قديما آبادى داشته است .\r\nدر هشتم جمادى الاول 1329 بكوه بلندى كه روبقبله و از متعلقات آغاجرى است رفتم ، تماشاى چاهى كه در قله آن هست و معروف بزندان حمزه است ، راه صعبى دارد ، چاهى است طبيعى و چنان مينمايد كه وقتى آتش‌فشان بوده ، دهنه‌اش بيضى - الشكل و طول دهنه از شرق به مغرب است و در سمت شمالى سكومانندى دارد كه تا آنجا ميتوان فرورفت . خود چاه عمودى نيست بلكه برآمدگى و فرورفتگىها و از طرف مشرق كه ملاحظه مىشود ، در سمت غربى چاه نقب‌مانندى هست ، هرچه سنگ مىاندازند به اطراف و سنگهاى برآمده كوه برميخورد و معلوم نمىتوان كرد كه عمقش تا كجا است و مشرف نميتوان شد كه بدقت ملاحظه شود ، و آنچه بقرينه معلوم كردم اين است كه\r\n\r\n\r\n","description":"","footnote":"\r\n( * ) در تعليقات توضيحى هست .\r\n","page_name":" 388 ","page_number":400},
  {"content":"\r\n\r\nعمودى مطلق نيست ، اما در آتش‌فشان بودن آن شبهه نيست .\r\nدر دهنه آن آثار ذوبان احجار پيداست و بعضى سنگهاى مهيب از هم شكافته و مخصوصا در بالاتر نقب غربى يك‌پارچه سنگ بسيار بزرگ و مهيب از اطراف شكافته و چنان به نظر مىآيد كه ميخواهد فرود آيد .\r\nدهاتيان مىگفتند كه كبوتر زيادى در آن چاه مسكن دارد پاره بتدبيرى پائين ميروند و از فضولات كبوترها براى مصرف رشوت زراعت استخراج مىكنند ولى با سنگ‌اندازيهائى كه شد كبوترى برنخاست و صدائى به گوش نرسيد ، با آنكه 48 روز از نوروز مىگذشت . « * » »\r\nاز رساله‌هاى ثقة الاسلام شهيد تبريزى « در نامه 25 محرم 1326 مينويسد دو سال قبل رساله‌اى باسم اصول سياست اسلاميه نوشته بودم كه گم كرده‌ام و باز در نظر دارم كتابچه‌اى به آن نام بنويسم و براى ملاحظه حضرات حجج الاسلام به عتبات بفرستم فعلا حوصله‌اش را ندارم » اين همانست كه گم كرده بوده است . »\r\n\r\nاسلام و سياست و اقتصاد و اخلاق آن\r\nبسم الله الرحمن الرحيم\r\nبعضى از صاحبان فكر محدود را تصور چنان است كه مذهب اسلام معاذ اللّه\r\n\r\n\r\n","description":"","footnote":"\r\n( * ) توجه به اين قبيل تحقيقات كه درسى سال اخير در ايران متداول شده ، در هفتاد سال قبل يك نوع تجدد و پيش‌رسى در فكر لازم است\r\n","page_name":" 389 ","page_number":401},
  {"content":"\r\n\r\nمانع ترقى و يا خود در اصول سياسيهء آن قصورى هست كه اگر مانع اصل ترقى نباشد لااقل موجب نقصان تمدن است ، و اين فكر مدتها است در بعضى اذهان جاى گرفته و مبناى اين عقيدهء سخيفه باطله اشتهاراتى است كه از جانب دشمنان دين و ملحدين سر زده ، بعلاوه ظهور پارهء آثار تمدن در غير ممالك اسلاميه كه عوام مسلمين آن اساس تمدن را در بلاد خارجه مشاهده مينمايد و مملكت اسلام را از آن آثار بالمره خالى مىبيند و چنين مىپندارد كه آنهمه ثروت و تمدن و عدل و داد و آسايش عامه و حسن انتظام كه در ممالك خارجه هست و در ممالك اسلام نيست . آنچه مستوجب عدم آن در ممالك اسلاميه است همانا وجود مذهب اسلام است كه مانع از اجراى آن اصول و قواعد مىباشد .\r\nالقاء اين شبهات اگر از جانب اعداء دين بودى ما را موجب تأسف نشدى ، چرا كه دشمن در حق ما بعدل و انصاف سخن نگويد و ما را محبوب عامهء بنى نوع بشر نخواهد و ماها را از ايشان توقع تحسين شريعت طاهره كردن و اميد نيكى از ايشان داشتن خار در ديده انباشتن است .\r\nولى بدبختانه مىبينم كه اين شبهات خبيثه در قلوب بعضى عوام ما نيز تخم گذاشته و بذر كاشته و خداى نخواسته ميخواهد رگ و ريشه بدواند و عوام را بر تيه ضلالت بيندازد و عوام در اين باب چندان مستوجب قدح و ذم نيست . چرا كه اسم عوامى و بى - سوادى و بىاطلاعى از اصول حقهء حقيقيهء دين قويم اسلام ، مر ايشان را عذرى است قوى و پناهى است بس محكم ، چرا كه چشم ظاهربين عوام جز صور و اشباح چيز ديگر را نه‌بيند و از مرحلهء صورت بعالم معنى پى نبرد ، از كشف حقايق محروم است و از درك بواطن محجوب . . هان تصور نكنى كه اين خود يكى از قصور مذاهب اسلام است كه حقايق آن جز بر جمعى از خواص مستور است و عوام از دخول بر آن بارگاه قدس و محفل انس محروم و يا خود مطرود و ممنوع است بلكه مقصود ما اين است كه عوام و بىخبران جز ظاهر اعمال شرعيه چيزى درك نكنند و بر معنى قرآن مجيد و كشف اخبار\r\n\r\n","description":"","footnote":"","page_name":" 390 ","page_number":402},
  {"content":"\r\n\r\nاطلاع ندارند و همديگر را در يك قالب و يك صورت درك و تصور نمايند .\r\nفاش‌تر بگوئيم عامى كه از احكام شرع جز صورت عبادات و پاره معاملات را نديده و آنچه مىشنود علم را با عمل تطبيق نكرده و وقت و فرصت رجوع بر اهل علم ندارد . لا محاله به تدليس ابليس و وسوسه شيطان از جاده حقيقت دور خواهد افتاد .\r\n\r\nوظيفه علماء :\r\nعلماء اعلام و مروجين شريعت حضرت خير الانام در اثبات حقيقت مذهب كتابها تأليف فرموده و زحمتها كشيده و از هرراهى داخل اين معركه شده‌اند بعضى بذكر دلائل عقليه و پارهء با اقامهء براهين نقليه و جمعى باستشهاد و از كتب عتيقه مانند تورات و انجيل و غيره ، آنچه توانسته‌اند سعى وافى و جد كافى به عمل آورده‌اند و مقصود ما از تسويد اين اوراق بيان آن ادله و ذكر آن براهين نيست به دو علت :\r\nاول اينكه ما را حد آن نيست كه در آن درياى پهناور قدم بگذاريم ، بلكه توجه بر آن خاص علماء ربانى و فضلاء صمدانى است و اين ناچيز را كجا رواست و كى سزا كه در اين باب سخنى گويد و قلمى راند »\r\n سعدى تو كيستى كه دم از اين و آن زنى * اقرار بندگى بكن و عجز چاكرى » \r\nدوم اينكه عوام از درك آن مطالب عجز كلى دارد و بىاطلاعى او بر مقدمات علميه عذرخواه اوست . پس زبان كودكى بايد باز كرد و طفلانه سخن گفتن آغاز نمود و با زبان عوام حكمت خواص را اداء ساخت ، دل به خدا سپرده همت از اولياء حق خواست و در اين درياى پهناور بىآنكه خود غرق شويم و ديگرى را غرق نمائيم دست و پا زد و معلوم داشت كه اصول سياسى اسلام چيست ؟ و اصول و فروع آن ابدا مانع ترقى نيست و من اللّه التوفيق .\r\n\r\n","description":"","footnote":"","page_name":" 391 ","page_number":403},
  {"content":"\r\n\r\n\r\nاصول سياسيه\r\nاصول سياسيه مذهب اسلام منقسم بر چند قسم است ، مادى و معنوى و ما انشا اللّه اقسام آن را بقدرى كه فهم ناقص ما را بر آن رسائى هست بيان مىنمائيم .\r\nاصل اول خلافت :\r\nاختلاف ملت در مسئله خلافت بر همه معلوم است ، جمعى از مسلمين خلافت را از فروع دين خوانند و صفاتى را كه فرقه اماميه در خليفه يا امام شرط دانند لازم ندانند بر خلاف اثنى عشرى مذهب كه تفصيل اقوال و استدلال طرفين خارج از حد اين رساله است .\r\nخلافت در نزد اثنى عشرى مذهب منحصر بذات مطهرهء مباركه ائمه دوازده‌گانه است كه اول ايشان حضرت امير مؤمنان على بن ابى طالب عليه السلام و آخرشان حضرت حجت عصر و امام زمان حضرت حجة بن الحسن عليه السلام اللّه ذى المنن است كه از جانب حضرت ختمىمرتبت منصوص به خلافت هستند و سلطنت اسلاميه و ولايت مفوض به اين دودمان جلالت است ، از اين دوازده نفر تعدى بر خارج نكند و امام هرعصرى موافق قانون الهى و حكم خدائى كه نزد ايشان است حكم فرمايند و بعبارة اخرى سلطنت ايشان سلطنت مشروطه است به اين معنى كه سلطنت از خانواده مباركه ايشان بيرون نرود و ايشان از حكم مذهب اسلام تجاوز نفرمايند و همانند كه حضرت ختمى مرتبت در حق ايشان فرموده « انى تارك فيكم الثقلين كتاب اللّه و عترتى . . . الخ » معصوم از ذنوب و آثام و شك و سهو و اوهام هستند الى غير ذلك . . .\r\n\r\nقوانين و اخلاقيات در اسلام .\r\nاسلام را قانونى است ممتاز از قوانين ساير شرايع و در آن گفتگو مىشود از مراتب توحيد و ساير نواميس الهيه و شرايط نبوت و امامت و علم اخلاق و سياسيات\r\n\r\n","description":"","footnote":"","page_name":" 392 ","page_number":404},
  {"content":"\r\n\r\nو عبادات ، و ما را در اين مقاله از تمام نكات شريعت سخن‌راندن مقصود نيست ، بلكه آنچه كه وجهه همت ما است گفتگو كردن است از اخلاقيات و بعضى سياسيات شريعت طاهره\r\n1 - علم اخلاق - در قرآن عظيم الشأن در چندين آيه خداوند متعال امر ميفرمايد به محاسن اخلاق و خطاب بر پيغمبر خود فرموده  إِنَّكَ لَعَلى خُلُقٍ عَظِيمٍ  و در آيه ديگر ميفرمايد : . . .\r\n. . . اى پيغمبر اگر سخت‌دل بودى مردم از دورت متفرق شدى و باز در حق او ميفرمايد  « وَ كانَ بِالْمُؤْمِنِينَ رَحِيماً »  يعنى درباره مومنين رحم‌كننده و در حق اصحاب آنحضرت مىفرمايد  « أَشِدَّاءُ عَلَى الْكُفَّارِ رُحَماءُ بَيْنَهُمْ »  يعنى سخت هستند بر كافرين و صاحب رحم و مروتند در ميان خودشان ، و نهى فرمود پيغمبر خود را از اينكه اصحاب صفه را كه ( جمعى از فقراء و پريشان‌حالان و مومنان بودند ) از محضر مبارك خود دور نمايد و به آنها به نظر نفرت نكرد ، بلكه امر فرمود كه چشم از ايشان برندارد و آنها را از خود دور نكند .\r\nاز خصائل آن حضرت است كه سوار الاغ بىپالان مىشد و گاهى بعضى اصحاب را با خود رديف مىفرمود و اطفال را بر دوش مبارك خود سوار مىكرد و با آنها بازى مىكرد و هميشه سايرين را بر نفس مبارك خود در خوراك و پوشاك مقدم ميداشت و لباس تن خود را درآورده بر فقرا و اصحاب خود عنايت ميكرد و خود برهنه ميماند ، خداوند نهى فرمود از اينكه انسان با تكبر در روى زمين راه برود و راه رفتن با حالت تكبر را منع فرموده جز در حالت جنگ .\r\nمجملا وجه همت صاحب شريعت طاهره بر مراعات حال فقرا و بدست‌آوردن خاطر آنها است و به اين ملاحظه هست آنچه از صاحب شريعت روايت شده . . . دومى فرموده‌اند انا الفقير جالس الفقير انا المسكين جالس المسكين - يعنى منم فقير و مسكين هستم كه با فقرا و مساكين همزانو مىشوم و در حديث قدسى است كه خداوند متعال\r\n\r\n","description":"","footnote":"","page_name":" 393 ","page_number":405},
  {"content":"\r\n\r\nمىفرمايد انا عند القلوب المنكسره من نزد دلهاى شكسته هستم و اين است كه تمجيد زياد از حال فقرا فرموده و آنها را با نوازشهاى گوناگون نوازش فرموده ، ، حتى دربارهء اولاد امر فرموده است به نوازش كردن دختران بيشتر از پسران و حرام فرموده از اينكه دختران را زنده‌زنده در گور كنند توبيخ زياد فرمود از اشخاصى كه اگر براى آنها اولاد اناث بوجود مىآمد دل‌تنگ شده و از شدت غيظ رويهاشان سياه ميشد .\r\nبملاحظه حال فقرا است كه احتكار را در گندم و جو و مويز و خرما و نمك و بعضى اشياء ديگر كه محتاج اليه عامه است . حرام فرمود و محتكر را ملعون دانست و فرمود كه رخت نو را بشورند و بپوشند تا در نظر فقرا جلوه نوى آن معلوم نشود و موجب حسرت آنها نگردد .\r\nرسوم جاهليت و تفاخر بآباء و اجداد را برداشت و در ازدواج هم كفائت اسلام را كافى دانست و عمهء خود صفيه را بر مقداد بن اسود كندى تزويج فرمود ، خداوند در قرآن كريم ميفرمايد  إِنَّ أَكْرَمَكُمْ عِنْدَ اللَّهِ أَتْقاكُمْ  - مكرم‌ترين ناس نزد خداى تعالى پرهيزگارترين آنها است .\r\n2 - مساوات و مواسات در حقوق كه از فروع علم اخلاق است .\r\nدر ميان طبقات ناس امر مساوات و مواسات را جارى كرد ، چنانچه مسجد را كه معبد عامه است ، مخصوص طبقه مخصوصه نفرمود و فقير و غنى و شريف و دنى را در آن يكسان كرد . از مباح يكى را از حبائى كه بر آن سبقت كرده حرام كرد وصف اول را مخصوص عدول و اتقياء و مقربان درگاه احديت نمود و احدى را بر ديگرى افضليت نداد\r\n ( بنازم ببزم محبت كه آنجا * گدائى بشاهى مقابل نشيند ) \r\nو اگر ساير دقايق و نكات شريعت طاهره را بديدهء دقت ملاحظه نمائيم ، خواهيم ديد كه در همهء آن مراعات حقوق مساوات و مواسات را بنحو اتم و اوفى فرموده و كافه عباد را دعوت بر اين معنى كرده ، خواه در عبادات ، خواه در معاملات ، خواه در سياسيات و در همهء امور حسن اخلاق را روح قرار داده و مساوات را در همه آنها جارى داشته و اگر بخواهيم\r\n\r\n","description":"","footnote":"","page_name":" 394 ","page_number":406},
  {"content":"\r\n\r\nدر اين باب شرح مفصل دهيم مجلدات بسيار بايد ترقيم كنيم و باز از عهده اداء آن نيز نتوانيم آمد .\r\n\r\nتساوى در حيات اجتماعى\r\nاز فروع مساوات و مواسات در حقوق است ، قانونهائى كه در حق رئيس كل و جزء از نبى و خليفه و مفتى و قاضى و غيره قرار داده ؛ چنانچه پيغمبر يا خليفه را در ما - كل و ملبس و مسكن و امثال آن امتياز خاص بر سايرين نداده و دربارهء اشخاصى كه مرجع عامه هستند تكليفى معين فرموده كه نبايد از آن تخلف ورزند . و در حق واردين بر آنها قرارى داده ، در صورت تزاحم حقوق يا تسابق واردين بر حضور قاضى مثلا بايد مراعات اول وارد را كرد ، و اگر دو نفر باهم وارد شوند و يكى را سبقت بر ديگرى نباشد ، بايد در ميان آن دو قرعه كشيد .\r\nهكذا در حدود و غير آن قانونى گذاشته لا يتخلف ، مثلا در حق قاتل و جانى و يا قبول كردن شهادت و امثال آن ، حكم و قانون شرع در حق همه يكسان است و فرقى در اين مسائل ميان عالم و جاهل و شريف و وضيع و غنى و فقير ابدا نيست .\r\n\r\nاهل ذمه\r\nاز فروع اين مسئله است ، احكامى كه در حق اهل ذمه از اهل كتاب مقرر شده كه با وجود بعض فرقها كه در حق آنها هست در اغلب احكام قناعت فرموده از آنها به تبعيت اسلام و مجبور نساخته است ايشان را بر وجوب تقلد دين اسلام ، و نهى نكرده است آنها را از تدين بر مذهب خود و مجبور نكرده است آنها را برجوع كردن بر قضات مسلمين در مرافعات ، بلكه مختار كرده است و هكذا نهى فرموده كه بر آنها اذيت نمايند يا بد بگويند و فحش بدهند ، حتى منع صريح فرموده كه به عرض و ناموس آنها متعرض شوند ، و يا يكى را قذف نمايند و يا ولد الزنا در حق آنها بگويند ، و مىفرمايد لكل قوم نكاح هرقومى را نكاحى است است و بعد از آنكه موافق اصول خودشان نكاح كردند و اولادى به عمل آمد بر اولاد آنها\r\n\r\n","description":"","footnote":"","page_name":" 395 ","page_number":407},
  {"content":"\r\n\r\nولد الزنا نمىتوان گفت »\r\nو باز از فروع مساوات است ، اينكه در احكام رياست غير از شرع و عقل صفت علم و تقوى و عدالت را شرط فرموده ولى شرافت نسب و تمول و ساير مزايا را شرط ندانسته و در حق مفتى و قاضى ميفرمايد « انظرو الى رجل روى حديثنا . . . الخ » متوجه شويد به طرف شخصى كه احاديث ما را روايت مىكند . . الخ و در حديث ديگر ميفرمايد « و اما من كان منكم حافظا لنفسه صائبا لدينهء ، مخالفا على هواه متبعا لامر مولاه فللعوام ان يقلدوه » يعنى كسى كه مالك نفس و حافظ دين خود و مخالف با هواى نفس و تابع امر مولاى خود باشد ، عوام را است كه از او تقليد نمايند .\r\nديگر شرط نكرد كه مفتى و قاضى بايد سيد قرشى باشد نه غلام حبشى ، و غنى باشد نه فقير ، هكذا در ساير صفات . بايد گفت ، همين اصل كافى است در دعوت عامه طبقات ناس بر ترقى و تمدن ، و وقتى كه تمام ناس ارتقاء بر مدارج عاليه را در علم و تقوى دانستند بالبديهه همه ( غير از ضعفا العقول و يا بو الهوسها ) همين راه را خواهند پيمود ، و در اقسام علوم سعى بليغ خواهند كرد تا امتياز داشته باشند .\r\n\r\nسحاوت و ترك بخل\r\n3 - سخاوت و ترك بخل است كه باز از فروع علم اخلاق است ، در قرآن مجيد سخاوت‌كننده را تمجيد و بخيل را مذمت و توهين ميفرمايد و ميفرمايد و الذين ينفقون اموالهم فى سبيل اللّه ليلا و نهارا و سرا و جهرا . . و در حق حضرت امير المومنين عليه السلام ، آيهء شريفه مخصوص وارد مىشود  « وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  و در آيه ديگر ميفرمايد . . . و مذهت ميفرمايد اشخاصى را كه زر و سيم اندوخته و آن را در راه خدا انفاق نمىنمايد ، و از فروع سخاوت است اداء واجبات عينيه مانند زكات و غيرها و هكذا واجبات كفائيه از قبيل انفاق بر محصلين علوم و تجهيز عسكر و تقويت اسلام و از مستحبات آنها است كه گاهى بدرجه وجوب ميرسد ؛\r\n\r\n","description":"","footnote":"","page_name":" 396 ","page_number":408},
  {"content":"\r\n\r\nاطعام طعام و لباس‌پوشانيدن بر فقرا و مراعات حال آنها و در حق اين اشخاص وارد شده آيهء شريفه   « وَ الَّذِينَ فِي أَمْوالِهِمْ حَقٌّ ، مَعْلُومٌ لِلسَّائِلِ وَ الْمَحْرُومِ ،   مدح ميفرمايد اشخاصى را كه در مالهاى آنها حقى است معلوم و سائل و محروم را كه در تفسير وارد شده كه اين حق معلوم غير از زكات واجبه است بلكه چيزى است كه انسان تبرعا به فقير مىدهد .\r\n\r\nميانه‌روى در زندگى\r\n4 - در علم اقتصاد ، خداوند متعال نهى فرموده از باد دست بودن و دست‌بسته بودن را و مذمت فرموده است مسرف و مبذر را و آنها را اخوان الشياطين نام كرده و باز مذمت فرموده بخيلان و دست‌بستگان را .\r\nاين است پيغمبر خود را مخاطب قرار داده ميفرمايد  « وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ »  يعنى دست خود را سخت مبند و بشدت نيز باز مكن و بل ميانه‌رو باش و در مدح مومنين ميفرمايد : آنان اشخاصى هستند كه اگر انفاق نمايند نه اسراف مىكنند و نه بخل ميورزند ، و  « كانَ بَيْنَ ذلِكَ قَواماً »  همچنين امر فرموده بر وجوب يا استحباب انفاق فى سبيل اللّه ، نهى فرموده از اينكه ايشان داروندار خود را بذل نمايند و اولاد و ذرآت خود را بگدائى واگذارند . . . اين علم اقتصاد در همهء احكام شريعت جارى است : خواه در احكام عامه يا تكاليف خاصه باشد .\r\n* * * متأسفانه بقيه اين رساله گم شده است ولى تكملهء دارد كه تحت عنوان « نخستين علاج » مىباشد و آن را ذيلا مىآوريم :\r\n\r\nنخستين علاج\r\nتقدم هرقومى بر قوم ديگر بواسطه علم است و عمل ، و اين جمله بقسمى شايع\r\n\r\n","description":"","footnote":"","page_name":" 397 ","page_number":409},
  {"content":"\r\n\r\nو مركوز اذهان است كه گفتن آن نوعى از اظهار بديهى است و اينكه ما آن را بقلم مىآوريم من باب مقدمه است حتى اينكه ما ترك مىنمائيم در اين مقاله استدلالات ماديه و معنويه بر وجوب تحصيل علم و عمل را و وامىگذاريم بر بداهت آن ، آنچه ما را بر نوشتن اين رساله وامىدارد همانا ذكر پارهء مواد عمليات است كه فهم قاصر آن را درك كرده و اظهار آن را واجب مىشمارد .\r\nجمعى از سياسيون فرهنگ را عقيده بر اين است كه معاذ اللّه ديانت اسلاميه مانع از ترقى است و پارهء از مسلمين ايران كه در طفوليت قبل از آنكه اصول ديانت اسلام را ياد گيرند و اساس آن را محكم نمايند داخل مدارس ملل خارجه شده و در ضمن تحصيل علوم متداوله تمدن ، اين عبارت را نيز شنيده و نفهميده بهمديگر نقل كرده‌اند و كم‌كم بافواه عوام افتاده . . .\r\nپس لازم است كه در اين باب غورى شود و هركس به اندازه فهم خود آنچه از حقيقت ديانت اسلاميه ملتفت شده نشر نمايد تا به نظر روساى دين رسيده اگر محتاج جرج و تعديل باشد معمول دارند ، تا بتلاحق افكار و تعاون انظار حقيقت امر روشن شود و معلوم گردد كه دين حنيف اسلام ابدا ممانعتى از ترقى ندارد بلكه بذاته باعث و داعى بر ترقى و حاكم بر آن است لهذا عرض مىنمايم .\r\nاصول ديانت اسلام بر دو قسم است : قسم اول عقايد است كه مبناى آن خدا - شناسى و معرفت ساير اصول دينيه است كه علت غائيه آن ترقى در امور اخرويه و فوز بر حسن عاقبت و نجات از عذاب اخروى و درك فيوضات ابديه است . و اين اصول در نظر ظاهر بينان چنان مىنمايد كه ابدا مداخله در تنظيم امور معاش ندارد و فايدهء آن هرچه هست راجع بر دار آخرت است ، و اين عقيده رائى است بالبداهه باطل و مضمحل و زائل و با اندك تعمق معلوم مىشود كه اثرى كه عقايد اصليه در عالم تمدن دارد اصل اصول تمدن است .\r\n\r\n","description":"","footnote":"","page_name":" 398 ","page_number":410},
  {"content":"\r\n\r\n\r\nدر شش‌ماهه اول 1325 هجرى بالون ملت ايران بكجا ميرود ؟\r\nوقتى پرنس ملكم خان مىگفت و مىنوشت كه « كشتى ايران بكجا ميرود » حالا ما مىگوئيم بالون ملت ايران بكجا ميرود ؟\r\nمدتها بود عقلا از اطراف و اكناف مملكت و خارج و داخل خرابيهاى ملت و دولت را ديده ، نقشه براى تسويهء امور و اصلاح كارها و ترقى دولت و ملت مىكشيدند و نجات مملكت را در وضع قانون ميديدند ، و مىگفتند و مىنوشتند و خاطرنشان ميكردند و از تعديات و نفوذ دو دولت همسايه تحذير مينمودند و سرايت پولتيك اين دو دولت را بر اعماق بدن مملكت با ميكروسكوبهاى قوى الاحساس افشاء ميكردند .\r\nاين‌دو دولت نيز كه تا غايت مآل‌انديش و نكته‌بين است ، از اين خبردارگويان و صلاح‌جويان به تشويش افتاده شب و روز در فكر تزييد قواى پولتيكيه خود و دواندن قوهء الكتريسته بر عروق و اعصاب مملكت بوده ، با وزراء دولت ميساختند و دواسبه بر تسخير عقول و اوهام و نهب ثروت و قدرت مملكت مىتاختند .\r\nاين دو رقيب پولتيك همديگر را اغفال نموده در ترويج مقاصد خود مىكوشيد ، تا اينكه وقعهء ترانسوال پيش‌آمد رقيب شمالى فرصت را غنيمت شمرده عقد استقراض منحوس معلوم را كرد و گمركات شماليه به گرو رفت و بلژيكىها مستخدم شدند ، پولى كه قرض كرده بودند كجا رفت ؟ و محلى كه براى تصرف آن در روزنامه دولتى معين كردند كه از جمله تسطيح طرق و آوردن كارخانجات و امثال آن چه شد ؟ لازم نيست شرح و تفصيل آن داده شود .\r\nبلژيكيهاى امين چه طرفى بستند و چه تمولى فراهم كردند و چه‌ها كردند باز نمىگوئيم . بعد امتياز راه‌آهن و راه شوسه و غيره بميان آمد و خاك مملكت در ميان\r\n\r\n","description":"","footnote":"","page_name":" 399 ","page_number":411},
  {"content":"\r\n\r\nاين دو رقيب تقسيم شد . دولت آلمان كه بىنصيب مانده بود گربه برقص آورد و دولت عثمانى را وادار به تعديات نمود و بهانه كرد كه در خاك او يا محل مثبته و موقوف - التعيين دولت ايران گمركخانه ميسازد و تفصيل آن را همه مىداند . باز نمىگوئيم آقاى بلژيكى از كجا كه عمدا سهوى نكرد و سلسله‌جنبانى ننمود .\r\nبارى اين مقدمات فراهم آمد و رجال دولت غفلت سلطان را غنيمت شمرده متفق الكلمه گفتند\r\n « حاليا فكر سبو كن كه پر از باده كنيم » \r\n. فاش و بىپرده بگويم آنانى كه داخل كار بودند صرفه ايشان در آن بود كه كردند و آنانى كه از اين نمد كلاهى بر - ايشان داده نشد ترانه وا ملتا و وامملكتا و يا وا شريعتاه و وامصيبتا را كوك كردند و هركدامى بفراخور حال خود حق السكوتى گرفتند و در ميدان نماند مگر گوشه‌نشينان بىدست‌وپا كه صرفه كبار مملكت در حقيرشمردن و يا متهم‌نمودن ايشان بود .\r\nاين گوشه‌نشينان پژمرده و حقيران افسرده كه از هرطبقه از عالم و عامى و ملا و غيره در ميان آنها بود ، همان اوقات دادها زدند و فريادها نمودند كه اين استقراض و استخدام و اين امتياز و اعتبار اولين اسباب پريشانى مملكت و اضمحلال دولت است و در ايران كسى نيست كه دنباله كار را بگيرد و دولت را از اين استقراض ميشوم باز دارد و شاه ناخوش ايران را از مسافرت فرنگستان منع نمايد ، و اين كار ، كار حجج الاسلام عتبات عاليات است ، كه از جميع محذورات ملكى و مالى آسوده و دامن عصمتشان از جميع شوائب معرى و مبرى است . . .\r\nباز به گوش احدى فرونرفت و علتش پرواضح بود ؛ زيرا كه حجج الاسلام عتبات بواسطهء بعد ، از مركز از اين مراحل و مراتب بىاطلاع بودند و حرفهاى امثال ملت خواهان كه مردمان غيرمعروف و غير نافذ الكلمه در محضر مباركشان وقعى نداشت .\r\nو اگر كسى حرفى ميزد و عرضى مىكرد بعنوان بث الشكوى بود و استماع آن از قبيل استماع نوحهء پدرمردهء كه عزانشينان تعزيتش دهند و تسليتش نمايند و جز آن از دستشان كارى برنيايد . . . حجج الاسلام خود بنفسه مباشر اجراء نتوانستند بشوند و بموجب قانون كلى كه حاكم جدا است و اجراءكننده جدا ، از ايشان حكم بود و اجراى\r\n\r\n","description":"","footnote":"","page_name":" 400 ","page_number":412},
  {"content":"\r\n\r\nآن بسته به اولو الامرهاى داخله ايران بود ، اولو الامرهاى داخله ايران هم حالشان معلوم بود كه هميشه لنگردار رقص رجال دولت بودند و گوشه‌گير آوازه‌خوانى مستبدان مملكت .\r\nالقصه خدا بيامزد پدر عين الدوله را كه بمردم سخت گرفت و آقايان بشورش آمدند ، و كار از همانجا كه كج شده بود بناى راستى گذاشت ، گوشه‌نشينان باميد صبح ، سر از بالين برداشتند و به اطراف خود متجسسانه نظرى نمودند و در ميانهء خود تبادل نظرى كرده تعاطى افكار نمودند ، جمعى به خيال اصلاح كار قدم به كارزار گذاشتند و خواستند جلو اين مرض مزمن را بگيرند و اين شقاقلوس غير محدود را محدود نمايند و براى دولت و ملت قانونى بگذارند كه هركس حدود و حقوق خود را دانسته بيشتر از اين ظالم خودفروشى نكند و مظلوم زبونى نكشد مال ملت را مفت نبرند و مفت نخورند و آنچه ملت بيچاره بىحساب ميدهد لااقل با حساب مصارف خيريه صرف شود و جلو استقراض جديد را كه آخرين ضربه بر جسد مملكت و مايه ازهاق روح ملت بود گرفته شود و . و . و . و .\r\nآن اجتماع و هايهو شد كه همه مىدانند و اين انقلاب بميان آمد كه همه مىبينند ، اصلاح‌طلبان داوطلب شدند و كمر همت بميان بستند و دل از جان شستند و در گرفتن قانون همه‌چيز را بمدنظر گرفتند ، هزار نكته باريكتر ز مو اينجاست .\r\nتا كار رفت صورتى بگيرد و آبها به مجراى حقيقى خود برگردد ، آهنگ بيات قجر خوانده شد ، شاه كه ملت را همراه ديد و چيزى را كه در عالم خواب هم نديده بود به چشم شهود مشاهده كرد كه يك‌دفعه دخلهاى مخفيه را كه رنود بىصدا و بىندا مىبردند خواهند بريد ، و مواجهاى كزاف و منافع بىشمار را كه در گوشه‌وكنار با لباسهاى مختلف و اسامى متعدده مىكردند ، پرده از رويش برداشته خواهد شد و شش كرور جاخالى مملكت را پر خواهند كرد ، اول نازى كرد و دم از قدرت زد و چنان تصور نمود كه بلكه با آههاى سرد و اشكهاى گرم اين كوه آتش‌فشان را خاموش نمايد ، چون كار را سخت ديد وانگهى ملتفت شد كه عجز آخرين حيلهء انسان است بايد فعلا دم فروبست ، وقتى ملت بهواى\r\n\r\n","description":"","footnote":"","page_name":" 401 ","page_number":413},
  {"content":"\r\n\r\nترقى كرد آنچه بايد بكند و ساخت آنچه بايد بسازد ، آنگاه يك‌دفعه دست از آستين برآورد و اين لقمه نرم را از دست ملت گرفت و تازيانه استبداد را كشيده بجان ملت افتاد . پس فعلا مقتضى است كه سكوت اختيار كرد و در خفيه مشغول تهيه كار شد .\r\nمشروحا بگوئيم تصور فرمودند [ منظورش محمد عليشاه است . م 
  ] كه ملت را فعلا لوكوموتيو خود كرده و واگونهاى در گل فرورفته را به زور بخار ملت ، از باتلاق درمىآوريم و وقتى كه به زمين صاف رسيد و كج‌وچولهء در راه نماند و هرسنگ و چاه و چاله كه در مجراى واگون هست هموار گرديد ، يك‌مرتبه لوكوموتيو را ، خود سوار شده ( يعنى خودش سوار لوكوموتيو مىشود . م ) با يك آرشى گفتن خيزى برميداريم و خود را بدامن استبداد انداخته ، با همان خنجر بران و تازيانهء آتشين كه ملت خودش ترتيب داده ، بر سينه و پشت ملت مىزنيم و بر خفت عقل ايشان قاه ، قاه ، ميخنديم .\r\nاتفاقا مىبينيم كه خوابى كه ديده بودند تعبيرش ظاهر مىشود و همان مقدمات فراهم مىآيد . و چون على الظاهر آيه سعادت و نشانه فلاح در جبين اين كشتى نوشته نشده ، اولين كارى كه وقوع يافت غفلت مشروطه‌طلبان از باطن كار بود كه مردمان بىعلم قد برافراشتند و خود را مركز مشروطه قرار داده ، بعنوان اينكه ما فاتح اين قلعه و هادم اين بنيان هستيم بايد مدير دواثر ما باشيم و از ماه تا ماهى در تحت لواى ما باشد . ( و نميدانستند كه سياستمدارى و مملكت‌دارى علم مخصوص دارد ، جماعتى كه ميخواهند اصول كهنه‌شده را بهم زده و اصول جديدى بجاى آن بگذارند ، بايد قبلا براى پيش‌بردن مواد آن افراد تربيت‌شده داشته باشند )\r\nبا اين حال عقلا در اول امر دخيل كار بودند و مىگفتند كه راست است عنوان مطلب را شما كرديد و اين باب مسدود به روى شما گشوده شد ، و ليكن مثل شما مثل قشون فاتح است كه براهنمائى روساى عاقل و سركردگان خبير و بصير و فرماندهان آگاه قلعه را فتح نمايند و بيرق دولت فاتح را بر دروازه قلعه مفتوحه بزنند ، ولى حد\r\n\r\n","description":"","footnote":"","page_name":" 402 ","page_number":414},
  {"content":"\r\n\r\nايشان همان حد سربازى است و بيشتر از آن افتخار ندارند ( در حقيقت سرباز در حكم اعضاء است و فرماندهان در حكم عقل و روح ) كه اعضاء بايد هميشه در تحت كوماندانى عقل بوده ، بر حركات خود ننازد و خود را مستقل نداند ولى چون فاتحان جمعى مردمان عوام و مسلك نياموخته بودند تا لذت قدرت و نفوذ امر را چشيدند ، گردن انقياد از عقلا را واپس كشيدند در [ اينجا روى سخنش با افرادى مانند قلعه‌وان‌باشى و غيره است . م 
  ] و بعنوان اينكه آزادى است و اساسش مشروطه بر آزادى افكار است خود را متبوع كردن خواستند و عوام‌فريبى را پيشهء خود كرده متصل در تحريك عوام زحمتها كشيدند و جمعى از عوام را تابع خود كردند [ در اينجا رفتار مير هاشم شتربانى متبادر بذهن مىشود . م 
  ]\r\nعقلاء كه هميشه قليل الوجود و غالبا بدبخت بوده‌اند تا ميتوانستند مقاومت و مقابلت نمودند و به ذلت و هوان تن دردادند و لنگان‌لنگان دنباله قافله را گرفته مقدارى راه را با ايشان پيمودند . [ خودش را در نظر دارد . م 
  ]\r\nدر اين اثناء همان آوازهء بيات قجر را از سرگرفت و اتباع و اجزاء خود را وادار كرد كه لباس مشروطه‌طلبى را پوشيده و بر تن چون گرگ پوست ميش كشيده داخل جماعت شدند و هركس را يا نوعى معذب يا متهم كردند و اگر كسى صرفهء ملت را در مطلبى ديد ، حريف آگاه كه پى به مدعا برد فورا خون تهمت قتل مشروطه را كه در زير دامن در شيشه پنهان داشت بر سروصورتش پاشيد ( به صورت كسى كه حرف صرفه ملت را ميزد . م ) و در نظر عوام مستبدش كرد و آواز او را خاموش نمود ( صدايش را خفه كرد . م ) وجود او را زير پا كرده نردبان ترقى خود قرار داد و با انحطاط او خود بر - اوج عزت و عرش قدرت بالا رفت ، رشته امورات عامه را در دست گرفت و عوام چنان پنداشتند كه اين شخص اصل مشروطه‌طلب است ، و بهمديگر گفتند نمىبينيد به پادشاه بد مىگويد و عيب‌شمارى مىنمايد و سنگ ملت را بر سينه‌اش مىزند [ آيا منظورش روساى دموكراتها نيست ؟ م 
  ] و فلان را نمىبينيد كه تقويت از جانب پادشاه مىكند\r\n\r\n","description":"","footnote":"","page_name":" 403 ","page_number":415},
  {"content":"\r\n\r\nو حمايت او را مينمايد و شما را از مخالفت منع مينمايد ؟ پس اين نقد بگير و دست از آن نسيه بدار . 220 [ دراين‌باره به تعليقات مراجعه شود . م 
  ]\r\nحريفان ديگر نيز صرفه شخص خود را در تقليد يك‌ديگر ديده دهل عوام‌فريبى را بصدا درآوردند و بهمين‌روش و پيكره رفتند ، نتيجه آن شد كه استبدادطلبان و مشروط خواهان هردو در يك خط حركت كردند تا هردو بيك سرحد برسند كه خانه‌خرابى است ، پربديهى است كه رنگ عوض كردن و مشروطه‌طلب ظاهرى شدن لطمه بر مشروطه وارد كردن است .\r\nحالا از شما انصاف مىطلبم با اين وضع حاليه كه ما دچار آن هستيم ، نبايد پرسيد كه اتوموبيل يا ( بالون ) ملت بكجا ميرود ؟ رقيبان آگاه كه هزار سال مشق پولتيك كرده‌اند و درس آدم‌شناسى و آدم‌فريبى خوانده‌اند ، در اين حال حاضر چه رقصها كه نخواهند كرد و چه سرودها كه نخواهند خواند ؛ جهالت ملت همه را سرگردان گذاشته ، اگر هم معدودى عقلا دست بهم داده ميخواهند كارى بكنند ، عوام و جاهل چه خاكها كه بر چشم ايشان نمىپاشند و چه خارها كه بر سر راه ايشان نمىريزند .\r\nخيال اصلاح‌جويان اين بود كه مردم بر حقوق خود واقف شده و از خواب بيدار شوند و دست‌بكار بزنند و مشغول تعمير باشند ، تأسيس مكاتب نمايند ، در سايهء امنيت كارخانجات بياورند و كم‌كم خود را از ذل احتياج خارجه وارهانند .\r\nتا رفتند كه اقدامى نمايند و سروگوش بجنبانند ، رياست‌طلبان در دست دكنك و در تن كپنك [ لباس چوپانان است . م 
  ] وارد شده شور ديگر انداختند و مشروطه را سلاح خود كرده بدفع مشروطه‌طلبان حقيقى مشغول شدند ؛ بيات قجر كه جاى خود بيات ترك با نغمهء آذربايجانى نيز مخلوط آن شده طنين اغتشاش به 9 گنبد دوار پيچيد .\r\nباقتضاى پولتيك وقتى مردم را بخواستن قانون اساسى واداشتند و ده روز مهلت\r\n\r\n","description":"","footnote":"","page_name":" 404 ","page_number":416},
  {"content":"\r\n\r\nدادند سه ماه گذشت يك فرد قانون كه عبارت از نظامنامه انجمن است وارد مملكت شد [ شش‌ماهه اول سال 1325 هجرى . م . 
  ] . . قانون‌طلبان علنى نتوانستند حرفى بزنند ولى چون نظامنامه انجمن باعث گسيخته شدن رشته رياست جمعى از مشروطه طلبان بود ، متصل بهانه‌جوئى كرده بتأخير انداختند و به ذهن عوام الغاء نمودند كه مستبدان با اين دسيسه ميخواهند انجمن را برهم بزنند .\r\nو مانند ابليس كه از دهن طاووس حرف زده راه آدم را زد ، آقايان رياست طلبان انجمن و غيره موافق مذاق عوام اين رشته را تابيده بگلوى عوام انداختند و از دو طرف كشيدند و وقتى عوام چشم باز خواهد كرد كه در حلقه اين محكم طناب خفه شده و جان بجهان‌آفرين تسليم نموده است .\r\nو اين عمل نمونه و مسطوره اين است كه اگر قانون بتمامه تمام و از صحه همايونى بگذرد و تمامى دول امضاء و اجازه نمايند باز آقايان در سر اجراء آن حيله‌ها خواهند انگيخت و چاره‌ها خواهند انديشيد و چه‌ها خواهند كرد و مشروطه را مسخ خواهند كرد و مسلم است كه به اين نحو خواهد شد .\r\nشما را به خدا شريعت اسلام كه هزار و سيصد سال است در عروق مسلمين جا گرفته و شخص ، با دين اسلام به دنيا مىآيد و با دين اسلام از دنيا ميرود ، باز از احكامش آنچه موافق صرفه است مجرى است و باقى متروك و قول دانشمندان است كه شريعت به اندازه پيشرفت كار لازم است و سعدى نيز همين مضمون را نظم كرده كه ميگويد :\r\n ببرى مال مسلمان و چو مالت ببرند * بانگ و فرياد برآرى كه مسلمانى نيست \r\nاين است حال شريعت اسلاميه كه ما مسلمانان آن را قانون الهى ميدانيم و كتابش را كتاب آسمانى ميخوانيم و غالب احكام سياسيه و معاملات آن با قوانين خارجه مطابق و عقل نيز صحت آن را درك مىكند ؛ پس چگونه خواهد بود حال قانونى كه باتفاق جمعى آن را جمع كرده‌اند و بالبداهه آنچه موافق صرفه است مقبول بوده\r\n\r\n","description":"","footnote":"","page_name":" 405 ","page_number":417},
  {"content":"\r\n\r\nمابقى مبتذل خواهند ماند و شايد روزى برسد كه فقط اسمى از آن بماند و همان استبداد هزارساله در شكل اوليه خود « * » ادامه يابد . و از اين‌رو اين نتيجه را خواهد داشت كه دولت به زور ملت و هواى نفس عدهء ، قانونى مرتب كرده و در ميان مردم خواهد گذاشت ، چون اجراكنندهء قانون خود دولت است ( برفرض گرفتيم كه ملت نيز مداخله‌اى خواهد داشت ) چون عزل و نصب حكام در دست قوه مجريه است جريان را بدلخواه خود خواهد كرد . . . »\r\n* * * بقيهء اين رساله مفقود شده ولى چون موقعيت اجتماعى و وزنه سياسى ثقة الاسلام طورى است كه ايجاب مىكند ، يك ورق كوچكى و يادداشت ناقصى هم از او مانده باشد ، جمع‌آورى و چاپ شود ، لذا از رسالاتش هرچه مانده آورده مىشود . م .\r\n\r\nاز رسالات ثقة الاسلام شهيد كه در سال 1326 هجرى نوشته است ترقى مملكتى بمال است و تحصيل مال با علم\r\nاين دو قضيه از جمله بديهيات عقول است و هيچ عاقلى منكر اين دو جمله نتواند شد و گذشته از بداهت تصورى آن حس و وجدان شاهد و برهان است كه ترقيات محير العقول ملل خارجه از نتايج علم است و چيره‌دستى آنان بر همديگر و تسلط و كثرت نفوذشان از نتايج ثروت . . . ما اهالى ايران كه بطور كلى مبتلاى جهل و فقر بوده‌ايم و هميشه از صدمات استبداد دمى نياسوده ، امنيت كه از معدات تحصيل علم است نداشتيم و آنچه تحصيل كرده‌ايم ميتوان گفت از غلطات دهر از غفلات روزگار بود و گرنه با آن همه چيره‌دستى كه قاطعان طريق را بود چشم ، ملت ايران صبح سعادتى نديده و رويشان از روى وجد نخنديده بود تا بكام دل و فراغت بال بتواند تحصيل معاش نمايد\r\n\r\n\r\n","description":"","footnote":"\r\n( * ) متوجه باشيد كه در 71 سال قبل نوشته است\r\n","page_name":" 406 ","page_number":418},
  {"content":"\r\n\r\nمربوط به صفحه 399 مىباشد\r\n\r\n","description":"","footnote":"","page_name":" 407 ","page_number":419},
  {"content":"\r\n\r\nو راه سعادتى به روى خود بكشايد .\r\nحاليا كه آفتاب مشروطيت طلوع كرد و كوكب ذو ذنب استبداد افول نمود بايد همگى ملت دست بهم داده در تحصيل آن دو قضيه متحد الفكر بوده همت نمايند و در شاهراه سعادت قدم زنند ، اين مسئله پرواضح است كه ايرانيان اگر وقتى ثروتكى داشت و بعض مرد خود را صاحب ثروت مىپنداشت در عرض اينمدت سه سال كه سيلاب آتشين حوادث كوهها را آب و درياها را سراب نمود و متمولان را از بستر نرم به خاكسر گرم نشانيد آن توقعات را كه سابقا از اهالى داشتيم در حكم امروز نتوانيم زيرا كه  لا يُكَلِّفُ اللَّهُ نَفْساً إِلَّا وُسْعَها  در حكمت عمليه مبرهن و آيات و اخبار و كلمات حكماء هرمعشر و هرديار بر اين ناطق است كه ثروت طبيعى با قناعت است و چه خوب گفته حكيم سعدى\r\n ( قناعت توانگر كند مرد را * خبر كن حريص جهان‌گرد را ) \r\nقناعت بر موجود خود راضى بودن و بر فضولات معيشت كه تحصيل آن با ذلت و دريوزگى باشد دست‌نيالودن است . ما ايرانيان بطور كليت ثروت طبيعى داريم آنچه نداريم ثروت اضافى است ولى بعضى اشخاص از اين مسئله غافل و اغلب بر فرق اين دو جاهل است .\r\nثروت طبيعى آنست كه انسان در معاش خود محتاج بر استمداد از غير نباشد و جز آنچه تمدن و تعاون بر آن حكم كرده محتاج به ديگرى نشود مثلا زراع و سكنه دهات كه قوتشان از زراعت و محصولات خودشان است و لباسشان باز از پنبه يا پشم يا حرير است كه خود به تحصيل آن همت گماشته‌اند و كسى كه دو گاو بدست آورده و مزرعه‌اى ، خود را از ذلت فقر طبيعى وارهاند و سر همت بر امير و وزير فرودنيارد . »\r\nاما ثروت اضافى آنست كه شخص از خود چيزى نداشته هرچه داشته باشد از ديگران باشد مانند تجارى كه با اموال خارجه شخصيت فروشند و خود را متمكن دانند .\r\nو مثل اين دو مثال آب جارى قليل و بركه پرآب است كه آب جارى هرچه باشد منبع و ماده دارد و جز با هجوم حوادث فوق العاده قطع نشود بر خلاف حوض و درياچه كه اگر چندى به حال خود بماند يا بگندد يا از هجوم صادر و وارد تمام شود .\r\nپس از تمهيد اين مقدمه گوئيم كه اولين چيزىكه براى ايرانيان لازم است قناعت\r\n\r\n","description":"","footnote":"","page_name":" 408 ","page_number":420},
  {"content":"\r\n\r\nاست كه نوعا و شخصا منظور دارند .\r\nاگر درست غور و تأمل نمائيم براى ما محسوس مىشود كه اغلب امتعهء ما از ممالك خارجه حمل‌ونقل مىشود و ما چنان آلوده و گرفتار آن شده‌ايم كه خلاصى ما از چنگال آن را مدتها بايد . . . امتعه كه از خارج وارد ايران مىشود دو قسم است يكى حكم ضرورت را پيدا كرده و ما را ترك كردن آن از قبيل محالات عاديه است ، مانند قند و چاى و نفت لمپه و خود لمپه و انواع ملبوسات از چلوارى و چيت و غيره و كاغذ و امثال آن .\r\nدويمى امتعه‌ايست كه ما را از آن حاصلى نيست مگر تزيين و خودفروشى مانند چهل‌چراغها و جارها و آينهءهاى بزرگ و حرير مادامهاى قيمتى و ساعتهاى طلاى گران‌بها و صابونهاى معطر و امثال آن‌كه شمردنش حاصلى ندارد .\r\nو چنانچه شريعت طاهره و عقل حكم بر قناعت شخصيه بلكه وجوب آن در حق بعضى اشخاص مىفرمايند و آن را در لسان شرع زهد واجب گويند .\r\n\r\nربيع الاول 1329 هجرى رساله و مقاله‌اى درباره انتخابات\r\nمرحوم سيد باقر كروبى در شماره مسلسل 621 روزنامه اختر شمال كه در آذر 1329 شمسى منتشر شده مينويسد : در چهل سال پيش ( حالا 66 سال پيش ) كه موضوع قانون انتخابات ، شور و هيجانى در تمامى ايران پيدا كرده بود ، ثقة الاسلام شهيد عقيدهء خود را ، مخصوصا در طرفدارى از دادن حق رأى به باسوادان در طى تلگراف مشروحى به مجلس و به نايب السلطنه وقت اظهار نمود ، شهرت يافت و موجب جنجال گرديد از طرف حزب دموكرات آنوقت تبريز در تخطئه مفاد تلگراف مزبور ، رسالهء در چاپخانه خليفه‌گرى ارامنه ارومى ( چون چاپخانه‌هاى تبريز حاضر بطبع آن نشده بودند ) طبع و منتشر شد و شادروان ثقة الاسلام جوابهائى به آن داد .\r\n\r\n","description":"","footnote":"","page_name":" 409 ","page_number":421},
  {"content":"\r\n\r\n* * * مرحوم دكتر شفق در خاطرات خود مينويسد : مرحوم ثقة الاسلام كه از نفوذ اشخاص در انتخابات آن‌زمان هراس داشتند ، مقاله به خط زيبا و ربط شيواى خود نوشته بودند كه در روزنامه « شفق » تبريز چاپ شود ولى قبل از چاپ چند تن از همكاران و يكى و دو تن از دوستان كه از جمله مرحوم تقىزاده بودند ، مرا وادار كردند كه در مضمون نوشته ايشان دست ببرم و بردم كه هنوز هم شرمنده هستم . چند روز بعد در مجلسى مرحوم ثقة الاسلام با صورتى برافروخته به من گفت « ميخواستيد چاپ نكنيد چرا تغيير داديد ؟ « [ براى تفصيل كامل قضيه صفحات 556 تا 564 كتاب زندگىنامه ثقة الاسلام شهيد » قابل مراجعه است . م 
  ]\r\nاينك نامه‌اى را كه آنمرحوم به ( حاجى آقا رضازاده ) آن‌روز و دكتر رضازاده شفق بعدى ، بعنوان « مدير محترم شفق » نوشته است ذيلا مىآوريم بعد به مقاله‌اش مىپردازيم .\r\n* * * « خدمت آقاى مدير محترم شفق . . . شرح مفصلى را كه در خصوص اعتراض بر يك كلمهء من كرده بوديد ديدم ، ميتوانم بگويم « العلم نقطه » جواب يك فقره مكتوب را به روزنامه تبريز داده‌ام . خواهيد خواند ، و شما بىجهت حرارت كرده و در ميدان قلمرانى قدم زده‌ايد و اگر از خود من توضيحات ميخواستيد معنى يك كلمه مجمله را بشما حالى ميكردم . و از شما تعجب مىكنم كه با وجود اينكه بارها مقالات مرا ديده و كتابچه‌هائى را كه نوشته‌ام خوانده‌ايد چرا تحريف كلام كرده‌ايد ؟\r\nميگويم و مىآيم از عهده برون . اگرچه جمعى ناخوش شمارند كه بايد سعى كرد كه از جانب رنج‌بران و فقراء ، وكلاء متعدد معين گردد و الا دهاتيها و ايلات و\r\n\r\n","description":"","footnote":"","page_name":" 410 ","page_number":422},
  {"content":"\r\n\r\nباج‌گذاران و ماليات‌دهندگان ، بىادبى نباشد قدرت تشخيص نيك از بد ندارند و فقط همين را ميدانند كه مظلوم شده‌اند يا فلان ماليات براى آنها سنگين است ، يا سرباز دادن يا اختصاص سرباز به آنها ظلم فاحش است و اجمالا حكم آدم رنجور را دارند كه دردها را مىبينند و دوا نمىدانند ، بايد طبيبان تبرعى در مراكز و بلدان بوده باشند كه به آنها دوا داده و معالجه نمايند .\r\nخرمن ، خرمن آتشهاى قلم آتشين شما را يك قطره كافى است كه بگويم شما با من نزاع نداريد و اگر باشد نزاع صفر وى است كه اينقدرها محل اعتنا نيست . شما ميگوئيد رنج‌بران و فقرا حق دارند كه از خود وكيل بفرستند يا وكيلى را انتخاب نمايند ، من ميگويم حق دارند ولى لياقت ندارند و الا دايره خرابى امور وسيع‌تر خواهد شد . بندهء خدا وقتى كه ميخواستند تومانى يك هزار بر ماليات دهات بيفزايند و اين تحميلى بود كه مختص ذمهء دهاتى بود و ابدا به مالك دينارى ضرر نداشت ، بلكه بعنوان گرفتن آن يك هزار علاوه ، شايد مباشر را هم دخلى بود ، اينهمه رعيت و رنج‌بر و فقرا چرا يكى به شهر نيامد و داد نزد و دادخواهى نكرد و از كسى صدا درنيامد ؟ ! و اينهمه مخلوق داخل مركز و خارج از مركز چرا در تحميلات « ملحيه » ابدا حرفى نزد و علاوه بر قيمت معينه از اصلى و عارضى كه فروخته شد ، چرا احدى از فقرا و صاحبان اغنام و احشام كلمهء نگفت ؟ مگر اينكه يك احمقى [ اشاره به خودش است . م 
  ] در اين ميان سينه سپر كرد منبرى و ملائى گفت و آنچه گفت به تهران تلگراف كرد تا تومانى يك هزار را موقوف كرد . تلگرافات هفتم شوال حاضر است و خود شما خوانده‌ايد .\r\nخيلى خوب است حق انتخاب به دهاتيان ميدهند ، مخصوصا جماعتى كه دوسيه و كابينه و ميز و صندل و ، وو ، از شهرها برداشته وارد دهاتيان مىشوند و به زور ملاك و تلقين آنها يا تلقين ديگران انتخاب مينمايانند اشخاصى را كه بعد از تعيين خود شما هم تصديق خواهيد كرد كه لياقت ندارند چنان كه خود شما اغلب وكلاء حاليه را لايق نميدانيد و حال آنكه از شهر انتخاب شده‌اند ، مگر نه شما بوديد كه در انتخاب كسر وكلاء انجمن ايالتى كه بعد از ماه رمضان اتفاق افتاد در روزنامه نوشتيد كه من\r\n\r\n","description":"","footnote":"","page_name":" 411 ","page_number":423},
  {"content":"\r\n\r\nوكلاء جديد را تبريك نمىگويم ، به علت . . .\r\nتصور جداست و بمقام فعليت آوردن جداست ، تصور اينكه كوچه‌هاى تبريز ما بهتر از شانزليزه يا بلوار دوزيتانيال پاريس بايد بشود نه خرج لازم دارد نه محتاج پول است ، نه مهندس نه آمر نه ناهى نه امين نه عمله ، نه كارگر ، اما بفعل آوردن آن محتاج يك مليان پول است با جماعتى از مهندسين و امين و آمران حقيقت‌پسند جدى جايش خالى\r\nپس به اعتقاد شما اگر كسى يك كلمهء مجمله بگويد كه بايد بلديه فلان‌طور باشد شما بايد سنگ كوچه‌ها را به سينه خود و بر سر گوينده بزنيد كه اين شخص مىگويد « نبايد اين كوچه‌ها تعمير بشود و ميگويد بايد در ميان اين گل‌ولاى فرورفت و درنيامد و او حامى گل‌ولايها و قازورات كوچه‌ها است و نميخواهد پاك شود » عجبا ، ثم عجبا ! »\r\n* * * چون مخالفين در روزنامه جوابهائى به آن مرحوم داده و جنجالى راه انداخته بودند لذا رساله زير را نوشته است :\r\n\r\nانديشهء شهيد دربارهء گزينش نمايندگان مجلس :\r\n« اخطار اين مسئله را نيز من غير رسم لازم ميدانم كه يك فقره تلگراف من كه بر نيابت سلطنت عظمى در خصوص انتخابات كرده‌ام . موجب پارهء قيل‌وقال‌ها خاصه از جانب بعضى ارباب مسالك شده و رساله‌اى در اروميه چاپ كرده بودند كه منشاء و مبداء و غايت آن را كما هو حقه ميدانم و دو دفعه آن را خودم مطالعه و بر احباب خوانده و تنزل بر جواب آن را بر خود روا نديدم سهل است بعضى دوستان خواسته‌اند تعرض نمايند منعشان كرده‌ام . [ اينجا روى سخنش بر دموكراتها و تقىزاده است . م 
  ]\r\nروزنامه ايران نو فصلى از آن رساله را در نامه‌اش درج كرده و در معنى تصديق كرده با او نيز كارى ندارم ، مسلك و مقصود من همان است كه در نمره 40 ( يا حوالى 40 )\r\n\r\n","description":"","footnote":"","page_name":" 412 ","page_number":424},
  {"content":"\r\n . \r\n","description":"","footnote":"","page_name":" 413 ","page_number":425},
  {"content":"\r\n\r\nروزنامه تبريز يكى از دوستان بامضاى على نظام الاسلام نوشته و درج شده . . در اينورقه نيز بدون رسميت عرض مىكنم اعتراضاتى كه معترضين بر يك عبارت مختصر من كرده‌اند بنده در حيرتم كه اين استلزامات را از كجا الزام كرده‌اند ، تحديد وكالت از كجا مستلزم تخصيص وكالت است بر اشراف ؟ و از كجا مقتضى حرمان طرفداران رنجبر يا غيره است ؟ مىفرمايند كه حكومت ملى است و همه حق انتخاب دارند . . من ميگويم « حق داشتن مستلزم لياقت نيست » .\r\nاگر حق انتخاب عمومى است پس نسوان و اشخاصى كه 21 سال ندارند چرا محروم از حق انتخاب هستند ؟ اگر بفرمائيد كه آنها را نيز حق انتخاب خواهند داد ، ميگويم اين حرف در حقيقت تسليم بر مدعى است كه حق امكانى دارند نه حق فعلى بمعنى لياقت و بعبارة اخرى موانع عديده دارند نه اينكه مقتضى ندارند .\r\nبالجمله تضيق دايرهء انتخاب ، خاصه عبارت من بهيچوجه مفيد معنى كه آقايان ميفرمايند نيست و بهيچ‌يك از دلالات ثلث دلالت ندارد ، ولى چون مقصود نه تحقيق حقيقت و استدلال و اقامه برهان و كشف از واقع است ، بلكه غرض اظهار غلبه است ولو باى نحو كان اين است كه قلم آتشين آتش‌افشانى مىكند .\r\nمن ميگويم انتخاب شدن و انتخاب كردن خواه براى وكالت باشد ، خواه براى وزارت . خواه براى ساير امورات ، حتى سلطنت عمومى است ولى با اجتماع شرايط و اتفاق مقتضيات ؛ از يك مليان مريض كه فقط متوجه مرض خود است ولى از تشخيص نوع مرض عاجز است و علاج آن را نمىداند و در آن وادى جاهل صرف است تشخيص مرض و يا تعيين طبيب را خواهش كردن اغراء بر جهالت القاء او بر تهلكه است .\r\nآيا عوام نميداند كه بىسوادى و بىكمالى نقصان است و آبله نكوبيدن مايه خسران ، با وجود آن دول متمدنه چرا تعليم اجبارى را اجراء نمودند و عوام را مجبور كردند ؟ آيا عوام حق داشت كه اعتراض نمايد ؟ يا كسى دولت انگليس را در اجراى اين اجبار تكذيب و توبيخ كرد ؟ آيا تاحال شنيده‌ايد كه رنجبران عموما جمع شده ماشين زراعت و كوبيدن غله را اختراع كرده باشند و يا بفكر اين مطالب افتاده و اگر فرضا\r\n\r\n","description":"","footnote":"","page_name":" 414 ","page_number":426},
  {"content":"\r\n . \r\n","description":"","footnote":"","page_name":" 415 ","page_number":427},
  {"content":"\r\n\r\nيك نفر زارع نيز شراكتى كرده اختراعى نموده مقياس عمومى نيست و هم‌چنين حكم طبابت و ساير علوم و ساير امور از نظام و اختراعات محير العقول و غيره كه تماما راجع بر حس تربيت بنى نوع و خدمت بر وجدان است خواه مخترع آن وكالتى از جانب كسى يا مأموريت از جانب وجدان خود داشته باشد .\r\nآيا در نواميس الهيه و كتب سماويه ديده و خوانده شده است كه عوام استدعا و ارسال رسول و انزال كتاب كرده باشند ؟ يا اينكه حكمت الهيه مقتضى شده كه رسولى بعث فرمايد و كتابى بر او نازل نمايد و او را بر تربيت بنى نوع خود فرمايد .\r\nچنان كه خداوند مجيد ميفرمايد  « هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ . . . » \r\nآيا حكماء سلف و خلف و فقهاء سابق و لاحق و علماى ماضى و استقبال و صناع گذشته و آينده با صرافت طبع خود اقدام بمقاصد خود كردند يا طبقات ناس مر آنها را بعث و حث نمودند ؟ بلكه ملاحظهء جهالت بنى نوع آنها را واداشت كه قدى علم نمايند و دعوت بر سبيل حق كنند .\r\nبيائيم سر مقصود ، بنا با مثال و نظاير مذكوره اگر كسى بگويد كه دايرهء انتخابات بايد محدود باشد ، يعنى طورى شود كه باب تقلب و عمل يدى مسدود شود مستلزم اين نيست كه بگويند : بىرحمانه ميخواهند فوايد مشروطه را بر اشراف تخصيص دهند .\r\nمن ميگويم رنجبران يا ضعفاء ديگر در حكم صغير هستند بايد اشخاص ديگر كمر همت بسته تقويت از آن‌ها نمايند و رفع ظلم از آنها بكنند ، چنانچه در تمام مراتب ترفيهء حال ضعفا از تعليم و فراهم كردن اسباب استراحت و غيره پاره عالمان و واقفان بر حقوق بشرى بوده كه آن سعيها را كرده‌اند و در همين رشته كه در دست داريم ، آيا عقلا و دانايان و واقفان به رموز امورات داخله و خارجه و مطلعين بر قبح حركات مستبدانه و شآمت سلطنت مستبدانه بودند كه پيش افتاده خواستند اصلاحى در امورات نمايند يا اشخاص تقدم ورزيدند كه يا در عين مظلوميت ملتفت مظلوميت خود نبوده و به مظلوميت خود خو كرده ، مانند مريض مبتلا به مرض مزمن خفى كه جز طبيب حاذق كس ديگر مطلع از مرض او نيست يا طايفه‌اى كه فقط ملتفت به مرض بوده از علاج آن\r\n\r\n","description":"","footnote":"","page_name":" 416 ","page_number":428},
  {"content":"\r\n\r\nعاجز بودند ؟\r\nدر اين اندك زمان كه حال فقراء و ضعفاء پست‌تر از حال سابق شده و مبتلاء به انواع مصائب از قبيل قتل و غارت و اسر و حبس گرديدند آيا وقت آنست كه دانايان و بىغرضان بفكر ضعفا افتاده سعى در اصلاح امورات نمايند ؟ يا اينكه به همان ضعفاء غير مميز تكليف شود كه براى خودتان وكيل يا ولى تعيين نمائيد ، و آيا حق اطفال است كه جمع شده طالب تأسيس مدرسه و پروغرام درسها را بخواهند ؟ يا تكليف بزرگان است كه فكر آنها را بكنند ؟ و فعلا باز سايرين است كه فرياد كرده دولت را بر كمك آنها دعوت مىنمايند و شب و روز در فكر تأمين بلاد و ترقيه عباد هستند .\r\nبالجمله چاره اصلاح امورات را بايد كرد و رفع معايب را نمود ، عبارات و كلمات آتشين يا حرفهاى توخالى يا سحر بيان گفتن علاج كار نيست . .\r\nبناى شريعت طاهره و مساوات و مواسات و عدم تفرقه ما بين فقير و غنى و شريف و دنى است با وجود اين توسعهء علم و امانت را شرط قرار داده و استعداد فطرى احدى را از دستش نگرفته ، بعد از اجتماع شرايط مقرره ساير ملاحظات را متروك داشته و اساس مملكت‌دارى همين است لاغير ، پس بعقيده من بايد رفتار و گفتار صاحب شريعت طاهره را پيش‌نهاد كرده و به همان وتيره راه رفت چنان كه تمام عقلاء ممالك رفته‌اند ، عقلائى كه ارزش ملت‌ها را بالا مىبرند .\r\nبالجمله يا بايد به تشويش و غصه راضى شده بر اسم وكيل قناعت كرد و يا چاره در اصلاح آن كرد و الا وعظ و نصيحت ابدا چاره نخواهد كرد ، چنانچه تا حال ديده‌ايم و تجربه كرده‌ايم بدتر خواهد شد . » على\r\nتوضيح : رساله لالان ، از شاهكارهاى انديشه ثقة الاسلام شهيد است كه دكتر مهدى مجتهدى آن را در كتاب مشهور خود « رجال آذربايجان در عصر مشروطه » بعنوان عقايد سياسى و اجتماعى و بنيادى شهيد وصف مىكند . . و اين صحيح است ، زيرا بعد از خواندن اين رساله معلوم مىشود كه شهيد سعيد افكار مربوط به مشروطيت و حريت را كاملا\r\n\r\n","description":"","footnote":"","page_name":" 417 ","page_number":429},
  {"content":"\r\n\r\nهضم و جذب نموده بوده و آن افكار جزو گوشت و خون او شده بوده است كه محتواى رساله او را يك « ايده‌ئولوك » منطقى جلوه مىدهد - م\r\n\r\nرسالهء لالان\r\n( شاهكار انديشه‌اى ثقة الاسلام )\r\nرساله‌ايست كه در ماه ربيع الاول 1326 از تبريز بحضور مبارك حضرات آيت اللّه حجج الاسلام عرض و به نجف اشرف فرستاده شده .\r\n آنى كه زبان بىزبانان دانى * احوال دل شكسته‌بالان دانى\r\nگر خوانمت از سينه‌سوزان شنوى * ور دم نزنم زبان لالان دانى \r\nبسمه تعالى - عريضه مشروطه‌طلبان از زبان مشروطه بىزبان ، بحضور انور حضرات آيات اللّه فى الانام حجج الاسلام مد ظلّهم العالى كه زبان لالان دانند . اهالى ايران كه هميشه در زير بار استبداد و حركات خودسرانه سلاطين و حكام مضمحل بودند جمعى از هشياران هرطبقه و هرمملكت كه درد را آشكار و علاج را در منع استبداد ميديدند كم‌كم معنى و لذت مشروطه را بر اهالى حالى كرده و آن مقدمات و نتايج به عمل آمد كه همه ميدانند .\r\nدر به دو امر علماى اعلام پيش افتادند و اشخاص تقدم كردند كه نزد حضرات آيات اللّه فى الانام موثق و معتمد بلكه نيابت نيز داشتند و در اين اثناى اشارت با بشارت از حضرات آيات اللّه نيز رسيد و اسباب دلگرمى گرديد و مشروطه‌طلبان پى مشروطه رفتند و درثانى احكام مفصله و فتاوى صريحه شرفصدور يافت و اسباب پشت‌گرمى زيادتر شد و ما مشروطه‌طلبان عقايد خودمان را درج كرده در اين رساله معروض نظر شريف\r\n\r\n","description":"","footnote":"","page_name":" 418 ","page_number":430},
  {"content":"\r\n\r\nو محترم مىداريم و عرض ميكنيم :\r\nعقيده مشروطه‌طلبان لزوم سعى است در حفظ اساس شريعت اسلاميه و ميگويند با اينهمه ظلم‌وجور و خودرائى و عدم مساوات در حقوق مملكتى و با آنهمه تسلط و نفوذ و كثرت و قدرت و علم معاش و علاوه بغض اسلام و طمع در ممالك اسلاميه كه دول خارجه را هست و منكران يا جاهل صرف و يا معاند محض است ، لا بد و بالبداهه رخنه‌هائى كه براساس بيضه اسلام وارد شده و مىشود كار به جائى خواهد كشيد كه اسلام بالمره مضمحل و موجب لعن حضرت ختمىمرتبت و اولاد طاهرين و تمامى آيندگان بر اهل عصر حاضر خواهد شد .\r\nپس غرض اصلى حفظ بيضهء اسلام و اعتلاى كلمه حقه و سعى در محافظت آنست كه معاذ اللّه طورى نشود سلطنت اسلام يا ايران كه مذهبش طريق اثنى عشرى است متزلزل يا نستجير بااللّه منقرض شده قوه جامعه و هيئت اجتماعيهء اسلاميه كه مركز آن سلطنت است از دست برود و مسلمين ذليل و زبون و خار و لگدكوب ملل اجنبيه بشود و علاج آن را در مشروطه شدن دولت و محدود نمودن سلطنت و منع استبداد آن ديدند و به اين لحاظ به تهيه و مقدمات آن‌كه اس اساسش دار الشورى است مشغول شدند ، مىگويند چون ما عطف نظر بر سوابق ايام مىنمائيم مىبينيم كه وقتى امتداد مملكت اسلام از ديوار چين بود تا جبل الطارق و مملكت اندليس آيا مملكت اندليس و اسپانيا هشتصد سال در تحت تسلط و استيلاء اسلام نبود و قرطبه و غرناطه ام البلاد مملكت نبودند ؟\r\nآيا اجانب متدرجا مستولى بر آن ممالك نشده بعد از صدمات متتاليه و تسلطهاى تدريجى بالاخره بعد از هشتصد سال بالتمام مستولى و اسلامرا بالمره مستأصل نكردند ؟ و مساجد آن دو شهر معظم را كليسا ننمودند و دو كرور كتب از مولفات مسلمين را آتش نزدند كه عقلاى فرنگ خود نيز تأسف آن را مىخوردند و مرتكب آن را نفرين مىنمايند ، آيا پنجهزار مجلد قرآن عظيم الشأن در جزو آن كتب محرقه به آتش عدوان نسوخت آيا فليپ سيم در سنه 1007 قريب دو كرور مسلمانان را از غرناطه و اسپانيا اخراج نكرد ؟ آيا جماعت كثيره از مسلمين از زجر و عذابهائى كه جماعت انگيزيسيون\r\n\r\n","description":"","footnote":"","page_name":" 419 ","page_number":431},
  {"content":"\r\n\r\n( يعنى مفتش مذهب ) بر آن بيچاره‌ها كردند ترك جان يا تبديل مذهب نكردند و جماعتى لا يحصى زنده‌زنده به آتش نسوختند ، آيا سلاطين غير مسلمه ، شامات و سواحل را تا بيت المقدس فتح نكردند و هشتاد و چند سال در دست اجانب نبود كه دوباره صلاح الدين ايوبى آنها را استرداد كرد و اگر همت او نبود حالا تمامى آن ولايات ديگر نيز مانند اندليس در دست اجانب بود ، آيا ممالك وسيعه هند كه چندين ايالت معظمهءاش در تحت استيلاى اسلام و شيعه نه بود بانواع حيل و تدابير به تصرف ديگران نرفت آيا الجزاير و فارس و مراكش سلطانش مسلمان نبود كه اولى در دست دولت فرانسه و دويمى در كشمكش و تحت نفوذ دول مشترك المنافع خارجه است ؟ مصر و آفريقا وضعش چه بود و حاليه حالش چيست ، قفقازيه و هرات چه بودند و چه شدند آيا قبرس و قره‌طاغ و عربستان حتى يونان جز ممالك اسلاميه نبود آيا دول اجنبيه دائما در حال برچيدن اساس كليه نيستند و حيل و وسايل براى منع آن نمىانگيزانند آيا كلا - دستون » وزير انگلستان نبود كه قرآن عظيم الشأن را در پارلمنت بدست گرفته و گفت اين قرآنست كه مانع از تمدن است بايد آن را از ميان برداشت ؟ . . .\r\nشما را به خدا علت اين فتور در ممالك اسلاميه جز عدم اتحاد پولتيك سلاطين و استبداد و اصرار ايشان در منافع شخصيه و اختلاف كلمه ايشان علتى ديگر دارد ؟ آيا دول خارجه كه در سر خاك چين و مانچورى اينهمه نزاع و تا پولتيك اقتضاء مينمود باهم جنگ و بعد صلح و وجه مصالحه را از كيسه ديگرى ادا كردند و در سر بقيه اسلام و بقيه ايران نخواهند كرد . آيا اينهمه احتياج خاك اسلام بر خارجه در لباس و ساير و قلت صادر از وارد مستوجب ذلت و فقر و فنا كه نتيجهء تسلط دول خارجه بر خاك اسلام و ايرانست نيست و اگر كسى اين معروضات را باور ننمايد و باز خود را فريب دهد حسابش با كرام الكاتبين نيست ؟ و اگر حكايت گذشتگان را قصه شماريم و خود را از ابتلاء با مثال آن بلايا آزاد انگاريم نبايد اينقدر غفلت كرده و از وضع حاليه و رفتار ديگران با خودمان تجاهل نمائيم ، وضع حركت خارجه با ما بديهى است و تحكماتشان بر ما مستغنى از بيانست و بمحض اشاره بعضى را ذكر خواهم كرد . . . اما وضع اجحافات\r\n\r\n","description":"","footnote":"","page_name":" 420 ","page_number":432},
  {"content":"\r\n\r\nو تعديات غير محصوره داخله در بيان آن همينقدر كافى است كه قانون حقوق دول وآنگهى شرافت نفس ايرانى است كه مانع از تبديل تبعيت شده و الا كار بر رعيت ايران چنان تنگ بود كه شب و روز در فكر آزادى خود از دست ظلام ايران بود بهر ترتيب و وسيله درصدد بودند كه خود را در آذربايجان و رشت و خراسان به دولت روس و در فارس و كرمان بدولت انگليس ببندند و مىبستند چنانچه بالعيان ديديم كه هركس اندك مناسبتى با تبعه خارجه داشت تا چه درجه از تعديات خارجه آزاد و تا چه پايه صاحب تحكمات بود و اغلب مردم درصدد تحصيل اين مناسبت بودند و با همسايگى طباخ فلان تبعهء خارجه افتخار داشتند - آيا وضع تعديات مأمورين خارجه خودمان در داخله ايران يا خارجه مانند تفليس و بادكوبه و اسلامبول و شام و جده بر احدى مخفى است ؟ كدام حاجى است كه اين داغ سياه را ندارد ؟ آيا چندين تاجر معتبر از خانواده‌هاى نجيب از تعدى مأمورين ايران در مصر تبعه دولت انگليس نشده‌اند از تقلبات مأمورين داخله ايران چه حقوق ايرانى خصوصا و عموما بباد فنا رفت و از خيانتهاى كارگذران چه مالها از مسلمانان و چه خاكها و چه حقها كه ضايع و تلف نشد ؟ از جور و تعدى حكام و سلب امنيت از كافه ايرانى و عدم مساوات در حقوق و حدود كه از اولين احكام اسلاميه است ، چه بدبختىها و چه خاكساريها و چه ذلت و وهن‌ها كه رو نداد ، در تسلط و نفوذ خارجه همين مطالب معروضه گويا كافى باشد ولى من باب تذكار عرض مىشود :\r\nآيا اين ( مسيونرها ) يعنى مأمورين مذهبى كه به خاك ايران ريخته و در اقطار آن بناى مدارس گذاشته و مشغول نشر مذهب خود هستند در رخنه انداختن بمذهب اسلام كافى نيست و مقدمه تسلط و استيلاى ملل اجنبيه ولو بعد حين نخواهد بود آيا راه تسلط بر مملكت چين را با همين حيله بازنكردند و كشته شدن دو نفر كشيش را بهانه كرده به خاك چين نتاختند ، آيا چند سال قبل نبود كه يكنفر كشيش در عرض راه سلماس و خوى ( هردو از توابع آذربايجانست ) كشته شدند و تابه‌حال ايران در كشمكش صدمه آن است و مردمان بزرگ مانند حاج نظام الدوله و غيره چه صدمه‌ها كه نكشيد و پنجاه\r\n\r\n","description":"","footnote":"","page_name":" 421 ","page_number":433},
  {"content":"\r\n\r\nهزار تومان خون‌بها نخواستند ؟ و خوانين دشتى را مقصر نكردند و عالم معتبر ارومى را جلب تبريز و مدتى توقيف نكردند و كشتى جنگى بر بندر بوشهر نيامد ؟ برويم سر مطلب آيا اينهمه ضعف و فتور كه بر اركان اربعه مذهب اسلام وارد مىآيد و علاج آن منحصر بمحدود نمودن دولت و مشروطه كردن سلطنت نيست ، و واجب نيست كه هرچه زودتر بعلاج آن بكوشيم ؟ آيا فعلا به مملكت‌ها كفار نمىتازند و آن تواريخى كه در فنا و اضمحلال چندين ممالك عظيمه اسلاميه خوانديم و اينهمه اقدامات و دسيسه‌كاريها كه با تمام قواى ماديه و معنويه خود در حق ممالك - اسلاميه مينمايند و بعضى از آن را ما با وجود بداهتش يادداشت كرديم در توضيح مقاصد خصم‌ها كافى نيست - آيا جهاد در صورت خوف بر بيضه اسلام واجب نيست ؟ و در حال حاضر خوف بر بيضه اسلام حاصل نيست پس فعلا كه قوهء جهاد ظاهرى نداريم آيا واجب نيست كه لااقل - خندقى بر دور مملكت اسلام بكنيم و در حفظ حصار اسلام با قواى معنويه خود بكوشيم ؟ آيا لازم نيست كه نظير اسلحه مادى و معنوى خصم كه فعلا اسباب غلبه و نفوذ ايشانست به حكم آيه شريفه  ( وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ )  تحصيل نمائيم آيا لازم نيست كه تأسيس مكاتب كرده و مطابق آيه شريفه  ( فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ )  بتوانيم تحصيل ثروت و علوم نافعه در معاش و علم پولتيك و علم سد باب احتياج بخارجه كه اولين وسيله تسلط كفار بر خاك اسلام است بنمائيم و بر آنان از آن راه بتازيم كه ايشان تاخته‌اند و در سايه اسلام و اسلاميت ، به زور شريعت طاهره بكنيم آنچه بايد كرد ، آيا اقدام به اين اعمال و نتيجه برداشتن از آن بىتحصيل امنيت و عدالت و بدون قطع يد استبداد كه برق خانمانسوز هرخشك و تر است امكان دارد ، و بدون مشروطه نمودن و محدود كردن قوه مركزيه علاجى دارد ؟ مشروطه ميگويد كه دولت يا خود ملت ايران مقروض خارجه شده و گمركات بدرك رفته و صاحب طلب سر گمركات نشسته اگر فكر اداء اين قرض و سد راه تزايد آن نشود گمركات كه سهل است كليهء مملكت رسما و حقيقتا از دست سلطنت يا خود ملت بيرون خواهد رفت و صدمه كه ما امروز از\r\n\r\n","description":"","footnote":"","page_name":" 422 ","page_number":434},
  {"content":"\r\n\r\nگمركچيان بلجيكى مىكشيم هزار مرتبه بالاتر خواهد شد و مفاسد آن بديهى است و اگر دولت مشروطه نشدى و ملت بهيجان نيامدى آيا تلخى استقراض قديم از مذاق ملت نرفته دوباره عقد استقراض جديد كرده نميدانم كدام مدخول را بگرو آن نگذاشتندى و آرزوى سفر فرنگ را كه مدتهاست در خاطر بود بجا نياوردندى و خون تازه از ملت گرفته به همان مسيل كه وجوه استقراضى سابق رفته نميرفتى - آن هيجان عمومى ايامى كه تنباكو را رژى كرده بودند چه بود و براى چه بود ؟ آن پافشارى حجج الاسلام و علماى اعلام و ايستادگى ملت در حفظ حقوق دينى و ملكى منشأش چه بود و كه بود . ندانم آن قيام و اقدام در وقت استقراض شوم كه وخامت عاقبتش هزار برابر رژى است كجا رفت و چه شد ، اگر رژى به علت بيع اجبارى بودن ممنوع با معايب عديده ملكى و تجارتى كه علماء بر معايب و مفاسد شرعيه و پولتيكه‌اى آن ملتفت شده جدا بمقام مخالفت و عدم مطاوعت دولت برآمدند ، آوخ و افسوس كه در استقراض بى جا و مسافرتهاى نابهنگام و خرجهاى لااباليانه گزاف و گرو گذاشتن گمركات كه معايب و مفاسد شرعيه و ملكيه و پولتيكه‌اش هزاران‌هزار از رژى تنباكو بيشتر است سكوت شد\r\n ( آنان كه به صد زبان سخن مىگفتند * آيا چه شنيدند كه خاموش شدند ) \r\nاگر در رژى مخالفت آيه شريفه  ( لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ )  بود اين استقراض شوم و گرو گذاشتن ميشوم مستلزم تسلط كفار بر مسلمين و مخالف آيه شريفه  ( لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا )  و مستوجب مزيد كردن گمرك از حدى دو بر اضعاف بود و شد اگر كسى متعرض جواب نشود ما گوئيم چون رژى امرى بود عمومى و مبتلا به عامه و در داخله مملكت اشخاص هشيار و مستعد و نافذ القول از هرطبقه خاصه و عامه بود و مردم ضرر بالفعل و الحس رژى را مىديدند لذا بدستيارى عوام و پشت‌بندى خواص هيجان عام شد . ( موجى بجنبش آمد برخاست كوه‌كوه ) بر خلاف استقراض و گرو گذاشتن گمركات كه در صورت ظاهر و بالفعل ضررى بر عوام نداشت و عقلا مثل سابق نفوذ كلمه نداشتند و وزراء كوته‌بين و نفس‌پرست و خائن و جاه‌طلب بودند لهذا از كشته و مردهء خواص و عوام آواز برنيامد\r\n\r\n","description":"","footnote":"","page_name":" 423 ","page_number":435},
  {"content":"\r\n\r\nو در سوگوارى ملت\r\n ( ابرى ببارش آمد و بگريست زارزار ) \r\nمجملا علت آن منع حكم مشروطه بود يعنى قيام ملت بر حفظ حق و جهت اين سكوت امر استبداد بود يعنى خاموشى و فراموشى ثمره آن هيجان نجات و حياط ابدى بود و نتيجه اين خمول و ذهول خذلان و هوان سرمدى .\r\nحالا عموم بر حقوق خود واقف شده و مانند مسئله رژى نفع عاجل را به ضرر آجل نمىخواهند بفروشند و همان اقدام را كه در ايام رژىگرى كردند در اين موقع پيش گرفته‌اند و مىگويند اگر در امر استقراض و گرو گذاشتن گمركات مانند رژىگرى منع عاقلانه و تدبير عالمانه كردندى ما امروز خاكسترنشين عالم ادبار نمىشديم و طعن خودى و بيگانهء را نمىشنيديم ولى تقدير الهى چنين بود كه آنمقدمات پيش آيد و اين نتايج روى دهد و چنانچه از آن غفلت يا خود تغافل آن نتايج ناگوار ظاهر شد ، از سكوت مطلق ملت در حكم امروزه انقراض دولت و اضمحلال ملت روى نمودى ملت نداى ( اكلت يوم اكل الثور الابيض ) مىكند ولى افسوس ! ! !\r\nشما را به خدا آيا ملت حق اين دعوى را ندارد و داورى اين مظلمه را نبايد بكند و نبايد بگويد كه چرا آن استقراض شد و چرا آن گروكارى به عمل آمد كه از اثر شوم آن گمرك قيمت اجناس بالا رفت و كاسه دولت خالى و كيسه دشمن پر گرديد و كفار بر ما مسلط شدند و چرا همه مهر خاموشى بر لب زديم و همه سكوت كرديم و تن بذلت داديم تا اينكه حال ناله ملت بلند شود و طنين بر نه گنبد دوار بيندازد . آخ اى ملت مظلوم كه وقتى مظلوم سكوت شدى و روزى مظلوم نطق . مشروطه مىگويد\r\n ( بزر ميتوان لشگر آراستن - بلشگر توان كينه‌ها خواستن ) \r\nزر ملت نثار سر كدام عروس شد كه لشگريان دست در بغل ماندند و اسب لشگر يدك كدام داماد گرديد كه سواره پياده ماند معادن كه ثروت خدادادى وطن محترم ما است چرا زير خاك مانده و ماليات كه آحاد رعيت به صد خون جگر تحصيل و بدولتيان تحويل مينمايند و بايستى در حفظ ثغور و مراقبت آسايش ملت صرف شود چرا در خارج از حدود خود صرف گرديد و جان و مال ملت تيول ابدى جمعى از هواپرستان شد - مشروطه مىگويد چرا خرج ايران شش كرور فاضل از دخل است و چرا كه وقتى\r\n\r\n","description":"","footnote":"","page_name":" 424 ","page_number":436},
  {"content":"\r\n\r\nناصر الدين شاه مرحوم شد جاخالى مملكت قريب يك كرور و نيم بود و قرضى كه بخارجه داشتند قرض صدمه رژى و مختصريات ديگر بود ، پس از آن گنج شايگان دولت كه ذخيره چند قرن بود برايگان فروخته شد و مداخل چند كرور افزود و جاخالى بودجه مملكت بشش كرور رسيد و علاوه قرضى فوق الطاقه نيز بذمت ملت فرود آمد كه كمر ملت را شكست و اگر سد باب و علاج آن مفاسد نشدى روزبروز كسر بودجه بدرجه قصوى و قرض بر خارجه بر مرتبه عليا رفته بود . حال تمامى مسلمين خاك اسلام عموما و سكنه ايران خصوصا دست مسئلت از آستين مسكنت برآورده عرض مىنمايند كه اى روساى مذهب و حافظان شريعت حضرات خير الانام و نواب امام عليه السلام هجوم و حوادث مهلكه محسوس و ابتلاء بمخاطرات عظيمه قطعى الحصول و سياسيون فرنگ مدت سلطنت اسلاميه را دويست سال تخمين مىكنند و اين خود پولتيكى است كه منظور داشته ، قوت قلبى بر خود و القاء ضعفى بر مسلمين مىنمايند چاره ما چيست ؟ آيا باز صبر و تحمل است بر استبداد و چنانچه سلف كردند و مقدار كلى از خاك اسلام و جانب عظيمى از قوه ايران رفت و پامال سيل حوادث و استبداد شد ، ما نيز تأمل نمائيم كه بعد از اندك‌زمانى كه اين حشاشه در دست مانده تمام شود و شوكت اسلام در آغوش ما تسليم روح نمايد ، و خاك ما مانند خاك اسپانيا و قفقاز و غيره بشود كه حال اسلام و مسلمين در آنجاها معلوم است و تأمل نمائيم كه اعقاب ما اسمشان از جريده اسماء مسلمين محو شده مبدل به آلبرين بن آلفونس بن كريكور بن محمد بشود ؟ چنانچه در اندليس و غيره شده يا بايد دامن همت بكمر زده با جان بكوشيم تا دامن مقصود به كف آريم و يك حركت غيورانه و جنبش عالمانه و عاقلانه كرده مسلمين را از ذل اسارت برهانيم .\r\n آن قمريم كه طاقت بالم نمانده است * چشم اميد مانده بدان سرو سركشم \r\nهان نميگوئيم كه جهاد جسمانى نمائيم ، بلكه جهاد شرفى روحانى بنمائيم و جهاد اكبر كنيم تا بتوانيم در آئينه حفظ استقلال خود را بنمائيم و ناموس مذهبى و ملى خود را محافظت كنيم آيا چاره آن جز مشروطه شدن دولت امرى ديگر هست ؟ و سد اين\r\n\r\n","description":"","footnote":"","page_name":" 425 ","page_number":437},
  {"content":"\r\n\r\nسيل عظيم را جز در پناه مشروطه ميتوان كرد ؟ آيا لازم نيست كه در حفظ شرف مذهبى ايران كه نتيجه زحمات علماء ربانى و پادشاهان صاحب قدرت است سعى نمائيم و سلطنت شيعه را كه به زور بازوى صفويه در ايران استقرار يافته مصون داريم ، همه ميدانند حتى بديهى كافه ارباب تميز است كه قوت هرامرى موقوف بر قوت حاميان آن امر است وقتى كه صاحبان مذهبى خار و زبون شدند مذهب نيز رو بتزلزل بگذارد و در حكم مذاهب مية شود .\r\nفصل - اعتراضى كه بر مشروطه مىنمايند ظهور فساد و احراق دماء و سلب اموال و حركات وحشيانه عوام و شيوع اقاويل باطله فاسده است كه از توهم آزادى مطلقه ظاهر شد اين‌همه مفاسد را از لوازم و يا نتايج مشروطه مىشمارند در صورتى كه مشروطه مىگويد كه نسبت اين شنايع بر لوازم مشروطيت ظلم‌بين است بلى اين مطلب را نتوان انكار كرد كه پاره مفاسد بعد از ظهور مشروطه شايع شده ولى باعث آن جهالت ملت و عدم مداخله عقلاء و دانايان است و در غالب مواد اثر استبداد و از تصادم دو قوه مشروطه و استبداد شد و هست ؛ زيرا مشروطه استبداد را اخراج مىنمايد و استبداد دل رفتن ندارد و همين باعث هيجان مىشود ، به همين نحو است اثر دوا در مزاج مريض كه طبيعت با مرض مكاوحت كند و مرض مقاومت نمايد و دوا خواهد اثر خود را ظاهر سازد و انقلاب كلى در مزاج ظاهر شود و وقت بحران مريض برسد و جاهل چنان پندارد كه دوا ضرر كرده و شايد پرستار جاهل نيز از دلسوزى خبط كند و دست و پاى خود را گم نمايد و حال مريض منقلب شود . خود مشروطه ميگويد كه فعلا ابتداء كار و ايام انقلاب و تصادم و تزاحم دو قوه متكافهء مشروطه و استبداد است و مسلم است كه رفع باطلى نخواهد شد مگر با صدمات و زحمات و هيچوقت خصم قوى برضاء خاطر تمكين از حق نخواهد كرد و هميشه راه ترقى را خواهد بست كه مبادا بهمن تاجدار شده خون اسفنديار را به جوش آرد و كار را بطبيعت گذاشتن و بجريان احوال تابع شدن خلاف رأى خردمندانست و وقتى تا يكدرجه تصديق توان كرد كه\r\n\r\n","description":"","footnote":"","page_name":" 426 ","page_number":438},
  {"content":"\r\n\r\nخصم داخلى و خارجى هردو از نيرنگ‌بازى و ضعيف كردن ملت غفلت نمايند و الا مادام كه هردو بيدار است ، صاحب حق وقتى بيدار شود كه سر او را در رختخوابش بريده‌اند . ( بلى )\r\nدر اول امر اگر اندك درجه تمكين ميشدى و عقلا رشته را كه بدست عوام افتاده بود بدست بگرفتى و از صدمات و حملات جهان روگردان نشدى كار به اين پايه نرسيدى ولى افسوس كه از يكطرف جانهاى بلب رسيده و دلهاى كباب‌شده و ستم‌كشيده وقتى كه نداى مشروطيت شنيدند و مناديان نوشدارو بميان افتاده صلاى عدالت دادند ، مانند تشنه‌ايكه به آب زلال رسد خود را روى اين سرچشمه حيات انداخت و از ازدحام مردم غوغا برخاست و چشمه پاك پر از خس و خاشاك و گل‌ولاى گرديد و پاره اشخاص كه هميشه پاپى دخل و تابع قوت بوده‌اند و يا اغراض فاسده داشتند خود را داخل جماعت مشروطه‌طلبان كردند و جمعى از اعوان و انصار استبداد نيز تبديل لباس كرده دامن‌زن آتش فساد شدند ، چنانچه غالب اعضاء دار الشورى طالب شاه بودند تا سرچشمه حيات گل‌آلود شد و مشروطه متهم و مشروطه‌طلب حقيقى متنفر گرديد و معلوم است كه درختى را با همچو آبى آبيارى نمايند و استبدادش تلقيح كنند و تبديل لباس‌دهندگان باغبانيش نمايند ثمرى جز هرج‌مرج نخواهد داد ، و بعضى را گمان اين است كه مشروطه اگر حسنى داشته باشد راجع بر سلطنت است و حسن قبحش راجع براساس شريعت نيست تا آن را مقدمه حفظ شريعت نمائيم و در هربلدى ميتوان حفظ دين كرد ، چنانچه در قفقازيه و هند و غيره وطن‌پرستى كه در السنه و افواه بعضى هست در حقيقت نوعى از جمادپرستى و خارج از اسلام‌پرستى است مشروطه جواب اين توهم را نمىدهد و حواله بر انتقال سامع مىنمايد ولى از ذكر جواب مختصر ناچار است و مىگويد .\r\n1 - وطن تنها خاك و آب نيست بلكه وطن مسلمين خاك ايرانست و شايد در قرآن حضرت ختمىمرتبت ( ص ) كه ميفرمايند ( جعلت لى الارض مسجدا و طهورا ) اشارتى به اين معنى بوده باشد و هيبت جامعه مركبه از اين مملكت و لسان و شرف وطن خاص و غيره نوع مخصوصى است از وطن .\r\n\r\n","description":"","footnote":"","page_name":" 427 ","page_number":439},
  {"content":"\r\n\r\nثانيا - حفظ همين آب و خاك و حراست همين سلطنت حاضره غيرمشروعه مقدمهء عطيه حفظ بيضه اسلام است و شوكت دين با قوت اجتماع و قوت سلطنت آنست كه قوه مجريه مملكتى است ، آيا نمىبينيد كه هروقت سلطنتى معين و معاون علم شريعت يا يكى ديگر از علوم بوده آنعلم تا چه پايه ترقى كرده آيا شهرت و نفوذ شيخ مفيد و سيد مرتضى و شيخ طوسى كه محاصرين سلاطين شيعه بويهيه بودند و هكذا قدرت خواجه نصير طوسى و علامه حلى و شيخ على محقق ثانى و غالب علماء عهد صفويه در اعلاء كلمه حقه و حرمت بر شريعت طاهره بيشتر است يا خدمت ساير علماء اعلام .\r\nبلى در هند و قفقاز بعضى آداب و رسوم شريعت تا يكدرجه باقى است بلكه در لندن و آمريكا و چين نيز به حمد الله ملت مسلمان هست و در بعضى بلاد غير ايران نيز مذهب شيعه موجود است . آيا در آن ممالك قوت اسلاميت و لواى اسلاميت و نفوذ اسلاميت حتى در بعضى از آنها سوق اسلاميت نيست ؟ و اگر خواهيم مجارى حالات قفقازيه و سلوك دولت غالبه را با اهالى مذهب اسلام و علماء مسلمين ذكر نمائيم از حوصله اين لايحه خارج است و فرقست ميانه بقاء بعض احكام اسلام با زوال شوكت و ملكوت آن و بقاء قدرت و ملكوتش با عدم عمل بر بعض احكام چنانچه فعلا تمام احكام شرعيه كما هو حقه در ايران جارى نيست ولى دولت و سلطنت اسلاميت باقى است و مشروطه مىخواهد پايدارترش نمايد و ما را كافى است ملاحظه حال اسلام در زمان سلطنت كافره مغول و در ايام ساير سلاطين اسلام و مطالعه حال شيعه و علماء شيعه قبل از زمان ديالمه و بعد از آن و قبل از سلطان اولجايتو و صفويه و همين مثل معروف :\r\n( الناس على دين ملوكهم ) مصدق حال ماست ، باز مىگوئيم كه حفظ بيضه اسلام فعلا كه امام ما غائب است ممكن نيست مگر با حفظ همين آب و خاك كه وطنش نامند و با حراست و حمايت همين سلطنت خارج از مركز ، چنانچه تاحال بوده و قبل از مشروطه هم انقياد بر او بود . از ارباب بصيرت انصاف مىطلبيم علت انقراض دول و انتقال سلطنت از خاندانى بخاندانى كه باعث فتن عظيمه و مهالك بزرگ در ممالك شده چيست آيا علتى جز استبداد دارد ؟\r\n\r\n","description":"","footnote":"","page_name":" 428 ","page_number":440},
  {"content":"\r\n\r\nدولت قويه صفويه چرا منقرض شد ؟ آيا علتش اين نيست كه وزراء خائن وصيت شاه سلمان را كه در حق پسر ارشدش سلطان مرتضى كرده بود قبول نكرده ، شاه سلطان حسين ساده‌لوح را چون دستخوش وزراء و سهل القبول بود بر سلطنت انتخاب نمودند و در عهد سلطنت او چندين قطعات معتبره از خاك ايران مجزا و افاغنه مسلط شد و آخرش منجر به انقراض گرديد و او بود كه پطر كبير را بمدد خود مىخواست و مقدارى از مملكت را پيش‌كش او مىكرد .\r\nنادر شاه كه فرنگيان او را ناپليان شرق نامند با آن عزم خدادادى خاك ايران را از لوث بيگانگان پاك كرد و عراق و عرب را مجددا تسخير نمود و بهند تاخت برد و بر نكته مملكت‌دارى ملتفت شده خواست مذهب جعفرى را بعنوان مذهب خامس داخل اجماع اهل سنت نمايد و براى ايشان در حول كعبه مقدسه مانند ساير ارباب مذاهب اربعه محلى براى اقامت نماز جماعت معين كند ، آيا جهت چه شد كه دولتش مستقر نشد و پسرش رضا قلى ميرزا خودسرى آغاز كرد و آن نتايج رويداد كه در تاريخ معين است و نادر آنهمه نيات حسنه را با خود به خاك برد ، آيا جهتى جز استبداد و عدم اجراى قانون عدل و مساوات يعنى مشروطه نبودن ، علتى ديگر داشت ؟ همچنين كريمخان زند كه سلطنتى شبيه بمشروطه داشت و از جمله مختصات اوست كه راضى بافتتاح باب تجارت ما بين ايران و فرنگ نشد جز اينكه قوايم سلطنتش بر اركان قويمه مشروطه نگذاشته بود انقراضش علتى ديگر دارد ؟ و اگر حوادث و تزلزل دولت حاضره را بنويسيم از منظور خارج خواهيم شد وانگهى محسوسات را تكرار كردن مستحن نيست ، همينقدر از خواص و عوام سئوال مىكنيم كه آيا قوت شريعت در اواسط صفويه بيشتر بود يا اواخرش ؟ و هكذا عهد اول قاجاريه نسبت به اين اواخر كه دولت هرچه ضعيف‌تر شد نفوذ شريعت كمتر گرديد و هكذا حال رعيت كه هرچه پائين‌تر آمد مظلومتر و ذليل‌تر گرديد پس از اين قياس ميتوان فهميد كه اگر خدا نخواسته سلطنت منقرض و مملكت دست اجانب افتاده يا مانند افغانستان و مصر شود حال چه خواهد بود ؟ از تطويل كلام عذر خواسته برميگرديم بر اصل مطلب و مىگوئيم مشروطه\r\n\r\n","description":"","footnote":"","page_name":" 429 ","page_number":441},
  {"content":"\r\n\r\nبعد از حس كردن افكار دول خارجه درباره اسلام و سعى آنها در زوال آن و وجوب محافظت آن بر كافه مسلمين ميگويد كه علاج اين امر يكى از دو كار است : اولى تبديل سلطنت بسلطنت شرعيه كه نواب امام عليه السلام متصدى امر سلطنت شوند و اجراء عدل مذهبى نمايند و تمامى بدع و امور مخالفه شرع را محو كنند كه آن را باصطلاح جمهوريت . . . گويند دويمى محدود مقيد ساختن سلطنت حاضره و امناء ملت را بر آن ناظر گماشتن و تأسيس دار الشورى دادن و در امورات عرفيه با شور عقلاء و امناء راه رفتن و رشته امورات را از دست استبداد گرفتن است . در حال حاضر كه نواب ائمه عليه السلام خود را مكلف بسلطنت عامه نميدانند و امور شرعيه و غير شرعيه چنان بهم پيچيده كه تفكيك آن از همديگر و موقوف نمودن آن قوانين غيرمشروعه يا منع متصديان غيرلايق امكان ندارد و غفلت و بىاطلاعى ملت بىپايان است بايد بالضروره قسم دوم را اختيار كرد ، چنانچه از زمان قديم رويه ائمه عليهم السلام و نواب ايشان همين بوده يعنى ترك اشتغال به امور سلطنت و الا هردو مسلك را ترك كردن و سلطنت را به حال خود گذاشتن و خود را به تنبلى زدن و اصلاح آنچه را كه در تحت قدرت و اختيار است تكليف خدا دانستن تيشه بر ريشه خود زدن و جبرى مذهب شدنست و بعد از ذكر اينهمه مقدمات و اينهمه تطويل لازم نيست بگوئيم كار مشروطه با سلطنت است كه قابل و مستحق شرط و تقليد است ، نه مذهب و احكام عرفيه مستوجب اصلاح است و نه احكام شرعيه و قوانين عرفيه محتاج بشور است ، نه قوانين شرعيه ، و شرعا نيز شور در موضوعات است نه در احكام ، و اينكه در افواه بعضى دائر است كه مشروطه بايد مشروعه باشد مقصود از آن درست معلوم نشده كه مقصود تبديل سلطنت بسلطنت شرعيه حقيقيه است يا اصلاح سلطنت حاليه ؟ اولى كه ممكن نيست و احكام شرعيه مشروط نتواند بشود و موقع مقتضى بيان تفصيل سلطنت شرعيه و كيفيت آن نيست و غرض گوينده نيز آن نيست . و در قسم ثانى با بقاء قوانين غيرمشروعه متداوله و عدم امكان تغيير هزاران منكرات موجوده اسم آن را مشروعه گذاشتن تناقض\r\n\r\n","description":"","footnote":"","page_name":" 430 ","page_number":442},
  {"content":"\r\n\r\nاست ، و اگر مقصود اين است كه دولت مقيد و مشروط باشد كه كدام احكام شرعيه را اجرا نمايد و در وضع قوانين جديده يا اجراء قواعد عرفيه سابقه حكم اقرب بعدل را منظور دارد و قانونى بر خلاف اصول مذهب و خلاف مذاق مملكت وضع ننمايد و بعبارت صريحه مشروطه ايرانى مقلد مشروطه دول خارجه نباشد ، در اين صورت نزاعى نخواهد ماند و در قانون اساسى رعايت اين نكات شده است و مشروطه ايرانى نميخواهد كه بدعتى در دين گذاشته شود و قانون عرفى را قانون شرع الهى واجب الاتباع خداوندى داند و نميخواهد پاره اصول منكره را داخل مملكت نمايد ، بلكه مىگويد چنانچه ماليات و گمرك و غيره از معاملات دولتى كه تا حال معمول بوده منبعد نيز بطور عدل عرفى جارى شود و متصديان امور عرفيه عالم و در كار خود امين باشند و رشوه نگيرند و اغماض از حق نكنند ، مجملا چنان باشند كه در حق ايشان خير الظلمه گفته شود و ماليات كه از مردم گرفته مىشود صرف آبادى مملكت شود و لقمه خادمان ملت و مساكين باشد نه طعمه اخوان الشياطين .\r\nاساس مشروطه منع اراده شاهانه و لزوم شورى است در امور عرفيه و مدار آن بر سه قوه است : قوه مقننه - قوه قضائيه - قوه مجريه و افتراق و امتياز اين سه قوه از همديگر : قوه مقننه فقط براى وضع قانونست در امورات مملكتى از تعيين حدود شاه و رعيت و اخذ و عطاء و حدود داخله و خارجه و گرفتن ماليات و سرباز و صلح و جنگ و غير آنچه در اداره مملكت‌دارى لازم است و قوام مملكت و سلطنت با اوست و در ايام استبداد نيز بنحو استبداد عادت و جارى بودند بنحو قانون . قوه قضائيه نيز بر دو قسم است : يكى قضائيه شرعيه و ديگرى محاكمات عرفيه اما شرعيات حكم آن همانست كه در شريعت مطهره معين شده و در قانون مشروطه ايرانى تغييرپذير نيست ، بلكه نيت مشروطه آنست كه در اين باب تا قوه دارند مطابق شريعت بوده و نااهل را راه ندهند و دكاندارى و شرع‌فروشى را كه در غالب كوچه و بازارها معمول است موقوف دارند و اسناد معاملات را طورى نمايند كه خريدار از شرور معلومه كه معلوم است ايمن بماند و غير ذلك كه تفصيل آن طولانى است و اين رساله نه گنجايش ذكر مفاسد امورات معموله دارد و نه حوصله ذكر محاسنى كه در استحكام و سد باب عيوبات\r\n\r\n","description":"","footnote":"","page_name":" 431 ","page_number":443},
  {"content":"\r\n\r\nهست . . . و ديگر محاكمات عرفيه است از قبيل محاكمات عسگريه و ماليه و محاكمات جرايد و مأمورين كه تابع قوه ديگر است باز ربطى به احكام شرعيه ندارد .\r\nقوه مجريه : اجراء آن دو قوه فوق الذكر است و هميشه در دست اشخاص بوده كه شرعا بلكه عرفا نيز حق مداخله بر امورات نداشته‌اند و آن قوه سلطنت است كه تسلط نفوذ در تمام مملكت دارد و مالك آن را در اصطلاح پادشاه يا رئيس جمهور مينامند و در دوره استبداد تمام اين قوى در دست پادشاه بود و هركه زور بازويش بيشتر بود در نزد پادشاه يا حاكم او پيشتر بود . . . امضاء احكام علماء راجع بدلخواه بود گاهى نوشته فلان شخص نالايق با شرق دست جارى و حكم فلان عالم مقبول زير نمد ميماند و برگشت تمامى معايب بر قوه مجريه بود و علماء حقيقى و عقلاء نيز از اين معاملات نهايت دلتنگى و دلسردى داشته دائما معارضه با دولتيان مىكردند ، و امر از شدت وضوح خفا پذيرفته و از عدم انتظام نوشتجات بود كه پطروف قونسول سابق روس دو ورقه متناقضه از يكنفر ملاى محكمه‌نشين ( دكاندار ) بدست آورده هروقت رعيت روس محكوم بر رجوع بر شريعت مىشد فورا پطروف همان دو ورقه را از كشو ميز بيرون مىآورد و ميگفت رعيت روس بشريعتى كه ملاى آن اين قسم نوشتجات متناقضه را مىدهد رجوع نميكند فهماندن اينكه صاحب اين دو ورقه ملا نيست ( دست‌فروش است ) و شريعت منكر اين مطالب و مسائل است كار حضرت فيل بود ، خاصه بر خصم عنود بىانصاف . و اساس مشروطه فارق است ميانه سلطنت مشروطه و سلطنت قانونى مستقله ( ديكتاتورى ) كه اراده شاهانه و قدرتش بر نقض تمامى قوانين سرلوحه آنست ، و سلطنت قانونى غيرمشروطه همان سلطنت مستبده است . بعلاوه قانوندارى كه سپرى از قانون بر روى خود بگيرد و با شمشير استبداد به روى ملت دواسبه بتازد ، بلكه در دولت مستقلهء قانونى مجلس مشورت نيز هست و قانون حكم مىكند بر لزوم مشورت در امورات و با وجود\r\n\r\n","description":"","footnote":"","page_name":" 432 ","page_number":444},
  {"content":"\r\n\r\nمجلس شوراى ، باز مشروطه نيست ؛ چرا كه حاكم و طرف مشورت و اعضاء همه از جانب دولت است و ملت را دخالتى نيست وآنگهى رأى شاهانه مقدم بر رأى تمامى اهل مشورت است :\r\nمثلا سلطنت خونريزانه چنگيزيه با وجود قانون كه ( ياساى چنگيزيش ) ميناميدند و با وجود مجلس مشورت كه ( قورولتايش ) مىگفتند باز دولت مستبده بود . بعد از عرض اين مقدمات معروض ميداريم مهاجمات مادى و معنوى و پولتيكى دول خارجه بر ممالك اسلام و عالم اسلاميت محسوس و در خطر عظيم بودن بيضه اسلام بر هر ذى حس بىاقامه برهان واضح و آشكار و وجوب حفظ اسلام از ضروريات دين است و فعلا تبديل سلطنت بسلطنت مشروعه صحيحه ممتنع و رفع اين خطرات مقدور نيست ، مگر با قوه اجتماعيه تمامى قواى علميه و عمليه و ماديه و معنويه مسلمين كه ( مركز آنقوه را سلطنت نامند ) و اعمال رويه و تدبير در علاج كار و تعاطى افكار .\r\nو اين اجتماع و مبادله آراء اثرى نبخشد مگر با دفع خودرأيى و استبداد قوه مركزيه كه مركز قوه فاعله و مجريه است ، و منع آن از افعال ما يشاء و الحاكم لما يريد بودن .\r\nو بنابراين مقدمات بود كه حضرات عاليات ملت را بر سلطنت ناظر قرار دادند و مركز را تحت نظارت و مراقبت گذاشتن را تا با اين واسطه آنچه ملت به حكم الجاء ضرورت مجبره مىدهد ، لااقل صرف اباطيل نشود و در تعمير ملك و آبادى مملكت سعى و صرف شود ، و امنيت بر رعيت حاصل شده هرطبقه بتواند با فراغت خاطر از حكم استبداد ، پى شغل مخصوص از كسب و تحصيل معاش و اختراع اسباب تسهيل امور معاشيه برود ، تجويز بلكه حكم بر وجوب آن فرمودند و ما مشروطه‌طلبان نيز به حكم انقيادى كه بر آن بزرگواران داريم مطاوعت كرديم اين است خلاصه عقايد مشروطه طلبان كه در اين رساله معروض داشتيم ( بسكه گفتم زبان من فرسود ) ملت چه ميخواهد دولت چه مىگويد ؟ چاره چيست ؟ عاقبت كار چيست ؟\r\nفصل اول ملت چه ميخواهد ؟ ملت دو چيز مىخواهد ، يكى حفظ سلطنت و شوكت اسلام و مذهب جعفرى و ديگرى بقاء ملك ايران بر ايرانيان . يعنى سلطنت\r\n\r\n","description":"","footnote":"","page_name":" 433 ","page_number":445},
  {"content":"\r\n\r\nايران دو جنبه دارد يكى جنبهء سلطنت اسلاميت و مذهب ، ديگرى جنبه تاجدارى ملك كيان ، اولى به لحاظ روحانيت و داخل معنوياتست . دويمى بملاحظه جسمانيت و داخل ماديات و فعلا اين هردو عنوان در يك هيكل جمع است كه آن را سلطنت اسلام و ايران نامند .\r\nدر عنوان اولى كافه مسلمين عموما و شيعه‌مذهب خصوصا متحد الرأى و متفق - الفكر و در اين مسئله فرقى ميان مسلمين ايران و ساير ممالك روى زمين نيست و بعبارت اخرى سيصد ميليان مسلم همه طالب تشييد سلطنت اسلام و اجراء احكام آنست\r\n ( دل هرذره را كه بشكافى * آفتابيش در ميان بينى ) \r\nو همه اين ملت واحده كه تابع يك قبله و افراد يك قبيله هستند ( الا آنكه يا غافل است يا متجاهل ) در اين امر اتفاق و اتحاد دارند و اختلاف مذهب و كثرت فرق مسلمين در اين مسئله سرموئى اسباب اختلاف نمىتواند بشود ، و آنگونه اختلافات هرچه باشد نزاع خصوصى است و مانع از اتحاد حقيقى مركزى نيست و نبايد بشود .\r\nپيغمبر واجب التكريم ( ص ) مىفرمايد ( المومنون اخوه تتكافى دمائهم و هم يد على من سواهم ) يعنى تمامى مؤمنين باهم برادرند و در خون برابر يعنى قيمت خون همه يكى است و در قاتل و مقتول از هرطبقه باشند ولو يكى پادشاه باشد و ديگرى گدا حكم قصاص على السويه است و تمام مومنين دست همديگرند در دفع دشمنان خود ، و در اين عنوان تعدد سلاطين مضرتى ندارد و منافى اين مسلك نيست ، در صورتى كه در حفظ مركز حقيقى كه حفظ نوع اسلاميت است اتحاد پولتيك داشته و چنانچه پيغمبر فرموده در دفع ضرر و جلب منفعت متحد و متفق باشند . بلى اسلام بلكه اهالى تمام روى زمين وقتى در زير بيرق سلطان واحد جمع خواهد شد و جز يك تن در بسيط زمين سلطنت نخواهد كرد و جز يك قانون معمول و مجرى نخواهد شد و شرع و عقل اين نويد را داده و روزگار ضامن همچو روزى است ، ولى عجالتا تا آن‌روز نيامده تكليف فعلى كافه مسلمين و همه سلاطين آن همين است كه گفتيم اگرچه هرمملكت سلطانى و هر سلطان مشرب خاصى داشته باشد تا وقت موعود برسد و سلطان معهود ظاهر شود .\r\n\r\n","description":"","footnote":"","page_name":" 434 ","page_number":446},
  {"content":"\r\n\r\nيك نكته در اين معنى گفتيم و همين باشد .\r\nدر امر دويم كه سلطنت خاك ايران و تاجدارى مملكت كيان است تمامى ايرانى نژاد هرجا باشد و هرمذهب داشته باشد به حكم اينكه فرزند اين مادر است سعيش در حراست وطن و استقلال عزت و ثروت وطن است ، و هميشه درصدد اين است كه بيرق پادشاه مملكتش بالاى همه بيرقها و حكمش ما فوق حكم‌ها باشد و رعيت خود را چنان نگهدارى كند كه محسود ديگران باشد و درخت همايون سلطنت چنان تناور و بارور گردد كه همه مظلومين و ملهوفين و دلسوختگان از اقطار عالم‌پناه بدرگاهش آورند .\r\nو هركس كه تاريخ خوانده ميداند كه ايرانى وقتى ضعيف شده و تمكين از ديگرى كرده يا هروقت كه قوت گرفته بيگانه را دور كرده است ، جز به سلطنت ايران نژادان تن درنداده است .\r\nاين هردو مسلك و اين هردو چون شارع عام و شاهراهى است كه ملت را راهنمائى مىكند به مقصد واحد كه كعبه آمال همه است و آن عبارتست از سعى در پايدارى سلطنت اسلام و ايران و علاج آن نيز منحصر است بمشروطه بودن دولت كه علت تامه بقاء سلطنت و شوكت اسلاميت و ايرانيت مىباشد .\r\nحجج الاسلام بملاحظه مقتضيات عصر و حفظ جنبه روحانيت حكم بر وجوب مشروطيت دادند و آن را مقدمه عقليه بقاء شوكت اسلاميت دانستند و وجوب عقلى و پولتيكى آن هم بر همهء ( الا برغبى « * » يا متغابى ) واضح و لايح و تجربيات بر ما ثابت كرده كه مادام كه رشته امورات در دست يكنفر است و آن يكنفر فعال ما يشاء است و سلطنت را براى وجود خود ميخواهد نه وجود خود را براى سلطنت ، چنانچه حكيم سعدى گويد\r\n ( گوسفند از براى چوپان نيست * بلكه چوپان براى خدمت اوست ) \r\nجز خرابى مملكت و پريشانى ملت را چشم داشتن تخم بيهوده در شوره‌زار كاشتن است .\r\nايران هشتاد و چهار سال قبل قدرت آن را داشت و جرئت آن را كرد كه با دولت روس\r\n\r\n\r\n","description":"","footnote":"\r\n( * ) نادان و كم‌هوشى و يا خود را به نادانى زدن\r\n","page_name":" 435 ","page_number":447},
  {"content":"\r\n\r\nجنگ نمود اگرچه از خيانت رؤساى لشگر مغلوب شد - محمد شاه بر سر هرات لشگر كشيد اگرچه كارى نكرد اما باز حشمت سلطنت تا ايندرجه بود كه دو سال مركز ايران خالى ماند و دولت اگر منفعتى نبرد مملكت نيز اختلال نيافت . و ناصر الدينشاه هرات را فتح كرد اگرچه در مرو شكست خورد ، بعد از آن اگرچه مملكت‌دارى يك مرتبه بعيش‌رانى مبدل شد ، اما باز صورت ظاهرى حفظ ميشد و لااقل دولت يا خود ملت قرضى نداشت ، تاريخ بعد آن را نميگويم زيرا كه همه ميدانند . حال از عقلاء ميپرسيم و انصافرا بداورى ميطلبيم كه دولت ايران و روس هردو سلطنت استبدادى بود و حكومت افغان در عداد دول محسوب نميشد ، پس چه شد كه در عرض هشتاد و چند سال دولت روس اينهمه پيش آمد و دولت ايران اينهمه عقب رفت و افغانستان ادعاى استقلال نمود ؟ آيا معاذ إله اسلام مانع ترقى است چنانچه دشمنان ما مىگويند آيا رشادت ايرانى كمتر است ؟ مشروطه را پيشكش كرديم و اسمش را هم نبرديم آيا شريعت و ملت حق ندارد سئوال نمايد كه چرا\r\n ( دو كشتى متساوى اساس در يك بحر * يكى رسيد بساحل دگر بطوفان رفت ) \r\nبلى نود سال بخواب رفتيم ، يعنى خواب خرگوشىمان دادند و ما را لاىلاى گفتند و گهواره‌جنبانى كردند و گفتند كه هنوز شب است تا آنكه يك دفعه خوابهاى موحش و كابوسهاى مدحش ما را از خواب بيدار كرد ديديم آفتاب از وسط السماء نيز گذشته و خوان نعمت را مهمانهاى ناخوانده يغما كرده‌اند و جز ته‌سفره چيزى نمانده ، و مانند شكار جرگه‌اى دور ما را با حربه‌هاى آتشين گرفته‌اند . حالا كه ملت نيمه‌بيدار شده و چشم خود را ميمالد مانند طفلى كه از خواب بيدار شود و در دست ديگر نعمتهاى خوشگوار ببيند و در سفره خود جز نان جوين چيزى نيابد و بناى جزع بگذارد معلوم است كه ديگر بخواب نخواهد رفت و لقمه نان جوين را سخت نگاهدارى خواهد كرد ، تا آن لقمه مختصرا را قوت خود كرده بتواند درپى تحصيل اغذيه لطيفه ديگر برو ، خانه خود را كه ديگران تصاحب كرده‌اند ، تمالك نمايد .\r\nاين است كه ملت علاج حفظ اين نعمت باقيمانده را در مشروطه كردن دولت و آزادى خود ميداند و ديگر بخواب نخواهد رفت تا به حد بلوغ برسد .\r\n\r\n","description":"","footnote":"","page_name":" 436 ","page_number":448},
  {"content":"\r\n\r\nمعنى مشروطه را در رساله اولى و در همين عريضه لالان گفته‌ايم حاجتى بتكرار نيست ولى مستبدان مشروطه را موافق صرفه خود معنى كردند و آزادى را كه ملت ميخواهد اسمش را لا مذهبى و خروج از قيد شريعت گذاشتند و انكار دين شمردند ، آنچه همه ملل ميخواهد آزادى از فشار استبداد است و عرصه جنگ در اين مقام است . دين جدا است دولت جدا است ، هرصاحب مذهب احكام مذهب خود را قبول كرده و آن توشه آخرت اوست . سبحان اللّه ! اينهمه هيجان عالم و عامى كه بساط سبزه لگدكوب شد بپاى نشاط ، براى خروج از دين است ؟ بلى غيرمتدين در اين ميدان جولان خواهد كرد ، مانند عهود سالفه تك‌وپوى خواهد نمود اما للحق دوله و للباطل جوله « * » و اگر مراد از آزادى همان باشد كه مستبدان ميگويند ملت حق دارد بگويد كه مروج اين مسلك نيز شمائيد كه فتح باب منكرات را كرده نشر فضايح كرديد ( نه در انديشه فردا و نه در حسرت دوش ) ثمرهء عشرتهاى نامشروع و ظلمهاى ناگوار و هتاكى حرمات الهيه را از درخت آزادى كه در باغ استبداد كاشته بوديد چيديد و ثروت ملت را به زور عدم مسئوليت جمع كرده صرف مخارج فرنگستان و ترويج مذهب مزدكيان كه اباحه خروج و اموال است نموديد .\r\nاين آزادى همانست كه خالق منان بر بنى اسرائيل عطا فرمود و ايشان را از استبداد فرعون آزادى بخشود و در حق فرعون ميفرمايند  ( إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ وَ يَسْتَحْيِي نِساءَهُمْ ، إِنَّهُ كانَ مِنَ الْمُفْسِدِينَ )  ميفرمايند فرعون برترى جست بر مردم در روى زمين و اهل آن را فرقه‌فرقه كرد و ضعيف شمرد طايفه از آنها را پسرانشانرا مىكشت و زنانشانرا زنده ميگذاشت ( براى كنيزى و خدمتكارى ) و فرعون از مفسدين بود .\r\nو آزادىطلبان همانند ، كه خداوند در حق آنها ميفرمايد  ( تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ )  ميفرمايد خانه آخرت ( يعنى بهشت جاويدان ) را قرار ميدهيم براى اشخاصى كه نميخواهند زبردستى\r\n\r\n\r\n","description":"","footnote":"\r\n( * ) بمعنى عنكبوت و كارهاى او\r\n","page_name":" 437 ","page_number":449},
  {"content":"\r\n . \r\n","description":"","footnote":"","page_name":" 438 ","page_number":450},
  {"content":"\r\n\r\nو فساد نمايند در روى زمين و نيك‌انجامى براى پرهيزكاران است بلى همه عبدرق حضرت پروردگار است و اين خداوند براى بندگان خود آزادى بخشيد و جز در احكام قانون شريعت كه نظم دنيا و آخرت با اوست و احكام سياسيه كسى را چيره‌دستى نداده و يكى را محكوم به حكم ديگرى نكرده و اين است معنى آزادى به آنچه كه اصحابنا ميفرمايند و تفسير بما لا يرضى صاحبه مىكنند\r\nحضرت امير مؤمنان عليه السلام در موقع خلافت خود در كوچه و بازار ميان مردم راه ميرفت و بايشان ميفرمود راه بدهيد امير خودتان را نه فراش داشت و نه دورباش و كورشو ميگفتند . دهقانان كه ادب ايام سلاطين فرس داشتند وقتى آن حضرت بغتتا براى آنها ظاهر مىشد ايشان بپاخاستند و بركاب آن حضرت افتاده پياده راه رفتند ، آنحضرت ايشان را منع فرمود . . آزادىطلبان ميخواهند دورباش گورباش‌گويان لال شوند تا گوش ديگران را كر نكنند - مشروطه طلب آزادى قلم و آزادى زبان ميخواهد يعنى قدرت امر بمعروف و نهى از منكر ، نه اينكه صفت استبداد را از شما سلب كرده خود مالك شوند و دروغ و افترا هرچه بتوانند بگويند و آنچه در اين مدت بر خلاف اين مسلك و مسلك مشروطه حقيقى اتفاق افتاده همه ميدانند كه علتش چيست و كسى نميتواند منكر قبح آن بشود و مسلم است كه حكم ايام جنگ غير از حكم ايام صلح است ، هروقت مشروطه استحكام گرفت بالبداهه حق بمركز خود قرار مىگيرد و هيچ عاقلى نگويد كه آنچه فعلا در دست است مشروطه است - ( سبحانك هذا بهتان عظيم ) .\r\nفصل دويم دولت چه ميگويد ؟\r\nدولت اول عنوان كرد كه چند نفر لامذهب در دار الشورى هست بايد تنبيه شود و كرد آنچه كرد كه همه ميدانند و دار الشورى را سه ماهه تعطيل نمود و وعده داد كه در 23 شعبان باز افتتاح دار الشورى شود ، در اين بين آن مقدمات فجيعه تبريز فراهم آمد و جمعى كه در اول جز هشت تن نبودند درپى حفظ و ناموس و جان و مال برخاستند ، و اسم مشروطه بالمره از ميان رفته بود بعد خدا بركت بدهد زور استبداد را كه هرچه او به هتاكى و بيباكى افزود كار مشروطه بالا گرفت . دولتيان اهل تبريز\r\n\r\n","description":"","footnote":"","page_name":" 439 ","page_number":451},
  {"content":"\r\n\r\nرا ياغى و شرير قلمدادند و بهانه كرده گفتند تا تبريزيان تنبيه نشوند دولت مشروطه نخواهد داد ، و در آخر شعبان بسپهدار تلگراف كرد « دولت مجلس مشروعه كه مطابق با مزاج مملكت و مطابق با شريعت نبوى ( ص ) باشد خواهد داد و وفا بر اين وعده را نيز موكول بر تنبيه تبريزيان كرد و آنها را اشرار خواند » در 27 شعبان هزار و سيصد و بيست و شش « 1 » بصدر اعظم دستخط فرمودند كه « مجلسى كه قوانين آن موافق مزاج مملكت و موافق قانون شريعت حضرت ختمىمرتبت ( ص ) و حافظ قوانين عدالت و نشر عدل و داد باشد منعقد نمائيم » و باز ميفرمايند « بآنجناب اشرف مقرر ميفرمائيم انعقاد مجلس مزبور را با شرايط و حدود معين كه موافق مزاج مملكت و قانون موافق شريعت مطهره و مانع توليد هرج‌ومرج باشد 19 ماه شوال ، اول انعقاد آنست مرحمت خواهيم فرمود » و ميفرمايند « از حالا مقرر ميفرمائيم كه نظامنامه انتخابات و قوانين مملكتى كه مطابق با قانون شرع انور باشد نوشته مرتب داريد الخ » و ميفرمايند « چون اشرار در تبريز بقدرى هرزگى و شرارت و خونريزى كرده و شهر را مغشوش » تا اينكه ميفرمايند « تا شهر تبريز منظم نشود آن شهر از اين مستثنى خواهد بود » بعد در 12 شوال در تهران مجلسى كردند و افتتاح دار الشورى را عنوان كردند يك دفعه جمعى عرضه داشتند كه « مجلس شوراى عمومى منافى با قواعد اسلام است و ممكن الجمع نيست » و در 24 ماه مزبور عريضه دادند شاه در صدر آن دستخط كرد « حال كه مكشوف داشتيد تأسيس مجلس با قواعد اسلاميه منافى است و حكم بحرمت داديد و علما ممالك هم به همين نحو كتبا و تلگرافا حكم بر حرمت نموده‌اند در اين صورت ما هم از اين خيال بالمره منصرف و ديگر عنوان همچو مجلسى نخواهد شد الخ » در غره ذى قعده 1326 نظامنامه دار الشورائى كه موافق مزاج مملكت و مطابق شريعت طاهره است از صحه همايونى گذشت و در 21 ماه مزبور طبع شد و مجلس نيز منعقد گرديد و بند 3 - 7 - 16 - 17 - 19 تماما موافق « 2 » مزاج مملكت و مطابق شريعت مطهره است ! ! !\r\n\r\n\r\n","description":"","footnote":"\r\n( 1 ) سه ماه بعد از توپ بستن به مجلس كه تبريز در مقابلش ايستاد ، اين وعده‌ها را ميداد\r\n( 2 ) مربوط به دوران استبداد صغير از طرف محمد على شاه است\r\n","page_name":" 440 ","page_number":452},
  {"content":"\r\n\r\nچرا كه اراده عليه ملوكانه در همه آنها قيد و مقدم بر همه احكام است .\r\nو از اين مقدمات و نتايج معلوم است كه نيت دولت چيست و تلگرافاتى كه در اينمدت به حجج الاسلام نجف شده و خطاباتى كه از ايشان صادر شده لازم نيست ذكر نمائيم و مقصود ما تاريخ‌نويسى نيست و ميرويم سر اصل مطلب و ميگوئيم :\r\nدولت مشروطه نميخواهد و نميخواهد از قدرت استبدادى خود تنزل كند و نقد قليل موقتى را با نسيه كثير المنفعه دائمى خوش ندارد مبادله نمايد و امروز تخم پاشيدن و بعد از مدتى بهره برداشتن را دوست ندارد ، و دو چيز را بهانه كرده يكى اختلال دار الشورى و پارهء حركات عاميانه عموم بر ضد آسايش كه خود را بىلگام تصور كردند و از حدودى كه مشروطه تخطى از آن را جايز نميداند گذشتند . ديگرى مخالف بودن مشروطه با شرع مطهر . جواب اوليرا همه گفته‌اند و ما هم در عريضه لالان حاضر ، اشارتى كرديم و اينجا نيز ميگوئيم جنبش عوام را چاره نبود مگر مداخله عقلا و با آنها همزبان شدن و با زبان كودكى آنها را از صرافت اختلال و خودسرى انداختن ، ولى جمعى تكليف شرعى خود ندانستند جمعى نيز ذاتا كم‌جرئت بودند ، جمعى هم از خوف استبداد دم نياوردند و دولتيان نيز متصل دامن‌زن اشتعال اين نايره بودند ، چنانچه اختلال حدود اردبيل و قره‌داغ و ماكو همه منشأش معلوم است و اطاله نمىكنم .\r\nاما مخالف شرع بودن در صورتى كه حجج الاسلام عتبات كه امروز مرجع و ملجاء كافه شيعه‌مذهب هستند فتاوى صريحه بر وجوب آن بدهند و غير از قول فعليات نمايان نيز از ايشان ظاهر شود و بقاء شوكت اسلام را در آن ببيند مخالفت ديگران خلافست .\r\nاما اينكه مشروطه موافق مزاج مملكت نيست ، بلى هرج‌ومرج در هيچ مذهبى و ملتى صحيح و روا نيست علما مشروطه را واجب شمرده‌اند نه هرج‌ومرج را ، اگر مشروطه را دادندى و رفع غوائل « * » را نمودندى يعنى بر هرج‌ومرج نيفزودندى ، مشروطه رواج يافته و بطور صحيح و متقن مردم آسوده شده بودند .\r\n\r\n\r\n","description":"","footnote":"\r\n( * ) جمع غائله\r\n","page_name":" 441 ","page_number":453},
  {"content":"\r\n\r\nشما را به خدا از اصول سياسيه شريعت طاهره چرا بايد غفلت يا تغافل كرد ؟ نبى اكرم ( ص ) كه اظهار نبوت در ميان عرب فرمود و با وجود جهالت فوق العاده كه عربرا بود ، خداوند امر بشور فرمود عرب با آن جهالت را شور كردن موافق مزاج مىشود ، و ليكن پس از هزار و سيصد سال تربيت و تهذيب ايرانيان موافق مزاج مملكت نميشود ؟\r\n( تلك اذا قسمه صينزى ) و اينكه از قول علماء تهران يا ممالك اطراف شهرت دادند و نوشتند « كه مجلس شوراى عمومى منافى با قواعد اسلام است و ممكن الجمع نيست » ما ابدا باور نداريم كه صاحب علمى تفوه بر اين عبارت نمايد .\r\nاولا اگر مقصود اين است كه چون احكام سلطنت شرعى نيست مشورت در اين نيز شرعى نيست ، در اين‌حال از اصل سكوت كردن و بفرع آن چسبيدن خيلى مضحك است و مثل اينست كه عوض اينكه بگويند شراب خوردن حرام است ، بگويند در جام طلا شراب خوردن حرام است و همانست كه وقتى در تبريز از ساده‌لوحى حكم شرعى گرفتند بر اينكه تيماج گمرك ندارد و گرفتنش بدعت است ، ثانيا باز ميپرسم آيا سلطنت مستبده را سرخود گذاشتن و آن را تحت قانون نياوردن كه اعقابش نيز نتواند آن قانون را به هم زند و رجوع بر خودسرى نمايد جايز است يا نيست ؟ و اين عمل موقوف بمشورت عامه يعنى واداشتن تمام ملت است بر ادعاء اين حق كه هروقت پادشاه خواهد نكول نمايد ملت نيز حاضر به مدافعه باشد ، هست يا نيست ؟ ثالثا در صورتى كه دولت از قديم نيز اسم دار الشورائى جعل و مجلسى نيز براى آن معين كرده بود و ابدا گفته نميشد منافى با قواعد اسلام است پس حالا بچه مناسبت لواى تكفير برافراشته مىشود و شوراى عمومى منافى با قواعد اسلام مىشود و بعد از صدور اين حكم از آقايان ، مجلسى « * » كه در سيم ذى قعده 1326 در تهران باسم دار الشورى منعقد شد و چهل و چهار نفر اعضاء برحسب انتخاب دولت براى آن منتخب و قانونش نيز نوشته شد بچه عنوان مشروع گرديد ؟ !\r\nبلى چون در اغلب مواد آن چنانچه سابقا گفتيم اراده ملوكانه حق ابطال و\r\n\r\n\r\n","description":"","footnote":"\r\n( * ) اين مجلس در زمان استبداد صغير در تهران تشكيل شده بود\r\n","page_name":" 442 ","page_number":454},
  {"content":"\r\n\r\nفسخ همه را داشت موافق مزاج مملكت و مطابق شريعت طاهره شد . رابعا - گوئيم چنانچه در عريضه نيز شرح داديم كه بقاء سلطنت اسلام و مذهب اثنى عشرى و ثبات سلطنت ايران موقوف بر سلب استبداد يعنى خودرائى است و اين شرط محال است صورت بگيرد الا با نظارت عامه عقلا و در صورتى كه پيغمبر معصوم مأمور بر مشورت باشد ( يعنى در موضوعات ) و حال آنكه عقل كل و مؤيد من عند اللّه است امثال ماها جاهل غيرعادل را چه عذرى در استبداد خواهد بود .\r\nو ما خيلى تعجب داريم قانونى كه دار الشورى ملى مدلول آن را تصديق كرد و به نظر شريف حجج الاسلام عتبات نيز رسيد و تكذيب نفرمودند مخالف شريعت طاهره مىشود ، اما قانونى كه مشير السلطنه بيچاره و امثال او كه در پس آينه طوطىصفتش داشته‌اند و خيلى مناسب است شعر جمال الدين :\r\n زشت بود روز عيد ، چونكه ز بيمايگى * پيرزن خرسوار گوى ز ميدان برد \r\nميفرمايد چون اشرار تبريز بقدرى هرزگى كرده‌اند . . . و تا شهر منظم نشود شهر تبريز از اين حكم مستثنى خواهد بود . اهالى تبريز مطالبه حقوق ميكردند و ميكنند و مطالبه حقوق در هيچ لغتى جز در ميل استبداد شرارت ناميده نشود و علت اين انقلاب هم نيست ، مگر ندادن حقوق مورد درخواست ، البته مشروطه‌طلبان خود را معصوم نميدانند و در ميانه خودشان دائما اين زدوخورد هست و ميخواهند داوطلبان را بحقگوئى و خوشرفتارى و عدالت‌پرورى عادت بدهند تا در سايه آن سايرين را دعوت به راه استقامت نمايند .\r\nفصل سوم تكليف چيست ؟\r\nتكليف اطاعت امر خداوندى است كه ميفرمايد  ( فَاسْتَقِمْ كَما أُمِرْتَ )  تكليف استقامت مزاج و عدم انحراف از جاده صواب است . تكليف حكمت آموختن است يعنى آنچه مستبدان پيشه خود كرده و همه را بناله آورده بودند ترك كردن است .\r\nتكليف اين است كه بزرگ و كوچك و وضيع و شريف بقانون شريعت طاهره عمل كرده عدالت را پيشه خود سازيم و امر بمعروف و نهى از منكر را كه آزادى زبان و قلم عبارت\r\n\r\n","description":"","footnote":"","page_name":" 443 ","page_number":455},
  {"content":"\r\n\r\nاز اوست از دست ندهيم و طورى نمائيم كه ديگران از آتش ظلم فرار كرده و بر سايه استراحت گرد آيند و كارى را كه شمشير نكند با قوه حكمت عمليه بجا آريم .\r\nعزيزان وطن اين است صيحهء آسمانى با لسان قرآن كه ميفرمائيد  ( إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها )  خرابى آبادىها ، بسته بر تعدى صاحبان نفوذ آن آبادى است ، حدود حقه و مملكت ما از تعدى صاحبان نفوذ قديمه خراب شده بود و در اين كشاكش حاليه به حالت سكرات افتاده بايد با اهليت جامعه جهاد شرفى نمايد و مشتى ودايع الهيه را مستخلص كند .\r\nمشروطه‌طلبانرا بابى و طبيعى و مزدكى مذهب گفتند و نوشتند تكليف آنست كه ما تكذيب اقوال مدعيان را نمائيم و تنها به گفتن قناعت نكنيم و تا بمقام فعل بياوريم و كوس عدالت نزنيم از پاى ننشينيم . عزيزان وطن ملت بىعلم است و تابع قوت و طالب امنيت ، مشروطه‌طلبان بايد حسن مشروطه را براى ايشان حسى نمايند و براى شخص بىاطلاع و بىعلم دليل و برهان معنوى آوردن بى جا است ، چنانچه پيش نظر ما است و همه ملتفت هستيم كه هرتاجرى كه متاعش بهتر و ارزانتر و سهل البيع و خوشرفتار و خوش‌طلب است عموم بدورش جمع شوند ، كساد كردن بازار خصم با قوه جبريه نيست حكمت عملى لازم است ، ما كه جاهليم جهالت عيب نيست همه از شكم مادر در لباس جهل متولد شده‌ايم . عيب عدم التفات بر جهالت و خود را عالم شمردن است و مادام كه در جهل مركب هستيم يعنى بر بىعلمى خود واقف نيستيم كار ما همين خواهد بود . قواى ثلاثه علم و قدرت و ثروت با سه خصم خود كه جهل و ضعف و فقر است هميشه مشغول جنگ است ، و غلبه هميشه با آن سه قوه اوليه است . مستبدين فقط درپى تحصيل قوت و ثروت بوده‌اند مشروطه فقط طالب علم است و عمل و ميگويد علم آن دو قوه ديگر را نيز تحصيل مىكند و مزيت علم و عمل را بر ثروت صاحب شريعت طاهره فرموده‌اند و فضيلتش حسى است . حالا كه تبريزى لواى مشروطه برافراشته اگر علوم عاليه را ندارد لااقل علوم بديهيه را كه دارا است ، ما اگر به همان علمى كه داريم عمل نمائيم مسلما پيش خواهيم افتاد . چرا كه علم استبداديان بيش‌تر\r\n\r\n","description":"","footnote":"","page_name":" 444 ","page_number":456},
  {"content":"\r\n\r\nاز ما نيست .\r\nپس بيائيد دست بهم بدهيم و هم‌آواز شويم و آن علم عدالت را كه همه ميدانيم و مركوز طباع ماست و شريعت اسلاميه بما ياد داده معمول داريم تا خود را بساحل نجات برسانيم و از طرف خصم ايمن شويم و بر او غلبه جوئيم . مملكت ما فقير بود مستأصل شد . جنگجو و صلح‌طلب بايد قناعت نموده و وجهه همت خود را اجراء مقاصد عامه كنيم نه اجراء مقاصد خاصه\r\n « در مصطبه عشق تنعم نتوانكرد * گر بالش زر نيست بسازيم بخشتى ) \r\nاينك به اخبار رجوع نمائيد :\r\nپيغمبر ما ( ص ) در دعواهاى بزرگ چند شب و روز گرسنه بسر ميبرد ، اصحاب گرامش تبعيت ميكردند غلبه اصحاب آنحضرت بر اثر عدالت و تقوى و اطاعت رئيس عالم و معصوم بود فعلا اگر همه را نداريم ، لااقل بعضى را كه داريم چرا بايد همه را ترك كنيم .\r\n( فصل چهارم ) عاقبت كار چيست ؟\r\nاگر دولت مشروطه را ندهد و امنيت و ائتلاف ميان دولت و ملت حاصل نشود و طرفين از همديگر مطمئن نشوند رفته‌رفته دايره فساد وسعت گرفته و تمامى ممالك پامال تاخت‌وتاز و عدم امنيت شده نه سر ماند و نه دستار ، و اگر ما تبريزيان نيز بتكاليف فصل سوم عمل ننمائيم و خود را از همه‌چيز معاف شمريم اولين جام خذلان را از دست ساقى عدوان ما خواهيم نوشيد\r\nپايان\r\n\r\n","description":"","footnote":"","page_name":" 445 ","page_number":457},
  {"content":"\r\n\r\n\r\nتوضيح ( در ماه صفر 1327 كه اردوهاى اطراف تبريز شهرمان را بشدت محاصره كرده و . . . )\r\nدر ماه صفر 1327 كه اردوهاى اطراف تبريز شهرمان را بشدت محاصره كرده و دهات اطراف دست‌خوش تاخت‌وتاز و در دست تعدى و عدوان مامورين دولتى بود ، حضرت مستطاب شريعتمدار ملاذ الانام آقاى ثقة الاسلام سلمه اللّه بصرافت طبع خود بناء مخابره با اعليحضرت همايونى گذاشته در 27 صفر سال مزبور شروع بمخابره كردند .\r\nو در 19 ربيع الاول حسب الامر باتفاق جناب مستطاب شريعتمدار ملاذ الانام حاجى سيد المحققين و جناب مستطاب شريعتماب حاجى سيد آقا ميلانى به باسمنج رفته مشغول مخابرات و مذاكرات شدند . محض خواهش جمعى از وطن‌پرستان فقط صورت تلگرافات طبع و نشر گرديد ، جزئيات گفتگوهاى فيما بين و حوادث جاريه چون خارج از اين عنوان بود تعرض بر آنها نشد و زمينهء مطلب از تلگرافات معلوم مىشود .\r\n* * * بتاريخ 29 صفر 1327 با سيم كمپانى مخابره شده طهران - توسط جناب حشمة الدوله بعرض واقفان سده سنيه ملوكانه شيد اللّه اركانه مىرساند وظيفه اسلام پرستى و دولتخواهى و حفظ استقلال دولت و ملت مجبور مىكند كه آنچه بعقل قاصر ميرسد معروض دارد ، در اين مقدمات فجيعه چيزى كه هميشه موجب وحشت همه آگاهان از روش كار است همانا سرعت نفوذ و تسلط اجانب بوده و هست اگر فعلا ظاهرا سكوتى دارند باور نمىتوان كرد كه بر ضد منافع عامهء و خاصه خود سكوت نمايند و بديهى است كه اين سكوت را آخرى بسيار وخيم خواهد بود اعليحضرتا شهريارا وظيفه پدرى اعراض از اولاد خود نيست در حديث مىفرمايند « انفك منك ولو كان اجدع » و گفته‌اند ناز فرزند بر پدر باشد پادشاه و رعيت در اين ملك مشترك المنفعه‌اند سلطنت يكى راست\r\n\r\n","description":"","footnote":"","page_name":" 446 ","page_number":458},
  {"content":"\r\n\r\nو رعيتى يكى را در غيرت هيچ مسلم و هيچ ايرانى نميگنجد كه حقوق هردو ضايع شده ديگران از خرابى مملكت استفاده نمايند و رعايت اين دقيقه بر سلطان واجب‌تر است تا رعيت ، زيرا كه اگر روح را عارضه رو دهد صدمهء عضو رئيس هزاران مقابل ساير اعضاء خواهد بود حفظ مذهب اسلام و آئين اثنى عشرى و مراعات استقلال مملكت و دولت اولين وظيفهء مهم ملوكانه است بشريعت طاهره قسم كه تمام همت هوشياران مصروف بر اعلاء لواى سلطنت اسلام و ايران است . امروز چارهء استخلاص مملكت در اعاده مشروطيت و تأسيس دار الشورى و حكم انتخابات در كليه ممالك است و الا مملكت آخرين نفس خود را در آغوش اولاد خود خواهد كشيد شاهنشاها حيات ملت بسته بيك عزم ملوكانه است از عزم شاهانه استرحام ميرود كه سيصد مليون مسلم و بيست مليون ايرانى را غريق نعمت و رهين منت فرمائيد و اين تفانى و تهالك را كه ملت بر خود هموار كرده با حسن سياست ملوكانه در حفظ اسلام و استقلال وطن صرف فرمايند ، بسيار حيف است كه اين شمشيرهاى از نيام كشيده و اين خونهاى پامال و ناموسهاى برباد رفته كه قواى ماديه و معنويه مملكت است در مدافعات داخله صرف و جوى خونى كه بايستى در آبادى مملكت جارى شود در خرابى آن جريان و شمشيرى كه بايد به روى اغيار كشيده شود در فرق احباب بشكند ، شاهنشاها استدعا مىرود امر ملوكانه بر تأسيس دار الشورى شرف صدور يابد كه اين تنافر و توحش كه در تمام اعضاى خانوادهء جليلهء اسلاميت و ايرانيت جارى شده مبدل بر اتحاد و اتفاق گرديده تمامى مشكلات باتفاق عقلاء و رجال دولت و ملت فيصل يابد ملت مطيع در سايهء آفتاب معدلت صف زده تاج كيانى و تخت خسروانى را با قوت اسلاميت با جان خود وقايه مىكند خدا را آذربايجانى كه هميشه با خطاب پيراهن تن سرافراز بود چرا بايد تاروپودش از هم‌چنان بگسلد كه محتاج بسوزن عيسى و رشته مريم شود و دور آخر استدعا مىكند كه امر شاهانه مرخصى دو نفر از هيئت علميه كه در مراغه محبوس هستند شرفصدور يابد كه مرخصى آنها احترامى است كه در حق حضرات حجج الاسلام فرموده‌اند خاك ايران از خون ابناء وطن خود سير شد حالا موقع باران\r\n\r\n","description":"","footnote":"","page_name":" 447 ","page_number":459},
  {"content":"\r\n\r\nرحمت است آنچه تكليف دعاگو است از گوشهء انزوا با دلى پرخون معروض داشت انتظار طلوع صبح سعادت و انكشاف اين ظلمات از مشرق آفتاب سلطنت ميرود\r\nدعاگو على بن موسى\r\n\r\nجواب - بتاريخ 6 ربيع الاول 1327\r\nجناب مستطاب شريعتمدار ثقة الاسلام سلمه اللّه تعالى تلگراف مفصل آن جناب بتوسط حشمت الدوله به نظر ما رسيد اطلاع بر سلامتى حال آن جناب مايهء خوشوقتى گرديد زيرا كه هميشه داراى عقل سليم و تأسى شيوهء آباء و اجداد خيرخواه و سالك طريقه مسالمت بوده‌ايد و يقين داريم الان هم تصديق داريد كه اردوى دولتى همواره از خود دفاع كرده و هرگز بمقابله و مجادله مبادرت و پيشدستى ننموده كرارا در ضمن احكام كتبى و تلگرافى ما خودمان و جناب اشرف صدر اعظم بشاهزاده عين الدوله تأكيد كرده‌ايم حتى المقدور نگذارد در ميانه به فقرا و ضعفا و اشخاص بيغرض صدمه برسد كه بلكه بطورى اين غائله خانمان‌سوز رفع و ريشهء فساد بتوسط عقلاى شهر و صلحاى بلد و منقطع گردد و زياده بر اينها دولت و ملت از جهالت و غرور معدودى اراذل دوچار خفت و خسارت نشود به جهت آنكه صدمه و ضرر جانى و مالى آحاد طرفين هردو مستقيما به شخص سلطنت راجع است و خدا گواه است ما نهايت تأسف و ملالت داريم كه اين اوضاع ناگوار پيش آمده و طورى كار سخت شده كه محال است بتواند دولت خود را مقهور معدودى اشرار نمايد كه على الظاهر بانتشار اباطيل و جعليات خود را محق قلمداده و در باطن از هيچگونه قتل و غارت و نهب اموال و سفك دماء بيگناهان و مظلومان مضايقه ندارند و اينها نه تصور مىكنند اگر تمام اين اردو متفرق و كليه استعداد يك مرتبه معدوم شود و دولت زبون و يا آنى از تأديب آنها صرف‌نظر خواهد كرد و حال آنكه على الاتصال قشون و استعداد روانه خواهد شد و همان‌طوريكه در زمستان به آن سردى در زير چادر ايستادگى كرده‌اند حالا بطريق اولى پاى ثبات خواهند فشرد و مطلقا امكان ندارد اختيارات بدست مشتى رجاله و اشرار واگذار شود چنانچه\r\n\r\n","description":"","footnote":"","page_name":" 448 ","page_number":460},
  {"content":"\r\n\r\nدر تمام عالم معمول است ما دامى كه اين حالت طغيان و انقلاب آنها ساكن نشود حكومت نظامى حتما داير و برقرار خواهد بود و اينكه نوشته‌ايد چطور شده آذربايجانىها كه پيراهن تن سلطنت قاجاريه بودند حالا راضى شده‌ايم تاروپودش از هم گسيخته شود هرگز مطلب اين‌طورها نيست الان هم اهالى آذربايجان درهء تاج سلطنت هستند و همه‌جا با نهايت صداقت در غالب ولايات ايران و خود تبريز مشغول جان‌نثارى و فداكارى هستند و ذره از حالت فرمانبردارى خود نكاسته‌اند و ما آنها را هرگز از خود جدا نميدانيم و آنها هم با عشق غالبى در راه خدمتگذارى ساعى و جاهدند فقط اين حركات وحشيانه منحصر بمعدودى اراذل و اوباش شهر تبريز است كه خود را آلت اجراى خيالات مغرضين داشته اسباب اين‌همه قتل و غارت شده و ميشوند و يقين بدانيد تا اين شيوهء خودسريرا بكنار نگذاشته‌اند روزبروز بر ماسبق دوچار مشگلات خواهند بود و خانهء خود را به دست خود خراب خواهند كرد و همين كه از كردهء خود پشيمان و از در ندامت پيش‌آمده آغاز اطاعت و انقياد كرده و نصايح علماء و عقلاء قوم را شنيدند مسلم است ما هم بتاسى نياكان تاجدار اهالى شهر تبريز را پيراهن سلطنت خواهيم دانست خسارات وارده بر آنها را بمرور انشاء اللّه جبران نموده مطابق فرمان پيشوايان دين مبين و ائمه طاهرين از روى كتاب خداوند متعال و موافق قانون شريعت غراى حضرت خير الانام براى نشر عدالت و به جهت آسايش عموم اهل ايران قوانين محكمهء مستحكمه وضع و جبران كسور خواهيم فرمود كه عالى و دانى ساكنين اين مملكت با باعلا درجهء مقصود باطنى خود نايل و از هرجهت راحت و آسوده باشند .\r\nمحمد على شاه قاجار\r\n\r\n9 ربيع الاول 1327\r\nطهران توسط جناب حشمة الدوله .\r\nبشرف عرض مسامع عليهء ملوكانه خلد الله ملكه مىرساند دستخط ملوكانه زيارت و موجب تشكرات صميمانه گرديد باز تكليف است عرض نمايد ذمت و الا\r\n\r\n","description":"","footnote":"","page_name":" 449 ","page_number":461},
  {"content":"\r\n\r\nنهمت همايونى ضامن حيات مذهب و سلطنت و ملت و مملكت و نجات اين‌همه موقوف بيك نهضت شاهانه است معلوم مىشود حقيقت امر را در نظر شاهانه مكتوم داشته‌اند بعقيدهء قاصرهء دعاگو اگر بر چند نفر از رجال دولت خاصه از اعضاى شجرهء سلطنت كه واسطة العقد مملكت هستند امر و مقرر شود كه با جمعى از اهالى تبريز تلگرافا تبادل افكار نموده خلاصه را بعرض مقدس برسانند اميدوارم انشا اللّه اين كشتى طوفانى رو بساحل نجات بگذارد .\r\nدعاگو على بن موسى\r\n\r\nنهم ربيع الاول 1327\r\nطهران حضرت اجل حشمة الدوله عريضهء تلگرافى معروض شده رأى مقدم بر شجاعت است اشخاص بىطرف از قبيل حضرات اقدس نايب السلطنه ، شعاع السلطنه فرمان‌فرما ، نير الدوله سعد الدوله ، لقمان الممالك و امثالهم از اشخاصى كه بر دقايق ، امور اطلاع دارند منتخب فرمايند كه مخابرات لازمه حضورى شود همت لازم است اسلام كعبه و ايران خانهء همه است بايد در استخلاص هردو كوشيد .\r\n« على بن موسى »\r\n13 ربيع الاول 1327 از حضرت حشمت الدوله : حضرت مستطاب آقاى ثقة الاسلام سلمه اللّه تعالى ، تلگراف ثانوى رسيد در تلگرافخانه شهر تبريز حاضر خواهيد شد يا در باسمنج عقيدهء ارادتمند اين است كه مذاكرات در تلگرافخانه باسمنج با اطلاع جناب و الا شاهزاده عين الدوله باشد بهتر است .\r\n« ابو الفتح الطباطبائى »\r\n\r\n15 ماه فوق جواب داده شد\r\nحضرت اجل حشمت الدوله مخابره از شهر خواهد شد براى سهولت امر تلگرافچى ايرانى مباشر شود اطلاع حضرت اقدس و الا عين الدوله در صورت امكان خيلى مناسب است .\r\n« على بن موسى »\r\n\r\n","description":"","footnote":"","page_name":" 450 ","page_number":462},
  {"content":"\r\n\r\n\r\nدستخط همايونى\r\nتبريز جناب مستطاب شريعتمدار ثقة الاسلام سلمه آه تعالى از وصول تلگرافات شما كه تا يك درجه با مقاصد قلبية ما مطابقت دارد و انشاء اللّه نتيجهء حسنه خواهد داشت نهايت خوشوقتى و مسرت داشته از خداوند خواهانيم كه دولت و ملت را بتوفيقات خاصه موفق داشته اسباب آسايش عامه را فراهم بفرمايد از اينكه صلاح دانسته‌ايد شاهزاده عين الدوله هم داخل در مذاكره شود اطلاع حاصل شد بهتر اين است جمعى را اطمينان داده به باسمنج رفته با اطلاع و استحضار شاهزاده عين الدوله كه از معتقدين آن‌جناب است داخل مذاكره با طهران بشويد زيرا كه شما در شهر و او در باسمنج باشيد مطالب باز بطور مقصود مكشوف نمىشود و بلكه مكالمه و مذاكرات حضورا و مشافهة باشد بهتر است زودتر انشاء اللّه باستقامت شما و شاهزاده عين الدوله و مساعدت مخصوص ما مشگلات مرتفع مىشود .\r\n\r\nمحمد على شاه\r\nدر 19 ماه ربيع الاول جناب ثقة الاسلام و جناب حاجى سيد المحققين و جناب حاجى سيد حاجى آقا ميلانى به باسمنج رفتند تلگرافات بعد از اين تاريخ از باسمنج شده .\r\n\r\nدستخط همايونى شب 20 ربيع الاول 1327\r\nشاهزاده عين الدوله . حالا كه يك و نيم از شب گذشته است تلگراف شما مبنى بر\r\n\r\n","description":"","footnote":"","page_name":" 451 ","page_number":463},
  {"content":"\r\n\r\nورود جنابان مستطابان ثقة الاسلام و سيد المحققين و حاج ميرزا حاجى آقا پيشنماز است رسيد از طرف من مخصوصا از ايشان احوال‌پرسى نمائيد و فردا سه ساعت به ظهر مانده در تلگرافخانه حاضر بشوند به اطلاع شما مذاكرات لازم خواهد شد كه انشاء اللّه با تفضلات خداوندى و توجهات حضرت حجة صلوات اللّه عليه اصلاحى در اين كارها داده شود\r\n« محمد على شاه قاجار »\r\n\r\nاز باسمنج به طهران\r\nبشرف عرض حضور مهر ظهور مقدس همايونى خلد اللّه ملكه مىرساند بر حسب امتثال امر مبارك اعلى روز نوزدهم وقت عصر وارد باسمنج شده جناب مستطاب شريعتماب حاجى سيد المحققين و جناب حاجى ميرزا حاجى آقاى ميلانى كه از معتمدين خاصه حضرات حجج الاسلام عتبات عاليات هستند امتثالا لأمر دعاگو را تنها نگذاشته‌اند در اين اثنا دستخط آفتاب نقط ملوكانه كه خطاب به حضرت و الا شاهزاده عين الدوله شرف صدور يافته بود زيارت و موجب مزيد تشكر گرديد انشاء اللّه در ساعت مقرره در تلگرافخانه حاضر و مستعد از تلقى كلمات بينات كه موجب استراحت دولت و ملت و استخلاص مملكت خواهد شد .\r\n« دعاگو على بن موسى »\r\n\r\nاز باسمنج به تهران\r\nخدمت حضرت اجل اكرم آقاى حشمت الدوله دام اقباله الان حوالى دوازده شب رفته در باسمنج هستم جناب مستطاب شريعتماب آقاى حاجى سيد المحققين و جناب مستطاب حاجى ميرزا حاجى آقاى ميلانى سلمهما اللّه نيز تشريف دارند حضرت اقدس اعظم شاهزاده عين الدوله دام اجلاله حضرتعالى را دعا و بنده ثنا ميكنم سر جدت\r\n\r\n","description":"","footnote":"","page_name":" 452 ","page_number":464},
  {"content":"\r\n\r\nانصاف بده من ميانجى از ميان برداشتم دولت و ملت هردو در حكم روح و تن هستند قائل بافتراق نباشيد و سعى در استخلاص اين دو بفرمائيد حضرت آقاى سيد المحققين و جناب آقا سلام خالصانه دارند از حاجى ميرزا ابراهيم خان‌دائى نگرانم .\r\nعلى بن موسى\r\n\r\nاز باسمنج به تهران « حضورى »\r\nحضور باهر النور اعليحضرت ملوكانه خلد اللّه سلطانه دعاگويان در تلگرافخانه باسمنج حاضر و منتظر اوامر شاهانه هستيم ، « على بن موسى » عبد العلى الطباطبائى ، سيد حاجى آقا .\r\n\r\nجواب از تهران\r\nجنابان مستطابان ثقة الاسلام و حاجى سيد المحققين و ميرزا حاجى آقاى ميلانى سلمهم اللّه تعالى انشاء اللّه صبح شما بخير است اشخاصى را كه خواسته‌ايد در تلگرافخانه حاضرند مطالب را اظهار بداريد « محمد على شاه »\r\n\r\nاز باسمنج به تهران\r\nخدمت ذيشرافت حضرت اقدس اعظم و الا شاهزاده نايب السلطنه و حضرت اقدس فرمانفرما و جناب مستطاب شريعتماب حاجى امام‌جمعه و حضرت اشرف و الا عز الدوله و حضرات امجد سعد الدوله و علاء السلطنه و لقمان الممالك و ساير تجار محترم حاضرين تلگرافخانه دام اجلالهم بعد از عرض سلام مشتاقانه مصدع مىشود برحسب امر ملوكانه دعاگويان در تلگرافخانهء باسمنج حاضر هستيم و از خداوند مسئلت مينمائيم كه با توفيقات الهيه و مساعدات مخصوصهء ملوكانه و مراقبت تأمه اعضان شجره سلطنت و وزراء فخام اسباب رفاه ملت در سايهء دولت فراهم آيد منتظر فرمايشات هستيم ، على بن موسى ، عبد العلى الطباطبائى ، سيد حاجى آقا\r\nجواب از طهران خدمت حضرت مستطاب شريعتمدار آقاى ثقة الاسلام\r\n\r\n","description":"","footnote":"","page_name":" 453 ","page_number":465},
  {"content":"\r\n\r\nو حاجى سيد المحققين و سيد حاجى آقا سلمهم اللّه تعالى مرقومه تلگرافى كه متضمن بشارت سلامت ذوات محترمه است و اصل و مايهء نهايت خوشوقتى و مسرت گرديد از درگاه خداوند متعال مسئلت داريم كه همهء ما را براى تمهيد موجبات صلاح و فلاح موفق بدارد براى مذاكرات و مخابرات در تلگرافخانه برحسب اشارات جنابعالى حاضر شده‌ايم و حضرات مستطاب ملاذ الانام آقاى امام‌جمعهء دار الخلافه و آقاى امامجمعه خوئى و آقاى نظام الملك جناب اميرنظام و جنابان حاجى سيد مرتضى و حاجى معين بوشهرى و حاجى فرج آقا و ساير محترمين هم حضور دارند شروع بمذاكرات بفرمائيد كه براى اصغاى مطالب حاضريم . « نايب السلطنه ، اميركبير ، عز الدوله فرمانفرما ، سعد الدوله - لقمان الممالك\r\n\r\nاز باسمنج به تهران\r\nدر مخابره اولى حضور همان ذوات محترم را در تلگرافخانه خبر دادند كه عرض سلام خدمتشان شد از تشريف‌فرمائى حضرت امام‌جمعه دار الخلافه و ساير ذوات محترمه اطلاع نداشتيم مجددا عموما و خصوصا ابراز عرض امتنان نموده عرض ميكنم كه اعليحضرت همايونى در دستخط احضار باسمنج برحسب عطوفت ملوكانه وعدهء شاهانه درخصوص نجاح و فلاح مملكت و ملت فرموده‌اند و ما دعاگويان بانتظار قطرهء باران نشسته‌ايم هميشه عرض كرده‌ايم كه سنة اللّه بر اين جارى شده كه حكم اقبال و ادبار هميشه از مبدء اعلى بوده چنانچه در حديث عقل كه اول روحانيتين است وارد شده اصلاح حال عامه مملكت و اميدوارى ملت و رعيت بسته به حكم اقبال است و بس ، « على بن موسى عبد العلى الطباطبائى ، سيد حاجى آقا »\r\n\r\nجواب از تهران\r\nخدمت حضرات آقايان عظام سلمهم اللّه تعالى بموجب دو فقره تلگراف واصله از جناب مستطاب شريعتمدار آقاى ثقة الاسلام سلمه اللّه تعالى براى بعضى مذاكرات\r\n\r\n","description":"","footnote":"","page_name":" 454 ","page_number":466},
  {"content":"\r\n\r\nحاضر تلگرافخانهء مباركه شده منتظر هستيم كه مطالب اهل شهر را اگر جنابعالى وكالتى از طرف آنها داريد توضيح فرمائيد و بىپرده معين بكنيد كه راه اصلاح اين غائله چه‌چيز است كه اطراف آن را ملاحظه كرده بشرف عرض خاكپاى مقدس اعلى ارواحنا فداه برسانيم چون روز گذشته تمنا داريم مطالب اهل شهر و صلاح‌انديشى خودتانرا توضيح فرمائيد كه اطلاع حاصل شود ، « نايب السلطنه ، فرمانفرما ، سعد الدوله لقمان الممالك »\r\n\r\nاز باسمنج به تهران\r\nجزو حضورى . تلگراف محترم و اصل انامل احترام گرديد . تكليف قاطبهء دعا گويان جز اصلاح و حق‌گوئى چيزى نيست در « 27 » صفر عريضهء تلگرافى مفصله بر پيشگاه سلطنت عظمى از قعر گوشهء انزوا عرض كرده‌ام و در آخرين دستخط همايون اين عبارات مباركه مندرج بود باستعانت شما و شاهزاده عين الدوله و مساعدت مخصوص ما مشكلات مرتفع مىشود . عرايض ملت معلوم است با وجود آن عريضهء تلگرافى تجديد مطلب نوعى از اطاله بود حاليا كه دوباره ميل دارند سنگ بگفتار بيايد معروض ميدارد كه بر عريضه تلگرافى 27 صفر امعان نظر فرمايند باز عرض ميكنم پادشاه پدر تاجدار ملت و ملت در حكم فرزند بلكه فلذهء كبد است داعى و ساير آقايان محترم كه تشريف دارند نبايد تنها بمانيم حاضرين فخام تلگرافخانه كه نايب كاپيتان اين كشتى هستند بايد برديان عظيم السلطان مراتب مظلوميت اولاد خود را برسانند و نجات اين كشتى طوفانى را با اشگ خونين استدعا نمايند آخر روز است سلام وداع را عرض كرده ختم كلام مينمايم كه بر عريضهء تلگرافى 27 صفر ارجاع نظر فرموده هر جوابيكه مرحمت خواهد شد فردا انشاء اللّه ميفرمايند . « على بن موسى » مطلب همان است كه حضرت مستطاب ملاذ الانام آقاى ثقة الانام دامت بركاته عرض كرده تكليف قاطبهء دعاگويان سعى در اصلاح فيما بين مسلمين است رأى مبارك را فردا ميفرمايند .\r\n« عبد العلى الطباطبائى ، سيد حاجى آقا »\r\n\r\n","description":"","footnote":"","page_name":" 455 ","page_number":467},
  {"content":"\r\n\r\n\r\nاز باغ شاه تهران به باسمنج جزء حضورى\r\nخدمت حضرات آقايان عظام سلمهم اللّه تعالى تلگراف آخرين ديشب و اصل گرديد و اشاره بتلگراف 27 صفر كه فرموده بوديد از تلگرافخانه نسخهء سئوال و جواب را گرفته ملاحظه كرديم جواب آن مطالب همان است كه در ضمن دستخط مطاع مبارك داده شده و اگر غير از آن مطالبى بود البته همان وقت جواب داده ميشد غرض از تشريف‌فرمائى جنابانعالى بباسمنج و حضور ماها در تلگرافخانه اين است كه بطور بيغرضى و حكمت عملى آتش فتنه را خاموش بكنيم كه مردم زياده بر اين دوچار صدمه نبوده و بتوان در خاكپاى اقدس اعلى عرض كرده كار را به جائى رسانيد و اگر بيغرضانه قدرى بگذشته امعان نظرى بشود تصديق خواهيد فرمود كه اواخر ايام شاهنشاه مبرور انار اللّه برهانه كه مذاكرهء ترتيب ادارات بميان آمد ابتدا عنوان تشكيل عدالتخانه بود كه دولت بشرايط مطابقه با ميزان شرع انور حاضر قبول بود پس از آنكه مغرضين مشاهده نمودند نزديك است مشاجره مرتفع شود گفتگوى مشروطه و مستبد بميان آورده مطالبهء مجلس شورا نمودند شاهنشاه مرحوم كه بواسطهء شدت و طغيان مرض حالتى نداشتند بنابر اصرار چند نفر مغرض بىبصيرت و لاابالى در اين حكم انعقاد و تشكيل مجلس را امضاء فرمودند بلافاصله برحمت ايزدى پيوستند تجديد سلطنت مجالى بدست مغرضين داده بدون اينكه بگذارند معايب و محسنات از هم تفريق شود بر خلاف معمول تمام دنيا قبل از وضع قوانين و انتظامات مشروعه بناى تشكيل انجمن‌هاى عديده در تهران و ساير ولايات گذاشتند بر خلاف شرايطى كه معمول است هر قاتل و جانى را اعضاى آن قرار داده بعضىها را مسلح نيز نموده در باطن ترغيب بفتنه و فساد كردند كم‌كم علاوه بر آنكه خود وكلاء و مجلس در ميان انجمن‌ها غرق شد سهل است رفته‌رفته طورى باجرائيات شروع بمداخله نمودند كه به كلى سطوة دولت ضعيف و همه‌جا قوهء اجرائيه از خود كاست و بدين‌واسطه هركس به حق ديگرى بناى تجاوز و\r\n\r\n","description":"","footnote":"","page_name":" 456 ","page_number":468},
  {"content":"\r\n\r\nهررعيتى به مالك بناى سركشى گذاشته بواسطه آزادى مطلقهء نطاقين و جرايد مال و آبرو و شرف و مذهب اهل اين مملكت اسلام يك مرتبه در چنگ اوباش و رجاله و صاحبان عقايد باطله مقهور گرديد ، قتل مرحوم امين السلطان و حكايت سوء قصد بذات مقدس ملوكانه و ارتكابات ديگر البته باين‌زودى فراموش نشده بالضروره بجهة دفع اين مفاسد آن مجلس بسته شد كه بعد از انتظام كليهء موافق مزاج مملكت مطابق احكام و ميزان شرع انور قوانين عديده براى نشر عدالت ايجاد و شعبات آن در ولايات دائر بشود ، تمام اهالى مملكت ايران شاكر شدند و از اجله علماء و پيشوايان دين و روحانيين قوم مكاتيب و تلگرافات عديده مبنى بر تشكر و رضامندى از انفصال مجلس و مشعر بر تصريح بحرمت آن و اظهار نهايت دلتنگى از آزادى نطاقين و جرايد رسيده و آشكارا نوشته و مهر كرده‌اند كه امكان عقلى ندارد اين ترتيبات با مذهب اثنا عشرى وفق بدهد تمام ممالك منظم و اهالى آسوده شدند فقط چند محلهء شهر تبريز از اصغاى نصايح عقلا و صلحا اعراض نموده خود را آلت اجراى مقاصد مغرضين قرار داده و به بعضى از علماى اعلام نيز بناى اشتباه‌كارى و اغفال گذارده اين همه براى خود اسباب خانه‌خرابى فراهم كرده و اين‌قدر مايهء خسارت مال و وقت و جان براى دولت شدند كه اضطرارا مجبور باعزام عساكر و ناگزير متحمل اين‌همه مخارج گزاف گرديده كار به جائى كشيد كه امكان ندارد قبل از اينكه شهرىها بمقام تسليم برآيند بتوان در خاكپاى مبارك عنوان شفاعتى كرد و اگر بالعكس مواعظ حسنه و نصايح مشروعهء عاقلانهء جنابان عالى را به گوش بىغرض شنوا بوده از در تسليم و اطاعت برآيند و ترك اسلحه بكنند ميتوان براى انجام مقاصد آنان اقدامات مجدانه نموده در خاكپاى مبارك آغاز شفاعتى كرد و براى جبران كسور و خسارات طرفين بىغرضانه قرارهاى صحيح داد كه نه تنها اهل شهر تبريز بلكه اهالى تمام ممالك ايران خاصه آذربايجان در مهد امن و امان غنوده و از هرجهت آسوده باشند و به مراحم و عنايات ملوكانه نايل گردند ، نايب السلطنه امام جمعه طهران ، حاجى امام جمعه خوئى فرمانفرما ، نظام الملك ، سعد الدوله ، لقمان الممالك ، معين التجار ، فرج صراف و سايرين .\r\n\r\n","description":"","footnote":"","page_name":" 457 ","page_number":469},
  {"content":"\r\n\r\n\r\nجزو حضور از باسمنج به طهران\r\nبعد از عرض سلام و اعتذار از تصديع عرض مىشود تلگراف محترم كه در جواب مطالب ديروزى مخابره فرموده بودند ملاحظه شد فرموده‌اند جواب آن مطالب همان است كه در دستخط مطاع مبارك داده شده و اگر غير از آن مطالب بود البته آنوقت جواب داده ميشد بعد شروع فرمودند بذكر مطالبى كه مدتهاست گفته و شنيده شده ما دعاگويان را كلمه مباركه مساعدت مخصوصه كه در دستخط انور احضار بباسمنج درج بود اميدوارى تمام داد و از گوشهء انزوا درآورد مذاكرهء مليت و حرمت را حضرات حجج الاسلام عتبات عاليات فيصل داده‌اند در آن باب مذاكرات كردن خروج از صدد است و صحت اساس منافى با فساد بعضى متصديان نيت و مثل آن مثل نماز بىوضو و اركان است بعقيدهء ما دعاگويان چارهء اصلاح تأسيس دار الشوراى ملى و حكم بر انتخاب از جميع ممالك است . ملت متنبه شده انشاء اللّه تمام مشكلات و هرج‌ومرج و غيره بهمت رجال و عقلاء دولت و ملت مرتفع و تمام مفاسد را چاره مىشود ميفرمائيد ملت تسليم شود دولت مرحمت ميفرمايند ، عرض ميكنيم ملت متمرد نيست . تمكين نكند چه مىكند آيهء رحمت و پروانه مكرمت چيست مستدعيات ملت و عقيدهء دعاگويان همان است كه عرض شد حضرات عالى به حمد اللّه تمام رموز را ناگفته ميدانند و عشق را طى لسانى است كه صدساله سخن دوست با دوست بيكچشم زدن ميگويد ، دار الشوراى ملى را تأسيس فرمائيد و منتخبين ملت جمع شوند ميگويد :\r\n سر تسليم نهادند به حكم و رأيش * تا چه انديشه كند راى جهان‌آرايش . \r\n« على بن موسى ، عبد العلى الطباطبائى ، سيد حاجى آقا .\r\n\r\n","description":"","footnote":"","page_name":" 458 ","page_number":470},
  {"content":"\r\n\r\n\r\nاز باغ به باسمنج جزو حضورى\r\nجنابان مستطابان آقاى ثقة الاسلام و ساير آقايان سلمهم اللّه تعالى در ضمن مطالب حضورى ديروز راجع به يقين مقصود و منظور بطورى وضوح اظهار كرده‌ايد مراتب را بعرض خاكپاى مرحمت‌آساى مبارك همايونى ارواحنا فداه رسانيد مقرر فرمودند جواب تلگراف بيست و هفتم همان است كه در همان‌وقت داده و بلاجواب نمانده است در اين صورت اگر مقصود جواب آن تلگراف بوده داده شده هرگاه مقصود ديگرى داريد آن را اظهار نمائيد مجددا بعرض خاكپاى مبارك رسانده تحصيل جواب شود « حضار مجلس »\r\n\r\nاز باسمنج به تهران\r\nخدمت باسعادت حضرات ذوات محترمه حاضرين تلگراف‌خانه تلگراف مختصر ثانوى رسيد جواب تلگراف مفصل عرض شده تعجيل در اخذ جواب نداريم و معلوم است كه بايد بعرض مبارك برسد باذن حضرات ذوات محترم عرض سلام وداع آخر روز را مينمائيم تا انشاء اللّه فردا به مژدهء نيل مقصود نايل شويم .\r\n« على بن موسى ، عبد العلى الطباطبائى ، سيد حاجى آقا »\r\n\r\nاز باغ به باسمنج از حضرت سعد الدوله .\r\nخدمت ذيشرافت جناب مستطاب شريعتمدار ملاذ الانام آقاى ثقة الاسلام دامت بركاته موقع حضور تلگرافخانه را براى تجديد مراتب ارادت خود مغتنم ميشمارد ( جواد ) .\r\n\r\nاز باسمنج به طهران\r\nخدمت باسعادت حضرت اجل اكرم افخم آقاى سعد الدوله دام اجلاله تلگراف محترم زيارت و خداوند را شكر ميكنم . كه به حمد اللّه اسباب تجديد عرض مراتب حسن عقيدت كه موروثا و مكتسبا دارم فراهم آمد اميدوارم كه از حسن كفايت حضرت اجل\r\n\r\n","description":"","footnote":"","page_name":" 459 ","page_number":471},
  {"content":"\r\n\r\nعالى و ساير وزراء فخام و رجال دربار شوكتمدار كارها اصلاح شده اسباب نجاح دولت و ملت فراهم آيد به پيشگاه سلطنت عظمى شيد اللّه اركانه عرض نمائيد فرمايش ملوكانه كه در حق دعاگوى حقير فرموده‌اند كه شما عقل وزير داريد هنوز در گوشم تو گوئى بآواز اوست ، بنده اين لياقت را ندارم ولى شرف فرمايش ملوكانه را نيز با نهايت شرافت مىپذيرم عرض نمائيد : همين شخص حقير عرض مىكند آمديم ايشاه ما بر توقنق ، اى تو مهماندار سكان افق ، دستخط آفتاب نقط ملوكانه به حضرت اقدس اعظم و الا شاهزاده عين الدوله دام اجلاله شرفصدور يابد عرض را كه در خصوص آذوقهء شهر عرض كرده‌ام قبول فرمايند تا معلوم شود كه باران رحمت بهمه‌جا رسيده و خوان نعمت بيدريغ همه را كشيده عرض ديگر اين است كه چشم و گوش تمام ملت ايران بلكه تمام هوش و حواس سكنهء روى زمين بر بنان مقدس و بيان اقدس ملوكانه است و حيات ملت بسته بيك كلمهء مباركهء كن است تا فيكون مترتب آن شده در اين موسم بهار كه موقع باران رحمت است اثر  فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها  ظاهر شده و تا زمين و آسمان خندان شود . عقل و روح و ديده صدچندان شود . از حاجى ميرزا ابراهيم خان نگرانم .\r\n« على بن موسى »\r\n\r\nاز باسمنج به طهران جزو حضورى\r\nحضرت اجل آقاى حشمت الدوله در تلگراف ديروزى فرموديد از اين طرف كه منم راه كاروان باز است . حضرت مستطاب آقاى ثقة الاسلام ميفرمايند تلگرافى را كه حالا به حضرت اجل امجد آقاى سعد الدوله عرض شد ملاحظه فرمايند همين‌كه انشاء اللّه تعالى راه كاروان آذوقه بازگرديد اين فرمايش را بديدهء قبول و دعاگو خواهيم بود .\r\n« عبد العلى الطباطبائى »\r\nروز ربيع الاول تلگرافى مفصل از حضرت مشير السلطنه صدر اعظم به حضرت و الا شاهزاده عين الدوله رسيد در تلگراف باز صحبت از پارهء مقالات\r\n\r\n","description":"","footnote":"","page_name":" 460 ","page_number":472},
  {"content":"\r\n\r\nمعهوده شده بود تلگراف ذيل در جواب آن گفته شد و تمام خطابات راجع به مشير السلطنه و از جواب پارهء فصول تلگراف مذكور معلوم مىشود .\r\n\r\nاز باسمنج به باغ حضورى\r\nخدمت حضرت اعظم اقدس و الا نايب السلطنه و حضرت اشرف آقاى صدر اعظم و حضرات ملاذ الانام آقاى امام جمعه و امام جمعه خوى و حضرت اقدس و الا فرمانفرما و حضرت اجل آقاى سعد الدوله و ساير رجال دولت و وزراء فخام و تجار محترم عظام كه در تلگرافخانهء مباركه شرف حضور دارند عرض سلام كرده و از تصديعاتى كه در خصوص اصلاح حال مملكت متحمل ميشوند جاى عذر خواستن نيست چرا كه واجب عينى همه است كه در آسايش عامه و حفظ حقوق اسلاميت آستين بالا زده باندازهء قدرت خود خدمت بر دين و دولت و ملت و مملكت نمايد و در ترقى اين چهار كه اركان اربعهء بقاء شرف و ناموس دنيا و آخرت و بقاء نوع و محافظت ناموس مليت است سعى كامل نمايد تلگراف محترم حضرت صدارت بر حضرت اقدس اعظم و الا شاهزاده عين الدوله كه ضمنا پارهء ضميرهايش راجع بدعاگويان بود بارائه حضرت معظم له ملاحظه شد بىپرده حرف زدن بهتر است در آن تلگراف باز صحبت از شريعت و دين و آئين و اينكه مگر دين تازه از آسمان آمده يا خدا نكرده آيهء نسخ نازل شده گفتگو فرموده‌اند عرض مىشود تعرض بر جواب اين مطالب خروج از ما نحن فيه است و وقتى كه پاى شريعت و اسلام بميان آيد و بنا باشد كه اين قسم مطالب گفته شود حضرات علماء اعلام و حجج الاسلام عتبات عاليات اجل اللّه شأنهم كه ظهر دين و ظهير اسلام هستند مرجع كليه و اولى بجواب ميباشند و دعاگويان همين‌قدر عرض ميكنيم قد كنت فى ذالك كنا قل التمر الى هجر و داعى مسدده الى النفال اولا اين مسئله\r\n\r\n","description":"","footnote":"","page_name":" 461 ","page_number":473},
  {"content":"\r\n\r\nبديهى است كه دعاگويان و مخصوصا اين شخص حقير على بن موسى هميشه بمتابعت شريعت غرا از هرج‌ومرج كنار بوده و وقتى كه اين طوفان بلند شد و صرصر حوادث وزيدن گرفت خود را بگوشهء كشيدند و منتظر بودند كه دورهء ترقى فساد بگذرد و مرض رو بانحطاط بگذارد بعد خود را فداى شريعت و حفظ استقلال سلطنت و محافظت وطن و ترقى ملت نمايند چه « مرد اگر كشته شود در سركارى بارى » خدا گواه است كه در عرض اين مدت چه حرفها گفته و چه منعها نموده و چقدر وخامت عاقبت كار را بمردم تلقين كرده و از گفتن حرف حق به قدر وسع و طاقت خود سكوت نكرده‌اند آيهء شريفهء  الْفِتْنَةُ أَشَدُّ مِنَ الْقَتْلِ  از جملهء آيات منصوصه است و منكر آن كافر و مستحل هرج‌ومرج و فساد مرتد و مرتكب آن مفسد فى الارض و فاسق است . ميفرمايند هرگاه مقصود قانون است كدام مذهب قانونى بهتر از قانون حضرت محمد بن عبد اللّه صلى اللّه عليه و آله دارند ؟ اللّه سبحان اللّه حضرت حجج الاسلام نجف الاشرف كه فتاوى لا يعد و لا يحصى بر وجوب مشروطه ميدهند خاكم بدهن مگر منكر مذهب شده‌اند ، آيا ميتوان گفت كه اين‌همه مسلم بلند شده با وجود اقرار بر همه اصول و فروع مذهب از پادشاه مملكت كه سلطان دينى آنها نيست مطالبهء قانون مذهبى مينمايند و يا اجتماع و اجماع كرده دست بدامن شده داد بزنند كه مملكت آسوده را هرج‌ومرج بفرمائيد و خون همديگر را بريزند آيا مشروطه را به اين معنى كردن و هرج‌ومرج و اين خرابى و هلاكت و فلاكت را از لوازم يا مقتضيات مشروطه شمردن ظلم نيست آيا مشروطه جز اين است كه احكام سلطنتى و دولتى كه حافظ حقوق تمام رعيت و مشترك ما بين داخله و خارجه است عقلا و امناء ملت نيز در آن دخالتى داشته باشند و بعبارت اخرى امورات عرفيه كه هميشه بوده و هست و خواهد بود ميخواهند بطور شورى باشد و مقصود از تأسيس دار الشورى و دعوت از همه ممالك براى اين امورات بود لاغير و پربديهى است كه تأسيس دار الشورى براى اين است كه قانون نوشته شود كه نماز و روزه و حج و زكواة همه موقوف و ، دماء و اموال و اعراض مسلمانان بر همديگر حلال و احكام شرع مطاع العياذ باللّه خاكم بدهن منسوخ است . آيا در قانون اساسى قيد نشده كه حجج الاسلام عتبات عاليات پنج نفر از علماء را معين فرمايند كه در دار الشورى هميشه ناظر باشند ؟ بلى ماها منكر اين مطالب\r\n\r\n","description":"","footnote":"","page_name":" 462 ","page_number":474},
  {"content":"\r\n\r\nنيستيم كه پارهء اشخاص من غير حق و بدون استحقاق داخل كار شده بدون ملاحظه و بىپروائى تمام گفتند . آنچه گفتند و كردند آنچه كردند و امر شورى كه بايستى با عقلا و كارآگاهان باشند مختل شد و از طرفى ديگر پارهء مردان مغرض خودپسند مقام منيع سلطنت عظمى را بهانهء اغراض شخصيه خود نموده ، شد آنچه نبايستى بشود و غرض اصلى از ميان رفت و مقصود حقيقى كه اعلاء كلمهء حقهء اسلام و حفظ استقلال دولت جاويد آيت بود در ميانه گم شد . اين است عقيدهء صريحهء ما دعاگويان كه در اين ورقه عرض ميكنم كه ملت ابدا ياغى دولت نيست و استقلال و استقرار سلطنت اثنى عشرى را مانند نماز و روزه بر خود واجب ميدانند و صريحا در مجامع عامه گفته‌ايم كه مركز جسمانى اين هيئت جامعهء مذهب اثنى عشرى سلطنت است و پادشاهان سايهء شاهى حق هستند ، بايد آن را از شرور نگاهدارى كرد تا قوهء هيئت جامعه از ميان نرود هيچكس طالب خودسرى و احدى راغب به جمهورىگرى نيست و آنها مطلبى است گفته و شنيده شده و احدى منكر آن نيست . حالا كه هرج‌ومرج به اين درجه كشيده و اين همه خونها ريخته و عرضها پامال و حرث و نسل هلاك گرديد و فتنه دارد رفته‌رفته بالاتر ميرود ، آيا چارهء آن باز ريختن خون است ؟ آيا قانون محمدى ( ص ) ماذون ميفرمايند آيا با فرمودن اينكه مگر دين تازه از آسمان نازل شده الخ ، اساس مطلب تغيير مييابد آيا يك آيه شريفه  لا تَأْكُلُوا أَمْوالَكُمْ بَيْنَكُمْ بِالْباطِلِ *  نبود كه مسئله رژى را بهم زد آيا آيهء شريفه  وَ لا تَزِرُ وازِرَةٌ وِزْرَ أُخْرى *  شما را به خدا تاحال كما هو حقه معمول بود ؟ باز عرض ميكنم اصل چاره را بفرمائيد ، اگر چاره را در كشتن و بستن و ساير اقدامات ميدانند بفرمايند ما مردمانى هستيم دور از عالم جنگ و خون‌ريزى و تابع حكم عموم كه گفته‌اند البليه اذا عمت طابت و اگر ما را هم مقوى و مؤيد يا حاكم بر هرج و مرج و انقلابات يا راضى بر آن ميدانند باز ما را بحثى نيست و اگر ما را اصلاح‌طلب و دولت‌خواه و اسلام و مملكت‌پرست ميدانند ، خوب است از روى مرحمت اصغاء بر عرايض خيرخواهانه فرمايند ، اين است كه فصل بفصل عرض ميكنم اگر اهل شورى و اجتماع كارآگاهان را صحيح نميدانند من غير حد عرض مىشود كه در اين صورت چه\r\n\r\n","description":"","footnote":"","page_name":" 463 ","page_number":475},
  {"content":"\r\n\r\nفرقى هست ما بين اجتماع مأمورين دولت فقط و جايز بودن شورى ايشان و حرام شرعى بودن مداخله و اطلاع وكلاء و عقلاء ملت ؟ بديهى است نخواهند فرمود كه در تمام اين ملت جماعتى نيستند كه لياقت شور ندارند زيرا كه مناصب دولتى بر عقل و فراست چيزى نميافزايد و اگر ميفرمايند در دار الشورى داخل شدند جماعتى كه داراى صفات نبودند ما اين مطلب را تا يكدرجه تصديق داريم و علاج آن را در تجديد انتخاب ميدانيم و اگر بعضى حركات جاهلانه را كه عوام هميشه باندك بهانه مرتكب آن ميشوند عنوان ميفرمايند بلى راست كه بىنظامى عوام خيلى بىمزه و موجب بدبختى شده ، اما اين حركات عوام هميشه بوده چنانچه در طهران مسئله يهودىكشى و ساير آشوبها خيلى اتفاق افتاده و در تبريز چندى قبل كارهائى اتفاق افتاد كه از جملهء امورات تاريخيه محسوب است علاج آن نيز با حكمت عمليه بوده و هست ولى افسوس كه مأمورين تبريز در به دو امر به آن عمل نكردند ، اگر در يكى از مواد قانون اساسى اشكالى هست چارهء آن باز انتخاب جديد و مطرح مذاكره كردن . و زيرورو نمودن است لاغير . بهرحال با كمال ضراعت استدعا ميكنم كه اين عرايض را با نظر حقيقت ملاحظه فرموده ما را به چشم مردان آزاد افتاده ملاحظه فرمائيد و مسلم بدانيد كه ما را سر جنگ نيست ، اگر در به دو عرض قلم تندى كرد آن را شقشقه ناقه ليلى بگيريد نه بارقه طور تجلى و استدعا ميكنم كه كنه مطلب را كما هو حقه موشكافى فرموده بىپرده و صريح يگان‌يكان جواب مرحمت فرمايند . خوب است مجادله و مباحثه را كنار گذاشته مر حق را بگوئيم و بشنويم و اگر راى مبارك بر مخاطبه و مذاكرهء اين مطلب علاقه نگيرد ابدا مضر حال دعاگويان نخواهد بود اگر مأذون فرمايند راه كنج ويرانهء خويشتن را ميگيريم و الا منتظر فرمان ميشويم كاندر اين ملك حوادث مير او است در ممالك مالك تدبير اوست .\r\nعلى بن موسى ، عبد العلى الطباطبائى ، سيد حاجى آقا\r\n\r\nاز باسمنج به طهران\r\nبشرف عرض مقدس اعليحضرت همايونى خلد اللّه ملكه مىرساند . دستخط\r\n\r\n","description":"","footnote":"","page_name":" 464 ","page_number":476},
  {"content":"\r\n\r\nهمايونى كه به حضرت و الا شاهزاده عين الدوله بطور محرمانه شرفصدور يافته و اسم اين كمنام بقلم معجز رقم رفته بود زيارت شد و بعرض اين عريضه مبادرت كرد بنده از اول منكر آشوب و اختلال و خروج از طور و حدود ادب بوده و هستم و خواهم بود عقيدهء بنده اين است كه تعرض بر مقام منيع سلطنت اثنى عشرى مانند خراب كردن بيت اللّه است . بخاكپاى تو كانهم عظيم سوگند است بنده از اين هرج‌ومرج نهايت تنفر دارم و قبل از وقت آنچه در قوهء بشريت داشت در منع پارهء حركات اقدامات مجدانه كرد و از دو ماه قبل مأيوسانه بالاجبار انزوا گزيد ، بالجمله در به دو امر مأمورين نظم كار را به اين مرتبه رسانيدند و تبريز را بعد از تسليم و انقياد با حركات وحشيانه دوباره سر آشوب آوردند ، حالا آشوب از حد گذشته در اكثر دهات آذربايجان زراعتى نشده است و دهاتى كه دست مأمورين نظم است تمام خراب و غير مسكون مانده آخر اين ملت مخلوق خدا و رعيت پادشاه است آحاد و افراد ملت باهم خونى شده‌اند و نهايت توحش از همديگر دارند ، هرچه تشدد بيشتر شود خرابى مملكت بيشتر خواهد شد و هر قطره خونى كه ريخته مىشود فى الحقيقت از شريان دولت و مملكت ميرود اين جماعتى كه خود را دولتخواه قلمداد كرده‌اند و اين‌همه طغيان ميكنند آيا اشخاصى نيستند كه هميشه دولت در اسكات آنها مكلف بسوق لشگر و تحمل مخارج بود ؟\r\nبالفرض امروز مثلا بتبريز غلبه جستند و هرچه خواستند كردند قطع‌نظر از مؤاخذه اخرويه و خرابى مملكت و ساير محاذير آيا همين جماعت ديگر اطاعت به حاكم يا والى خود خواهند كرد ؟ در استرآباد ، تركمان يموت شهر را غارت كرد اسكات فتنهء خود آنها محتاج بيك قوه جبريهء جداگانه نخواهد شد ؟ جماعتى هستند كه حيات شخص خود را در فساد عامه ميدانند و بقاى آشوب را علت تامهء زندگى خود ميشمارند بوحدانيت الهيه و نبوت خاتم الانبياء و امامت ائمه هدى و تاج‌وتخت سلطنت عظمى قسم علاج امر در اين است كه عاطفت ملوكانه شامل به اين مشتى رعيت مظلوم بشود ملت منحصر به تبريز نيست عقيدهء بنده اين است كه حكم فرمايند دار الشورى تأسيس و از اطراف ممالك عقلاء رو بدرگاه جهان بگذارند و مذاكرات بفرمايند مشكلات\r\n\r\n","description":"","footnote":"","page_name":" 465 ","page_number":477},
  {"content":"\r\n\r\nرفع و مملكت آرام بگيرد ، به خداوندى خدا آنچه عرض مىكند آخرين چاره است كه بعقل گرد كروى ميرسد و مسلك بنده مسلك اصلاح و رفع آشوب و قطع مداخلهء اجانب از مملكت اسلام و دوام سلطنت عظمى و تلاش در قوام و استقامت آن و سعى در اتحاد دولت و ملت و عرض حقيقت امر است و بس ، و خاكپاى مبارك را اشرف از تاج اعظم سلاطين خارجه ميداند و استدعاى عاجزانه ميرود كه مقرر فرمايند در اين موقع مذاكرات حضورى بعرايض خاك‌سارابادوربين ؟ ؟ ؟ حقيقت امعان و به علاج اصل مطلب پردازند و احتجاج علمى با بنده جاهل نكنند درثانى معروض ميدارد كه اين عريضه شب 25 ماه عرض شده بود روز كه شد حضرت اقدس و الا شاهزاده عين الدوله دستخط مبارك همايونى را كه دائر بر انحلال پارلمنت عثمانى و غيره بود ارائه نمودند در آنميان باز اسمى از اينكمنام بقلم مبارك رفته بود كه مايهء بسى حيرت و تعجب از تيره‌بختى خود شد . قربان بنده شخصى هستم طرفدار اصلاح و خدايم گواه است كه مقصودى جز اصلاح ندارم عرض عريضه اوليه و آمدن باسمنج نيز بصرافت طبع يا القاء ملت شده فرقى نميكند اما از راى بيضا ضياء ملوكانه استرحام مىكند كه آيا ممكن است مثل بنده حقير بتواند به‌تنهائى عرض نمايد و چيزى قبول كند و شرطى به‌بندد و خود را با يك ايران طرف كند ؟ آخرين عرض و استدعا اين است آنچه آخرين مكنون خاطر دريا مقاطر ملوكانه است بالصراحه امر فرمايند اگر توانست از عهدهء خدمتى بدولت و ملت برآيد فنعم المقصود و الا نزد خداى تعالى مسئول نخواهد بود و باز مرخص شده گوشهء خانه را خواهد گرفت .\r\n« دعاگو على بن موسى »\r\n\r\nاز باسمنج به طهران جزو حضورى\r\nخدمت ذيشرافت حضرت اقدس اعظم و الا نايب السلطنه اميركبير دامت شوكته ، ديروز در آخر مخابرهء حضورى عرض شد كه اگر مايل به مذاكره مطلب نيستند\r\n\r\n","description":"","footnote":"","page_name":" 466 ","page_number":478},
  {"content":"\r\n\r\nما اصلاحيون را جرمى نيست و ماها مرخص شده مثل اول منزوى خانه ميشويم يا منتظر امر ميمانيم جواب مطالب مخابره نشد حضرت اقدس و الا در حقيقت شخص دويم خانوادهء سلطنت عظمى هستند و تكليف حضرت اقدس و الا غير تكليف ماها است . عرض ملت را همه ميدانند و تكليف ماها اصلاح حال مملكت و ملت است در مخابره ديروزى ابتدا پاى محاجه را بميان آورده بودند به اين ملاحظه جواب را مخلوط بمحاجه و غيرها عرض كرده و در نفس آخرين عرض كردم آنچه عرض شده حالا نيز كه يكساعت از شب شنبه گذشته است عرض ميكنم كه بايد محاجه علميه را كنار گذاشت و آن قسم مطالب موقعش گذشته و حقيقت روا نيست كه بندهء جاهل را با اين قسم مذاكرات مخاطب فرموده از اصل مطلب دور باشيم دعاگويان قربة الى اللّه دل به خدا داده ميخواهيم بفضل خدا و توجه ائمه هدى و اقدامات مجدانهء حضرت اقدس و الا بلكه در نجات اين مملكت كارى بكنيم ، رسم محاوره بر اين است كه يكى راى خود را عرض مىكند و مخاطب محترم نيز آنچه معتقد است ميفرمايند در يكى از عرايض حضورى عرض شد كه مستدعيات ملت اين است كه عرض شد راى مبارك چيست بفرمائيد ابدا بمقام جواب نزول نفرموده در مخاطبهء جداگانه كه به حضرت اقدس اعظم و الا شاهزاده عين الدوله شده بود رشتهء كلام را بباب مجادله بردند اين است كه عرض مىشود ملت از دست رفت مملكت خراب شد چاره و استخلاص به نظر اشرف ميرسد بفرمائيد و به ديگران مگذاريد باغ و صحرا را ، بهرقسم است لب مطلب را بدون پرده بفرمائيد كه ما اصلاح‌طلبان تكليف خود را بدانيم حوضه مخصوصهء فراهم بياوريد و با همان اشخاص محترم كه از به دو كار تحمل شنيدن عرايض ما را كرده نيز تعاطى افكار فرمايند حضرت اجل آقاى سعد الدوله حق قرابت با بنده دارند شما را به خدا چاره اين كارها را بكنيد و همين امشب عريضه جداگانه پيشگاه اقدس ملوكانه عرض شد .\r\n« على بن موسى » « عبد العلى الطباطبائى » سيد حاجى آقا\r\n\r\n","description":"","footnote":"","page_name":" 467 ","page_number":479},
  {"content":"\r\n\r\n\r\nسواد تلگراف 25 ربيع الاول 1327 محمد عليشاه به عين الدوله\r\nشاهزاده عين الدوله ، حالا كه سه ساعت از شب مىگذرد اين دستخط را بشما مينويسم ، مخابرات امروز هم كه بىنتيجه و همان حرفهاى اول زده مىشود ، تعجب دارم شما از آن‌طرف در تمام مخابرات خود عرض مىكنيد : مأيوس نكنيد ، مرحمت كنيد و آنها از آنطرف با آن عبارات در سر يك‌پا ايستاده و وجها من الوجوه تغيير عادت نميدهند و ابدا داخل در يك مطلبى كه براى دولت و ملت بعد از اينهمه خسارت فايده داشته باشد نمىشوند جناب ثقة الاسلام تلگرافى كه از شهر كردند حاضر است رجوع كن و جوابى كه ما داديم با نهايت مرحمت و مساعدت بود و قطع داشتيم كه براى آسايش خاطر ما و آسودگى بندگان خدا ايشان و سايرين حاضر به اصلاح و ديگران از كرده پشيمان خواهند شد .\r\nبعد از ورود بباسمنج و افتتاح سخن همان مطلب اولى است و ابدا تغييرى مرتب داده نشده و حالا از خود شما انصاف ميخواهم اين است وظيفه رعيتى اين است استدعاى مرحمت اين است مشغول دعاگوئى و دولتخواهى ، چون اطلاع شما لازم بود اينست مينويسم . يقين است از معضلات و اقدامات تراكمه و تسخير شدن شهر و سياست آن چند نفر قفقازى و گرفتارى شيخ باقر [ ؟ 
  ] و شيخ حسين مفسد و تسليم شهر و مجازات رسيدن حاجى رحيمخان مفسد و اتباع او را سپهسالار اطلاع داده ، چيزى كه الان خبر رسيده است كه مينويسم در اسلامبول ده هزار عسگر و بيست هزار جمعيت اطراف پارلمان عثمانى را گرفته و توفيق پاشاى صدر اعظم و ادهم پاشاى وزير جنگ و ساير وزراء مشروطه‌طلب و روزنامه‌نويسها و بعضى از وكلاء كه تقريبا بيست نفر ميباشند مقتول كردند ، انجمن‌ها را غارت نمودند و پارلمان بسته شد ، اين است نتيجه هرج‌ومرج اينست نتيجه فرنگىمآبى در تمام شهر اسلامبول قرآن را در دست گرفته فرياد مىكشند اجراى قانون قرآن را ميخواهند ، افسوس كه ملت شيعه‌مذهب منكر قرآن شده و قانون كفر را مطالبه مىنمايند سبحان اللّه ! چقدر جاى تأسف است براى ما كه هرقدر ميخواهيم\r\n\r\n","description":"","footnote":"","page_name":" 468 ","page_number":480},
  {"content":"\r\n\r\nبمرحمت اين كار تمام شود بيشتر زحمت‌مان زياد مىشود و همچو به نظر مىآيد كه شما هم اندكى در كار سست شده‌ايد ، عجالتا چيزى كه لازم است اينست كه شما به رشيد الملك سردار بنويسيد در حركت تأخير نكند يقين است شاهسون به قدر كفاف فشنگ دارد درويشخان كه در ميانج است . . . فشنگ با گلوله . . . حواله دهيد و درويشخان برشيد الملك سردار برساند معطلى او ابدا جايز نيست حركت نكردن او از اردبيل اسباب سستى كار خواهد شد ، هرقدر زودتر حركت نمايد بهتر است و از اينطرف هم قشون مازندران و روز ديگر انشاء اللّه بتفضلات خداوندى به تنكابن و رشت خواهد رسيد تأخير رشيد الملك صلاح نيست ، اين اقدامات تراكمه تسليم شهر مشهد و اقدامات از طهران و اقدامات قشقائى و اهل شهر در شيراز و سيد عبد الحسين لارى در بنادر و اقدامات كلانتر و دريابكى بنادر و اقدامات حاجى سيف الدوله و خزاعى در عربستان با فضل خدا و سكوت شما و سرداران و عدم حركت قشون از اردبيل بهيچ‌وجه صلاح نيست ، آخر تعصب از دين است خودتان به حمد اللّه در نگاهدارى اين تخت‌وتاج و شرف خانواده آنچه دانسته‌ام از همه پيش‌قدمتر و بهتريد ، به خدا قسم حالا قدر شما معلوم مىشود اگر اين اخبارات را جناب ثقة الاسلام صورى بدانند دو روز ديگر در همه دنيا واضح و آشكار خواهد شد آنوقت خواهند دانست كه دست يد اللهى و باطن شريعت چها كرده و چها خواهد كرد .\r\nمحمد على شاه قاجار 25 ربيع الاول 1327\r\n\r\n","description":"","footnote":"","page_name":" 469 ","page_number":481},
  {"content":"\r\n\r\n\r\nتعليقات\r\n( 1 ) شيخ سليم واعظ مشروطه‌خواه معروف و از واعظين ساده‌گوى مشروطه بود كه در عاشوراى محرم 1330 بدست روسهاى تزارى بدار آويخته شد .\r\n( 2 ) مير هاشم دوچى ( شتربانى ) كه نخست مشروطه‌طلب بود بعد ارتداد مسلكى يافت و به تهران رفت ، با محمد على شاه همكارى كرد ، بعد از فتح تهران بدست مليون بدار آويخته شد .\r\n( 3 ) ميرزا جواد ناصح‌زاده كه بعدا ( ميرزا جواد خان ناطق ) شناخته شد در 1300 قمرى متولد و در بهمن 1362 شمسى وفات يافت . او از ناطقين آتش‌زبان مشروطه بود كه بشغل وكالت دادگسترى مىپرداخت و نيز از امهات رجال مشروطه و از وجوه آذربايجان بود\r\n( 4 ) نير السلطان و اكرام السلطان دو برادر از نزديكان محمد عليشاه و از نوكران صديق وى بودند\r\n( 5 ) حاج ميرزا حسن آقا مجتهد معروف تبريز كه مطلق « مجتهد » گفته ميشد ، او اول كار بمشروطه گرايش كرد ، بعد چون بوى مخالفت از كارهاى ايشان استشمام شد لذا بوسيله آزاديخواهان به تهران روانه گشت ، اگرچه خود قهركردگى بر خود گرفت و از تبريز بيرون شد و به تهران رفت ، درست بعد از يك سال به تبريز بازگشت ، مورد پيشواز گرمى واقع شد و به رسيدن زعامت « اسلاميه مستبده » را به عهده گرفت او در حد خود مرد بزرگى بشمار ميرفت\r\n( 6 ) حاج ميرزا عبد الكريم امامجمعه تبريز و خويش نزديك « مجتهد » بود ولى\r\n\r\n","description":"","footnote":"","page_name":" 470 ","page_number":482},
  {"content":"\r\n\r\nميانه‌شان بىشكرآب نمىگذشت . امام چندى بوسيله آزاديخواهان از شهر دور رانده شد و رفت در « قزلجه ميدان » ملكى خود ماند ، در شرف مراجعت مجتهد به تبريز ، او نيز مراجعت كرد ، شايد يك روز زودتر .\r\n( 7 ) حاج ميرزا محسن آقا از مجتهدين معروف تبريز بود و از خانواده مجتهديها .\r\n( 8 ) ميرزا على اكبر مجاهد از مشروطه‌طلبان باايمان بود .\r\n( 9 ) حاج ميرزا صادق آقا ، از مجتهدين باسواد و پرهيزكار تبريز بود ، ميان مشروطه‌خواهان محبوبيت داشت . بود تا در سال 1347 قمرى در عصيان موقتى تبريز بخاطر نظام اجبارى ، به اردبيل تبعيد شد ، بعد به قم رفت و در آنجا اعتكاف گرفت تا وفات نمود .\r\n( 10 ) رحيم خان چلبيانلوى قرجه‌داغى از روساى بزرگ ايلات بود و مورد توجه محمد عليشاه از ناحيه او زيانهاى زيادى به مشروطه رسيد و در محاصره يازده ماهه تبريز همكار عين الدوله بود ، بالاخره چند سال بعد كه مشروطه راه افتاد او را در تبريز كشتند كشنده‌اش حاج ميرزا آقا بلورى معروف بود كه ماهها در قره‌داغ در زندان رحيم خان مزبور زجر كشيده بود .\r\n( 11 ) مير هاشم دوچى مورد معرفى در شماره 2 اطرافيانى داشت كه به آنها « سادات ارزل » مىگفتند ، آنها از سادات سرسخت و پرخاشگر ديهى بنام « ارزيل » بودند كه تدريجا به تبريز كوچيده براى خود جمعيتى شده بودند ، قريه « ارزيل » و « گورخر » كه در محل به « گورهين » معروف است نزديك هم ميباشند .\r\n\r\n","description":"","footnote":"","page_name":" 471 ","page_number":483},
  {"content":"\r\n\r\n( 12 ) اجلال الملك از اعيان آزاديخواه تبريز بود و غير از خود برادرى هم داشت بنام وكيل ، نام پدرشان اعتضاد الممالك بود كه عمر زياد كرد ، اين اجلال الملك از عضويت و رياست انجمن گرفته تا رئيس شهربانى و شهردارى تبريز و حكومت رضائيه رسيد ، مردى بود تشكيلات‌دهنده و منشاء اثر در مشروطه .\r\n( 13 ) ميرزا صادقخان مستشار الدوله برخاسته از قريهء بنام ورزقان قره‌داغ بعدها « صادق - صادق » شناخته شد . مرد باسواد و منشى توانائى بوده دوره اول مجلس شوراى ملى نماينده اعيان آذربايجان شد سپس بمقامات رياست مجلس شورى - وزارت - و سفارت رسيد ، در زمان زمامدارى رضا شاه كبير او سفير تركيه بود . در دوران مشروطه از دوستان و هم‌مشربان شادروان ثقة الاسلام شهيد بوده و بين خود دفاتر رمز داشته‌اند مهندس على صادق سناتور فعلى از فرزندان آن مرحوم است .\r\n( 14 ) حاج شيخ فضل اللّه نورى معروف كه از مجتهدان اعلم زمان خود بود . اول خواهان مشروطه بود بعد « مشروطه مشروعه » خواست و بالاخره علىرغم « سيدين » به كلى از آزادىخواهى روىگردان شد و با محمد على شاه همكارى جدى كرد و چوبهاى بزرگ لاى چرخ مشروطه گذاشت و عاقبت از طرف مجتهدين عتبات « مفسد فى الارض » شناخته شد ، بعد از فتح تهران بدست ميليون در محكمه انقلابى محكوم و به دار آويخته شد . او اولين مجتهدى بود كه به جرم سياسى اعدام گرديد .\r\nعقيده او درباره انقلاب مشروطه اين بوده است كه دست عوضى مىشود ، يعنى سياستى جاى سياست ديگر را مىگيرد .\r\n\r\n","description":"","footnote":"","page_name":" 472 ","page_number":484},
  {"content":"\r\n\r\n( 15 ) اميرنظام گروسى معروف در دو بار به مدت 17 سال در آذربايجان پيشكار وليعهدها و والى مقتدر و مثبت بوده كه چون با محمد على ميرزا وليعهد وقت همكارى نتوانست ، به طهران رفت و بجاى وى نظام السلطنه ما فى آمد نظام السلطنه همانست كه بدستور محمد على ميرزا كه كفالت سلطنت را بمناسبت مسافرت مظفر الدين شاه به فرنگ داشت ، جعفر آقا شكاك كرد مشهور را كشت كه اين عمل را از اشتباهات وى شمرده‌اند ، زيرا ضررهائى كه از سميتكو ( اسماعيل آقا ) به ملك و ملت و دولت رسيد به تلافى كشته شدن خدعه آميز برادرش بوده است .\r\n( 16 ) هرسه از علماء و معنونين وقت بوده‌اند .\r\n( 17 ) مفاخر الدوله ، همانست كه روز اول تحصن صغير در تبريز از طرف وليعهد به گنسولخانه انگليس آمد تا با گنسول و بست‌نشستگان صحبت كند و آنها را از تحصن مانع شود اما متحصنين نپذيرفتند ، مخصوصا ميرزا جواد ناطق او را زير حملات منطقى خود خرد نمود و او نشستن نتوانست ، با دست‌پاچگى بيرون رفت ، گشاد داستان در كتاب « سخنگويان سه‌گانه » اينجانب آمده است .\r\n( 18 ) عد الملك ، بزرگ خاندان عدل بوده و پسرانى داشت يكى لقب صفاء الملك داشت كه بعد از فوت پدر به حاج عدل الملك مشهور گشت ديگرى مكرم الملك يا قائمقام الملك بود كه دوره‌هاى چند وكيل مجلس شد و وقتى حكومت تبريز را هم به عهده داشت . ديگر سعيد خان عدل بود كه در نظام كار مىكرد . چهارمين پسر عماد الوزاره لقب داشت كه به كار طبابت مىپرداخت ، قائمقام الملك مزبور عموى پرفسور يحيى عدل مىباشد و پسر پسرش مهديخان معاضد الدوله\r\n\r\n","description":"","footnote":"","page_name":" 473 ","page_number":485},
  {"content":"\r\n\r\nسازمان‌دهنده « عسل سبلان » مىباشد و اكنون در حال حيات است .\r\nآنان پسرعموهائى هم داشتند كه عبارت از ميرزا رضا خواجه دانشمند معروف باشد وى در اندرون زمان ولايت‌عهدى مظفر الدين شاه از محرمان و منشيان بود و دارنده اسرار مهم . آن ديگر سيد مرتضى خان عدل امينى بود كه از صاحبمنصبان باسواد دارائى آذربايجان بود كه در اواخر عمر فاقد شنوائى شد ، اين نيز خاطرات ارج‌دارى از مأموريت‌هاى خود در رضائيه و ديدار با سميتيكو داشت .\r\n( 19 ) ميرزا حسين واعظ كه برخاسته از ديهى بنام آرباتان بود ، در دوران مشروطه از مبارزين نامى شد با خطرات خطير تا پاى مرگ روبرو گشت و از آن بفنى جست . او از اجله ناطقين مشروطه بود و صاحب حنجره طلائى كه بقول كسروى « خدا حنجره او را براى نجات مشروطه خلق كرده بود » زيرا تاثير سخنش و تن صدايش چنان نافذ بود كه جوانان از پاى منبرش برخاسته و براى فدائىگرى و مجاهد شدن و اسلحه گرفتن يك‌سره به مراكز مربوطه مراجعه مىكردند . او در تمام عمر در كسوت روحانى و مورد احترام ماند ولى در بيست سال آخر عمر براى جبران آرزوها و افكار عقيم‌مانده‌اش به عرفان پناه برد و به تصوف گرائيد از مريدان پير مراغه‌اى شد و سخت در آن پاىبند . در داستان جداسرى آذربايجان با پيشه‌ورى مخالفت كرد و بمبارزه پرداخت به تهران آمد و جمعى دور خود گرد آورد . تا بعد از رفع غائله به تبريز بازگشت تاريخ مرگش 1333 شمسى است و از خود سه پسر و پنج دختر باقى گذاشت كه هريك سرگذشتى دارند جداگانه .\r\nتقىزاده بعد از مرگ وى گفته بود : او در سرتاسر زندگيش يكسان ماند و يكسو نگريست و يك‌رو زيست . براى تفصيل چسانى زندگانى وى به كتاب « سخنگويان سه‌گانه » تأليف اينجانب مراجعه شود .\r\n\r\n","description":"","footnote":"","page_name":" 474 ","page_number":486},
  {"content":"\r\n\r\n( 20 ) حاج مير مناف پسرى داشته زيبا و خوش‌اخلاق گاه بحضور وليعهد ميرسيده است در يادداشت خطى يكى از زعماى مشروطه آمده است كه وليعهد قول داده بود او را به دامادى خود برگزيند ، ليكن بمناسبت سانحه‌اى صرف‌نظر مىكند و حتى روزى كه جوان مزبور با لباس رسمى در سلام حضور يافته بوده از صف سلام بيرونش مىكنند ، همين عمل باعث دلخورى پدرش از وليعهد مىشود كه با تمام نيروى جسمى و روحى و مالى خود بر ضد وليعهد قيام مىكند و با مشروطه‌خواهان پيمان ماهيگيرى مىبندد .\r\n( 21 ) داستان تبعيد « امام جمعه » از دادن تعارف به يكى از ناطقين برجسته مشروطه سرچشمه گرفته بود ، بدان‌سان كه آن ناطق وجه دريافتى را به انجمن تحويل داده و سروصدائى راه مىاندازد در اين خصوص كتاب « رجال آذربايجان » تأليف دكتر مهدى مجتهدى قابل‌ملاحظه است . اين همان قضيه است كه روزنامه ملا نصر الدين آن را پيراهن عثمان درست كرده بنظم درآورد كه بيت اول آن اين است\r\n « لال ئولسا ، و لار ميرزا جوادين دلى اى كاش تا * آغزين آچوب گيزلى سوزى ايلييرفاش » . \r\n( 22 ) اين دو تن از روضه‌خوانان و دعاگويان خصوصى و نزديكان محمد عليشاه بودند و از دشمنان مشروطه\r\n( 23 ) حاج جليل نماينده مرند در انجمن ايالتى بود و مشروطه‌خواه ولى چون در مأموريت رسيدگى به اختلاف اهالى قريه « شجاع » با گنجه‌اىها حق را به طرف ارباب داده و يك نفر حق‌وردى نام كشته شده بود لذا بتلافى اين بىدقتى بوسيله فدائيان آن محل ترور شد .\r\n\r\n","description":"","footnote":"","page_name":" 475 ","page_number":487},
  {"content":"\r\n\r\n( 24 ) ملك التجار شايد بزرگ خاندان ملكىها باشد ، بهرامى در خاطرات خود مينويسد « ملك التجار از محارم و طرف معامله با صمد خان شجاع الدوله بود كه بدست سردار ظفر مالك محمود جوق كه بوى بدهى داشت كشته شد .\r\nبعد خود سردار ظفر را نوكرش بتحريك همسر سردار كشت »\r\n( 25 ) اوايل امر « انجمن ايالتى » تبريز « مجلس ملى » گفته مىشد و تا اندازه به علت مركزيتى كه پيدا كرده بود كار مجلس را انجام ميداد ، ولى بعد از آنكه محمد عليشاه به سلطنت رسيد به كمك سيدين توانست اسم آنجا را به « انجمن ايالتى » برگرداند و حقش هم همين بود .\r\n( 26 ) منظور ميرزا فضلعلى آقا مولوى است كه بنمايندگى شيخيه به سمت وكالت به مجلس شوراى ملى رفت از نزديكان و خويشان ثقة الاسلام شهيد و خود از علماى مبرز آذربايجان بود كه براى شناسائى كامل او بايد كتاب « دانشمندان آذربايجان » تأليف تربيت ديده شود .\r\n( 27 ) يعنى از طرف وليعهد اشاره و تلقين شده است .\r\n( 28 ) حاج مهدى كوزه‌كنانى ، از تجار مهم و سرمايه‌دار و روشنفكر تبريز بود و از اعضاى برجسته انجمن شد و از طرف ملت لقب « ابو المله » يافت .\r\nصفات عاليه‌اى از او تعريف مىكنند ، مخصوصا از بخشندگيش ، گويند ، حرفهاى او در وجود ستار خان اثر مخصوصى ميگذاشت . در زمانى كه در قفقاز بوده با طالب اوف معاشرت داشته و بوسيله او روشن شده بوده است .\r\n( 29 ) نعمت اللّه خان جاويد از صاحبمنصبان درستكار و عاليقدر گمرك بود و برادر ديگر او بنام نور اللّه خان جاويد هم از صاحبمنصبان گمرك بود كه قبل از\r\n\r\n","description":"","footnote":"","page_name":" 476 ","page_number":488},
  {"content":"\r\n\r\nبازنشسته شدن در خراسان و آذربايجان رياست داشت . گمركىها او را « مدير » خطاب مىكرده‌اند برادر ديگر حبيب اللّه خان بود كه مديريت مدرسه تمدن را داشت و نيز برادرى داشتند بنام هدايت اللّه خان كه او نيز از صاحبمنصبان لايق گمرك بود و سه زبان ميدانست حتى زبان ارمنى را\r\n( 30 ) سياه‌رود اسم محلى است كه پست گمركى داشته است .\r\n( 31 ) بدرقه بىمانندى بوده كه اكثر مردم شهر حضور داشته و نطقهاى پرمغزى كرده‌اند ، از جمله شيخ سليم ضمن سخن‌رانيش قرآنى درآورده و آنها را بكلام خدا سوگند داده است كه نسبت به ملت و مملكت و مشروطيت خيانت نكنند . شگفتا ! از ايمان سابقين كه آنان از مقربين هستند .\r\n( 32 ) انگجى از مجتهدين شناساى تبريز بود . و گرايش آزاديخواهانه داشته است ، در عصيان موقتى 1307 خورشيدى در تبريز براى نظام اجبارى ، با دولت درگيريهائى داشت و از تبريز دور رانده شد پس از چندى بازگشت .\r\n( 33 ) در روزنامه « انجمن » ارگان مشروطه‌خواهان جريان قضيه به تفصيل آمد ، ميرزا جواد ناطق نطق غرائى كرده و جمعيت را گريانده است .\r\n( 34 ) در تهران استقبال شايانى از برگزيدگان آذربايجان شد ، چنان كه مردى ميخواسته يكى از پسرانش را در جلوى پاى نمايندگان بعنوان قربانى سر ببرد كه مانع مىشوند . آن روز مستشار الدوله ايستادگى بس مردانهء بسود مشروطه در برابر مشير الدوله صدر اعظم كرده است .\r\n( 35 ) نظام الملك از تهران براى حكومت آذربايجان اعزام شده بود كه 22 ماه مأموريتش طول كشيد ، بعد از او عبد الحسين ميرزا فرمانفرما بحكومت و\r\n\r\n","description":"","footnote":"","page_name":" 477 ","page_number":489},
  {"content":"\r\n\r\nوالىگرى آمد .\r\n( 36 ) ميرزا جواد خان سعد الدوله اوايل سخت مشروطه‌خواه و حتى شورشى بود و از مردم لقب « ابو المله » گرفت . بعد برگشتى كرده و به استبداد گرائيد ،\r\n( 37 ) مسيو نوز رئيس مستشاران بلژيكى در ايران بود كه گويا دست‌نشاندگى روسهاى تزارى را داشته است ، او به وزارت پست و تلگراف هم رسيد همانست كه در مجلس بالماسكه‌اى لباس روحانيان ببر كرد و دستارى بربست و غليان كشيدن گرفت و عكس برداشت . از مسببات آغاز شورش مشروطه يكى هم اين رفتار ناهنجار او بود ، بعد از عزل او مسيو موليتور آمد پس از آن مسيو دكركر ، تا اينكه در سال 1313 شمسى به خدمت همه مستشاران پايان داده شد و اولين رئيس گمرك ايرانى دكتر سجادى بود .\r\n( 38 ) از مجتهدان تبريز بوده است ، بازماندگانش بشغل بازرگانى پرداختند ، كاملا موفق .\r\n( 39 ) بمعنى اغوا كردن و به گمراهى انداختن آمده است\r\n( 40 ) بازرگان بىآزار و بىيك‌سوئى بوده و عضويت انجمن را داشت ، براى ارعاب مشروطه‌خواهان هدف گلوله قرار گرفت ، اما درمان پذيرفت .\r\n( 41 ) امين التجار پدر معتمد التجار كه نماينده مجلس شد ، و غير از خود برادران ديگر هم داشت .\r\n( 42 ) « لوكيفر ، در پايان صفحه 45 از مأمورين خارجى در گمرك تبريز بوده است\r\n( 43 ) صاحب‌جمع از درباريان بود و تا قبل از شهريور 1320 زنده بود و با قيافه\r\n\r\n","description":"","footnote":"","page_name":" 478 ","page_number":490},
  {"content":"\r\n\r\nمشخصى در تهران ديده مىشد\r\n( 44 ) خازن لشگر . شغل ابواب جمعى در دربار وليعهد داشت و از سرشته‌داران بود و در محله ششگلان تبريز مىنشست اكنون نيز « كوچه خازن لشگر » روى كاشى خوانده مىشود ، خازنيهاى تبريز و تهران بازماندگان آن مرحومند .\r\n( 45 ) وكيل الملك گويا اصلا نورى بوده و از بزرگان خانواده اسفنديارىها است .\r\nسابقا در دربار وليعهد در تبريز مأموريت داشته ، در حكومت ولايت هشترود قلعه ساخته كه سر اسكان نام داشته است . بعد در مأموريت كرمان آبادى زيادى كرده است .\r\n( 46 ) مرتضويها ، از خاندانهاى بزرگ تبريز هستند و سابق املاك زيادى چون زنوز و هرزند و غيره داشته‌اند ، افرادشان اكثرا باسواد بوده‌اند ، اكنون نيز يكى از آنان استاد مبرز دانشگاه تبريز است .\r\n( 48 ) مشكوة الممالك ، از اعيان تبريز و از منشيان زبردست بوده و تمايلات آزاديخواهان داشته و ضمنا شوهر خواهر ثقة الاسلام هم بود . در اين كتاب اسمش بسيار آمده ارشتناب ملك خود بوده است .\r\n( 49 ) ميرزا داود آقا ، كه از علماء بود ، پسرعمو و بمناسبتى برادر ثقة الاسلام و وصى او است ، در اواخر عمرش در مراغه سكونت داشت .\r\n( 50 ) ميرزا عبد الرحيم كه بعد خلخالى هويت يافت ، و از برجستگان آذربايجان مىبوده است .\r\n( 51 ) على مسيو از رجال معروف مشروطه‌طلب و خود آتشپاره انقلاب بوده ، او\r\n\r\n","description":"","footnote":"","page_name":" 479 ","page_number":491},
  {"content":"\r\n\r\nدر تشكيل مركز غيبى و حسن استفاده از آن مشهور است ، او را جلد دوم حيدر عمو اوغلى ميتوان دانست . او چهار پسر داشت كه سه‌تاى آنها شهيد شدند . دوتا روز عاشورا به دار كشيده شدند و يكى همراه باقر خان در كرمانشاه كشته شد . خانه‌اش را هم ويران ساختند .\r\n( 52 ) صمد خياط از انقلابيون بىپروا بود ، مسبب قتل حاج قاسم اردبيلى شمرده شد . بعد بدست شجاع الدوله معدوم گرديد .\r\n( 53 ) قلعه وان‌باشى - مأمور تاسيس انجمن در مراغه و پيشرفت مشروطه در آنجا شد ولى از بىتجربگى و هوسناكى افتضاحى بارآورد كه مايه سرافكندگى گرديد ، ستار خان خواست او را بدست خود بكشد تا تنبيه شود ، نگذاردند .\r\n( 54 ) هرسه از تندروان مجاهدان بودند كه كارهاى حاد مىكردند . احمد نقاش\r\n( 55 ) همان است كه طرح تصفيه صدنفرى از امهات مستبدين را به كميته انقلاب پيشنهاد كرد تا ريشه را بسوزاند ولى رد شد ، بعد از آمدن شجاع الدولهء بتبريز و تسلط او بر آزاديخواهان ، گرفتار گرديد ، دست‌وبالش را بستند و بجلوى سگ معروف و موسوم به « آلاباش » انداختند كه تكه و پاره‌اش كرد .\r\n( 57 ) بعد از انتشار كتاب « زندگىنامه شهيد » بهشتى نامى نوشت : غيرممكن است ثقة الاسلام با يك كلمه اولماز تسليم شود او نفهميده بود كه ثقة الاسلام « قلنج آقا » نبوده است كه شمشير بكشد و در كوچه‌ها شاخسينى بگويد .\r\n( 58 ) مير يعقوب از مجاهدين جدى و جنگى بود ، مأموريت تصفيه برخى از مخالفين سرسخت به او واگذار ميشد ، همانست كه در اجراى مأموريتى در قريه تلخاب ، محمد كريم خان حاكم هشترود را كه مستبد سخت‌گوشى بوده و مانع از حمل غله به تبريز شده بود ، با گلوله از دهانش زد و با همراهان خود گريخت .\r\n\r\n","description":"","footnote":"","page_name":" 480 ","page_number":492},
  {"content":"\r\n\r\n( 59 ) بيوكخان پسر رحيمخان چلبيانلو بود ، همانست كه مأمور تصرف تبريز و از بين بردن مشروطه شده بود ولى نتوانست ، مفتضحانه عقب نشست .\r\n( 60 ) مجد السلطنه از رجال آذربايجان بود ، در ارومى حكومت مىكرد و بعد از درآمدن قشون عثمانى به تبريز ، عثمانيها او را بجاى محتشم السلطنه اسفنديارى والى آذربايجانش كردند .\r\n( 61 ) رشيد الملك ( نقى خان ) بعدا سردار رشيد لقب گرفت ، درآوردن محمد حسن ميرزا به تبريز كوششى بسيار كرد . بعد از صمد خان شجاع الدوله ، او حاكم تبريز شد ولى چون دست‌نشانده روسهاى تزارى شناخته شده بود ، آزاديخواهان او را در زنجان موقع رفتن به تهران ترور كردند . پسرش مرحوم تقى خان رشيد الملك كه از بازنشستگان وزارت راه بود به من گفت : بدستور محمد حسن ميرزا وليعهد او را ترور كردند ، ولى مدير الدوله اصانلو ميگفت : اشتباها بعوض يكى از خوانين ذو الفقاريها كشته شد كه شباهت نزديك داشته است . پسرش ميگفت : وقتى مخبر السلطنه مرا بحضور برد و معرفى كرد .\r\nفرمودند پدرش را مىشناختم ، سال اردوكشى يپرم و سردار بهادر عليه شاهسونها او حاكم اردبيل بود و چون من بموقع رسيده و شاهسونها را به شصت بسته يپرم را از مرگ و محاصره نجات داده بودم مهربانى زيادى به من كرد و و تقدير كافى نمود : زيرا يپرم در درهء محصور شده ، فشنگش پايان يافته بود و ده تير خالى را در هوا تكان ميداد .\r\n( 62 ) همانست كه مأمور ترور ناطقين برجسته مشروطه شد و از نوكران مورد اعتماد محمد على شاه بوده است .\r\n( 63 ) مقتدر الدوله شاهزاده بود كه قبل از ورود فرمانفرما به نايب الاياله‌گى -\r\n\r\n","description":"","footnote":"","page_name":" 481 ","page_number":493},
  {"content":"\r\n\r\n- منصوب شد\r\n( 64 ) هردو از خوانين قره‌داغ بودند ، اول مشروطه‌خواه بعد دشمن مشروطه و بعد تسليم دولت مشروطه شدند ، حاج فرامرز خان قيافه و ريش رستمى داشت كه ريشش تا نافش مىرسيد ، اغلب به حكومت ولايات درجه 3 اعزام مىگشت ، با همه بىسوادى حرفهاى حسابى مىزد مثلا وقتى نامه‌اى يا عرضحال با عناوين و القاب معمول قديم مىرسيد و منشى ميخواست بخواند مىگفت « سرنايش را نزن مطلبش را بخوان » زير ناسين چالما ، سوزين اوخى\r\n( 65 ) در اسلامبول زندگى كرده روشنفكر و ناطق شده بود ، از خانواده « امين » هاى تبريز است كه بعدا از مشروطه‌خواهى عدول كرد و مرتد شناخته شد .\r\n( 66 ) حاج قاسم اردبيلى كه در صفحه 55 عنوان مطلبى شده از دهداران و گندم - داران تبريز بود و تاريخ مشروطه او را آنچنانكه بايد معرفى كرده است .\r\n( 67 ) آقاليق - جائيست كه آقاى خانواده آنجا مىنشيند و برتق‌وفتق مىپردازد يعنى اطاق بيرونى ثقة الاسلام .\r\n( 68 ) از آزاديخواهان اسلامبول ديده آذربايجان بود ، نطقهاى بسيار مهيج و آشوب‌خيزانه مىكرده و تا ماجراى پارك اتابك همراه با ستار خان بوده است گويا نطق آتشين او باعث تحريك مجاهدان شده و موجب زدوخورد بين دولتيان و فدائيان محصور در پارك گرديده است .\r\n( 69 ) اسم محله‌اى در تبريز است .\r\n( 70 ) در صاحب الامر است 71 - حكومت محلى را تقويت بكند\r\n( 73 ) - منظور امام جمعه خوئى است كه از طرف علما نماينده دوره اول در مجلس بود ؛ بزرگ خانواده اماميها است و پدر نظام الدين جمال الدين و جواد و نور الدين .\r\n\r\n","description":"","footnote":"","page_name":" 482 ","page_number":494},
  {"content":"\r\n\r\n( 74 ) مهديقلى مخبر السلطنه كه در سطر 5 صفحه 69 آمده معروف است و شناخته شده كامل و مولف كتاب خاطرات و خطرات - او از وزارت پيشه‌ها بوده و هفت سال رئيس الوزراء شد ، اين اولين بار مأموريت او به والىگرى آذربايجان است . كه بمحض اينكه مجلس بتوپ بسته شد معزول گرديد و از آنجا راهى اروپا شد . بعد از پيروز شدن انقلاب بار دوم به آذربايجان آمد و اعزام سردار و سالار را به تهران مسبب شد ، بار سوم در زمان قيام شيخ محمد خيابانى آمد كه موجبات خاموشى قيام و قتل خيابانى را فراهم كرد .\r\n( 75 ) ميرزا محمد على خان غير از « تربيت » نمىتواند باشد كه با مخبر السلطنه مذاكره مىكند و خود از اعضاى نافذ انجمن بوده است\r\n( 76 ) لقب اجلال الملك را انجمن به اجلال الدوله تبديل نمود ، مرد آزاده بود و غيور و ايستا ، با تمايلات آزاديخواهانه ، پدر او اعتضاد الممالك لقب داشت از عمر طولانى برخوردار شد ، بطوريكه طنزسازان تبريز گفتند و روزنامه ملا نصر الدين نوشت « كل شئى هالك الى اعتضاد الممالك » . . بعد از فوتش كه در 95 سالگى رخ داد گفتند « حتى اعتضاد الممالك » بعد از واقعه عاشوراى 1330 قمرى كه صمد خان شجاع الدوله وارد تبريز شد و حكومت آذربايجان را قبضه كرد و بگير و ببند آغازيد ، اجلال الملك حاكم اروميه ( رضائيه ) بود ، چون بمناسبت خويشى با حشمت الدوله والاتبار و خدمات سابقش در در تهران و تبريز نفوذ داشت و نيز امنيت رضائيه مورد احتياج شجاع الدوله بود و از طرفى با پدرش دوستى خيلى قديمى و هم‌مكتبى داشت لذا حكومت او را تأييد كرد .\r\nدر خاطرات آقاى محمد فيضى از قول پدرش كه از همكاران اجلال الملك بوده آمده است : شجاع الدوله براى او يك حلقه انگشتر الماس و يك شمشير فرستاد و از او خواست ، امير حشمت نيسارى را كه از تبريز\r\n\r\n","description":"","footnote":"","page_name":" 483 ","page_number":495},
  {"content":"\r\n\r\nخارج شده و عازم تهران بود و بعد ناچار به عثمانى رفت ، گرفته و به تبريز اعزام دارد ، اجلال الملك ظاهرا اقداماتى كرد ولى جدى نگرفت و چون قلبا از كارهاى شجاع الدوله عليه آزادى دلخوشى نداشت انگشتر را در حضور نماينده والى به توى اصطخر آب پرتاب كرد و شمشير را با پيغام اهانت‌آميز پس فرستاد و نامه‌اى تندى نيز به شجاع الدوله نوشت .\r\nشجاع الدوله كه ناراحت شده بود ، بخاطر هم‌مكتبى با پدرش عكس العملى نشان نداد مگر شخصا به خانه پدر رفت و نامه را بدست او داد و گفت : ببين پسر « زوبالاغت » به من چه نوشته است ؟ اعتضاد الممالك كه مرد دانشمند و بزرگوار و از موجهين بود با خونسردى گفت ، شجاع الدوله بنشين غليانت را بكش ، اينها « قورقودق » هستند و هنوز عقلشان كامل نشده است . موضوع را منتفى ساخت .\r\nاين اعتضاد الممالك معروف به حاجى وكيل طباطبائى و يك پسرش نيز به همين نام حاكم دهخوارتان بوده است در نوشتن تاريخ تبريز ، نادر ميرزا را تشويق و كمك مالى هم كرده است .\r\n( 77 ) ايت خليل ، بمعنى « خليل سگ » است ، از افراد ناباب و شرور و خطرناك بوده كارهاى زشتى از او سر زده ، بروايتى او را كشنده محمد خان كدخداى اميرخيز دانسته‌اند ، عاقبت بدست مخبر السلطنه از بين رفت به كتاب « خاطرات و خطرات » رجوع شود ، كدخداى مزبور نظم الملك لقب داشت و پسرش على اكبر خان جاويدان « نجم الملك » از اعضاى اداره گمرك بود .\r\n( 78 ) رفيع الدوله ( امير فيروز ) پدر ساعد الملك رفيعى بود كه از همكاران شجاع - الدوله شد ، بعد يكى از فرزندان او با پيشه‌ورى همكارى كرد .\r\n( 79 ) اعتماد الدوله ، همان است كه در زمان تسلط روسهاى تزارى حاكم اروميه\r\n\r\n","description":"","footnote":"","page_name":" 484 ","page_number":496},
  {"content":"\r\n\r\nبود ، خوشرقصيها و ظلم‌ها كرده بعد از رفتن روسها به زور دموكراتهاى خيابانى تبريز به محاكمه كشيده شد ، وكيل متظلمين و اهالى ميرزا جواد خان ناطق بود كه او را مستأصل و محكوم كرد با تفصيل زيادى كه در اينجا نگنجد .\r\n( 80 ) دليل اين كار امام جمعه به علت نقاضتى بود كه با وجود قوم خويشى با مجتهد داشت و خود را بزرگتر مىانگاشت .\r\n( 81 ) يحيى كه اسمش مكرر در اين كتاب آمده پسر بزرگ ولى جوانمرگ ثقة الاسلام شهيد است .\r\n( 82 ) صاحبدلان اين آقا احمد را « كاورش » انقلاب دانسته‌اند .\r\n( 83 ) بصير السلطنه از ملاكين و اعيان تبريز بود و شوهر يكى از خواهران ثقة الاسلام شهيد .\r\n( 84 ) از بقاع متبركه و معروف در تبريز است و آرامگاه ثقة الاسلام در آنجا مىباشد .\r\n( 85 ) تكيه حيدر - از نقاط معروف تبريز بود كه افراد ناباب در آنجا زياد پيدا مىشدند ، تبريزيها مثلى داشتند كه آدم خوب در تكيه حيدر چه كار دارد ؟ « دوز آدم حيد تكيه سينده نه قيرير ؟ »\r\n( 86 ) قارى گرپيسى - پل پيرزن را گويند . در سال‌هاى اخير پل جديدى در جنب او ساخته‌اند و پل قديمى متروك مانده است .\r\n( 87 ) تاجرباشى روسها بود از سران خانواده پناهيهاى تبريز .\r\n( 88 ) شجاع نظام مرندى - در تاريخ مشروطه معروف است كه با نيروى خود تبريز را در محاصره داشت صداى تفنگ او و صداى تفنگ دستيارش محسن خان گوژپشت شناخته و معروف بوده و موجب قتل كسان بسيارى شد ، اما عاقبت\r\n\r\n","description":"","footnote":"","page_name":" 485 ","page_number":497},
  {"content":"\r\n\r\nبا بمپ حيدر عمو اوغلى كه بعنوان بسته جواهرات جعلى برايش فرستاده بود خودش و پسرش متلاشى شدند و اطرافيانش زخمى گرديدند .\r\n( 89 ) معين الرعايا پسر مشير الرعايا و داماد عدل الملك بوده بازارچه مشير را در تبريز پدرش ساخته بوده ، خود از رجال آذربايجان بود به وكالت مجلس نيز رسيد ، پسرش ابو الحسن صادقى است كه بمقاماتى هم رسيد .\r\n( 90 ) صفحه 77 - سطر 23 - سيد حسن شريف‌زاده از ناطقين پرشور مشروطه بود و در 27 رجب 1326 ترور شد .\r\n( 91 ) ديهى است نزديك تبريز كه با كسر « ر » تلفظ مىشود .\r\n( 92 ) صفحه 78 - سطر 7 - ميرزا علينقى از رجال آزاده و خوش‌مشرب و طنزگوى تبريز بود . پسر بزرگش جواد گنجه‌اى بود كه تا معاونت مجلس هم رسيد ، برادر كوچكترش مهندس رضا گنجه‌اى معروف به « بابا شمل » كه روزنامه فكاهى به اين نام منتشر مىكرد . برادر بزرگ از بنيادگذاران حزب « آزادگان » بود و دوستدار جدى كسروى ولى برادر كوچكتر در روزنامه‌اش با وى معارضه داشت كه تفصيل آن و جوابى كه كسروى داده زياد است و كتك خوردن مرحوم سرمدى از رزمندگان كسروى شنيدنى است .\r\n( 93 ) كلانتر - منظور از برادران شريف الدوله و معز الدوله است كه از رجال آزاده تبريز بوده و بازماندگانش نيز چنان بوده‌اند . البته نبايد با شريف الدوله بنى آدم اشتباه شود .\r\n( 94 ) سعيد سلماسى از آزاديخواهان بنام و صاحب سيف و القلم و نطق بود و جنبه تئوريسينى داشت و از كلمات اوست « دائما انقلاب ، دائما انقلاب » محمود غنى زاده شاعر و نويسنده معروف بعد از شهادتش در حق وى گفته است « كبرانين شهيد\r\n\r\n","description":"","footnote":"","page_name":" 486 ","page_number":498},
  {"content":"\r\n\r\nوالاسى - روح ايران سعيد سلماسى بديهى است سعيد معروف به اردوبادى غير از اين است كه او نيز نويسنده و روشنفكر بوده و كتاب « تبريز مه‌آلود » اثر اوست .\r\n( 95 ) جزئيات جريان قتل اين كسان در نامه حاج ميرزا آقا فرشى آمده كه در مرداد 2535 بتوسط اينجانب در مجلهء نگين چاپ شده است . بابىگرى از 150 سال قبل وسيله تهمت است .\r\n( 96 ) داستان خوابانده شدن بيرقهاى سفيد از شاهكارهاى ستار خان است ، توسط اينجانب چند مقاله دربارهء آن تحرير يافته است . به كتاب « ديدار همرزم ستار خان » مراجعه شود .\r\n( 97 ) چگونگى حمايت آن‌روز ستار خان از خانه حاجى مهدى كوزه‌كنانى با آوردن عين نامه‌هاى متبادله بين ستار خان و باقر خان در كتاب « ديدار همرزم ستار خان » آورده شده است .\r\n( 98 ) حاج مير قربان كج‌پز كه جاى شيخ سليم را بروسها نشان داد و جلو جنازه شهيد را گرفت . كه در سيد حمزه دفن نكنند .\r\n( 100 ) حاج على اصغر معروف به شجاع الملكى از تجار بوده و پيشكار شجاع الملك بايد جد شجاعىها باشد . شجاع الملك ديگر جهانگير خان نام داشته كه تفنگدارباشى شجاع الدوله بود و مباشر املاك او و ساكن مراغه . تقى - حميد - مجيد - حبيب برادران شجاعى از خانواده شجاع الملكى هستند .\r\n( 101 ) مترجم گفته بود : وقتى گنسول روس اين حرفها را از ستار خان شنيد ، بلند شد و گفت :\r\n« اين مرد ديوانه است » ولى ما آن را به ستار خان ترجمه نكرديم .\r\n\r\n","description":"","footnote":"","page_name":" 487 ","page_number":499},
  {"content":"\r\n\r\n( 102 ) از مأمورين دولت بوده است .\r\n( 103 ) مجلل السلطان ، از اعيان تبريز بود و اغلب به حكومت ولايات ميرفت و گاه از جانب خود نايب الحكومه ميفرستاد . در زمان والىگرى مخبر السلطنه حكومت هشترود و قوريچاى را به وى دادند ، زن عالمه‌اى در تبريز مدرسه ناموس داشت از متنفذين بود و از متدينين معروف ، به مخبر السلطنه مراجعه مىكند نيابت حكومت را براى داماد خود آصف الديوان نامى ، مىگيرد ، بعد از سه ماه آن حكم نقض مىشود نيابت مجلل به عبد اللّه خان سالار عشاير از اهل آن ولايات داده مىشود . مديره مدرسه به مخبر السلطنه مراجعه و مىگويد : اين كار شما بر خلاف قانون است ، مخبر السلطنه جواب ميدهد « قانون كلماتى است كه از دهان من خارج مىشود . بهتر است به مجلل مراجعه كنيد . . » مجلل السلطان مىگويد : خانم داماد شما چيزى نداده بود ولى سالار عشاير يك خروار كره و چند رأس گوسفند و يك قاليچه و پانصد تومان نقد به آبدارخانه والى تقديم كرده بود . شما بوديد ، چه مىكرديد ؟\r\n( 104 ) مجيد الملك نيز از اعيان تبريز بود ، مستغلات زيادى داشت ، از جمله مغازه‌هاى مجيد الملك در تبريز معروف است ، لاله‌زار تهران محسوب مىشد . پسرش نيز مجيد الملك لقب داشت و تا سال 1353 شمسى زنده بود و عضويت كلوپ « روتارى » تبريز را داشت . آن مغازه‌ها اكنون مخروبه و مندرس شده و از گردونه خارج است .\r\n( 105 ) قاسمخان امير تومان معروف به والى اولين كسى است كه قبل از آغاز مشروطه به تبريز كارخانه چراغ‌برق آورده و در حوالى مغازه‌هاى -\r\n\r\n","description":"","footnote":"","page_name":" 488 ","page_number":500},
  {"content":"\r\n\r\nمجيد الملك نصب كرده بود ، منظور از « چراغخانه » كارخانه برق مزبور است .\r\n( 106 ) حاج ظهير الممالك از اعيان تبريز بود كه او را ميرزا تقى صدر ديوان‌خانه مىگفته‌اند .\r\n( 107 ) سردار نصرت لقب جديد رحيم خان چلبيانلو بود كه با نيروى چريكى خود تبريز را به محاصره داشت . چون رحيم خان قرجه‌داغى بود ، به ستار خان پيغام مىدهد كه تو هم قرجه‌داغى هستى منهم . ما نبايد بخاطر اموال تبريزيان با همديگر بجنگيم ، ستار خان مىگويد من بخاطر قانون و حريت مىجنگم نه براى اموال تبريزيان .\r\n( 108 ) كتابخانه تربيت كه بعد به « قرائتخانه تربيت » موسوم شد ، بوسيله ميرزا محمد على خان تربيت و دوستانش از قبيل تقىزاده و حكاكباش و ميرزا حسين خان عدالت در 1317 هجرى در تبريز تأسيس و بعد از 1340 هجرى به معارف واگذار شده و تاكنون دوبار براى آن تجديد ساختمان كرده‌اند و حاليه 80 سال از عمر آن مىگذرد . كتابهاى خوبى در آنجا جمع شده و با آنكه امكان استفاده از آنها آسان نيست مع هذا تعداد مراجعين به آنجا در سال از سى هزار نفر تجاوز مىكند .\r\n( 109 ) گنسول روس ميخواسته بگويد مادام كه در دست مشروطه‌خواهان متهم به به « بابى » بود ، در امن بود ولى همين كه بدست قشون « اسلاميه مستبده » افتاد ، زيرورو گرديد .\r\n( 110 ) باقتضاى ناامنى زمان دربند به كوچه‌اى گفته مىشد كه چند خانوار از يك فاميل و طايفه در آنجا خانه داشتند و سر كوچه نيز دروازه‌اى بود كه\r\n\r\n","description":"","footnote":"","page_name":" 489 ","page_number":501},
  {"content":"\r\n\r\nشبها بسته مىشد و روزها باز مىگذاردند .\r\n( 111 ) حاجى ملاباشى جد بزرگ مولويهاى تبريز است كه بعد تدريجا به تهران آمده در پايتخت زندگى فراهم كردند .\r\n( 112 ) ميرزا فضلعلى آقاى مولوى كه در رديف 26 آمده از نمايندگان دوره اول مجلس بود ، از شخصيتهاى علمى آذربايجان محسوب مىشد ، تأليفات ذيقيمتى داشته و صاحب كتابخانه خصوصى نيز بوده كه قطعا در آن‌روز بغارت رفته است و خدا ميداند كه با آن كتابها چه كرده‌اند . درباره اين شخص كتاب دانشمندان آذربايجان قابل‌ملاحظه است .\r\n( 113 ) رشيد الملك كه همان سردار رشيد باشد در رديف 61 معرفى شده ولى اقبال لشگر از اعيان تبريز است كه باطنا مشروطه‌خواه بوده است .\r\n( 114 ) حاج شيخ على اصغر ليلاوائى از علماء مشروطه‌خواه بود ناطق و موعظه‌گر ، روسهاى تزارى او را ربودند و بردند و ديگرى خبرى از او بدست نيامد .\r\n( 115 ) حاج جليل در رديف 23 معرفى شده است . جزئيات را در كتاب « ديدار همرزم ستار خان » بايد خواند\r\n( 116 ) سپهدار ( محمد وليخان تنكابنى ) شناخته شده است . درباره مراجعت او از تبريز و مشروطه‌خواه شدنش بايد يادداشتهاى سياح و نيز كتاب سالار فاتح ملاحظه شود عجيب است كه انسان در آن واحد دو چهره از خود نشان دهد سالار فاتح . مىنويسد سپهدار از تبريز مراجعت كرد و پسرش را جاى خود گذاشت ولى او نيز نمىجنگيد و مىگفت : من بجنگم كه امير بهادر وزير جنگ بشود ؟ . . ابو الفضل قاسمى در يكى از كتابهاى خود او را « رهبر نقابدار آزادى » مىنامد .\r\n( 117 ) شيخ اسماعيل هشترودى از مشروطه‌خواهان بود و در آن راه زحمت‌ها كشيد\r\n\r\n","description":"","footnote":"","page_name":" 490 ","page_number":502},
  {"content":"\r\n\r\nو در دوره اول نمايندگى مجلس را داشت از او دو فرزند نامدار ماند يكى ضياء هشترودى بود كه اولين‌بار نيماى يوشيج و پروين را او بجامعه معرفى كرد ديگرى پرفسور دكتر محسن هشترودى مايه افتخار ايران كه در اين تاريخ هردو فوت كرده‌اند .\r\n( 118 ) ناظم الدوله ديبا ، از اعيان و ملاكين تبريز بوده و همان است كه در دوره رياست وزرائى ممتد مخبر السلطنه معاون ايشان بود . تا اواخر عمرش كه در تهران اقامت داشت وجودش مورد استفاده افراد خانواده ما مىشد ؛ زيرا در حدود سال‌هاى 1323 يا 1324 هجرى پدرم ديه زادگاه نگارنده را كه چند پشت مالكيت آنجا را داشت به علت وجود اختلافات خطير خانوادگى به ناظم الدوله فروخت و خود در ديه ديگرى در نيم‌فرسخى آنجا سكونت اختيار كرد . دو سه سالى آن ديه در مالكيت ايشان بود ، سالى كه براى اولين‌بار جهت سركشى و گذراندن تابستان بدانجا آمده بود ، در نتيجه تيراندازى به مرغابى ، دچار سهوى شد و با پيش‌آمد ناگوارى روبرو گرديد . فورا از پدرم استمداد نمود تا آن غائله را رفع كرد . اما مرحوم ناظم الدوله از ادامه مالكيت در آن ديه دلگير مىگردد و مجددا ديه را بابهاى نازل‌ترى به پدرم مسترد مىكند پدرم نيز كه ديگر با اختلاف خانوادگى سابق مقابله نداشته و موضوع منتفى شده بوده ، مجددا به آن ديه برمىگردد و ماندگار مىشود . ناظم - الدوله نيكى پدرم را هميشه بخاطر داشت و از افراد خانواده ما حمايت ميكرد ناگفته نماند كه آشنائى آن مرحوم با مخبر السلطنه در آخرين مأموريت او به آذربايجان و رفع غائله خيابانى پيدا شده بود .\r\n( 119 ) معلوم مىشود انگليسها از ادامه انقلاب راضى نبوده‌اند و الا درخواست صلح نمىكردند .\r\n\r\n","description":"","footnote":"","page_name":" 491 ","page_number":503},
  {"content":"\r\n\r\n( 120 ) منتصر الدوله از رجال تبريز بوده .\r\n( 121 ) اين جنگ ، از جنگهاى قهرمانانه و ابرگردانه ستار خان سردار ملى بوده كه تاريخ مشروطه تفصيل آن را نوشته است ، چند سال بعد از آن نبرد يكى از سواران سردار ماكو بيكى از مجاهدين وارد در آن جنگ گفته بود ؛ هنوز صداى شيون‌آساى تفنگهاى مجاهدين كه گلوله را تگرگ‌وار بر سر ما مىريخته‌اند از گوشم خارج نشده است .\r\n( 123 ) چون جوانان گرجى وطن خود را ترك گفته ، به ايران آمده در جنگ مشروطه شركت داشتند و دور از خانواده خود ميمردند لذا با جنازه آنها پاسدارى بيشتر مىشده است .\r\n( 124 ) گنسول دولت عثمانى را « شهبندر » و گنسول‌خانه را « شهبندرخانه » ميگفته‌اند\r\n( 125 ) سالار ارفع با وجود فرزندى نظام العلماء در طرف دولت قرار داشته است\r\n( 126 ) نظام العلماء از رجال مهم تبريز بوده و معروف‌تر از آن است كه در اينجا معرفى شود ، حتى بغلط بنام وى داستانى ساخته‌اند كه روزى در انجمن گفته شده « نظامنامه نميخواهيم » و مردم بيرون و شنوندگان حاضر در حياط تصور كرده‌اند كه مىگويند « نظام العلماء را نميخواهم » و لذا ريخته خانه او را غارت كرده‌اند حتى شايعه بقدرى قوت داشته كه در دهان رجال ايران نيز دهن‌بدهن مىگشته است .\r\nچنانچه در سال‌هاى اخير آقاى سعيد وزيرى نماينده سابق مجلس مقاله‌اى در اين باب نوشت و در اراده آذربايجان چاپ كرد و من جواب\r\n\r\n","description":"","footnote":"","page_name":" 492 ","page_number":504},
  {"content":"\r\n\r\nداده و رفع سوء تفاهم نمودم ، اگرچه قبلا رنجيده بود بعد پوزش خواست و گفت : اين حكايت را از قول دائىام مدير الدوله اصانلو نوشته بودم . . بايد گفت : ماجراى غارت خانه نظام العلماء در سال 1314 هجرى بتحريك باطنى محمد على ميرزا بوده كه اميرنظام گروسى هم نتوانست از آن غارت جلو گيرد .\r\nبا اينكه شخصا تفنگ در دست گرفته و بسنگر نشسته و عليه غارتيان تير اندازى مىكرده است . مع هذا بمحض آگاهى از تحريك زير پرده سنگرش را رها كرده است .\r\nدر اين دعوا خانواده ثقة الاسلام ، بويژه پدر شهيد ، نظام العلماء را از مرگ نجات داده و از شهر گريزانده‌اند .\r\nكوتاه‌سخن نظام العلماء مرد مقتدر و ريشه‌دار و شاخه‌دارى بوده كه درباره تسلط همه‌جانبه او به ادارات دولتى و مشاغل مهمه و اشغال پستها بوسيله ايادى خود ، طنزگويان تبريز خوابها ديده و خيال‌ها پرداخته و جوكها ساخته‌اند كه در اينجا نگنجد .\r\n( 127 ) مرحوم شهيد همه‌جا در نوشته‌هاى خود بجاى « بيست هشتم ماه جارى » يا « بيست چندم فلان ماه » مىنويسد 28 ماه يا 25 ماه كه خواننده خيال مىكند مدت 28 ماه از سمت قراملك هجوم مىكرده‌اند در صورتى كه نحوه بيانى زبان محلى را منعكس مىنموده است كه مىگويند « ييرمى سكزى آى فلان عمل انجام شد »\r\n( 128 ) اسم محله است\r\n( 129 ) شهركى است در پنج فرسنگى تبريز .\r\n( 130 ) در رديف 116 آمده بيشتر بر اثر القآت مشروطه‌خواهان او راهش را تغيير\r\n\r\n","description":"","footnote":"","page_name":" 493 ","page_number":505},
  {"content":"\r\n\r\nداده است تا فشار تهران نسبت به تبريز به دو جبهه تقسيم شود ، و شده است .\r\n( 131 ) نام والده مقامى ثقة الاسلام شهيد است ، زنى بوده ايلخانىزاده و مديره\r\n( 132 ) حسين خان باغبان در تاريخ مشروطه « شيردل » معرفى شده ، او باغبان حاج ميرزا آقا فرشى بوده و بوسيله تلقينات او روشن شده و قدم به مجاهدت گذارده از فدائيان بسيار دلير و جنگنده از كار درآمده و بارها ستار خان را از « تنگناها » نجات داده است . تبريزيان بعد از مرگش شعرها ساخته و سرودها نواخته‌اند .\r\n( 133 ) قلعه وانباشى سابق سوار و راهدار گمرك بوده بعد وارد فدائىگرى شده بود ، در مراغه شكست خورد ، در رديف 53 معرفى شده است .\r\n( 134 ) على خان همان ارشد الدوله است كه در امامزاده جعفر تهران از قشون مشروطه شكست خورد و در محكمه صحرائى تيرباران شد . كسروى مينويسد « با مغز پرباد براى شكستن تبريز آمده بود . »\r\n( 135 ) جنگ قره‌ملك معروفترين جنگهاى ستار خان است كه ميگويند با دوربين نگاه كرد ، ديد صمد خان شجاع الدوله غليان مىكشد : گفت : ميخواهم از سر غليانش بزنم با خودش كار ندارم همين كه زد و سر غليان افتاد ، صمد خان بلند شد و گفت : حركت كنيم اين خود ستار است كه تيراندازى مىكند و آن نقطه را بسرعت تخليه كردند .\r\n( 136 ) اين وجوهات براى مصارف نيروى ملى دريافت ميشده است .\r\n( 137 ) از آزاديخواهان بنام و باعرضه در انقلاب مشروطه بوده است\r\n\r\n","description":"","footnote":"","page_name":" 494 ","page_number":506},
  {"content":"\r\n\r\n( 138 ) بايد اين نكته مهم را كه تاكنون در تواريخ مشروطه منعكس نشده است ، در اينجا بياورم كه براساس قرارداد جنگى و حزبى محرمانه‌اى كه « رستوم » يا « رستم » نماينده اعزامى داشناكسيون به ايران با زعماى مشروطه ( تقىزاده - مستشار الدوله و غيره ) در تهران قبل از خروج محمد عليشاه عليه مشروطه بسته بودند ، عده‌اى ارامنه مأموريت داشته‌اند كه برهبرى يپرم خان در كسب آزادى ايران همكارى نمايند ، كه كردند و اثر وجودى زيادى داشتند از جمله آنها « سدراك » نام در تبريز بوده كه از مشاورين نزديك ستار خان بشمار مىرفت .\r\n( 139 ) ميرزا اسماعيل نوبرى از آزاديخواهان آتش‌زبان بود كه در نطق و بيان از زبردستان ، صداى نعره‌آسائى داشت و منطق برنده ، عده‌اى او را « دانتون » لقب داده‌اند عده‌اى « روبسپير » زيرا كارهايش توام با ترور و خون‌ريزى بود ، قيام خيابانى را ترورهاى او تسهيل كرد . اواخر عمرش در همدان بطور تبعيد زندگى مىكرد ، عاقبت لكه قاچاقچىگرى بر دامنش نشاندند و بد نامش كردند .\r\n( 140 ) صاحب‌جمع از اعيان تبريز و مورد اعتماد دربار قاجاريه بود كه در معيت محمد على شاه به روسيه رفت بعدها در تهران متمكن شد .\r\n( 141 ) در اين خصوص مقاله مشروح اينجانب در شماره مردادماه 1355 مجله « نگين » خوانده شود .\r\n( 142 ) نگارنده در كتاب « زندگىنامه ثقة الاسلام شهيد » رفتن ايشان را به ميان اردو و رشادت و استقامتش را به دريا رفتن پيرمرد ماهىگير موضوع كتاب همينگوى آمريكائى تشبيه كرده‌ام كه بحث جالبى شده است ،\r\n\r\n","description":"","footnote":"","page_name":" 495 ","page_number":507},
  {"content":"\r\n\r\n( 143 ) منشى خصوصى و محرم ثقة الاسلام شهيد بوده است و درعين‌حال شاعر و سازنده ماده تاريخ براى شهادت شهيد .\r\n( 144 ) در تبريز « مير هاشم خان » معروف بوده و بعد از ستار خان و باقر خان مرد شماره سوم محسوب ميشده است ، پدر سرتيپ هاشمى فعلى است كه در تبريز ساكن است و ايام بازنشستگى و كهولت را مىگذراند و از افسران لايق ارتش بوده است .\r\n( 145 ) مرحوم ثقة الاسلام از كثرت گرفتارى كه داشته نخواسته بجزئيات بپردازد ، از روى مطلب با پرش عبور كرده است ، تفصيل اين جنگ « در زندگىنامه شهيد » آورده شده است\r\n( 146 ) منظورش سرتيپ امان اللّه ميرزا جهان‌بانى ضياء الدوله است كه بالاخره به گنسول‌خانه انگليس پناه برد و در آنجا خودكشى كرد .\r\n( 147 ) صمد خان آن‌روز در بيرون شهر تبريز بود و با ملت مىجنگيد و شهر را از يك طرف در محاصره داشت .\r\n( 148 ) غره و سلخ براى اول و آخر ماه گفته مىشد . در بندر ديلم از توابع بوشهر سلخ را « ماه‌نشين » و غره را « ماه زن » مىگويند . . هردو واژه خوبى است .\r\n( 149 ) بزرگ خاندان صدر الاشرافيهاى تبريز بوده و زمانى رئيس عدليهء تبريز هم شد .\r\n( 150 ) جزئيات اين جنگ حماسى را شادروان كسروى در تاريخ 18 ساله آذربايجان\r\n\r\n","description":"","footnote":"","page_name":" 496 ","page_number":508},
  {"content":"\r\n\r\nآورده و منهم در كتاب « زندگىنامه ثقة الاسلام شهيد » تكميل كرده‌ام ، ولى خود شهيد به علت ناآسودگى روانى و ناراحتى فكرى جريانات را شتابزده و خيلى فشرده نوشته ، گوئى هنوز از جزئيات اتفاقات خبر نداشته است ، حق هم با او بوده ، زيرا در يك روز طوفانى كه حوادث رگبارمانند بسر تبريز ميريخته است ؛ يكنفر نمىتواند همهء اتفاقات را بنويسد ، باز هم بايد بهمت او نازيد كه توانسته است در ميان دريا گرفتارى و حركات مذبوحانه و دوندگى روزانه ، قبل از آنكه بخواب رود ، شنيده‌هاى آن‌روز را بنويسد و نگاهدارد تا بلكه روزى به كار آيد . اما از لحن عباراتش پيداست كه مايل بجنگ نبوده و يك چنين درگيرى نابرابر را صلاح نمىديده است ، با اين حال وخامت اوضاع دامنش را گرفت .\r\n( 151 ) براى رعايت مصلحت سياسى و براى اينكه مدركى بدست مدعى ندهد ، جريانى را كه ديگران در چند صفحه نوشته‌اند ، آن مرحوم در يك جمله بيان داشته است « سالدات نيز كشته مىشد و عقب مىنشست . »\r\n( 152 ) كسروى مينويسد : فرمانده قواى وارد ، كلنل دژخوئى بوده بدون آنكه نقشه‌اى در دست داشته باشد شهر را سبكسرانه توپ‌باران مىكرد و پيش مىآمد .\r\n( 153 ) منظور ممقانى بزرگ مجتهد معروف بوده است .\r\n( 154 ) تيول نوعى از املاك بود كه از طرف شاه به اشخاص داده مىشد كه ملك او باشد ولى بعد از مشروطه شدن بيشترى از آنها برگشت داده ميشد .\r\n( 155 ) منظورش محمد على ميرزا وليعهد است كه هنوز در تبريز بوده است .\r\n\r\n","description":"","footnote":"","page_name":" 497 ","page_number":509},
  {"content":"\r\n\r\n( 156 ) از اقوام ثقة الاسلام بوده و در سال 1330 در پاىتخت روسيه سفير ايران بود .\r\n( 157 ) معالى يا ابو المعالى پسر عزيز كرده شهيد بوده كه بعد به اروپا براى تحصيل اعزام شد اسم اصلىاش رفيع خان بود .\r\n( 158 ) جعفر آقا شكاك برادر بزرگتر اسماعيل آقا سميتقو معروف بود كه بدستور محمد على ميرزا و بوسيله ما فى كشته شد .\r\n( 159 ) آرزو مىكنم براى شيعه‌هايت .\r\n( 160 ) از اعيان تبريز بود و شغل مهم دربارى داشت و در ششگلان مىنشست\r\n( 161 ) مرآت الكتب ، در هفت جلد از تأليفات ثقة الاسلام شهيد است كه در حد كشف - الظنون حاج خليفه مىباشد و تابحال چاپ نشده است . اميدوارم روزى بچاپ آن نيز اقدام كنم\r\n( 162 ) نوشته‌اند در لحظه آخر كه مخبر السلطنه از تبريز پا به خروج بوده ، به انقلابيون ياد داده بود كه قورخانه دولت را ضبط كنند ، آنها هم كرده بودند و گويا ميانشان آدم نااهل هم وجود داشته است .\r\n( 163 ) عبد الحسين ميرزا فرمانفرما را مىگويد . كه قبلا چند تن از انجمنيان او را قبول نداشته‌اند و او بلاتكليف در تهران مانده بود تا اينكه ميرزا جواد ناطق كه آن ايام در تهران بوده ، اين مشكل را براى فرمانفرما حل مىكند .\r\nتفصيل قضيه در كتاب « سخنگويان سه‌گانه » تأليف اين‌جانب است .\r\n\r\n","description":"","footnote":"","page_name":" 498 ","page_number":510},
  {"content":"\r\n\r\n( 166 ) اصطلاح تهرانيان است كه ميگويند در جزو بيست و نهم فلا امر را بايد در نظر گرفت .\r\n( 167 ) جمله تركى است يعنى او را آرام كن وقتى كه بچه كوچك گريه مىكند مىگويند .\r\n( 168 ) اكنون تو هم راحت مىشوى .\r\n( 169 ) برادر تقى ، تو هم راحت ميشوى يعنى از جوش‌وخروش مىافتى .\r\n( 170 ) منظورش مير تقى چايچى بوده است يا قلنج آقا كه سيدى بوده جوشى .\r\n( 171 ) صمد خان شجاع الدوله قبلا سعد الملك لقب داشته ، بعد از آن‌كه بتهران رفت و با دستور محمد على شاه براى از بين بردن مشروطه مراجعت كرد ، لقب شجاع الدوله را با خود آورد . بنا بتعريف كسروى مردى بوده مدير و كاردان ، نهايت روحا مستبد بوده است .\r\n( 172 ) جغتو و طاطاحو نام دو رودخانه بزرگ است كه از نزديكيهاى قريه‌هاى ليلان و باروق ميگذرد فعلا زرينه‌رود و سيمينه‌رود گفته ميشوند .\r\n( 173 ) نام كنونى ساوجبلاغ كه در آذربايجان ( سووخ بلاغ ) مىگفته‌اند « سنندج » مىباشد .\r\n( 174 ) ولكان بمعنى آتشفشان است\r\n( 175 ) منظورش چند تن از درباريان از قبيل مفاخر الدوله ، امير بهادر ، شاپشال و\r\n\r\n","description":"","footnote":"","page_name":" 499 ","page_number":511},
  {"content":"\r\n\r\nغيره مىباشد\r\n( 176 ) سيد كاظم يزدى از مجتهدين بزرگ بوده . مدير روزنامه هم ابو الضياء موسوم به ( سيد محمد شبسترى ) .\r\n( 177 ) در انجمنى كه زعامتش با ميرزا ابو الحسن آقاى انگجى بوده است ، بنا به نوشته تاريخ مشروطه كتكى كه در استبداد نخورده بود ، در مشروطه خورد . ميرزا آقا بلورى مراقبتش كرده به قفقاز اعزام ميدارد . ابو الضياء مزبور از آنجا نامه‌اى به تقىزاده نوشته كه خواندنى است .\r\n( 178 ) غارت بنه و صندوقخانه فرمانفرما را كه در نامه 38 آمده به تحريك سعد الملك دانسته‌اند نهايت چون فرمانفرما زرنگى كرده پول‌ها را كه از بانك روس استقراض كرده بود بين سواران خود تقسيم نموده بوده است لذا نتوانسته‌اند همه پولها را ببرند .\r\n( 179 ) در تبريز رسم بوده كه همه‌ساله در دهم ذيحجه شترى قربانى مىكردند و تشريفات زيادى داشت از جمله يكى از شاهزادگان معمر موسوم به ذبيح اللّه ميرزا يا شاهزاده قربانى آن‌روز « شاه نيمروز » شناخته ميشد و شتر را گلوگاه مىشكافت ( نحر ) و بدنباله آن تشريفات خاصى انجام ميگرفت .\r\n( 180 ) از رجال مشروطه‌خواه تبريز بوده است ، تاريخ مشروطه مينويسد مخابره اين تلگراف سودمند واقع شد .\r\n( 181 ) اين « اسلاميه » غير از انجمن « اسلاميه مستبده » دوران انقلاب بوده است .\r\n( 182 ) منظورش همان « مرآت الكتب » است\r\n\r\n","description":"","footnote":"","page_name":" 500 ","page_number":512},
  {"content":"\r\n\r\n( 183 ) يحيى اسم اول امامجمعه خوئى است و مستشار الدوله همان « صادق » است .\r\n( 184 ) اشاره به تلگراف « گاو مجسم » حاج ميرزا عبد اللّه مازندرانى بنام يكى از مجتهدين تبريز مىباشد و نظاير آن را صلاح نمىداند و غرض از « سردد » فارسى را تفننا بباب تفعل بردن است .\r\n( 186 ) جمله تركى است ( اين را در يادت نگاه دار » .\r\n( 187 ) قاسمخان امير تومان معروف به « والى » است كه اخيرا درباره شباهت عكس او با عكس اميركبير در روزنامه اطلاعات جنجالى راه افتاده برخى گفتند :\r\nآن نه عكس والى و نه عكس اميركبير است . والى ، در سال 1313 شمسى در تبريز فوت كرد ، مرحوم افتخار دفتر درباره‌اش قصيده مفصلى ساخت كه در روزنامه شاهين تبريز چاپ شد .\r\n( 188 ) تفننا انجمن را « اناجم » جمع بسته است .\r\n( 189 ) خط 6 صفحه 255 بمعنى مشقت روز است .\r\n( 190 ) اين همان هجوم است كه يك روز بعد از خواباندن بيرقهاى تسليم توسط ستار خان ، توسط باقر خان و اهل محل بباغ شده و چنان ناگهانى بوده كه ديك‌هاى پلو و خورشت را جا گذاشته و فرار كرده‌اند .\r\n( 191 ) منظور مجتهدانى كه در اسلاميه مستبده گرد آمده بوده‌اند .\r\n\r\n","description":"","footnote":"","page_name":" 501 ","page_number":513},
  {"content":"\r\n\r\n( 192 ) و كلمه اول « آتش » بمعنى آتش نيست بلكه ( آتشماق ) تيراندازى كردن است اولى تركى است دوم فارسى ( با همديگر تيراندازى بازى كردند ) .\r\n( 193 ) تركى است ( ديك را بازوى لوطيان يا دست لوطيان زيرورو كرد )\r\n( 194 ) فارسى و عربى را مخلوط كرده ، تفننا گفته است « اصلاح شد و غيرممكن بود كه بشود بخاطر تناقضى كه در مسلك‌شان بوده است » .\r\n( 195 ) همان مسجد كبود فعلى است كه در تبريز « گوى مسجد » معروف است و اين غير از مسجد عليشاه است كه معروف به « ارگ » مىباشد .\r\n( 196 ) باقر خان را تاجرباشى روس و ديگران مجبور به اين كار كرده بودند ، فرداى آن‌روز ستار خان نامه‌اى گله‌آميز بوى مينويسد ، او را دوباره به ادامه مبارزه تشويق مىكند « كتاب همرزم ستار خان » ديده شود .\r\n( 197 ) اين‌جا غرض از ( يابو » هم بمعنى اسب است و هم بمعنى شاهسون ، زيرا واژه « يابو » در كتابچه رمز بين مشروطه‌خواهان و نمايندگان مجلس به « شاهسون » گفته مىشده است .\r\n( 198 ) منظور از « حضرات » انقلابيون تبريز است .\r\n( 199 ) فرلداق در تبريز به حقه‌بازى گفته مىشود .\r\n( 200 ) از اينجا معلوم است كه آمدن قشون روس به آذربايجان بنابه دعوت محمد على ميرزا بوده است كه مىگويد ملت آذربايجان از اين شايعات هم بر خود نمىلرزد\r\n\r\n","description":"","footnote":"","page_name":" 502 ","page_number":514},
  {"content":"\r\n\r\n( 201 ) مرخصين از دار الشوراى تهران : امثال تقىزاده ، فرشى ، مولوى و همانند آنها بوده‌اند تفصيل كارهاى اينان را اينجانب در شماره 135 مجله نگين مرادد ماه 2535 آورده‌ام .\r\n( 202 ) شعر تركى است :\r\n اى عشق هرگونه كه ميدانى بسوزان و ويران كن درون مرا * زيرا درون من خانمان يك بىكس بلازده است . \r\n( 203 ) با وجود اظهار تقيه و بىطرفى در اكثر نامه‌ها باز معلوم مىشود دست‌اندر كار مشروطه است و بهرطريق كه ممكن شود از كمك مضايقه نمىنمايد و اين ، معنى « سائس » بودن او را مىرساند .\r\n* * * توضيح درباره سند « گوهر گرانبها » سطر 14 صفحه 298 : مرحوم عبد الرحيم شباهنگ ( هندىزاده ) كه از آزاديخواهان صدر مشروطيت بود و بعد دخترش را به مرحوم داور شوهر داد . او با وجود داشتن سه فرزند ذكور ، اواخر عمرش را در خانه على اصغر اميرانى مدير مجله « خواندنيها » بسر برد كه او را مثل يكى از فرزندان خود بلكه بهتر از آنها مىدانست و اين دانستن دلايلى دارد كه جاى آن اينجا نيست ، در نامه‌اى به آقاى دكتر شفيع امين نماينده سابق مجلس مىنويسد : دوران عمرم سپرى شده و از 95 سال گذشته و نزديك است كه ديگر دست از كوشش بردارم و جانانه جان بجان سپار بسپارم . هزاران شكر كه از ملك و مال چيزى ندارم كه بحسرت بگذارم و بروم .\r\nتنها چيزىكه مرا دلواپس ميدارد ، يك گوهر گرانبها و يك سند زنده و ناطق مشروطيت ايران است كه بيك صورت حيرت‌آور و معجزه‌آسا بىاطلاع من و بىقصد و اقدام من بىخبرانه نزد حقير مانده و تقريبا 45 سال خبر از آن نداشتم و از قضا در طول اينمدت دو سه مرتبه مسافرت و نقل‌مكان و غيره\r\n\r\n","description":"","footnote":"","page_name":" 503 ","page_number":515},
  {"content":"\r\n\r\nتمام اوراق و يادداشتهاى خود را ، از نظر گذرانده و غيرلازم را پاره كرده و ابدا اين سند را نميديدم .\r\nتقريبا ده سال پيش در اثر يادآورى شخصى بيادم آمد كه چنين چيزى در دورهء قيام « انجمن سعادت ايرانيان اسلامبول » بوده ولى نمىدانم چه شده كه دوباره فراموش كردم .\r\nدر سال 1338 شمسى باز آن شخص را ديدم و باز يادآورى نمود كه مراجعه به اوراق مضبوطه نمودم ، خوشبختانه پيدا شد . اينك فكر ميكنم « اين گوهر گرانبها » كه از نقطه‌نظر ديانت در تاريخ مشروطيت هم‌وزن و هم‌ترازو ندارد مال من نيست مال ملت ايران است و دست قضا و قدر آن را 55 سال يا بيشتر ميان اوراق من به شكل امانت پنهان كرده و اكنون اوضاع و احوال روى زمين چنان ايجاب مىكند كه اين سند دست ملت ايران باشد لذا براى تقديم آن تصميم قطعى گرفتم .\r\nالبته چون زادگاه من آذربايجان است ( تبريز ) و بايد بتوسط يكى از نمايندگان آن استان به مجلس شوراى ملى فرستاده شود ، لذا از قرآن مجيد استخاره كردم كه توسط جنابعالى به انجمن آذربايجان بفرستم طبق آيهء شريفه كه راه داد و آن آيه ضميمه اين نامه است ميفرستم .\r\nحكم الهى اينطور صادر شد كه عمل كن ولى صريحا بنويس كه اين كارمزدى ندارد . عبد الرحيم شباهنگ\r\n( 204 ) غرض از مهمانان ، قشون خود آمده روسيه تزارى بود كه طبق تلگراف سر جورج باركلى به سر ادوارد گرى طى شماره 72 مورخ دهم آوريل 1909 كه بين انگليس و روسيه موافقت شده بود كه قشون آنها به آذربايجان وارد شود و نيروى دريائى اينها به بوشهر وارد گردد : مىنويسد : علاقه هردو دولت متبوعه ما اين است كه هراقدامى كه مىشود ، كاملا بايد منحصر به گنسولگرىهاى\r\n\r\n","description":"","footnote":"","page_name":" 504 ","page_number":516},
  {"content":"\r\n\r\nبريتانيا و روسيه باشد ، آيا اجازه دارم اين موضوع را به سر گنسول روس كه روابطى بسيار نيكو با وى دارم بگويم ؟ . . » .\r\n( 205 ) تراى ، همان ترات نماينده سياسى انگليس است كه در موقع ورود قشون مليون بتهران با سران سپاه فاتح تهران در تماس دائم بوده است .\r\n( 206 ) منظور مخبر السلطنه است يا فرمانفرما كه انجمن و انقلابيون موافق آمدن او براى بار دوم به تبريز نبودند .\r\n( 207 ) در اينجا « مهمان » را كه واژه فارسى است بجاى « ضيف » به كار گرفته و با عربى مخلوط كرده است : مهمان در جاى خود ثابت است و زايل‌شدنى نيست .\r\n( 208 ) با كمال تأسف آرزو مىكند ، كاش ايران نيز سرگردگانى چون انور بيك - زيابيك - محمود شوكت پاشا ميداشت و اردوئى چون اردوى « سلاميك » تركها . . ،\r\n( 209 ) از بلوكات نزديك تبريز است\r\n( 210 ) اين چهار نفر از رجال تبريز بوده‌اند كه هر چهار در انقلابات مشروطه ، بطور محرمانه به آزادى خدمت مىكرده‌اند . .\r\n( 211 ) تا اواخر مشروطه آذربايجان و ساير استان‌هاى بزرگ را « مملكت » مينوشتند و ايران را « ممالك محروسه » مىگفتند .\r\n( 212 ) سردار اسعد بختيارى جزو فاتحين تهران بوده است مثل سپهدار تنكابنى يپرم خان ارمنى و سردار محيى رشتى .\r\n( 213 ) منظور پدر سردار ماكوئى است كه او هم « اقبال السلطنه » لقب داشته ميخواهد\r\n\r\n","description":"","footnote":"","page_name":" 505 ","page_number":517},
  {"content":"\r\n\r\nاو را تحريك كند و نيروى مادى و معنوى وى را مورد استفاده آذربايجان قرار دهد .\r\n( 214 ) معلوم مىشود در گذشته به اصالت و قدمت خانواده ارج مينهاده‌اند ، مثلى رايج بود كه مىگفتند « فلانى سر سفره باباش نان خورده » و بىريشه‌گى را نمىپسنديده‌اند .\r\n( 215 ) منظورش حاج ميرزا آقا بلورى بعدى است كه در جنگ مشروطه‌خواهى بدست قشون رحيمخان اسير شده بود ، بدين‌طريق نجات يافته ، اگرچه تاريخ مشروطه طور ديگر مىنويسد . اما صحيحش اين است ، عجب است كه رحيم خان بدست همين بلورى در تبريز كشته شد او تا قبل از شهريور 1320 نيز حيات داشت و بحكومت شهرستان‌ها منصوب مىشد ، مثل بندرعباس و غيره ، رويهمرفته مرد لايق و كاردان بود .\r\n( 216 ) منظورش همسر محمد على شاه و ملكه وقت ايران است .\r\n( 217 ) منظورش احمد ميرزا و محمد حسن ميرزا مىباشد .\r\n( 218 ) ام الخاقان مادر محمد على شاه بوده است كه ناطقين تبريز محمد على شاه را ( ام الخاقانين اوغلى ) خطاب مىكردند يعنى پسر مادرش .\r\n( 219 ) اگر آباد شد بلبلش هستم و اگر خراب شد جغدش مىباشم .\r\n( 220 ) صفحه 404 - خط 2 - اختلاف شديدى بين دموكراتها با ثقة الاسلام وجود داشته و حتى رجب سرابى را تحريك كرده بودند كه او را ترور كند كه قبول نكرد و خودش رفت ماجرا را به ثقة الاسلام خبر داد .\r\n* * * سپاس مضاعف و سند تاريخى جديد از اين جهت سپاس مىگزارم كه چه اين كتاب و چه كتاب « زندگينامه شهيد\r\n\r\n","description":"","footnote":"","page_name":" 506 ","page_number":518},
  {"content":"\r\n\r\nنيكنام ثقة الاسلام » تأليف اينجانب ، مرهون همراهى چند تن از افراد بهياد خاندان ثقة الاسلامىها است كه اول حضرت آيت الله حاج ميرزا عبد اللّه ثقة الاسلامى را نام مىبرم ، دوم بانوى دانشمند و ترزبان خانم امير حاجبى خواهرزاده ثقة الاسلام شهيد را سوم سركار بهجت خانم همسر مرحوم ميرزا موسى آقا نماينده اسبق مجلس شوراى ملى را و چهارم آقاى على ثقة الاسلامى نوه پسرى شهيد را كه اين چهار تن با گشاده‌روئى و صميميت ، آنچه سند و عكس در تصرف داشتند ، در اختيار من گذاشتند . .\r\nالبته اينجانب مدعى آن نيستم كه كليهء اسناد همين‌ها است كه من دارم ؛ زيرا بسا از اطلاعات و اسناد همراه كسانى كه اين جهان را بدرود گفته‌اند از بين رفته است ، بمانند خاطرات روزانه مرحوم ميرزا اسد الله ضميرى محرر محرم شهيد ، يا مثل اسناد و اوراق متفرق در زندان آرشيو اين و آن‌كه نه خود خورند و نه كس دهند . آنچنانكه دو ماه قبل ، از يك خانواده قديمى اسنادى بمعرض فروش گذارده شد و فورى هم به فروش رفت . چون صاحب آن‌ها با وجود عدم انفكاك از آن‌ها اجازه مطالعه اجمالى را به من داده بود ، در ميان آنها يك فقره تلگراف رمز مفصل ( كشف‌شده ) را ديدم كه ثقة الاسلام به مستشار الدوله صادق مخابره كرده و در آن مطالب مهمى در حق تقىزاده ذكر كرده بود كه از نظر شناسائى تقىزاده اهميت بسزائى داشت و همچنين نامه‌اى از ضياء العلماء بود كه در آخرين شب عمرش به بصير السلطنه نوشته و گفته بود :\r\n« امشب آخرين شب عمر ماست و من در بين اين جمع اسير دلم به حال دائى پيرم مىسوزد كه هيچ گناهى ندارد و فقط بدنبال من آمده تا چگونگى را بخواهرش خبر ببرد ، اما او را نيز گرفته‌اند و رها نمىكنند ، يقينا فردا باتفاق ما بدار خواهند آويخت . اما ديگر چيزى را كه مىخواستم بنويسم\r\n\r\n","description":"","footnote":"","page_name":" 507 ","page_number":519},
  {"content":"\r\n\r\nو نمىتوانم و شايد ديگران نيز نتوانند ، تجسم عظمت استقامت فوق قهرمانى حضرت آقا [ ثقة الاسلام . م 
  ] در مقابل ميللر قونسول روس بود كه براى بيان كم‌وكيف آن لغات ، و عباراتى در فرهنگ موجود نيست مگر آنكه ملائك آسمان كه شاهد عادل بودند بتوانند بيان كنند ، كاش ميديديد كه آقا چه بزرگى و پهلوانى از خود نشان داد . . » شايد نظير اين اسناد در جاهاى ديگر هم باشد كه بىفكرى دارندگان‌شان مانع از ارائه آنها است .\r\n* * * پايان تعليقات و توضيح دربارهء آن : تعليقات را براى آن افزوديم كه بتوانيم براى برخى از مطالب كتاب توضيحات بيشترى بدهيم و نياز به توضيحات زيرصفحه‌اى نداشته باشيم .\r\nو در بعضى كتب اين عمل انجام شده و اختصاص به اين كتاب ندارد ؛ زيرا تعليق در لغت بمعنى آويختن چيزى بر چيز ديگر است ، شهريار مىگويد\r\n « خيال رفتگان شب تا سحر در جانم آويزد * خدايا اين شب آويزان چه ميخواهند از جانم » \r\nو جمع تعليق را تعليقات گفته‌اند و از روى قاعدهء قياسى بجاى آن « آويزاك » را ميتوان به كار برد ، چونانكه « آموزاك » به كار رفته است .\r\nچون يكى از قدما در حاشيهء كتابى نوشته است كه : مرحوم معتمد الدولهء فرهاد ميرزا براى پارهء از نامه‌هاى مغلق خود آويزه مىبست ، همچون آن نامهء پرمايه‌اى كه در خصوص عروسى نصرت الدوله فيروز ميرزا\r\n\r\n","description":"","footnote":"","page_name":" 508 ","page_number":520},
  {"content":"\r\n\r\nدر حكومت آذربايجان نوشته است . از اين‌روى يكى از فضلاى علاقه‌مند به واژه‌هاى فارسى پيشنهاد مىكرد كه بعد از اين بجاى « تعليق » آويزه و بعوض « تعليقات » آويزاك بنويسيم ، چنان كه در قبال « حاشيه » فراويز قابل استفاده است .\r\nبا اين تفصيل اينجانب جرئت اين تعويض را در خود نديده و فقط به معرفى آن لغات جانشين اكتفا كردم .\r\nنصرت اللّه فتحى\r\n\r\n","description":"","footnote":"","page_name":" 509 ","page_number":521},
  {"content":"\r\n . \r\n","description":"","footnote":"","page_name":" 510 ","page_number":522},
  {"content":"\r\n\r\nدر روز عاشوراى محرم 1330 كه ثقة الاسلام را به دار شهادت كشيدند ، اين چند فقره لوازم همراهش بوده و اينك بعد از ده ماه و نيم اشياء مزبور را كنسولگرى روس بوسيله كارگذارى كه شير خوابيده و بىشمشير و تاجى روى هوا در فراز نامه ديده مىشود به بازماندگان پس ميفرستند .\r\nبديهى است آن مدت و 66 سال بعد از آن ، هرچه دست‌هاى خود را شسته‌اند تا آثار خون پاك شود ، نشده است و بعد از اين نيز نخواهد شد .\r\n\r\n","description":"","footnote":"","page_name":" 511 ","page_number":523},
  {"content":"\r\n\r\n\r\nفهرست نامها\r\n\r\nآ\r\nآصف الديوان - 488\r\nآقا بالا ( خيابانى ) 76\r\nآقا خان ( شيطان‌آبادى ) 246\r\nآواك خان ( ارمنى ) 92\r\nآوان خان ( ارمنى ) 119\r\n\r\nالف\r\nابراهيم ( ميرزا ) 75 -\r\nابراهيم ( حاجى ) 71\r\nابراهيم ( حاج - صراف ) 58 - 87 - 80 - 82 - 86 - 94 - 205\r\nابو ذر 382 - 383\r\nابو جهل 43 -\r\nابو الحسن خان ( ثقة الاسلامى ) 346 - 365\r\nابو الضياء 500\r\nابو الفتح خان 245\r\nاتابك ( امين السلطان - صدر اعظم ) 55 - 211 - 377\r\nاجلال الملك 23 - 24 - 58 - 59 - 67 - 69 - 70 - 74 77 - 104 - 108 - 126 - 132 - 146 - 155 206 - 130 - 231 - 234 - 236 - 238 248 - 292 - 332 - 343 - 357\r\nاحتشام لشگر ( عبد اللّه خان )\r\n\r\n","description":"","footnote":"","page_name":" 512 ","page_number":524},
  {"content":"\r\n\r\n109\r\nاحتشام السلطنه ( محمود خان ) 181\r\nاحمد ( حاج - نقاش ) 52 -\r\nاحمد بيك ( قره‌داغى ) 89 -\r\nاحمد قزوينى ( ميرزا ) 136 - 154 - 247 - 280 - 323 -\r\nاحمد ( حاج - ملا ) 23 -\r\nاسد اللّه ( ميرزا - واعظ ) 32 - 33 - 185 -\r\nاستاد شاگرد ( مسجد ) 14 -\r\nاسد الله - ( سيد - قزوينى ) 206\r\nاسد ( قره‌داغى ) 55\r\nاسد الله ( حاج - يزدى ) 83\r\nاستيونس ( وكيل روس ) 91 -\r\nاسعد السلطان ( اسد نظام ) 185 - 205 -\r\nاسحق خان ( كارگذار ) 144 -\r\nاسمعيل ( مشدى ) 248\r\nاسمعيل آقا سميتقو 498\r\nاعتضاد الممالك 24 - 131 - 218\r\nاعتماد الدوله 70 - 88\r\nاعتماد دفتر 377\r\nاعظام الممالك ( فراش‌باشى ) 149 - 151\r\nاعجاز حسين 189 - 191\r\nاعزاز لشگر 314\r\nافتخار دفتر 501\r\nاقبال السلطنه ( ماكوئى ) 94 - 305 - 307 - 316 - 318 - 505\r\nاقبال السلطان 194\r\nاقبال لشگر 103 - 104 - 110 - 228 - 313 - 314 337 - 343\r\nاكرام السلطان 55\r\nامام جمعه ( حاج ميرزا عبد الكريم ) 13 - 14 - 15 - 16 - 17 - 21 - 26 - 27 - 29 - 31 - 39 - 70 - 76 - 95 - 96 - 123 125 - 127 - 157 - 174 - 175 - 179 - 183 - 184 - 186 - 243 - 485 -\r\nامام جمعه خوئى 66 - 329 - 501\r\nامام قلى ميرزا ( شاهزاده ) 38 - 65 - 178 - 218 - 224 -\r\nامير حشمت ( نيسارى ) 10 - 161 - 162 -\r\n\r\n","description":"","footnote":"","page_name":" 513 ","page_number":525},
  {"content":"\r\n\r\nاميرانى ( على اصغر ) 503\r\nامير بهادر جنگ 329 - 490 - 499 -\r\nامير تومان ( قاسمخان ) 90 - 123 - 124 - 245 - 488 - 501\r\nامير تومان ( محمد خان ) 151\r\nامير حاجبى ( بانو ) 269 - 271 - 507\r\nامير معزز 142 - 149 - 242\r\nام المؤمنين 327\r\nام الخاقان 328 - 506\r\nامين التجار ( حاجى ) 43 - 56 - 77 - 78 - 157 - 342 -\r\nامين الدوله 173\r\nانور بيك 305 - 505\r\nاهرابى ( محمد ) 62 - 123 -\r\nاهرابى ( كربلائى - محمد ) 102\r\nاهرابى ( حاج - محمد على ) 102 -\r\nايت خليل 70 - 111\r\nايوز على اسكوئى 117 - 118\r\n\r\nپ\r\nپاختانوف 147\r\nپسر حاجى شمس 329\r\nپطر كبير 430\r\nپطروف 433\r\nپيش‌نماز سلماسى ( حاجى ) 140\r\n\r\nب\r\nبادامچى ( حاج - محمد على ) 343 -\r\nباسگرويل ( آمريكائى ) 140\r\nبصير السلطنه 74 - 77 - 104 - 228 - 388 - 485 - 507\r\nباقروف 219\r\nباقر خان ( سالار ملى ) 73 - 81 - 82 - 85 - 86 - 134 137 - 140 - 141 - 150 - 154 - 252 257 - 258 - 271 - 280 - 332 - 340 341 - 354 - 358 - 359 - 487 - 496 - 501 - 502\r\nبايزيد آقا 225\r\nبديع الزمان ( حريرى ) 302 -\r\n\r\n","description":"","footnote":"","page_name":" 514 ","page_number":526},
  {"content":"\r\n\r\nبنان السلطنه 26\r\nبهجت السلطنه 186 -\r\nبهجت خانم 507\r\nبيوك آقا 50 -\r\n\r\nت\r\nتاجرباشى ( حاج - ميرزا - محمود ) 183\r\nتراى ( ترات ) 304\r\nتربيت ( محمد عليخان ) 69 - 74 - 92 - 489\r\nتقىزاده ( سيد حسن ) 81 - 133 - 134 - 137 - 138 - 139 141 - 147 - 154 - 216 - 217 - 292 328 - 332 - 349 - 410 - 412 - 495 - 503 - 507\r\nتقى اوف 104 -\r\nتقى آقا ( حاج - ميرزا ) 246\r\nتقى ( چايچى ) 52 - 58 - 60 - 64 - 65 - 103 - 244 - 499\r\nتقى صدر ( ميرزا ) 90\r\n\r\nث\r\nثقة الدوله 178 - 206 -\r\nثقة السلطنه 248\r\nثقة الملك 343\r\nثقة الاسلامى ( حاج ميرزا عبد اللّه ) 507\r\n\r\nج\r\nچارل صاحب ( نايب قنسول ) 148\r\nچنگيز 434\r\nجعفر احمد 382\r\nجليل ( حاج - مرندى ) 36 - 49 - 105 - 256 - 490\r\nجليل ميرزا 120\r\nجلالى ( ايل ) 285 - 307\r\nجليل حكم‌آبادى 332 -\r\nجناب ( حاج ) 71\r\nجواد آقا ( حاج - ميرزا ) 79 - 142 - 177 - 259\r\nجوهرى طنطاوى 381\r\n\r\nح\r\nحاج على ( قره‌داغى ) 19 - 21\r\n\r\n","description":"","footnote":"","page_name":" 515 ","page_number":527},
  {"content":"\r\n\r\nحاج مهدى ( كوزه‌كنانى ) 19 - 103\r\nحاجى آقا ( مشدى ) 103\r\nحاج آقا ( حاج - ميرزا - ميلانى ) 141 - 151 - 152 - 153 - 342 - 446 - 451 452\r\nحاج حسين آقا معمار 142\r\nحامد حسين 190 - 191\r\nحاج ميرزا حسين تهرانى 134 - 268 - 276\r\nحريرى ( كربلاى على ) 175\r\nحر عاملى - حمزه 382 - 388\r\nحاج خان‌دائى 356\r\nحاج حسين ( اروميه‌چى ) 118 - 133 - 136\r\nحسام السلطنه 230\r\nحسن ( حاج - ميرزا - ميلانى ) 42 -\r\nحسن آقا ( تاجرباشى ) 66 - 148 - 161\r\nحسن نايب 76 - 108 - 142\r\nحسن ( دلى ) 135\r\nحسين پاشا خان ( يورتچى ) 89 - 99\r\nحسين خان ( ميرزا - مستوفى ) 96\r\nحسين قصاب 106 - 107\r\nحسين معمار ( كربلائى ) 120 - 122\r\nحسين ( مشدى ) 125\r\nحسين خان باغبان 125 - 127 - 494 -\r\nحسين حكم‌آبادى 332\r\nحسينقلى خان ( نواب ) 329\r\nحسينقلى ( شيخ - واعظ ) 343\r\nحسينقلى ( حاج - ميرزا ) 181\r\nحشمت الدوله 127 - 291 - 292 - 328 - 446 - 448 449 - 450 - 452\r\nحق‌وردى ( شجاعى ) 105\r\nحكم‌آبادى ( حاج - محمود ) 155 - 300 - 331 - 332 - 348\r\nحكم‌آبادى ( يوسف ) 155 - 300 - 331 - 332 - 348\r\nحميدى ( صاحب مقامات ) 302\r\n\r\n","description":"","footnote":"","page_name":" 516 ","page_number":528},
  {"content":"\r\n\r\nحيدر عمو اوغلى 486\r\nحيدر ( لوطى ) 83 - 252 -\r\n\r\nخ\r\nخازن لشگر 46\r\nخادم‌باشى 219 - 309\r\nخامنه‌اى ( سيد محمد ) 343 -\r\nخانقزى ( بانو ) 124\r\nختائى ( حاج حسن ) 161\r\nختائى ( مشدى - حاج آقا ) 161\r\nخراسانى ( آيت الله ) 159 - 284 - 296 - 298 - 299\r\nخطائى ( حاج حسين ) 343\r\nخسروشاهى ( حاج - سيد احمد ) 42 - 50\r\nخيابانى ( شيخ محمد ) 104 - 112 - 154 - 359 - 485 - 491\r\nخيابانى ( حاج على ) 103 - 323\r\nخيام ( مشهدى - عباسغلى ) 350\r\nخواجه ذكريا ( تاجرباشى ) 15 - 148\r\n\r\nد\r\nداود آقا ( ميرزا ) 50 - 71 - 194 - 246 - 247 - 259\r\nدايه اوغلى ( نايب حسن ) 89\r\nدبير همايون ( ميرزا عليخان ) 269 - 270\r\n\r\nر\r\nرجب سرابى 506\r\nرحيمخان ( سردار نصرت چلبيانلو ) 24 - 26 - 54 - 55 - 78 - 80 - 84 - 87 88 - 90 - 91 - 93 - 94 - 95 - 96 - 98 102 - 112 - 114 - 115 - 117 - 118 126 - 128 - 138 - 140 - 145 - 242 252 - 257 - 258 - 295 - 320 - 321 323 - 325 - 331 - 336 - 347 - 489 - 506\r\nرحيم ( حاج - بادكوجه‌چى ) 70 - 343 -\r\nرحيم آقا قزوينى ( حاج ) 343 -\r\nرسول صدقيانى ( حاج ) 343 -\r\nرستوم 495\r\nرشيد الملك ( سردار رشيد ) 54 - 70 - 73 - 77 - 100 - 102 - 103 240 - 309 - 347 - 490\r\nرضى ( سيد ) 127\r\nرضا خان ( حاج ) 175\r\n\r\n","description":"","footnote":"","page_name":" 517 ","page_number":529},
  {"content":"\r\n\r\nرضا خان ( حاج ) 175\r\nرضا دهخوارقانى ( شيخ ) 344\r\nرضازاده ( حسين ) 349\r\nرضا قليخان مرندى 323\r\nرضا قلى ميرزا ( افشار ) 430\r\nرفيع الدوله 70 - 111 - 124 - 165 - 313\r\nرفيع ( ابو المعالى ) 177 - 346 - 363 - 364 - 498\r\nرفيعخان ( حاج - ميرزا ) 57 - 58 - 59 - 89 - 91 126 - 128 - 228 - 229\r\n\r\nز\r\nزينت الدوله ( خانم ) 133\r\nزهرابيان 255\r\nزيابيك 305 - 505\r\n\r\nس\r\nسالار عشاير قره‌داغى 347\r\nسالار عشاير ( عبد اللّه خان ) 488\r\nساعد الملك 26 - 174\r\nسالار فاتح - 490 -\r\nسالار ارفع 117 - 126 - 492\r\nسامخان قره‌داغى 340\r\nسپهدار ( تنكابنى ) 105 - 107 - 108 - 117 - 119 - 123 - 266 - 283 - 288 - 311 - 312 - 318 - 328 - 490 - 505\r\nستار خان ( سردار ملى ) 7 - 73 - 77 - 80 - 81 - 82 - 83 - 84 - 85 - 86 - 87 - 88 - 89 - 90 - 96 - 99 - 100 - 102 - 106 - 112 - 127 - 128 - 129 - 132 - 134 - 137 - 139 - 140 - 141 - 147 - 150 - 154 - 155 - 229 - 252 - 253 - 257 - 258 - 265 - 271 - 332 - 339 - 340 - 341 - 347 - 353 - 354 - 357 - 358 - 487 - 489 - 494 496 - 501 - 502\r\nسدراك ارمنى 139 - 495\r\nسردار منصور 328\r\nسردار همايون 350\r\nسردار جنگ 149\r\nسردار اسعد 148 - 314 - 318 - 328 - 352 - 505\r\nسردار بهادر 352\r\n\r\n","description":"","footnote":"","page_name":" 518 ","page_number":530},
  {"content":"\r\n\r\nسرمدى ( ابراهيم ) 486\r\nسردار معتضد 339\r\nسعد السلطنه 174\r\nسعد الدوله 42 - 146 - 180 - 198 - 302 - 450\r\nسعيد اردوبادى 487\r\nسعيد سلماسى 78 - 486 - 487\r\nسعد السلطان ( غلامعلى خان ) 181 - 186\r\nسلطان احمد شاه 21 - 506\r\nسليمانخان ( چاردولى ) 132\r\nسليمانخان ( مرندى ) 119\r\nسهام الدوله 87\r\nسيف الشريعه 11 - 13 -\r\nسيد عبد الله بهبهانى 72 - 75 - 86 - 195 - 235\r\nسيد محمد طباطبائى 75 - 76 - 195\r\nسيد حسين خان عدالت 104 - 112\r\nسيف السادات 93\r\nسيفى بنابى ( حاج ) 132\r\nسيد معين 136\r\nسيد ما شاء الله 104\r\nسيد المحققين ( حاج ) 133 - 135 - 141 - 144 - 149 - 151 152 - 153 - 154 - 162 - 280 - 446 451 - 452\r\n\r\nش\r\nشاپشال 499\r\nشباهنگ ( هندىزاده ) 298 - 503\r\nشاه سلطان حسين 430\r\nشجاع الدوله سعيد الملك ( صمد خان ) 132 - 133 - 135 - 136 - 139 - 140 151 - 152 - 153 - 157 - 160 - 164 220 - 224 - 284 - 289 - 290 - 304 321 - 331 - 333 - 337 - 339 - 494 496 - 499\r\nشجاع الملكى ( حاج على اصغر ) 83 - 487\r\nشجاع نظام مرندى 77 - 94 - 96 - 104 - 108 - 109 - 114 115 - 117 - 118 - 120 - 122 - 123 124 - 126 - 128 - 129 - 485\r\nشريف العلماء 77 - 78\r\nشريف‌زاده ( سيد حسن ) 77 - 78 - 106 - 107 - 486\r\nشعاع السلطنه - 450\r\nشفيع امين ( دكتر ) 298 - 503\r\n\r\n","description":"","footnote":"","page_name":" 519 ","page_number":531},
  {"content":"\r\n\r\nشفيع آقا ( حاج ميرزا ) 120 - 319\r\nشفق ( رضازاده ) 169 - 383 - 410\r\nشكوهى مراغه‌اى 303\r\nشكويى ( حاج محمد رضا ) 323\r\nشكاك ( جعفر آقا ) 177 - 498\r\nشوكت پاشا ( محمود ) 305 - 505\r\nشيخ سليم 11 - 16 - 19 - 36 - 39 - 48 - 49 - 55 63 - 64 - 65 - 71 - 72 - 77 - 81 - 162 196 - 204 - 205 - 206 - 244 - 247 342\r\nشيخ فضل الله نورى 25\r\nشيخ الاسلام ( تقى ) 72\r\nشيخ الاسلام ( حاج ميرزا رضا ) 157 - 246\r\nشيخ الاسلام ( عبد الامير ) 82\r\nشيخ على اصغر ليلاوائى 103 - 126 - 244 - 490\r\nشيخ اسمعيل هشترودى 108 - 247 - 323 - 490 - 491\r\nشيخ حسن 110\r\nشيخ جلال نهاوندى 136\r\nشيخ ( حاجى ) 210\r\nشيخ محمد سرخابى 142\r\nشيخ اسماعيل محلاتى 242\r\nشيخ محمد على قصاب 106\r\n\r\nص\r\nصاحب‌جمع 46 - 142 - 495\r\nصاحب نسق 308\r\nصادق آقا ( حاج - ميرزا - مجتهد ) 23 - 30 - 32 - 52 - 92 - 93 95 - 176 - 183 - 191 - 204\r\nصادق تاه‌باز ( حاج ميرزا ) 247\r\nصارم السلطان 54\r\nصادق الملك 158\r\nصادقى ( ابو الحسن ) 486\r\nصارم السلطنه 99 - 238 - 259 - 309 - 314\r\n\r\n","description":"","footnote":"","page_name":" 520 ","page_number":532},
  {"content":"\r\n\r\nصارم الدوله 286\r\nصارم نظام 238 - 240\r\nصاغرچى ( على ) 160\r\nصدر الاشراف ( ميرزا ابو الحسن ) 157 - 160\r\nصدر السلطنه 377\r\nصديق اعلم ( دكترى ) 5\r\nصديق الملك 377\r\nصديقه طاهره 79\r\nصدقيانى ( حاج رسول ) 83\r\nصديق حضرت 329\r\nصدقيانى ( رحيم ) 359\r\nصفر على ( حاج ) 11 - 13 - 14 - 40\r\nصمد ( خياط ) 52 - 55 - 60 - 61\r\nصمصام همايون 75 - 96\r\nصمصام السلطنه 304 - 306\r\nصنيع الدوله 329\r\n\r\nض\r\nضرغام السلطان 56\r\nضرغام نظام قره‌داغى 112\r\nضميرى ( ميرزا - اسد الله ) 150 - 507\r\nضياء الدوله ( امان الله ميرزا - جهانبانى ) 162 - 163 - 164 - 496\r\nضياء العلماء - 507\r\n\r\nط\r\nطالب اوف 169 - 234 - 262\r\nطاهر پاشا 236\r\nطباطبائى ( حسين ) 349\r\nطباطبائى ( ميرزا على آقا ) 179 - 180\r\n\r\nظ\r\nظفر السلطنه ( بيكلربيكى ) 270\r\nظل السلطان 75\r\nظهير الدوله 75\r\n\r\n","description":"","footnote":"","page_name":" 521 ","page_number":533},
  {"content":"\r\n\r\nظهير الممالك 91 - 98 - 258 - 489\r\nظهير همايون ( على اصغر خان ) 144\r\n\r\nع\r\nعبد الرحيم ( ميرزا - خلخالى ) 51 - 63 51 - 63 -\r\nعباس ( حضرت ) 82\r\nعباسعلى ( علاف ) 83\r\nعباسعلى ( چرندابى ) 106\r\nعباسعلى 104 - 107\r\nعبد العلى طباطبائى 190\r\nعباس ميرزا ( نايب السلطنه ) 298\r\nعباس ميرزا ( مخاطب الدوله ) 146\r\nعبد العظيم ( مير - خباز ) 269\r\nعبد الله بيك 110\r\nعبد الحسين ( شيخ ) 237\r\nعبد الله ( مازندرانى - مجتهد ) 298 - 299 - 501\r\nعبد الله ( حاجى ) 324\r\nعتبى 9 - 170\r\nعبد الملك ( حاج ) 15 - 26 - 66 - 67 - 146 - 205 - 486\r\nعدالت ( حسين خان ) 489\r\nعزت الله خان قره‌داغى 116\r\nعزت الله خان ماكوئى 114 - 275 - 306 - 307\r\nعسگر اوف 229\r\nعسگر ( نايب - دواتگر ) 76 - 104 - 120 - 123 - 178 - 229 256\r\nعضد الملك ( نايب السلطنه ) 322 - 324 - 327\r\nعلى مسيو 52 - 60 - 63 - 64 - 87 - 352\r\nعلى ( ميرزا - واعظ ) 49\r\nعلى ( حضرت امير ) 170\r\nعلى قلى خان ( محرر ) 64\r\nعلى ( حاج - دوافروش ) 139\r\nعلى اكبر خان ( ميرزا - منشى ) 104\r\n\r\n","description":"","footnote":"","page_name":" 522 ","page_number":534},
  {"content":"\r\n\r\nعليخان ( ارشد الدوله ) 139 - 494\r\nعلى ثقة الاسلامى 507\r\nعليخان مباشر ( حاج ) 307\r\nعلاء الدوله ( اميرنظام دوم ) 181\r\nعليرضا خان ( امير تومان ) 352\r\nعليمحمد خان ( تربيت ) 329\r\nعليخان حاكم ارومى 308\r\nعلى خان ( محمد خانلو ) 336\r\nعليشاه 501\r\nعماد الاسلام 125\r\nعماد الحكماء 329\r\nعين الدوله ( شاهزاده - حضرت اقدس - حضرت و الا ) 99 - 102 - 105 - 106 - 107 - 108 111 - 115 - 117 - 118 - 122 - 323 127 - 128 - 133 - 134 - 137 - 138 139 - 141 - 142 - 144 - 145 - 146 147 - 148 - 149 - 150 - 151 - 152 153 - 168 - 255 - 259 - 263 - 264 266 - 269 - 271 - 272 - 280 - 282 283 - 284 - 286 - 287 - 288 - 289 290 - 291 - 292 - 317 - 321 - 331 333 - 337 - 401 - 448 - 450 - 451\r\n\r\nغ\r\nغفار خان ( ميرزا - زنورى ) 60 - 81 -\r\nغفار ( مير ) 81\r\nغفار آقا ( ميرزا - مجتهد ) 244\r\nغلام‌باشى 118\r\nغنىزاده ( محمود ) 486\r\n\r\nف\r\nفتح الله سلطان 26 - 339 -\r\nفتح الله آسيابان 139\r\nفرشى ( حاج ميرزا آقا ) 19 - 118 - 182 - 188 - 196 - 355 - 358 360 - 374 - 487 - 503 - 494 - 500\r\nفرامرز خان ( حاج ) 56 - 65\r\nفرمانفرما ( شازاده ) 65 - 145 - 153 - 155 - 168 - 198 - 200 201 - 206 - 207 - 220 - 225 - 228 - 230 232 - 234 - 235 - 236 - 238 - 300 338 - 369 - 450 - 498 - 505\r\nفرهاد ميرزا معتمد الدوله 170\r\nفضلعلى آقا ( ميرزا ) 37 - 59 - 93 - 168 - 240 - 258 - 490 - 503\r\nفضل الله ( شيخ خوئى ) 187\r\n\r\n","description":"","footnote":"","page_name":" 523 ","page_number":535},
  {"content":"\r\n\r\n\r\nق\r\nقائم‌مقام فراهانى 165 - 169 - 170 - 201\r\nقاسم ( ميرزا ) 48\r\nقاسمخان ( رئيس نظام ) 65\r\nقاسم ( حاج - اردبيلى ) 56 - 57 - 58 - 59 - 193 - 199 - 201 - 205\r\nقاسم ( سيد ) 387\r\nقاسمى ( ابو الفضل ) 490\r\nقاضى ( حاج ميرزا مهدى ) 59 - 106\r\nقربان ( حاج مير ) 93 - 487\r\nقلعه وانباشى 52 - 60 - 130 - 131 - 132 - 403 - 494\r\nقوام ( مير ) 93 - 123\r\nقولاغى كسيك ( عسگر ) 233\r\n\r\nك\r\nكارنگ ( عبد العلى ) 168 - 300\r\nكاظم ( سيد - خلخالى ) 79 - 110 - 123 - 127\r\nكاظم ( نايب - كدخدا ) 93 - 99 - 122 - 126 - 142 - 252\r\nكاظم ( سيد - يزدى ) 223\r\nكافانسكى 349\r\nكسروى 171 - 486 - 494 - 496 - 497 - 499\r\nكربلاى اسمعيل 75\r\nكريم - ( حاج - صراف ) 125\r\nكريم ( ميرزا ) 125\r\nكريم ( مير - بزاز ) 131\r\nكروبى ( سيد باقر ) 409\r\nكلانتر ( شريف الدوله ) 78 - 486\r\nكوه‌كمرى ( حاج - سيد على ) 157 - 247\r\n\r\nگ\r\nگروسى ( اميرنظام ) 169 - 170 - 201 - 285 - 290 - 493\r\nگنجه‌اى ( حاج اسد ) 78\r\nگنجه‌اى ( حاج حسن ) 159 - 347\r\nگنجه‌اى ( حاج ميرزا علينقى ) 78 - 103 - 486\r\nگنجه‌اى ( جعفر آقا ) 52\r\nگنجه‌اى ( جواد ) 486\r\nگنجه‌اى ( رضا ) 486\r\n\r\n","description":"","footnote":"","page_name":" 524 ","page_number":536},
  {"content":"\r\n\r\n\r\nل\r\nلابرى 178\r\nلوكيفر ( بلژيكى ) 45\r\nلطف الله نايب 83\r\nلقمان الملك 450\r\nلواء الملك 312\r\n\r\nم\r\nما شاء الله خان مرندى 120\r\nمتين السلطنه 284\r\nمجيد الملك 89 - 488 - 489\r\nمجير الملك 369\r\nمجتهد ( حاج ميرزا محمد حسن آقا ) 11 - 13 - 14 - 15 - 16 - 17 - 18 - 19 21 - 25 - 26 - 27 - 28 - 29 - 30 - 32 34 - 36 - 37 - 38 - 39 - 40 - 43 - 44 - 45 48 - 49 - 50 - 51 - 66 - 67 - 69 - 70 - 71 72 - 73 - 74 - 76 - 77 - 78 - 80 - 82 - 85 - 88 - 93 - 94 - 95 - 96 - 122 - 125 127 - 157 - 174 - 175 - 176 - 183 184 - 185 - 186 - 191 - 192 - 200 238 - 240 - 243 - 244 - 248 - 253 - 258 - 334\r\nمجلل السلطان 89 - 90 - 329 - 488\r\nمجد الديوان 91 - 258\r\nمجد السلطنه ارومى 54 - 245 -\r\nمحسن خان گوژ 485\r\nمحمد خان ( بيكلر ( بيكى ) 13 - 14 - 19 - 182\r\nمحمد على ( حاج ) 48 - 127 -\r\nمحمد حسين ( حريرفروش ) 67\r\nمحمد محلاتى 337\r\nمحمد خان مرندى 77 - 80\r\nمحمد تقى ( ميرزا ) 112 - 443\r\nمحمد جعفر خان ( حاج ) 120 - 122\r\nمحمد ابراهيم اميره‌قييزى 122\r\nمحمد تقى ( حاج - صراف ) 126 - 128\r\nمحمد قليخان ( مجاهد ) 54\r\nمحمد على ( مشهدى ) 104\r\nمحمد آقا ( ميرزا ) 173 - 176 - 193 - 305\r\n\r\n","description":"","footnote":"","page_name":" 525 ","page_number":537},
  {"content":"\r\n\r\nمحتشم السلطنه 218\r\nمحمود آقا ( ميرز ) 176 - 193 - 219 - 227 - 306\r\nمحمد اسمعيل ( مغازه ) 329\r\nمحمد ( حاج - اردبيلى ) 191\r\nمحمد شفيع تبريزى 191\r\nمحمد حسن ميرزا ( وليعهد ) 322 - 506\r\nمحمد بن ابو بكر 383\r\nمحمد عليشاه ( وليعهد - شاه ) 9 - 21 - 40 - 57 - 72 - 73 - 89 - 135 141 - 266 - 269 - 270 - 271 - 284 291 - 304 - 306 - 310 - 321 - 324 327 - 329 - 347 - 402 - 502 - 493 - 440 497 - 506\r\nمخبر السلطنه 69 - 71 - 72 - 75 - 308 - 308 - 309 320 - 352 - 365 488 - 491 - 505\r\nمخبر الدوله 377\r\nمخبر الملك 377\r\nمختار خان ( حاج ) 174\r\nمدير الدوله - 493\r\nمرتضوى ( موسى ) 39 - 49 - 57 - 71\r\nمرتضى مدرسى چهاردهى 381\r\nمستشار الوزاره 377\r\nمستشار الدوله ( صادق ) 24 - 65 - 66 - 168 - 169 - 188 - 198 495 - 501 507 - 216 - 238 - 244 - 332 - 374 - 377\r\nمشير السادات 343\r\nمشير دفتر 377\r\nمشير السلطنه 10 - 146 - 249 - 250 - 254 - 338\r\nمشكوة الممالك ( حسن خان ) 50 - 144 - 169 - 175 - 266 - 268 269 - 271 - 281 - 285 - 286 - 288 289 - 291 - 313\r\nمشير الدوله 175 - 377\r\nمشير الرعايا - 486\r\nمصباح الدوله 91\r\nمصطفى خان ( دراز ) 235\r\nمظفر الدين شاه 9 - 21 - 40 - 111 - 183 - 269 - 270\r\nمعاون الوزاره 377\r\nمعتمد السلطنه 362 - 363\r\nمعاون الدوله 110\r\n\r\n","description":"","footnote":"","page_name":" 526 ","page_number":538},
  {"content":"\r\n\r\nمعين الاسلام 50 - 247 - 486\r\nمعين الرعايا 77\r\nمعتمد التجار 104\r\nمعتمد خاقان 329\r\nمعتمد همايون 220\r\nمعتمد الدوله 509\r\nمعز الدوله - 486\r\nمفخم الدوله 175 - 219\r\nمفاخر الدوله 26 - 377\r\nمقتدر الدوله 55 - 65 - 89 - 90 - 103 - 124 - 206 - 252 -\r\nمقدس مراغه‌اى 133 - 135\r\nملا حمزه ( مجاهد ) 62\r\nملا احمد ( حاج ) 335\r\nملا على ( حاج ) 25\r\nملك التجار 34 - 36 - 37 - 38 - 44 - 49 - 76 - 79\r\nممتحن الدوله 377\r\nممقانى - 497\r\nمنتصر الدوله 111 - 492\r\nمنتظم السلطنه 377\r\nمنيع الملك ( حاج ) 313\r\nمنصور الملك 48\r\nمهدى ( حاج - كوزه‌كنانى ) 19 - 38 - 63 - 77 - 80 - 335 - 487\r\nمهدى ( حاج - ميرزا ) 26\r\nمواسات ( محمد رضا ) 155\r\nموسى خان ( ميرزا - هوجكانى - مرندى ) 89\r\nميرزا ابو الحسن انگجى 500\r\nميرزا ابو الحسن ( پيشنماز ) 11 - 19 - 220 - 247\r\nميرزا على اكبر ( مجاهد ) 11 - 13 - 17 - 19 - 22 - 24 - 39 - 40 44 - 79 - 108 - 122 - 127 - 182 - 220 247 - 280\r\nمير مناف ( حاج ) 11 - 30 - 126 - 128\r\nميرزا رضا 16\r\nمير هاشم ( خباز ) 111\r\nمير هاشم ( شتربانى ) 11 - 14 - 17 - 18 - 19 - 21 - 22 - 23 - 24\r\n\r\n","description":"","footnote":"","page_name":" 527 ","page_number":539},
  {"content":"\r\n\r\n28 - 29 - 30 - 42 - 51 - 52 - 54 - 60 - 62 - 63 - 71 - 73 - 78 - 85 - 91 - 95 - 96 - 105 - 106 - 108 - 115 - 128 - 182 183 - 184 - 194 - 196 - 227 - 229 - 230 - 236 - 247 - 248 - 403\r\nميرزا على اصغر ( ملكى ) 18 - 19\r\nميرزا محمود ( ميلانى ) 19\r\nميرزا حسن ( ميلانى ) 19 - 106 - 187\r\nميرزا آقا ( اصفهانى ) 56 - 57 - 65 - 66 - 81 - 243\r\nمهدى مجتهدى ( دكتر ) 417\r\nمير محمد على ( حاج اصفهانى ) 103\r\nمير هاشم خيابانى 150 - 496\r\nمير جعفر خيابانى 150\r\nميرزا محمد ( حاج ) 76\r\nميرزا موسى خان 119 - 124\r\nميرزا محسن آقا ( حاج - مجتهد ) 14 - 15 - 18 - 23 - 26 - 30 - 37 - 43 - 45 - 49 - 50 - 51 - 52 - 80 - 91 - 92 98 - 123 - 125 - 128 - 186 - 191 - 204\r\nميرزا ابو الحسن ميراب 69 - 76\r\nميراخور 124 - 125\r\nميرزا ابو الحسن آقا ( انگجى ) 46 - 127 - 186 - 343\r\nمير يعقوب ( مجاهد ) 54 - 64\r\nمير گفتار 122\r\nميرزا آقا بلورى ( حاج ) 162 - 323 - 506\r\nميرزا موسى آقا ثقة الاسلام 270 - 319\r\nميرزا يانس ميلر 508 329\r\n\r\nن\r\nناپلئون 430\r\nنادر شاه 430\r\nناصر الدين شاه 9\r\nناصر الوزاره 94\r\nناصر الملك 358 - 359\r\nناصر ( حاج على ) 103\r\nناصر السلطنه 309\r\n\r\n","description":"","footnote":"","page_name":" 528 ","page_number":540},
  {"content":"\r\n\r\nناصر حضرت ( حاج ) 343\r\nنصرت الدوله - 509\r\nناطق ( ميرزا - جواد ) 11 - 14 - 23 - 34 - 39 - 40 - 54 - 470 473 - 475 - 485 - 498\r\nناطق ( محمد على ) 84 - 138\r\nناظم الملك 160 - 181 - 377\r\nناظم الدوله ( ديبا ) 119\r\nنبات اوغلى ( حسين ) 88\r\nنخجوانى 25\r\nنديم‌باشى 169\r\nنصرت الملكى ( حاج على اصغر ) 90\r\nنصير الممالك 289 - 343\r\nنصر الله ( سيد ) 328\r\nنصير الملك كارگذار 348\r\nنصير خان بختيارى 149\r\nنظام السلطنه ( ما فى ) 26 - 27 - 28 - 177 - 184\r\nنظام العلماء 26 - 117 - 120 - 125 - 201 - 204 492 - 493\r\n280\r\nنظم الممالك ( كدخدا ) 65\r\nنظام الاسلام ( على ) 414\r\nنظام الملك ( حاكم ) 41 - 45 - 46 - 51 - 55 - 377\r\nنظام الدوله ( حاج ) 45 - 46 - 49 - 58 - 69 - 77 - 94 - 133 144 - 178 - 205 - 247 - 306 - 308 318 - 343 - 357 - 422\r\nنظام الممالك 307\r\nنظامى گنجه‌اى 197\r\nنظام السلطان 329\r\nنظام الاسلام 240\r\nنعمت الله خان ( جاويد ) 40\r\nنقى ( مسگر - سرخابى ) 74\r\nنوروز اف ( على قلى بيك ) 93 - 255\r\nنوز ( مسيو ) 42\r\nنوبرى ( ميرزا اسمعيل ) 141 - 154 - 162 - 495\r\nنايب السلطنه ( كامران ميرزا ) 145 - 153 - 302 - 409 - 412 - 450\r\n\r\n","description":"","footnote":"","page_name":" 529 ","page_number":541},
  {"content":"\r\n\r\nنايب محمود شتربانى 124\r\nنير السلطان 13 - 37 - 53 - 55 - 56\r\nنير الدوله 450\r\n\r\nه\r\nهاشمى 496\r\nهاديخان ( حكيم قوبولى ) 40 - 186\r\nهادى ( حاج - مير ) 93\r\nهبة الدين شهرستانى 381\r\nهلاكو خان مغول 384\r\n\r\nو\r\nواعظ ( ميرزا حسين ) 25 - 29 - 111 - 112 - 134 - 157 - 216 280 - 342 - 474\r\nوالمان ( دكتر ) 117\r\nوثوق الدوله ( حسن ) 328\r\nوزير اكرم 75\r\nوزير نظام 181\r\nوزيرى ( سعيد ) 492\r\nوكيل 99 - 218\r\nوهاب‌زاده 138\r\nويجويه‌اى ( حاج ميرزا حسين ) 104\r\n\r\nى\r\nيحيى ( ميرزا ) 181 - 185 - 192 - 195 - 217 - 223 230 - 238 - 243 - 246 - 247 - 272 - 324 - 339 - 355 - 356 - 360 - 485\r\nيزدى - حاج محمد على ) 116\r\nيعقوب ( مير - دلال ) 79\r\nيفرم خان ( ارمنى ) 352 - 505\r\nيمين الممالك 377\r\nيورتچى ( نصر الله خان ) 99 - 124\r\nيورتچى ( بهرام خان ) 99\r\nيورتچى ( فرهاد خان ) 99\r\nيوزباشى ( غلامعلى ) 88\r\nيوسف ( خزدوز ) 52 - 60\r\n\r\n","description":"","footnote":"","page_name":" 530 ","page_number":542},
  {"content":"\r\n . \r\n","description":"","footnote":"","page_name":" 531 ","page_number":543},
  {"content":"\r\n\r\nمولف ، غير از اين كتاب در حدود 20 جلد ديگر نيز تأليفات دارد كه چند جلد آن عبارت است از : آخرين تصميم - عارف و ايرج - ديدار همرزم ستارخان - شرح حال يفرم خان در حماسه - آزاده گمنام - زندگينامه شهيد ميكنام ثقة الاسلام - سخنگويان - سه گانه مشروطه - وغيره مىباشد .\r\n\r\n","description":"","footnote":"","page_name":" 532 ","page_number":544},
  {"content":"\r\n . \r\n","description":"","footnote":"","page_name":" 533 ","page_number":545},
  {"content":"\r\n . \r\n","description":"","footnote":"","page_name":" 534 ","page_number":546},
  {"content":"\r\n . \r\n","description":"","footnote":"","page_name":" 535 ","page_number":547},
  {"content":"\r\n . \r\n","description":"","footnote":"","page_name":" 536 ","page_number":548},
  {"content":"\r\n . \r\n","description":"","footnote":"","page_name":" 537 ","page_number":549},
  {"content":"\r\n . \r\n","description":"","footnote":"","page_name":" 538 ","page_number":550},
  {"content":"\r\n . \r\n","description":"","footnote":"","page_name":" 539 ","page_number":551},
  {"content":"\r\n . \r\n\r\n","description":"","footnote":"","page_name":" 540 ","page_number":552}
  ]