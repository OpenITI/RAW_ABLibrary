[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nروزهاى سرنوشت ساز در\r\nجنگهاى صليبى\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : عسلى ، بسام\r\nعنوان : روزهاى سرنوشت ساز در جنگهاى صليبى\r\nتكرار نام مؤلف : بسام العسلى ؛ مترجم عبدالحسين بينش ؛ تهيه كننده پژوهشكدهء تحقيقات اسلامى\r\nمحل انتشار : قم\r\nناشر : زمزم هدايت\r\nتاريخ نشر : 1386\r\nبها : 20000 ريال\r\nisbn : 978 - 964 - 2854 - 44 - 8\r\nعنوان اصلى : الايام الحاسبه فى الحروب الصليبية\r\nوضعيت فهرست نويسى : براساس اطلاعات فيپا\r\nيادداشت : كتابنامه به صورت زيرنويس\r\nموضوعها : 1 . جنگهاى صليبى 2 . جنگهاى صليبى - تاريخ\r\nشناسه افزوده : الف . بينش ، عبدالحسين ، 1339 - ، مترجم ب . پژوهشكده تحقيقات اسلامى\r\nرده بندى كنگره : 1386 9041 الف 45 / 157 d\r\nانتشارات رمز هدايت\r\nروزهاى سرنوشت ساز در جنگهاى صليبى\r\nنويسنده : بسام العسلى\r\nمترجم : عبدالحسين بينش\r\nتهيد كننده : پژوهشكده تحقيقات اسلامى\r\nويراستار : محمد نصيرى\r\nناشر : زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nتاريخ چاپ : زمستان 1386\r\nچاپ : زيتون\r\nنوبت چاپ : اول\r\nتيراژ : 2000\r\nقيمت : 2000 تومان\r\nشابك : 8 - 44 - 2854 - 964 - 978\r\nقم ، خ شهيد فاطمى ( دورشهر ) ، نبش فاطمى 3 ، پلاك 81\r\nتلفكس : 7730735 - 0251 همراه : 09122532887\r\nنمايندگى كرمان : چهار راه چوپار دانشگاه آزاد ، خيابان حافظان قرآن ، نبش كوچهء 6\r\nتلفن : 3214550 - 0341\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nظهور اسلام در شبه جزيرهء عربستان ، از قبايل پراكنده و گمنام آن سرزمين چنان نيروى توانمندى ساخت كه افزون بر يكپارچه سازى قلمرو خودشان بر بخشهاى گسترده‌اى از جهان متمدن آن روزگار يعنى ايران و روم چيرگى يافتند . در پى آن ايرانيان - كه بر كيش زرتشت بودند - به روى اسلام آغوش گشودند و تغيير آيين دادند . ولى روميان عيسوى مذهب - مگر اندكى - همچنان بر دين خويش باقى ماندند و با اسلام و مسلمانان به ستيز برخاستند . پيامد اين ستيز بلند و تاريخى ، جنگهاى بس فراوانى بوده است كه در تاريخ به « جنگهاى صليبى » مشهورند .\r\nمحتواى نوشتار حاضر تاريخ ده جنگى است كه استاد بسام العسلى - نويسندهء آثار گوناگون نظامى همچون فن الحرب الاسلامى ( 6 جلد ) و قادة الحرب العالميه الثانيه ( 10 جلد ) - آنها را سرنوشت‌ساز دانسته و زير عنوان « الايام الحاسمه فى الحروب الصليبيه » به نگارش درآورده است ؛ و ترجمهء آن به نام روزهاى سرنوشت ساز در جنگهاى صليبى به خوانندگان گرامى تقديم مىگردد .\r\nما بر اين باوريم كه تاريخ جنگهاى صليبى ، تاريخ زندگى سياسى - نظامى همهء مسلمانان بوده و آگاهى نسبت به آنها بر آحاد امت اسلام لازم است ؛ و اميدواريم كه اين ترجمه به هرچه روشن‌تر شدن ابعاد اين جنگها كمك كند ؛ و نزد خوانندگان گرامى و به ويژه نظاميان مقبول خاطر افتد .\r\nپژوهشكده تحقيقات اسلامى\r\nنمايندگى ولى فقيه در سپاه پاسداران انقلاب اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nجدول نبردهاى صليبى\r\nرديف نبردسال هجرىسال ميلادى 1 ملازگرد 464 1071 2 زلاقه 479 1086 3 حطين 583 1187 4 قدس 583 1187 5 الارْك 591 1195 6 عين جالوت 659 1260 7 نبرد در الحمراء ( غرناطه ) 719 1319 8 نيكو پوليس 799 1396 9 محاصرهء وين 1083 1683 10 قبرس ( فتح ) و جنگهاى صليبى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمهء نويسنده\r\nنبردهاى صليبى حقايقى را بازمىگويد كه با تاريخ كهن و جديد جهان ما پيوندى استوار دارد .\r\nستيزى كه بر سر سرزمينهاى عربى - اسلامى درگرفت ، موجب پيدايش روابطى ثابت و متغير گرديد . خود عنوان صليبى نيز به نوبهء خود پرسش‌برانگيز است ؛ اعراب ، به ويژه مورخانشان ، براى نشان دادن ماهيت مهاجمان و هدفهاى نظامىشان ، از آنان با نام فرنگى ياد مىكنند . در حالى كه غربيها با در نظر گرفتن ماهيت ايدئولوژيكى و دينىِ اين جنگها ، آنها را صليبى مىنامند .\r\nنويسندگان غربى حتى در دورهء جديد ، در نوشته‌هاشان ، اصطلاح صليبى را به كار مىگيرند . براى نمونه ، آيزنهاور براى نشان دادن ماهيت ايدئولوژيك جنگهاى اروپا ، در درگيرى ميان « عقيدهء آزاد » و « عقيدهء ديكتاتورى » ، كتاب خويش را « جنگهاى صليبى در اروپا » نام گذارد . به اين ترتيب مضمون عقيدتى به عنوان عاملى تعيين كننده دربارهء هدف و ماهيت اين جنگها باقى ماند ؛ هر چند كه دربارهء درستى و دقت اين مضمون اختلاف نظر وجود دارد . از اين رو استفاده از نام‌گذارى غربى هيچ‌گونه اشكالى ندارد ؛ و مهم‌تر اينكه مگر حساسيت نشان دادن غربيان در به كارگيرى اين نام ، معنايى جز اين دارد كه جنگهاى صليبى به صورت آشكارا و نهان هم چنان ادامه دارد ؟\r\nدر نخستين مرحلهء پرداختن به اين موضوع ، بحث دربارهء چند نبرد صليبى به منظور پخش در تلويزيون آماده گرديد . ولى براى ايجاد نوعى توازن در برنامه‌هاى تلويزيونى ، شمار اين نبردها را به ده نبرد رسانديم تا در اندازهء توان خود ، تصويرى كامل را از رويدادهايى كه در مناطق\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجغرافيايى دور از هم رخ داده است ارائه دهيم . از اين جنگها سه مورد آن در اندلس ، سه مورد در شام ، سه مورد در اروپا و آناطولى و يك مورد در دريا ( قبرس ) صورت پذيرفته است .\r\nبايد يادآور شد كه اين جنگها چيزى جز آذرخشى كوتاه در درازناى جنگى چند صد ساله نبوده است . فاصلهء زمانى ميان نبرد ملازگرد ( 464 ه ) و محاصرهء وين ( 1083 ه ) بيش از ششصد سال است ؛ و همين فاصلهء زمانى بلند احاطهء كامل به مجموعهء رويدادها را دشوار و بلكه ناممكن مىسازد . از اين رو با به كارگيرى يك جدول زمانى ، مهم‌ترين رويدادهاى هر يك از جنگها به بحث گذارده شد و كوشش گرديد تا ارتباط جنگها با يكديگر نشان داده شود .\r\nدر فصل‌بندى جنگها ، نه معيار جغرافيايى بلكه معيار تاريخى مدّ نظر قرار گرفت و به حسب توالى زمانى مرتب گرديده شد . اگر بنا مىبود كه در فصل‌بندى كتاب ، معيار جغرافيايى مد نظر قرار گيرد ، بايد كه آنها را به شكل زير مرتب مىكرديم :\r\n1 . جنگهاى اندلس : زَلّاقه ، الاركْ والْحَمْرا .\r\n2 . جنگهاى شام : حطين ، قدس و عين جالوت .\r\n3 . جنگهاى اروپا و آسيا : ملازگرد ، نيكوپوليس و محاصرهء وين .\r\n4 . جنگ در دريا : جنگ قبرس - براى نمونه - .\r\nدرس‌آموزى از تاريخ هدف فرا روى هر پژوهش و پژوهشگرى است . آنچه بر اهميت درسهاى گرفته شده از تاريخ مىافزايد ، وجود عوامل ثابت در جنگهاى دراز مدت است ؛ كه بارزترين آنها وحدت عوامل ژئواستراتژيك ، اهميت عامل جغرافيايى ، مشابهت در « هدف جنگ » ؛ مشابهت در روابط سياسى است كه گاه اهميت بيشترى مىيابد و در شمار عوامل ثابت قرار مىگيرد و گاه درجهء اهميتش كاهش مىيابد و تحت تأثير عوامل اقتصادى قرار مىگيرد و در نتيجه در زمره عوامل متغيير به شمار مىآيد .\r\nدرسهاى قابل استفاده در زمينهء « فن جنگ » از اهميت بيشترى برخوردار است ؛ چرا كه جنگ دراز مدت صليبى در چارچوب جنگ با سلاحهاى سنتى انجام گرديد و اصول جنگ در آن دوره به ميزان كافى روشن بود كه به نوبهء خود راهها و روشهاى جنگى را نيز به روشنى آشكار مىسازد . چنان كه اهميت شناسايى ، پيشدستى در حمله ، غافلگيرى ، كارآيى در ادارهء جنگ ، توازن در عقبه‌ها ، روحيه و ديگر اصول جنگ و نقشى كه هر يك از اين اصول در قطعى ساختن جنگ به نفع هر يك از طرفين درگيرى دارد روشن مىگردد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر اين جنگ دراز مدت وقايع فراوان و نبردهاى پراكنده‌اى روى داد . پيروزى و شكست ، ميان طرفينِ درگير دست به دست مىگرديد ، اما با آنكه زمان زيادى از اين جنگها سپرى شده ، درسهاى فراوان آنها همچنان اهميت خويش را حفظ كرده است .\r\n« هيچ جنگى به تباهى و شكست نمىانجامد مگر آنكه فرمانده‌اش بخواهد » ، اما آيا در دنيا هيچ فرماندهى وجود دارد كه نسبت به امانتى كه به او سپرده شده خيانت كند و در ادارهء جنگ كوتاهى بورزد و سرنوشت آن را به دشمن واگذارد ؟ شايد در دوران « نظاميان مزدور » وقوع چنين چيزى امكان‌پذير بوده باشد ، اما اگر مانند دوران جنگهاى صليبى جنگ جنبهء اعتقادى داشته باشد ، مجال خيانت ، اندك مىگردد . در اينجا قضيه‌اى پر اهميت‌تر خودنمايى مىكند و آن كوتاهى در ادارهء جنگ و سستى در فراهم آوردن مقدمات آن است كه در آن صورت كوتاهى و سستى معادل خيانت مىباشد . شايد اين بارزترين درسى است كه مىتوان از « جنگهاى صليبى » گرفت .\r\nجنگهاى صليبى پر از درس است . اين جنگها مدت دويست سال به درازا كشيد و در طول آنها ، هم شكستهايى ترسناك و هم پيروزيهايى درخشان روى داد و در هر دو مورد جنگ به سختى ادامه داشت . با توجه به ماهيت درگيرى دينى ( اعتقادى ) « استراتژى حملهء غير مستقيم » پيشاپيش استراتژيهاى به كار گرفته شده از سوى طرفين درگير قرار دارد . هر يك از طرفين مىخواست كه طرف ديگر را متقاعد سازد كه به ضعف و قصور خود اعتراف كند و اين استراتژى ، عامل سرنوشت سازى در پيروزى و يا شكست به شمار مىرفته است .\r\nصلاح‌الدين با ايمان به قطعى بودن پيروزى و كوشش براى تهيه مقدمات آن پيروز گشت .\r\nقُطُزْ به اين دليل پيروز شد كه پيروزى خود را حتمى مىدانست و براى رسيدن به آن با دقت عمل مىكرد . اما بغداد با وجود داشتن نيرو و امكانات فراوان ، در نتيجهء متقاعد شدن به اينكه توان ايستادگى در برابر مغولان را ندارد از دست رفت ، همين طور دليل سقوط قدس پس از نبرد حطين اين بود كه صليبىها قطعى بودن پيروزى مسلمانان را باور كرده بودند .\r\nبه رغم آنكه جنگجويان - شكست خورده يا پيروزمند - در طول نبرد شجاعت فراوانى از خود نشان مىدهند ، ميان جنگ نوميدانه و جنگ براى حصول پيروزى تفاوت بسيار است .\r\nبايد توجه داشت كه باور به پيروزى يا شكست از فرماندهى سرچشمه مىگيرد و از همين جا\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاهميت تمركز بر متقاعد ساختن فرماندهى به كوتاهى و سستى و نيز صحت سخن آغاز گفتار كه « هيچ جنگى به تباهى و شكست نمىانجامد مگر آنكه فرمانده‌اش بخواهد » آشكار مىگردد . شَهد پيروزى يا زهر شكست از سوى فرماندهى به تودهء جنگجويان انتقال مىيابد و در صورت بروز نشانه‌هاى شكست ، جنگجو ديگر توان ادامهء حركت ندارد و از گردونهء توازن قوا خارج مىگردد . موضوع « بهاى جنگ » نيز از خلال پيروزى و شكست آشكار مىگردد ، زيرا به روشنى پيداست كه بهاى شكست ، به مراتب بيش از هزينهء تلاش و مالى است كه به منظور آماده شدن براى جنگ مورد نياز است . پيروزمند غنايم را نصيب خود مىگرداند ، در حالى كه شكست خوردهء زيانكار ؛ با توجه به اينكه زيان مادى نابودى معنوى را نيز به همراه مىآورد ، بهايى چند برابر پرداخته است .\r\nدر اينجا و در زمينهء « استراتژى تهاجم غير مستقيم » و در چارچوب جنگ دراز مدت ، و در ضمن ارزيابى « بهاى جنگ » ، عامل پراهميت‌ترى خود را نشان مىدهد و آن بحث دربارهء پيروزى است . اهميت اين پيروزى به حلّ تناقضات موجود در شكل‌گيرى مراكز نيروى سربازان درگير در جنگ برمىگردد . لشكريان مغول از عناصر گوناگونى تشكيل مىگرديدند . شمار مسلمانان در ميانشان چشمگير بود و شمار اندكى نيز مسيحى بودند ، ولى همهء اينان با مراكز نيروهاى مغول ارتباطى مستحكم داشتند . مراكز نيروهاى آنان نيز بسيار فراوان و گوناگون بود ، ولى با اين حال ، اين مراكز با برخوردارى از مديريتى قوى و با تدبير ، به طور برجسته و متكامل عمل كردند و اجازهء بروز درگيرى داخلى ميان نيروها را ندادند . پيروزيهاى پياپى مغولان نيروهاى متضاد را جذب آنان كرد و يك‌پارچه ساخت . با آنكه نيروهاى اسلامى همگونى بيشترى داشتند ، ولى « ضعف مديريت ادارى در صلح و جنگ ، به استراتژى تهاجم غير مستقيم اجازه داد تا ابعاد گسترده‌اى به خود گيرد و سرنوشت جنگ را پيش از آغاز آن معين سازد . »\r\nبيان همه درسهايى كه از اين نبردها مىتوان گرفت ناممكن است ، از اين رو در كنار هر جنگى مهم‌ترين درسهايش را آورديم . با اين اميد كه هدفهاى مورد نظر اين درسها محقق شده و در كنار بحثهاى فراوان مربوط به فن و مديريت جنگ در هر چه غنىتر كردن شناخت لازم از آموزه‌هاى جنگ دراز مدت كمك كند جنگى كه هنوز امت ما با همه ابعادش با آن درگير است .\r\nبسّام العسلى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنبرد ملازگرد - مانزيكرت - دشوارترين رويداد تاريخ بيزانس است . خود بيزانسىها هيچ‌گاه احساسشان را نسبت به اين جنگ پنهان نكرده‌اند و مورخانشان بارها و بارها تا به امروز از اين نبرد سخت ياد كرده‌اند .\r\nصليبىها از آن پس آشكارا ديدند كه بيزانسىها ، لقب مدافعان جهان مسيحى را در ميدان نبرد ، از دست دادند .\r\nملازگرد توجيهى براى مداخلهء غرب بود .\r\n( تاريخ جنگ‌هاى صليبى ، ج 1 ، ص 100 )\r\n1\r\n\r\nنبرد مَلازگِرد ( 463 ه : 1071 م )\r\n1 . از فتح تا ملازگرد .\r\n2 . درگيرى در ارمنستان .\r\n3 . واقعه ملازگرد .\r\n4 . نتايج جنگ ملازگرد .\r\n\r\nنبرد ملازگرد : جمعه 26 آگوست 1071 م / 463 ه\r\nمراكز عمدهء نيرو در شرق اسلامى در زمان وقوع نبرد ملازگرد\r\n1 . سلاجقه 447 - 589 ه ( 1055 - 1194 م )\r\n« حمدانيان در حلب . سپس بنى مرداس سپس بنى عقيل تا برپايى جنگ صليبى »\r\n2 . حمدانيان 330 - 394 ه ( 941 - 1003 م )\r\nبنو مرداس 415 - 487 ه ( 1024 - 1094 )\r\nبنى عقيل 472 - 567 ه ( 1079 - 1094 )\r\n3 . فاطميان در مصر 362 - 567 ه ( 972 - 1171 م )\r\n4 . خليفهء عباسى 423 - 467 ه ( 1031 - 1075 )\r\n( القائم بامرالله ) .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nخلاصهء وقايع نبرد ملازگرد - مانزيِكرت\r\nسال هجرىسال ميلادىخلاصهء رويدادها 970360 سلجوق فرمانده غُزان از دشت قرقيز - آنجا كه رودخانهء سيحون به درياچهء خوارزم ( آرال ) مىريزد - سر برآورد و همراه قبيله‌اش به بخارا منتقل شد ( اينان پس از پذيرش اسلام به تركمان موسوم گشتند ) . 1095451 دولت سلجوق به رهبرى دو نوه سلجوق ، يعنى طغرل بك و چغرى بك داود آن قدر گسترش يافت كه خوارزم ، خراسان ، طبرستان و سجستان ( سيستان ) را دربرگرفت . پس از مرگ چغرى بك داود ، فرزندش آلب ارسلان قلمرو حكومت پدر را ، به پايتختى مرو ، زير فرمان گرفت . 1062455 سلطان طغرل بك در اين سال درگذشت - پايتخت او نيشابور بود - و برادرزاده‌اش ، آلب ارسلان ، زمام امور مملكتش را به دست گرفت و دست به كار متّحد ساختن سلاجقه گرديد . 1063456 آلب ارسلان ، سرزمين‌هاى خُلّان ، هرات و چغانيا را تصرف كرد و بر ضد خويشاوندانش كه قتلمش سلجوقى را به فرماندهى برگزيده بود اقدام به جنگ كرد . او آهنگ رى نمود و پس از شكست دادن عموزادگانش آن جا را پايتخت خويش قرار داد و آنگاه به جنگ با روميان برخاست .\r\nپادشاه روم « رومانوس ديوجان » با لشكرى انبوه از قسطنطنيه آهنگ شام كرد و در شهر مَنْبِجْ فرود آمد و آنجا را غارت كرد و ساكنانش را كشت . وى آن‌گاه محمود بن صالح بن مرداس و بنى كلاب و پسر حسان طايى و اعرابِ همراه اين دو را شكست داد و سپس آهنگ ديار خويش كرد . 1071463 آلب ارسلان برحلب چيره شد و آن را از فاطميان گرفت و در جنگ ملازگرد بر « رومانوس ديوجان » چيره شد ؛ و او را اسير كرد . 1072464 آلب ارسلان در ماه دسامبر در كنار رود جيحون درگذشت . وى در اين هنگام فاطميان را از سرزمين شام بيرون رانده بود و حكومت سلاجقه به پسرش ملكشاه انتقال يافت . 1095507 مجمع بياچنزا در شمال ايتاليا و پس از آن مجمع كلرمونت در فرانسه اعلام جنگ صليبى كردند . 1099511 آغاز جنگ صليبى و اشغال قدس .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n« ملازگرد » يا « مانزيكرت » « 1 »  - نزد مورخان غربى - جايى است در ارمنستان يكم « 2 »  در سرچشمه‌هاى فرات ؛ كه جنگ سرنوشت‌ساز ميان آلب ارسلان سلجوقى و امپراتور بيزانسى ، « رومانوس ديوجان » در آن روى داد . اين نبرد با پيروزى مسلمانان ( تركمانان ) بر بيزانس‌ها پايان يافت و نتايجى به بار آورد كه بارزترينشان اينهاست :\r\n1 . نفوذ سلاجقه رو به فزونى نهاد ؛ و آنان بى درنگ ارمنستان را به تصرف درآورده در آن مستقر گشتند .\r\n2 . خطر هم‌پيمانى ميان فاطميان و بيزانسىها از ميان رفت ؛ پيمانى كه خلافت عباسى و سلاجقه را به يك اندازه تهديد مىكرد .\r\n3 . نفوذ بيزانس در آسيا كاهش يافت ؛ و اين امر هواداران جنگ‌هاى مسيحى را تشويق كرد تا مردم را به جنگ در شرق فرابخوانند .\r\n4 . نفوذ فاطميان كه تا امارتهاى شمالى مثل حلب و انطاكيه گسترش يافته بود ، رو به كاستى نهاد .\r\n\r\n","description":"","footnote":" ( 1 )  . trekiznaM   ( 2 ) . ارمنستان از شرق به غرب به چهار اقليم تقسيم و هر كدام به يك شماره خوانده مىشد . « ارمنستان يكم ، شامل شمشاط ، كليكيا ، خلاط ، ارجيش و باجنيس . ارمنستان دوّم ، شامل سفرجان ، دبيل ، سراج طير و بغروند . ارمنستان سوم شامل جرزان و ارمنستان چهارم شامل سيجان و آران . ارمنستان يكم و دوم زير سلطهء خزرها و ارمنستان سوم و چهارم زير سلطهء روم ( بيزانس ) بود . ( فتوح البلدان ، بلاذرى ، ص 198 ) . ","page_name":" 17 ","page_number":17},
  {"content":"\r\n\r\nميان مورّخان غربى در ارزيابى نتايج اين نبرد اختلاف است ؛ برخى معتقدند كه نبرد ملازگرد علت مستقيم آغاز جنگهاى صليبى بود ، در حالى كه شمارى ديگر عقيده‌اى جز اين دارند . به هر حال ، آنچه جاى بحث ندارد اين است كه نتايج اين جنگ به شدت بر روند رويدادهاى آتى تأثير گذاشت و موجب شروع جنگ‌هاى صليبى شد . زيرا صليبيها درصدد تشكيل دوباره مملكت ارمنستان برآمدند ؛ جايى كه در طول جنگهاى صليبى بزرگ‌ترين پايگاه پشتيبانى كنندهءشان تبديل شد و به مغولان ( تاتارها ) در نابودسازى خلافت عباسى و چيره شدن برحلب و دمشق نيرو بخشيد تا آنكه بيبرس آمد و آنان را در نبرد عين جالوت شكست داد و مملكت آنان را براى هميشه نابود ساخت .\r\n\r\n1 . از فتح تا ملازگرد\r\nابوعبيده جراح در پايان فتوحات خود در شام ، به سوى جزيره حركت كرد تا به پل معروف به « جِسْرمَنْبِج » رسيد . عمرو بن مالك از كوفه رهسپار « قرقيساء » شد و از طريق دروازهء جزيره عازم سرزمين روم گرديد . همين طور عبدالله بن معتم با نيرويى از اهل موصل عزم سرزمين روم كرد ، و در مناطق هم مرز با روم پادگانهايى اسلامى بر پا گرديد .\r\nدر روزگار عثمان ، تحركات روميان در مرزهاى اسلامى فزونى يافت . عثمان به حكمران خود در شام ، يعنى معاوية بن ابوسفيان فرمان داد تا نيرويى نظامى به فرماندهى « حبيب بن مسلمه » را به منظور مقابله با تجاوز روميان به ارمنستان گسيل دارد . حبيب همراه مسلمانان حركت كرد و پس از آنكه شنيد ( در سال 24 ه ) موريان رومى سپاهى هشتاد هزار نفرى را براى جنگ با او گرد آورده است ، طى نامه‌اى موضوع را به معاويه گزارش داد . معاويه نيز اخبار رسيده را به خليفه گزارش داد و به دنبال آن خليفه نامه‌اى به والى كوفه « وليد بن عقبه » نوشت كه در آن چنين آمده بود :\r\n« معاوية بن ابىسفيان طى نامه‌اى به من خبر داده است كه امپراتور روم سپاهى گران را به جنگ مسلمانان فراخوانده است ؛ و من مصلحت چنين مىبينم كه مردم كوفه به يارى برادران خويش بشتابند . چون نامه‌ام به تو رسيد ، مردى را كه به دلاورى ، نيرومندى ، شجاعت و\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاسلام او ايمان دارى به همراه هشت ، نه يا ده هزار تن از همان جايى كه پيك من به تو مىرسد ، به سوى آنان گسيل دار . . . والسلام . »\r\nسليمان بن ربيعهء باهلى نيروهاى كوفه را بر محور ارْبل - حلفا - بيلقان - برذعه هدايت كرد تا به باب الابواب ( باكو ) بر ساحل درياى خوارزم « 1 »  رسيد . در همين هنگام ، حبيب بن مسلمه نيز رهبرى سپاه اسلامى را به‌عهده گرفت و در طول رودخانهء فرات عليا رهسپار گرديد . او با پيمودن محور جِسْرِمَنْبِج - رُها - ملازگرد - كليكيا خود را به دبيل رساند و از آنجا رو به سوى شمال نهاد تا به تفليس رسيد و در پى آن ارمنستان به تصرف مسلمانان درآمد .\r\nبا استمرار درگيرى ، مسلمانان نواحى شمشاط ، ملطيه ، طرنده ، مرعش ، حدث ، زبتره واقع در مرزهاى غربى ارمنستان را به قلمرو خود افزودند تا از آن طريق بتوانند به سوى ماوراى دروب « 2 »  پيش روند . به اين ترتيب در خلال مرحلهء سخت درگيرى ، ارمنستان به گذرگاه نيروهاى اسلامى و نيروهاى بيزانس تبديل گرديد .\r\nدر اين دوره ، تركستان در پرتو حكومت خاندان سامانى به اسلام گرويده بود . پس از تضعيف اين سلسله ، خاندان غزنوى دست به كار تحميل خود بر خاندان عباسى گرديد .\r\nسپس سلاجقه آغاز به گشودن راه به سوى حكومت كردند و اين در هنگامى بود كه سلجوق ، فرمانده غزان ، در سال 390 ه / 970 م همراه قبيله‌اش از بيابان قرقيز به سوى جَنْد واقع در مصبّ رودخانهء سيحون با درياچهء خوارزم ( آرال ) حركت كرده و سپس به بخارا منتقل شدند .\r\nاين گروه از مسلمانان غزنوى ( سلاجقه ) به مذهب سنّت گرويدند و با همهء نيرو و توان بدان ملتزم گشتند .\r\nپس از درگذشت محمود غزنوى در سال 422 ه / 1030 م . سلاجقه از فرمان غزنويها سر برتافتند و سلسله حملات آنها به سوى غرب ، به استيلايشان بر آذربايجان انجاميد ؛ و به اين ترتيب خود را به شمال رساندند و در ارمنستان مستقر گشتند .\r\n\r\n","description":"","footnote":" ( 1 ) . باب الابواب بر ساحل درياى خزر است نه خوارزم . ( ر . ك . دايرة المعارف فارسى ، واژهء دربند يا باب يا باب‌الابواب ) .  ( 2 ) . مدخلهاى تنگ سرزمين روم . « اصل دروب عربى نيست و عرب آن را در معنى ابواب به كار برده است . لذا مداخل‌تنگ بلاد روم را نيز دروب گفته‌اند ، چون آنها به‌سان دروازه‌اى بود كه بدان منتهى مىشد . ( دهخدا ، واژهء درب ) . ","page_name":" 19 ","page_number":19},
  {"content":"\r\n\r\nدر سال 432 ه / 1040 م نوادگان سلجوق ، « يعنى طغرل بك محمد » و « چغرى بك داود » ، ناحيهء خراسان را از چنگ مسعود ، پسر محمود غزنوى ، بيرون آوردند و داود مرو را به پايتختى برگزيد ، در حالى كه « طغرل » نيشابور را به مركزيت انتخاب كرد .\r\nدر سال 434 ه / 1042 م ، طغرل بك بر خوارزم چيره شد و درصدد گسترش مرزهاى خويش برآمد ، و با غزنويها و نيز تركهاى مغولِ ( نامسلمان ) وارد جنگ شد .\r\nدر سال 446 ه / 1053 م ، طغرل بك به آذربايجان رفت ؛ كه بدون جنگ تسليم وى گرديد .\r\nسپس از آنجا رهسپار ارمنستان گرديد و آهنگ ملازگرد - در قلمرو روم كرد و آن را به محاصره درآورد و شهرهاى نزديك آن را غارت و ويران كرد . آنگاه به سوى ارزن پيش رفت و در سرزمين روم به آزمونى سخت گرفتار آمد . طغرل در راه بازگشت ، به بغداد درآمد تا نسبت به خليفه اظهار فرمانبردارى و دوستى كند . از آنجا كه دربار بنىعباس زير سيطرهء علويان بود ، در بغداد فتنه‌اى بزرگ به پا خاست و شمار بسيارى از كشته‌هاى طرفين بر خاك افتادند . طغرل بك گروهى را از سوى خود به محافظت از بغداد گمارد ؛ و خليفه « القائم بامر الله » بىدرنگ دختر داود ، برادرزادهء طغرل ، را به همسرى خود درآورد .\r\nطغرل بك در سال 449 ه / 1056 م براى اظهار دوستى با هدايايى گرانبها نزد خليفه آمد و دست او را بوسيد . خليفه ناگزير جشنى باشكوه به‌پا كرد و او را اين گونه مورد خطاب قرار داد : « اميرالمؤمنين كوشش تو را سپاس مىگزارد ، كار تو را مىستايد و از نزديكى با تو خرسند است . هر شهرى را كه خداوند به ولايت او داده ، تو را بر آن فرمانروا مىكند و رعايت حال بلادش را به تو وامىگذارد . پس به خاطر فرمانروايى كه خداوند به تو ارزانى داشته ، پرهيزگار ، به نعمتى كه به تو داده آگاه و در گسترش عدالت ، خوددارى از ستم و اصلاح كار رعيت كوشا باش » . خليفه او را « پادشاه مشرق و مغرب » خطاب كرد و فرمان داد تا بر او خلعت پوشاندند .\r\nپس از آن طغرل‌بك در صدد پايان دادن به فعاليت فاطميان برآمد ؛ خواندن خطبه به نام مستنصر علوى را كه بساسيرى ، وزير قائم بِامرالله ، رايج كرده بود پايان داد . اقدام بساسيرى شبيه كودتا بود و طغرل‌بك در هنگام مناسب مداخله كرد و خليفه را كه از بغداد بيرون رانده شده بود به شهر بازگرداند و با طرفداران علويها كه بساسيرى فرمانده‌شان بود جنگيد . آنان را\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nشكست داد و بساسيرى را كشت ( نيمهء ذىحجهء 451 ه / 1058 م ) . در خلال همين دوران داود از دنيا رفت و پسرش آلب‌ارسلان فرمانرواى خراسان گشت . « 1 » \r\nطغرل در سال 455 ه / 1063 م از دنيا رفت و برادرزاده‌اش آلب‌ارسلان جانشين او گشت .\r\nاو نخست شورش پسرعمويش را ، كه بر سر حكومت با وى به معارضه برخاسته بود ، سركوب گردانيد و سپس آغاز به گسترش همه جانبهء مرزهاى مملكت خود كرد و موفق شد قلمرو خلافت عباسى را به طور كامل به تصرف درآورد .\r\n\r\n2 . جنگ در ارمنستان\r\nارمنستان ، ميدان جنگ ميان مسلمانان و امپراتور بيزانس بود ، اما اين امپراتورى به دليل درگير بودن با اختلافات داخلى و منازعهء مستمر بر سر حكومت از سويى ، و نياز به كوشش فراوان براى پشتيبانى مرزهاى غربى خود با اروپا و حفظ آن در مقابل حمله‌هاى بربرها از غرب و مقاومت در برابر تهاجم بلغارها ، روسها و ديگران از سوى ديگر ، توان پشتيبانى كامل از ارمنستان و اهتمام به امور آن‌ها را نداشت .\r\n\r\n","description":"","footnote":" ( 1 ) . سلطان داود ، پدر آلب‌ارسلان به عدالت و نيك‌خواهى شهرت داشت . در تاريخ نامه‌اى از او به جاى مانده است كه به دست قاضى سرخس « عبدالصمد » براى برادرش طغرل‌بك نوشته بود . در آن نامه چنين آمده است : « شنيده‌ام سرزمينهايى را كه گشوده و تصرف كرده‌اى ويران و ساكنانش را جلاى وطن كرده‌اى و مخالفت اين كار با فرمان خداوند دربارهء رعيت و مملكت آشكار است و تو نسبت به عواقب بد تخريب خانه و كاشانهء مردم نيك آگاهى . تو مىدانى كه ما سى نفر با سيصد نفر از دشمن روبه رو شديم و بر آنان پيروز گشتيم ، با سيصد نفر سه هزار تن را شكست داديم و با سه هزار نفر سى هزار تن را از پاى درآورديم . همين ديروز پادشاه خوارزم را با نيروى فراوانى كه در اختيار داشت شكست داديم و مملكت او را گرفتيم . او پانصد فرسخ دور تر از ما گريخت و ما بر او پيروز گشتيم ، او را بر اسارت درآورديم و بر سرزمينهاى خراسان ، طبرستان و سيستان چيره گشتيم ؛ و پس از آنكه خوار و زيردست بوديم پادشاه و فرمانروا گشتيم . اقتضاى نعمتهايى كه خداوند به ما عطا كرده است سزاوار چنين رفتارى نيست . »\r\nطغرل در پاسخ برادرش داود چنين نوشت : « اى برادر ، تو خراسان را در حالى كه سرزمينى آباد بود تصرف و ويران كردى و پس از آنكه ثبات قدم يافتى بر تو واجب شد كه آن را آباد كنى . اما من وارد سرزمينى شدم كه حاكمان پيش از من آن را ويران و نابود كرده بودند . من ، در حالى كه از سوى دشمنانم در محاصره‌ام ، توان آبادسازى آن را ندارم . به حكم ضرورت لشكريان بايد از راههايش بگذرند و امكان جلوگيرى از زيان آنان نيست » . ( الكامل فى التاريخ ، ابن اثير ، دارالكتاب اللبنانى ، ج 8 ، ص 88 . ) ","page_name":" 21 ","page_number":21},
  {"content":"\r\n\r\nامپراتورى گاه با به كارگيرى شيوه‌هاى ديپلماسى براى اختصاص نيروى لازم به جبههء غربى - با مسلمانان هم‌پيمان مىشد و گاه ، به منظور اختصاص نيروى خود بر ضد مسلمانان در ارمنستان و جنوب ( بر ضد دو اميرنشين حلب و انطاكيه ) ، با غرب هم‌پيمان مىگرديد . او با اين شيوه توانست از موجوديت خود محافظت كند ، اما - در مقابل - ناگزير شد كه در نيروهاى مسلح خود به ميزان فزاينده‌اى از نيروهاى مزدور استفاده كند . مزدوران از ملّيتهاى گوناگون بودند ، از اين رو با امپراتورى رابطه‌اى قلبى نداشتند . با وجود اين در فعاليتهاى مستمر نظامى در مرزهاى امپراتورى كه گاه دامنهء آنها تا پايتخت ( قسطنطنيه ) و حومهء آن كشيده مىشد و گاه چنان گسترش مىيافت كه به دوران گذشتهء امپراتورى در شرق و غرب مىرسيد ، نقشى بسيار مهم ايفا مىكردند .\r\nبه اين ترتيب ارمنستان ، واقع در شرق امپراتورى ، در حاشيهء تحرك نيروهاى بيزانس قرار گرفت ، كه در دوران حكومت « باسيل دوم » همهء كوشش خود را براى الحاق جزء به جزء اين منطقه به پيكرهء امپراتورى صرف كرد .\r\nپس از آن كه سلجوقيان ايران را گشودند ، تهاجم به ارمنستان را افزايش دادند ، اما طغرل‌بك ، تنها يك بار در اين حمله‌ها شركت جست و آن در سال 1053 م بود كه اقدام به نابودى نواحى پيرامون درياچهء وان كرد ، ولى موفق به تسخير قلعهء ملازگرد نشد . فرماندهى اين حمله‌ها به طور معمول بر عهدهء دو پسر عموى او يعنى اصان و ابراهيم اينال بود ، كه در سال 1047 در ارز روم به دست بيزانسيها شكست خوردند . در طول سالهاى بعد ، آن دو تهاجم خود را متوجه هم‌پيمانان كَرجى « 1 »  امپراتورى بيزانس كردند . در سال 1052 م به « قارس » حمله بردند و سپس بار ديگر در ارمنستان ظاهر گشتند ( سالهاى 1056 و 1057 ) و ملطيه از سوى آنان در معرض نابودى و غارت قرار گرفت ( سال 1057 ) . در سال 1059 نيروهاى ترك - براى نخستين بار - به قلب زمينهاى امپراتورى يورش بردند و به شهر سيواس رسيدند .\r\n\r\n","description":"","footnote":" ( 1 ) . كَرْج نامى است كه منابع اسلامى به شهر و دريا بندر كِرْچ ( ) واقع در كشور اكراين داده‌اند ( ر . ك . دايرة المعارف فارسى ، مصاحب ) . ","page_name":" 22 ","page_number":22},
  {"content":"\r\n\r\nپس از مرگ طغرل‌بك ( در سال 1063 م ) ، برادر زاده‌اش ، آلب ارسلان ، فرماندهى امپراتورى يك‌پارچهء سلجوقى را به عهده گرفت . او تلاش خويش را براى جلوگيرى از اتحاد ميان بيزانسيها و فاطميان متمركز ساخت و مرزهايش را در مقابل بيزانسىها استحكام بخشيد .\r\nآلب‌ارسلان پيش از آنكه درصدد تحقق هدف نخست خويش ، يعنى بيرون آوردن شام از چنگ فاطميان برآيد ، بر ارمنستان چيره گشت ؛ كه بر اثر نزاعهاى پى در پى تضعيف گشته بود .\r\nاو حملات خود را در قلمرو امپراتورى شدت بخشيد و در سال 1064 م ، پايتخت قديمى ارمنستان يعنى « آنى » را نابود ساخت .\r\nامير « قارص » آخرين حاكم مستقل ارمنى كه بر اثر حمله‌هاى مكرر ، امارتهاى ارمنستان را تضعيف شده مىديد ، دريافت كه ياراى مقابله با حمله‌هاى تازه را ندارد . از اين رو نزد امپراتور رفت و همهء زمينهاى خود را در قبال دريافت چند روستا در كوهستان توروس ، به او واگذار كرد . امپراتور نيز موافقت كرد و امير قارص به همراه شمار بسيارى از هموطنان ارمنى خويش به سكونتگاه جديد كوچيد .\r\nنتيجه آن شد كه از سال 1065 م . « رُها » در معرض تهاجمهاى سالانه قرار گيرد . در سال بعد ( 1066 م ) ، نيروهاى ترك - سلاجقه - كوههاى آمانوس را اشغال و در بهار بعد به « قيصريه » مركز كاپادوكيه حمله و آن را غارت و تخريب كردند . در زمستان بعد لشكريان بيزانس در ملطيه و سيواس شكست خوردند و به اين ترتيب سلاجقه به طور كامل بر ارمنستان چيره گشتند و امكان يافتند كه با استفاده از اين پايگاه قوى ، قلب امپراتورى بيزانس را در سال بعد مورد حمله قرار دهند . آنان در سال 1068 م نقصار و عموريه ، در سالهاى 1069 م و 1070 م قونيه در نزديكى ساحل درياى اژه را مورد حمله قرار دادند .\r\n\r\n3 . نبرد ملازگرد\r\nامپراتورى بيزانس در طول اين مدت شاهد دگرگونيهايى سرنوشت‌ساز بود . امپراتور كنستانتين دهم در سال 1067 م زندگى را بدرود گفت و چون فرزندش ، « ميخائيل هفتم » خردسال بود ، مادرش « ملكه ايدوسيا » ادارهء امور را به جاى فرزندش در دست گرفت . در سال 1068 م ملكه ايدوسيا با فرماندهء كل نيروهاى ارتش يعنى « رومانوس ديوجان » ازدواج كرد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو او را بر تخت نشاند . رومانوس كه سربازى سلحشور و مردى ميهن‌پرست بود ، دريافت كه براى حفظ امپراتورى پيش از هر چيز بايد دست به كار بازپس‌گيرى ارمنستان شود . از اين رو به سازماندهى دوباره ارتشى پرداخت كه شصت هزار نيروى سواره نظام قوى در اختيار داشت و مأموريتش يعنى مقابله با تهاجمهايى كه از سوى شام صورت مىگرفت ، ناتمام مانده بود . نيروى ديگرى كه او سازمان داد گارد امپراتورى بود كه از ميان بهترين جوانان آسياى صغير به سربازى گرفته مىشدند و آموزشهاى بسيار سخت و طاقت‌فرسا مىديدند . اما پيكرهء اصلى ارتش را نيروهاى مزدور بيگانه تشكيل مىدادند ؛ و از جمله نيروهاى زير بودند :\r\nنيروهاى شمالى شامل اسكانديناويان ، نورمانها و فرانكهاى غرب اروپا ؛ اسلاوهاى شمال ، تركهاى دشتهاى جنوبى روسيه و نيز پشنگها ، كومانها و غُزان .\r\nنيمى از سپاه صد هزار نفرى « 1 »  رومانوس را بيزانسيها تشكيل مىدادند . تركها نيز به دليل فراوانى شمارشان جداى از ديگر نژادها سازماندهى شدند و رياست آنها را ژوزف تاركانيوتس « 2 »  ترك‌نژاد بر عهده گرفت .\r\nفرماندهى سواره‌نظام زره پوشيده - شامل فرانكها و نورمانها - به « روسل بايلويل » « 3 »  نورمانى سپرده شد ، در حالى كه فرماندهى بيزانسيها را برادرزادهء امپراتور فقيد آندرونيكوس دوكاس « 4 »  عهده‌دار گرديد .\r\nامپراتور « رومانوس ديوجان » پس از كسب آمادگيهاى لازم ، همراه سپاه خويش پايتخت كشورش « قسطنطنيه » را به سوى ارمنستان ترك گفت . اما هنوز پايتخت را ترك نگفته بود كه\r\n\r\n","description":"","footnote":" ( 1 ) . در كامل ابن اثير ( دارالكتاب اللبنانى ، ج 8 ، ص 109 ) آمده است كه شمار سپاه رومانوس دويست هزار بوده و نه‌صد هزار و از روميان ، فرنگيها ، غرب ، بچناك و ديگران تشكيل مىگرديده است .  ( 2 ) . ژوزف تاركانيوتس : .  ( 3 ) . - . در كتاب تاريخ جنگهاى صليبى ( استيفن رانسيمان ، ج 1 ، ص 97 ) آمده است كه وى پس ازخيانت و بركنارى دو فرمانده پيش از او يعنى هرو ( ) و كريسپين ( ) - هر دو فرانسوى - به فرماندهى تعيين گرديد .  ( 4 ) . در همان مأخذ پيشين - تاريخ جنگهاى صليبى - آمده است : سرشناس‌ترين سردار رومى اين لشكر پس از شخص‌امپراتور ، اندرونيكوس دوكاس برادرزادهء امپراتور سابق بود كه مانند همهء كسان خاندان خويش ، از دشمنان سرسخت رومانوس محسوب مىگشت . ","page_name":" 24 ","page_number":24},
  {"content":"\r\n\r\nخبر تصرف بارى ، آخرين منطقهء متعلق به بيزانس در شبه جزيرهء ايتاليا ، از سوى نورمانها را دريافت داشت .\r\nرومانوس در مسير حركت خود ، راه بيزانس قديم را كه روميان در جنگهايشان از آن عبور مىكردند در پيش گرفت . هدف اصلى وى تصرف دژهاى ارمنستان و پادگان گذاردن در آنها پيش از رسيدن تركان از سوى جنوب بود . رومانوس در امتداد شاخهء جنوبى فرات عليا در ارمنستان نفوذ كرد و چون به ملازگرد رسيد اقدام به تقسيم نيروهاى خويش نمود . او خود رهسپار ملازگرد شد و فرانكها ، روسها و كومانها را براى تصرف دژ « خَلاط » واقع بر ساحل درياچه « وان » گسيل داشت . او بر اين باور بود كه پيروزى سال گذشتهء او در حملهء به مَنْبِجْ اين بار نيز تكرار خواهد شد . « 1 » \r\nآلب‌ارسلان در همين سال عمليات خويش را براى تصرف حلب و پايان دادن به قدرت فاطميان در آنجا آغاز كرد . امير حلب « محمود بن صالح بن مرداس » به نام خليفهء عباسى خطبه خواند و به خطيبان مساجد فرمان داد تا جامهء سياه - شعار عباسيان - به تن كنند ؛ و جامهء سبز - شعار فاطميان - را ممنوع ساخت . اما آنها به گفتن حىّ على خير العمل به جاى حىّ على الفلاح در اذان ادامه دادند . در نتيجه آلب‌ارسلان تصميم به سركوبشان گرفت و در جنگ با آنان پيروز گرديد . وى امور را سازمانى دوباره داد و امير محمود را در مقام خود ابقا كرد .\r\nسپس از حلب بازگشت و چون به خوى از توابع آذربايجان رسيد خبر يافت كه امپراتور بيزانس با سپاهى گران در ملازگرد و خلاط دست به تحرك زده است . اما از آنجا كه مواضع خودى دور و دشمن نزديك بود موفق به گردآورى سرباز نشد ، از اين رو بار و بنه را همراه همسرش و نظام الملك به همدان فرستاد و خود تنها با نيرويى پانزده هزار نفرى از سواره نظام حركت كرد . آلب ارسلان در هنگام عزيمت گفت : « من با پايمردى مىجنگم اگر پيروز شدم نعمتى است كه خدا به من ارزانى داشته و اگر به شهادت رسيدم ، فرزندم ملك شاه ولى عهد من است . » سپاه حركت كرد . در نزديكى دشمن ، پيش‌قراولان آلب‌ارسلان به پيش‌قراولان\r\n\r\n","description":"","footnote":" ( 1 ) . امپراتور رومانوس در سال 462 ه / 1070 در رأس سپاهى گران به منبج حمله برد و آنجا را دستخوش قتل و غارت ساخت و پس از شكست محمود بن صالح بن مرداس ، بنى كلاب ابن حسان طائى و ديگر اعراب همراهشان ، به سرزمين خويش بازگشت . ","page_name":" 25 ","page_number":25},
  {"content":"\r\n\r\nده هزار نفرى روسها برخوردند . در جنگى كه ميان طرفين درگرفت روسها شكست خوردند .\r\nفرمانده‌شان به اسارت درآمده نزد سلطان برده شد . پس از گردآورى غنايم آلب‌آرسلان آنها را نزد نظام‌الملك فرستاد و از او خواست كه به بغداد اعزامشان كند . چون دو سپاه به يكديگر نزديك شدند ، سلطان پيكى نزد امپراتور روم فرستاد و خواستار آتش‌بس شد ؛ و او پاسخ داد :\r\n« متاركه‌اى جز در رى ، در كار نخواهد بود ! » « 1 »  سلطان از اين پيش‌آمد ناراحت شد ، ولى پيشنماز و فقيه او يعنى ابونصر محمد بن عبدالملك بخارى حنفى به وى گفت : « تو در راه دينى مىجنگى كه خداوند وعدهء پيروزى و چيره ساختن آن بر ديگر اديان را داده است .\r\nاميدوارم كه خداوند اين پيروزى را به نام تو رقم زده باشد . بعد از ظهر روز جمعه كه خطيبان بر منبر هستند به آنان حمله كن . اينان براى پيروزى مجاهدان دعا مىكنند و دعا بااجابت همراه است » .\r\nرومانوس پس از آگاهى بر نزديكى سپاه اسلامى ، نيروهايش را گردآورد و در يك حركت نيرنگ‌آميز با انحراف به سوى جنوب غربى ، كوشيد تا پيش از آنكه مورد حملهء آلب‌ارسلان قرار گيرد ، به پيش‌قراولان سپاه خويش بپيوندد . اما از انجام تدابير احتياطى غافل ماند و عناصر شناسايى را به مسافتهاى دور نفرستاد و از اينكه فاصله‌اش با دشمن بسيار اندك بود غافل شد ؛ و در ظهر روز جمعه ( نوزدهم آگوست سال 1071 ) در حال فرود آمدن در دشت ميان راه خلاط ، از سوى آلب‌ارسلان مورد حمله قرار گرفت . « 2 » \r\n\r\n","description":"","footnote":" ( 1 ) . چنان كه مشهور است رى پايتخت آلب‌ارسلان بود و اين پاسخ نيز متضمن تهديد به انهدام پايتخت سلاجقه بود .  ( 2 ) . ابن اثير دربارهء وقايع پيش از جنگ چنين مىنويسد : چون روز جمعه فرا رسيد ، آلب‌ارسلان نماز گزارد و گريست و مردم نيز از گريه‌اش به گريه درآمدند . او دعا كرد و مردم نيز با او دعا كردند . او به مردم گفت : « هركس مىخواهد بازگردد كه در اينجا سلطانى به كار نيست كه امر و نهى كند . » سپس تيرو كمان را انداخت و شمشير و نيزه به دست گرفت و دم اسبش را به دست خويش گره زد و سپاه او نيز چنين كردند . سلطان لباس سپيد آميخته به كافور پوشيد و گفت اگر كشته شدم ، اين كفن من است . آنگاه به روميان حمله كرد و آنان نيز حمله كردند . چون به نزديك دشمن رسيد پياده شد و چهره بر خاك ساييد و گريست و بسيار دعا كرد . آنگاه سوار شد و حمله كرد و سپاه نيز همراهش حمله برد . مسلمانان به سپاه دشمن زدند . گرد و غبار مانع دو سپاه بود . مسلمانان هر چه توانستند از دشمن كشتند و خداوند پيروزىاش را بر آنان فرو فرستاد . روميان شكست خوردند و شمار بسيارى از آنان به قتل رسيدند به طورى كه زمين پر از جنازهء كشتگان گرديد و پادشاه روم به اسارت درآمد . ( ابن اثير ، كامل ، ج 8 ، ص 110 ، حوادث سال 463 ه ) . ","page_name":" 26 ","page_number":26},
  {"content":"\r\n\r\nرومانوس با شجاعت هر چه تمام وارد ميدان نبرد گرديد و سپاه خويش را با كمال شايستگى فرماندهى كرد ، اما برترى نيروى جنگى و روحيهء معنوى مسلمانان موجب پيروزى آنان گرديد . آندرونيكوس دوكاس با مشاهدهء اين كه نتيجه جنگ به زيان بيزانسيها رقم خورده است و پايتخت ، - قسطنطنيه - ، به دليل نداشتن نيروى مدافع در معرض تهديد قرار گرفته ، همراه نيروهاى زير فرمان خويش عقب‌نشينى كرد و آنان را به سوى غرب حركت داد .\r\nمنابع بيزانسى يادآور شده‌اند كه سلاجقهء كومان شب پيش ، از سپاه روم گريختند و به سپاه آلب‌ارسلان پيوستند ، زيرا آنها نيز ترك بودند . با آنكه چنين امرى ممكن است ، ولى عامل سرنوشت‌سازى در روند اوضاع به شمار نمىرود .\r\nبه هر حال ، اوضاع به زيان بيزانسيها رقم خورد و جنازهء كشتگانشان ميدان نبرد را پوشانده بود . اندكى بعد خود امپراتور از سوى مسلمانان جراحت برداشت ، ولى كشنده نبود .\r\nسپس به اسارت سربازى درآمد كه چون وى را نمىشناخت قصد كشتن او را داشت . در اين حال يكى از اعضاى گارد امپراتورى بيزانس سر رسيد و او را معرفى كرد و آن سرباز را از كشتن وى بازداشت . « 1 » \r\nامپراتور را به چادر آلب‌ارسلان بردند . در گفت و گوى سلطان با او مقرر شد كه امپراتور در مقابل تعهدات زير آزاد گردد : پرداخت سربهايى معادل 000 ، 500 ، 1 دينار ، اعزام سپاهيان روم در صورت درخواست آلب‌ارسلان و آزاد ساختن همهء اسيران مسلمان در روم ، مدت\r\n\r\n","description":"","footnote":" ( 1 ) . سربازى كه امپراتور بيزانس را به اسارت درآورد ، غلام گوهر آيين بود كه پيش‌تر وى را براى نظام‌الملك فرستاده بود . نظام‌الملك آن را حقير شمرد و بازپس فرستاد و گوهرآيين برايش دعا كرد . آنگاه نظام‌الملك گفت : ان شاء الله كه او پادشاه روم را به اسارت درآورد ؛ و همين طور هم شد . زيرا اندكى نگذشت كه اين سرباز ، امپراتور را نزد رئيس خود ، گوهرآيين ، و او نيز وى را نزد آلب‌ارسلان برد . سلطان به پيشوازش رفت و با دست خويش او را سه تازيانه زد و گفت : آيا به تو پيشنهاد آتش‌بس نكردم و تو سرباز زدى ؟ امپراتور گفت : سرزنشم مكن و آنچه مىخواهى كن . سلطان گفت : اگر من اسير تو مىبودم با من چگونه رفتار مىكردى ؟ گفت : رفتارى زشت . آلب‌ارسلان گفت : فكر مىكنى من با تو چگونه رفتار مىكنم . امپراتور اسير گفت : يا مرا مىكشى يا در سرزمينهاى اسلامى مىگردانى و سوّم كه بعيد به نظر مىرسد : مرا مىبخشى ، از من مال مىپذيرى و مرا نمايندهء خويش مىگردانى . آلب‌ارسلان گفت : تصميمى جز اين نداشتم . ","page_name":" 27 ","page_number":27},
  {"content":"\r\n\r\nاين متاركه پنجاه سال تعيين گرديد . آنگاه سلطان ، امپراتور را در خيمه‌اى ويژه جاى داد و ده هزار دينار برايش فرستاد تا خود را آماده كند . گروهى از كشيشها را به خاطر او آزاد كرد و فرداى آن روز بر او خلعت پوشاند .\r\nسپس امپراتور به ديدار آلب‌ارسلان رفت و سلطان سپاهى را با وى همراه كرد تا او را به جايى امن برساند و خود نيز يك فرسخ راه او را همراهى كرد . هنوز امپراتور به دژ دوكيه نرسيده بود كه خبر يافت ميخائيل دوكاس - پسرخوانده رومانوس - به اعتبار اينكه وارث قانونى است و به سن بلوغ رسيده ، قدرت را به دست گرفته است . در اين هنگام رومانوس لباس پشمين پوشيد و خود را زاهد وانمود كرد ، و پيكى نزد ميخائيل فرستاد و توافقى را كه با سلطان داشته به اطلاع وى رساند و گفت : « اگر خواستى به تصميم گرفته شده عمل مىكنى و اگر نخواستى نمىكنى » . ميخائيل تصميم را پذيرفت و خواستار آن شد كه ميان او آلب‌ارسلان ميانجىگرى كند . رومانوس اموالى را كه نزد خويش داشت گرد آورد . اين مال دويست هزار دينار بود كه آن را به همراه طبقى زرين و جواهرنشان به ارزش نود هزار دينار نزد سلطان فرستاد و سوگند خورد كه همهء دارايى او همين است . « 1 » \r\n\r\n4 . نتايج جنگ ملازگرد\r\nالف : انقلاب بيزانس : جنگ ملازگرد مهم‌ترين و سرنوشت‌سازترين بحران تاريخ بيزانس به شمار مىرود . به طورى كه خود بيزانسيها احساس‌شان را نسبت به آن پنهان نمىكنند ؛ و مورخانشان بارها و بارها از آن روز دشوار ياد كرده‌اند . در دوره‌هاى بعد ، صليبيها نيز دريافتند كه شكست‌خوردگان ملازگرد شايستهء عنوان مدافعان دنياى مسيحيت نيستند . اين جنگ دستاويزى براى مداخله غربيان در دوره‌هاى آينده گرديد .\r\nخود بيزانسيها به تقويت اين پيروزى مسلمانان كمك كردند و طى بيست سال پس از جنگ ملازگرد ، سرگرم توطئه‌چينى و عصيانگرى بودند . نخستين عامل اين سركشى اقدام\r\n\r\n","description":"","footnote":" ( 1 ) . منابع بيزانسى نوشته‌اند كه رومانوس ديوجان پس از آن درصدد تصرف ارمنستان برآمد . اما ميخائيل هفتم نيرويى بيزانسى را به جنگ او فرستاد كه او را شكست داده به قسطنطنيه بردند . در آنجا با سنگدلى چشمانش را بيرون آوردند و او چند روز بعد مرد . ","page_name":" 28 ","page_number":28},
  {"content":"\r\n\r\nميخائيل هفتم بود كه به مجرد آگاهى بر فاجعهء ملازگرد ، قدرت را به دست گرفت . ديگر رفتار وحشيانه رومانوس ديوجان بود كه خويشاوندان و دوستان نيرومندش را - كه به واسطه شهرت وى در شجاعت و جوانمردى جذب او شده بودند - بر ضد وى شوراند . آنان كه از پايان كار وى به وحشت افتاده و خشمگين شده بودند ، خشم و دشمنى خويش را با اقدام به خيانت بروز دادند .\r\nب : سلاجقه در شام : در دورانى كه آلب‌ارسلان درگير جنگ ملازگرد بود ، فرزندش ملك‌شاه سپاهى نيرومند را سازمان داد و فرماندهى آن را به « اتسز بن اوق » خوارزمى سپرد و به شام گسيل داشت . اين سپاه به فلسطين رفت و رمله را گشود . از آنجا به بيت‌المقدس رفت و شهر را از چنگ نيروهاى فاطمى بيرون آورد .\r\nاو پس از تصرف شهرهاى پيرامون بيت‌المقدس - به جز عسقلان - آهنگ دمشق كرد و آن را در محاصره گرفت و توابع آن را دستخوش غارت و ويرانى كرد و راه آب و آذوقه‌اش را بست . كار بر مردم سخت شد ، اما استقامت كردند و اجازهء گشودن شهر را به اتسز ندادند .\r\n( تا اين‌كه چهار سال بعد يعنى ) در سال 467 ه / 1075 م اتسز بر دمشق پيروز شد . سال بعد فاطميان بيت‌المقدس را تصرف كردند ، اما اتسز پس از چند ماه محاصره آنان را بازپس نشاند . فاطميان بىدرنگ اتسز را در دمشق مورد حمله قرار دادند ؛ و او از امير تُتُشْ برادر ملك‌شاه كمك گرفت . تُتُش با موافقت برادرش حكومتى شامل سرزمين شام تشكيل داد و ارتق در اداره آن به وى كمك مىكرد .\r\nآلب‌ارسلان پس از پيروزى در ملازگرد عمر چندانى نكرد و سال بعد ( 464 ه / 1072 ) در جريان لشكركشى به ماوراى رودخانهء سيحون جانش را از دست داد . پسرش ملكشاه يك‌پارچگى و اقتدار امپراتورى را حفظ كرد . اما درگذشت وى به سال 485 ه / 1092 م زمينهء درگيريهاى داخلى را ، كه با مرگ تتش در سال 1095 م به اوج رسيد ، فراهم آورد . پسران ملكشاه يعنى رضوان ، حاكم حلب و دقاق حاكم دمشق قدرت چيرگى بر اوضاع را نداشتند . و بيت‌المقدس به ارتقيان انتقال يافت . شيعيان بنى عمار اميرنشين خود را در طرابلس برپا كردند و همزمان فاطميان آغاز به بازپس‌گيرى جنوب فلسطين نمودند .\r\nاوضاع سرزمينهاى اسلامى در دوره‌اى كه ارتش صليبيها شام را در معرض نابودى قرار داد به قرارى بود كه گفته شد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاما در سطح عمليات : آنچه موجب شكست سپاه روم گرديد خطاى امپراتور رومانوس ديوجان بود . به نظر مورخان بيگانه نيروهاى او از برترى هفت به يك و به نظر مورخان اسلامى ، كه به واقع نزديك‌تر است ، از برترى پانزده به يك برخوردار بودند . اما ادارهء نادرست جنگ ، پراكندن نيروها پيش از پايان درگيرى در نبرد اصلى و ضعف شناسايى ، نقاط ضعف بيزانسيها را آشكار ساخت ؛ كه بارزترين آنها ضعف فرماندهى ، پراكندگى فرماندهى و عدم يك‌پارچگى جنگجويان بود . در مقابل ، سلاجقه از روحيه معنوى عالى ، ايمان كامل و اراده‌اى استوار براى رسيدن به پيروزى برخوردار بودند و اصول جنگ را با لياقت هر چه تمام‌تر به كار مىبستند . . . و اين امور موجب پيروزى مسلمانان و شكست بيزانسيها گرديد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n« شترچرانى بهتر از خوك‌چرانى است »\r\nسخن معتمد بن عباد در پاسخ كسى كه وى را به خاطر ارتباط و درخواست كمك از ابن تاشفين نكوهش كرد .\r\n« وعده‌گاه ما ، ميدان نبرد است »\r\nاين سخن را ابن تاشفين در پاسخ آلفونسوى ششم گفت كه وى را تهديد و تطميع كرد .\r\n2\r\n\r\nنبرد زلّاقه ( 479 ه / 1068 م )\r\n1 . وضعيت كلى\r\n\r\nالف . شرايط حاكم بر جبههء مسلمانان\r\n\r\nب . شرايط حاكم بر جبهه مسيحيان شمال\r\n2 . ابن عباد و ابن تاشفين\r\n3 . نبرد زلاقه\r\n4 . نتايج و درسهاى نبرد\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nخلاصهء رويدادهاى نبرد زلاقه\r\nسال هجرىسال ميلادىخلاصهء رويدادها 392 1002 در گذشت حاجب منصور ( ابوعامر ) و پايان حكومت امويان در اندلس ( و تقسيم اندلس ميان ملوك الطوايف ) . 1063456 راميروى يكم - پادشاه آراگون - اقدام به حمله به مسلمانان در « گرادوس » كرد و به دست يك تن از مسلمانان كشته شد . به دنبال آن پاپ الكساندر دوم اعلام كرد هر كس را كه به خاطر صليب در اسپانيا بجنگد مىبخشد . پاپ اقدام به گردآورى سپاه به منظور پىگيرى طرح « راميرو » كرد ؛ و ويليام مونتراى ، جنگجوى نورمانى ، سربازان داوطلب را از شمال ايتاليا به خدمت پاپ درآورد ؛ همان كارى كه ابلس ، كنت روسى ، برادر ويليشيا ملكهء آراگون كرد و جنگجويان نورمان را از شمال فرانسه گرد آورد . 1073466 ابلس ، كنت روسى بار ديگر فرانسويان را آمادهء حمله كرد و پاپ گريگورى هفتم از همهء پيروان مسيحيت خواست كه از اين حمله پشتيبانى كنند و به آن بپيوندند . او به مسيحيان وعده داد غنايمى را كه از مسلمانان بگيرند به خودشان خواهد داد . 1078471 هيوى يكم - دوك برگنديا - فرماندهى سپاه را براى پشتيبانى دامادش آلفونسوى ششم - پادشاه ليون و قشتاله به عهده گرفت . 1080473 پاپ گريگورى هفتم حملهء « گس - جفرى » را به مسلمانان مورد تأييد شخصى قرار داد و آن را مبارك شمرد . 1085478 قشتاليها بر طليطله چيره مىگردند . 1086479 معتمدبن عباد و يوسف بن تاشفين فرمانده « مرابطون » در زلّاقه بر نيروهاى قشتاله به فرماندهى آلفونسوى ششم پيروز مىگردند . 1095489 مجمع كلرمون جنگ صليبى بر ضد مسلمانان را اعلام مىدارد . 1099493 صليبيها قدس را اشغال مىكنند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nجنگهاى صليبى پيش از آنكه در شرق آغاز شود ، در ميدانهاى عملياتى اندلس آغاز گرديده بود .\r\nاين جنگها مدت دو سده پس از خروج صليبيها از شام نيز در آن سرزمين استمرار يافت . معناى ساده‌اش اين است كه جنگهاى صليبى مدت بيش از پانصد سال در اندلس ادامه يافت ؛ و اگر قدرت نظامى برتر مسلمانان نبود ، پايدارى در اين مدت طولانى امكان‌پذير نمىبود . اگر نبود نبردهاى سرنوشت‌ساز و سخت و درازمدت ، مسلمانان بايد همچنان در اندلس باقى مىماندند .\r\nنبرد زلاقه در قلهء نبردهاى سرنوشت‌سازى است كه مسلمانان در اندلس فرماندهى كردند . اين نبرد يك سال پس از تصرف طليطله به وسيله قشتاليون روى داد . شايد عامل برپايى اين نبرد اين بود كه قشتاليون از پيروزى خود براى چيرگى بر طليطله و درآوردن آن از چنگ دشمنان بهره‌بردارى نكردند . پس از زلاقه نيز نبردهايى روى داد كه اهميتى كم‌تر از آن نداشت . مثل نبرد الارك در سال 591 ه / 1194 م كه 108 سال پس از زلاقه موحدون آن را فرماندهى كردند . اين نبرد با نبرد حطين كه حدود هفت سال پيش از آن يعنى به سال 1187 م روى داد همزمان بود ؛ كه به نوبهء خود نشانگر قدرت مسلمانان در صحنه‌هاى گوناگون عملياتى است . نيز نشان مىدهد كه شدت جنگ ميان مسلمانان و مسيحيان در جبهه‌هاى شرقى و غربى به يك اندازه بوده است .\r\nاگر در حمله‌هاى صليبيان در جبهه‌هاى شرق سنگينى بار جنگ بر دوش اقوام ترك ، كرد و عرب بود ، در غرب بر دوش اعراب و بربرها بود . آنچه مجاهدان اسلامى را در جاى جاى جهان اسلام و در خشكى و دريا به يكديگر پيوند مىداد ، همانا وحدت اسلامى بود . جنگى فراگير در پهنهء جغرافيايى گسترده‌اى در جريان بود . نبرد زلاقه نخستين جلوهء آن در صحنهء\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nعمليات اندلس بود كه پس از آن سراسر جهان اسلام را فراگرفت . بنابراين مىتوان نبرد زلاقه را آغاز سرنوشت‌ساز جنگهاى صليبى برشمرد .\r\n\r\n1 . وضعيت عمومى\r\n\r\nالف . اوضاع در جبهه‌هاى اسلامى\r\nمسلمانان در قرن دهم ميلادى نيروى بزرگى را در اسپانيا مقابل مسيحيت تشكيل مىدادند .\r\nمسيحيان هر شهرى را كه پيش از آن گرفته بودند از دست دادند . در نيمهء اين سده ، عبدالرحمن سوم ( 278 - 350 / 891 - 961 ) رئيس بلامنازع شبه‌جزيره بود . مرگ وى موجب اندكى آسايش و آرامش گرديد ؛ چرا كه جانشين وى يعنى حكم دوم - مستنصر ( 302 - 366 / 914 - 976 ) به پيكار با فاطميان و ادريسيان در مراكش و مغرب شهرت داشت . به هر حال وى پس از درگذشت وزير « محمد بن ابىعامر » معروف به منصور بر اوضاع مسلط شد . منصور مرد پيكار و جهاد بود . « جنگهاى او به بيش از پنجاه نبرد بالغ مىشود . فتوح بسيارى داشت .\r\nبيشتر وقتها در سال در كمتر از دو جنگ شركت نمىكرد . جنگ « شنت ياقب » او از همه پرآوازه‌تر است . او تنها بيست هزار جنگجوى مزدور در سپاه خويش داشت » . « 1 » \r\n« ليون » مهم‌ترين مملكت مسيحى در اسپانيا بود ؛ كه مورد تهاجم منصور قرار گرفت . در سال 981 م منصور بر سموره « 2 »  در جنوب ليون چيره شد و در سال 996 م خود ليون را ويران ساخت .\r\n\r\n","description":"","footnote":" ( 1 ) . دربارهء ابوعامر نوشته‌اند كه او گرد و غبارهايى را كه در جنگ به چهره‌اش نشسته بود گرد مىآورد . هر جا منزل مىكرد خدمتكارانش با حوله آن را جمع مىكردند به طورى كه يك كيسه بزرگ شد . او توصيه كرد كه آن غبار را با حنوطش درآميزند . هر كجا مىرفت آن را با خود داشت ( همراه با كفنش ، چون انتظار مرگ مىكشيد ) . او كفنش را از پاك‌ترين درآمدش ، يعنى ارث پدرى و نخ‌ريسى دخترانش تهيه كرده بود و هميشه از خداوند مىخواست كه او را در راه جهاد بميراند . همين طور هم شد و او در شهر سالم ( ) در گذشت و در همانجا به خاك سپرده شد و بر قبرش چنين نوشتند .\r\n آثاره تُبينك عن اوصافه * حتى كأنك بالعيان تراه\r\nتاللّه لا يأتى الزمان بمثله * أبداً ولا يحمى الثغور سواه \r\n[ آثار او اوصافش را چنان برايت باز مىنماياند كه گويى او را به چشم مىبينى 
  ]\r\n[ به خدا سوگند ، روزگار ديگر همانندش را هرگز نخواهد آورد و از مرزها كسى جز او دفاع نمىكند 
  ]\r\n( نفح الطيب : 1 / 396 - 416 ؛ الذخيره ، ابن بسام ، مجلد يكم از بخش چهارم ، ص 39 - 58 ) .  ( 2 ) .\r\n1 . . ","page_name":" 34 ","page_number":34},
  {"content":"\r\n\r\nدر سال بعد « شنت يعقوب در كامپوستيلا » « 1 »  را به آتش كشيد ، ولى نهايت كوشش را براى عدم تعرض به اماكن مقدس به خرج داد . در سال 986 م منصور بر بارسلون چيره گشت و تصميم گرفت كه جزيره را يكپارچه سازد و به شكل روزهاى پس از فتح نخست درآورد و آنگاه ، بىدرنگ از كوه‌هاى پيرنه بگذرد . اما مرگ وى به سال 1002 م فرا رسيد و موفق به انجام اين كار نگرديد .\r\nپس از درگذشت منصور قدرت مسلمانان رو به ضعف نهاد ، با وجود اين ، نيروى دريايى آنان توانست به انتيب ، بر ساحل لاجوردى ، به سال 1003 م و پيزا در ايتاليا به سال 1005 م و ناربون در فرانسه به سال 1020 م حمله كند . اما اين يورشهاى منظم مدت زمانى متوقف شد و مسيحيان فرصت يافتند تا ضد حمله‌هاى خود را آغاز كنند .\r\nنخستين نشان ناتوانى مسلمانان در اندلس ، پس از منصور ، تجزيه خود اندلس بود ؛ كه اميران و فرماندهان در نواحى و پايگاههاى خود اعلام استقلال كردند . بنىحمود در ملقا ، دولت بنىجهور در قرطبه ، بنىعباد در اشبيليه ، دولت بنىافطس در بطليوس ، بنى يحيى در لبله ، بنىمزين در باجه و شلب ، بنىبكرى در ولبه و جزيرهء شلطيش ، بنىهارون در شنتمريه ، بنىذىالنون در طليطله ، بنىمناد در غرناطه ، بنىبرزال در قرمونه ، بنىدمر در مورور ، بنى خرْزون در اركش ، بنىيغرن در رنده و عامريه در مريه تشكيل گرديد . به علاوهء مملكت دانيه و جزائر ؛ دولت بلنسيه ؛ امارت پونت و مملكت ساراگوسا » .\r\n\r\n","description":"","footnote":" ( 1 ) . . گفته مىشود كه سنت يعقوب يا قديس يعقوب در گاليكيا شمال غرب‌اندلس واقع است . در يكى از اسطوره‌ها آمده كه وى يكى از حواريون دوازده‌گانه بوده است : « او از همه به عيسى ( ع ) نزديك‌تر بود و به دليل ملازمت با وى ، او را برادرش مىخواندند . . . او در بيت‌المقدس اسقف بود . و براى تبليغ به همه جا سفر مىكرد تا به اين نقطهء دور رسيد و سپس به شام بازگشت و در سن 120 سالگى ( به سالهاى شمسى ) درگذشت . يارانش جنازهء وى را آوردند و در اين كنيسه كه دورترين اثرش بود به خاك سپردند » . ساكنان اندلس جايگاه قديس پطرس - يا يعقوب - را هاله‌اى از نور بخشيدند ؛ و شهر شنت يعقوب به شهر مقدسى كه مردم از سراسر اروپا به زيارتش مىآمدند تبديل شد و پس از قدس و رم در مرتبهء سوم قرار گرفت . هنگامى كه آلفونسوى دوم آمد ، رستاخيز اسطورهء قديس يعقوب را به اعتبار اينكه او پشتيبان و رئيس جزيرهء ايبريا است تجديد كرد . همهء آرزوها به حمايت قديس ارتباط پيدا كرد و براى بزرگداشت قديس مناسك ويژه‌اى وضع گرديد و اشعارى حماسى سروده شد ؛ و مسيحيان بر ضد كفار - مسلمانان - حاضر به فداكارى گشتند . نظر به اينكه شنت يعقوب در دورترين نقطه شمال غربى اندلس ، در ميان مناطق سخت ، واقع است ، رسيدن نيروهاى اسلامى به آنجا ناممكن بود . از اين رو به صورت دژ انقلابيون و پايگاه ياغيها باقى ماند تا آنكه منصور آمد و آن را گشود . ","page_name":" 35 ","page_number":35},
  {"content":"\r\n\r\nضعف و سستى تنها به تقسيمات محدود نگشت و به درگيرى ميان مراكز نيروهاى اسلامى بر ضد يكديگر تبديل شد . فرماندهان اسلامى به نيروهاى صليبى پشت كردند و آنها به هر كجا مىخواستند نفوذ مىكردند . حتى از مسيحيان شمال ، يعنى مملكت ليون كمك گرفتند و آنان را وادار ساخت تا نيرويشان را افزايش دهند .\r\nبرخى منابع اندلسى به توصيف اوضاع اين دوره پرداخته‌اند ؛ كه از آن جمله اين گزارش است : « اوضاع در اندلس همچنان با وفاق و فرمانبردارى به سامان و مرتب بود تا آنكه سيل دشمنى و دورويى جان صاحبان ثروت را لبريز ساخت . هر رئيس زادگاه خود را مستقل اعلام كرد و آن را به صورت پايگاهى قرار داد كه با اسبانش به آنجا پناه مىبرد . همسايگان يكديگر را مورد حمله قرار مىدادند و با آنان در سرزمين خودشان مىجنگيدند . تا آنكه نيرويشان در برابر مهاجمان دشمن دين تضعيف گرديد ؛ و پناهگاههايشان بيهوده رها شد و قربانى گشت . به طورى كه همه چيز - مگر مناطقى محدود بر اساس يك پيمان متاركه - از دستشان رفت ؛ و خرد و بزرگشان بايد سالانه باج و خراج مىپرداختند » . « 1 » \r\nدر فضايى اين چنين تفرقه‌آميز بود كه جنگ بطرنه ، روى داد و نورمانها در سال 456 ه يعنى 21 سال پيش از چيره شدن بر طليطله ، بريشتر را به تصرف درآوردند . اصل بر اين بود كه سران و فرماندهان اندلس آنچه را كه در انتظارشان بود بشناسند ، ولى غفلت ورزيدند و به كارهاى روزمره سرگرم شدند و همهء كوشش خود را صرف امور جزئى كردند . منابع اندلسى رويدادهاى بطرنه و بريشتر را ثبت كرده‌اند . از جمله دربارهء وقايع بطرنه گفته شده است :\r\nفرانكها نيروى انبوهى را به سوى بلنسيه گسيل داشتند . در حالى كه ساكنان شهر نسبت به امر جنگ نا آگاه و تنها به سلاح خود مغرور بودند . كار آنها لذت بردن از خوردن و نوشيدن بود .\r\nفرانكها وانمود كردند كه از جنگ پشيمان شده و توان مقاومت در مقابل ساكنان شهر را ندارند .\r\nبه اين ترتيب با مسلمانان نيرنگ باختند ؛ و مسلمانان با وسوسه آنها به طمع افتادند و دست از جنگ كشيدند . سپس دسته‌اى از سواره نظام فرانكها در نقاطى كمين كردند و مردم شهر را كه با لباس تشريفات به همراه اميرشان عبدالعزيز بن ابى عامر بيرون آمدند ناگهان مورد حمله قرار دادند و شمار بسيارى را كشتند يا به اسارت گرفتند . « 2 » \r\n\r\n","description":"","footnote":" ( 1 ) . نفح الطيب ، دار صادر بيروت ، ج 4 ، ص 446 .  ( 2 ) . پاترنا : . در ابن عذارى / 3 253 به نقل از ابن بسام در الذخيره ، در توصيف اين رويداد چنين آمده است :\r\nآنان زره پوشيده به ميدان كارزار آمدند و شما پارچه‌هاى رنگارنگ زربفت پوشيديد . ","page_name":" 36 ","page_number":36},
  {"content":"\r\n\r\nدر بريشتر نزديك سرقسطه ، سپاه نورمان به سرقسطه نزديك شد و آن را محاصره كرد .\r\nيوسف بن سليمان بن هود در كار دفاع كوتاهى ورزيد و مردم را به حال خود رها كرد . دشمن مدت چهل روز به محاصره ادامه داد . آذوقه كم شد و مردم با يكديگر به منازعه برخاستند .\r\nچون اين خبر به دشمن رسيد ، جنگ و محاصره را شدت بخشيد و با پنج هزار نيروى زره پوشيده وارد حومهء شهر شد . مردم به وحشت افتادند و به دژ پناه بردند . جنگهاى سختى ميان طرفين درگرفت و پانصد تن از فرانكها به قتل رسيدند . ساكنان شهر از زندگى نوميد و از مال و ناموس خود درگذشتند و تنها براى جان خودشان امان خواستند . دشمن نخست به آنان امان داد ، اما همين كه از سنگرها بيرون آمدند ، پيمان را شكست و به آنان خيانت ورزيد و همه را كشت . مال و كالاى بىشمارى به دست دشمن افتاد . به طورى كه به يكى از فرماندهان كه به دژ شهر نزديك بود - يعنى فرمانده سپاه رم - 1500 دوشيزه و پانصد بار شتر كالا و زيورآلات و جامه رسيد . شمار كشتگان و اسيران نيز صد هزار تن برآورد شده است . « 1 » \r\nمعتضد بن عباد و پس از او معتمد بن عباد از نخستين كسانى بودند كه خطر فزاينده از سوى شمال را درك كردند و همهء كوشش خود را براى ايجاد وحدت و افزايش قدرت اندلس به كار بستند و موفق گرديدند - بيشتر - سرزمينهاى جنوبى مثل قرطبه ، اشبيليه ، بطليوس ، شلب ، ولبه ، شلطيش شنتمريه ، قرمونه ، مورو ، ركش ، رنده را يكپارچه سازند و رياست اندلس را به دست گيرند . ولى قدرت مقابله با شورش پادشاهان مسيحى در شمال را نداشتند .\r\nاميران اسلامى بايد باجگزار مىشدند و به نوشتهء منابع عربى اين امر موجب افزايش طمع\r\n\r\n","description":"","footnote":" ( 1 ) . الذخيره فى محاسن اهل الجزيره ، ابن بسام ، ج 3 ، ص 58 . دربارهء بريشتر در آنجا آمده است : « علت قتل آنان بيم دشمن از كسانى كه به يارىشان مىآمدند بود و با مشاهدهء فراوانى شمار آنان ترسيد و دست به كشتار زد . پس از كشتن بيش از شش هزار تن پادشاه به بقيه امان و فرمان خروج داد . مردم چنان بر مدخل دژ ازدحام كردند كه شمار بسيارى كشته شدند . شمارى از اهل شهر به قله كوهها گريخته و در بلنديها پناه گرفته بودند و نزديك بود كه از تشنگى هلاك شوند . پادشاه آنها را نيز امان بخشيد . اما وقتى از پناهگاهها بيرون آمدند يك دسته از سپاه كفر كه از ماجرا بىخبر بودند حمله كردند و آنان را كشتند . چون فرانكها به شهر درآمدند دختران را پيش چشم پدران بىعصمت كردند و زنان را پيش همسران و خانواده‌شان مورد تجاوز قرار دادند . كارهايى از اين دست صورت گرفت كه مسلمانان تا آن روزگار نديده بودند . هر كس از آنان كه حاضر به انجام چنين كارى با نواميس خدمتكاران و پيشه‌وران نبود ، آنان را به اطرافيانش مىداد تا هرطور مىخواست با آنان رفتار كند ؛ و كارى با مسلمانان كردند كه در وصف نمىگنجد . ","page_name":" 37 ","page_number":37},
  {"content":"\r\n\r\nآلفونسو گرديد . وى به سوى طليطله پيش رفت و هر آنچه پيرامون شهر بود نابود ساخت و آن را از حومه جدا كرد . امير طليطله القادر باللَّه پسر مأمون بن يحيى بن ذىالنّون با اطمينان از عهد و پيمانهايى كه الفونس با وى بسته بود ، به جاى مقابله با خطر به ساختن قصرى كه بناى آن به وسيلهء مأمون آغاز شده بود پرداخت . « 1 »  محاصرهء طليطله مدت هفت سال به طول انجاميد و هيچ يك از فرماندهان اسلامى براى پشتيبانى از مردم يا برداشتن محاصره از شهر اقدامى نكردند تا آنكه در نيمهء محرم سال 487 ه . دشمن ناگهان وارد شهر گرديد . سقوط طليطله بازتاب بسيار گسترده‌اى داشت و مسلمانان سراسر اندلس به انگيزش درآمدند . « 2 » \r\n\r\nب . اوضاع در جبههء مسيحيان شمال\r\nمسيحيان غربى به داشتن تعصب مشهور بودند و آن تسامح و احساس امنيت و طمأنينه مشهور بيزانسىها را نداشتند . آنان به مسيحى بودنشان افتخار كرده خود را وارث رم مىپنداشتند ، ولى در عين حال مىدانستند كه تمدن اسلامى در جنبه‌هاى گوناگون بر تمدنشان برترى دارد .\r\nچرا كه مسلمانان بر غرب درياى مديترانه از قطالونيا تا تونس چيره بودند . نيروى دريايى مسلمانان بر راههاى دريايى سلطه داشتند و شهرها را مورد حمله قرار مىدادند ؛ و در ايتاليا و پرووانس دژهايى براى خودشان ساخته بودند .\r\n\r\n","description":"","footnote":" ( 1 ) . در نفح الطيب ، ج 4 ، ص 353 آمده است : « مأمون بن يحيى بن ذى النون ، حاكم طليطله سرگرم ساختن كاخى زيباگرديد و مال بسيارى برايش خرج كرد . در وسط كاخ درياچه‌اى و در وسط آن درياچه گنبدى ساخت ؛ و آب را با ابتكار مهندسان بر سقف گنبد جارى ساختند . آب از بالاى گنبد به كناره‌ها مىريخت و چنان به هم وصل بود كه گنبد پيوسته در پرده‌اى نازك از آب قرار مىگرفت . در آن حال مأمون زير آن گنبد نشسته بود و آب به او نمىرسيد و اگر مىخواست كه در آنجا شمع روشن كند مىتوانست .  ( 2 ) . خطيبان و شاعران براى انگيزش و تشويق مردم به جهاد شعر مىسرودند و دربارهء افزايش خطر هشدارشان مىدادند . از جمله دربارهء سقوط طليطله گفته شده است :\r\n يا اهل اندلس حثوا مطيكم * فما المقام بها الا من الغلط\r\nالثوب ينسل من اطرافه وارى * ثوب الجزيرة منسولًا من الوسط\r\nونحن بين عدو لا يفارقنا * كيف الحياة مع الحيات فى سقط \r\nنيز از آن جمله است :\r\n يا اهل اندلس ردو المعارفا * فى العرف عادية الا مردات\r\nالم ترو بيدق الكفار فرزنه * وشاهنا آخر الابيات شهمات \r\n","page_name":" 38 ","page_number":38},
  {"content":"\r\n\r\nپاپ ژان دهم و دربار قسطنطنيه در سال 915 م در صدد برآمدند تا با تشكيل جبههء متحدى از حاكمان مسيحى ، مسلمانان را از دژ آنان در بالاى كوه گاريگليانو بيرون برانند . در سال 941 م بيزانسيها از هيو ، امير پرووانس ، براى حمله به دژ مزيوس ( فريگوس ) يارى گرفتند ، اما اين حمله به شكست انجاميد و دژ در دست مسلمانان باقى ماند ؛ تا آنكه اميران پرووانسى و ايتالياييها براى بيرون راندن مسلمانان از دژ فريگوس در سال 972 م همدست گرديدند .\r\nاما اين اتحادهاى محلى پراكنده و مقطعى بود ؛ و به سازماندهى و تلاش بيشتر نياز داشت .\r\nجايى كه بيش از ديگران چنين نيازى را احساس مىكرد رُم بود ، به ويژه پس از آنكه مسلمانان در سال 846 م خود آن شهر را مورد حمله قرار داده و به كليساى قديس پطرس رسيدند . كار هدايت نيروها و تنظيم همكاريها در اين دوره با صومعه بزرگ كلونى بود كه رياست دو تن بر آن مدت 115 سال به درازا كشيد . آن دو يكى اديلو بود كه رياست آن را به سال 994 م به عهده گرفت و در سال 1048 م مرد و ديگرى جانشين وى ، هيو ، بود كه تا سال 1109 م زنده بود . وى به انجام يك ضد حملهء بزرگ بر ضد مسلمانان در اسپانيا اهتمام ويژه‌اى ورزيد . فرماندهى اين ضد حمله با پادشاه ناوار به نام سانكو يا سانشوى سوم معروف به سانشوى بزرگ بود .\r\nسانشو در صدد تشكيل اتحاديه‌اى از حكمرانان مسيحى بر ضد مسلمانان برآمد . به اين منظور از دوستان خود يعنى پادشاه ليون و قشتاله درخواست كمك كرد . او همچنين ويليام ، دوك گسكونيا را هم‌پيمانى غيرتمند يافت . اما روبرت ، پادشاه فرانسه ، تقاضاى وى را نپذيرفت . هر چند كه اين تلاشها نتيجهء مهمى به بار نياورد ، ولى صومعهء كلونى همچنان به آسايش و سلامت زايران اهتمام به خرج مىداد ؛ و پيوسته مىكوشيد تا نشان دهد كه وجودش براى تضمين امنيت راه منتهى به كومپستل براى زايران و حفاظت از اسپانياى مسيحى اهميت دارد .\r\nگويا معبد كلونى در پيشروى روجر توسنى « 1 »  اهل نورماندى تأثيرگذار بود ؛ و اين پس از آن بود كه نورمانها از خود شور و اشتياق به ماجراجويى نشان دادند و در سال 1018 اقدام به همكارى با ايرسلنده ، « 2 »  كونتيسه برشلونه ، در رويارويى با مسلمانان كردند . در روزگار سانشو\r\n\r\n","description":"","footnote":" ( 1 ) .\r\n1 . .  ( 2 ) .\r\n2 . . ","page_name":" 39 ","page_number":39},
  {"content":"\r\n\r\nو جانشينان وى سلطهء كلونياييها بر كليساى اسپانيا رو به فزونى نهاد ، به اين ترتيب كه از اين كليسا براى پيشبرد حركت اصلاح‌طلبانه استفاده مىكردند .\r\nسازمان پاپى قادر به انجام چنين كارى نبود ، مگر اينكه همهء كوشش جهان مسيحيت متوجه اسپانيا گردد . حاكم گسكونيه - سانشو ويليام - مورد عنايت كلونى و سازمان پاپى قرار گرفت . اين زمانى بود كه پادشاه ناوار براى حمله به حاكم سرقسطه به سانشو پيوست . اين تأييد كلونى امير بارسلون - ريموند برنگار - را نيز تشويق كرد تا براى جنگ با مسلمانان به سوى جنوب حركت كند .\r\nبه اين ترتيب جنگ بر ضد مسلمانان اسپانيا ، با ماهيتى صليبى آغاز گرديد و پاپها پيوسته با تلاشهاى بىوقفهء خود در توجه و تأثير جنگ صليبى نقش داشتند . در سال 1063 م ، راميرو - يكم - پادشاه آراگون در جنگ با مسلمانان در « گرادس » « 1 »  كشته شد . مرگ وى شهسواران اروپا را برانگيخت و پاپ - الكساندر دوم - دربارهء گناه همهء كسانى كه به خاطر صليب در اسپانيا بجنگند اعلام بخشش كرد ؛ و اقدام به تشكيل ارتشى براى ادامهء راه راميرو نمود . « ويليام آو مونتريال » ، « 2 »  از جنگجويان نورمانى ، براى بسيج جنگجويان شمال ايتاليا كمر به خدمت پاپ بست . ابلس ، كنت رُه‌سى ، « 3 »  برادر ويليشيا ، « 4 »  ملكهء آراگون نيز گردآورى پيكارگران شمال فرانسه را عهده‌دار گرديد . . .\r\nاما بزرگ‌ترين سپاه را جفرى ، كنت آكيتانيا ، فرماندهى مىكرد كه با وجود تلاش بسيار ، كار چشمگيرى انجام نداد . داستان از اين قرار بود كه وى بر « باربسترو » چيره شد و غنايم بسيارى نيز به چنگ آورد . « 5 »  اما مسلمانان بى درنگ اقدام به ضد حمله كردند و آنها را بازپس گرفتند .\r\n\r\n","description":"","footnote":" ( 1 ) .\r\n1 . .  ( 2 ) .\r\n2 . .  ( 3 ) . 3 . .  ( 4 ) . 4 . .  ( 5 ) . شايان ذكر است كه پاپ الكساندر دوم طى نامه‌اى به كشيشان اسپانيا ، هنگام هدايت حمله براى فتح بار بسترو ، ياد آور شد كه « ميان يهوديان و مسلمانان بايد به طور كامل تفاوت قايل شوند و به خلاف رفتار سخت‌گيرانه‌اى كه با مسلمانان دارند بايد با يهوديان با مهربانى و دلسوزى رفتار كنند » . اما سپاهيان مسيحى اشتياق خود را مبنى بر فشار بر يهود و بدرفتارى با آنان آشكار ساختند . نظر صليبيها اين بود كه درست است كه امروز مسلمانان اسپانيا دشمن ما هستند و پيروان مسيح را در اين سرزمين زير فشار قرار مىدهند ، اما دشمنى يهوديان شديدتر و زشت‌تر است . چرا كه اينان خود مسيح را شكنجه كردند . علاوه بر آن يهوديان در خدمت مسلمانان قرار داشتند و از توجه آنان بهره‌مند بودند . اين امر جنگجويان مسيحى را واداشت تا به آنها اعتماد نكنند و زير فشار قرارشان دهند و به رهنمودهاى پاپ وقعى ننهند . ( تاريخ الحروب الصليبيه ، ج 1 ، ص 197 ) . ","page_name":" 40 ","page_number":40},
  {"content":"\r\n\r\nاز اين هنگام به بعد بود كه سربازان فرانسوى به منظور ادامهء كار با شتاب از كوههاى پيرنه « آلپرتات » گذشتند . ابلس ، كنت رُسى ، تا تدارك حمله‌اى جديد در سال 1073 م از پاى ننشست و پاپ گريگورى هفتم از همهء حكمرانان مسيحى خواست تا به سپاه او بپيوندند . او به جهانيان يادآور شد كه سرزمين اسپانيا به پايگاه مقدس تعلق دارد و مسيحيان به زودى از زمينهايى كه از چنگ مسلمانان بيرون خواهند آورد بهره‌مند خواهند شد .\r\nدر سال 1078 هيوى يكم ، دوك برگنديا ، فرماندهى سپاهى را براى يارى دامادش آلفونسوى ششم ، پادشاه قشتاله عهده‌دار گشت . در سال 1080 م پاپ گريگورى هفتم اعلام كرد حمله‌اى كه گَىْ جفرى عهده‌دار فرماندهى آن است مورد تأييد شخص وى مىباشد .\r\nروند كار تا سال‌هاى بعد به خوبى پيش مىرفت ، به طورى كه قشتاليها در سال 1085 م طليطله را به تصرف درآوردند ؛ و پادشاه قشتاله ، آلفونسو ( اذفونس ) از اين پيروزى براى تحكيم جايگاه خود در فرماندهى جنگ صليبى بهره‌بردارى كرد .\r\nاز آنجا كه معتمد بن عباد ، بزرگ‌ترين پادشاه اندلس بود و بيشتر شهرهاى آنجا مثل قرطبه و اشبيليه را در اختيار داشت ، آلفونسوى ششم همهء توان خويش را در جنگ با او به كار بست - با آنكه معتمد به آلفونسو خراج سالانه مىپرداخت . از اين رو هنوز پيروزى آلفونسو بر طليطله به پايان نرسيده بود كه نزد معتمد بن عباد فرستاد و از او خواست كه بايد همهء دژهاى استوار به او تسليم گردد و دشتها در دست مسلمانان باقى بماند . وقتى هم كه معتمد ماليات معمول را برايش فرستاد نپذيرفت . آلفونسو هيئتى را مركب از پانصد سوار به رياست مردى يهودى نزد معتمد به سفارت فرستاد و طى نامه‌اى از وى خواست تا اجازه دهد كه همسر حامله‌اش قمطيجه - يا قمجيطه - به جامع قرطبه درآيد و فرزندش را در آنجا به دنيا آورد .\r\nچنين درخواستى به اين دليل بود كه كشيشان و اسقفها گفته بودند در بخش غربى شهر كليسايى بوده كه نزد آنها بسيار محترم بوده و مسلمانان به جاى آن جامع اعظم خود را بنا كرده‌اند . او تقاضا كرد كه زن ياد شده در شهر زهرا ، واقع در غرب شهر قرطبه منزل كند . اين شهر را ناصر لدين اللَّه بسيار زيبا ساخته بود . وى از سراسر دنيا كاشى رنگى و مرمر سفيد و آن حوض مشهور را آورده و براى بناى آن مال فراوان خرج كرده بود .\r\nسفير از معتمد خواست كه بنابر توصيه پزشكان و كشيشان ، زن يادشده در شهر الزهرا ساكن گردد و به جامع يادشده رفت و آمد كند و فرزندش را در ميان پاكى نسيم الزهرا و فضيلت مكان\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nكنيسه در جامع مذكور به دنيا آورد . اما معتمد از پذيرش اين درخواست آلفونسو خوددارى كرد .\r\nسفير يهودى - وزير آلفونسو - رو به ابن عباد كرد و سخنانى چنان نادرست و درشت به زبان آورد كه ابن عباد تحمل نكرد و دواتى را كه در مقابلش بود چنان بر سر آن يهودى كوبيد كه مغزش در حلقومش ريخت . آنگاه فرمان داد كه او را در قرطبه به سر آويزان كردند و پانصد سوار همراهش را ميان فرماندهان سپاه خويش تقسيم كرد و دستور داد كه همهء آن كافران را از دم تيغ بگذرانند . از آن گروه سه تن باقى ماندند . اينان نزد آلفونسو آمده موضوع را گزارش دادند . آلفونسو كه عازم محاصرهء قرطبه بود ، پس از آنكه فهميد معتمد تصميم به جنگ با وى دارد و از فرمان وى سرباز زده است ، براى افزايش شمار نيروهاى خود و نيز تهيه وسايل حصارگيرى به طليطله بازگشت . « 1 » \r\n\r\n2 . ابن عباد و ابن تاشفين\r\nسقوط طليطله مسلمانان اندلس را به هيجان درآورد و چشم به يارى برادرانشان در كرانه‌هاى مغرب دوختند . شمارى از سرانشان گرد آمدند و نزد قاضى « عبيدالله بن محمد بن ادهم » رفته و گفتند : آيا نمىبينى كه مسلمانان چه قدر خوار و زبون شده‌اند و در حالى كه پيش از آن جزيه بگير بودند ، اينك جزيه‌پرداز شده‌اند ، و ادامه دادند : فرنگيان بر شهرها چيره گشته‌اند و جز اندكى به دست ما نمانده است و اگر اوضاع به همين منوال پيش رود مسيحيت به وضع نخست خويش باز مىگردد . اينك ما تصميمى گرفته‌ايم و مىخواهيم با شما در ميان بگذاريم .\r\nگفت : چه تصميمى ؟ گفتند : به اعراب افريقيه نامه مىنويسيم و چون نزد ما آمدند بخشى از اموال خود را به آنان مىدهيم و همراه آنان در راه خدا به جهاد مىپردازيم . گفت : ما از آن بيمناكيم كه چون نزد ما آمدند ، همانطور كه افريقيه را ويران كردند ، شهرهاى ما را نيز ويران كنند و فرنگيان را رها كرده با ما درافتند . اما مرابطون هم از آنها شايسته‌ترند و هم به ما نزديك‌ترند . آنان گفتند : پس به اميرالمسلمين نامه بنويس و از او بخواه كه يا خود از دريا بگذرد و نزد ما بيايد يا هر چه قدر مىتواند نيروى كمكى بفرستد .\r\n\r\n","description":"","footnote":" ( 1 ) . در نفح الطيب ، ج 4 ، ص 358 آمده است : « چون خشم معتمد فرو نشست دربارهء رفتارى كه با آن يهودى كرده است فتوا خواست . فقيه ، محمد بن طلاع ، اين كار را جايز شمرد چرا كه فرستاده با تجاوز از حدّ خود مستوجب قتل گرديده است . زيرا او چنين حقى نداشته است ؛ و به فقيهان گفت : من از آن رو اين فتوا را صادر كردم كه مبادا اين مرد از تصميم خود براى جنگ با دشمن بازگردد ؛ و چه بسا كه خداوند در تصميم او گشايشى براى مسلمانان قرار دهد . ","page_name":" 42 ","page_number":42},
  {"content":"\r\n\r\nدر همين اوضاع و احوال معتمد بن عباد تصميم خويش را گرفت . او پيكهايى نزد حاكم بطليوس ، المتوكل ، عمر بن محمد و عبدالله بن حبوس صنهاجى - حاكم - غرناطه فرستاد تا هر دوى آنها قاضيانشان را به حضور وى بفرستند ؛ و آنان چنين كردند . او قاضى كل قرطبه ، عبيدالله بن محمد بن ادهم ملقب به ابوبكر ، را كه خردمندترين مردم روزگار خويش بود به حضور طلبيد . چون همهء قاضيان در اشبيليه به نزد وى گرد آمدند ، وزير خود ابوبكر بن زيدون را نيز به جمعشان افزود و چهارتن را به عنوان نمايندگان خود برگزيد كه بايد نزد يوسف بن تاشفين مىرفتند و او را به جهاد ترغيب مىكردند . در اين ميان وزيرش حق داشت كه پيمانهاى سلطانى لازم را به امضا برساند .\r\nهيئتهاى اندلسى پيوسته نزد يوسف بن تاشفين مىآمدند و با چشمانى اشكبار به وى التماس و استغاثه مىكردند و از قاضيان دربار و وزيران دولتش كمك مىگرفتند . او نيز به سخنانشان گوش فرا مىداد و دلش مىسوخت . يوسف بن تاشفين سرگرم محاصرهء سبته بود و ابن عباد ناوگانش را از اشبيليه براى پشتيبانى او براى وادار كردن سبته به تسليم اعزام داشت . هنوز اين كار به پايان نرسيده بود كه يوسف آمادهء عبور از دريا شد . « 1 » \r\nاما در اندلس در همه جا پيچيد كه ابن عباد نامه نوشته و يوسف بن تاشفين تصميم دارد كه از دريا بگذرد و مىتوان در جنگ با دشمن به وى پشتگرم بود . مردم به يكديگر مژده مىدادند و شادمانى مىكردند و درهاى اميد به رويشان گشوده شد .\r\nاما ملوك الطوايف اندلس ، با شنيدن تصميم ابن عباد و تنها ديدن وى در اين تصميم ، نگران شدند . شمارى نامه نوشتند و شمارى ديگر در ديدارى حضورى ، وى را از پايان كار\r\n\r\n","description":"","footnote":" ( 1 ) . ابن عباد با هيئتى كه نزد ابن تاشفين فرستاد نامه‌اى همراه كرد كه در آن آمده بود : « اگر تو از ما روى برگردانى تو را بزرگوار مىخوانند نه ناتوان . اگر ما دعوت تو را بپذيريم ما را خردمند مىخوانند نه ناتوان . ما گزينه بهتر را انتخاب كرده‌ايم تو نيز بهترين را انتخاب كن . زيرا تو در جايگاهى هستى كه نبايد كسى از تو در خصايل شرافتمندانه پيشى بگيرد . و اينكه بخواهى كسى را از خاندانهاى باشرافت در كارش ابقا كنى ، نشان دوام و ثبات كار شماست . والسلام » . در پاسخ ابن تاشفين چنين آمده بود : « بسم الله الرحمن الرحيم ، از يوسف بن تاشفين ، سلام و رحمت و بركات خداوند بر شما باد . سلام از سوى كسى كه با شما در صلح است و بر شما درود مىفرستد . شما در آنچه از حكومت به دست داريد در كمال آزادى هستيد و به برخوردارى از بخشش و بزرگوارى ما مفتخريد . نشان وفادارى با ما وفادارى شما با يكديگر و نشان برادرى با ما اصلاح برادرى خودتان با يكديگر است . ولىّ توفيق ما و شما خداوند است . والسلام » . ( نفح الطيب ، ج 4 ، ص 355 - 366 ) . ","page_name":" 43 ","page_number":43},
  {"content":"\r\n\r\nبرحذر داشتند و گفتند : ملك عقيم است و دو شمشير در يك غلاف نگنجند . ابن عباد به آنان پاسخى داد كه به صورت ضرب المثل درآمد . او گفت : شترچرانى بهتر از خوك‌چرانى است .\r\nمعنايش اين است كه اگر او طعمه و اسير دست يوسف بن تاشفين گردد و در صحرا شترانش را بچراند ، بهتر از آن است كه به دست آلفونسو تار و مار و اسير گردد و در قشتاله خوكهاى او را بچراند . او به كسانى كه از وى كناره گرفته و سرزنش مىكردند گفت : اى مردم من در كار خويش دو حالت در پيش دارم : حالت يقين و حالت شك و چاره‌اى جز انتخاب يك حالت ندارم . حالت شك اين است كه اگر به ابن تاشفين يا آلفونسو اعتماد كنم ممكن است به پيمان خود وفا كند و بر وفاى خويش باقى بماند و ممكن است چنين نكند . اين حالت شك بود . اما حالت يقين اين است كه اگر به ابن تاشفين اعتماد كنم در آن صورت خداى را خوشنود ساخته‌ام و اگر به آلفونسو تكيه كنم خداى را به خشم آورده‌ام . هرگاه كه در حالت شك خطر بايد كرد چرا بايد كارى كه خداوند را خوشنود مىسازد رها كنم و كارى كه او را به خشم مىآورد انجام دهم ؟ در اين هنگام يارانش از سرزنش وى دست كشيدند .\r\nيوسف بن تاشفين پس از فراهم آوردن آمادگى كامل ، فرمان داد كه شتران را از دريا عبور دهند . آن قدر شتر عبور دادند كه سراسر جزيره را پر كرد و كف دهانشان تا به آسمان بالا رفت .\r\nاين در حالى بود كه تا به آن روز نه مردم جزيره و نه سپاهشان هرگز شتر نديده بودند . از اين رو با ديدن شتران و كف دهانشان تجمع مىكردند . عبور دادن شتران از سوى ابن تاشفين بر پايهء نظرى صائب انجام مىشد . او با اين كار سپاهش را ترغيب و براى جنگ آماده مىساخت .\r\nيوسف به آسانى از دريا گذشت و به جزيرهء خضرا درآمد . مردم راه او را گشودند و با آذوقه و اسباب پذيرايى به استقبالش آمدند . سپس بازارى برپا كردند و همهء وسايل آسايش موجود خود را نزد وى آوردند . به سربازان اجازه داده شد كه به شهر درآيند و در آن تصرف كنند . به دنبال آن مساجد و ميادين از داوطلبان پر شد ؛ و يكديگر را به نيكى سفارش مىكردند .\r\nيوسف بن تاشفين نيروى خويش را تجديد سازمان كرد و آنان را لشكرى پس از لشكر ، اميرى پس از امير و قبيله‌اى پس از قبيله در حالتى بسيار باشكوه به اشبيله اعزام كرد . معتمد پسرش را به ديدار ابن تاشفين فرستاد و به حكمرانان فرمان داد كه آذوقه و اسباب پذيرايى آماده كنند . آنچه يوسف بن تاشفين مىديد وى را به شادى و نشاط وامىداشت . لشكرها يكى پس از ديگرى با فرماندهانشان به اشبيليه رسيدند و معتمد از اشبيليه همراه با صد سوار و اعيان\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدولت خويش به ديدار يوسف رفت . ديدار ميان دو فرمانده بسيار گرم بود و نويد پيروزى مىداد . آنگاه از يكديگر جدا شدند . يوسف به جايگاه خود و ابن عباد به منزلگاه خود رفت . « 1 » \r\nابن عباد هر آنچه را كه از هديه و پيشكش و اسباب پذيرايى آماده كرده بود نزد يوسف بن تاشفين فرستاد . آن شب را به صبح آوردند و بامدادان پس از گزاردن نماز همه سوار شدند .\r\nابن عباد يوسف را بر خود مقدم داشت و او پذيرفت و مردم با مشاهدهء قدرت و شوكت وى شادمان گشتند . همه ملوك الطوايف اندلس يا خود در جنگ شركت كردند و يا كمك فرستادند .\r\nصحراويونِ همراه يوسف نيز چنين كردند ؛ و جنگجويان همهء مناطق قرار گذاشتند كه در نزديكى بطليوس به يكديگر بپيوندند .\r\nاز آن سوى ، آلفونسوى ششم نيز با دريافت پاسخ قاطع ابن عباد آمادهء جنگ شد و همهء ساكنان سرزمين خود و نواحى اطراف و بيرون آن را بسيج كرد . كشيشان ، راهبان و اسقفها صليب برافراشتند و انجيلهايشان را منتشر كردند . گروه بىشمارى از جُلّقىها « 2 »  و فرنگيان گرد آمدند . آلفونسو نزديكان و مشاورانش را فراخواند و گفت : « چنين به نظرم رسيده است كه اگر اجازه دهم كه آنان وارد سرزمين من شوند و ميان حصارها با من بجنگند ، چه بسا كه جنگ به زيان من تمام شود و سرزمين مرا تصرف كنند و يك شبه همه را از دم تيغ بگذرانند .\r\nاما من در حصار سرزمين خودشان با آنان مىجنگم . اگر جنگ به زيان من بود آنان به هدفى كه دست يافته‌اند بسنده مىكنند و تنها پس از يك آمادگى دوباره دروازه‌ها را پشت سر قرار مىدهند ؛ و اين كار موجب حفظ سرزمين و جبران شكستهايم خواهد بود . اما اگر من در سرزمين خودشان بر آنان پيروز گردم ، از جنگ با آنان در قلب سرزمين خود نيز بيم ندارم » .\r\nآنگاه سربازان سلحشور و شجاع را با خود همراه ساخت و بقيه را در عقبهء نيروهايش قرار داد . چون جنگجويان زبده‌اش را ديد ، گفت : « همراه اينان با جن و انس و فرشتگان\r\n\r\n","description":"","footnote":" ( 1 ) . در كتاب الروض المعطار ص 87 ، در توصيف ديدار دو فرمانده آمده است : چون ابن عباد به جايگاه ابن تاشفين رسيد به استقبال مردم رفت و مردم هم به استقبال وى حركت كردند . آنگاه يوسف به تنهايى نزد وى آمد و دور از چشم ديگران با هم ديدار و مصافحه و معانقه كردند . هر دوى آنها نسبت به هم اظهار دوستى و اخلاص كردند و نعمتهاى خداوند را شكر گزاردند . يكديگر را به شكيبايى و مهربانى سفارش كردند و از اينكه به جنگ با كفار مىروند اظهار شادمانى كردند و از درگاه خداوند با تضرع خواستند كه اين كارشان خالص براى او و موجب نزديك شدن به درگاهش باشد . آنگاه از يكديگر جدا شدند » .  ( 2 ) . جلّق : ناحيه‌اى است در اندلس ( لغتنامهء دهخدا ) . ","page_name":" 45 ","page_number":45},
  {"content":"\r\n\r\nآسمان مىجنگم » . كم‌ترين شمارى كه براى جنگجويان زبده آلفونسو نقل شده چهل هزار نيروهاى زره‌پوش است كه هر كدام نيز پيروانى داشتند . اما مسيحيان اين رقم را قبول ندارند و شمار نيروها را به مراتب بيش از اين نقل مىكنند . ولى رويهمرفته همه اتفاق نظر دارند كه شمار مسلمانان از كافران كم‌تر بود . « 1 » \r\nآلفونسو نيروهايش را در قالب دو لشكر آرايش داد . يكى از آن دو لشكر را به منطقهء باجه در غرب اندلس فرستاد تا پس از تاخت و تاز در آن نواحى از لبله به سوى اشبيليه حركت كنند و در طريانه به او بپيوندند . آنگاه خود با سپاهى گران حركت كرد و راهى جدا از راه لشكر نخست را در پيش گرفت . هر دو لشكر در شهرها دست به تاراج زدند و ويران كردند و نابود ساختند ، تا آنكه در وعده‌گاهشان يعنى ساحل رودخانهء بزرگ ، در مقابل كاخ ابن عباد به هم رسيدند . آلفونس در دوران اقامتش در آنجا در نامه‌اى ابن عباد را چنين سرزنش كرد : در اثر اقامت طولانى در اينجا ، مگس در مجلس من فراوان شده و گرما مرا آزار مىدهد . از قصر خود بادبزنى برايم هديه بفرست تا خودم را با آن خنك كنم و مگسها را از صورتم برانم » ابن عباد با خط خودش در پشت نامه‌اش چنين نوشت : « نامه‌ات را خواندم و بر خودبينى و غرور تو آگاهى يافتم . اگر خدا بخواهد برايت از پوستهاى لمطى مىفرستم كه تو را خنك نكند بلكه جانت را بستاند » . چون نامهء ابن عباد به آلفونس رسيد و برايش خوانده شد و از مضمونش آگاهى يافت ، همانند شخصى كودن و ابله سر به زير افكند .\r\nيوسف بن تاشفين بلافاصله پس از تنظيم سپاه در اشبيليه طى نامه‌اى به آلفونسو چنين پيشنهاد كرد : يا مسلمان شدن يا جزيه و يا چنان كه مرسوم است جنگ » . در بخشى از آن نامه چنين آمده بود : اى آلفونسو ، شنيده‌ام كه مردم را براى آمدن نزد ما دعوت كرده‌اى و آرزو داشتى كه با كشتى نزد ما بيايى . اما اينك ما نزد تو آمده‌ايم ، خداوند ما و شما را در اين معركه گرد آورده است و تو سرانجامِ دعايت را خواهى ديد « و ما دعاء الكافرين الا فى ضلال » ( و دعاى كافران جز در گمراهى نيست ) . « 2 » \r\nآلفونسو در نامه‌اى خطاب به معتمد بن عباد چنين نوشت : « دوست شما يوسف از سرزمين خود به تنگ آمده و به دريا زده است . از اين پس من رنج را از او برمىدارم و شما را به زحمت\r\n\r\n","description":"","footnote":" ( 1 ) . در كامل ابن اثير ( ج 8 ، ص 142 ) شمار لشكريان فرنگ پنجاه هزار تن ذكر شده است .  ( 2 ) . سورهء غافر ، آيه 50 . ","page_name":" 46 ","page_number":46},
  {"content":"\r\n\r\nنمىاندازم . براى دلسوزى نسبت به شما من خود نزدتان مىآيم و شما را در سرزمين خودتان ديدار مىكنم » . او همچنين نامهء ديگرى را كه يكى از اديبان گمراه مسلمان براى او نوشت به سوى ابن تاشفين فرستاد و او را نسبت به ردّ پيشنهاد وى مبنى بر اسلام يا جزيه آگاه ساخت - « او سخنان درشت گفت و به گزافه‌گويى دربارهء امكانات و نيروهاى همراهش پرداخت » .\r\nچون نامه به يوسف رسيد ، به دبير خود ، ابوبكر بن قصير ، فرمان داد كه پاسخ او را بنويسد :\r\nاو كه دبيرى بزرگ بود نامه‌اى بسيار نيكو نوشت . چون آن را بر امير المسلمين ، يوسف ، خواند گفت : اين نامه بلند است . . . نامهء آلفونسو را بياور و در پشت آن بنويس : « آنچه بايد بشود به زودى خواهى ديد » ؛ و برايش ارسال داشت . آلفونسو با آگاهى از مضمون نامه ترسيد و دانست كه سر و كارش با مردى تواناتر از خود اوست .\r\n\r\n3 . نبرد زلاقه\r\nآلفونسو با سپاه خويش به سوى غرب اندلس راند تا به بطليوس ، واقع بر ساحل يانه يا آنه رسيد . سلطان يوسف نيز آهنگ او كرد . ابن‌عباد نيز با سپاهى متشكل از مرزداران و سران اندلس حركت كرد و فرزندش عبدالله را در طلايهء لشكر قرار داد . « 1 »  لشكرها به بطليوس رسيده در بيرون شهر اردو زدند . حاكم شهر ، متوكل عمر بن محمد بن افطس ، به استقبالشان آمد و هر آنچه در توان داشت اسباب پذيرايى و آذوقه آماده ساخت . پس از ادغام در يكديگر معتمد بن عباد از بيم نيرنگ آلفونسو ، جاسوسانش را به محله‌هاى صحراويون اعزام داشت .\r\nزيرا اينان بيگانه و نسبت به شهرها ناآگاه بودند . او خود اقدام به اين كار مىكرد . به طورى گفته‌اند : « مرد صحراوى اگر براى انجام كارى يا برآوردن نيازى به جايى از محله مىرفت ، مىديد كه خود ابن عباد در آنجا مىچرخد » .\r\n\r\n","description":"","footnote":" ( 1 ) . چنان كه مشهور است معتمد بن عباد شاعرى بزرگ بود . او در راه حركت به سوى زلاقه خوش‌بين بود و به گفتن‌شعر پرداخت و چنين سرود :\r\n لابد من فرج قريب * يأتيك بالعجب العجيب\r\nغزو عليك مبارك * سيعود بالفتح القريب\r\nلله سعدك انه * نكس على دين الصليب\r\nلابد من يوم يكد * ن له اخاً يوم القليب \r\nمقصودش از يوم القليب - در بيت پايانى - جنگ بزرگ بدر بود كه مسلمانان به فرماندهى پيامبر ( ص ) پيروز شدند . ","page_name":" 47 ","page_number":47},
  {"content":"\r\n\r\nيوسف و ابن عباد يارانشان را موعظه كردند . فقيهان و پارسايان نيز در مقام وعظ برآمدند و مردم را به شكيبايى و ثبات قدم تشويق كردند و از سستى و فرار پرهيز دادند . طلايه‌داران گزارش دادند كه دشمن بامداد همان روز ، يعنى چهارشنبه ، بر آنان مشرف گشته است . مسلمانان به تنظيم صفوفشان پرداختند و آلفونسو نيز با هدف به كارگيرى مكر و نيرنگ به مقر خويش بازگشت .\r\nمردم به محله‌هاى خود بازگشتند و شب را خوابيدند . بامداد روز پنجشنبه آلفونسو پيكى نزد ابن‌عباد فرستاد و پيشنهاد زير را مطرح كرد : فردا جمعه و عيد شما و يك شنبه عيد ماست . بياييد تا ميان اين دو عيد يعنى روز شنبه با يكديگر بجنگيم . « معتمد موضوع را به آگاهى سلطان يوسف رساند ؛ او عنوان كرد كه اين پيشنهاد نيرنگى بيش نيست و هدف او اين است كه روز جمعه غافلگيرانه به ما حمله كند . بنابر اين لازم است كه همهء نيروها در روز جمعه آماده باشند » .\r\nمردم شب را با آمادگى كامل خوابيدند ، بعد از سپرى شدن بخشى از شب دو سوار از سپاه معتمد آمده گزارش دادند كه آنها در محلهء آلفونسو صداى همهمهء لشكر و برداشتن اسلحه شنيده‌اند . سپس شمارى ديگر از طلايه داران آمده وجود تحرك در سپاه آلفونسو را تأييد كردند . به دنبال آن جاسوسان از محلهء مسيحيان آمدند و گفتند : ما گوش ايستاديم و شنيديم كه آلفونسو به يارانش مىگويد : آتش‌افروز اين جنگ ابن‌عباد است و اين صحراويون گرچه مردمانى با احتياط و به امور كارزار آشنا هستند ، ولى با اين سرزمين آشنايى ندارند و اين ابن‌عباد است كه آنان را راهنمايى مىكند . هدف شما بايد او باشد و به او حمله كنيد و در جنگ پاى بفشريد . اگر او را از پاى درآوريد ، با صحراويون مشكلى نخواهيد داشت و اگر شما جانانه حمله كنيد گمان ندارم كه ابن عباد ياراى مقاومت در برابر شما را داشته باشد .\r\nابن عباد ابوبكر بن قصيرهء دبير را نزد يوسف فرستاد و ضمن آگاه ساختن او از آمدن آلفونسو از وى درخواست كمك كرد . ابن قصيره در تاريكيهاى شب از محله‌ها گذشت تا نزد يوسف بن تاشفين رسيد و حقيقت امر را به اطلاعش رساند . يوسف گفت كه به ابن عباد پيغام دهد : « به خواست خداوند من به زودى خود را به او خواهم رساند » . آنگاه يوسف به يكى از فرماندهانش دستور داد كه با گردان زير فرمانش حركت كند و خود را به محلهء مسيحيان برساند و تا هنگامى كه آلفونسو با ابن عباد درگير است ، آن را به آتش بكشاند . « 1 » \r\n\r\n","description":"","footnote":" ( 1 ) . در ابن خلكان ( ج 6 ، ص 116 ) چنين آمده است : « پس اميرالمؤمنين سوار شد و سواران سپاه و مردان و سران قبايل صنهاجه بر گردش حلقه زدند . آنان آهنگ محلهء اذفونش كرده و پس از درگيرى به آنجا وارد شدند و قتل و غارت به راه انداختند . زمين از صداى نواختن طبل و شيپور به لرزه درآمد و صداى آن در فضاى كوهستان پيچيد . روميان پس از آگاهى بر اينكه اميرالمسلمين در محلهء آلفونس است به محله‌هاى خودشان بازگشتند . سپس به اميرالمسلمين حمله كردند و او راهشان را گشود ؛ و بار ديگر حمله كرد و آنان را بيرون راند . باز مسيحيان حمله كردند و او از محله بيرون رفت و جنگ و گريز آن قدر ادامه يافت تا آنكه اميرالمسلمين به حدود چهار هزار سرباز سورانى خود فرمان داد تا با سپرهاى لمطى ، شمشيرهاى هندى و زوبينهاى زان وارد ميدان نبرد شوند . آنان پيادگان را با شمشير و سواران را با نيزه از پاى درمىآوردند ، به طورى كه پشت به ميدان كرده از هماوردان خود مىگريختند » . مفهوم اين رويداد اين است كه جنگ در اردوگاه آلفونسو روى داد كه يك فرسخ ( نفح الطيب ، ج 4 ، ص 367 ) يا هجده ميل ( ابن اثير ، ج 8 ، ص 142 ) از اردوگاه مسلمانان فاصله داشت . در چنين وضعيتى حمله به اردوگاه دشمن و بازگشت براى پشتيبانى از معتمد دست كم براى رفت و آمد و انجام مأموريت به دو ساعت وقت نياز داشت ؛ و اين تأييد اين مطلب است كه يوسف گردانى را براى حمله به اردوگاه آلفونسو فرستاد و در همان حال خود با بخش اعظم سپاه به يارى و پشتيبانى ابن عباد رفت . ","page_name":" 48 ","page_number":48},
  {"content":"\r\n\r\nابن قصيره سوى معتمد بازگشت و در سحرگاه روز جمعه ، نيمهء رجب 479 ه ، به او رسيد . با رسيدن او سپاهيان طاغيه « 1 »  يك باره سر رسيدند و ابن عباد چنان شُكّه شد كه همهء آرزوهايش را از دست رفته ديد . آلفونس با همهء قوا به او حمله كرد و از همه سو در محاصره قرار داد . جنگ سختى درگرفت و شمار بسيارى از سپاه ابن‌عباد كشته شدند . ابن عباد خود بيش از ديگران در كار جنگ پاى فشرد . سلطان يوسف كه مراقب اوضاع مسير بود كند پيش مىرفت . جنگ بر او فشار مىآورد و كار بر او و همهء همراهانش سخت گرديد . كندروى صحراويون موجب افزايش بدگمانىها شد . شمارى از ياران ابن‌عباد و از آن جمله پسرش ، عبداله ، گريختند و او خود چندين زخم برداشت . بر سر او چنان ضربتى نواختند كه فرقش را شكافت و به گيجگاهش رسيد . دست راست او زخمى شد و از يك پهلو مورد اصابت شمشير قرار گرفت . سه اسب در زير پايش پى شدند . هر اسبى كه هلاك مىشد ، اسب ديگرى برايش مىآوردند . او با مرگ دست و پنجه نرم مىكرد و از چپ و راست شمشير مىزد . « 2 » \r\nدر لحظه‌اى چنان دشوار كه جانها به لب رسيده و چشمها جايى را نمىديد ، پيش قراولان\r\n\r\n","description":"","footnote":" ( 1 ) . لقبى است كه مسلمانان اندلس به پادشاهان مسيحى داده بودند .  ( 2 ) . دربارهء ابن عباد نقل شده است كه در آن حال فرزند خردسال و بيمارش را كه در اشبيليه گذاشته بود و بسيار دوستش مىداشت به ياد مىآورد و چون كنيه‌اش ابوهاشم بود مىگفت :\r\n اباهاشم هشمتنى الشفار * فلله صبرى لذاك الاوار\r\nذكرت شخيصك تحت العجاج * فلم يثننى ذكره للفرار \r\n","page_name":" 49 ","page_number":49},
  {"content":"\r\n\r\nنيروهاى صحرا سررسيدند . نخستين كس از فرماندهان ابن تاشفين كه خود را به ابن عباد رساند « داود بن عايشه » بود . او دلاورى شجاع و نيرومند بود و با آمدن وى اندوه از چهره ابن عباد زدوده شد . به دنبال آن يوسف رسيد كه صداى طبلهايش به آسمان بلند بود . آلفونسو با ديدن يوسف با همهء نيروهايش به وى حمله‌ور گرديد . سلطان يوسف نيز به مقابله با او برخاست و با نيروهاى زيرفرمانش وى را به اردوگاهش بازپس زد . نيروهاى ابن‌عباد گرد آمدند ، بوى پيروزى به مشامش رسيد و مژدهء يارى شنيد .\r\nجنگ بسيار سختى بود . پرچم پيروزى چندين بار ميان دو طرف دست به دست گشت .\r\nنيروهاى آلفونسو ميان پتك ابن‌عباد و سندان ابن تاشفين به جنگ پرداختند . آنگاه همگى جانانه حمله كردند به طورى كه زمين در زير سم ستوران به لرزه درآمد . روز روشن از شدت گرد و غبار به شب تاريك مبدل شد . اسبها در خون فرو رفتند و هر دو طرف به سختى در جنگ شكيبايى ورزيدند . آنگاه ابن عباد نزد يوسف بازگشت و همراه وى پيروزمندانه حمله كرد . آن دسته از ياران ابن عباد كه گريخته بودند با ديدن درگيرى طرفين باز گشته و سخت حمله كردند . آلفونسو خود به ميدان آمد و شكست خورده پا به فرار نهاد . او از ناحيهء ران چنان ضربتى خورده بود كه براى همهء عمر مىلنگيد . « 1 »  لشكريان آلفونسو پا به فرار نهادند .\r\nآنان پشت به ميدان جنگ كردند و شمشير و نيزه بود كه آنان را از پاى درمىآورد ؛ تا آنكه به پشته‌اى بلند رسيدند و به آنجا پناه بردند و سپاه ، آنان را در محاصره گرفت .\r\nپانصد سوار زخمى پيرامون آلفونسو گرد آمدند ؛ و ديگر يارانشان همه يا به قتل رسيده و يا به اسارت درآمده بودند . مسلمانان از سرهاى دشمن مناره ساخته و روى آن اذان مىگفتند .\r\n\r\n","description":"","footnote":" ( 1 ) . ابن خلكان ( ج 6 ، ص 116 ) تأثير حملهء غافلگيرانه به اردوگاه ابن عباد را اين گونه توصيف كرده است : « ابن تاشفين‌روز چهارشنبه در فاصلهء كم‌تر از يك فرسخى اردوگاه دشمن فرود آمد . وعدهء جنگ روز شنبه بود . اما آلفونس فريبكارانه در نيمه شب جمعه پانزدهم رجب كه همه در آرامش بودند حمله كرد . پيش‌قراولان ابن‌عباد و روميان دست به شمشير بردند . ابن عباد سوار بر اسب شد و خبر در ميان لشكر پيچيد و آنان را سراسيمه ساخت . همه دهشت‌زده شدند و زمين به لرزه درآمد . مردم سرآسيمه گشتند و نظم نيروها به هم ريخت . سپاه دشمن آنان را غافلگير كرد و ابن عباد را در محاصره گرفت و هر كس كه متعرضش گرديد نابود كرد . هر چه روى زمين بود از ميان رفت . ابن عباد چنان جراحتى برداشت كه او را از ريخت و قيافه انداخت . سران اندلس گريختند و محله هايشان را رها و تسليم كردند و چنان پنداشتند كه اين شكست جبران‌ناپذير است . آلفونسو گمان كرد كه ابن تاشفين نيز در ميان شكست‌خوردگان است ، اما نمىدانست كه فرجام كار از آن پرهيزگاران است » . ","page_name":" 50 ","page_number":50},
  {"content":"\r\n\r\nآلفونسوى بيچاره به آوردگاه نظاره مىكرد و جز بدبختى خود و يارانش چيزى نمىديد . در ميدان وسيع نبرد جز از روى مرده و خون نمىشد گذشت . شب هنگام آلفونسو - ى ششم - يارانش را منظم كرد و آن پشته را ترك گفت . چون به طليطله رسيدند ، هر چه جست و جو كرد از دلاوران ، شجاعان و يارانش كسى را نيافت و چيزى جز صداى كسانى كه در غم آنان نوحه‌سرايى مىكردند نشنيد . او اندوهگين شد و آن قدر نخورد و نياشاميد تا جان باخت . از او تنها يك دختر باقى ماند كه ادارهء امور را به او سپرد و آن دختر در باروى طليطله پناه گرفت .\r\nابن عباد نزد سلطان يوسف رفت ، با او مصافحه كرد ، به او تبريك گفت و از او سپاسگزارى كرد و او را ستود . يوسف نيز استقامت و پايمردى ابن عباد را ستود و از حال او در هنگامى كه لشكريانش او را تسليم كرده راه فرار پيش گرفتند پرسيد . او در پاسخ گفت : « آنان خود در نزد شما حاضرند و خودشان بايد برايتان بگويند » .\r\nمسلمانان همه سلاحها و ابزار و آلات و ظروف موجود در اردوگاه فرنگيان را تصرف كردند .\r\nابن عباد فرمان داد تا سرهاى مشركان را در يك جا گرد آوردند ؛ كه تبديل به تپه‌اى بلند شد .\r\nمسلمانان مدت چهار روز در ميدان نبرد ماندند و غنايم را گرد آوردند و از سلطان يوسف دربارهء آنها نظر خواستند . وى از همه آنها چشم پوشيد و همه را به پادشاهان اندلس بخشيد و گفت كه هدف او جهاد و پاداش عظيم و ثوابهاى دايمى نزد خداوند است . پادشاهان اندلس با مشاهدهء بخشندگى ابن تاشفين وى را گرامى داشته اظهار محبت و سپاسگزارى كردند . ابن عباد به همراه سلطان يوسف بن تاشفين رهسپار اشبيليه گرديد . سلطان يوسف مدت سه روز در بيرون اشبيليه ماند و چون از مغرب اخبارى دريافت كرد كه بايد باز گردد ، آهنگ آن سرزمين كرد . ابن عباد يك شبانه روز با او رفت و ابن تاشفين او را سوگند داد كه باز گردد . زيرا زخمهايش متورّم گشته بود .\r\nآنگاه پسرش ، عبداله ، يوسف بن تاشفين را تا رسيدن به دريا و عبور به سوى مغرب همراهى كرد .\r\nمعتمد بن عباد به اشبيليه ، كه سرگرم جشن پيروزى بود ، بازگشت . « 1 »  آن دسته از نيروهاى\r\n\r\n","description":"","footnote":" ( 1 ) . چون ابن عباد به اشبيليه بازگشت ، به بار عام نشست و مردم به او تبريك مىگفتند . قاريان قرآن مىخواندند وشاعران به افتخار وى شعر مىسرودند . عبدالجليل بن وهيون گويد : من در آن روز حاضر و شعرى براى خواندن آماده كرده بودم كه قارى اين آيه شريفه را خواند : « الا تنصروه فقد نصره الله » [ اگر شما ياريش نكنيد ، هر آينه خداوند ياريش كرده است 
  ] ( توبه ، آيه 40 ) . من گفتم : دور باد من و شعرم . به خدا سوگند در اين آيه هيچ معنايى كه من در جمع ارائه دهم باقى نگذاشته است . ","page_name":" 51 ","page_number":51},
  {"content":"\r\n\r\nمرابطون نيز كه يوسف بن تاشفين به فرماندهى يكى از فرماندهان مشهور خويش يعنى سير بن ابىبكر براى ادامهء جهاد باقى گذاشت ، « 1 »  پس از اندكى استراحت وارد قلمرو آلفونسو گرديدند .\r\nسير بن ابى بكر دست به غارت و تاراج زد و شمارى را به اسارت گرفت . او دژهاى استوار و پناهگاههاى دشوار و مشكل را گشود و در شهرها پيشروى كرد و بر اموال و ذخاير بسيارى دست يافت و بر سرزمينهاى مفتوحه از نيروهاى سواره نظام و پياده نظام مأمور گماشت .\r\n\r\n4 . نتايج نبرد و درسهاى آن\r\nنبرد زلاقه در سطح عملياتى يك پيروزى درخشان به شمار مىآيد . اين نبرد پاسخى به مبارزه‌طلبىهاى پادشاه قشتاله ، آلفونسوى ششم ، بود ؛ و چنان تأثيرى بر روحيهء فرماندهان شمال گذاشت كه فكر مبارزه را از سر بيرون كردند و در اجراى نقشه‌هايشان بيشترين احتياط را به خرج مىدادند . همچنين اين نبرد موجب تضعيف نيروى شمال گرديد ، به طورى كه مدت بسيار زيادى به طول انجاميد تا دوباره خود را براى جنگ با مسلمانان در اندلس آماده سازند . اما با وجود اهميت فراوان اين نبرد در بعد عملياتى و علىرغم نتايج سرنوشت‌سازى كه در سطح درگيرى مسلحانه داشت ، در بعد استراتژيك دستاوردهايى ناچيز و يا منفى داشت . زيرا كه جنگ براى بازپس‌گيرى طليطله و يا تهديد سرزمينهاى شمالى ، آن طورى كه از سوى اميران پيشين اندلس ، براى مثال در روزگار عبدالرحمن سوم و حاجب المنصور ، انجام مىشد ، گسترش نيافت . حاصل اين نبرد را مىتوان در عبارت زير خلاصه كرد :\r\n« پيروزى در عمليات و شكست در سياست استراتژيك » .\r\nشايد دليل اينكه مسلمانان ، همانند گذشتگان خود از اين عمليات بهره‌بردارى استراتژيك نكردند ، بروز حوادثى بود كه ابن تاشفين را ناگزير به بازگشت به مغرب كرد ؛ و عامل ديگر شكست سختى بود كه در مرحلهء اول نبرد بر نيروهاى ابن عباد وارد آمد و او را از ادامهء جنگ و بهره‌بردارى از پيروزى بازداشت .\r\nاز ديگر دستاوردهاى اين جنگ بالا رفتن روحيهء مجاهدان راه خدا ؛ بازگشت اعتماد به\r\n\r\n","description":"","footnote":" ( 1 ) . در تاريخ الشعوب الاسلاميه ( كارل بروكلمان ، دارالعلم للملايين ، ص 321 ) آمده است كه شمار افراد اين نبرد از سه‌هزار بربرى بيشتر نبوده است . ","page_name":" 52 ","page_number":52},
  {"content":"\r\n\r\nنفس آنان ؛ يافتن توان شكست دشمن و رهايى از سلطه‌اى بود كه آلفونسو و ديگر پادشاهان شمال بر مسلمانان تحميل كرده بودند .\r\nاز ديگر نتايج اين نبرد بر طرف شدن پراكندگى ميان ملوك الطوايف اندلس و يك‌پارچه شدن آن بود . اما روش اجراى اين كار با هدف مغاير بود و بر آيندهء درگيريها تأثير ناخوشايندى گذاشت . چرا كه از آن پس ميان اندلسيان « ساكن شهرها » و مرابطانى كه « براى جهاد به اندلس آمده بودند » ، اختلاف افتاده معتمد بن عباد نخستين قربانى اين اختلاف بود .\r\nاختلافى كه در زمانى كوتاه اندلس را به دو بخش جداگانه تقسيم كرد . اين پديده نمونه بارز اهداف والايى است كه به دليل به‌كارگيرى روش‌ها و ابزار نامناسب به نتيجهء كامل نمىرسد .\r\nنبرد زلاقه از جنبهء نظامى بسيار درخشان بود و درسهاى فراوانى به همراه داشت . شايد بارزترين اين درسها « تصميم بر كسب پيروزى » و « سرسختى نشان دادن در درگيرى مسلحانه » به عنوان تنها راه ممكن براى بيرون آمدن از اوضاع آشفتهء حاكم بر روابط ميان مسلمانان اندلس و دولت‌هاى شمالى مسيحى بوده باشد . اين تصميم در ميان عموم مسلمانان به همان اندازه آشكار بود كه در سطح فرماندهان . مسلمانان نشان دادند كه براى دست كشيدن از نصف‌دارايى خود به نفع جنگجويان مغربى و برادران دينى خود به خاطر حمايت از اسلام و مسلمانان ، آمادگى دارند . شايد دليل وجود آگاهى كامل نسبت به ماهيت و اهداف درگيرى را در شگفتىهايى كه اديبان ، شاعران و نويسندگان ، پس از سقوط طليطله آفريدند بتوان مشاهده كرد . نيز به وضوح ديده مىشود كه پس از ارتباط ابن عباد با ابن تاشفين ، حكمرانان مسلمان - ملوك الطوايف - به دليل ترس از به خطر افتادن موقعيت خودشان ، جهت‌گيرىهاى گوناگون و متضادى با خواسته‌هاى مسلمانان داشتند . تلاش اطرافيان ابن تاشفين براى متقاعد ساختن وى به منظور از ميان برداشتن ملوك الطوايف نيز ديدگاه آنان را به اثبات رساند . اگر امكان يك همپيمانى بر پايهء زمينه‌اى روشن فراهم مىآمد ، جنبه‌هاى منفى ناشى از همكارى آن دو قابل بر طرف شدن بود . به طورى كه اين همكارى موجب افزايش قدرت نظامى مسلمانان نه تنها براى جنگ زلاقه بلكه براى پىگيرى درگيرى مسلحانه در جنگ درازمدت گردد .\r\nبارزترين درس‌هاى صحنهء عمليات به اين شرح است :\r\n1 . تنظيم همكارى عالى ميان ابن عباد و ابن تاشفين و تنظيم همكارى ميان همهء گروه‌هاى رزمندهء درگير در جنگ .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n2 . تلاش براى تأمين فعاليت نظامى از طريق اقدامهاى امنيتى شديد ابن عباد . به طورى كه خود او به دليل نا آشنايى جنگجويان ابن تاشفين - آمده از صحرا - با صحنهء عمليات اندلس ، شبها را بيدار مىماند و به گشت‌زنى مىپرداخت .\r\n3 . تنظيم فعاليت‌هاى شناسايى و جاسوسى از سوى معتمد بن عباد و كشاندن دامنهء اين فعاليت‌ها به قلب اردوگاه دشمن - آلفونسوى ششم - . او با كسب اطلاعات دقيق و فراوان موفق شد آلفونسو را در انجام عمليات غافلگيرانه ناكام بگذارد ؛ و نشان داد كه براى مقابله با دشمن آمادگى كامل دارد . درست است كه دشمن توانست مسلمانان را دربارهء زمان و جهت‌گيرى حمله غافلگير كند ، اما اين غافلگيرى جزئى و ناقص بود و به آسانى مهار شد و نتايج منفى به بار نياورد .\r\n4 . شناخت ابن عباد نسبت به نيات دشمن ، از طريق شناخت نقشهء فريبكارانه‌اى كه آلفونسو در تعيين روز حمله طراحى كرده بود .\r\n5 . به‌كارگيرى شيوهء حملهء به عقبه دشمن و تحقق كامل استراتژى حملهء غير مستقيم از سوى ابن تاشفين . درست مانند نقشه‌اى كا شارل مارتل براى كوبيدن عقبهء نيروهاى طارق ابن زياد طراحى كرد .\r\nسپس ابن تاشفين با بوق و كرناى نظامى وارد ميدان شد و جنگجويان ارتش آلفونسو را از لحاظ روانى تضعيف كرد .\r\n6 . روحيهء عالى معنوى مجاهدان راه خدا ، در مقابل روحيهء پايين آلفونسو . طبق منابع تاريخى آلفونسو در شب جنگ يا شب پيش از آن خوابى ديد كه او را سراسيمه كرد . همين گزارشها حاكى است كه روحيهء او پايين بود و به پيروزى اميد نداشت . بدون شك عكس‌العمل‌هاى سخت معتمد و ابن تاشفين نيز در نابود كردن روحيهء نظامى آلفونسو و تضعيف روحيهء او بسيار مؤثر بود .\r\n7 . تأمين ادارى نيروها با اقدام معتمد بن عباد . او به فرماندهان نواحى گوناگون اشاره كرد كه بازارها را باز بگذارند تا نيروهاى نظامى نيازمنديهايشان را تأمين كنند .\r\n8 . اخلاص در گفتار و كردار در سطح فرماندهى عمليات - و ادارهء جنگ .\r\nدرست است كه اين نبرد با تكيه بر دو فرماندهى مختلف صورت گرفت ، اما فداكارى براى هدف مشترك ، موجب شد كه تلاشهاى نظامى در اثناى نبرد با هم هماهنگ باشد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nفرنگيان از همه سو در محاصره قرار گرفتند . جنگ به زيانشان رقم خورد . آنان از اسب پياده شدند و شمشيرها چونان سيل آنان را مىبرد . همه فكر و ذكرشان صليب بزرگ بود و اين خود بزرگ‌ترين عامل بدبختى آنان بود . چون صليب را غارت شده و طلايهء دشمن را نزديك ديدند ، به نابودى خويش يقين كردند و پيوسته قتل عام مىشدند ، به اسارت درمىآمدند ، به قتل مىرسيدند ، از كار مىافتادند و از حال مىرفتند . در برابر حمله پنهان مىشدند و در برابر جراحت تاب نمىآوردند و در ميدان كارزار به بندهاى اسارت منتقل مىشدند . هر كس از مهمان‌نوازان و پيشگامان كه از قتل رهيد و نيز بيشتر پاسبانان معبد ، به اسارت درآمدند . شيطان و لشكريانش و ملك‌الملوك و كافرانش به اسارت درآمدند . با شكست آنان اسلام نيرو گرفت و همهء آنان كشته شدند و اسير گشتند . هر كس كشتگان را مىديد مىگفت اينجا ديگر اسيرى نيست و كسى كه اسيران را مىديد مىگفت كسى به قتل نرسيده است ؛ اين در حالى است كه فرنگيان بر ساحل شام چيره گشته بودند . هيچ روزى مانند حطين انتقام مسلمانان گرفته نشد » .\r\n[ روايت عمادالدين اصفهانى از حطين . الروضتين ، ابوشامه ، ج 2 ، ص 75 - 80 
  ]\r\n\r\n3 نبرد حِطّين\r\n( شنبه بيست و پنجم ربيع الآخر 583 ه / چهارم ژوئيه 1187 م )\r\n1 . اوضاع عمومى پيش از حطين\r\n\r\nالف . اوضاع در جبههء فرنگيان ب . اوضاع در جبههء مسلمانان\r\n2 . شرايط ويژهء پيش از نبرد\r\nالف . رينالد شاتيون\r\nب . صلاح‌الدين ايوبى\r\n3 . نبرد حطين\r\n4 . نتايج جنگ حطين\r\nالف . نتايج سياسى\r\nب . نتايج نظامى\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nچكيدهء رويدادها « 1 » \r\nسال هجرىسال ميلادىخلاصهء رويدادها 1095489 مجمع كلرمون با حضور سيصد تن از رجال دينى ، جنگ صليبى را اعلام و پاپ اوربان دوّم آن جملهء مشهورش را فرياد مىكند :\r\n« مسيحيان غربى بايد رهسپار كمك به شرق گردند » . 10994931 صليبيها قدس را به تصرف درمىآورند . 1154549 نورالدين زنگى ( 1146 - 1173 ) بر دمشق چيره مىشود و شام را يك‌پارچه مىسازد . 1163559 اسدالدين شيركوه فرماندهى لشكر اعزامى به مصر را به عهده مىگيرد .\r\nبرادرزاده‌اش صلاح‌الدين ايوبى ، نيز وى را در اين سفر همراهى مىكند . اما اين لشكر با دشواريهاى بسيارى مواجه مىگردد و هدفهاى حمله تحقق نمىيابد . 1166562 نورالدين زنگى بار ديگر اسدالدين شيركوه را به مصر اعزام مىدارد .\r\nاسدالدين برادرزاده‌اش صلاح‌الدين را با خود همراه و او را ناچار مىسازد كه وى را تا مصر همراهى كند . 1168564 اسدالدين شيركوه بر مصر حكم مىراند و حاكم آنجا يعنى شاور را به قتل مىرساند . سپس شيركوه از دنيا مىرود و صلاح‌الدين به جاى عمويش حكومت مصر را به دست مىگيرد . 1169565 فرنگيان به دمياط حمله مىكنند و نورالدين كَرَك و موصل را به محاصره درمىآورد . 576 - 1180622 - 1225 ( ناصر عباسى ، آخرين شخص كاردان بنىعباس ) 1171567 اقامهء خطبه در مصر براى عباسيان و انقراض دولت فاطميان ( علويان ) و بروز اختلاف ميان نورالدين و صلاح‌الدين . 1173569 نورالدين زنگى براى تنبيه صلاح‌الدين عازم مصر مىگردد ، اما عمرش وفا نمىكند ؛ و ناوگان سيسيل ، اسكندريه را مورد حمله قرار مىدهد .\r\nصلاح‌الدين دمشق ، حمص و حماة را اشغال مىكند و زير فرمان خويش مىآورد و حلب را در محاصره مىگيرد .\r\n\r\n","description":"","footnote":" ( 1 ) 1 . اوربان كه مردى سخنور بود ، احساسات حاضران را زير تأثير قرار داد و آنان را تحريك كرد ؛ چنان كه پيوسته مىگفتند : « آرى ، ارادهء خداوند چنين است » ( - - ) . ","page_name":" 56 ","page_number":56},
  {"content":"\r\n\r\n1176572 شكست صلاح‌الدين در رمله و محاصره شهر حماة توسط فرنگيان 1181577 تهاجم به كَرَك 1182578 تهاجم مسلمانان به غور و ديگر سرزمينهاى فرنگيان . 1183579 صلاح‌الدين اقدام به جنگ با كرك و بيسان مىكند و در سال بعد بار ديگر به كرك حمله مىكند . 1186582 شاهزادهء آلبانى ارناط « رينالد دوشاتيون » به اماكن مقدس شبه جزيرهء عربستان حمله مىكند ، كاروانهاى مسلمانان را غارت مىكند و شهرهاى اسلامى را در درياى سرخ مورد حمله قرار مىدهد . 1187583 محاصرهء كَرَك . صلاح‌الدين به عكا حمله مىكند و طبريه را مىگشايد .\r\nاو نبرد حطين را فرماندهى مىكند ، سپس عكا و مجد ليابه و دژهاى يافا ، تبنين ، صيدا ، جبيل ، بيروت ، عسقلان و حومه ، بيت‌المقدس و هونين را مىگشايد . 1188584 فتح جبله ، لاذقيه ، صهيون و چند دژ در كاس و فتح سرمينيه - برزنيه درب ساك ، بغراس ، كرك و حومه ، دژ صَفْد و كوكب . 1193589 درگذشت صلاح‌الدين ، قهرمان حطين ، در دمشق ( 532 - 589 : 1137 - 1193 ) .\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\nخبر بد چه زود انتشار مىيابد . هنوز جنگ حطين پايان نيافته و زيانهاى فرنگيان در اين جنگ كامل نشده بود كه پيكها راه غرب را در پيش گرفتند تا خبرش را به پادشاهان اروپا برسانند .\r\nاندكى پس از آن چند پيك ديگر در پى آنان روان گشتند و خبر سقوط بيت‌المقدس را دادند .\r\nجهان مسيحيت از شنيدن خبر اين دو فاجعه به لرزه درآمد . از درخواست كمكهايى كه در سالهاى اخير از مملكت بيت‌المقدس به سوى شرق مىآمد ، ظاهراً هيچ كس جز مجلس پاپى آگاه نبود . شهسواران و حاجيانى كه به سوى غرب كوچيده بودند ، اسرافكاريهاى امارتهاى فرنگى را از هر آنچه در سرزمينهاى غربى بود با شكوه‌تر و مرفه‌تر ديده بودند .\r\nآنان داستانهايى را دربارهء دلاورى نظامى شنيده بودند و شكوفايى اقتصادى را به چشم مىديدند ، اما متوجه خطرى كه اين آسايش را تهديد مىكرد نبودند . تا آنكه ناگهان شنيدند همهء آنها از ميان رفت . چرا كه ارتش صليبى درهم شكست و صليب صلبوت كه مقدس‌ترين ميراث دينى به شمار مىرفت در دست مسلمانان افتاد . مسلمانان حتى خود قدس را ظرف چند ماه به تصرف خود درآوردند . همهء ساخته‌هاى غربيان در شرق ويران گرديد ، و اگر بنا بود كه چيزى از اين ويرانه‌ها سالم بماند ناگزير بايد با شتاب هر چه تمام كمك مىفرستادند » . « 1 » \r\n« واقعيت اين است كه سقوط قدس بار ديگر انديشهء جنگ صليبى را در اروپا زنده كرد .\r\nپس از آنكه پاپ فردريك اول ( بارباروسا ) - امپراتور آلمان ، فيليپ اوگست - پادشاه فرانسه - و ريچارد شيردل - پادشاه انگلستان را با هم آشتى داد ، صليب برگرفتند . در ماه آب - آگوست -\r\n\r\n","description":"","footnote":" ( 1 ) . تاريخ الحروب الصليبيه ، رنسيمان ، دار الثقافه ، ج 3 ، ص 19 - 20 . ","page_name":" 59 ","page_number":59},
  {"content":"\r\n\r\nسال 1189 م صليبيها بر گرد عكا حلقه زدند و جنگ صليبى سوم ، كه رويارويى و درهم شكستن آن براى صلاح‌الدين مقدر شده بود ، آغاز گرديد » . « 1 » \r\n\r\n1 . اوضاع عمومى پيش از حطين\r\n\r\nالف . اوضاع در جبههء فرنگيان\r\nفرياد پاپ اوربن دوم در مجمع كلرمونت ، « مسيحيان غربى بايد رهسپار كمك به شرق گردند » ، نخستين فريادى كه براى دعوت به جنگ صليبى برآورده شد نبود . همان‌طور كه مجمع كلرمونت هم كه از 18 تا 28 - نوامبر - سال 1095 م تشكيل گرديد ، نخستين مجمع كليسايى كه مىكوشيد كليساهاى شرقى و غربى را براى سازماندهى جنگهاى صليبى با هم متحد سازد نبود . اما تلاش كليسا در اين دوران در مرحله و دوره‌اى مناسب انجام شد .\r\nاندكى پس از مجمع كلرمونت ، ارتشهاى غربى به سوى شرق سرازير شدند . از آسياى صغير گذشتند و به انطاكيه رسيدند و آنجا را به تصرف درآوردند . آنگاه در دو محور ساحلى و داخلى ( روج - معرة النعمان - شيزر - مصياف - اكراد ) حركت كردند تا بار ديگر در طرابلس به يكديگر بپيوندند و از آنجا راهشان را به سوى بيروت و صيدا تا قيساريه و از آنجا تا قدس ادامه دهند . صليبيها به سازمان دادن دولتهاى خود پرداختند و مملكت قدس ، امارت انطاكيه و امارت رُها را با حكومتهايى خودمختار تشكيل دادند .\r\nدر اواخر سال 1099 م خبر بازپس‌گيرى قدس به وسيلهء مسيحيان به اروپا رسيد و مردم با شور و شادمانى از آن استقبال كردند . در زمستان سال بعد شمار بسيارى از فرماندهان صليبى همراه سربازانشان به سرزمينهاى خود بازگشتند . سخن همهء كسانى كه به اروپا بازگشته بودند اين بود كه شرق نياز به جنگجو و آبادگرانى دارد تا كار خدا را ادامه دهند ؛ و در مشرق اموال و املاك فراوانى است كه در انتظار مردمان حادثه‌جو به سر مىبرد . آنان بر جنگ صليبى جديدى ، كه مردان كليسا آن را تبرك كنند ، اصرار مىورزيدند .\r\nبه اين ترتيب جنگ صليبى دوم با شركت جنگجويان لمباردى ، آلمانى و فرانسوى آغاز گرديد . اما اين تهاجم به ويژه پس از حمله به آنكارا با مقاومت مستمر تركان روبه‌رو گرديد .\r\n\r\n","description":"","footnote":" ( 1 ) . تاريخ الشعوب الاسلاميه ، بروكلمان ، كارل ، دار العلم للملايين ، ص 357 . ","page_name":" 60 ","page_number":60},
  {"content":"\r\n\r\nسپس در سال 1101 م جنگ سرنوشت‌سازى ميان مسلمانان ترك و صليبيها در مرسيفان روى داد و تركان موفق شدند نيروهاى صليبى را درهم بشكنند . پس از آن دو حمله به وسيلهء آلمانها و فرانسويها صورت گرفت كه چيزى بيش از حمله‌هاى پيشين بهرهء آنان نشد و تركان موفق شدند نيروهايشان را در هرقله نابود سازند . تركان تسلط خود بر آناطولى را مسجّل ساختند و اين كار موجب افزايش نيروى آنان شد كه زير فرمان سكمان ، حاكم ماردين ، و جكرمش ، حاكم موصل ، در صدد يك‌پارچه ساختن نيروهاى خود بودند . با اين تلاش در نبرد سرنوشت‌ساز مشهور به نبرد حران ، در سال 1104 م ، بر ساحل رودخانهء بليخ ، « 1 »  رُها از چنگ صليبيها آزاد گرديد . اين نبردهاى پياپى افسانهء « شكست‌ناپذيرى فرنگيان » را باطل كرد ؛ و امارت حلب از خطر تهديد صليبى رهايى يافت .\r\nدرگيرى از مناطق شمال به جنوب كشيده شد و صليبيها به پىريزى سلطه و گسترش مملكت خويش در آنجا پرداختند . آنان در سال 1110 م بر صيدا چيره شدند . آنگاه در سال 1118 م به فرماندهى سلطان بالدوين ، پادشاه بيت‌المقدس ، به مصر حمله كردند و در سال 1119 م به طور منظم به ماوراى اردن يورش بردند . در مناطق شمالى درگيرى پيرامون حلب و امارت رُها ادامه يافت . زيرا نخستين هدف صليبيها اين بود كه با تصرف رُها ارتباط با شرق اسلامى را قطع و از اين طريق امنيت دو امارت ارمنستان و انطاكيه را تأمين كنند .\r\nدر سال 1146 م نورالدين زنگى نيروهاى صليبى درگير با رُها را درهم شكست . اين كار وى موجب بسيج جن دوم صليبى از سوى غرب گرديد كه دامنه‌اش در سال 1148 م به سرزمين شام كشيده شد و ( در 24 - ژوئن ، 1148 م ) دمشق مورد حمله قرار گرفت . اما شجاعت مدافعان شهر و سرعت پيشروى نورالدين از حلب به دمشق صليبيها را ناچار به عقب‌نشينى كرد . اين حمله نه‌تنها هيچ سودى براى فرنگيان نداشت ، بلكه به زيان آنان نيز تمام شد . پيروزيهاى حاصله موجب افزايش نيروى مسلمانان گرديد . چنان كه نورالدين نيز موفق گرديد در سايهء پيروزيهاى خود سرزمين شام را متحد گرداند . وى به سال 1154 م وارد دمشق گرديد .\r\n\r\n","description":"","footnote":" ( 1 ) . شايان ذكر است كه اين نبرد در نزديكى ميدان نبرد كارهيه قديم روى داد كه طى آن پارتها - ايرانيها - برارتش روم به فرماندهى كراسوس پيروز شدند . نبرد تركها بر ضد صليبيها در سال 1104 مجموعهء كمينها و حمله‌هاى منظمى بود كه طى آن تركها كفايت تاكتيكى درخشانى از خود نشان دادند و موفق شدند ارتش رُها و انطاكيه را شامل شش هزار سوار و 18 هزار پياده نابود سازند . ","page_name":" 61 ","page_number":61},
  {"content":"\r\n\r\nرابطهء ميان امارتهاى صليبى و ممالك خودشان پيوسته خوب نبود ؛ و اغلب با يكديگر منازعه داشتند . رابطهء صليبيها با امپراتورى بيزانس نيز دوستانه و مستمر نبود ؛ گرچه امارت انطاكيه اغلب تابع امپراتورى بيزانس بود .\r\nشايد آشكارترين تناقضها ، تناقضى بود كه پس از شكست حملهء صليبى دوم بروز كرد ؛ و آن هنگامى بود كه كنراد ، امپراتور آلمان ، در 18 سپتامبر 1148 م عكا را به مقصد سالونيك ترك گفت و در راه به ميهمانى امپراتور بيزانس - مانويل - رفت . دو امپراتور بر ضد روجر ، پادشاه سيسيل و هم‌پيمانش لويى هفتم ، پادشاه فرانسه ، پيمانى را به امضا رساندند . پيمان آلمانى - بيزانسى نيز با ازدواج هنرى ، دوك ادستريا - برادر كنراد - با دختر برادر امپراتور بيزانس ، مانويل ، به نام تئودورا « 1 »  محكم‌تر شد . همزمان لويى هفتم هنگام ترك فلسطين در اوايل تابستان 1149 م در كالابريا فرود آمد و در آنجا مورد استقبال پادشاه سيسيل ، روجر ، قرار گرفت و براى مبارزه با فريبكارى و خيانت بيزانسيها با او هم‌پيمان گرديد .\r\nكاردينال نيودوين ، پطرس ناسك و قديس برنارد ، درصدد برآمدند تا رضايت كنراد را براى پشتيبانى از حمله‌هاى صليبى جلب كنند و از او خواستند كه دست از دشمنى با پادشاهان فرانسه و سيسيل بردارد . اما او ، پس از شكست در حملهء پيشين از اينكه بار ديگر به دام افتد سر باز زد . به اين ترتيب مقاومتى كه به زيان مسلمانان تشكيل شده بود تغيير كرد و به زيان صليبيها در مشرق رقم خورد .\r\nبرخى از مورخان بر اين باورند كه برآورده نشدن مقاصد جنگ دوم صليبى ، نقطهء تحول تاريخ فرنگيان در مشرق زمين است . زيرا سقوط رُها مرحلهء نخست بيدارى اسلامى را كامل كرد و سودهايى كه نصيب مسلمانان شد با شكست سختى كه به حملهء بزرگ آنان به منظور تحميل رياست فرنگيان بر سرزمينهاى اسلامى وارد آمد تكميل گرديد .\r\n\r\n","description":"","footnote":" ( 1 ) . اختلاف ميان بيزانسيها و اين جنگجويان آمده از غرب ، در مواردى ، بيش از اختلاف بيزانسيها و مسلمانان ترك بود . به طورى كه در اثناى حملهء دوم صليبى ميان امپراتور مانوئل و تركها پيمان عدم تعرض به امضا رسيد و تركها به جنگ با صليبيها پرداختند . اين پيمان لاتينها را به خشم آورد و بيزانسيها را به خيانت و همكارى با دشمنان دين متهم ساختند . خبر ازدواج هنرى دوك اوستريا از آلمان با تئودوراى بيزانسى كافى بود كه احساس نارضايتى ميان بيزانسيهاى - متمدن و آلمانها - ى بربر وحشى را - به تصوير بكشاند . نقل شده است كه پس از اعلان ازدواج : هنگامى كه بيزانسيها شاهدخت زيباى كوچك خويش را ديدند كه به چنگ وحشيهاى بى بند و بار گرفتار آمده و به تعبيرى قربانى حيوانى از مغرب گشته ، به جزع و گريه درآمدند . ( تاريخ الحروب الصليبيه ، ج 2 ، ص 458 - 459 ) . ","page_name":" 62 ","page_number":62},
  {"content":"\r\n\r\nشايد از آشكارترين علل اين شكست ، اختلافهايى بود كه در رسوم و جهت‌گيريها ميان فرنگيان ساكن شرق و عموزادگان مهاجر اروپايىشان روى مىداد . زيرا صليبيها در جنگ دوم خود در فلسطين با جامعه‌اى روبه رو گرديدند كه اعضاى آن طى گذشت يك نسل روش زندگى و راههاى گذران معاش خويش را تغيير داده بودند و در حالى كه به زبان فرانسوى سخن مىگفتند ، پيرو كليساى لاتينى بودند ؛ و اين امر آنان را بهت‌زده ساخت . اما نسبت به سازمان نظامى ؛ پادشاه قدس مدعى گرديد كه رياست امارتهاى فرنگى شرق با اوست ؛ و به خود حق مىداد كه از حاكمان آنها بخواهد كه در عملياتهاى نظامى براى وى نيروى كمكى بفرستند . ولى اين سرورى ، مگر در مواردى كه پادشاه از نيروى كافى براى تحميل نظر خود برخوردار بود ، تحقق نيافت . حتى انطاكيه يا طرابلس ، از جنبهء نظرى عقيدتى بخشى از بيت‌المقدس به شمار نمىآمدند .\r\n\r\nب . اوضاع در جبههء مسلمانان\r\nدولت سلجوقى پس از شركت در جنگ ملازگرد ( در سال 1071 م ) به اوج قدرت خود رسيد ، اما پس از مرگ « ملك شاه » در سال 1092 م رو به آشفتگى نهاد و تركان گرفتار جنگى ده ساله گشتند كه سرانجام با توافق بر سر تقسيم مملكت پايان يافت .\r\nدر اين دوران سرزمين عراق صحنهء آشوبها و انقلابهايى بود كه به وسيلهء اعراب و تركها رهبرى مىشد . اما در شام ، تُتُش در سال 1095 م درگذشت و پسرانش رضوان ، حاكم حلب ، و دقاق ، حاكم دمشق ، پس از كوششهاى فراوان بر اوضاع مسلط شدند . قدس به حكومت ارتقيان انتقال يافت . طرابلس زير سلطهء شيعيان بنىعمار بود . فاطميان مصر با استفاده از اين آشفتگى به بسط قدرت خويش در فلسطين پرداختند و قدس را فرمانبردار خويش ساختند . موصل زير فرمان « كربوقا » بود . همهء اين حاكمان پس از رسيدن صليبيها به انطاكيه با آنان به جنگ برخاستند ، ولى چيرگى آنان بر اين شهر - بر اثر خيانت « 1 »  - از نيروى مسلمانان كاست و اراده‌هايشان را تضعيف كرد .\r\n\r\n","description":"","footnote":" ( 1 ) . انطاكيه زير فرمان ياغىسيان تركمان بود كه از سوى ملك شاه سلجوقى به عنوان حاكم آنجا تعيين گرديده بود . ياغىسيان پس از آگاهى بر تهاجم صليبيها مسلمانان را بسيج كرد . دقاق امير دمشق و كربوقا ، امير موصل ، با لشكرهايشان با شتاب حركت كردند . خليفهء عباسى نيز وعده داد كه سپاهى را به كمك انطاكيه بفرستد . ولى فيروز ارمنى كه نخست مسيحى بود و بعد مسلمان شد و تا مقام معاونت ياغىسيان ارتقا يافت ، پنهانى با فرمانده صليبيها ، بوهمند ، ارتباط برقرار كرد و پنهانى انطاكيه را به او فروخت و راه ورود فرنگيان را به شهر هموار كرد . هنگامى كه كربوقا به انطاكيه رسيد وارد جنگ شد اما شكست خورد . سپس دقاق با لشكر شام عقب نشست و صليبيها پيروزى سرنوشت‌سازشان را كه راه ورود آنان به سرزمينهاى مقدس هموار ساخت ، محقق ساختند . ","page_name":" 63 ","page_number":63},
  {"content":"\r\n\r\nشمارى از شهرهاى اسلامى - مانند معرة النعمان - در مقابل تهاجم صليبيها مقاومت كردند ولى حاكمان برخى ديگر از شهرها - مثل حماة ، شيزر و طرابلس ، حمص ترجيح دادند كه از جنگ كناره بگيرند و با مهاجمان از در صلح درآيند ولى كشتارهاى صليبيها ، پس از رسيدن به آسياى صغير ، در طول مسير و هنگام رسيدن به انطاكيه و در ادامه در قدس و ديگر شهرهاى فلسطين خشم مسلمانان را برانگيخت و همچنين ادامهء مبارزطلبيهايشان با پاسخ مناسب مسلمانان روبه‌رو گرديد . « 1 » \r\nدر طى اين دوران آشكار شد كه امارتهاى پراكندهء شام تضعيف گرديده و قدرت مقابله با مبارزطلبى صليبيها را ندارد . در شمال ، قليچ ارسلان از رهبران نيرومند سلاجقه توان پايدارى نداشت و صليبيها پايتختش ، نيقيه ، را از او گرفتند و ضعيف‌ترش كردند - اما تركمانانى كه به آناطولى مهاجرت كرده بودند ، وسايل لازم را براى تشكيل يك سپاه در اختيار او قرار دادند و ساكنان منطقه ، آماده وارد آوردن فشار بر مسيحيان گشتند .\r\nآناطولى نيز زير سلطهء سلسلهء دانشمنديه بود ؛ كه از نيرومندترين امارتهاى سلاجقه در بخش شمال شبه جزيرهء آسياى صغير به شمار مىرفت . امير دانشمندى ، انوشتگين ، با پيروزى بر صليبيها شهرت فراوانى كسب كرد و بوهمند را به اسارت درآورد . به اين ترتيب او نخستين\r\n\r\n","description":"","footnote":" ( 1 ) . براى مثال ، نقل مىشود كه صليبيها پس از استقرار در قدس اقدام به تهاجم به سرزمينهاى همجوار كردند . در 18 حزيران - ژانويه - 1100 ، نيروى عظيمى به راه افتاد و اردن را مورد حمله قرار داده تا دل جولان پيشروى كرد . هنگام بازگشت اين نيروها ، عقبهء سپاهشان از سوى لشكر دمشق به فرماندهى دقاق مورد حمله قرار گرفت و نابود گرديد و خسارتهاى فراوانى ديد . صليبيها در صدد انتقام برآمدند و اقدام به حمله‌اى بزرگ‌تر از حملهء نخست كردند و تا دمشق پيش رفتند . به طورى كه حاكم شهر امير دقاق ، ناچار به تقاضاى عقد پيمان آتش‌بس گرديد . سپس فرماندهء نيروهاى صليبى ، تانكرد ، شش سوار را همراه با نامه‌اى به دمشق فرستاد . در نامهء وى آمده بود : امير دقاق يا بايد به دين مسيح درآيد يا آنكه دمشق را ترك كند . دقاق از اين توهين برآشفت و به فرستادگان پاسخ داد كه آنان يا بايد همه مسلمان شوند و يا همه كشته خواهند شد . از آن ميان تنها يك تن مسلمان شد و ديگران به قتل رسيدند . صليبيها درصدد انتقام برآمدند و با اعزام نيرويى عظيم مدت دو هفته در جولان سرگرم ويرانى بودند . مسلمانان پشت ديوار شهرهاشان سنگر گرفته بودند و اين تهاجم تنها به يك نتيجه منجر گرديد و آن از بين رفتن منابع غذايى بود ؛ كه صليبيها را بيش از مسلمانان گرفتار مشكل ساخت . ","page_name":" 64 ","page_number":64},
  {"content":"\r\n\r\nرهبر اسلامى بود كه بر يك لشكر نيرومند مسيحى پيروز گرديد . مهاجرت تركمانان به سوى او بر نيرويش افزود . اما در جنوب شام ، مصر ، جامعه‌اى از نظر سياسى متحد و از نظر نظامى قدرتمند بود و نيروى دريايى بسيار خوبى در اختيار داشت . با وجود اينكه فاطميان در آغاز كوشيدند تا با صليبيها به تفاهم برسند ، اما صليبيها نپذيرفتند و بيت‌المقدس را كه جزو قلمرو فاطميان بود تصرف كردند . به دنبال آن لشكر مصر درهم شكست و فاطميها در صدد برآمدند تا از دو شكست قدس و عسقلان انتقام بگيرند . وزير فاطمى ، افضل ، سپاه نيرومندى را تدارك ديد و فرماندهى آن را به غلام خود ، سعدالدوله طواشى سپرد . اين سپاه در نيمهء ماه مه 1101 م به عسقلان رسيد و چندين نبرد در رمله انجام شد كه طى آنها مسلمانان و صليبيها ، به تناوب ، بارها پيروز شدند . در ماه مه 1102 م فاطميها ارتشى متشكل از بيست هزار نيروى عرب و سودانى به فرماندهى شرف المعالى ، پسر افضل ، بسيج كردند . اين ارتش بر صليبيهاى متمركز در رمله پيروز شد . اما صليبيها در يافا از پيروزى مصريها جلوگيرى كردند .\r\nدر تابستان سال 1105 م وزير افضل آخرين تلاش را براى بازپس‌گيرى فلسطين انجام داد . او ارتشى متشكل از پنج هزار سواره نظام عرب و پياده‌هاى سودانى را به فرماندهى پسرش سناء الملك بسيج كرد . مصريها با استفاده از درسهاى پيشين درصدد برآمدند تا از اميران ترك دمشق كمك بگيرند . اما وفات دقاق ، امير دمشق در سال 1104 م موجب بروز شورشهاى داخلى گرديد و در نتيجه ارتش مصر از پشتيبانى كامل ارتش دمشق بهره‌مند نشد . تنها بخشى از نيروهاى دمشقى هنگام رسيدن ارتش مصر به رمله به آن پيوستند . مسلمانان و صليبيها در روز يك‌شنبه ، 27 آب - آگوست - سال 1105 م با يكديگر رودررو شدند و در طول روز نبرد خونين در جريان بود . عصر آن روز معلوم شد كه مسلمانان قدرت كسب پيروزى را ندارند و سناءالملك به قاهره عقب نشست .\r\nاما درگيرى پايان نيافت . در سال 1106 م سواره نظام مصريها به اردوگاه صليبيها ميان ارسوف و يافا حمله و ساكنانش را تار و مار كرد . آنان در سال 1107 م اقدام به حمله كرده و دامنه‌اش را به حبرون كشاندند و در سال 1110 م نيروهاى مصرى به ديوارهاى قدس رسيدند .\r\nدر مقابل ، صليبيها حملات خويش به شهرهاى ساحلى را كه همچنان بيرون از تصرفشان مانده بود ، شدت بخشيدند . آنان صيدا را در سال 1110 م به تصرف درآوردند و از شهرهاى ساحلى جز عسقلان و صور چيزى در دست مسلمانان باقى نماند . سپس به گسترش قلمروشان\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدر نواحى جنوبى پرداختند . بالدوين ، پادشاه بيت‌المقدس ، رهبرى صليبيها را عهده‌دار شد و پس از دور زدن درياى مرده ( بحرالميت ) در سال 1115 م از دشت عرابه گذشت . عرابه دشت بى آب و علف و سفتى است كه از بحرالميت تا خليج عقبه امتداد دارد . سپس به شوبك رسيد كه از ديگر مناطق خشك آنجا آبادتر بود . شوبك در منطقهء غابات ميان منخفض و عُرب واقع است . بالدوين در اين مكان كه صد ميل از نزديك‌ترين محلهاى استقرار فرنگيان فاصله داشت ، دژى استوار برپا كرد . او در آنجا ساخلوى نظامى مستقر كرد و آن را از آذوقه انباشت و آن را « كوه پادشاه » نام نهاد . « 1 » \r\nدر اين دوره فاطميان نيز به جنگ ادامه دادند . آنان ارتش مصر را در سال 1113 م براى جنگ با صليبيها فرستادند و خود را به پاى ديوارهاى قدس رساندند ؛ در سال 1115 م مصريها از نزديكى يافا در آستانهء پيروزى قاطع بر صليبيها قرار گرفتند . در مقابل بالدوين در رأس يك نيروى كوچك به مصر حمله كرد . او به فرما رسيد و بر ساحل نيل ادامهء مسير داد . اما بيمار گرديد و به فلسطين بازگشت و در مسير راه درگذشت . در 14 آوريل 1118 پس از درگذشت وى ، بالدوين لىپور ، پادشاه رها و پسرعموى پادشاه فقيد با نام بالدوين دوم به پادشاهى قدس برگزيده شد .\r\nپس از آن درگيريها در شمال و جنوب و خشكى و دريا ادامه يافت . فرنگيان براى تصرف فلسطين و سكونت در آنجا آمده بودند ، در حالى كه امكانات سرزمين فلسطين براى آنها كافى نبود . بنابراين دست به كارهاى خصومت‌آميز گشودند . مسلمانان نمىتوانستند تسليم دشمن شوند و رياست سرزمين و ثروتشان را به آنان وابگذارند . از آنجا كه فرنگيان كارى جز جنگ بلد نبودند ، ناگزير بايد به كاروانهاى اسلامى پيرامون خود حمله مىكردند و اين كار به نوبهء خود موجب تشديد درگيرى مىشد . در خلال همين درگيريها بود كه خاندان زنگى در موصل ظهور كرد و وظيفه رهبرى جهاد را بر عهده گرفت .\r\n\r\n","description":"","footnote":" ( 1 ) . بالدوين در سال بعد - 1116 م - بازگشت و فرماندهى سپاهى را بر عهده گرفت كه قطارى از استران با بار آذوقه در پى آن مىآمد . او وارد سرزمينهاى ناشناختهء عرب گرديد و بار ديگر از دژ شوبك ديدار كرد . سپس در مسير راه رهسپار مناطق جنوب گرديد ، او دژ پادشاه را پشت سر گذاشت و رفت تا به عقبه واقع بر ساحل درياى سرخ رسيد . بالدوين شهرى را كه فرنگيان بر آن نام ايله يا الين نهادند اشغال كرد و با ساختن يك دژ آن را استوار ساخت . سپس به سوى جزيره‌اى به نام فرعون كه فرنگيها آن را به نام مىشناختند بادبان كشيد و در آنجا نيز قلعهء ديگرى بنا كرد . وى در اين دو قلعه دو پادگان نظامى گذارد و با استفاده از آن فرنگيان بر راههاى ارتباطى ميان دمشق - شبه جزيرهء عربى - مصر فرمان‌روايى مىكردند . آنان به راحتى كاروانهاى اسلامى را هرطور مىخواستند غارت مىكردند ، به طورى كه رسيدن ارتشهاى اسلامى از شام به مصر با دشوارى مواجه شد . ","page_name":" 66 ","page_number":66},
  {"content":"\r\n\r\nعمادالدين زنگى پيش از وفات خود در سال 1146 م بنيانهاى لازم را براى پيشبرد نزاع به نفع مسلمانان پايه‌گذارى كرده بود . نورالدين در ادامهء راه پدرش رهسپار حلب گرديد ؛ كه زير سلطهء اسدالدين شيركوه كُرد - برادر نجم الدين ايوب - قرار داشت . از وى در آنجا حمايت شد و راه وى براى رسيدن به حكومت - هموار گرديد . « 1 » \r\nفرنگيان درصدد بهره‌بردارى از اوضاع برآمدند و ريموند ، امير انطاكيه ، نيروهايش را رهسپار تهاجم به حلب كرد و جوسلين لشكرى را براى بازپس‌گيرى رها آماده ساخت .\r\nنورالدين توانست لشكر جوسلين را در رها در روز 27 اكتبر درهم بشكند . در جنوب تونتاش ، امير بُصرى و صَلْخَد ، به صليبيها پيوست و سركشى نسبت به انر ، پادشاه دمشق ، را آغاز كرد . صليبيها طرف وى را گرفتند و انر از نورالدين در حلب كمك خواست . نورالدين خود را با شتاب به دمشق رساند و از سپاه شهر پشتيبانى كرد . « 2 »  همسر تونتاش بصرى را تسليم نورالدين وانر كرد و در عصر همان روزى كه مسلمانان بصرى را تصرف كردند ، نيروهاى\r\n\r\n","description":"","footnote":" ( 1 ) . پس از آنكه عمادالدين زنگى به دست يكى از خدمتكارانش - كه در اصل به فرنگيان منسوب بود - كشته شد ( شب 14 - سپتامبر سال 1146 م ) ، فرنگيان تصور كردند كه مىتوانند از اوضاع آشفته‌اى كه در غياب بزرگ‌ترين دشمن صليبيها پيش آمده است بهره ببرند . داستان آشفتگى اوضاع از اين قرار بود كه هنوز خبر كشته شدن عمادالدين منتشر نشده بود كه پسر بزرگش سيف‌الدين غازى به همراه جمال‌الدين اصفهانى به موصل شتافت و حكومت آنجا را به دست گرفت ؛ و نورالدين آهنگ حلب كرد . در جنوب معين‌الدين انر ، حاكم دمشق ، شهر بعلبك را كه تابع زنگيان بود به تصرف درآورد . همين طور لشكر دمشق اميران حمص و حماة را ناگزير ساخت كه تابعيت دمشق را بپذيرند . اما در شرق ، آلب‌ارسلان سلجوقى درصدد تحميل حاكميت خويش برآمد كه شكست خورد و ارتقيان ديار بكر ، شهرهايى را كه عمادالدين زنگى از آنها گرفته بود بازپس گرفتند .  ( 2 ) . تونتاش ، حاكم بصرى وصلخد ، مردى ارمنى الاصل بود كه به اسلام گرويد . او در اوايل سال 1147 م بر انر شوريد و از دمشق اعلام استقلال كرد و براى گرفتن كمك به بيت‌المقدس رفت . فرنگيها تصميم به يارى وى گرفتند و به دنبال آن لشكرى صليبى در مه 1147 م به فرماندهى بالدوين سوم حركت كرد . از رود اردن گذشت و ناحيهء جولان را مورد حمله قرار داد . أنر كه براى چنين حمله‌اى آمادگى داشت ، تركمانان و اعراب ساكن منطقه را كوچاند تا بدين وسيله فرنگيان را كه قصد رسيدن به راه دشت يرموك به درعا را داشتند در تنگنا قرار دهد . او همچنين پيكى به حلب فرستاد و از نورالدين تقاضاى كمك و پشتيبانى كرد . نورالدين از اين درخواست شادمان شد و ميان طرفين پيمانى منعقد گرديد . نورالدين از دختر انر براى خودش خواستگارى كرد و وعده داد كه به زودى به يارىاش خواهد آمد ؛ و مقرر گرديد كه شهر حماة به حاكميت نورالدين بازگردد . نورالدين با شتاب به جنوب رفت و در آنجا نيروهاى دمشق به وى پيوستند و اين دو نيرو موفق شدند بُصرى را به تصرف درآورند و صليبيها را كه به درعا حمله كرده بودند درهم بشكنند . ","page_name":" 67 ","page_number":67},
  {"content":"\r\n\r\nصليبى به اين شهر نزديك شده اقدام به نابودى مسلمانان كردند و آنان را ناگزير به عقب‌نشينى ساختند .\r\nاز اين حمله تنها نورالدين سود جست كه به حلب بازگشت و به پيگيرى اجراى تصميمهاى خويش ، يعنى آزادسازى كل سرزمينهاى انطاكيه واقع در شرق نهر عاصى - اورونتس - برآمد . هنوز سال 1147 م پايان نيافته بود كه ارتاح ، كفرلاتا ، بلاط و بسرفوت به تصرف وى درآمد و به اين ترتيب نورالدين نشان داد كه بزرگ‌ترين دشمن صليبيها است .\r\nپس از حضور نيروى رو به افزايش نورالدين در صحنهء درگيريها ، حاكم بيت‌المقدس ( ملكه ميليسند ) درصدد بسيج نيروهاى غربى و ترغيب آنان براى يك حملهء جديد صليبى برآمد . كونراد - يا كنراد - پادشاه آلمان نخستين كسى بود كه به اين درخواست پاسخ مثبت داد و پادشاه فرانسه نيز از وى تبعيت كرد . هنوز لشكر آلمانى به نزديكى دوريليوم نرسيده بود كه مورد حملهء سلاجقه قرار گرفت و به طور نسبتاً كامل نابود گرديد . يك دهم باقيمانده نيز ناگزير به فرار به نيقيه گشتند ( 25 اكتبر سال 1147 م ) .\r\nپس از رسيدن لشكر فرانسوى در اول تشرين دوم - نوامبر - و آگاهى نسبت به شكست وحشتناك لشكر آلمان ، دو پادشاه ، كنراد و لويى ، با يكديگر ديدار كرده طرح يك حملهء مشترك را ريختند . ولى كنراد ناگزير به قسطنطنيه بازگشت ، در حالى كه ارتش فرانسه به رغم سفارش امپراتور بيزانس مبنى برخوددارى از درگيرى با تركان ، مصمم به ادامهء پيشروى بود .\r\nارتش فرانسه راه بسيار دشوارى در پيش داشت . زيرا تركان پيوسته عقبهء آنان را مورد حمله قرار داده نيروهاى جدا افتاده را نابود مىساختند . به طورى كه تنها شمار اندكى از اين نيروها توانستند خود را به سويديه برسانند .\r\nدر اين دوران ، نورالدين پىگير آزادسازى شمال بود . ريموند ، حاكم انطاكيه ، خود را در مقابل خطرى دوجانبه ديد : سلاجقه به فرماندهى مسعود ، حاكم قونيه ؛ و نورالدين كه براى جنگ با صليبيها با مسعود هم‌پيمان گشته بود . ريموند نيز به نوبهء خود با رهبر حشاشين - اسماعيليه - به نام على بن وفاى كُرد هم‌پيمان گشت ؛ و اين دو نورالدين را در نوامبر سال 1148 م در افاميه ، واقع در مسير انطاكيه - مرعش مورد حمله قرار دادند ، ولى به اهداف خود نرسيدند .\r\nدر بهار سال 1149 م ، نورالدين مسلمانان را فرماندهى كرد و ريموند را در بغراس شكست داد . سپس براى مبارزه با دژ إنب - يكى از اندك دژهايى كه در شرق نهر عاصى در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدست فرنگيان باقىمانده بود - عازم جنوب گرديد . ريموند نيز با سپاهى كوچك همراه با هم‌پيمانان فاطمى خود به رهبرى على بن وفا ، به يارى دژ شتافت . در 28 حزيران - ژوئن - سپاه صليبى در زمين پست نزديك عين مراد ، در دشت واقع در ميان إنب و بركهء غاب ، اردو زدند . لشكر نورالدين طى يك حملهء شبانه سپاه فرنگيان را در محاصره قرار دادند . بامداد روز بعد ، ريموند دريافت كه هيچ راهى جز درگيرى با مسلمانان وجود ندارد . به دنبال آن نبردى خونين روى داد كه طى آن رينالد - حاكم مرعش - على بن وفا ، رهبر حشاشين و ريموند به قتل رسيدند . ريموند را شير كوه كشت .\r\nنورالدين به طرد صليبيها از دژهاى شمال ادامه داد . او در سال 1150 م بر دژهاى ارزجان و تل كشفان چيره شد و آنگاه دو پادگان ارتاح و حارم را تصرف كرد . سپس رهسپار غرب گرديد و خود را به پاى ديوارهاى انطاكيه رساند . او به تاراج خويش ادامه داد تا به سويديه رسيد . در اين دوران ژوسلين ، كنت رها ، در كمينى كه شمارى از سپاهيان ترك - سلاجقه - برايش نهاده بودند افتاد . نورالدين شمارى از دلاوران را فرستاد تا وى را از دست كسانى كه اسيرش كرده بودند بگيرند و فرمان داد چشمانش را ميل كشيدند و او را در حلب به زندان افكندند . وى همچنان در آنجا ماند و نه سال بعد جان سپرد ( سال 1159 م ) .\r\nبه اين ترتيب هنوز تابستان 1150 م شروع نشده بود كه امارتهاى انطاكيه و باقيمانده‌هاى كنت‌نشين رها رهبران خود را از دست دادند ؛ و نورالدين حاكم بلامنازع شمال گرديد .\r\nافزايش قدرت نورالدين منجر به برقرارى پيمانى ميان او و سلطان مسعود سلجوقى - در فرداى روز اسارت ژوسلين - گرديد . نورالدين از طريق ازدواج با دختر مسعود - كه تنها پادگان تل‌باشر مهريه‌اش بود - اين پيمان را مورد تأكيد قرار داد . ولى مسعود در حملهء دامادش به پاتريس او را همراهى نكرد و تنها به تصرف كيسوم و بهسا در شمال كنت‌نشين رها بسنده كرد و سپس آنها را به پسرش قليج ارسلان بخشيد .\r\nدر بهار سال 1151 م ، مسعود در حمله به پادگانهاى بيزانس شركت جست . اميران ارتقى نيز براى گرفتن بهرهء خويش در اين حمله به سوى آنان شتافتند . عين تاب و دلوك به دست مسعود افتاد و امير ماردين - تمرتاش - بر سيمساط و بيره چيره گرديد . راوندان به دست نورالدين افتاد و پادگان تل باشر در ژوئيه 1151 م تسليم حسان ، حاكم مَنْبِحْ و نمايندهء\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nنورالدين - گرديد . به اين ترتيب هرآنچه در دست كنت‌نشين رها باقى مانده بود از ميان رفت .\r\nپياتريس ( همسر كنت ) ، پس از آنكه همهء مملكت خويش را از دست داد ، همراه دو كودك خود ژوسلين و اگنس به قدس پناهنده شد .\r\n\r\n2 . وضعيت ويژهء پيش از نبرد\r\n\r\nالف . رينالد شاتيون\r\nدر ميان كسانى كه در جنگ دوم صليبى پادشاه فرانسه - لويى هفتم - را همراهى مىكردند ، جوانى به نام « رينالد شاتيون » ، پسر كوچك ژيوفرى ، كنت ژين و رئيس تيول شاتيون سِر لوانژ بود . پس از بازگشت پادشاه فرانسه ، رينالد از وى سرپيچى كرد و در سرزمين فلسطين ماند . چرا كه هيچ انگيزه‌اى براى بازگشت به فرانسه نداشت . « رينالد » به خدمت بالدوين ، پادشاه جوان قدس ، درآمد و در سال 1151 م او را تا انطاكيه همراهى كرد . ملكه بيوه ، « ملكه انطاكيه » ، بلافاصله پس از ديدن رينالد در ايار - مه - سال 1153 م و كسب موافقت پادشاه قدس « بالدوين » ، و موافقت امپراتور بيزانس ، « مانويل » ، با او ازدواج كرد و به اين ترتيب ملكه كنستانس همسر رينالد شاتيون گرديد كه حاكم انطاكيه شد . « 1 » \r\nخلاصهء زندگى آيندهء اين فرمانده كه از عاملان مستقيم جنگ حطين مىباشد و در منابع عربى از او به نام پرنس ارناط ياد مىگردد ، به قرار ذيل مىباشد :\r\nدر سال 1154 م ، رينالد با توافق امپراتور بيزانس ، توروس ، پادشاه ارمنستان ، را مورد حمله قرار داد و او را درهم شكست . او ارامنه را به كيليكيا بازگرداند ؛ و آنچه را كه از ارمنها گرفته بود همراه اسكندريه و دو قلعهء قسطون و بغراس در اختيار فرقهء ميهمان‌نوازان قرار داد .\r\nسپس بازگشت و چون امپراتور بيزانس دادن كمك مالى به وى را نپذيرفت ، براى حمله به دژهاى بيزانس در كيليكيا با ارامنه هم‌پيمان گرديد . ،\r\n\r\n","description":"","footnote":" ( 1 ) . در برخى منابع تاريخى آمده است كه كنستانس ، پيش از اعلام ازدواج رسمى ، پنهانى و پيش از گرفتن موافقت پادشاه قدس و امپراتور بيزانس با رينالد شاتيون ازدواج كرد ( 802 . 26 ) . خاندانهاى بزرگ انطاكيه مىگفتند كه اين ازدواج نابرابر بوده و ملكه با هديه كردن خود به اين جوان موجب فرو لغزيدن و پستى خود گشته است . ","page_name":" 70 ","page_number":70},
  {"content":"\r\n\r\nدر سال 1155 م رينالد اقدام به زندانى كردن پاتريك انطاكيه - ايمرى - نمود و وى را شكنجه داد و بر سر وى ضربه سهمگينى وارد كرد . سپس زخمهايش را با عسل آغشته كرد و يك روز كامل وى را زير آفتاب نگه داشت تا مال فراوانى را كه مىخواست به وى داد . آنگاه سفيرى از قدس آمد و ايمرى را با خود برد .\r\nدر سال 1156 م رينالد در رأس گروهى از ميهمان‌نوازان - فرقهء دينى فرانسوى - به قبرس ، كه تابع امپراتورى بيزانس بود ، حمله كرد . رينالد چنان قبرس را دستخوش قتل و غارت و نابودى ساخت كه هيچ ستونى در آنجا برپا نماند .\r\nدر سال 1158 م ، امپراتور بيزانس - مانويل - با سپاهى گران عازم انطاكيه شد . رينالد چاره‌اى جز پوشيدن لباس توبه نداشت . او با شتاب خود را به اردوگاه امپراتور رساند و امپراتور با سه شرط از گناه او درگذشت : 1 . دژ انطاكيه را به امپراتور تسليم كند . 2 . سپاه امپراتورى را با يك يگان از نيروهاى خود يارى دهد . 3 . پاتريك انطاكيه يونانى باشد و نه لاتينى . رينالد براى احترام به اين شرايط سوگند ياد كرد و سپس امپراتور به او اجازهء بازگشت داد . « 1 » \r\nاو در سال 1160 م نيروهايش را براى غارت گله‌هاى واقع در دشت رودخانه فرات هدايت كرد ، اما در بازگشت به كمين حاكم حَلَبْ ، مجدالدين - از دست پروردگان نورالدين - افتاد . مسلمانان او را اسير كرده و با همراهانش به زندان حلب فرستادند . وى مدت شانزده سال در آنجا ماند و هيچ كس براى آزادى او اقدام نكرد .\r\nدر سال 1175 م ، مسلمانان رينالد شاتيون را آزاد كردند . او چند ماه پس از آزادى با وارث تيول سرزمينهاى ماوراى رود اردن ، استيفانى ، بيوهء مايلز بلانسى ازدواج كرد .\r\nدر سال 1181 م ، رينالد پيمان صلح سال پيش ميان صلاح‌الدين و فرنگيان را نقض كرد . او نيروهايش را به سوى شرق هدايت كرد تا به آبادى تيما ، واقع در راه دمشق - مكّه رسيد . در\r\n\r\n","description":"","footnote":" ( 1 ) . تاريخ جنگهاى صليبى - ج 2 ، ص 568 - 569 - دربارهء استقبال امپراتور از رينالد چنين آمده است : « مانويل دوست داشت كه رينالد را پس از انتظارى طولانى به حضور بپذيرد تا خوار و ذليلش كند . او در يك مجلس با وقار و باشكوه ، بر تخت نشست و رجال دربار و سفيران بيگانه گوش تا گوش آن را پر كرده بودند . فرماندهان نظامى در طول مسير منتهى به مجلس با سلاح صف كشيده بودند . رينالد و اطرافيانش ، با سر و پاى برهنه بايد فاصله ميان شهر و اردوگاه را با خوارى و ذلت مىپيمودند . چون به تخت امپراتور رسيد گونه بر خاك ساييد و اطرافيانش دست تضرع بلند كردند و مانويل پس از درنگى طولانى او را مورد توجه قرار داد . ","page_name":" 71 ","page_number":71},
  {"content":"\r\n\r\nنزديكى آبادى به كاروانى كه با آرامش به سوى مكه حركت مىكرد ، « 1 »  حمله برد و همهء كالاهاى بازرگانى را تصرف كرد . ولى صلاح‌الدين كه در اين هنگام در مصر بود ، با سرعت فرخ‌شاه - برادرزاده‌اش - را در رأس سپاهى از دمشق اعزام كرد . اين سپاه به ناحيهء ماوراى رود اردن نفوذ كرد و رينالد چاره‌اى جز بازگشت به تيول خويش نديد .\r\nدر سال 1182 م رينالد آهنگ ايله ، واقع در دماغه خليج عقبه ، كرد . او كشتيهايى را كه از چوب جنگلهاى مؤاب ساخته بود ، با خود برد و در آبهاى درياچه مرده ( بحرالميت ) آزمايش كرد . در اين حمله ايله كه از سال 1170 م در قلمرو مسلمانان بود به دست او سقوط كرد .\r\nرينالد در جزيرهء ايله ماند و از آنجا با دو كشتى عزم جنگ جزيرهء فرعون كرد . در اين هنگام ديگر كشتيهاى ناوگانش همراه دزدان دريايى محلى به حركت درآمدند . آنان راه ساحل آفريقايى درياى سرخ را در پيش گرفتند و همهء شهرهاى كوچك سر راه را تاراج كردند . آنان عيذاب ، از بنادر بزرگ نوبه واقع در مقابل مكّه مكرمه را مورد حمله قرار دادند و كشتيهاى پر از كالاهاى وارداتى يمن و هند را تاراج كردند . يك دسته از نيروها در خشكى پياده شدند و كاروان بزرگى را كه بدون نگهبان از وادى نيل مسير صحرا را مىپيمود مورد حمله قرار دادند . آنگاه دزدان دريايى عرض درياى سرخ را از عيذاب به سوى ساحل سرزمين عرب طى كردند و كشتيهاى لنگر گرفته در حوراء و ينبع - دو بندر مدينه - را به آتش كشيدند . سپس آن قدر پيش رفتند تا به بنادر خود مكهء مكرّمه رسيدند . در آنجا كشتيهايى را كه در اختيار حاجيان بود و به جده مىرفت غرق كردند . جهان اسلام از اين رويداد به لرزه درآمد ؛ و اميران حلب و موصل كه از فرنگيان درخواست كمك كرده بودند از هم پيمانى با كسانى كه درصدد شكستن حرمت دين بودند شرمسار شدند . صلاح‌الدين نيز عهد كرد كه تلاش رينالد براى هتك حرمت دين را نخواهد بخشود . « 2 » \r\n\r\n","description":"","footnote":" ( 1 ) . قراردادهاى صلح بر آزادى رفت آمد مسلمانان و مسيحيان و عبور هر يك از طرفين از سرزمين ديگر صراحت‌داشت . ولى رينالد كه چشم ديدن حركت كاروانهاى تجارى سرشار از كالاى مسلمانان را در قلمرو خويش نداشت ، بدون توجه به نتايج مترتب بر آن ، آنها را مورد حمله قرار داد .  ( 2 ) . ابن اثير در « الكامل فى التاريخ » سرگذشت اين حمله را چنين آورده است : « مردم در شهرهايشان غافلگير شدند ، زيرا كه در اين دريا سابقه‌اى از فرنگى اعم از بازرگان و جنگجو نداشتند . در مصر ملك عادل - ابوبكر بن ايوب - به نيابت از برادرش صلاح‌الدين حكومت مىكرد . او يك ناوگان را تعمير كرد و به حركت درآورد . شمار بسيارى از مسلمانان و در رأس آنان حسام الدين لؤلؤ حاجب ، فرمانده ناوگان مصر ، در آن حضور داشتند . او از فرماندهان شجاع ، پيروزمند و بزرگوار بود . لؤلؤ با جديت كامل در جست و جوى آنان برآمد . او نخست از كسانى كه در ايله بودند آغاز كرد . وى چنان باز شكارى بر سرشان فرود آمد با آنان جنگيد . شمارى را كشت و شمارى را به اسارت درآورد . بلافاصله پس از اين پيروزى كسانى را كه به عيذاب رفته بودند دنبال كرد . ولى آنان را نديد . آنها عيذاب را دستخوش قتل و غارت كرده و بسيارى را كشته به ديگر بنادر در رفته بودند تا همين رفتار را نسبت به آنان نيز انجام دهند . آنان قصد ورود به مكّه مكرمه و مدينهء منوره را داشتند تا حجاج را دستگير و از ورود به بيت الله الحرام منع كنند سپس وارد يمن شدند . لؤلؤ چون در عيذاب آنان را نديد در پى آنان تا رابغ و ساحل جوزا و ديگر جاها رفت و در ساحل جوزا بر آنان دست يافت و به آنان حمله كرد . آنان كه خود را در معرض هلاكت و نابودى يافتند ، به خشكى رفته به درّه‌ها پناه بردند . لؤلؤ نيز پياده شد و با آنان به سختى جنگيد . او از اعراب ساكن آنجا شمارى اسب گرفت و سوار شد و سواره و پياده با آنان جنگيد تا پيروز شد . وى بيشترشان را كشت و باقيمانده را به اسارت درآورد . شمارى از آنان را به منى فرستاد تا در عيد قربان سر ببرند ( ! ) اين كيفر كسانى بود كه قصد حرم خدا را كرده بودند . بقيه نيز به مصر بازگردانده و كشته شدند . ","page_name":" 72 ","page_number":72},
  {"content":"\r\n\r\n\r\nب . صلاح‌الدين ايوبى\r\nدولت فاطمى در سال 559 ه / 1163 م در آستانهء زوال قرار گرفت . عاضد لدين الله علوى مردى ناتوان و آلت دست وزيرانى بود كه با يكديگر رقابت مىكردند . در اين سال ضرغام بر شاور پيروز شد و او را از مصر بيرون راند . به دنبال آن شاور دست به دامان نورالدين زنگى شد و از او يارى طلبيد . نورالدين نيز سپاهى را به فرماندهى يكى از بزرگ‌ترين سرداران خود - اسدالدين شيركوه - به مصر فرستاد ؛ و او پس از قتل ضرغام شاور را به وزارت بازگرداند .\r\nولى شاور نقض پيمان كرد « 1 »  و به اسدالدين فرمان داد كه به شام بازگردد . ولى اسدالدين وعده‌هايى را كه به وى داده شده بود مطالبه كرد ؛ و پس از آنكه شاور نپذيرفت ، او بلبيس و شهرهاى شرقى را به تصرف درآورد . پس از آن شاور نزد آمالريك ، پادشاه بيت‌المقدس ، فرستاد و از او كمك خواست . آمالريك با سپاهش خود را به مصر رساند و همراه نيروهاى شاور اسدالدين را مدت سه ماه در بلبيس محاصره كردند . چون پيروز نشدند و شنيدند كه نورالدين صليبيها را شكست داده ، حارم را تصرف كرده و به سوى بانياس در حركت است ، ارادهء آنها سست گرديد و در صدد گفت و گو با شيركوه برآمدند . او نيز پذيرفت كه در مقابل خروج صليبيها ، مصر را\r\n\r\n","description":"","footnote":" ( 1 ) . شاور به نورالدين اين گونه تعهد كرده بود : « علاوه بر تيولهاى فرماندهان يك سوم درآمد مملكت از آن او باشد ؛ وشيركوه ضمن اقامت خود در مصر به فرمان نورالدين در كارها دخل و تصرف كند » ( ابن اثير ، الكامل فى التاريخ ، ج 9 ، ص 84 ) . ","page_name":" 73 ","page_number":73},
  {"content":"\r\n\r\nترك گويد . شاور به وعده‌هايى كه به فرنگيان داده بود عمل كرد . « 1 »  پس از آن در زندگى صلاح‌الدين حوادثى روى داد كه به جنگ حطين منجر گرديد . برجسته‌ترين اين رويداها بدين قرار است :\r\nدر سال 562 ه / 1166 م نورالدين نيروى جديدى را به فرماندهى اسدالدين شيركوه كه برادرزاده‌اش صلاح‌الدين نيز وى را همراهى مىكرد - به مصر اعزام داشت . صليبيها به مصر رفتند و نيروهاى شاور نيز به آنها پيوستند . اسدالدين با نيروى برتر دشمن - در بابين درسوى مصر عليا - وارد جنگى سرنوشت‌ساز گرديد . فرماندهى نيروهاى ميانى در اين جنگ با صلاح‌الدين بود و او چنان لياقتى از خود نشان داد كه عمويش اسدالدين را واداشت تا وى را به فرماندهى پادگان اسكندريه كه بىدرنگ در محاصره طولانى قرار گرفته بود ، بگمارد . اسدالدين با فرنگيان توافق كرد كه از مصر بيرون بروند ، ولى شاور پنهانى با صليبيها توافق كرده بود كه براى جلوگيرى از ارسال احتمالى نيرو به مصر به وسيلهء نورالدين در آينده ، در قاهره يك پادگان باقى بگذارند . « 2 » \r\n\r\n","description":"","footnote":" ( 1 ) . شاور به آمالريك وعده داده بود كه به ازاى هر يك از منزلگاههاى بيست و هفتگانهء راه بيت‌المقدس تا نيل هزاردينار به او بپردازد . نيز به او وعده داد كه هديهء ديگرى به شهسواران همراه وى بدهد و هزينهء علوفهء اسبهايشان را بپذيرد ( تاريخ الحروب الصليبيه ، ج 2 ، ص 595 ) . در ابن اثير ( ج 9 ، ص 85 ) وصف خروج شيركوه از مصر اين گونه آمده است : « اسدالدين يارانش را پيش از خود حركت داد و خود در حالى كه گرزى آهنين به دست داشت از عقبهء لشكر پشتيبانى مىكرد ، و مسلمانان و فرنگيان كار وى را نظاره مىكردند . گويد : يكى از فرنگيان بيگانه كه از دريا بيرون آمده بود نزد وى آمد و گفت : آيا نمىترسى كه مصريان و فرنگيان با تو مكر بورزند ؟ اينان تو و يارانت را در محاصره دارند و كسى از شما باقى نمانده است . شيركوه گفت : اى كاش اين كار را مىكردند تا مىديدى كه چه بر سرشان مىآورم . به خدا سوگند شمشير در ميانشان مىنهاديم و تا هر يك از ما چند نفر را نمىكشت خود كشته نمىشد . پس از آن نوبت ملك العادل و نورالدين مىرسد كه بيايند و با اينان كه ضعيف گشته و دلاورانشان را از دست داده‌اند بجنگند و سرزمينشان را تصرف و خودشان را نابود سازند . به خدا سوگند اگر اينان از من فرمان مىبردند در روز نخست به جنگ شما مىآمدم . آن مرد به رسم مسيحيت احترام گذاشت و به اسدالدين گفت : ما از گزافه‌گويى و ترس فرنگيان اين سرزمين دربارهء تو در شگفت بوديم ، ولى اينك آنان را معذور مىدانيم . سپس از نزدش بازگشت و شيركوه به سوى شام حركت كرد و به سلامت به آنجا رسيد . فرنگيان براى دستگيرى شيركوه در يكى از دره‌هاى ميان راه كمين كرده بودند . اما او فهميد و مسيرش را تغيير داد . عماره در اين باره مىگويد :\r\n اخذتم عن الافرنج كل ثنية * وقلت لايدى الخيل مرى على « مرى »\r\nلئن نصبوا فى البحر جراً فانكم * عبرتم ببحر من حديد على الجر \r\nمقصود از مرى در آخر بيت اول نام پادشاه فرنك ، آمالريك است .  ( 2 ) . گفته‌اند كه قبل از اين نبرد اسدالدين فرماندهانش را به مشورت فراخواند نظر بيشترشان اين بود كه عقب‌نشينى كنند و به شام بروند . چرا كه نيروهاى فرنگى بر نيروهاى شيركوه برترى مطلق داشتند . ولى شرف‌الدين برغش ، فرمانده پادگان شقيف برخاست و گفت : « كسى كه از پيكار و اسارت مىترسد ، نبايد خدمت پادشاهان كند ، بلكه بايد در خانه نزد زنش بماند . به خدا سوگند اگر پيروز نگشته و جنگ نكرده نزد نورالدين بازگرديم ، همهء اقطاعها و حقوق دريافتى را بايد بازپس دهيم و به ما خواهد گفت كه اموال مسلمانان را مىگيريد و در مقابل دشمنشان مىگريزيد و مصر را تسليم كافران مىكنيد . حق نيز با اوست » . اسدالدين گفت : رأى درست همين است و طبق آن عمل مىكنيم . برادرزاده‌اش صلاح‌الدين نيز همان سخن را به زبان آورد و شمار موافقان زياد شد و همه براى جنگ متحد شدند . اسدالدين نيروهايش را سازمان‌دهى كرد . صلاح‌الدين را در قلب گذاشت و خطاب به او و همراهانش گفت : مصريها و فرنگيان به گمان اينكه من در قلب لشكر هستم ، حمله را از آنجا آغاز مىكنند . چون با شما جنگيدند با آنها جدى نجنگيد و خود را به كشتن ندهيد و از پيشروى جلودارانشان جلوگيرى كنيد . چون از تعقيب شما منصرف شدند ، از پشت حمله كنيد . او خود نيز شمارى از دلاوران مورد اعتماد و پايمرد لشكر را انتخاب كرد و در جناح راست مستقر شد . پس از آغاز جنگ فرنگيان طبق پيش‌بينى او عمل كردند و قلب لشكر را مورد حمله قرار دادند . نيروهاى حاضر در قلب پس از جنگى ساده ، بدون آنكه پراكنده شوند ، در حالى كه فرنگيان نيز در پى آنان مىآمدند عقب‌نشينى كردند . در اين هنگام اسدالدين كسانى را كه عقب مانده بودند ، از مسلمان و فرنگى ، سوار و پياده ، مورد حمله قرار داد . آنان را درهم شكست و شمشير در ميانشان نهاد و شمار بسيارى از آنها را كشت . چون فرنگيان از تعقيب مسلمانان بازگشتند . لشكر خود را شكست‌خورده و زمين را از آنها خالى ديدند . آنان نيز عقب نشينى كردند . اين از شگفت‌آورترين وقايع تاريخى است كه دو هزار سوار ، سپاه مصر و فرنگيان را شكست داد . ","page_name":" 74 ","page_number":74},
  {"content":"\r\n\r\nدر سال 564 ه / 1168 م ، بر ضد پادگان فرنگيان در مصر انقلاب روى داد . فرنگيان پس از تصرف دروازه‌هاى قاهره شمارى از شجاعان و سواران اعيان خود را در آنجا گمارده بودند .\r\nآنان ظالمانه بر مسلمانان حكم مىراندند و انواع آزار و اذيت را نسبت به آنها روا مىداشتند .\r\nپس از مشاهدهء اين اوضاع و اينكه هيچ كس جلودارشان نيست نزد پادشاهشان « مارى » فرستاده خواستار تصرف مصر شدند . پادشاه قدس نيز با نيرويى عظيم به راه افتاد . در همين فاصله خليفه عاضد نزد نورالدين فرستاد و از او درخواست كمك كرد و به اطلاعش رساند كه مسلمانان قدرت مقابله با فرنگيان را ندارند . او موى زنان را همراه نامه‌ها فرستاد و چنين گفت : اينها موى همسران من است كه تقاضا دارند آنان را از چنگ فرنگيان آزاد كنى . شجاع پسر شاور نيز شمارى از فرماندهانش را نزد نورالدين فرستاد و ضمن اظهار دوستى حاضر به فرمانبردارى از او شد و ضمانت كرد كه با انجام اين كار هر ساله نيز مالى را برايش مىفرستد . در اين هنگام نورالدين سپاهى بزرگ را به فرماندهى اسدالدين شيركوه بسيج كرد . صلاح‌الدين مجبور به همراهى شد . « 1 »  و اسدالدين بر فرنگيان پيروز گرديد و شاور را به قتل رساند . عاضد\r\n\r\n","description":"","footnote":" ( 1 ) . صلاح الدين با توجه به حوادث گذشته دوست نداشت كه به مصر برود . از او نقل شده است كه گفت : « هنگامى كه‌نامه‌هاى عاضد به منظور كمك گرفتن از نورالدين و ارسال لشكر در مقابل فرنگيان رسيد ، مرا فراخواند و از موضوع آگاه ساخت و گفت : همراه با پيك من نزد عمويت اسدالدين به حمص برو و بگو كه آماده شود . او را تشويق كن كه شتاب بورزد . چرا كه اين قضيه جاى درنگ ندارد . من چنين كردم . اما هنوز يك ميل از حلب دور نشده ديديم كه اسدالدين خود به همين منظور آمد و نورالدين به او فرمان حركت داد . چون نورالدين موضوع را به عمويم گفت ، او رو به من كرد و گفت : يوسف آماده شو . گفتم : به خدا سوگند اگر همهء سرزمين مصر را به من بدهند به آنجا نمىروم . من در اسكندريه و ديگر جاها سختيهايى كشيده‌ام كه تا زنده‌ام از ياد نمىبرم . او به نورالدين گفت : ناگزير وى بايد با من بيايد . شما به او فرمان دهيد . نورالدين به من فرمان داد و من نمىپذيرفتم . مجلس پايان يافت و اسدالدين آماده شد و چاره‌اى جز حركت نماند . نورالدين به من گفت : بايد همراه عمويت به روى . من از بىپولى و نبود ساز و برگ گله كردم . او مالى به من داد تا خود را مجهز ساختم . گويى مرا به سوى مرگ مىبردند . با او حركت كردم و او مصر را تصرف كرد و سپس مرد و آنگاه خداوند چيزى را به من داد كه حتى بخشى از آن را هم اميد نداشتم » . ( الكامل فى التاريخ ، ابن اثير ، ج 9 ، ص 102 ) . ","page_name":" 75 ","page_number":75},
  {"content":"\r\n\r\nبه او لقب « الملك المنصور اميرالجيوش » داد . ولى اسدالدين اندكى پس از آن در مصر مرد و مقرر شد كه وزارت خليفه عاضد فاطمى را صلاح‌الدين به عهده گيرد .\r\nدر سال 565 ه / 1169 م صليبيها ، به منظور تضعيف موقعيت نورالدين زنگى - در شام - و صلاح‌الدين ايوبى ، به مصر حمله كرده دمياط را به تصرف درآوردند . صلاح‌الدين با كمك مداومى كه از سوى نورالدين مىرسيد توانست حملهء صليبيها را درهم بشكند . او توانست مؤتمن الخلافه را به دليل ارتباطش با صليبيها از كار بر كنار و اعدام كند . وى همهء افرادى را كه در دربار فاطميان با فرنگيان در ارتباط و يا از ياران مؤتمن بودند از ميان برد .\r\nدر سال 567 ه / 1171 م صلاح‌الدين دولت فاطميان را برچيد و بنا به خواست نورالدين زنگى به نام خليفه عباسى خطبه خواند . ولى ميان نورالدين و صلاح‌الدين كه اينك حاكم مصر شده بود اختلاف بروز كرد .\r\nدر سال 570 ه / 1174 م نورالدين در فاصله‌اى كه سرگرم تدارك حمله به مصر به منظور زير فرمان درآوردن صلاح‌الدين و يك‌پارچه ساختن نيروى مسلمانان در مقابل خطر صليبيها بود ، درگذشت . در سال بعد ( 1175 م ) پادشاه بيت‌المقدس ، آمالريك ، مرد . او از نيرومندترين و با كفايت‌ترين پادشاهان صليبى بود . صلاح‌الدين با شتاب حركت كرد و وارد دمشق ، حمص و حماة گرديد و حلب را به محاصره درآورد و به خود لقب حاكم مصر و شام داد . خليفه بغداد نيز بر همهء اقدامهاى صلاح‌الدين مهر تأييد زد و خلعتهاى خلافتى را برايش\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nارسال داشت . صلاح‌الدين اين خلعتها را هنگام حضورش در حماة دريافت داشت ( ماه ايار - مه - 1174 م ) و سپس به مصر بازگرديد .\r\nدر سال 573 ه / 1177 م صلاح‌الدين با هدايت ارتش مصر صليبيها را در عسقلان شكست داد و سپس رهسپار قدس گرديد . صليبيها همهء نيروهايشان را بسيج كردند و موفق شدند در رزو 25 تشرين - نوامبر - سال 1177 م ، در حالى كه نيروهاى مصرى در حال گذر از دشتى در نزديك دژ « تل جزار » در فاصلهء چند ميلى جنوب شرق رمله بودند ، نيروهاى صلاح‌الدين را شكست دهند ؛ و او براى تسلط بر اوضاع و تجديد سازمان به سرعت به مصر بازگشت .\r\nدر سال 576 ه / 1180 م ، بالدوين - پادشاه بيت‌المقدس - پيغام فرستاد و خواستار صلح با صلاح‌الدين گرديد . در اين هنگام ناوگان مصرى در تشرين يكم - اكتبر - موفق گشته بود كشتيهاى لنگر انداخته در بندر عكا را با موفقيت تاراج كند و در نيمه سال جديد - 1180 م - مسلمانان توانسته بودند ، الجليل را سخت مورد حمله قرار دهند . صلاح‌الدين با اين صلح براى مدت دو سال موافقت كرد ؛ و رهسپار تجديد سازمان حكومت گرديد و بالدوين نيز در پى تشكيل مجدد جبههء صليبى رفت .\r\nدر سال 577 - 1181 م ، رينالد شاتيون - امير كَرَكْ - يك كاروان اسلامى را در واحهء تيماء مورد حمله قرار داد . چون اين خبر به صلاح‌الدين رسيد براى اعتراض به نقض پيمان نزد بالدوين فرستاد و خواستار غرامت گرديد . بالدوين به عادلانه بودن ادعاى صلاح‌الدين اعتراف كرد ، ولى رينالدشاتيون از پرداخت همهء آنچه موجب اصلاح اشتباه مىشد سر باز زد .\r\nشمارى از دوستان رينالد در دربار نيز وى را مورد تأييد قرار داده و موجب غافل شدن پادشاه ضعيف از موضوع شدند . ولى صلاح‌الدين به پيگيرىاش ادامه داد . چند ماه بعد ، اوضاع جوّى كاروانى از كشتيها را كه 1500 زائر [ بيت المقدس 
  ] را حمل مىكرد ناچار ساخت كه در سواحل مصر در نزديك دمياط پهلو بگيرد . صلاح‌الدين فرمان داد همهء آنها را به زنجير كشيدند . آنگاه به بالدوين پيغام داد كه حاضر است آنان را در مقابل بازگرداندن اموالى كه رينالد غارت كرده آزاد كند . اما رينالد براى بار دوم سر باز زد و جنگ اجتناب‌ناپذير گرديد .\r\nدر سال 578 ه / 1182 م صلاح‌الدين نيروهايش را سازمان داد و در بيرون قاهره اردو زد تا\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nلشكرها گرد آيند ، در حالى كه مردم ، بزرگان دولت و علما و ارباب ادب « 1 »  نزد وى بودند . سپس در پنجم محرم سال 578 ( 11 مه سال 1182 م ) قاهره را به سوى شام ترك گفت . از صحراى سينا به سوى عقبه گذشت و سپس عازم مناطق شمال گرديد . او همهء محصولات سر راه را از بين برد . چون به دمشق رسيد ، خبر يافت كه فرخ‌شاه - حاكم دمشق - به الجليل حمله كرده است و روستاهاى واقع در دامنه‌هاى كوه طور را غارت كرده بيست هزار رأس چارپا را تصرف كرده و هزار تن را به اسارت برده است . فرخ‌شاه در بازگشت دژ جيس جلدك را كه در صخره‌اى مشرف بر رود يرموك پشت رود اردن ساخته شده بود مورد حمله قرار داد . فرخ‌شاه درون صخرهء مشرف بر رود يرموك ، پشت رود اردن ، نقب زد و دژ را اختيار گرفت . نگهبانان دژ از سوريان مسيحى ، كه خود را به خاطر فرنگيان به كشتن مىدادند نبودند و در نتيجه تسليم گشتند . صلاح‌الدين سه هفته را در دمشق سپرى كرد . سپس آنجا را به همراه فرخ‌شاه با سپاهى انبوه ترك گفت و به فلسطين در جنوب درياى الجليل نفوذ كرد . ميان مسيحيان و مسلمانان درگيريهايى رخ داد ولى به مرحلهء سرنوشت‌سازى نرسيد . او همچنين شهر بيروت را از خشكى و دريا به محاصره درآورد ، ولى موفق به درگيرى غافلگيرانه با آن شهر نشد . در نتيجه دست از محاصره برداشت و همراه مظفرالدين كوكبرى - حاكم حرّان - عازم جزيره گرديد . او خابور ، قرقيسا ماكسين ، عرابان و نصيبين را به تصرف درآورد . در آنجا خبر يافت كه فرنگيان آهنگ دمشق كرده ، پس از غارت روستاها به داريا رسيده و قصد تخريب جامع آن را دارند .\r\nنايب الحكومهء دمشق گروهى از مسيحيان را نزد آنها فرستاد و به آنان چنين گفت : اگر شما جامع را ويران كنيد ما آن را بازسازى مىكنيم و همهء كليساهاى موجود در سرزمين خود را ويران مىكنيم و هيچ كس نمىتواند آنها را آباد كند . در نتيجه آنان دست از ويران كردنش كشيدند . با رسيدن اين خبر به صلاح‌الدين ، برخى همراهانش به او پيشنهاد بازگشت به دمشق را دادند ، ولى او نپذيرفت و گفت : آنان روستاها را ويران مىكنند و ما در مقابل سرزمينى را تصرف مىكنيم و\r\n\r\n","description":"","footnote":" ( 1 ) . گفته‌اند در حالى كه صلاح‌الدين پس از حصول آمادگى كامل و با اميران و حاكمان در مصر خداحافظى مىكرد ، معلم يكى از فرزندانش آمد و سرش را از ميان حاضران بيرون آورد و چنين سرود :\r\n تمتع من شميم عرار نجد * فما بعد العشية من عرار \r\nصلاح‌الدين از اين شعر درهم آمد و آن را به فال بد گرفت و مجلس را بر حاضران تلخ كرد و تا هنگام مرگ به مصر بازنگشت . ","page_name":" 78 ","page_number":78},
  {"content":"\r\n\r\nسپس بازمىگرديم و آنها را آباد مىكنيم و براى تصرف سرزمينهايشان نيرو مىگيريم » . از اين رو بازنگشت ، بلكه رهسپار موصل شد و آنجا را به محاصره درآورد . وقتى نتوانست آن را از زنگيها بگيرد رو به سوى سنجار نهاد و آن را اشغال كرد و به حرّان بازگرديد . در همين سال رينالد شاتيون در درياى سرخ به مسلمانان حمله كرد و صلاح‌الدين را خشمگين ساخت .\r\nدر سال 579 / 1183 م صلاح‌الدين پس از به پايان بردن اتحاد مناطق شمالى با تصرف و گرفتن حلب از عمادالدين زنگى پسر مودود زنگى ، « 1 »  در رأس سپاهى انبوه دمشق را به مقصد بيسان ترك گفت . او فرماندهان صليبى را به ميدان نبرد كشانيد ؛ و اينان ناگزير به گرفتن مواضع دفاعى گشتند . صلاح‌الدين كوشيد تا آنان را از مواضعشان بيرون بكشاند و در يك نبرد رويارو با آنان بجنگد ، ولى موفق به انجام اين كار نگشت . در نتيجه عقب‌نشينى كرد و رهسپار كَرَكْ گرديد و در آنجا نُه قبضه منجنيق برپا كرد ولى پس از دشوار ديدن تصرف آنجا دست از محاصره كشيد . « 2 »  سال بعد نيز به كرك حمله كرد ولى اين شهر تسليم وى نگشت ؛ و او چند شهر و روستاى فلسطين را مورد تاخت و تاز قرار داد .\r\n\r\n","description":"","footnote":" ( 1 ) . قاضى دمشق « محىالدين زنگى » صلاح‌الدين را در اين باره ستود و چنين سرود :\r\n وفتحكم حلبا بالسيف فى صفر * مبشر بفتوح القدس فى رجب \r\n ( 2 ) . حملهء صلاح‌الدين به كرك مصادف با ازدواج ملكه آيزابل ده ساله با همفرى هفده ساله ، حاكم تبنين بود . رينالدشاتيون در صدد برپا ساختن جشن عروسى باشكوهى در دژ كرك ، كه عروس وارثش بود ، برآمد . شمار بسيارى از پادشاهان و فرماندهان همراه با خوانندگان ، نوازندگان و رقاصان از ديگر مناطق شرقى نيز در جشن شركت كرده بودند . چون نخستين هدفى كه صلاح‌الدين به آن چشم دوخته بود ، نابودسازى دژ كَرَكْ و رئيس سرسخت آنجا بود ، امكانات و نيروى لازم براى جنگ را آماده ساخت . از عواملى كه صلاح‌الدين را وادار به انجام اين كار مىساخت اين بود كه دژ عظيم كرك بر سر راه تجارى ميان شام و مصر واقع بود و رينالد شاتيون پيوسته آنها را تهديد مىكرد . در حالى كه رينالد به هيچ معاهده‌اى پايبند نبود . به اين ترتيب صلاح‌الدين در 20 تشرين دوم - نوامبر سال 1183 م ارتشهاى مصر و شام را در مقابل كَرَكْ بسيج كرد و بلافاصله شهر پايينى را مورد حمله قرار داد و براى خود جاى پايى باز كرد . رينالد شاتيون نيز تنها توانست در سايه دلاوريهاى يكى از سوارانش به سوى دژ بگريزد . آن سوار يك تنه روى پل واقع بر روى كانال ميان شهر پايين و دژ آن قدر جنگيد كه پل را پشت سرش ويران ساخت . اما جشن عروسى همچنان در درون دژ جريان داشت و در حالى كه بر برج و باروى شهر سنگ مىباريد مردم به رقص و آواز مشغول بودند . استفانى مادر داماد چند سينى غذا آماده كرد و براى صلاح‌الدين فرستاد و او در مقابل پرسيد كه عروسى در كدام برج برپاست و از كوبيدنش خوددارى ورزيد . ولى منجنيقها ديگر برجها را همچنان سنگ‌باران مىكردند . ولى سرسختى و پايدارى دژ ، صلاح‌الدين را وادار كرد تا در 4 كانون اول ، دسامبر 1183 دست از محاصره بردارد و جنگ با آن را به فرصتى ديگر بگذارد . ","page_name":" 79 ","page_number":79},
  {"content":"\r\n\r\nدر سال 581 / 1185 م صلاح‌الدين چنان بيمار شد كه تا آستانهء مرگ پيش رفت . از اين رو در دژ حران فرود آمد و مظفرالدين كوكبرى اسباب مراقبت وى را فراهم آورد تا به طور كامل بهبود يافت .\r\nدر سال 582 ه / 1186 م رينالد شاتيون بار ديگر به مسلمانان خيانت كرد . رينالد - حاكم كَرَكْ - از بزرگ‌ترين و بدنهادترين فرنگيان بود ، بيشترين دشمنى را با مسلمانان مىورزيد و بزرگ‌ترين زيانها را به آنان وارد مىكرد . صلاح‌الدين با مشاهدهء اين رفتارها ، وى را بارها به محاصره درآورد و به قلمروش حمله كرد ، تا آنكه سر فرود آورد و خوار شد و از صلاح‌الدين درخواست صلح كرد . وى نيز تقاضايش را پذيرفت و با او صلح كرد ؛ و با يكديگر هم‌پيمان گشتند و كاروانها رفت آمد ميان مصر و شام را از سر گرفتند . در اين سال يك قافلهء بزرگ با اموال و مردان فراوان با يك دسته از سربازان لايق از منطقهء وى گذر كرد . آن ملعون به آنها خيانت و همه را دستگير كرد و اموال و چهارپايان و سلاحشان را به غنيمت گرفت . كسانى را هم كه به اسارت درآمدند به زندان افكند . صلاح‌الدين در پيامى او را نكوهش كرد و كار و خيانتش را زشت شمرد و او را تهديد كرد كه بايد اموال و اسيران را آزاد كند ، ولى او زير بار نرفت و بر مخالفت خود پاى فشرد . صلاح‌الدين عهد كرد كه هرگاه بر وى دست يابد او را به قتل برساند .\r\nنقض پيمان با اين شكل زشت و ناپسند ، جنگ را اجتناب‌ناپذير ساخت . اما با توجه به اينكه فرماندهان صليبى با يكديگر اختلاف نظر داشتند ، بوهمند ، امير انطاكيه ، در تجديد پيمان صلح با صلاح‌الدين شتاب ورزيد . ريموند ، كنت طرابلس ، نيز پيمان صلحى را بر اساس منافع كنت‌نشين خود امضا كرد ؛ و آن را چنان فراگير در نظر گرفت كه امارت همسرش در الجليل را نيز شامل گرديد . اين در حالى بود كه پادشاه بيت‌المقدس - گى - كه بر الجليل مسلط نبود ، براى جنگيدن با مسلمانان سر در گم بود . ژرار ، رهبر ميهمان‌نوازان اقدام به تشويق پادشاه ( گى ) براى جنگ با ريموند و تصرف الجليل پيش از رسيدن مسلمانان كرد . در اين فاصله باليان ابلين ، برادر ريموند ، رسيد و پادشاه گى با خشونت او را مورد بازخواست قرار داد . پس از اظهار گى مبنى بر اينكه عازم جنگ با طبريه است ، باليان به احمقانه بودن نقشه اشاره كرد . چرا كه ريموند با برخوردارى از قدرت نظامى برتر و همكارى مسلمانان بر\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nوى ( پادشاه ) برترى داشت . باليان از پادشاه درخواست كرد تا وى را براى گفت و گو نزد ريموند بفرستد . اما اين تلاش به شكست انجاميد و ريموند به اتحاد خود با مسلمانان پايبند باقى ماند . « 1 » \r\n\r\n3 . نبرد حطين\r\nباليان از اينكه بتواند ريموند ، كنت طرابلس ، را قانع كند تا از هم‌پيمانى با صلاح‌الدين صرف‌نظر كند ، نوميد نبود . او پادشاه گى را براى چنين كارى راضى ساخته بود . سپس تشكيل هيئتى براى رفتن به طبريه براى مقابله با ريموند به انجام رسيد . ولى در همان حال كه هيئت در راه بودند ، كنت ريموند در طبريه از فرستادهء مسلمانان بانياس استقبال مىكرد . زيرا افضل - پسر كوچك صلاح‌الدين و فرمانده پادگان بانياس - از پدرش فرمانى دريافت داشت كه نيرويى را براى شناسايى به فلسطين بفرستد ؛ و او چنين مصلحت ديد كه براى عبور نيروهايش از اراضى كنت ، در الجليل ، كسب اجازه كند .\r\nنظر به اينكه ريموند با صلاح‌الدين پيمان ويژه‌اى بسته بود ، نمىتوانست چنين درخواستى را نپذيرد ، ولى با مسلمانان شرط كرد كه بايد پس از طلوع آفتاب فردا از مرزها بگذرند و پيش از تاريك شدن هوا بازگردند و از رساندن زيان به شهرها و روستاهاى مسير راه خوددارى ورزند .\r\nسپس ريموند به دو تن از نيروهايش مأموريت داد تا در تيولهاى وى بگردند و با ساكنان آنجا هشدار دهند كه در طول روز همراه گله‌هاى گوسفند و ستوران خود در درون دژها بمانند و بيم به خود راه ندهند .\r\n\r\n","description":"","footnote":" ( 1 ) . ريموند از پذيرش دعوت به اتحاد باليان سر باز زد و اعلام كرد تنها در صورتى كه بيروت به او بازپس داده شود حاضر است از پادشاه گى فرمان ببرد . گى اعتقاد داشت اين بها سنگين است و پيشنهاد ريموند را رد كرد . وقتى بار ديگر خبر آمد كه صلاح‌الدين آمادهء جنگ مىشود ، باليان براى اتحاد ريموند با پادشاه وارد گفت و گو شد و به او گفت : « با كشته شدن بالدوين ، رئيس رمله ، بهترين قهرمانان خود را از دست دادى » - و منظور وى از اين سخن افتخار به برادرش بود - « اگر از مساعدت و خيرخواهى كنت ريموند هم محروم گردى ، كار تو تمام است » . از آنجا كه باب روز شد كه پادشاه گى با هر كس كه با وى درشت سخن بگويد موافقت مىكند ، به باليان اجازه داد كه همراه ژوزياس ، رئيس اسقفهاى صور و رئيس شهسواران و ميهمان‌نوازان ، بار ديگر براى سفارت به طبريه برود ؛ و رئيس ميهمان‌نوازان سرسخت‌ترين دشمن ريموند ، ناگزير بايد در هر توافق صلح‌آميزى شركت مىجست . به اين ترتيب فرستادگان پادشاه در روز 29 نيسان - آوريل - سال 1187 م ، به همراهى ده تن از شهسواران براى گفت و گو و صلح با ريموند رهسپار گشتند . ","page_name":" 81 ","page_number":81},
  {"content":"\r\n\r\nدر بامداد اول ايار - مه - سال 1187 م ، ريموند از درون دژ خود ديد كه امير مظفرالدين كوكبرى همراه هفت هزار تن از بندگانش با شادمانى از كنار دژ مىگذرند . در حدود ظهر آن روز ، باليان و همراهانش به فوله رسيدند و از فاصله دور ديدند كه ميهمان‌نوازان در زير ديوارها چادر زده‌اند . چون به آنجا نزديك شدند از سواران اثرى نديدند و سكوت بر دژ سايه افكنده بود . هنوز دو ساعت نگذشته بود و فرستادگان در كار خود سرگردان بودند كه ديدند سوارى از سواران معبد با موى ژوليده و عرق‌ريزان تاخت كنان مىآيد و با صداى بلند از فاجعه بزرگ و وحشتناك پيش آمده خبر مىدهد . در همين هنگام ريموند در طبريه ديد كه لشكريان مماليك سواره به دژهاى خود باز مىگردند و پيمان نشكسته بودند . همه چيز تا پيش از فرا رسيدن تاريكى به طور مسالمت‌آميز به انجام رسيد و هيچ آسيبى به بناهاى منطقه نرسيده بود ، جز اينكه پيشتازانشان سرهاى سواران معبد را بر نيزه افراشته بودند . جرار ، رئيس سواران معبد ، با شتاب خود را به دژهاى مجاور رساند و از آنان خواست كه در فوله به وى بپيوندند . جيمز آوميلى مارشال ، ميهمان‌نوازان ، در روستاى فاقون در فاصله پنج ميلى از فوله نود سوار در اختيار داشت ؛ كه خود را به آنجا رساند و شب را در مقابل دژ سپرى كرد .\r\nبامداد روز بعد جمعيت به سوى ناصره حركت كرد و در آنجا چهل شواليه آزاد به آنها پيوستند . رئيس اسقفان صور - كه يكى از اعضاى هيئت نمايندگى باليان بود - در ناصره ماند ، ولى جرار با شتاب خود را به شهر رساند تا به مرم خبر دهد كه جنگ در شُرُف وقوع است و ايشان را براى گردآورى غنايم دعوت كرد .\r\nدر حالى كه سواران از تپهء واقع در پشت ناصره مىگذشتند ، ديدند كه مسلمانان در حال آب دادن اسبهايشان در چشمه كريستون واقع در ميان « صفوريه » و « كفركفته » نزديك حطين در درهء واقع در پايين تپه هستند . با مشاهدهء اين گروه انبوه هم روجر و هم جيمز مايللى پيشنهاد عقب‌نشينى دادند . ليكن ژرار ، فرمانده و پيشواى پاسبانان معبد برآشفت و با تحقير روى از همكارِ ميهمان‌نواز خويش برگردانيد . او ژنرال جيمز مايللى را به باد انتقاد و سرزنش گرفت و گفت : « تو آن قدر به آن كلهء خرمايى رنگ خود دل بسته‌اى كه هرگز دوست ندارى آن را از دست بدهى » ؛ و جيمز با غرور پاسخ داد : « من به زودى در ميدان جنگ مردانه و شجاعانه خواهم مرد ؛ و تو همچون خائنان پا به فرار خواهى گذاشت » .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nسواران كه از اهانت ژرار به جوش آمده بودند ؛ به لشكريان مماليك حمله كردند ، ولى آنان از اين حمله با شجاعت استقبال كردند و ميدان جنگ به كشتارگاه تبديل شد و سرهاى جيمز مايللى و پيشواى ميهمان‌نوازان هر دو بر زمين افتاد . در اندك زمانى همهء سواران ميهمان‌نوازان به قتل رسيدند ، مگر سه تن كه يكى از آنها خود ژرار پيشواى پاسداران معبد بود كه با زخمهاى فراوان خود گريزان به ناصره بازگشتند . يكى از آن سه تن در صدد يافتن باليان برآمد . اما شواليه‌هاى آزاد به اسارت درآمدند . آن دسته از ساكنان ناصره هم كه به وعدهء ژرار مبنى بر رسيدن به غنيمت به ميدان جنگ آمده بودند به محاصره درآمده و به اسارت رفتند .\r\nباليان در ناصره به ژرار پيوست ؛ و پيش از آن پيغام فرستاد و از همسرش خواست كه همهء شواليه‌ها را بسيج كند . وى كوشيد تا ژرار را قانع كند كه به طبريه برود ، اما ژرار به بهانهء زخمهاى بسيار بدش پوزش خواست . آنگاه باليان به همراه رئيس اسقفها به طبريه رفت . در آنجا ريموند از شدت اين واقعهء غم‌انگيز كه تصميم خود را سبب اصلى آن مىپنداشت ، سخت مبهوت گشته بود . از اين رو با طيب خاطر ميانجيگرى باليان را پذيرفت و پيمان خود را با صلاح‌الدين نقض شده اعلام كرد . او با شتاب خود را به بيت‌المقدس رساند و مراتب سرسپردگى خويش را به گى اعلام كرد . اما گى به خاطر خطاهايى كه از وى سر زد از او انتقام نگرفت ، بلكه به گرمى و صداقت از او استقبال كرد ؛ و ريموند از كارى كه انجام داده و از شيوهء تاجگذارى خود پوزش خواست ؛ و مملكت بار ديگر يك‌پارچگى خود را بازيافت .\r\nصليبيها خود را براى جنگ آماده كردند و نيروهاى خود را در عكا گرد آوردند . پاسداران معبد و شهسواران در صدد گرفتن انتقام كشتار « كرسون » برآمدند و هر آنچه شواليه در اختيار داشتند بسيج كردند و تنها شمار اندكى را براى نگهدارى دژهايى كه به آنها سپرده شده بود باقى گذاشتند . ريمون باليان را نزد بوهمند ، امير انطاكيه ، براى درخواست كمك فرستاد . وى بسيار متأثر شد و وعده داد كه فوجى از نيروهاى خود را زير فرمان بالدوين ابلينى اعزام كند و پسرش را فرستاد تا به ريموند ، كنت طرابلس ، بپيوندد .\r\nهنوز ماه ژوئن سال 1187 م به پايان نرسيده بود كه 1200 تن سوار با سلاح كامل در لشكرگاه صليبيها واقع در مقابل عكا گرد آمدند . علاوه بر اينها شمار زيادى چابك سوار محلى مشهور به تركوپول و حدود ده هزار نيروى پياده نيز آمادهء كارزار شدند . از كشيش\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nهراكليوس - كشيش بيت‌المقدس - دعوت شد تا با پارهء صليب مقدس به رزمجويان بپيوندد اما او به بهانهء رنجورى ، صليب را به خادم اعظم آرامگاه مقدس سپرد تا در اختيار اسقف اعظم بگذارد . به قول دشمنانش او ترجيح مىداد كنار معشوق خويش ، پاشيا ، وقت خوش كند .\r\nاما در طرف مسلمانان ؛ صلاح‌الدين به همهء شهرها نامه نوشت و آنان را به جهاد فراخواند .\r\nاو به شهرهاى موصل و سرزمين جزيره و اربل و ديگر شهرهاى مشرق و نيز به مصر و ديگر شهرهاى شام پيغام داد و آنان را به جهاد فراخواند . او فرمان داد كه نيروها بايد در كمال آمادگى باشند . سپس خود در اواخر محرم با لشكر و گارد ويژهء خود از دمشق بيرون زد . او به سوى « رَأسْ الْماء » حركت كرد و سپاهيان شام به او پيوستند . چون بسيج نيرو كامل شد ، پسرش ، افضل ، را به فرماندهى آنان گماشت تا هر كس از آن منطقه بخواهد به او ملحق شود و خود با شمارى از نيروهاى چابك خود به « بُصرى » رفت . زيرا خبر يافته بود كه پرنس ارناط « رينالد شاتيون » حاكم كَرَكْ ، قصد دارد تا راه را بر حاجيان ببندد و معلوم شد كه وى پس از انجام اين كار راه را بر نظاميان مصرى مىبندد و از پيوستن آنها به صلاح‌الدين جلوگيرى مىكند . صلاح‌الدين به بصرى رفت تا پرنس ارناط را بترساند و او را مجبور سازد كه براى حفظ شهر بيرون نيايد . در ميان حاجيان شمارى از نزديكان صلاح‌الدين مثل محمد بن لاجين ، خواهرزادهء وى ، و ديگران حضور داشتند . ارناط پس از دريافت خبر آمدن صلاح‌الدين از شهر خارج نشد و از اجراى نقشه‌اش چشم پوشيد . در نتيجه حاجيان به سلامت بازگشتند و صلاح‌الدين پس از انجام اين مأموريت به سوى كرك رفت و از آنجا نيروهاى گشتى را به سرزمين كرك و شوبك و ديگر نقاط اعزام كرد . آنان دست به تخريب و غارت گشودند و جاهايى را به آتش كشيدند و پرنس ارناط ، « رينالد » توان دفاع از سرزمين خود را نداشت . ديگر فرنگيان نيز از بيم لشكر پسرش ، افضل ، راه شهر و ديار خود را در پيش گرفتند و او توانست جاهاى زيادى را محاصره و غارت كند يا به آتش بكشد و ويران سازد .\r\nبسيج نيروى مسلمانان در بُصرى ، در حوران ، كامل گرديد . صلاح‌الدين از نيروى دوازده هزار نفرىاش ، شامل تيول داران ، و حقوق‌بگيران و ديگر داوطلبان سان ديد و پس از آرايش نيروها فرماندهى قلب لشكر را خود به عهده گرفت . برادرزاده‌اش تقىالدين را در جناح راست و مظفرالدين كوك بورى را در جناح چپ قرار داد . سپاه با همان آرايش جنگى به\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخسفين و از آنجا رهسپار ضلع جنوبى درياچهء الجليل شد . صلاح‌الدين مدت پنج روز را در « اقحوانه » در انتظار ماند و در طول اين مدت نيروهاى اطلاعاتى وى اخبار و اطلاعات دشمن را به طور كامل گردآوردند .\r\nصلاح‌الدين پس از آگاهى بر اجتماع نيروى دشمن در صَفُوريه مجمع رايزنى جنگى فرماندهانش را تشكيل داد . نظر بيشتر فرماندهان اين بود كه وى از جنگ چشم بپوشد و به جاى آن با ايلغارهاى پياپى اسباب تضعيف فرنگيان را فراهم آورد . در اين ميان يكى از فرماندهان گفت : « به نظر من ما بايد در قلمرو فرنگيان راه بيفتيم ، غارت و ويران كنيم و به آتش بكشيم و به اسارت بگيريم . اگر سپاهى از فرنگيان بر سر راه ما قرار گرفت با او بجنگيم .\r\nچرا كه در غير اين صورت مسلمانان در مشرق ما را نفرين مىكنند كه جنگ با كافران را رها كرده آهنگ نبرد با مسلمانان را دارند . رأى درست اين است كه كارى كنيم كه مورد سرزنش قرار نگيريم و زبان بدگويان را ببنديم . صلاح‌الدين گفت : نظر من اين است كه با اين جمع مسلمانان به كافران حمله كنيم ، چرا كه سررشته كارها به دست آدمى نيست و ما نمىدانيم كه چند سال ديگر زنده‌ايم . شايسته است اين گروه را پراكنده نسازيم مگر بعد از جهاد » .\r\nصلاح‌الدين در اول تموز - ژوئن - سال 1187 م ، سپاهش را از محل « سِنّ النبره » از رود اردن عبور داد ، تا آنجا كه طبريه را پشت سر نهاد و از كوه طبريه بالا رفت و تا رسيدن به فرنگيان پيش تاخت . هيچ يك از فرنگيان متوجه آمدن آنان نشده و از چادرهايشان بيرون نيامدند . او خود فرود آمد و فرمود تا لشكريان نيز چنين كنند . شب هنگام شمارى نيرو را مقابل فرنگيان گمارد تا از حملهء آنها جلوگيرى كنند . سپس با يك گروه سوار به طبريه حمله كرد و در جنگى يك شبه شمارى از برجهاى شهر را ويران ساخت و آنجا را به زور گشود .\r\nساكنان شهر به دژ پناه بردند و پناه گرفتند ، در حالى كه بانوى صاحب دژ با فرزندانش در آن زندگى مىكرد . صلاح‌الدين شهر را غارت كرد و به آتش كشيد .\r\nفرنگيان پس از آگاهى بر فرود آمدن صلاح‌الدين در طبريه و تسلط بر آن شهر و غارت و آتش زدن آن و سوزاندن باقيماندهاى غير منقول ، براى رايزنى در عكا گرد آمدند . گروهى را نظر بر اين بود كه در طبريه به جنگ مسلمانان بروند و آنان را از اين شهر دور سازند . كنت ريموند ( يا طبق منابع عربى قُمَّصْ ) گفت : « طبريه ملك من و همسر من است . صلاح‌الدين هر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nچه خواست بر سر اين شهر آورد . اينك تنها دژ شهر كه همسر من در آنجاست باقى مانده است . من راضى هستم كه او همسر من و دژ و هر آنچه را كه در آن است بگيرد و برود . به خدا سوگند من سپاه اسلام را در قديم و جديد ديده‌ام ، ولى هيچ‌گاه سپاهى به عظمت و قدرت سپاه صلاح‌الدين نديده‌ام . او پس از گرفتن طبريه نمىتواند در آنجا بماند چون آنجا را ترك گفت و بازگشت ما آن را مىگيريم . لازمهء ماندنش در شهر نيز اين است كه با همهء سپاه خويش بماند . در حالى كه سپاه او طاقت دورى از وطن و زن و فرزندشان را براى مدت طولانى ندارند . او بايد ناگزير آنجا را ترك بگويد ، و ما اسيران خويش را آزاد خواهيم كرد .\r\nپرنس ارناط - كنت رينالد شاتيون - حاكم كرك خطاب به ريموند گفت : « اين همه كه تو ما را از مسلمانان مىترسانى ، شك ندارم كه دل با آنها دارى و گرنه چنين سخنانى را بر زبان نمىآوردى . . . اما اينكه گفتى شمار آنها زياد است ، فراوانى هيزم به آتش زيانى نمىرساند » .\r\nبراى كنت ريموند چاره‌اى جز اين نماند كه بگويد : « من نيز چون يكى از شما هستم ، اگر پيش رفتيد ، پيش مىروم و اگر درنگ كرديد درنگ مىكنم ؛ و به زودى خواهيد ديد كه چه مىشود » .\r\nعزم فرنگيان براى پيشروى و جنگ با مسلمانان جزم گرديد . آنان لشكرگاه خود را در بعد از ظهر روز 2 تموز - ژوئيه - 1187 م به سوى صفوريه ترك گفتند و در آنجا اردو زدند .\r\nصلاح‌الدين با شنيدن اين خبر از طبريه بازگشت و به نيروهاى اصلى خويش كه در كَفَر سبت در تپه‌هاى واقع در فاصله پنج ميلى غرب درياچهء طبريه متمركز بودند پيوست .\r\nاردوگاه صفوريه كه صليبيها براى فرود آمدن برگزيدند ، به دليل برخوردارى از آب و چراگاه فراوان براى اسبان مكان اردوگاهى بسيار مناسبى بود . چنان كه اينان همانطور كه در عين جالوت چهار سال ماندند ، اينجا نيز مىماندند ، صلاح‌الدين به آنان حمله نمىكرد .\r\nدر واقع ، قصد صلاح‌الدين از محاصرهء طبريه اين بود كه فرنگيان را جاكن كند تا بتواند با آنها بجنگد . مسلمانان در كنار آب فرود آمده بودند . هوا بسيار گرم و سوزان بود . تشنگى بر صليبيها چيره شد و چون نمىتوانستند خود را به آبى كه در دست مسلمانان بود برسانند ، در جاى خود ماندند .\r\nاما عصر گاهان از جانب كونتس طرابلس ، كونتس اشيفا ، كه در دژ طبريه محاصره بود ، پيكى رسيد و پادشاه گى براى بار دوم در چادر خويش تشكيل مجلس داد . دفاع جانانهء اين\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبانوى قهرمان از دژ خود ، روحيهء شهسواران را سخت زير تأثير قرار داد . فرزندانش با چشمانى پر از اشك اصرار داشتند كه مادرشان بايد آزاد شود و اين درخواستشان مورد تأييد شمارى از شهسواران نيز قرار گرفت . آنگاه كنت ريموند برخاست و همان سخنانى را كه در عكا ايراد كرده بود ، تكرار كرد . او با كمال يأس و نوميدى آن سخنان را مورد تأكيد قرار داد و رها كردن وضعيت مستحكم كنونى را نشان كمال نادانى دانست و حركت به سوى تپه‌هاى خشك در گرماى سوزان ماه تموز - ژوئيه - را مخاطره‌آميز خواند . سخنان وى شنوندگان را قانع كرد و پس از گرفتن تصميم نهايى مبنى بر ماندن در صفوريه مجلس در نيمه شب پراكنده شد . پس از بازگشت نجيب‌زادگان به چادرهايشان پيشواى پاسبانان معبد خود را عقب كشيد و به چادر پادشاه آمد و گفت : « سرور من ! آيا مىخواهى به يك خائن اعتماد كنى ؟ اين مايه شرمسارى است كه شهرى را كه بيش از شش فرسخ با اردوگاه فاصله ندارد به دست دشمن رها كنى ، ژرار اعلام كرد كه پاسبانان معبد حاضرند دست از فرقهء خويش بدارند ولى فرصتى را كه براى گرفتن انتقام از مسلمانان به دست آورده‌اند از دست ندهند . اما گى ، پادشاه قدس ، كه صادقانه تحت تأثير كلام ريموند قرار گرفته بود به ترديد افتاد و به ژرار فرصت داد تا بار ديگر او را برانگيزد . آنگاه مناديان در سرتاسر لشكر ندا دادند كه لشكر سحرگاهان به عزم طبريه حركت خواهد كرد .\r\nبهترين راه صفوريه به طبريه اندكى در جهت شمال شرقى از ميان بلنديهاى الجليل مىگذشت ؛ و آنگاه در فاصله يك ميلى شمال شهر طبريه به سوى درياچهء طبريه سرازير مىشد .\r\nراه ديگر به سوى پل واقع در صنبره ، مىرفت و در آنجا يك شاخه از آن در امتداد درياچه به سوى شمال مىپيچيد . اردوگاه صلاح‌الدين در كَفَرسبت ، در سوى ديگر راه صنبره واقع بود ؛ و او آن راه را پس از عبور از رودخانه پيموده بود . بعيد نيست كه جاسوسان صلاح‌الدين با فعاليت در اردوگاه صليبيها به وى اطلاع داده باشند كه پادشاه گى راه صفوريه را در امتداد راه شمالى در پيش گرفته است . اين بود كه صلاح‌الدين سپاه خود را حدود پنج ميل در ميان تپه‌ها جا به جا كرد تا به حطين كه در آنجا راه به سوى درياچه سرازير مىشد رسيد .\r\nحطين روستايى بود با چراگاههاى پهناور و آب فراوان . قسمت بيشتر سربازان از طبريه به صلاح‌الدين پيوستند و تنها شمارى اندك از آنها براى ادامهء محاصرهء قلعه باقى ماندند .\r\nلشكر صليبيها بامداد روز جمعه 3 ژوئيه 1187 م در يك هواى گرم و آرام باغهاى سبز\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nصفوريه را ترك گفت و تپه‌هاى خشك و عريان را درنورديد . ريموند - كنت طرابلس - به اعتبار اينكه رئيس تيولداران منطقه بود فرماندهى پيشتازان را بر عهده داشت . در حالى كه پادشاه گى در قلب سپاه جاى گرفته بود و مأموريت رينالد شاتيون و راهبان شهسوار و باليان ابلينى حفظ دنبالهء لشكر بود .\r\nدر سرتاسر راه آب يافت نمىشد و احساس تشنگى مرد و اسب را به يك اندازه بىتاب كرد . دشوارى راه حركت نيروها را كند كرد و تيراندازان مسلمان مقدمه و دنبالهء سپاه صليبى را يك جا مورد حمله قرار دادند و باران تيرهايشان بر قلب سپاه دشمن باريدن گرفت و صليبيها بىآنكه عكس‌العملى نشان دهند ، با شتاب از معركه گريختند .\r\nفرنگيان عصرگاهان به تپه‌اى كه درست بر حطين مشرف بود رسيدند . جلويشان تپه‌اى صخره‌اى واقع بود كه دو قله به ارتفاع حدود صد پا از آن سربركشيده بود و در پشت آن زمينى با شيب تمام به سوى روستا و درياچه سرازير مىشد . اين مكان به شاخهاى حطين شهرت داشت . شمارى از پاسبانان معبد به پادشاه خاطرنشان كردند كه بيش از اين توان ندارند ، ولى نجيب‌زادگان با اصرار از پادشاه خواستند كه فرمان صادر كند كه ارتش تا رسيدن به درياچه از رفتن بازنايستد . پادشاه گى با مشاهدهء رنجى كه ارتش تحمل كرده بود ، آن شب را اجازهء توقف داد . ريموند با شنيدن اين خبر به عقب بازگشت و فرياد زد : « اى خداى بزرگ ، سرنوشت جنگ معلوم شد ، ما هلاك شديم و مملكت نيز از دست رفت » .\r\nبا راهنمايى ريموند ، گى فرمان داد لشكر در آن سوى لوبيه ، نزديك شيبهاى شاخ حطين در كنار چاه اردو زد . همهء ارتش پيرامون ريموند حلقه زد ولى انتخاب آنجا براى اردو زدن مناسب نبود ، چرا كه چاه آب نداشت .\r\nصلاح‌الدين با همهء رزمندگان خويش در درهء سرسبز پايين آنها اردو زده بود . او نمىتوانست شادمانى خود را پنهان كند . زيرا سرانجام فرصت دلخواه فرا رسيد .\r\nفرنگيان شب را نوميدانه سپرى كردند در حالى كه به راز و نياز و سرودهاى مسلمانان در اردوگاه پايين پاى خود گوش مىدادند . « 1 »  گروهى از مسيحيان براى آوردن آب اقدام كردند ،\r\n\r\n","description":"","footnote":" ( 1 ) . ابن اثير در توصيف وضعيت دو اردوگاه مىنويسد : « فرنگيان تا فردا - يعنى روز شنبه پنج روز مانده از ربيع‌الآخر ، مطابق با 4 تموز - ژوئيه - به همان حال تشنگى صبر كردند . مسلمانان كه پيشتر از فرنگيان مىترسيدند اينك در آنان طمع بستند و يكديگر را تشويق به ادامهء جنگ مىكردند . بوى پيروزى به مشامشان رسيده بود . هر چه وضعيت فرنگيان را ذلت‌بارتر مىديدند ، طمع و جرئتشان افزوده مىشد . آنان شب تا به صبح به تكبير و تهليل گذراندند . سلطان در آن شب جنگجويان را منظم ساخت و ميان آنها تير تقسيم كرد . ( الكامل فى التاريخ ، ج 9 ، ص 177 ) . ","page_name":" 88 ","page_number":88},
  {"content":"\r\n\r\nولى كوشش آنها بىنتيجه ماند و به دست مسلمانان كشته شدند . مسلمانان براى افزودن رنج ايشان بوته‌ها و درختان خشكى كه روى تپه را پوشانده بود آتش زدند به طورى كه دودى خفقان‌زا لشكرگاهشان را فرا گرفت . صلاح‌الدين در پرتو تاريكى شب نيروهايش را به حركت درآورد . با برآمدن آفتاب روز شنبه 4 ژوئيه سال 1187 م ارتش پادشاه گى به محاصرهء كامل درآمد و معلوم شد كه فرار از اين دام ناممكن است . مسلمانان بىدرنگ با تابيدن نخستين پرتو خورشيد حمله را آغاز كردند . فكر پيادگان صليبى همه بر گرد آب مىچرخيد . شمار بسيارى از آنها به سوى شيب منتهى به درياچهء طبريه كه آبش در پايين مىدرخشيد ، چشم دوختند . اما به سوى تپه بازپس رانده شدند و در محاصره آتش سربازان مسلمان درآمدند .\r\nتشنگى ، گرماى فصل و حرارت آتش و دود و جنگ ، بر ضد آنها دست به دست هم داده بود .\r\nصلاح‌الدين خود به ادارهء ميدان نبرد پرداخت ؛ و با گشتن در ميان صفوف مسلمانان خوب و بد امور را به آنان گوشزد مىكرد . مردم نيز گوش به فرمان او بودند و از انجام آنچه ممنوع ساخته بود خوددارى كردند . جنگ بسيار سختى درگرفت و شمار بسيارى از فرنگيان بلافاصله به قتل رسيدند و شمارى ديگر به اسارت درآمدند . زخميها بر زمين افتادند ، در حالى كه لبهايشان از شدت تشنگى ورم كرده بود . اوضاع چنان وخيم بود كه پنج تن از شهسواران نزد فرماندهان اسلامى التماس مىكردند كه آنان را بكشند تا آسوده شوند .\r\nشهسوارانى كه روى تپه بر جاى خود ايستاده بودند تا پاى جان جنگيدند و شجاعتى بىنظير از خود نشان دادند و در مقابل حمله‌هاى پياپى مسلمانان استوار ماندند . اما اندك اندك پس از هر حملهء مسلمانان شمار آنها رو به كاستى مىنهاد ؛ و نيروهايشان عقب نشستند .\r\nبنا به خواست پادشاه و پيش از فوت وقت ، ريموند با نيروهاى خويش صفوف مسلمانان را مورد حمله قرار داد و به نيروهاى تحت فرماندهى تقىالدين عمر - برادرزادهء صلاح‌الدين - حمله كرد . تقى الدين براى او در ميان صفوف راه گشود و به محض نفوذ ريموند ، آن شكاف\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nرا بست به طورى كه نتوانستند نزد همراهانشان بازگردند . آنان در كمال سختى ميدان نبرد را ترك گفته راه طرابلس را در پيش گرفتند . اندكى پس از آن نيز باليان ابلين و رينالد ، رئيس صيدا ، به بيرون معركه راه گشودند و آخرين كسانى بوند كه گريختند .\r\nپس از شكست ريموند روحيه معنوى جنگجويان فرنگى به شدت پايين آمد و در آستانهء تسليم قرار گرفتند . آنها دريافتند كه راه رهايى از مرگ دست شستن از جان است و اقدام به حمله‌هاى پياپى كردند . به طورى كه اگر لطف الهى نبود نزديك بود مسلمانان را با وجود كثرت نيرو جاكن كنند . ولى فرنگيان در هر نوبت حمله شمارى از نيروهاى خود را از دست دادند و به شدت تضعيف گشتند . مسلمانان آنان را در محاصرهء كامل قرار دادند و باقيماندهء فرنگيان از يكى از تپه‌هاى منطقه حطين بالا رفتند و خواستند كه براى حفظ جان خود در آنجا خيمه‌گاه برپا كنند . اما شدت حمله‌هاى مسلمانان از جوانب مختلف اجازهء رسيدن به هدف را به آنان نداد و تنها توانستند يك چادر آن هم براى پادشاهشان برپا كنند . مسلمانان صليب اعظمشان موسوم به صليب الصلبوت را از آنان گرفتند . به گمان مسيحيان در اين صليب قطعه‌اى از چوبى كه حضرت عيسى را با آن به دار آويختند نصب گرديده بود . گرفتن اين صليب ، بزرگ‌ترين بدبختى فرنگيان بود و پس از آن به مرگ و هلاكت خويش يقين پيدا كردند . اين در حالى بود كه سواره نظام و پياده‌نظامشان يا به قتل مىرسيدند و يا به اسارت مىرفتند . پادشاه همراه با 150 سوار از سواركاران و شجاعان مشهور خويش باقى ماند .\r\nملك افضل فرزند صلاح‌الدين مشاهدات خود از آن روز را اين گونه نقل مىكند : « من در آن نبرد كنار پدرم بودم . اين اولين بار بود كه در كارزار شركت مىكردم . وقتى پادشاه فرنگ همراه آن گروه از آن تپه بالا رفت ، به مسلمانانى كه در مقابلشان بودند سخت حمله كردند و آنان را تا نزديك پدرم عقب راندند . من به چهره پدرم نگاه كردم و او را سخت اندوهگين ديدم و رنگ از رخسارش پريده بود . او دستى به محاسنش كشيد و فرياد برآورد و گفت :\r\nشيطان دروغ گفته است . سپس مسلمانان بازگشتند و از تپه بالا رفتند . من وقتى ديدم كه فرنگيان عقب نشستند و مسلمانان دنبالشان مىكنند ، از شادى فرياد برآوردم : شكستشان داديم . فرنگيان بازگشتند و براى بار دوّم مسلمانان را تا نزديك پدرم عقب نشاندند ؛ و او همانند بار نخست رفتار كرد . مسلمانان يورش بردند و آنان را تا تپه بازپس راندند . من نيز\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nفرياد زدم : شكستشان داديم . پدرم رو به من كرد و گفت : ساكت باش . تا آن چادر فرو نريخته آنها را شكست نداده‌ايم . هنوز اين سخن را به پايان نرسانده بود كه چادر فرو ريخت . پس سلطان فرود آمد و سجدهء شكر به جا آورد و از شدت شادى اشك در چشمانش جارى شد .\r\nدليل سقوط چادر اين بود كه فرنگيان پس از آن حملات پياپى به شدت تشنه شدند و در برخى حملات دنبال راه چاره بودند ، اما همه راهها بسته بود . اين بود كه از چارپايانشان فرود آمدند و بر زمين نشستند و مسلمانان خود را به آنها رساندند و چادر پادشاه را فرو افكندند .\r\nهمهء كسانى را كه در آنجا بودند ، از جمله پادشاه گى ، برادرش ستبل آمالريك ، رينالد شاتيون و برادرزنش ، همفرى رئيس تبنين ، و شمارى بسيار از ديگر نجيب‌زادگان خردسال مملكت را به اسارت درآوردند . وضع اينان در هنگام اسارت بسيار بد بود . همه بر زمين افتاده بودند و رنج و فشار فراوانى تحمل مىكردند و ديگر ياراى جنگيدن نداشتند . به طورى كه حتى توان تحويل دادن سلاح خود به علامت تسليم را نداشتند . مسلمانان نيز فرماندهانشان را به چادرى كه براى سلطان در ميدان نبرد برپا كرده بودند بردند » .\r\nادامهء داستان مشهور است . صلاح‌الدين سران اسيران را در چادرش به حضور پذيرفت و با مشاهدهء تشنگى پادشاه گى به او از برف هومون دوشاب نوشانيد . پادشاه لختى از آن نوشيد و بقيه‌اش را به پرنس ارناط - رينالد شاتيون - تعارف كرد . سلطان به مترجم گفت : به پادشاه بگو كه اين تو هستى كه او را سيراب مىكنى و گرنه من به او آب نمىدهم . اين يكى از خوهاى پسنديدهء عرب بود كه هرگاه به اسيرى غذا و آب مىدادند در امان بود . قصد سلطان نيز عمل به اين خوى پسنديده بود . صلاح‌الدين قتل و غارتهاى خلاف دين رينالد را بر وى نبخشيد و رو به او كرد و جنايتها ، خيانتها و نيرنگهاى او و عدم پايبندى وى به مبانى دين را يكايك برشمرد . آنگاه شمشير كشيد و گردنش را زد و فرمان داد او را از چادر بيرون انداختند . گى بر خود لرزيد ، اما صلاح‌الدين او را مطمئن ساخت و گفت : « هيچ پادشاهى به قتل پادشاه ديگر دست نمىيازد » . « 1 » \r\n\r\n","description":"","footnote":" ( 1 ) . براى آشنايى با جزئيات اين نبرد و سرانجام كار رينالد شاتيون ر . ك : عمادالدين اصفهانى ، كتاب الروضتين ؛ ابوشامه ، ج 2 ، ص 75 - 80 ؛ روايت ابن اشداد در النوادر السلطانيه والمحاسن اليوسفيه ، نشر جمال‌الدين الشيال ، قاهره ، 1964 ، ص 74 - 79 ؛ ابن اثير ، الكامل فى التاريخ ، دارالكتاب اللبنانى ، ج 9 ، ص 175 - 179 . ","page_name":" 91 ","page_number":91},
  {"content":"\r\n\r\nاسيران را به دمشق بردند و شمار آنها آن قدر زياد بود كه بهاى يك اسير تا سه دينار كاهش يافت . « به طورى كه يكى از مسلمانان خريد يك اسير به ازاى كفشهايش را معامله‌اى بدون سود خواند » .\r\n\r\n4 . نتايج نبرد حطين\r\n\r\nالف . نتايج سياسى\r\nنبرد حطين به لحاظ سياسى از آن رو با اهميت است كه نقطهء تحولى سرنوشت‌ساز براى انتقال از مرحلهء دفاع استراتژيك به مرحلهء تهاجم استراتژيك به شمار مىرود . اين تحول نه از طريق فعاليتهاى جنگى پس از آغاز نبرد ، بلكه به واسطه وضع روحى جنگجويان كه بيش از دوستان مورد ستايش دشمنان قرار گرفت به روشنى پيداست ؛ همچنين اين مسأله در وضع معنوى مسلمانان در شب قبل از نبرد كه به نقل منابع تاريخى پيوسته سرگرم راز و نياز و خواندن سرودهايى كه بيانگر روحيه بالاى معنوى آنان بود پيداست .\r\nدر مجموع مهم‌ترين درسهاى اين نبرد جاودانه را مىتوان به صورت زير فهرست كرد :\r\n1 . استفاده از وحدت سياسى در راستاى هدف جنگ و استفاده از پيروزى نظامى براى تقويت وحدت سياسى . معروف است كه اميران و فرماندهان اسلامى همهء تلاش خود را بر موضوع ايجاد توان شخصى و ورود به ميادين سخت نبرد براى تأمين وحدت اسلامى ، و نه يك هدف مستقل ، بلكه به عنوان وسيله‌اى براى تقويت توان رزمى ، متمركز ساخته بودند ؛ صلاح‌الدين پيش از آغاز نبرد نيروهاى اسلامى را از اقصى نقاط شام و مصر بسيج كرد و اين كار قدرت رزمى او را چنان بالا برد كه برترى نظامى را از فرنگيان گرفت . حفظ چنين اتحادى بدون دستيابى به پيروزى ناممكن بود ؛ و صلاح‌الدين از اين موضوع در همايش فرماندهانش پرده برداشت . پيروزى در حطين موجب افزايش هر چه بيشتر انسجام نقاط گوناگون جهان اسلام گرديد و سرزمينهاى اسلامى و سرانشان كه در جنگهاى درازمدت با فرنگيان اعتماد به نفس خود را از دست داده بودند ، بار ديگر آن را بازيافتند .\r\n2 . بروز درگيرى ميان دشمنان و از ميان رفتن دشمنى ميان دوستان ؛ يا به تعبير روشن‌تر تضمين قدرت براى درهم شكستن مقاومت و توان مادى و معنوى دشمن و در مقابل ، تضمين قدرت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبراى تحقق اتحاد ميان نيروهاى دوست . صلاح‌الدين از هم‌پيمانى با ريموند ، كنت طرابلس بهره برد و نيروهايش را براى نابودى سرسخت‌ترين دشمنان مسلمانان ، يعنى شهسواران فرقه‌هاى دينى ميهمان‌نوازان و پاسبانان معبد فرستاد ؛ و پيوسته در تلاش بود تا ميان صفوف دشمنان اختلاف بيندازد . هر چند كه پس از قطعى شدن جنگ اين تلاشها منجر به شكست گرديد و ريموند پيش از نبرد حطين به اردوگاه فرنگيان پيوست ، اما به يقين نتايج سلبى آن را نمىتوان از نظر دور داشت چرا كه فرماندهان فرنگى را نسبت به يكديگر بدبين ساخت و همين امر موجب شد كه آنها در مقابل نقشه‌هاى صلاح‌الدين سر فرود آورند . در مقابل ، لازمهء ايجاد وحدت سياسى اين بود كه شمارى از مراكز قدرت ( زنگيها در موصل و حلب ) از ميان برود ، اما به روشنى پيداست كه صلاح‌الدين براى تخريب مراكز قدرت كه موجب كاهش قدرت رزمى مسلمانان مىشد اقدام نكرد .\r\n3 . آشكار شدن ارتباط ميان ميدان كارزار و هدف عمومى جنگ ، اين نبرد در عمق خاك فلسطين ( در نزديكى مرزهاى سوريه - اردن - فلسطين كنونى ) اتفاق افتاد . اما هنوز نبرد به پايان نرسيده بود كه صلاح‌الدين درگيرى را گسترش داد و شهرهاى عكا ، مجدل ، يافا ، ناصره ، قيساريه ، حيفا ، صفوريه ، معلبا ، شقيف ، فوله ، يافا ، تبنين ، صيدا ، جبيل ، بيروت ، عسقلان ، رمله ، دامور ، غزه ، بيت لحم ، بيت جبريل ، نطرون را گشود و سرانجام همهء اين شهرها را به تاج گشودن قدس آراست . در پى آن هونين ، صفد ، كوكب و كرك را گشود و در سال بعد براى گشودن جبله ، لاذقيه ، دژ صيهون و مجموعهء بزرگى از دژهاى شمالى و شهرهاى سرمينيه و برزير ( مقابل دژ افاميه ) ، دروازه ساك و بغراس ، عازم شمال گرديد .\r\n4 . طراحى فراگير امور جنگى و مرتبط ساختن عوامل اقتصادى ، انسانى و دينى با هدف جنگ ، و تضمين توان رزمى . از اينجا راز اهتمام فراوان صلاح‌الدين به سلامت كاروانهاى تجارى ( عامل اقتصادى ) ، وحدت سياسى ( نيروى انسانى ) و سلامت حج ( ايمان و روحيهء معنوى ) روشن مىگردد . همين ديدگاه فراگير نسبت به جنگ به صلاح‌الدين كمك كرد تا امور سياسى را به گونه‌اى پيش ببرد كه ميان عوامل گوناگون جنگ توازن برقرار گردد .\r\n5 . نبرد حطين ضعفهاى سياسى - نظامى رژيمهاى صليبى حاضر در سرزمين شام را آشكار ساخت . اين رژيمها توانسته بودند سلطهء خويش را بر امارتهاى كوچك و پراكندهء اسلامى تحميل كنند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nفرنگيها خود بيشتر دستخوش تفرقه بودند ، اما چون مسلمانان به لحاظ سياسى متحد نبودند ، امكان استفاده از اختلاف ميان دشمن براى آغاز جنگى فراگير برايشان وجود نداشت . اما پس از نبرد حطين از يك سو همهء تناقضهاى موجود در اين رژيمها آشكار گشت و نقاط ضعف آنها كه در پردهء « هيبت » يا « برترى نظامى » پوشيده مانده بود روشن گرديد و از سوى ديگر نبرد حطين نشان داد كه نيروى انسانى - نظامى رزمى - رژيمهاى صليبى بسيار ضعيف است . و همين امر تفسيركننده فروپاشى اين حكومتها و امارات با وارد آمدن يك ضربه بود .\r\n\r\nب . نتايج نظامى\r\nنبرد حطين از نظر درسهاى نظامى بسيار پربار بود . خلاصه درسهايى كه از رويدادهاى فراوان اين نبرد مىتوان گرفت به قرار ذيل است :\r\n1 . نبرد حطين نمونه كامل و درخشان يك استراتژى تهاجم غير مستقيم است . زيانهاى قطعى جنگ از قبل به وسيلهء فرماندهان فرنگى پيش‌بينى شده بود - چنان كه ريموند انقراض مملكت صليبى را به عنوان يكى از نتايج جنگ مورد اشاره قرار داد - . اين نيز درست است كه جنگجويان فرنگى در ميدان نبرد از خود شجاعتى خيره‌كننده نشان دادند ، ولى اين نيز حقيقت دارد كه فرماندهانشان در ادارهء نبرد نقش تعيين‌كننده‌اى نداشتند . اين بود كه استراتژى تهاجم غير مستقيم قرين موفقيت شد و فرماندهان دشمن همهء خواسته‌هاى صلاح‌الدين را پذيرفتند .\r\n2 . نبرد حطين نمونه كامل يك جنگ تار و مار كننده بود . صلاح‌الدين پيش از نبرد با انجام چند عمليات پياپى از قدرت صليبيها كاست و آنان را ناگزير ساخت تا در مواضع دفاعى خود بمانند و سرانجام توانست آنان را به محاصره درآورد و در يك نبرد دفاعى تاكتيكى و تهاجمى استراتژيكى درهم بكوبد به طورى كه صليبيها ناگزير شدند به ميدانى كه صلاح‌الدين برايشان تعيين كرد وارد گردند . اين از يك سو . از سوى ديگر پياده نظام مسلمانان با تهديد پيوسته نيروهاى صليبى ( با تيراندازى از راه دور ) پيش از آغاز نبرد نهايى نيرويشان را تحليل بردند .\r\n3 . استفاده از ويژگيهاى صحنهء عمليات ( توپوگرافى ) . نيروهاى طرفين ، كه به طور تقريب از نظر تعداد با يكديگر متوازن بودند ، در شرايط مساوى وارد نبرد شدند . اما صلاح‌الدين با استفاده از مشخصه زمين ، نيروهاى فرنگى را به محاصره درآورد و نابود ساخت .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n4 . توجه به تأمين سازمانى نيروها - اين امر از حفظ مواضع تأمين كننده نيازهاى نيروها از سوى صلاح‌الدين آشكار است . در منابع تاريخى آمده است كه او در شب نبرد حطين چهارصد بار تير را ميان سربازان تقسيم كرد . او هفتاد جَمّازه از تيرها را در نزديكى ميدان نبرد متوقف ساخته بود تا هر كس تيرهايش تمام مىشد از آنجا برمىداشت . اقدام ديگر وى در اين راستا آوردن برف حَرْمون براى دادن دوشاب به اسيران بود . صلاح‌الدين هنگام درخواست نيرو از نقاط مختلف از آنها مىخواست كه لوازم مورد نياز را از همان محل اعزام تهيه كنند .\r\n5 . محروم ساختن دشمن از امكانات حياتى . اين موضوع تنها به محروم ساختن دشمن از آب در روز حطين منحصر نيست ، بلكه اعمال سياست « سرزمين سوخته » ، به تعبير امروزى ، از ديگر شگردهاى وى بود . صلاح‌الدين نيروهاى نظامى را اعزام مىكرد تا مناطق دشمن را نابود كنند و به آتش بكشند و با اين كار از قدرت اقتصادى او بكاهند و امكانات حياتى را از او سلب كنند .\r\n6 . شناسايى دقيق سرزمين و دشمن . صلاح‌الدين پيش از آمدن به فلسطين پنج روز را در راه گردآورى اخبار و اطلاعات دربارهء ميدان نبرد آينده از طريق جاسوسان خود صرف كرد . او حتى به اين اندازه نيز بسنده نكرد ، بلكه خود نيز به شناسايى پرداخت و نقشهء جنگى خود را با آگاهى كامل از ميدان نبرد طراحى كرد . لازم به يادآورى است كه صلاح‌الدين از يك شبكهء نيرومند جاسوسى بهره‌مند بود كه وقايع سپاه دشمن را مو به مو به وى گزارش مىدادند .\r\nبدون ترديد همين اخبار و اطلاعات فراوان بود كه به او كمك كرد تا براى نبرد ، هم جاى مناسب تعيين كند و هم نقشه‌اى مناسب طراحى كند كه بتواند نيروى دشمن را نابود سازد .\r\n7 . روحيهء معنوى بالاى مسلمانان . وى چنين روحيه‌اى را توانست از طريق انگيزش روح جهاد فى سبيل الله در جنگجويان و نيز كوشش براى حفظ جان و مال و دفاع از مسلمانان و نيز تلاش براى ادارهء ميدان نبرد با كارآيى عالى و كسب پيروزىهاى پياپى تقويت كند . در جنگ حطين پيروزيهاى كوچك موجب دستيابى به آن پيروزى بزرگ گرديد .\r\n8 . بهره‌بردارى از پيروزى در راستاى كاستن توان رزمى دشمن . هدف از پياده كردن طرح محاصره و نابودسازى ، تنها به منظور پايان دادن جنگ به نفع مسلمانان نبود ، بلكه هدف اصلى نابودى كامل توان رزمى دشمن بود . با آنكه صلاح‌الدين مردى با گذشت و اهل تساهل بود و با غير\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nنظاميها با مهربانى رفتار مىكرد ، با همهء توان در نابودسازى گروههاى ضد اسلامى پاسبانان معبد و ميهمان‌نوازان مىكوشيد . اين كار نه تنها موجب پشبرد جنگ در ميادين محدود عملياتى مىشد ، بلكه به پيشبرد روند درگيرى در راستاى هدف همه جانبهء نبرد ( آزادسازى ) نيز كمك مىكرد .\r\n9 . كارآيى عالى نظامى نيروهاى اسلامى و عزم آنها براى كسب پيروزى و انضباط دقيق آنان در اجراى فرامين و در جريان نبرد . كارآيى عالى صلاح‌الدين در ادارهء درست نبرد را نيز به اين عامل بايد افزود .\r\n10 . آمادگى دايم نيروهاى اسلامى براى پيكار . شهسواران پاسبانان معبد بارها كوشيدند تا انتقام شكستهاى خود را از مسلمانان بگيرند و آنان را غافلگير سازند ، ولى هر بار شكست خوردند . روند نبردهايى كه در آينده ذكر خواهد شد نيز وجود چنين امتيازى را در سپاه مجاهدان راه خدا اثبات مىكند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n« فَقُطِعَ دابِرُ القَوم الذين ظَلموا والحمدُ للّه رب العالمين . »\r\nپس ريشهء ستمكاران قطع شد و سپاس خدايى را كه پروردگار جهانيان است .\r\nاين آيه شريفه را قاضى دمشق ، محىالدين بن زكى - در شب اسرا - روزى كه مسلمانان پس از حدود 88 سال اقامت صليبيها در بيت‌المقدس به آنجا وارد شدند ، قرائت كرد .\r\n4\r\n\r\nنبرد قدس\r\n( جمعه 26 رجب 583 ه / 2 اكتبر 1187 م )\r\n1 . از فتح اسلامى تا اشغال صليبى .\r\n2 . قدس ، غرق در خون .\r\n3 . پاكسازى بيت‌المقدس .\r\n4 . سپاس فراوان خداى جهانيان را كه ريشه كافران كنده شد .\r\n5 . اسيران و مهاجران صليبى .\r\n6 . درگيرى بر سر قدس .\r\n7 . درسها .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاطلاعات تاريخى\r\n1 . فتح قدس در روزگار خليفه عمر 15 ه / 636 م\r\n2 . تسلط صليبيها بر قدس\r\nمحاصره : 7 حزيران تا 14 ژوئيه 1099 م / 492 ه .\r\n3 . حطين ، روز شنبه پنج روز مانده از ربيع آخر 583 ه / 4 ژوئيه 1187 .\r\n4 . بازپس‌گيرى قدس : محاصره 15 رجب - 26 رجب 583 ه / 20 سپتامبر تا جمعه 2 اكتبر 1187 م\r\n5 . كامل به موجب عهدنامهء 18 فوريه 1229 م / 626 ه قدس را به صليبها باز مىگرداند .\r\n6 . خوارزميها براى هميشه صليبيها را از قدس بيرون مىرانند ( 23 1244 م / 642 ه .\r\nنيروى صليبى كه در سال 493 ه / 1099 م قدس را گشود از دوازده هزار پياده و 1300 سوار بيشتر نبود .\r\nنيروى صليبيها در روزى كه مسلمانان به فرماندهى صلاح‌الدين ايوبى در 583 ه / 1187 م آن را آزاد كردند ، بيش از شصت هزار پياده بود .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبسم الله الرحمن الرحيم\r\nاين امان‌نامه‌اى است كه بندهء خدا عمر ، اميرمؤمنان ، به اهل ايليا ( بيت‌المقدس ) داده است . به آنان در جان و مال و كليساها و صليبهايشان و سالم و دردمندشان و ديگر مردمى كه در آنند امان مىدهد . كسى در كليساى آنان سكونت نخواهد كرد و آن را ويران نخواهد ساخت . نه از كليسا نه از اطرافش ، نه از صليبشان و نه از اموالشان چيزى كاسته نخواهد شد . كسى آنان را ناچار به ترك دين و آيين‌شان نمىكند . به هيچ كس از ايشان زيانى نخواهد رسيد و هيچ يهودىاى در بيت‌المقدس با ايشان اسكان داده نخواهد شد . اهل ايليا نيز بايد مانند مداين جزيه بپردازند . آنان بايد روميان و دزدان را از شهر بيرون كنند . هر كس از آنان كه از بيت‌المقدس بيرون آيد تا رسيدن به جايگاهى امن بر جان و مال خويش در امان خواهد بود . هر كس از ايشان هم كه در شهر بماند در امان است و بايد همانند جزيهء مرم ايليا را بپردازد . هر كس از مردم ايليا هم كه بخواهد با اموالش با روميان برود و پرستشگاه و صليبش را تخليه كند ، تا رسيدن به جايگاهى امن ، جان و صليبش در امان است .\r\nكسانى كه پيش از اين اهل اين سرزمين بوده‌اند ، هر كس بخواهد مىماند و بايد مانند ديگر مردم ايليا جزيه بپردازد ، هر كس بخواهد مىتواند با روميان برود و هر كس هم بخواهد نزد خانواده‌اش باز گردد ، تا هنگام درو و برداشت محصول ، چيزى از آنان گرفته نمىشود . اجراى مفاد اين نامه را خدا و رسول او و خلفاى پيامبر و مؤمنان - تا هنگامى كه مردم جزيهء مقرره را مىپردازند - ضمانت مىكنند .\r\nبر اين كار خالد بن وليد ، عمرو بن عاص ، عبدالرحمن بن عوف و معاوية بن ابىسفيان گواهند .\r\nاين نامه به سال پانزدهم نوشته و امضا شد » . « 1 » \r\n\r\n","description":"","footnote":" ( 1 ) . ذكر فتح بيت‌المقدس در تاريخ طبرى ؛ ذخائر العرب ، ج 3 ، ص 607 - 608 ؛ نيز ر . ك . وثائق ، حميد الله ، محمد ، ترجمهء محمود مهدوى دامغانى ، چاپ و نشر بنياد ، 1365 ، ص 360 . ","page_name":" 99 ","page_number":99},
  {"content":"\r\n\r\n\r\n1 . از فتح اسلامى تا اشغال صليبى\r\nيك سال پس از محاصرهء قدس ( سال 17 ه ) مسلمانان همهء مناطق فلسطين ، اردن ، شام و عراق را آزاد ساختند و بر همگان آشكار گرديد كه مقاومت در برابر حركت اعراب مسلمان ناممكن است . اما كشيش « سفرونيوس » از تسليم شهر مقدس جز به عمر بن خطاب خوددارى ورزيد .\r\nعمر آمد و بالاى كوه زيتون با سفرونيوس ديدار كرد . كليدهاى شهر مقدس را از او تحويل گرفت و همراه وى به زيارت شهر رفت . در آنجا يكسره به جايگاه هيكل سليمان رفت كه رسول خدا ( ص ) در شب معراج از آنجا به آسمان بالا رفته بود .\r\nعمر خواست كه از مكانهاى مقدس مسيحيان ديدار كند ، كشيش او را به كليساى قيامت برد و هر چه در آن بود نشانش داد . هنگام حضور در كليسا وقت اذان فرا رسيد . خليفه پرسيد كه در كجا مىتواند نماز بخواند . سفرونيوس از خليفه خواست كه در جاى وى بايستد . اما عمر به مدخل بيرونى كليسا رفت ، تا مسلمانان نسبت به محل نماز عمر مدعى حقى نشوند .\r\nآنگاه پيمان صلح به امضا رسيد و شهر مقدس زير حكومت اعراب مسلمان درآمد .\r\nمسيحيان با طيب خاطر حاكميت مسلمانان عدالت‌گستر را پذيرفتند ، چنان كه يك مورخ نسطورى دربارهء احساس عامهء مردم در قبال مسلمانان مىگويد : « دلهاى مسيحيان پذيراى رياست اعراب گرديد ، خداوند بر نيروى اين رياست بيفزايد و آن را آبادان بدارد » .\r\nمسيحيان از پيروزى مسلمانان متأسف نبودند . چرا كه ثروتشان نسبت به روزگار امپراتوران مسيحى فزونى گرفت ، آرامش حكمفرما گرديد ، بازرگانى و صنعت رونق گرفت و مالياتها كاهش يافت . اين وضعيت در دوران بنىاميه و دوره نخست بنىعباس ادامه يافت . به طورى كه كشيش بيت‌المقدس به همكار خود در قسطنطنيه در توصيف احوال مسيحيان نوشت : حكمرانان اسلامى دادگرند ، نه به ما زيانى مىرسانند و نه زور مىگويند » ، اين تعبير در حالى به كار مىرود كه در جنگ مسلمانان و بيزانسيها ، مسيحيان از جانبدارى نسبت به بيزانسيها ترديد نمىكردند ، گرچه موضع‌گيريهاى خصمانه موجب تحريك مسلمانان مىگرديد و گاه با مسيحيان از در دشمنى وارد مىشدند ، اما روح گذشت همچنان بر رفتار مسلمانان حاكم ماند .\r\nوارد آمدن شكستهاى پياپى از سوى مسلمانان بر بيزانس نقش به‌سزايى در تضعيف روابط مسيحيان با بيزانسيها داشت ، جز اينكه در روزگار هارون‌الرشيد تحولاتى عجيب رخ داد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدرگيرى امويان اندلس و عباسيان بغداد از سويى و ميان بيزانسيها و كارولنجيان از سوى ديگر ، منجر به پيدايش محورهايى متضاد گرديد . محور نخست دوستى ميان بغداد و كارولنژيان « 1 »  و محور دوم دوستى قرطبه - قسطنطنيه بود .\r\nدر همين چارچوب شارلمانى اهتمام ويژه‌اى به اماكن مقدس نشان داد و كليساى غربى ( رُم ) نيز از اين اهتمام استقبال كرد . هارون‌الرشيد نيز با تلاشهاى هم‌پيمان خود ، شارلمانى ، براى ايجاد مؤسسه‌هايى در بيت‌المقدس يا فرستادن صدقات به كليساى قيامت مخالفتى نكرد . به اين ترتيب براى مدتى شارلمانى به اعتبار اينكه پادشاهى است كه قدرت حمايت از ارتدوكسها را در فلسطين دارد ، جاى امپراتور بيزانس را گرفت . ارتدوكسها نيز براى قدردانى از احسان وى آنچه از مظاهر افتخار در اختيار داشتند براى وى فرستادند .\r\nاما در دورهء جانشينان شارلمانى كارولنژيان شكست خوردند و بيزانس بار ديگر قدرت گرفت و به دوران اقتدار فرنگيان پايان داده شد . از اين پس ديگر يادى از فرنگيان نيست مگر ميهمان‌سراهايى كه به وسيلهء شارل ساخته شد ، اقدام‌هايى كه منجر به برپايى شعاير دينى در كليساى لاتينى سن مارى گرديد و نيز در مورد راهبه‌هاى لاتينى كه اقدام به خدمت در كليساى قيامت كردند . اما اين رويدادها در غرب فراموش نگرديد چون در مورد اين رويداد افسانه‌هاى زيادى شايع شد . مردم گمان مىكردند كه شارلمانى حامى شرعى اماكن مقدس بوده است ، حتى شايع شد كه خود شارلمانى از آن مناطق ديدار كرده است . به اين ترتيب براى نسلهاى آيندهء فرنگيان حق حكومت بر بيت‌المقدس به رسميت شناخته شد .\r\nامپراتورى بيزانس پس از سه قرن از فتح اسلامى ، پرچم دفاع از مسيحيت را برافراشت ؛ و اين در هنگامى بود كه امپراتور نقفور فوكاس خود ، فرماندهى ارتش بيزانس را براى جنگ با مسلمانان بر عهده گرفت . او در سال 961 م بر جزيرهء كِرِتْ و در سال 962 م بر زربه و مرعش چيره گرديد . نقفور در سال 966 م به منطقهء ميانى رودخانهء فرات حمله كرد تا ارتباط ميان حلب و موصل را قطع كند .\r\n\r\n","description":"","footnote":" ( 1 ) . كارولنژيان يا كرولنژينها ، سلسه‌اى از فرمانروايان فرانكى كه در قرن هفتم به وسيلهء پپن دولاند ، كه به عنوان كاخبان از جانب داگوبر يكم در اوستراسبا فرمانروايى داشت ، تأسيس شد . ( دايرة المعارف فارسى ) ","page_name":" 101 ","page_number":101},
  {"content":"\r\n\r\nيوحنا پاتريك بيت‌المقدس پنداشت كه هنگام نابودى مسلمانان فرا رسيده است و با ارسال نامه‌اى به نقفور او را تشويق كرد كه هر چه زودتر به بيت‌المقدس بيايد . جانشين نقفور ، جون زمسكيس ، آمد تا كار برافراشتن پرچم جنگ صليبى را پىگيرى كند . او در سال 971 م آغاز به پيشروى كرد و خود را به لبنان رساند و برخى مواضع مسلمانان را در فلسطين شامل الجليل ، طبريه و ناصره ويران ساخت .\r\nاين جنگها امپراتورى بيزانس را به يك دولت مسيحى بزرگ در شرق تبديل كرد . به ويژه آنكه دو امپراتور بيزانسى يعنى نقفور و زمسكيس اعلام كردند كه براى عظمت جهان مسيحى و رهاسازى اماكن مقدس و نابودى اسلام مىجنگند . هر بار كه امپراتور به پيروزى مىرسيد خوانندگان فرياد برمىآوردند كه « عظمت از آن خداوندى است كه اعراب را درهم شكست » . مشهور است كه نقفور پيش از حملهء سال 964 م ضمن هشدار به خليفه خود را قهرمان مسيحيت خواند و تهديد كرد به مكّه حمله مىكند و تخت مسيح را در آنجا برپا مىدارد . در نامه‌اى كه زمسكيس در سال 974 م به پادشاه ارمنستان نوشت چنين آمده است :\r\n« ما هيچ انگيزه‌اى جز آزادسازى كليساى قيامت از كارهاى زشتى كه مسلمانان مرتكب مىشوند نداريم » .\r\nاز اينجا روشن مىشود كه به بحث دربارهء ديگر بهانه‌هاى مطرح شده مثل حمايت از اماكن مقدسه و تأمين امنيت راه اماكن دينى يا افترا و تحريكهايى كه مراكز قدرت قسطنطنيه در جوامع اسلامى اندلس ، مغرب و مشرق به عمل مىآوردند نيازى نيست . مهم اين است كه مسيحيان براى پراكنده ساختن جهان اسلام فرصتى به دست آوردند و ارتشهايشان را رهبرى كردند . و به دنبال آن جنگهاى صليبى آغاز گرديد ؛ كه دامنه‌اش تا قدس كشيده شد .\r\n\r\n2 . قدس غرق در خون\r\nمقاومت و پايدارى قدس در برابر محاصرهء مسلمانان بيش از يك سال طول كشيد كه خود نشان قوّت استحكامات آن است . امويان و پس از آن فاطميها استحكامات شهر را تقويت كرده و بر استقامت ديوارهاى آن افزودند . شيبهاى تند درهء حضرت مريم ( كه صليبيها در دوره‌هاى بعد آن را درهء كيدرون ناميدند ) پشتيبانى از ديوارهاى ضلع شرقى شهر را تأمين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمىكرد . در جنوب شرقى شهر « وادى جهنم » واقع بود و به موازات ديوار غربى درهء ديگرى قرار داشت كه عمق آن از دو درّهء پيشين كم‌تر بود . به اين ترتيب تنها منطقهء مناسب براى حمله به استحكامات شهر ضلع جنوب غربى بود . جايى كه ديوار از كوه صهيون مىگذرد و در راستاى ديوار شمالى امتداد مىيابد . اما دژ ( كه همان برج داود باشد ) در وسط ديوار غربى واقع است و بر راهى كه از برابر تپه تا دروازهء يافا ادامه دارد مشرف مىباشد . با آنكه در اين دوره در شهر چاه آب كم بود ، چشمه‌ها و قناتهاى موجود در آن آب لازم را براى مدت مديدى تأمين مىكرد .\r\nفاطميها و سلاجقه پيوسته بر سر تصرف قدس با يكديگر منازعه داشتند . هنگامى كه دامنهء حملهء اول صليبى به فلسطين كشيده شد ، قدس زير فرمان افتخارالدولهء فاطمى بود .\r\nوضع ديوارهاى شهر پيوسته خوب بود و نگهبانانى نيرومند از مسلمانان عرب و سودانى از آن حمايت مىكردند . افتخارالدوله پس از آگاهى بر نزديك شدن صليبيها ، چاههاى بيرون شهر را پر كرد و گله‌هاى گوسفند و چارپايان را به داخل شهر آورد و آمادهء جنگ شد . او به عناصر ارتودوكس ، كه به ارتباط با فرنگيان مشهور بودند ، فرمان داد كه شهر را ترك گفته در بيرون باروى آن اقامت كنند . در شهر هزاران مسيحى بودند ، و افتخارالدوله نمىتوانست در جنگ با برادران مسيحىشان به آنان اعتماد كند . علاوه بر آن با خروج آنان از شهر امكانات كسانى كه در محاصره مىماندند نيز افزايش مىيافت . در همين حال افتخارالدوله پيكى به مصر فرستاد و خواستار كمك فورى گرديد .\r\nبلافاصله پس از رسيدن نيروهاى صليبى ، محاصره شكل گرفت و همهء يگانها در نزديكى ديوار شمالى بيت‌المقدس متمركز گشتند . روبرت نورمانديايى در امتداد ديوار شمالى در مقابل دروازهء الزهور - دروازهء هيرود يا ساهره - موضع گرفت و در سمت راستش روبرت فلاندر مقابل دروازهء عامود ( دروازهء دمشق يا قديس استفان ) موضع گرفت . گودفرى امير سورين در برابر ركن شمال غربى شهر تا دروازهء يافا موضع گرفت و تانْكِرْد كه از بيت لحم آمده بود نيز به او پيوست . در جنوب موضع او ريموند كنت تولوز استقرار يافت كه پس از دو يا سه روز به كوه صهيون رفت ، زيرا متوجه شد كه دره ميان او و ديوارهاى شهر فاصله مىاندازد .\r\nاما بخشهاى شرقى و جنوب شرقى بىمحافظ باقى ماند و كسى از آنها پاسدارى نمىكرد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمحاصره روز 7 ژوئيه 1909 آغاز گرديد . صليبيها در روز 12 ژوئيه اقدام به حمله كرند ، كه مسلمانان موفق شدند آنان را درهم بكوبند . صليبيها پا پس گذاشتند تا بروند و برج و نردبان و ابزار حصارگيرى آماده سازند . مسيحيان بومى با صليبيها دست دوستى دادند و آنان را به سوى چشمه‌ها و جنگلهاى مجاور راهنمايى كردند . در 10 تموز - ژوئيه - برجهاى چوبى آماده شد و با حمل آنها بر روى عراده در جاى خود قرارشان دادند . برج اول نزديك ديوار شمالى ، دومى نزديك كوه صهيون و سومى كه حجم كم‌ترى داشت براى كار گذاشتن در سوى شمال غربى ديوارها ساخته شد . كار ساختن برجها به سختى و دور از چشم نگهبانان بيت‌المقدس و با احتياط كامل انجام گرفت و همين بود كه با ديدن اين قلعه‌ها بر خود لرزيدند . افتخارالدوله بخشهاى ضعيف‌تر ديوار شهر را تقويت كرد . برجهاى حصارگير پيوسته در معرض سنگباران و پرتاب آتش قرار داشت تا از نزديك شدن آنها به سوى ديوارها جلوگيرى به عمل آيد . تاريخ آغاز حمله شب 13 يا 14 ژوئن تعيين گرديد و تصميم بر اين شد كه حملهء اصلى از كوه صهيون در برابر بخش شرقى باروى شمالى آغاز گردد و همزمان يك تك فريبنده نيز از زاويه شمال غربى بارو انجام پذيرد .\r\nچهل روز گذشت و مدافعان شهر با تمام وجود از آن دفاع كردند ؛ در حالى كه دشمن از برترى مطلق برخوردار بود و دوازده هزار نيروى پياده و 1300 سوار در اختيار داشت .\r\nدر روز 14 ژوئيه و شب پيش از آن صليبيها با وجود باران شديد سنگ و آتش مدافعين ، سخت به كار خويش مشغول بودند و سنگهاى سنگينى را كه از بالاى بارو به سويشان افكنده مىشد با منجنيق بازپس مىانداختند . با فرا رسيدن شب 14 ژوئيه مردان ريموند موفق گشتند برج خود را تا كنار باروى شهر پيش ببرند . اما دفاع بسيار سخت بود ؛ و به احتمال زياد فرماندهى اين بخش از بارو را افتخارالدوله خود به عهده داشته است .\r\nريموند موفق نشد كه روى خود بارو براى خود موضعى دست و پا كند . در صبح روز بعد برج گودفرى از باروى شمالى - نزديك باب الزهور - نزديك شد و گودفرى و برادرش يوستاس بويون ، هدايت برج را از بالا بر عهده داشتند . حدود نيمه‌هاى روز ، شمار بسيارى از مهاجمان موفق شدند خود را به داخل شهر برسانند و صليبيها سيل‌آسا از طريق باب العمود ، كه به وسيلهء آنهايى كه از ديوار عبور كردند باز شد ، به شهر وارد گرديدند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nچون دفاع مسلمانان درهم شكست ، شمارى از آنها به حرم شريف در محل مسجدالاقصى و قبة الصخره پناه بردند . اما تانكرد در اثناى تجمع آنان در داخل و بالاى مسجد بر سرشان ريخت . مسلمانان آمادهء تسليم شدند و حاضر به تقديم مالى فراوان گرديدند و پرچم او را گرفته بالاى مسجد برافراشتند . اما تانكرد در قبة الصخره آغاز به تخريب و ويرانى كرد و هر چه را كه خواست غارت نمود . در همين اثنا مسلمانان به مناطق جنوبى كه افتخارالدوله در آنجا به سختى مقاومت مىكرد روى كردند و مسلمانان مضطرب شدند اما او هم عصرگاهان همه چيز را از دست رفته يافت و هيچ اميدى به مقاومت نبود . از اين رو به برج داود عقب نشست كه پيشنهاد كرده بود كه همراه مالى فراوان آن را به ريموند تسليم كند و او در مقابل از قتل باقيمانده محافظان درگذرد . ريمون شرط را پذيرفت و برج را اشغال كرد و افتخارالدوله با پاسدارنش تحت نظر از شهر بيرون آمدند و به پادگان اسلامى عسقلان پناه بردند . از مسلمانان كسى جز همين شمار اندك نجات نيافت . زيرا صليبيها ، سرمست از پيروزى زن و مرد و كوچك و بزرگ را از دم تيغ گذراندند . عصر آن روز و نيز در طول شب كشتار ادامه يافت . پرچم تانكرد موجب حفظ پناهندگان به مسجدالاقصى از مرگ نشد . بامداد روز بعد كه هوا روشن شد و ريموند آهنگ زيارت معبد را كرد ، از روى جنازه‌ها راه مىرفت و خون تا ساق پايش مىرسيد . « 1 »  همهء يهوديان بيت‌المقدس به معبد بزرگ خود پناهنده شدند ، اما تصميم بر اين شد كه اجازهء فرار به آنها داده نشود . معبد را به آتش كشيدند و يهوديان در شعله‌هاى آتش سوختند .\r\n\r\n","description":"","footnote":" ( 1 ) . ابن اثير ( الكامل فى التاريخ ، دار الكتاب العربى ، ج 8 ، ص 189 ) . صحنهء غم‌انگيز ورود صليبيها به بيت المقدس راچنين توصيف كرده است : « صليبيها پيش از ظهر روز جمعه هفت روز مانده از شعبان سال 492 م به بيت المقدس درآمدند . فرنگيان مدت يك هفته تيغ در ميان مردم شهر نهادند و مسلمانان را مىكشتند . يك دسته از مسلمانان به محراب داود رفته در آنجا سنگر گرفتند و سه روز جنگيدند . فرنگيان به آنان امان دادند و آنها نيز آنجا را تسليم كردند و شبانه به عسقلان رفتند و در آنجا اقامت گزيدند . فرنگيان بيش از هفتاد هزار تن از مسلمانان را در مسجدالاقصى كشتند . در ميان آنها بزرگان ، علما ، عابدان و پارسايانى ديده مىشدند كه شهر و ديار خويش را ترك گفته و در آن مكان شريف مجاور شده بودند . مهاجمان از صخره بيش از چهل قنديل نقره را بردند كه هر يك 3600 درهم وزن داشت . چيز ديگرى كه بردند تنورى نقره‌اى به وزن هفتاد رطل شامى بود . 150 چراغ كوچك نقره‌اى ، بيش از بيست چراغ طلا و اموال بىشمار ديگر ، از اقلامى بود كه صليبيها به غنيمت بردند . ","page_name":" 105 ","page_number":105},
  {"content":"\r\n\r\n\r\n3 . پاكسازى بيت‌المقدس\r\nمسلمانانى كه كشتار بيت‌المقدس را به چشم ديده بودند در جاى جاى سرزمينهاى اسلامى ، به تشويق مردم براى جهاد پرداختند و آنها را وادار به قيام مىكردند ؛ و شاعران همه جا به توصيف فجايع به بار آمده پرداختند . قاهره ، دمشق و بغداد پاسخ مثبت دادند . چشمها يكى پس از ديگرى از خواب غفلت بيدار شد و بحث بر سر بهترين راه ممكن براى توقف اين تهاجم آغاز گرديد . « 1 » \r\n« عمادالدين زنگى و نورالدين زنگى » در موصل نخستين كسانى بودند كه خطر را احساس كردند و فرماندهى جهاد و يك پارچه‌سازى نيروهاى اسلامى و زدودن تفرقه را كه موجب كاهش توان رزمى مسلمانان گشته بود ، به عهده گرفتند . صلاح‌الدين ايوبى نيز همين راه را در پيش گرفت . كشتار بيت‌المقدس تأثير عميقى بر همهء جهان اسلام گذاشت . شمار دقيق كشته‌ها معلوم نيست ولى اين قدر مىدانيم كه شهر مقدس قدس خالى از سكنه شد .\r\nبرخى از مسلمانان كه پذيرفته بودند فرنگيان عامل جديدى در اوضاع پيچيدهء آن روز به شمار مىروند بر كار جهاد پا مىفشردند تا آنكه توانستند فرنگيان را عقب برانند . به اين\r\n\r\n","description":"","footnote":" ( 1 ) . در اين زمينه در همان مأخذ پيشين ( كامل ابن اثير ) آمده است كه عكس العملهاى اوليه آغاز شد و مىرفت كه شكل يك نيروى بزرگ و سازمان‌يافتهء مستمر را به خود بگيرد . از آن جمله چنين مىخوانيم : مسلمانان آماده رزم در ماه رمضان به همراه قاضى ابوسعيد هروى از شام وارد بغداد شدند . آنان در محل ديوان سخنانى بر زبان آوردند كه چشمها را گرياند و دلها را به درد آورد . آنان در روز جمعه در مسجد جامع برخاستند و فرياد دادخواهى برآوردند و خود گريستند و مردم را گرياندند و آنچه را كه در مسجدالاقصى بر سر مسلمانان آمده بود ، از كشتار مردان و اسارت زنان و كودكان و غارت اموال ، يادآور شدند . از جمله ابوالمظفر ابيوردى در قصيده‌اى بلند چنين گفته است :\r\n مرجنا دماء بالدموع السواجم * فلم يبق منا عرصة للمحارم\r\nوشر صلاح المرء دمع يفيضه * اذا الحرب شبت نارها بالصوارم\r\nوكيف تنام العين ملء جفونها * على هفوات اشقطت كل نائم\r\nواخوانكم بالشام يضحى مقيلهم * ظهور المذاكى او بطون القشاعم\r\nتسومهم الروم الهوان وانتم * تجرون ذيل النحفض فعل المسالم\r\nو تلك حروب من يغب عن غمارها * ليسلم يقرع بعدها سن نادم\r\nاترضى صناديد الاعاريب بالأذى * يفضى على ذل كماة الاعاجم\r\nدعوناكم والحرب ترنوملحة * الينا بألحاظ النسور القشاعم\r\nترامت فينا غارة عربية * تطيل عليها الروم عض الاباهم \r\n","page_name":" 106 ","page_number":106},
  {"content":"\r\n\r\nترتيب آن عاملى كه موجب انگيزش دوبارهء تعصب اسلامى گرديد ، تعصب مسيحيت بود كه با كينه‌اى كه از مسلمانان به دل داشتند خونشان را ريختند و حرمت مقدسات آنان را شكستند .\r\nدر دوره‌هاى بعد شمارى از خردمندان لاتين درصدد ايجاد زمينهء همكارى ميان مسيحيان و مسلمانان برآمدند ، اما ياد كشتارهاى گذشته راه رسيدن به هر گونه توافقى را مىبست . از اين رو پس از آن كه صلاح‌الدين در جنگ حطين در سال 1187 م به پيروزى رسيد ، اقدام به برچيدن پادشاهى بيت‌المقدس را كرد و سپس شهرهاى يافا ، تبنين ، صيدا ، جبيل ، بيروت ، عسقلان و مناطق مجاور آن را فتح كرد . پس از فتح عسقلان صلاح‌الدين در بيرون شهر مستقر شد و از آنجا يگانهاى رزمى را به مناطق مجاور اعزام كرد . به اين ترتيب رمله ، داروم ، غزه ، مشهد ابراهيم خليل ، تبنين ، بيت‌لحم ، بيت‌جبريل ، نطرون و همهء مناطق متعلق به پاسبانان معبد به تصرف درآمد .\r\nصلاح‌الدين پس از فراغت از كار عسقلان و شهرهاى مجاور ، به سوى بيت‌المقدس حركت كرد . وى پيشتر از مصر تقاضاى ناوگان كرده بود ؛ در نتيجه يك ناوگان از جنگجويان به رهبرى حسام‌الدين لؤلؤ حاجب ، كه به شجاعت و نيك‌سيرتى مشهور بود ، اعزام گشت . اينان با استقرار در دريا راه را بر فرنگيان مىبستند و كشتيها و ناوهاى جنگى آنان را به غنيمت مىگرفتند .\r\nدفاع از قدس بر عهدهء كشيش بزرگ فرنگيان موسوم به هِرَقْل و كسانى كه از نبرد حطين جان سالم به در برده بودند قرار داشت . اينان نيروهاى خود را بسيج كردند و ساكنان عسقلان و نواحى مجاور نيز به آنها پيوستند . اينان گروه بسيار بزرگى را تشكيل مىدادند كه مرگ را به مراتب آسان‌تر از آن مىديدند كه بيت‌المقدس از چنگ آنان بيرون آيد و به دست مسلمانان بيفتد . اينان بذل مال و جان و زن و فرزند را تنها بخشى از وظيفه خود در قبال حفظ و دفاع از بيت‌المقدس مىدانستند . « 1 » \r\n\r\n","description":"","footnote":" ( 1 ) . صلاح‌الدين از حاكم بيت‌المقدس خواست تا هيئتى را براى بحث دربارهء شرايط تسليم شهر مقدس اعزام دارد . با رسيدن اين گروه به عسقلان كسوف اتفاق افتاد و صلاح‌الدين در تاريكى به استقبالشان رفت . اما هيچ بحثى صورت نگرفت زيرا گروه از تسليم شهرى كه به گمان آنان حضرت مسيح به خاطر آنها در آنجا مرده بود خوددارى ورزيد . اعضاى گروه به بيت‌المقدس بازگشتند و صلاح‌الدين سوگند ياد كرد كه به زودى به زور شمشير شهر را خواهد گرفت . ","page_name":" 107 ","page_number":107},
  {"content":"\r\n\r\nبه حسب اتفاق در همين دوره « باليان پسر پيرزان » ، حاكم رمله ، كه در نزد صليبيها مقامى نزديك به پادشاه داشت ، به بيت‌المقدس رسيد . « 1 »  باليان همهء توان خويش را در بيت‌المقدس به كار بست . با پناه آوردن ساكنان مناطق پيرامونى به شهر ، جمعيت رو به فزونى نهاد . اما از ميان آنها تنها شمار اندكى به كار جنگ مىآمدند . زيرا به ازاى هر مردى پنجاه زن و كودك وجود داشت ؛ و در همهء شهر به جز دو سوار نبود . باليان چاره‌اى جز اين نديد كه همهء كودكان نجيب‌زاده بالاى شانزده سال را در شمار سواره نظام درآورد . همين طور سى تن از طبقهء بورژواها را در زمرهء سواران درآورد . دسته‌هاى مردان به راه افتادند تا پيش از بسته شدن راهها به وسيلهء مسلمانان آذوقهء كافى گرد آورند . باليان خزانهء پادشاهى را تصرف كرد و بر اموال پاسبانان معبد كه هانرى دوم پادشاه انگلستان فرستاده بود دست گذاشت و كار به جايى كشيد كه نقره‌هاى سقف كليساى قيامت را كند ؛ و فرمان داد هر كس توان دارد بايد سلاح برگيرد .\r\nپيش‌قراولان سپاه صلاح‌الدين به فرماندهى يكى از اميران در نيمهء رجب 583 ه / 20 سپتامبر 1187 م به قدس رسيدند . امير همراه گروهى از يارانش بىباكانه پيش مىراند تا به يك گروه از نيروهاى شناسايى فرنگيان برخورد . طرفين با يكديگر به پيكار برخاستند و او با چند تن از يارانش به دست فرنگيان به قتل رسيدند . قتل وى بر مسلمانان گران آمد و فقدانش دل آنان را به درد آورد ؛ و رفتند تا در نزديكى قدس فرود آمدند . شمار مردان بالاى باروى شهر آن قدر\r\n\r\n","description":"","footnote":" ( 1 ) . باليان پسر پيرزان ، آن طورى كه در كامل ابن اثير ج 9 ، ص 182 آمده و يا باليان ابلينى ، آن طور كه در تاريخ جنگهاىصليبى ج 2 ، ص 748 ( متن عربى ) آمده است ، كسى بود كه با از دست دادن رمله به صور پناهنده شده بود . و همسرش ملكه ماريا همراه كودكانش پس از ترك نابلس به بيت‌المقدس پناه آورده بود . باليان درصدد انتقال آنان به صور برآمد و به اين منظور از صلاح‌الدين اجازه خواست . او اجازه داد ، با اين شرط كه بيش از يك شب در بيت‌المقدس نماند و با خود اسلحه حمل نكند . چون باليان به بيت‌المقدس رسيد ، پاتريك هرقل و سران دو طايفهء پاسداران معبد و ميهمان‌نوازان را ديد كه براى دفاع از شهر سرگرم تلاش‌اند ؛ ولى فرمانده قابلى كه مردم بتوانند به او اعتماد كنند ندارند . ساكنان شهر يكصدا از باليان خواستند كه بماند و فرماندهى آنان را بر عهده گيرد ؛ و عنوان كردند كه به او اجازهء خروج از بيت‌المقدس را نخواهند داد . باليان سرگردان مانده و طى نامه‌اى به صلاح‌الدين داستان شكستن عهدى را كه با او كرده بود شرح داد . صلاح‌الدين كه هميشه در ميان دشمنانى كه به او احترام مىگذاشتند به نرم‌خويى و گذشت شهرت داشت ، نه تنها از باليان درگذشت ، بلكه نگهبان فرستاد تا ملكه ماريا و كودكان و بار و بنه و اطرافيان و همهء دارايى او را تا صور همراهى كند . از جمله كسانى كه با ملكه رفتند توماس ابلين خردسال برادرزادهء باليان و پسر كوچك هيو ، رئيس جبيل ، بودند . صلاح‌الدين با مشاهدهء كودكانى كه روزى در ناز و نعمت به سر مىبردند و امروز از كنار اردوگاهش تبعيد مىشوند به گريه افتاد . ","page_name":" 108 ","page_number":108},
  {"content":"\r\n\r\nزياد بود كه مسلمانان را به وحشت افكند ؛ و در درون شهر چنان غوغا و هلهله‌اى برپا بود ، كه به كثرت جمعيت آنجا گواهى مىداد . صلاح‌الدين مدت پنج روز پيرامون شهر گرديد تا ببيند كه بايد جنگ را از كجا آغاز كند ، چرا كه شهر داراى برج و بارويى بسيار مستحكم بود . تنها راهى كه به نظرش رسيد از سمت شمال به طرف دروازهء عمود يا كليساى صهيون بود .\r\nصلاح‌الدين در طول اين مدت ديوارهاى شمال و شمال غربى شهر را مورد حمله قرار داد ، اما تابش نور خورشيد در چشم سپاهيانش به آنان اجازهء كار نمىداد . اين بود كه پس از پنج روز 20 سپتامبر اردوگاهش را به سمت دروازهء عمود واقع در شمال شهر انتقال داد .\r\nمدافعان شهر براى مدت كوتاهى چنين پنداشتند كه صلاح‌الدين دست از محاصره كشيده است . اما در بامداد روز 26 سپتامبر سپاه اسلامى در بالاى كوه زيتون موضع گرفت ؛ و مجاهدان راه خدا يكباره يورش آورده فرنگيان را از جا كندند و به درون شهر راندند .\r\nمسلمانان به كانال رسيدند و از آن عبور كرده خود را به ديوار شهر رساندند . نقب‌زنها زير مراقبت سواره نظام دست به كار شدند . « محل نقب نزديك دروازهء عمود ، در فاصله‌اى اندك از مكانى بود كه گودفرى - كنت لورين - 88 سال پيش از آنجا به شهر حمله كرده بود » .\r\nتيراندازان و منجنيق‌افكنان براى پشتيبانى از مهندسانى كه نقب مىكندند ، پيوسته تير و سنگ مىانداختند و فرنگيان را از ديوارها دور مىكردند .\r\nدر روز 23 رجب شكاف بزرگى در ديوار ايجاد شد . چون نقب‌كنده شد ، به وسيلهء چيزهاى معمول آن را پر كردند . اما با ديدن شدت پيكار مسلمانان و قدرت تيراندازى حساب شدهء منجنيقها و موفقيت نقب‌زنان براى كندن نقب ، خود را در آستانهء نابودى يافتند و فرماندهانشان دربارهء اينكه چه بايد بكنند يا نكنند به رايزنى پرداختند . سپاهيان فرنگ در صدد برآمدند تا تهاجمى سنگين را تدارك ببينند ، هر چند كه به قيمت جانشان تمام گردد . ولى در اين ميان فكر شهادت به ذهن بطريق هرقل نرسيد و به سران گفت كه اگر اقدام به چنين كارى كنند شمار بسيارى زن و كودك را از خود به جاى مىگذارند كه ناگزير بايد به اسارت و بردگى بروند ؛ و او نمىتواند اين اقدام ضد دين را تأييد كند . باليان نيز انديشه نابود شدن يكجاى نيروى نظامى را احمقانه خواند و سخن او را مورد تأييد قرار داد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر روز 26 رجب ( 2 اكتبر ) شمارى از بزرگان و اعيان فرنگ براى درخواست امان به اردوى مسلمانان آمدند ، اما سلطان درخواست آنان را نپذيرفت و گفت : من جز همان گونه‌اى كه شما با ساكنان شهر رفتار كرديد و هنگام تصرف شهر در سال 492 ه آنان را كشتيد و به اسارت برديد ، رفتار نخواهم كرد ؛ و « كيفر بدى ، بدىاى همانند آن است » . فرستادگان نوميد و با دست تهى بازگشتند . اينك شهر در اختيار صلاح‌الدين بود و هر لحظه‌اى كه مىخواست مىتوانست آن را تصرف كند . او در ميان شهر شمار زيادى دوستان صاحب نفوذ و با قدرت داشت . سيطره هميشگى كليساى لاتينى پيوسته مايهء نفرت مسيحيان ارتودوكس بود كه اكثريت جمعيت فقير شهر را تشكيل مىدادند .\r\nهنوز چندان اختلافى ميان سران فرقه‌هاى دين به چشم نمىخورد . خاندان پادشاهى و بزرگان دينى در همه جا - به جز انطاكيه - به روحانيان ارتدوكس احترام مىگذاشتند ؛ ولى مقامهاى عالى كليسا يك جا در دست لاتينها بود . مسيحيان بومى ناچار بودند در زيارتگاههاى مورد احترام خويش مناسكى را شاهد باشند كه زبان و شعائر آن برايشان بيگانه بود . از اين رو حسرت روزگار حكمرانان مسلمان را مىخوردند كه عبادت را هرطور مىخواستند به جا مىآوردند . صلاح‌الدين به يكى از مسيحيان ارتدوكس بيت‌المقدس به نام يوسف بابيط اعتماد كرد و در امور مربوط به برخورد با سران مسيحى وى را مشاور خويش قرار داد . به كمك او توانست با گروههاى ارتدوكس داخل شهر ارتباط برقرار كند كه همه قول دادند دروازه‌هاى شهر را به روى صلاح‌الدين خواهند گشود .\r\nواقعيت اين است كه براى گشودن شهر نيازى به درگير شدن گروههاى ارتدوكس نبود .\r\nچرا كه باليان ، بلافاصله پس از آگاهى بر شكست مأموريت گروه ، نزد صلاح‌الدين فرستاد و امان گرفت تا خود نزد او برود و در اين باره گفت و گو كند . درخواست او پذيرفته شد و باليان نزد صلاح‌الدين رفت و از او براى شهر درخواست امان كرد ، اما تقاضاى ترحم و گذشت او مورد قبول قرار نگرفت .\r\nصلاح‌الدين اعلام كرد سوگند ياد كرده است كه بايد بيت‌المقدس را با زور شمشير بگشايد و اين سوگند جز با تسليم بدون قيد و شرط شهر برداشته نمىشود . او كشتار سال\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n492 ه / 1099 م مسيحيان را به باليان خاطرنشان كرد و از وى پرسيد : « آيا سزاوار نيست كه به شيوهء آنان رفتار كند ؟ » در همان حال كه دو رهبر در حال گفت و گو بودند ، جنگ شدت گرفت و صلاح‌الدين اشاره كرد كه پرچم او بر باروهاى شهر افراشته شده است . اما مدافعان صليبى با يك ضد حمله ، مسلمانان را بازپس راندند .\r\nباليان آغاز به سخن كرد و گفت : « اعليحضرتا ! بدان كه در اين شهر آن قدر جمعيت هست كه شمار آنان را كسى جز خدا نمىداند . اينان به گمان اينكه شما امانشان مىدهى دست از پيكار برداشته‌اند ، چون زندگى را بيش از مرگ دوست مىدارند . اما اگر مرگ را گريزناپذير يافتيم به خدا سوگند زن و فرزندمان را مىكشيم و اموال خواسته‌هايمان را آتش مىزنيم و نمىگذاريم كه شما دينارى از آن را به غنيمت و يا مرد و زنى را به اسارت ببريد . پس از آن صخره و مسجدالاقصى و ديگر جاها را ويران مىكنيم . سپس پنج هزار اسير مسلمانى را كه در بند ما هستند از دم تيغ مىگذرانيم و همهء حيوانات و چارپايان را مىكشيم . آنگاه به جنگ شما مىآييم و چونان مردمان دست از جان شسته در دفاع از خود مىجنگيم ؛ و تا هر يك از ما يك تن را نكشيم خود كشته نخواهيم شد . يا با عزّت مىميريم و يا با كرامت پيروز مىشويم .\r\nصلاح‌الدين با فرماندهان و يارانش به مشورت پرداخت و نظر آنها بر اين بود كه اگر مسيحيان حاضر به اسارت باشند به آنها امان داده شود . آنگاه صلاح‌الدين فرمان امان فرنگيان را در مقابل پرداخت سربها صادر كرد . چنين مقرر گرديد كه از مردان ، بى هيچ تفاوتى ميان فقير و غنى ، ده دينار و از كودكان ، دختر يا پسر ، دو دينار و از زنان پنج دينار گرفته شود . اطفال كم‌تر از چهل روز نيز از پرداخت دو دينار سربهاى كودكان معاف شدند . شمار ساكنان بيت‌المقدس به جز زنان و كودكان شصت هزار مرد سواره و پياده بود .\r\nدر اين هنگام باليان خاطرنشان كرد كه در شهر حدود بيست هزار بينوا زندگى مىكنند كه قدرت پرداخت چنين مبلغى را ندارند . اگر سلطان اجازه بدهد مقامهاى مسيحى يك مبلغ كلى به عنوان سربهاى آنان بپردازند ؟ صلاح‌الدين حاضر شد مبلغ صد هزار دينار به ازاى بيست هزار بينواى شهر دريافت دارد ، ولى باليان متوجه شد كه تهيهء چنين مبلغ هنگفتى براى او ميسور نيست . سپس توافق شد كه هفت هزار تن به ازاى پرداخت سى هزار دينار آزاد شوند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبه فرمان باليان نيروهاى نظامى سلاحشان را زمين گذاشتند « 1 »  و در روز جمعه 26 رجب ( مصادف با شب معراج و اسرا ) 2 اكتبر سال 1187 م صلاح‌الدين وارد بيت‌المقدس گرديد .\r\n\r\n4 . سپاس فراوان خداى جهانيان را كه ريشه كافران كنده شد\r\nبر بام قبة الصخره صليبى بزرگ و زرنشان برافراشته بود . چون روز جمعه مردم به شهر درآمدند ، گروهى هجوم بردند تا صليب را به زير كشند . هنگام بالا رفتن آنان درون و برون شهر - مسلمان و مسيحى - يك پارچه فرياد كشيدند . مسلمانان از فرط شادى تكبير مىگفتند و فرياد مسيحيان از اندوه و درد بلند بود . مردم فريادى چنان بزرگ و بلند را شنيدند كه گويى سراسر زمين را پر كرده است . پس از تصرف شهر به دست مسلمانان و بيرون رفتن كفّار ، صلاح‌الدين فرمان داد كه بناها را به حال اولش بازگردانند . ميهمان‌نوازان براى سكونت خود در غرب مسجد اقصى ساختمانهايى بنا كرده بودند و هر آنچه نياز داشتند از انبار گندم و مستراح و امثال آن در آنجا ساخته بودند و بخشهايى از اقصى را ضميمهء بناهاى خود كرده بودند ؛ كه به حال اول بازگردانده شد .\r\nفرمان داده شد كه مسجدالاقصى و قبة الصخره از لوث آلودگى پاك گردد و همه اين كار را انجام دادند . چون جمعه بعد يعنى چهارم شعبان فرا رسيد مسلمانان همراه صلاح‌الدين نماز جمعه را در مسجد اقامه كردند . صلاح‌الدين در قبة الصخره نماز گزارد ، خطيب و امام جماعت ، محىالدين بن زكى قاضى دمشق بود . قبل از نيم روز كه بانگ اذان بلند شد ، نزديك بود كه دلها از شدت شادى به پرواز درآيد . هنوز خطيب تعيين نشده بود . صلاح‌الدين كه در اين هنگام در قبة الصخره بود با صدور فرمانى قاضى محىالدين بن زكى را خطيب آن روز قرار داد . او جامهء سياه پوشيد و براى مردم خطبه‌اى غرّا ايراد كرد و در آن شرافت بيت‌المقدس و فضايل و تشويقهاى وارده و نشانه‌ها و آثار موجود در آن را يادآور شد .\r\n\r\n","description":"","footnote":" ( 1 ) . در كامل ابن اثير ( ج 9 ، ص 183 ) در اين باره آمده است : باليان هجده هزار مرد را به ازاى پرداخت سى هزار دينارآزادكرد ، اما بقيه چيزى براى پرداختن نداشتند . طبق آمار دقيق شانزده‌هزار زن و مرد وكودك نيز به اسارت درآمدند . سپس شمارى از فرماندهان ادعا كردند كه رعاياى تيولهايشان در بيت‌المقدس ساكن‌اند ، صلاح‌الدين تيولها را بگيرد و آنان را آزاد كند . شمارى از فرماندهان به فرنگيان لباس سربازان مسلمان را مىپوشاندند و آنان را بيرون مىراندند و زمين توافق شده را مىگرفتند . گروهى از مردم نيز از صلاح‌الدين خواستند كه شمارى فرنگى را به آنان ببخشد و او چنين كرد ؛ و آنها زمينهايشان را براى خود گرفتند . خلاصه آنكه جز مقدار اندكى به خزانه و اصل نشد . ","page_name":" 112 ","page_number":112},
  {"content":"\r\n\r\nاول سخنى كه بر زبان آورد اين بود : « فقطع دابر القوم الكافرين والحمد للّه رب العالمين » ( پس ريشهء ستمكاران بركنده شد و سپاس خداى جهانيان را » . آنگاه همهء ستايشهاى قرآنى را ذكر كرد تا آنكه گفت : « سپاس خدايى را كه اسلام را به يارى خويش عزت مىبخشد و شرك را با قهرش خوار مىگرداند و امور را به فرمان خويش به گردش درمىآورد و نعمت را با سپاسگزارى افزون مىگرداند و كافران را با مكر خويش اندك اندك هلاك مىگرداند . كسى كه روزگار را دولتى پس از دولت قرار داد و با فضل خويش سرانجام را از آن پرهيزكاران گردانيد ؛ و بر پرهيزكاران از بارانهاى نرم و سنگين خويش مىبارد . خدايى كه دين خويش را بر همهء دينها پيروزى بخشيد . او كه بر بندگانش مسلط است و كس مانع او نگردد و بر آفريدگانش چيره است و كس با او منازعه نتواند كرد . به آنچه بخواهد فرمان مىدهد و كس ياراى بازگردندانش را ندارد . به آنچه بخواهد حكم مىكند و كس ياراى منع ندارد . او را مىستايم به خاطر پيروزى بخشيدن ، چيره كردن و عزت بخشيدن دوستانش و يارى دادن ياورانش . خدايى كه بيت‌المقدس را از پليدى و ناپاكى شرك پاك گردانيد . ( او را مىستايم ) ستايش كسى كه ستايش را در پيدا و پنهان احساس مىكند . و گواهى مىدهم كه خدايى نيست جز آن يگانهء بىشريك ، يگانهء بىنياز ، نه زاده و نه زاده شده و نه كسى همتاى اوست . گواهى كسى كه قلبش با توحيد پاكيزه گشته و خدايش بدان وسيله از او خوشنود گرديده . گواهى مىدهم كه محمد بنده و فرستادهء اوست : برآورندهء شكر و باطل كنندهء شرك و رد كنندهء دروغ ، كسى كه از مسجدالحرام به مسجدالاقصى برده شد و از آنجا به آسمانهاى افراشته عروج كرد . نزد سدرةالمنتهى كه نزد آن جايگاه بهشتيان است . چشم خطا نكرده و از حد درنگذشت ، و درود بر خليفهء صديق و پيشى گيرنده به سوى ايمان و اميرالمؤمنين عمر بن خطاب . اول كسى كه شعار صليب را از اين خانه برچيد و بر اميرالمؤمنين عثمان بن عفان - ذى النورين - گردآورندهء قرآن و بر اميرالمؤمنين على بن ابىطالب به لرزه درآورندهء شرك و شكنندهء بتها و بر خاندان و ياران او و بر كسانى كه به نيكى از آنان پيروى كردند » . « 1 » \r\n\r\n","description":"","footnote":" ( 1 ) . الروضتين ، ابوشامه ، ص 320 - 340 . « خطبهء قاضى محىالدين بن زكى دربردارندهء تبريك به مسلمانان بود . به خاطر اينكه خداوند بيت‌المقدس را به دست آنان گشود ؛ و دربردارندهء ذكر فضايل اين شهر بود و اينكه اين شهر قبلهء نخست ، مسجد دوم و حرم سوم و پس از دو مسجد ( مسجدالحرام و مسجدالنبى ) است جز به سوى اين مسجد نبايد بار سفر بست و پس از آن دو جايگاه جز به آن اهميت داده نمىشود . رسول خدا ( ص ) از مسجد الحرام به سوى آن سير داده شد و در آنجا با رسولان و انبياى بزرگوار نماز خواند و از آنجا به آسمان بالا رفت و باز به آنجا بازگشت . سپس سوار بر براق از آنجا به مسجدالحرام رفت . اين سرزمين ، زمين محشر و جايگاه پراكندگى روز ديدار است . اين شهر مقرّ انبيا و مقصد اولياست و از روز نخست برپايهء تقوا نهاده شده است . سپس همهء خطبه را خواند و براى خليفه ناصر عباسى و سلطان صلاح‌الدين دعاى خير كرد . پس از نماز ، شيخ زين‌الدين ابوالحسن بن على نجاى مصرى با اجازهء سلطان بر كرسى وعظ نشست و به موعظهء مردم پرداخت . ابن زكى چهار جمعه را براى مردم خطبه خواند . پس از آن سلطان براى قدس خطيبى ثابت معين كرد » . ","page_name":" 113 ","page_number":113},
  {"content":"\r\n\r\nصلاح‌الدين بعد از فراغت از نماز جمعه اقدام به تعمير مسجدالاقصى كرد . « مسلمانان آنچه توان داشتند در زيبايى بنا و نقشهاى آن به كار گرفتند . مصالح مورد نياز از كاشيهاى بىنظير و زيورهاى زرين قسطنطينى و ديگر مصالح مورد نياز را فراهم آوردند . نخستين اقدامشان در اين راستا پاك كردن تصويرهاى موجود روى ديوارها بود . فرنگيها روى صخره را با كاشى پوشانده بودند و صلاح‌الدين فرمان داد كه آن كاشيها را خراب كنند . دليل كاشىكارى آن بود كه كشيشها بخش زيادى از صخره را به ازاى دريافت طلا و نقره به زايرانى كه از دريا مىرسيدند فروخته بودند . زايران به اميد بركت آنها را به وزن طلا مىخريدند . هرگاه كسى مقدار اندكى از آن را به شهر و ديارش مىبرد ، براى خود كليسايى مىساخت و آن را درون قربانگاهش جاى مىداد .\r\nاز اين رو يكى از پادشاهان مسيحى كه بيم نابودى آن را داشت فرمان داد كه روى آن را بپوشانند .\r\nپس از برداشتن آن پوشش صلاح‌الدين مصحفهاى زيبا و رحلهاى نيكو به آنجا فرستاد . قاريان را در مسجد گماشت و مقررى بسيارى نيز برايشان تعيين كرد و اسلام در آنجا بار ديگر طراوت و شادابى يافت . چنين بزرگداشتى را از بيت‌المقدس ، پس از خليفهء دوّم كسى جز صلاح‌الدين ايوبى به جاى نياورد ، خداوند او را بيامرزد و همين افتخار و شرافت او را بس است .\r\nداستان منبر نيز به نوبهء خود مهيّج است . قضيه از اين قرار بود كه چون نورالدين زنگى فتح بيت‌المقدس را در سر مىپروراند ، به صنعتگران حلب فرمان داد تا منبرى بسازند . آنان نيز دست به كار شدند و منبرى بسيار زيبا و محكم ساختند . نورالدين گفت : « ما اين منبر را براى نصب در بيت‌المقدس مىسازيم » . درودگران چندين سال روى آن كار كردند و در اسلام همانندش ساخته نشده بود . ولى مرگ نورالدين فرا رسيد و موفق به تحقق اهدافش نگشت . پس از آن كه صلاح‌الدين قدس را گشود فرمان داد آن منبر را از حلب آوردند و در قدس نصب كرند . از زمان ساخت تا نصب منبر بيش از بيست سال طول كشيد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nصلاح‌الدين سامان دادن دوبارهء اوضاع قدس را در برنامهء كارى خويش قرار داد . « واقعيت اين است كه مسلمانان پيروزمند افرادى شريف و بامروت و مقاوم بودند . درست در جايى كه هشتاد و هشت سال پيش فرنگيان از درياى خون مسلمانان مىگذشتند ، حتى يك خانه يه يغما نرفت و به يك جاندار آسيب نرسيد . به فرمان صلاح‌الدين ، سربازان خيابان‌ها و دروازه‌ها را زير نظر گرفتند و از هر گونه دست‌اندازى احتمالى به جان و مال مسيحيان جلوگيرى به عمل آوردند .\r\nدر اين بين هر كس در تلاش تأمين سربهاى خويش بود . باليان براى تأمين سى هزار دينار سربهاى موعود خزانه را تهى كرد و با زحمت بسيار پاسبانان و ميهمان‌نوازان را راضى ساخت تا از نقدينه‌هاى اندوختهء خود درگذرند . پاتريك هرقل و يارانش جز به خود نمىانديشيدند . مشاهدهء پاتريك كه تنها ده دينار سربهاى خودش را پرداخته و گرانبار از سيم و زر پيشاپيش باركشها و گاريهاى پر از فرش و ظرفهاى گرانبها شهر را رها كرده و سر خود گرفته براى مسلمانان مايهء حيرت بود . « 1 » \r\n\r\n5 . اسيران و مهاجران صليبيها\r\nشمار بسيارى از اسيران صليبى باقى ماندند ، چرا كه باليان تنها توانست سربهاى آزادى هفت هزار تن از مستمندان را فراهم كند . اگر ميهمان‌نوازان و پاسبانان معبد و كليسا نسبت به همكيشان خود وفادارى بيشترى نشان مىدادند ، امكان آزادى هزاران مسيحى ديگر نيز فراهم مىشد . يكى از تناقضهاى موجود اين بود كه فرماندهان مسلمان حتى از فرماندهان\r\n\r\n","description":"","footnote":" ( 1 ) . تاريخ الحروب الصليبيه 2 / 752 - 753 ( ترجمهء فارسى ، 2 / 544 ) مقابل اين قضيه چيزى است كه ابن اثير در كامل ( 9 / 184 ) نقل كرده است : « يكى از زنان پادشاه روم به همراه شمار زيادى از خدم و حشم بنده و كنيز در قدس راهبانه زندگى مىكرد . او مال و جواهر گران قيمت فراوانى با خود داشت و براى خود و همراهانش تقاضاى امان كرد . ( صلاح‌الدين ) او را امان داد و رها كرد .\r\nهمچنين ملكهء قدس كه به نيابت از همسر اسيرش به دست صلاح‌الدين بر فرنگيان حكومت مىكرد آزاد گرديد . مال و منال و خدم و حشم وى را دادند ؛ و از صلاح‌الدين اجازه گرفت تا نزد شوهرش كه در دژ نابلس زندانى بود برود . صلاح‌الدين اجازه داد و او نزد شوهر رفت و همانجا ماند . پاتريك اعظم فرنگيان با اموال فراوانى از عبادتگاهها مثل صخره ، اقصى و كليساى قيامت و ديگر جاها كه مقدارش را كسى جز خدا نمىداند شهر را ترك گفت . با وجود همهء اين اموال صلاح‌الدين متعرض او نشد ؛ و چون گفتند كه بايد آنچه را كه مايهء تقويت مسلمانان مىشود از وى گرفت ، گفت : « به او خيانت نمىكنم » . ","page_name":" 115 ","page_number":115},
  {"content":"\r\n\r\nمسيحى نسبت به مسيحيان مهربان‌تر بودند . براى مثال عادل از برادرش صلاح‌الدين خواست كه به پاس خدماتش هزار تن از اسيران را آزاد كند . صلاح‌الدين آنان را به عادل بخشيد و او بلافاصله آزادشان كرد . پاتريك هرقل نيز كه آرزو داشت چنين افتخار كم‌هزينه‌اى براى انجام كار خير نصيب او گردد ، از صلاح‌الدين خواست تا برخى از بردگان را به وى ببخشد تا آزادشان كند . صلاح‌الدين هفتصد اسير را به او و پانصد اسير را به باليان بخشيد .\r\nسپس صلاح‌الدين اعلام كرد كه به زودى همهء پيرمردان و پيرزنان را آزاد خواهد ساخت .\r\nبانوانى كه سربهايشان پرداخت شده بود با ديدهء گريان نزد صلاح‌الدين آمدند و گفتند كه با وجود به اسارت رفتن شوهران و پدرانشان ، قادر به رفتن به جايى نيستند . او وعده داد كه شوهرانشان را آزاد كند ؛ و از خزانهء خويش به بيوه‌زنان و يتيمان نيز به فراخور حالشان چيزى بخشيد . حقيقت اين است كه مهربانى و شفقت اين مرد درست نقطه مقابل رفتار جنگجويان مسيحى در حملهء اول صليب بود . صف طولانى فرنگيان آزادشده به راه افتاد و به آرامى به سوى ساحل پيش مىرفت ، بىآنكه هيچ يك از مسلمانان متعرض آنان گردد . اينان در سه كاروان ، كاروان نخست به رهبرى پاسبانان معبد ، كاروان دوم به رهبرى ميهمان‌نوازان و كاروان سوم به رهبرى باليان و پاتريك حركت كردند . ستون كاروانها به صور رسيد . اما با توجه به فزونى شمار كسانى كه از ديگر شهرهاى آزادشده به دست مسلمانان به آنجا پناه آورده بودند ، امكان پذيرفتن آنها را نداشت . در نتيجه صور تنها جنگجويان را پذيرفت و ديگر ستونها به راه خود ادامه دادند . چون به نزديك بترون رسيدند يكى از بارونهاى محلى به نام ريموند بسيارى از اموال آنان را غارت كرد . پناهندگان آهنگ طرابلس كردند . اما آن شهر نيز قبلًا از فراريان پر شده و در نتيجه غذا و خوراك رو به كاستى نهاده بود . مقامات شهر از پذيرش افراد بيشتر سر باز زدند و دروازه‌ها را به روى آنان بستند . پناهندگان بىآنكه جايى براى استراحت بيابند رفتند تا به انطاكيه رسيدند . آنجا نيز ايشان را با رغبت نپذيرفتند .\r\nبخت كسانى كه به عسقلان پناه بردند از ديگران بلندتر بود . زيرا پس از آنكه ناخدايان كشتيهاى بازرگانى ايتاليايى براى بردنشان به بنادر مسيحى كرايه گزاف طلب كردند ، حكومت مصر با جلوگيرى از حركت كشتيها آنان را ناگزير ساخت تا پناهندگان را بدون گرفتن مزد به مقصد برسانند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمسيحيان ارتدوكس و يعقوبيان به ازاى پرداخت جزيه در قدس باقى ماندند . بسيارى از زمينهايى كه پس از كوچ فرنگيان تهى مانده بود به وسيلهء توانگرانشان خريدارى گرديد ؛ و آنچه را هم كه باقى ماند به وسيلهء يهوديان و مسلمانانى كه با تشويق صلاح‌الدين در شهر مستقر گشتند خريدارى شد . با رسيدن اخبار پيروزى صلاح‌الدين به قسطنطنيه ، امپراتور ، اسحاق انجيلوس را نزد صلاح‌الدين فرستاد تا هم پيروزى را به او تبريك بگويد و هم دربارهء ضرورت بازگرداندن اماكن مقدس مسيحى به كليساى ارتدوكس گفت و گو كند . صلاح‌الدين پس از اندكى تأمل خواهش او را برآورد . بسيارى از ياران صلاح‌الدين بر ويران‌سازى كليساى قيامت اصرار داشتند ، ولى او خاطرنشان كرد كه براى مسيحيان جايگاه عزيز است نه ساختمان ؛ و در هر حالى از زيارت اينجا دست نخواهند كشيد . صلاح‌الدين هيچ‌گاه نخواست كه مسيحيان را از اين كار بازدارد . واقعيت اين است كه كليساى قيامت بيش از سه روز بسته نماند . پس از آن به زايران فرنگى اجازه داده شد تا به ازاى پرداخت مبلغى پول به آنجا وارد شوند .\r\n\r\n6 . جنگ بر سر قدس\r\nصليبيها پس از رانده شدن از قدس بازهم دست‌بردار نبودند و حملات خود را براى باز گرداندن سلطهء مجدد بر آن شهر از سر گرفتند ، اما با شكست روبه رو گرديدند ( حملهء سوم به فرماندهى ريچارد شيردل ، سال 1191 م ) . ولى پادشاهان غربى با آنكه بيت‌المقدس را زير سيطره نداشتند ، باز هم خود را پادشاه آنجا مىخواندند .\r\nپس از حملهء صليبيها به مصر ( در 2 فوريه 1219 ) ملك الكامل آمادگى خود را براى دست كشيدن از بيت‌المقدس در ازاى رفتن فرنگيان از مصر اعلام كرد . از سوى ديگر ملك معظم استحكامات بيت‌المقدس را ويران كرد تا شهر را در حالى تسليم كند كه قدرت دفاعى نداشته باشد . ولى كامل توانست صليبيها را از مصر بيرون براند و وضعيت قدس به حال خود باقى ماند . صليبيها بار ديگر اقدام به وارد كردن فشارهاى سياسى و نظامى كردند ، تا آنكه در 18 شباط - فوريه سال 1229 پيمانى ميان طرفين به امضا رسيد . اين پيمان ميان فردريك دوم - انگليسى - و نمايندگان كامل ، فخرالدين بن شيخ‌الشيوخ و صلاح‌الدين امير اربل به امضا رسيد و پيشواى شهسواران تيوتون و دو اسقف اكستر و و نستر آن را گواهى كردند . به مقتضاى اين پيمان مملكت مسيحى بيت‌المقدس به خود شهر قدس و بيت‌لحم و باريكه‌اى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nكه لُد را مىشكافت و در يافا به دريا منتهى مىگرديد محدود شد ؛ به اضافهء ناصره و غرب الجليل شامل دژ مونتفورت و تبنين و مناطق مسلمان‌نشين پيرامون صيدا تا منطقهء معبد شامل قبة الصخره و مسجدالاقصى در دست مسلمانان باقى ماند و آنان حق داشتند كه آزادانه در آنجا رفت و آمد كنند و به عبادت بپردازند . با آزادى اسيران طرفين پيمان به انجام رسيد و مدت آن ده سال به تقويم مسيحى و ده سال و پنج ماه به تاريخ هجرى تعيين گرديد .\r\nاما هيچ معاهده‌اى همانند اين معاهده بلافاصله مورد مخالفت و مقاومت قرار نگرفت .\r\nچرا كه جهان اسلام به جنبش درآمد . در دمشق داود كه مخالف برادرانش ، كامل و معظم بود ، به خاطر خيانتى كه به اسلام شده عزاى عمومى اعلام كرد . حتى علماى خود كامل اعلام كردند كه وى نسبت به اسلام اهانت كرده است . « 1 » \r\nاما مسيحيان از اينكه نتوانسته بودند بيت‌المقدس را به زور بازپس گيرند و اينكه مسلمانان موفق به حفظ مكانهاى مقدس شده بودند اندوهناك و رنجيده خاطر بودند . به ويژه آنكه كارشناسان نظامى اعتقاد داشتند « تا هنگامى كه ناحيه ماوراى رود اردن به بيت‌المقدس ضميمه نشود نگهدارى آن براى مسيحيان غير ممكن است . چگونه بيت‌المقدس مىتواند زير فرمان صليبيها باشد و تنها از طريق يك باريكهء زمينى به ساحل متصل گردد ؟ » . « 2 » \r\nبه اين ترتيب وقتى فردريك به بيت‌المقدس آمد تا جشن پيروزى برپا كند . شهر را خالى از سكنه يافت ، چرا كه مسلمانان آن را ترك گفته بودند و جز براى اداى عبادات واجب در آنجا آمد و شدى نداشتند . مسيحيان بومى نيز از شهر بسيار فاصله گرفته و اعلام كرده بودند كه بازگشت لاتينها هيچ خيرى را براى آنان به همراه نخواهد داشت . فردريك كليساى قيامت را زيارت كرد ( يك شنبه 18 مارس سال 1229 م ) ؛ در حالى كه تنها نگهبانانش در كليسا حضور داشتند . پس از آن بيت‌المقدس ( مسجداقصى ) را زيارت كرد . « 3 » \r\n\r\n","description":"","footnote":" ( 1 ) . ابن كثير ( الكامل فى التاريخ ، 9 / 378 ) در اين باره مىنويسد : « در سال 626 ، فرنگيان بيت‌المقدس را تصرف كردند و مسلمانان اين كار را مهم و بزرگ شمردند و از اين بابت احساس توهين و درد و رنجى وصف‌ناپذير مىكردند . خداوند با منت و كرم خويش بازگشت آن را به مسلمانان ممكن گرداناد » .  ( 2 ) . تاريخ الحروب الصليبيه رنسيمان ، 3 / 332 - 333 .  ( 3 ) . در تاريخ الحروب الصليبيه ( 3 / 335 ) در توصيف اين زيارت آمده است : « در حالى كه فردريك سرگرم طواف قبة الصخره بود چشمش به نوشتهء صلاح‌الدين بر كتيبهء پيرامون گنبد افتاد كه پاكسازى بنا از وجود كافران را به ثبت رسانده بود . امپراتور با تبسم پرسيد : « مشرك چه كسى مىتواند باشد ؟ » . وقتى كه از پنجره‌هاى مشبك دريچه‌ها پرسيد ، به او گفته شد كه اين كار براى راندن گنجشكها است . فردريك از اصطلاح معمول مسلمانان عليه مسيحيان استفاده كرد و گفت : « واينك خداوند خوكها را نزد شما فرستاده است » . جالب اينكه شمارى از مسلمانان از جمله معلم فلسفهء وى كه عرب اهل سيسيل بود نيز در آنجا حضور داشتند . مسلمانان امپراتور را جالب توجه ديدند ، ولى او را زياد نپسنديدند سيماى وى دلشان را زد . به عقيدهء ايشان فردريك ، با آن چهرهء سرخ‌گون و ديدگان نزديك بين ، در بازار برده‌فروشان حتى به دويست درهم نمىارزيد . ","page_name":" 118 ","page_number":118},
  {"content":"\r\n\r\nدرگيرى ميان مسلمانان و مسيحيان پايان نيافت و قدس تا سال 1244 م / 642 ه . زير حكومت صليبيها باقى ماند . در فصل تابستان اين سال هزار جنگجوى نيرومند خوارزمى خود را به بيت‌المقدس رساندند و در يازدهم ژوئيه سال 1244 به آن حمله كردند . جنگ در كوچه و خيابان درگرفت و حاكم فرنگى شهر در هنگام حملهء از دژ همراه فرمانده ميهمان‌نوازان به قتل رسيد . اما نگهبانان دست از مقاومت برنداشتند ؛ و چون از فرنگ نيروى كمكى نرسيد از ناصر - امير كرك - نزديك‌ترين هم‌پيمان مسلمانان - تقاضاى همكارى كردند . ولى ناصر گرايشى به صليبيها نداشت و از هم‌پيمانى با آنان بر ضد خوارزميهاى مسلمان خوددارى ورزيد . ناصر شمارى از لشكريان را فرستاد تا از خوارزميها بخواهند كه در صورت تسليم شدن محافظان شهر ، به آنان امان داده شود ، اما محافظان حاضر به تسليم نشدند و ناصر نيز از پيشنهاد خويش دست برداشت و شهر را به حال خود رها كرد .\r\nدر 23 آگوست سال 1244 م حدود شش هزار تن از فرنگيان صليبى ، از مرد و زن و كودك ، شهر را ترك گفته آن را به خوارزميها سپردند . صليبيها در حال حركت به سوى يافا نگاهى به عقب انداختند و ديدند كه پرچمهاى فرنگيان روى برجهاى شهر برافراشته است . شمار زيادى با اعتقاد به اينكه براى آنها كمك رسيده با اصرار به شهر بازگشتند . اما در پاى ديوارها گرفتار كمين شدند و حدود دو هزار تن از آنان به قتل رسيدند . كسانى هم كه به حركت به سوى يافا ادامه دادند نيز در معرض حملات مسلمانان قرار گرفتند ، به طورى كه از مردانشان بيش از سيصد تن به يافا نرسيدند . به اين ترتيب بيت‌المقدس براى هميشه از چنگ فرنگيان بيرون آمد و تا هفتصد سال بعد كه « آلن بى » آنجا را مورد حمله قرار داد ، لشكرى مسيحى از دروازه‌هاى شهر نگذشت .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n7 . درسها\r\nنتايج سياسى و نظامى آزادسازى قدس به يك اندازه مهم و بزرگ بود . با اين آزادى پيروزى حطين كامل گرديد . با اينكه اين آزادسازى چيزى جز بهره‌بردارى از پيروزى جنگ حطين نبود ، تحول سرنوشت‌سازى را در مسير جنگ رقم زد و موضع مسلمانان از دفاع استراتژيك به حملهء استراتژيك تبديل گرديد .\r\nدر عمليات آزادسازى قدس شيوه‌هاى عملياتى جديدى ابداع شد كه مىتوان آن را « آزادسازى خزنده » نام نهاد . اين شيوه در آزادسازى شهرهاى داخلى و راندن فرنگيان به ساحل ، كمك براى كوچ دادن و بازگرداندن آنها به سرزمينهاى خودشان تجسم يافت . اين تلاشها با ايجاد تناقض ميان صليبيها نيروى انسانى آنان را تحليل مىبرد . صليبيها در واقع به صورت يك جامعهء نظامى در حال جنگ زندگى مىكردند و تنها عاملى كه موجب اتحاد ميان عناصر مختلف آن مىگرديد اميد به پيروزى بود . اما پس از آنكه اين پيروزى دور از دسترس قرار گرفت ، تناقضات آشكار شد و مشكلات ادارى - اقتصادى بالا گرفت و نقشه صليبى به شكست انجاميد . اين درست است كه پس از آن نيز چند حملهء صليبى انجام پذيرفت ، ولى تغيير جهت درگيرى اجازهء تكرار گذشته را نداد . بازگشتهاى بعدى را مىتوان به عنوان انحراف از جهت درگيرى تعبير كرد كه سنت تاريخ هر بار آنها را به مسير اصلى بازآورد . در واقعهء اجازهء مَلِك كامل به صليبيها براى بازگشت به قدس ديديم كه خوارزميها آمدند و آنان را از قدس بيرون راندند - آن هم نه با روش خزندهء روزگار صلاح‌الدين .\r\nدرسهاى نظامى اين جنگ فراوان است . و ما مهمترين آنها را در اينجا برمىشمريم .\r\n1 . ارادهء دستيابى به هدف : از هنگامى كه صليبيها بيت‌المقدس را اشغال كردند ، گروههاى مسلمانان درصدد برآمدند تا اهميت اين رويداد را براى افكار عمومى روشن سازند و احساساتشان را بر ضد بربرهايى كه از آن سوى دريا آمده بودند برانگيزند و تعصب صليبى را با قدرت پاسخ دهند - در حالى كه مسلمانان نسبت به كودكان ، زنان و مردان غير محارب با عطوفت و مهربانى برخورد مىكردند . چنين اراده‌اى در سطح رهبران شكل گرفت . اينكه مىبينيم نورالدين بيست سال پيش از بازپس‌گيرى بيت‌المقدس فرمان ساخت منبر را صادر مىكند ، چيزى جز تحقق ارادهء دستيابى به هدف نيست . بازگشت صلاح‌الدين از حطين به\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nسوى بيت‌المقدس نيز معنايى جز همين اراده و تصميم نداشت . صلاح‌الدين در گفت و گوى با صليبيها بارها قضيهء اشغال قدس و نيز چگونگى آن را يادآور گرديد . مسلمانان به اعمال انتقام‌جويانه اقدام نكردند زيرا براى آنان بيش از انتقام اعمال تجاوزگرانهء صليبيها ، موضوع آزادسازى قدس و بازگرداندن حاكميت اسلام به آن شهر در ميان بود .\r\n2 . اهتمام به شناسايى و جاسوسى : ديديم كه صلاح‌الدين شمارى از يارانش را در صفوف خود صليبيهاى ارتودوكس سازمان داد . خود او نيز به كارِ شناسايى مىپرداخت . او مدت پنج روز بر گرد قدس گشت زد تا جايى مناسب را براى تمركز حملهء اصلى تعيين كند .\r\n3 . قطع ارتباط ميان هدف و مداخله‌گران خارجى . صلاح‌الدين از ناوگان مصر خواست كه از هرگونه مداخلهء خارجى در صحنهء عمليات فلسطين جلوگيرى كنند . در همين حال ارتباط ميان قدس با محيط پيرامون آن را قطع كرد و مواضع اصلى را كه مىتوانستند به زيان وى وارد عمليات شوند به اشغال خود درآورد و با اين كار ارادهء جنگيدن را از محافظان قدس سلب كرد . اقدام ديگر او ايجاد مشكل در راه تأمين آب و آذوقه انبوه ساكنان شهر بود . اهميت اين عامل در اثناى گفت و گوى طرفين براى رسيدن به صلح آشكار گرديد .\r\n4 . ايجاد توازن ميان نقشهء صلح و هدف جنگ : مسلمانان راغب بودند كه تا جاى ممكن قدس را از طريق صلح تصرف كنند تا بتوانند جامعه را از نو بسازند . صلاح‌الدين كاربرد زور را طبق قوانين مشخص مجاز مىدانست نه به طور مطلق . در حالى كه هدف اعضاى پادگان مدافع قدس حفظ جان و اموال خودشان بود ، آماده بودند تا با فراهم شدن شرايط مناسب دست از جنگ بردارند و تسليم شوند ؛ و صلاح‌الدين چنين فرصتى را در اختيارشان قرار داد .\r\n5 . صرفه‌جويى در نيرو : مسلمانان توان درگيرى با قدس را داشتند و صلاح‌الدين دوستانى داشت كه مىتوانستند براى به زور گشودن شهر دروازه‌ها را به روى او باز كنند . اما بدون شك چنين كارى موجب تحليل رفتن بخشى از قدرت نظامى مسلمانان مىشد و صلاح‌الدين براى تداوم عمليات آزادسازى به چنين نيرويى نياز داشت . از اين رو ترجيح داد كه آسان‌ترين و ساده‌ترين راه‌حلها را كه در عين حال با هدف جنگ نيز سازگارى داشته باشد و ميان هدف جنگ و نقشه صلح توازن برقرار سازد ، انتخاب كند . به اين ترتيب در صحنهء عمليات و در سطح سياست استراتژيك پيروزى دوگانه‌اى نصيب وى گرديد . در اينجا اختلاف ميان\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nفرماندهان اسلامى كه ابزارهاى نظامى را مطابق مقررات ويژه‌اى براى رسيدن به هدف جايز مىشمردند ، با فرماندهان فرنگى كه براى رسيدن به هدف از هر وسيله‌اى استفاده مىكردند و تمايل داشتند كمترين ميزان تلفات انسانى را متحمل شوند ، آشكار مىگردد .\r\n6 . روند اوضاع تفاوت ميان روحيهء معنوى مسلمانان مجاهد راه خدا و صليبيهاى مدافع قدس را آشكار مىسازد . صليبيها در شرايطى بر قدس پيروز شدند كه مدافعان مسلمان در موضع ضعف بودند و نيرو و امكانات دشمن برتر بود . بازپس‌گيرى بيت‌المقدس نيز در شرايطى انجام شد كه صليبيها از برترى كامل نيروى انسانى برخوردار بودند - هر چند كه منابع صليبى به طور مبالغه‌آميزى عنوان مىكنند كه نيرو و امكانات مدافعان بسيار اندك بوده است و آنان ضعيف بوده‌اند - اهميت روحيهء معنوى براى ادامه نبرد و كندن نقب و اعلام آمادگى براى ادامه نبرد ، در آنجا خود را نشان مىدهد كه مسلمانان اعلام آمادگى كردند كه قدس را به هر قيمتى آزاد خواهند كرد . اهميت استراتژى حملهء غير مستقيم نيز در اينجا خودنمايى مىكند .\r\nاين استراتژى صليبيها را ، با وجود در اختيار داشتن نيروى جنگى فراوان ، وادار به تسليم كرد .\r\n7 . سازماندهى خوب ادارى نيروهاى مسلمان ، ادارهء خوب جنگ ، بسيج نيرو و امكانات ضرورى ( مثل تأمين قلعه كوچك ، برج ، ادوات حفارى و امكانات مهندسى ) و به كارگيرى آنها با كارآمدى عالى ؛ كه نشان برخوردارى مسلمانان از آموزش عالى مىباشد . نيز مسلمانان از انضباط كامل برخوردار بودند و اوامر فرماندهان را - چه در طول عمليات و يا هنگام ورود به شهر - با دقت اجرا كردند . گرچه از برخى فرماندهان خطاهايى سر زد ، اما صلاح‌الدين هر گونه مخالفتى را كه خبر مىيافت سركوب مىكرد .\r\nارزيابى تمام دستاوردهاى آزادسازى قدس از جنبهء نظامى بسيار دشوار است ، چرا كه جنبهء دينى ( معنوى ) اين پيروزى بر هر جنبهء ديگرى برترى دارد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nپس از « عبدالمؤمن » پسرش « يوسف » به حكومت رسيد . او از دريا به سوى اندلس گذشت و بارها با دشمن جنگيد . پس از وى فرزند بلندآوازه‌اش « يعقوب المنصور » به حكومت رسيد . او در جنگ با نصارا در اندلس به پيروزيهاى بزرگى نايل آمد . بزرگ‌ترين آن جنگ الارك بود كه اگر از نبرد زلاقه بزرگ‌تر نباشد كوچك‌تر نيست . الارك جايى است در نواحى بطليوس . آلفونس پادشاه نصارا در بدترين شرايط خود را به طليطله رساند . او سر و ريش خود را تراشيد و صليبش را واژون ساخت و با خود عهد كرد كه تا انتقام نگيرد در رختخواب نخوابد و به زنان نزديك نگردد و بر اسبى يا چارپايى سوارنشود . ( نفح الطيب - المقرى - 1 / 443 )\r\n5\r\n\r\nنبرد الارْك\r\n( 591 ه / 1194 م )\r\n1 . وضع كلى پيش از نبرد .\r\n2 . جبهه مخالف مسلمانان در اندلس .\r\n3 . نبرد الارك .\r\n4 . نبرد عقاب پس از الارك .\r\n5 . نتايج نبرد :\r\n\r\nالف . نتايج سياسى\r\n\r\nب . درسهاى نظامى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nخلاصهء رويدادها\r\nسال هجرىسال ميلادىخلاصهء رويدادها 1086479 پيروزى معتمد بن عباد و يوسف بن تاشفين بر سپاه قشتاله در زلاقه . 1096490 آلفونسوى ششم نيروهاى آراگونى را فرماندهى مىكند و « وشقه » را از چنگ مسلمانان بيرون مىآورد . 507 - 1113509 - 1115 پيزائيها جزاير پاليئار ( مينورقه ، ميورقه و يابسه ) را از چنگ مسلمانان بيرون مىآورند . 1115509 مسلمانان جزاير پاليئا را بازپس مىگيرند . 1117512 آلفونسو - آراگونها - سرقسطه را از چنگ مسلمانان بيرون مىآورد . 1129524 آلفونسو تطيله و طرسونه را از مسلمانان مىگيرد . 540 - 1145633 - 1235 موحدون حكومت مغرب اسلامى را از مرابطون مىگيرند . 1147542 آلفونسو « مريه » را از مسلمانان مىستاند . 1148543 آلفونسو طرطوشه را از مسلمانان مىستاند . 1150545 عبدالمؤمن ( موحدون ) به رسم جهاد به اندلس وارد مىشود . 1187583 صلاح‌الدين در حطين بر صليبيها پيروز مىگردد و قدس را آزاد مىكند . 1194591 موحدون و اندلسيها در الارك بر صليبيها پيروز مىگردند . 1212609 نبرد عقاب و شكست مسلمانان .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nهنوز غبار نبرد زلاقه در افق پراكنده بود كه ميان مجاهدان اختلاف افتاد . ابن تاشفين از معركه بازگشت تا به عنوان ميهمان بر معتمد فرود آيد . مشاهده رفاه و آسايش معتمد ، ابن تاشفين را به وحشت افكند و از يارانش دربارهء لذت‌جويى معتمد پرس و جو كرد كه آيا هميشه چنين است ، يا گاه از اين وضعيت دورى مىجويد ؟ گفتند : او هميشه بر همين حال است . گفت : آيا يارانى كه وى را در جنگ يارى مىدهند و در كار حكومت كمك مىكنند نيز از اين ناز و نعمت برخوردارند ؟ گفتند : نه ، گفت : رضايتشان را از وى چگونه مىبينيد ؟ گفتند : از وى راضى نيستند .\r\nابن تاشفين شگفت‌زده از زيبايى و شكوه اندلس و ساختمانها ، باغها ، غذاخوريها و ديگر مواردى كه در مغرب چيزى از آنها ديده نمىشد به سرزمين خود بازگشت . مغرب سرزمين بربرها و عربهاى خشن بود . نزديكان يوسف سرزمين اندلس را در نظر وى بزرگ و گرفتن آنجا را نيكو جلوه دادند و با چيزهايى كه از معتمد نقل كردند دل او را از خشم پر كردند . در نتيجه ديگ حسدش به جوش آمد و آهنگ مرزهاى اندلس كرد .\r\nابن تاشفين درصدد برآمد تا پيش از انجام هر اقدامى كه به آيندهء ادارهء اندلس مربوط مىشود از علماى آنجا فتوا بخواهد ؛ آنان فتوا دادند خلع معتمد و ديگر ملوك الطوائف و در صورت امتناع مبارزه با آنها جايز است .\r\nابن تاشفين به فرماندهء خود در اندلس - سيربن ابى بكر - فرمان داد كه ملوك الطوايف را به\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nمغرب انتقال دهد . هر كس آمد كه هيچ و هر كس نپذيرفت بلافاصله او را به محاصره درآورد و با او بجنگد . او بايد كار را از حاكمان مرزها آغاز كند و تا پيش از چيره شدن بر اين سرزمين متعرض ابن عباد نگردد ؛ و بر شهرهايى كه از پادشاهان اندلس مىگيرد ، اميرى را از لشكريان ابن تاشفين به حكومت بگمارد .\r\nسير بن ابى بكر ملوك الطوايف را يكى پس از ديگرى از ميان برداشت ، تا آنكه نوبت به ابن عباد رسيد . او را يك ماه در اشبيليه به محاصره درآورد و با او جنگيد و بر او پيروز شد و شهر را به زور گرفت . آنگاه وى را از كاخش بيرون كشيده و با زن و فرزند به مغرب آوردند و در اغمات سكونت دادند . ابن‌عباد در آنجا ماند تا درگذشت .\r\n\r\n1 . وضعيت كلى پيش از نبرد الارك\r\nچون سلطان يوسف بن تاشفين آهنگ بازگشت به سرزمين خويش كرد ، يكى از فرماندهان مشهور خود به نام امير سير بن ابى بكر را همراه سپاهى براى جنگ با فرنگيان در آنجا باقى گذاشت . امير ياد شده پس از اندكى آسودن وارد قلمرو أذفونش - آلفونسو - گرديد و دست به غارت زد . تاراج كرد و اسير گرفت و دژهاى استوار و پناهگاههاى سخت و دشوار را گشود .\r\nاو به پيشروى در شهرها ادامه داد و اموال و ذخاير عظيمى به چنگ آورد و هر جايى را كه گشود ساخلو گماشت و هر چه را فراچنگ آورده بود نزد سلطان فرستاد و طى نامه‌اى نوشت :\r\nبه اطلاع مىرساند در حالى كه نيروهاى ما در سخت‌ترين شرايط در مرزها براى مبارزه با دشمن و پيروزى بر او مستقرند ، پادشاهان اندلس در سرزمينهاى خود و در ميان اهل و عيال در كمال آسايش به سر مىبرند .\r\nسلطان يوسف موافقت كرد كه پادشاهان اندلس از شهرهايشان بيرون رانده و به مغرب فرستاده شوند . امير كار خويش را با از بين بردن بنى هود در مرز عليا آغاز كرد و قلمروشان را گرفت . آنگاه با بنى طاهر در شرق اندلس جنگيد و آنان شهرها را تسليم وى كردند و به مغرب پيوستند . آنگاه به جنگ بنى صمارح در مِرْيه رفت و بر آنجا چيره شد . سپس آهنگ بطليوس كرد كه متوكل ، عمر بن محمد بن افطس ، حاكم آنجا بود . او را به محاصره درآورد و منصب و\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمال او را متصرف شد . آنگاه نوبت به ابن عباد رسيد . پس او را مدت يك ماه محاصره كرد و به زور وارد شهر گرديد و او را به مغرب انتقال داد . « 1 » \r\nهنگام وفات سلطان يوسف بن تاشفين [ بنيانگذار سلسيهء مرابطون 
  ] ( 500 ه / 1106 م ) ، سرزمين اندلس در مقابل حكومت مرابطون سر تسليم فرود آورده بود . على بن يوسف پس از روى كار آمدن خود همان شيوه پدرش را در پيش گرفت ، هر چند كه در مواردى در اين باره قصور ورزيد . او مدتى دشمن را از اندلس بازپس راند تا آنكه انقلاب موحدون در مغرب - به رهبرى محمد بن تومرت ملقب به المهدى - بنيانگذار سلسلهء موحدون - به پيروزى رسيد . ابن تومرت پيوسته درصدد نابودى قدرت ( قبيلهء ) لمتونه بود تا آنكه مرد و عبدالمؤمن بن على جانشين او گرديد و مملكت لمتونيها را به تصرف خود درآورد . او سپس به اندلس رفت و بخشهاى زيادى از آن را به تصرف درآورد .\r\nبا فرا رسيدن سال 545 ه / 1150 م ، آلفونسو پادشاه طليطله و جيليقيا به همراه چهل هزار سوار به سوى قرطبه حركت كرد و آن را به محاصره درآورد . چون اين خبر به گوش عبدالمؤمن\r\n\r\n","description":"","footnote":" ( 1 ) . معتمد بن عباد از مدتها پيش دربارهء اينكه سلطان ابن تاشفين با وى نيرنگ ببازد ترسناك بود . گفته مىشود كه مردى ژنده‌پوش نزد معتمد آمد و در مقابلش ايستاد و گفت : « اى سلطان خداوند كار تو را راست گرداند ، به تحقيق از واجب‌ترين واجبها شكر نعمت است و از نشانه‌هاى شكر هديه دادن نصايح است . . . از برخى ياران اين ميهمان شما يوسف بن تاشفين خبرى به گوشم رسيده مبنى بر اينكه اينان خود و پادشاه خويش را به اين نعمت از تو سزاوارتر مىدانند و من چاره‌اى انديشيده‌ام . . . به اعتقاد من اين مردى كه حكومت خويش را نشانش داده‌اى بر همهء پادشاهان چنگ مىاندازد . او زَنَّاته را در مغرب درهم كوبيده و حكومت را از آنان گرفته است و هيچ يك از آنان را باقى نگذاشته است . هيچ نبايد در امان بود كه او نه تنها بر قلمرو تو ، بلكه بر حكومت همهء جزيرهء اندلس طمع بندد . فرزندان و خويشاوندان و ديگر اطرافيان وى دوست دارند كه سرزمين حاصلخيز شما را از آن خود كنند . . . تا جاى ممكن نبايد احتياط را از دست بدهى . . . صلاح در اين است كه تصميم بگيرى و اين ميهمانت را دستگير و در كاخ خويش در بند كنى و تا فرمان ندهد كه همهء لشكريانش به همان جايى كه آمده‌اند بازگردند آزادش نكنى ، تا آنكه از كودك گرفته تا بالاتر كسى از آنان در جزيرهء اندلس نماند . آنگاه با ديگر پادشاهان جزيره متّحد گردى و در مقابل كشتيهايى كه از وى در دريا در حركت باشند دفاع كنى . سپس وى را سخت سوگند دهى كه انديشهء بازگشت به اين جزيره را جز با توافق ميان او و شما ، در سر نپروراند » . . . يكى از حاضران مجلس معتمد گفت : « معتمد كسى نيست كه ستم روا دارد و با ميهمان نيرنگ ببازد » . مرد گفت : « خيانت آن است كه حق را از دست صاحبش بستانى ، نه آنكه چون عرصه بر مرد تنگ شود مانع را بردارى » . مرد حاضر در مجلس گفت : « ستم با وفادارى بهتر است از احتياط با ستمكارى » ؛ و كارپايان يافت . سپاه ابن تاشفين به قصر حمله كرد و معتمد و زن و فرزندش را سوار بر كشتى كرده به مغرب فرستادند ، در حالى كه مردم در دو سوى رودخانه ايستاده بودند و چون ابر مىگريستند . ","page_name":" 127 ","page_number":127},
  {"content":"\r\n\r\nرسيد لشكرى متشكل از دوازده هزار سوار را به جنگ آنان فرستاد . چون اين نيروها به آلفونسو نزديك شدند ، او از طليطله گريخت . سال بعد سپاه بيست هزار نفرى عبدالمؤمن وارد اندلس گرديد و حاكم غرناطه ( ابن همشك ) و ديگران به فرمان موحدون درآمدند .\r\nموحدون درصدد حمله به ابن مردنيش ( پادشاه شرق اندلس ) برآمدند . چون اين خبر به ابن مردنيش رسيد نزد حاكم فرنگى بارسلونا فرستاد و از او تقاضاى كمك كرد . او با ده هزار تن به يارى وى شتافت . فرمانده عبدالمؤمن ، حركت كرد تا به ابن مردنيش نزديك گرديد ، اما با دريافت خبر حركت نيروهاى فرنگى از بارسلونا ، به اشبيليه بازگشت .\r\nپس از مرگ عبدالمؤمن مردم با پسرش يوسف بيعت كردند . پس از استقرار امور ، وى در سال 566 ه / 1170 م همراه صد هزار سوار از موحدون و اعراب وارد اندلس گرديد و در اشبيليه فرود آمد ( و در همين فاصله ابوعبدالله محمد بن سعد مشهور به ابن مردنيش درگذشت ) . بازماندگان وى نزد اميرالمؤمنين يوسف بن عبدالمؤمن آمدند و حاكميت او را پذيرفتند . او نيز با ايجاد پيوند خويشاوندى با آنان به نيكى رفتار كرد و آنها را منزلتى بلند داد .\r\nبه اين ترتيب شرق اندلس نيز ضميمه حكومت موحدون گرديد .\r\nآنگاه يوسف درصدد باز پس‌گيرى سرزمينهايى كه فرنگيها بر آنها چيره شده بودند برآمد . مملكت او وسعت يافت و دسته‌هاى جنگى او تا دروازه‌هاى طليطله را مورد حمله قرار دادند . فرنگيها بر ضد او همدست شدند و او پس از بروز قحطى در سپاهش از اندلس به مراكش بازگشت . بار ديگر در سال 580 ه / 1184 م همراه سپاهى گران از دريا گذشت و غرب كشورش را هدف قرار داد . شهر شنترين را مدت يك ماه به محاصره درآورد ولى بيمار شد و مرد و جنازه‌اش را با تابوت به اشبيليه آوردند .\r\nپس از مرگ يوسف ، پسر مشهورش اميرالمؤمنين يعقوب المنصور بن يوسف بن عبدالمؤمن زمام امور را به دست گرفت . او پرچم جهاد را برافراشت و فتوحات فراوانى كرد .\r\nنخستين چيزى كه او پس از رسيدن به حكومت مدّ نظر قرار داد ، برقرارى نظم در اندلس بود .\r\nوى اوضاع آن سرزمين را سامان بخشيد و جنگجويان را در پايگاههايشان مستقر ساخت و سپس به پايتخت خود ( مراكش ) بازگشت .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاو در سال 586 ه / 1190 م باخبر شد كه فرنگيها شهر شَلَب واقع در غرب اندلس را تصرف كرده‌اند . وى خود آهنگ آنجا كرد و شهر را به محاصره درآورد و آن را گرفت .\r\nدر همين هنگام سپاهى را از موحدون و اعراب گسيل داشت و چهار شهر را كه فرنگيان چهل سال پيش از مسلمانها گرفته بودند گشود . حاكم طليطله از وى بيمناك و خواستار صلح و آشتى با وى گرديد . او نيز پس از بستن پيمان صلحى پنج ساله به مراكش بازگشت . « 1 » \r\n\r\n2 . جبههء مخالف مسلمانان در اندلس\r\nايالتهاى شمالى اندلس سياست استراتژيك ثابتى را در پيش گرفتند كه پس از آن به « سياست بازپس‌گيرى » موسوم گرديد . اين سياست بر چند اصل مبتنى بود كه مهم‌ترينشان اينهاست :\r\n1 . ايجاد اختلاف مستمر ميان مسلمانان اندلس « 2 »  و بهره‌بردارى از اختلافات براى ايجاد شكاف در جبههء داخلى مسلمانان و به جان هم انداختن آنها .\r\n2 . گرفتن دژها ، روستاها و شهرها از دست مسلمانان با آرامى و به تدريج .\r\n3 . ايجاد سرزمينهاى سوخته ، با انزواى منطقه و شهر هدف جنگ ، نابودى امكانات اقتصادى ، به آتش كشيدن مناطق ، بيچاره كردن مردم و از ميان بردن امنيت ، به طورى كه در فرصت مناسب بتوان با كم‌ترين تلاش ممكن آنجا را به تصرف درآورد .\r\n\r\n","description":"","footnote":" ( 1 ) . ابوبكر بن عبدالله بن وزير شلبى ، از فرماندهان گردانهاى اشبيليه فرماندهى نيروها را در اين حملات بر عهده داشت . او كه شاعر بود ، پس از بازگشت پيروزمند از مأموريتش قصيده‌اى سرود و در آن يعقوب المنصور را مخاطب قرار داد و وقايعى سختى را كه در دوران فرماندهى او با فرنگيان گذشته بود بازگو كرد :\r\n ولماتلا قينا جرى الطعن بيننا * فمنا ومنهم طائحون عديد\r\nوجال غرار الهند فينا وفيهم * فمنا ومنهم قائم وحصيد\r\nفلا صدر الا فيه صدر مثقف * وحول الوريد للحسام ورود\r\nصبرنا ولا كهف سوى البيض والقنا * كلانا على حر الجلاد جليد\r\nو لكن شددنا شدة فتبلدوا * و من يتبلد لايزال يحيد\r\nفولوا وللسمر الطوال بها مهم * ركوع وللبيض الرقاق سجود \r\n ( 2 ) . مسلمانان اندلس از اعراب ، بربرها ، اندلسيها و مغربيها ( مرابطون و موحدون ) تشكيل مىگرديدند . ","page_name":" 129 ","page_number":129},
  {"content":"\r\n\r\n4 . فعاليتهاى نابود كننده بر ضد مسلمانان براى رسيدن به هدفى دوگانه : نابودى نيروى انسانى و تضعيف قدرت نظامى مسلمانان و سپس تضعيف روحيه معنوى مناطق هدف در حمله‌هاى آينده .\r\nاصول يادشده و امثال آن را مىتوان با نگاهى به خصوصيات كلى وقايع جنگهاى اين دوره ديد . هر چند كه به دليل استمرار جنگهاى دشوار امكان گردآورى همهء شواهد نيست ، اما با نگاهى به نمونه‌هايى از اين درگيريها اصول يادشده قابل مشاهده است .\r\nجنگ بر سر بلنسيه ( والنسيا ) را مىتوان به عنوان نمونهء اسلوب‌هاى جنگى اين دوره انتخاب كرد . در سال 488 ه / 1095 م والنسيا زير فرمان قاضى ابواحمد بن حجاف قرار داشت كه خود را تحت حمايت يوسف بن تاشفين قرار داده بود . قادر بن ذى النون ، كه امكان اشغال طليطله را به فرنگيان داد ، والنسيا را به محاصره درآورد . قاضى ( ابن حجاف ) همراه مرابطون به قادر بن ذىالنون حمله كرد و او را كشت . پس از آن نيروهاى مرابطون عقب‌نشينى كردند . سپس يوسف بن احمد بن هود ، حاكم سرقسطه ، « رودريك » را تحريك كرد تا والنسيا را به تصرف درآورد . در نتيجه ابن حجاف مجبور شد از ابن تاشفين كمك بخواهد وى در قبول آن كندى كرد . محاصرهء والنسيا بيست ماه به درازا كشيد . سرانجام فرنگيها به زور وارد شهر شدند آنجا را به آتش كشيدند و به فساد و تباهى پرداختند « 1 »  و قاضى ابواحمد بن حجاف را نيز در آتش افكندند .\r\nابن تاشفين با آگاهى از اين موضوع ، در سال 495 ه / 1101 م با اعزام سپاهى والنسيا را از فرنگيان بازپس گرفت ؛ و بار ديگر حكومت مُلَثِّمان نقابداران ( مرابطون ) بر آنجا برقرار گرديد . به دنبال آن والنسيا پيوسته دستخوش آشوب و سرگردانى بود . گاه با ملثمان دست دوستى و هم‌پيمانى مىداد و گاه نسبت به آنان اعلام استقلال و با نصارا همكارى مىكرد و گاه\r\n\r\n","description":"","footnote":" ( 1 ) . ابن خفاجهء اندلسى در اين باره گفته است :\r\n عاثت بساحتك الظبا يا دار * ومحا محاسنك البلى والنار\r\nفاذا تردد فى جنابك ناظر * طال اعتبار فيك واستعبار\r\nارض تقاذفت الخطوب بأهلها * وتمخضت بخرابها الاقدار\r\nكتبت يد الحدثان فى عرصاتها * لا انت انت ولا الديار ديار \r\n","page_name":" 130 ","page_number":130},
  {"content":"\r\n\r\nبالعكس . چيرگى دشمنان بر نواحى گوناگون والنسيا موجب تضعيف موضع اين شهر گرديد .\r\nتا آنكه پادشاه مسيحى بارسلونا آنجا را به تصرف درآورد . امير « زيان » از حاكم افريقيه « ابوزكريا بن ابىحفص » « 1 »  درخواست كمك كرد و سلطان ناوگانى را پر از مال آذوقه به يارى آنان فرستاد ، اما مسلمانان در محاصره بودند و سرانجام حاكم بارسلونا در سال 637 / 1239 شهر را تصرف كرد . درگيرى بر سر والنسيا بيش از 140 سال ادامه يافت .\r\nكَتنده يا ( قتنده ) از مناطق مرزى بالادست تابع سرقسطه بود . دشمن در سال 514 / 1119 آنجا را تصرف كرد و حدود بيست هزار تن از داوطلبان مسلمان كشته شدند .\r\nفرنگيها به زور وارد شهر مِرْيه گرديدند ( سال 542 / 1147 ) ؛ و آن را دستخوش غارت و نابودى و انواع فجايع كردند . تنها شمار دوشيزگانى كه به اسارت رفتند 14 هزار تن بود . پس از آنكه مِرْيه به دست نصارا افتاد ، اين بار به پادشاه مسلمانان بازگشت و خداوند آنجا را به وسيلهء موحدين نجات بخشيد . اين شهر چندين سال در دست مسلمانان ماند . پس از چيره شدن اميرالمسلمين « عبدالمؤمن بن على » بر مِريه ، نخستين حاكم شهر يوسف بن مخلوف بود . اما ساكنان شهر شوريدند و او را كشتند و شخصى به نام رميمى را حاكم كردند . پس از آن نصارا شهر را به زور از وى گرفتند .\r\nپس از تصرف مريه به دست نصارا ، ابوحفص و ابوسعيد ، دو تن از فرزندان والامقام اميرالمؤمنين ، به آنجا رفتند و آنان را محاصره كردند . ابوعبدالله بن مردنيش ، پادشاه شرق اندلس ، نيز براى جنگ با آن دو لشكر كشيد و آن دو ناگزير بودند كه از داخل و خارج\r\n\r\n","description":"","footnote":" ( 1 ) . امير زيان قصيده‌اى را براى ابن ابى حفص فرستاد و ضمن در ميان گذاشتن اوضاع با وى از او كمك خواست . بخشى از آن قصيده بلند چنين است :\r\n ادرك بخيلك خيل الله اندلسا * ان السبيل الى منجاتها درسا\r\nوهب لها من عزيز النصر ما التمست * فلم يزل منك عز النصر ملتسما\r\nيا للجزيرة اضحى اهلها جرزاً * للحادث وامسى جدها تعسا\r\nفى كل شارقة المام بائقة * يعود مأتمها عند العدا عرسا\r\nتقاسم الروم لا نالت مقاسمهم * الا عقائها المحجوبة الأنسا\r\nيا للمساجد عادت للعدا بيعا * وللنداء غدا اثناءها جرسا \r\n( نفح الطيب ، ج 4 ، ص 460 - 457 ) . ","page_name":" 131 ","page_number":131},
  {"content":"\r\n\r\nبا مسيحيان و مسلمانان هر دو بجنگند . ابن مردنيش با مشاهدهء درگيرى آن دو با مسيحيان ، منطقه را ترك گفت . از آن سو مسيحيان پنداشتند كه دليل كوچيدن ابن مردنيش رسيدن كمك به مسلمانان بوده است . پس از در صلح درآمدند و موحدون وارد شهر ويران و ناتوان مريه گرديدند .\r\nنصاراى شمال مسلمانان متفرق را زير سلطه داشتند . از آنها به زور جريمه و ماليات مىگرفتند و در سرنوشت آنان دخالت مىكردند - حتى در اميرنشينهاى مستقلى كه به وسيلهء طرفدارانشان اداره مىشد نيز اين دخالت وجود داشت . - اين امر روحيهء جنگى مسلمانان را ضعيف كرد . هرگاه كه اميرنشينهاى شمالى مسلمانان را قدرتمند احساس مىكردند با آنان پيمان صلح امضا مىكردند ، ولى از اين پيمان در راستاى آماده شدن براى جنگ بعدى و افزايش نيروهايشان استفاده مىكردند ، در حالى كه مسلمانان به جنگ داخلى سرگرم و روز به روز ضعيف‌تر مىگشتند . « 1 » \r\nبه روشنى پيداست كه جنگ در دورهء اخير صورت تازه‌اى به خود گرفت و زير تأثير عامل خارجى جديد يعنى مسلمانان مغرب - مرابطون و بعد موحدون - قرار گرفت . اما مسلمانان اندلس اين عامل تازه را نپذيرفتند و در درگيريهايى ميان خود و يا بر ضد مسلمانان مغرب ، با نصارا همدست مىشدند .\r\nبرافتادن ملوك الطوايف به ويژه معتمد بن عباد ، برآيندهء نيروها آثارى منفى داشت . برخى مراكز اسلامى قدرت در اندلس از همكارى با مسلمانان مغرب بيمناك بودند و همكارى با مسيحيان شمال را ترجيح مىدادند . گرچه اين عمل در كوتاه مدت به نفع آنان تمام مىشد ، اما در درازمدت تضعيف توان نظامى مسلمانان را به همراه داشت . موضع‌گيرى عامهء مسلمانان اندلس درست بود و همكارى با مسلمانان مغرب را بر مسحيان شمال ترجيح مىدادند . اما\r\n\r\n","description":"","footnote":" ( 1 ) . اشعار ابوعبدالله محمد فازارى شاعر قرطبى وضعيت داخلى مسلمانان در اين دوره را چنين تصوير كرده است :\r\n الروم تضرب فى البلاد وتغنم * والجور يأخذ ما بابقى والمغرم\r\nوالمال يورد كله قشتالة * والجند تسقط والرعية تسلم\r\nوذووالتعيين ليس فيهم مسلم * الا معين فى الفساد مسلم\r\nأسفى على تلك البلاد واهلها * اللّه يلطف بالجميع ويرحم \r\n","page_name":" 132 ","page_number":132},
  {"content":"\r\n\r\nحكمرانان به حكم نوع پرورش خود و در نتيجهء ضعف و ناتوانى و نوع شكل‌گيرى سيستم سياسىاى كه اغلب زير سلطهء غير مسلمانان بود ، نسبت به مسيحيان شمال فرمانبردارتر بودند .\r\nاين امر موجب نابودى همگان گرديد : هم اميران و هم عامهء مسلمانان ، چه آنها كه اصالت اندلسى داشتند و چه آنهايى كه از مغرب اسلامى به يارى مسلمانان اندلس شتافته بودند .\r\n\r\n3 . نبرد الارك\r\nبه اين ترتيب در آستانهء پايان پيمان صلح پنج ساله ، گروهى از فرنگيان در قالب لشكرى انبوه به سرزمينهاى اسلامى سرازير گشتند و آن را سخت دستخوش غارت و فساد و تباهى كردند .\r\nيعقوب المنصور با شنيدن اين خبر با سپاهى بزرگ و منظم آهنگ آنان كرد و در سال 591 ه / 1194 م به سوى اندلس از دريا گذشت . با آگاهى از حركت وى فرنگيهاى همهء نقاط براى جنگ با او بسيج شدند .\r\nدست بر قضا يعقوب المنصور به شدت در اين دوره بيمار گرديد ( به طورى كه پزشكان از زندگى وى نوميد شدند ) . آلفونسو پادشاه قشتاله با استفاده از اين فرصت تأخير مسلمانان را حمل بر ضعف نمود ؛ و در قلمرو مسلمانان اندلس دست به فساد زد ؛ و سپاه مسلمانان پراكنده گشت . او با پيامهايى توأم با وعده و وعيد شهرهاى اندلس هم‌مرز با خود را خواستار گرديد . اما سلطان يعقوب المنصور بهبود يافت و فرماندهى لشكر را به عهده گرفت . طرفين در شمال قرطبه - در نزديك قلعهء رباح - در روز پنجشنبه نهم شعبان در جايى موسوم به الارْك رو در رو شدند .\r\nيعقوب المنصور نيروهايش را سازمان داد . شيخ ابن ابىحفص عموى سلطان ، ابوزكرياى حفصى را به فرماندهى نيروهايى كه بايد با آلفونسو مقابله كنند گماشت و بخش اعظم سپاه نيز زير فرماندهى خود وى قرار گرفت . درگيرى آغاز شد و آلفونسو پنداشت كه عمدهء نيرو همانى است كه در مقابل او قرار دارد و فرمانده آنها نيز خود يعقوب المنصور است . از اين رو همهء نيروى خود را بر ضد آن بخش متمركز ساخت . نبرد سختى درگرفت و شمار بسيارى از مسلمانان به شهادت رسيدند . در آستانهء پايان يافتن نبرد به سود فرنگيان و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدر حالى كه جنگ توان اينان را نيز تحليل برده بود سلطان يعقوب با عمده قواى خود وارد ميدان شد . فرنگيها سرآسيمه و آشفته پا به فرار گذاشتند و روند نبرد به تعقيب آنان تبديل گرديد . گروهى از آنها به دژ رباح پناهنده شدند و يعقوب المنصور آن را محاصره و تصرف كرد . پيش از آن دژ به مسلمانان تعلق داشت و دشمن آن را به تصرف درآورده بود و اينك بار ديگر به مسلمانان باز مىگرديد . سپس نيروهاى اسلامى عازم نواحى شمال گشتند تا به طليطله رسيده آن را به محاصره درآورند و با قلعه‌كوبها مورد حمله قرار دادند . كار ساكنان دژ سخت شد . نيروهاى اسلامى سخت با آنان جنگيدند و با آتش زدن درختان پيرامون شهر و غارت حومه ، آن را از ديگر نواحى جدا كردند . سربازان سلطان يعقوب چند دژ پيرامون شهر را گرفتند . مردان را كشتند و زنان را به اسارت بردند ، خانه‌ها را خراب و ديوارها را ويران ساختند به طورى كه براى هچ كس قدرت جنگيدن باقى نماند . در آستانهء سقوط طليطله ، مادر آلفونسو همراه زنان و دختران وى نزد يعقوب آمدند و در حضورش گريستند ؛ و از وى خواستند كه شهر را به آنها واگذارد . يعقوب بر آنان رحم آورد و با دادن اموال و جواهرات فراوان آنان را با احترام بازگرداند و با اقتدار آنان را بخشيد و به قرطبه بازگشت . او يك ماه در حال تقسيم غنائم بود . سفيران آلفونسو آمدند و درخواست صلح كردند او نيز پذيرفت .\r\nيعقوب المنصور تا سال 593 ه در اندلس ماند . در آن سال عزم سرزمينهاى فرنگيان كرد در آنجا هرطور خواست رفتار كرد و دشمن نيز قدرت رويارويى با او را نداشت . عرصه بر فرنگيان تنگ شد و از وى خواستار صلح شدند ؛ كه پذيرفت .\r\nغنايمى كه مسلمانان در جنگ الارْك به دست آوردند از شمار بيرون بود . تا آنجا كه گفته شده از زرههاى فرنگيان شصت هزار به بيت‌المال رسيد شمار چادرها 000 ، 150 ، اسب هشتاد هزار ، استر صد هزار و چهارصد هزار الاغ كه كافران براى حمل بار و بنهء خويش آورده بودند . اما مال و جواهر بىشمار بود . گفته‌اند شمار كشتگان فرنگى به 146000 تن رسيد و شمار اسيران سى هزار تن بود . چنان كه اسير به يك درهم ، شمشير به نيم درهم اسب به پنج درهم و الاغ به يك درهم فروخته مىشد . يعقوب المنصور غنايم را طبق مقررات شرعى ميان مسلمانان تقسيم كرد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\n4 . نبرد عقاب ( پس از الارْك )\r\nاز نتايج داخلى پيروزى يعقوب المنصور اين بود كه سلطه‌اش را بر اندلس افزايش داد . چون كار موحدين بالا گرفت حكومت نواحى اندلس را ميان خويشاوندان موسوم به مهتران و ولايات آنجا را ميان خودشان تقسيم كردند . يعقوب المنصور هنگام وفاتش به سال 590 ه / 1198 م دولت نيرومندى را براى جانشين خود محمدالناصر به ارث گذاشت ، اما وى از شايستگى لازم براى ادارهء حكومت در چنين دوره‌اى كه دشمنان از همه سو مسلمانان را در محاصره داشتند برخوردار نبود . بزرگ‌ترين خطاى محمدالناصر دست كم گرفتن مردان اندلس بود كه به جنگ با فرنگيان آشنايى داشتند . وى شمارى از آنان را به دار آويخت و مردم را نسبت به خود بدبين كرد .\r\nآلفونسو سرگرم تجديد سازمان نيروهاى خويش بود و هر چه توانست نيرو و امكانات بسيج كرد و در سال 609 ه / 1212 م فرماندهى نيروها را عهده‌دار گشت . الناصر از اين موضوع باخبر گرديد و آهنگ سرزمين اندلس كرد . ششصد هزار نيرو از اندلس و مغرب بر وى گرد آمد و او از تجمع اين همه نيرو مغرور شد . او نيروهايش را به آوردگاهى موسوم به عقاب هدايت كرد .\r\nدر نبرد سرنوشت‌سازى كه در اين مكان روى داد آلفونسو به پيروزى كامل رسيد و نيروهاى اسلامى تقريباً در آستانهء نابودى كامل قرار گرفتند . به طورى كه گفته شده از آن ششصد هزار جنگجو شمار بسيار اندكى حدود هزار نفر بيشتر باقى نماند . اين نبرد براى تاريخ اندلس و مغرب به يك اندازه سرنوشت‌ساز بود . جنگجويان مغرب نابود شدند و حكومت موحدون رو به ضعف نهاد و زمينه براى زوال حكومت آنان و برپايى دولت بنىمرين آماده گرديد .\r\nدر اندلس ، دشمن جرأت يافت و براى دستيابى بر مناطقى هر چه بيشتر از مسلمانان نبردها را تكامل و توسعه بخشيد . مهتران در مناطق تحت فرمان خود اعلام استقلال كردند و چون حكومتهايشان تضعيف گشت ، بر ضد يكديگر و تسليم دژهاى مسلمانان به مسيحيان متوسل گشتند . پس از آنكه مهترانِ ( موحّدى ) از ايفاى نقش خود در دفاع از مسلمانان اندلس ناتوان ماندند ، مردانى از اندلس و نسل اعراب بازمانده از دوران اموى ضد آنها قيام كرده براى بيرون راندنشان همداستان شدند و طى شورشى يكپارچه همه را از اندلس بيرون راندند .\r\nرهبرى اين عمليات را محمد بن يوسف بن هود جذامى ، ابن مردنيش ، انقلاب كننده در\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاندلس ، و شمارى ديگر از انقلابيون بر عهده داشتند . سپس به مقابلهء فرنگيان نيرومندى كه بيش از دو سوم اندلس را در اختيار داشتند شتافتند . نبرد عقاب نقطهء سرنوشت‌ساز در بسيارى از اين تحولات بود . « 1 » \r\n\r\n5 . نتايج نبرد\r\n\r\nالف . نتايج سياسى\r\nنبرد الارك آشكاركننده مجموعهء حقايق ثابتى است كه شايد نخستين آنها به هم خوردن آشكار توازن قوا بود كه از ضعف مواضع سياسى ناشى مىگرديد . مسيحيان شمال با عقد پيمانهاى سياسى پيوسته بر نيروى نظامى خود مىافزودند . پيمانهاى سياسى نسبت به روابط فرنگيان تعيين‌كننده بود ، چرا كه به تنظيم تلاشهاى نظامى محدود مىگرديد و در حالى كه نزد فرماندهان اسلامى پيمان نظامى چارچوب روشنى نداشت و موجب تضعيف قدرت داخلى مسلمانان اندلس و افتادن وظيفهء جهاد به عهدهء مسلمانان مغرب گرديد . نتيجه آن شد كه مغربيها ناگهان به مسلمانان اندلس يورش بردند و بساط قدرتشان را برچيدند . حاصل كار ايجاد نوعى تنفر و به دنبال آن درگيريهاى سخت بود كه در بسيارى از موارد قدرت مسلمانان را حتى بيش از جنگهاى خارجى فرسوده ساخت .\r\nاين رويداد خطاى بزرگ مسلمانان را آشكار ساخت . آنان به اين نكته بىتوجه بودند كه يكپارچگى اندلس به خودى خود هدف نيست ، بلكه اين يكپارچگى بايد در راستاى افزايش قدرت دفاعى و تقويت امكانات نظامى باشد . نبرد زلاقه در چارچوب يك همكارى نظامى انجام شد و حاصل آن پيروزى قطعى بود . پس از آن جريان نبرد الارك پيش آمد ، در حالى كه موحدون بر اندلس سلطهء چندانى نداشتند . اما چونكه جنگ در چارچوب تنظيم تلاشهاى نظامى صورت پذيرفت ، پيروزى را نيز همراه داشت . اما پس از آنكه قدرت مرابطون\r\n\r\n","description":"","footnote":" ( 1 ) . بهترين تعابير را دربارهء شكست مسلمانان در نبرد عقاب ابىاسحاق ابراهيم بن دباغ اشبيلى دارد :\r\n وقائلة أراك تطيل فكراً * كانك قد وقفت لدى الحساب\r\nفقلت لها افكر فى عقاب * غدا سببا لمعركة العقاب\r\nفما فى ارض اندلس مقام * وقد دخل البلا من كل باب \r\n","page_name":" 136 ","page_number":136},
  {"content":"\r\n\r\nبسط يافت و با از ميان بردن رژيمهاى كوچك اندلس ، آنجا را يكپارچه ساختند ، به بهاى از ميان رفتن قدرتهاى محلى كار جهاد رو به سستى نهاد ، كه متأسفانه به پيروزى فرنگيان انجاميد . همين موضوع در نبرد الارك نيز روى داد . چرا كه موحدون پيروزى را وسيله تقويت موقعيت خود قرار دادند و مهتران را بر حكومت نواحى مختلف گماشتند كه همين امر موجب تضعيف خودشان گرديد . توان موحدون براى بسيج نيروى نظامى افزايش يافته بود و در نبرد عقاب ششصد هزار تن يا بيشتر را بسيج كردند ، اما اين نيروى عظيم از درون پاره پاره بود ( يكدل نبودند ) و همين امر موجب شد كه اين نيروى بزرگ در موازنهء قوا جايى نداشته باشد .\r\nاز اين پس اهميت وجود رابطهء منطقى ميان اهداف سياسى و نظامى آشكار گرديد . پيش از آن رهبران مسلمان به ميدان نبرد با ديد درگيرى دو نيروى مسلح نگاه مىكردند و عامل سياسى را از نظر دور مىداشتند ، در حالى كه تعامل فرنگيها تنها در چارچوب اهداف سياسى بود . مقايسهء حوادث پس از نبرد الارك موضوع را روشن‌تر مىسازد . اميران مسلمان غافل از مقتضيات نبرد درازمدت به تنظيم سازمانهاى داخلى خودشان سرگرم شدند و به ايجاد جبههء متحد داخلى اهميتى ندادند .\r\nآنان براى نابودى و ويرانى پايگاه دشمن يعنى طليطله هيچ اقدامى نكردند در حالى كه فرنگيان به فرماندهى آلفونسو همهء تلاش خود را بر گرفتن انتقام و تقويت نيروى رزمى خويش متمركز ساختند . او فقط هجده سال بعد چندين برابر زيانهايى را كه مسلمانان در نبرد الارك به آنان وارد آورده بودند ، بر آنها تحميل كرد . شمار تلفات نيروهاى فرنگى در نبرد الارك به 146 هزار كشته رسيد در حالى كه مسلمانان در نبرد عقاب پانصد هزار نظامى كشته دادند . آلفونسو از اين فرصت بهره‌بردارى كرد و نواحى بسيارى را از مسلمانان گرفت و پيروزيهاى او به دنبال هم يكديگر را تقويت مىكردند .\r\nبه روشنى ديده مىشود كه در اين فاصله چندين نبرد سرنوشت‌ساز در مرزهاى 13 جنوبى اندلس رخ داد . نبرد زلاقه و نبرد الارك در يك خط عرضى واحد ( در كنار رودخانهء آنه ) و نبرد عقاب در بخش جنوب اين رودخانه روى داد ؛ و اين موضوع نشانگر آن است\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nكه فرنگيها پيوسته مصمم بودند كه ميدان نبرد را به درون سرزمينهاى اسلامى انتقال دهند و دايرهء آن را به زيان آنان گسترش دهند و هزينه‌هاى جنگ و زيانهايش را بر مسلمانان تحميل كنند .\r\nنيز در اينجا بار ديگر مىتوان خطاى سياسى استراتژيكى حاكم بر پيمانهاى موجود ميان اميران مسلمان و تأثير آن بر درگيرى مسلحانه را مورد اشاره قرار داد . برداشت نادرست از مفهوم هم‌پيمانى سياسى به ضعف همكارى نظامى ميان مسلمانان اندلس و مغرب منجر گرديد . تنها پشتيبان حقيقى مجاهدان اندلس مغربيها بودند و اين به نوبهء خود مايهء ضعف نيروى نظامى اندلس بود ، در حالى كه مسيحيان شمال مىتوانستند از طريق مرزهاى فتح شده از پشتيبانى نظامى بى حد سرتاسر اروپا برخوردار باشند .\r\nاگر اين عامل را با ضعف و پراكندگى نيروى دريايى اسلامى كنار هم بگذاريم روشن مىشود كه مسلمانان اندلس در عزلت كامل به سر مىبردند و از پشتيبانى بيرون مرزها محروم بودند . در حالى كه مسيحيان با تسلط كامل بر محورهاى خشكى و دريايى مناطق پيرامونى و هم‌مرز جهان اسلام ، از پشتيبانى فراوانى برخوردار بودند .\r\n\r\nب . درسهاى نظامى\r\nنبرد الارك در اندلس هشت سال پس از نبرد حطين در فلسطين روى داد . نتايج اين دو نبرد از نگاه نظامى مشابه بود . هر دو به انهدام كامل نيروى دشمن انجاميد ، ولى نتايج سياسى آنها به طور كامل متفاوت بود . صلاح‌الدين ايوبى موفق شد از پيروزى در صحنه عمليات نظامى براى رسيدن به هدفهاى سياسى كه همان آزادسازى سرزمينهاى اسلامى از دشمن بود استفاده كند . در حالى كه نتايج نبرد الارك تنها به پيروزى نظامى محدود بود . نتايجى كه به آسانى قابل از ميان رفتن است . چنان كه ديديم آلفونسو ظرف مدت 18 سال دستاورد همهء درگيريهاى مسلحانه را خنثى ساخت .\r\nبه اين ترتيب مىتوان نبرد حطين را در سطح عملياتى ، دفاعى و در سطح سياسى ، استراتژيكى تهاجمى شمرد . در حالى كه نبرد الارك در سطح عملياتى هجومى و در سطح سياسى استراتژيكى دفاعى به شمار مىآيد . تاريخ بار ديگر اين نكته را مورد تأكيد قرار داد كه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاهميت نبرد در نتايجى است كه از افق عمليات فراتر برود و به تأثير سياسى برسد ، نه آن نتايجى كه تنها در افق نبرد و صحنهء عمليات محقق گردد .\r\nاما از بعد نظامى ، نبرد الارك از امتيازهاى چندى برخودار بود كه مهم‌ترينشان اينهاست :\r\n1 . اهميت حفظ احتياط استراتژيك - آلفونسو با بخشى از نيروى مسلمانان روبه‌رو گرديد و يعقوب المنصور با رعايت احتياط استراتژيك نيروهاى استراتژيك خود را در زمان مناسب وارد ميدان كرد . نتيجه آن نيز پيروزى قطعى مسلمانان بود . نقشه اين عمليات شبيه نقشه‌اى است كه يوسف بن تاشفين در نبرد زلاقه پياده كرد . او نيز نيروهايش را در لحظهء مناسب وارد ميدان كرد و نتيجه‌اش هم پيروزى قطعى بود . اين نيز به نوبهء خود نشان‌دهندهء اهميت همكارى منظم در صحنهء عمليات براى دستيابى به هدف است .\r\n2 . نبرد الارك اهميت عمليات غافلگيرانه و پيشدستانه را نشان داد . يعقوب المنصور نقشهء عملياتى مورد نظر خود را بر آلفونسو تحميل كرد و او را در وضعيت مورد نظر خودش قرار داد . سپس با رعايت احتياط استراتژيك او را غافلگير ساخت ، به طورى كه سپاه فرنگ به وحشت افتاد و پا به فرار گذاشت . آلفونسو با وضعيتى بسيار بد ميدان نبرد را ترك گفت و يكسره به طليطله رفت . در آنجا نيز هيچ يك از يارانش را نيافت .\r\n3 . تأثير عامل معنوى در نبرد الارك به خوبى نمايان است . با آنكه توازن قوا به نفع آلفونسو بود ، يعقوب المنصور بر او پيروز شد . در نبرد عقاب قضيه به طور كامل برعكس بود . با آنكه مسلمانان از نظر نيرو و امكانات در موضع برتر بودند ، به سختى شكست خوردند .\r\n4 . نبرد الارْك نقش سرنوشت‌ساز فرمانده و مديريت او براى حصول پيروزى را به خوبى آشكار ساخت . يعقوب المنصور در حالى وارد اين نبرد گرديد كه اطمينان كامل داشت آن را به نفع خودش تمام خواهد كرد . او امكانات مورد نياز را فراهم آورد و شاهد پيروزى را نيز در آغوش گرفت . آلفونسو نيز در حالى وارد نبرد عقاب شد كه مدت 18 سال سرگرم تهيه مقدماتش بود . او كه مصمم به حصول پيروزى بود « سر و ريش خود را تراشيد ، صليب خويش را واژگون ساخت و با خود عهد كرد كه تا انتقام نگيرد بر بستر نخوابد ، با زنان نزديكى نكند و بر اسب يا هيچ چارپاى ديگرى سوار نشود » . اولين نيروى پيروزىبخش او همين تصميم بود . او توانست اين اراده را به همهء جنگجويان فرنگى منتقل سازد ، به طورى كه از\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبرترى نيروى مسلمانان نترسيدند و سرسختانه نبرد كردند تا به پيروزى رسيدند و انتقام شكست نبرد الارك را گرفتند .\r\nسخن آخر اينكه پيروزى يا شكست به ويژه در يك نبرد درازمدت تنها در صحنهء عمليات رقم نمىخورد . آنچه اهميت يا عدم اهميت يك نبرد را تعيين مىكند نتايج سياسى حاصل از آن است . از اين رو با آنكه مسلمانان در جنگ الارك به پيروزى عظيمى نايل آمدند ، چون از نتايج آن براى اهداف بلند مدت استفاده نكردند ، از نظر سياسى شكست خوردند ؛ و به طور خاص ، موضع داخلى اندلس تضعيف گرديد . در حالى كه مىدانيم وضعيت داخلى با توجه به روند حوادث در رقم خوردن پيروزى يا شكست مؤثر است .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nطوفان مغولى همهء سرزمينهاى خاور نزديك را درنورديد و پس از آن مصر را در معرض تهديد قرار داد . در اين هنگام مظفر قطز فرماندهى سپاه را عهده‌دار گشت و ركن‌الدين بيبرس را به فرماندهى پيش قراولان گماشت و براى جنگ با مغولان رهسپار فلسطين گرديد . وى آنان را در سال 1259 در عين جالوت درهم شكست چنان‌كه جلوى پيشرويهايشان گرفته شد و نيرويشان رو به كاستى نهاد .\r\n( تاريخ الشعوب الاسلاميه ، بروكلمان ، ص 365 )\r\nنظر به پهناورى صحنهء عمليات و تحرك بخشهاى بسيار گسترده و غافلگيريهاى هوشمندانه مغولان آسيايى ، نبردهاى آنان اگر از همهء آنچه تاريخ به ياد دارد ، برتر نباشد ، با آنها رقابت مىكند .\r\n( ليدن هارت ، مقدمه‌اى بر تاريخ نظامى ، اريك موريس ، تعريب اكرم ديرى و سرهنگ هيثم الايوبى ، ص 381 )\r\n6\r\n\r\nنبرد عين جالوت\r\n( 3 سپتامبر 1260 م / 659 ه )\r\n1 . وضعيت كلى\r\nالف . وضعيت در جبههء غرب ( صليبى )\r\nب . وضعيت در جبههء شرق ( مغولى )\r\nج . صليبيها مغولان را تحريك مىكنند .\r\n2 . وضعيت خاص در جبههء مسلمانان\r\n3 . عين جالوت .\r\n4 . نتايج نبرد ( عين جالوت )\r\nالف . نتايج سياسى\r\nب . درسهاى نظامى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nخلاصهء رويدادها\r\nسال هجرىسال ميلادىخلاصهء رويدادها 1187583 نبرد جاودانهء حطين و فتح بيت‌المقدس 585 - 1189588 - 1192 حملهء سوم صليبى ( ريچارد شيردل ، فيليپ آگوست ، از انگلستان و فرانسه ) . 596 - 1199601 - 1204 حمله‌هاى انحرافى صليبى ( ويران‌سازى قسطنطنيه ) حمله‌هاى كودكان . 1203600 تأسيس امپراتورى مغول به دست تموچين ( چنگيزخان ) ( 1167 - 1227 ) . 1218615 حملهء فرنگيها به دمياط ( به فرماندهى پادشاه يوحنا ) و همكارى الكامل والمعظم - لشكرهاى مصر و شام - براى دفع فرنگيان . 1222619 مغولان به فرماندهى سابوتاى و گيب ، ارتش روسيه به فرماندهى اميران كِيِفْ ، گاليش ، شرينخوف و سمولنسك را درهم مىكوبند . 1227624 مرگ چنگيزخان ، در حالى كه قملروش از كره تا ايران و از اقيانوس هند تا دشتهاى منجمد سيبرى امتداد داشت . 1129627 صليبيها بار ديگر بر بيت‌المقدس حاكم مىشوند ( توافق الكامل و فردريك آلمانى ) . 1232630 فرمانده مغولى ( چورماغان ) خوارزمشاهيان ( مسلمان ) را در ايران درهم مىكوبد . 1240638 ارتش مغولى به فرماندهى باتو به اوكراين حمله مىبرد ، شرينگوف و بريسلاو را غارت مىكند و كِيِفْ را به تصرف درمىآورد ( 6 كانون اول - دسامبر - 1240 م ) . 1242640 فرمانده مغولى ( باجو ) فرمانده سلجوقى ( كيخسرو ) را نزديك ارزنجان ( نزديك صدع ) شكست مىدهد . 643 - 1245645 - 1247 ارسال هيئت فرنگيها نزد مغولان براى تحريكشان بر ضد مسلمانان . 1249647 حملهء فرنگيها به دمياط ( لويى نهم ) . 1250648 شجرة الدر در مصر ( سپس المعز عزالدين ايبك ) فرنگيان را از مصر بيرون مىرانند . 1253651 خليفهء بغداد ميان فرماندهان اسلامى واسطهء صلح مىگردد تا با خطر مغولان مقابله كنند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسال هجرىسال ميلادىخلاصهء رويدادها 1254652 همپيمانى دو امارت ارمنستان و انطاكيه با مغولها بر ضد مسلمانان . 1257656 المنصور نورالدين على بن ايبك حاكم مصر مىگردد . 1258657 مغولان به فرماندهى هولاكو بغداد را ويران مىكنند . 1259658 المظفر سيف‌الدين قطز حاكم مصر مىگردد - وفات خان بزرگ منكو در اثناى فرماندهى حمله به چين به همراه برادرش قوبيلاى . هولاكو شام ( حلب - حمص - دمشق ) را به تصرف درمىآورد . 1260659 المظفر قطز و الظاهر ركن‌الدين بايبرس بند قدارى فرمانده مغولى ( كيدبوقا ) را در عين جالوت شكست مىدهند ( روز 3 سپتامبر 1260 ) . 1261660 تهاجم مغولان به حلب و نابودسازى آن به انتقام قتل كيدبوقا . 1265664 درگذشت هولاكو و همسرش ( طقز خاتون ) . 1266665 الظاهر بايبرس رهبرى جهاد را پى مىگيرد .\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\nهنوز كار بيرون راندن فرنگيهاى صليبى از قدس پس از نبرد حطين پايان نيافته بود كه سران فرنگى مقيم صور پارساترين دوست خود يعنى جوسياس رئيس اسقفهاى صور را اعزام كردند تا به پاپ و پادشاهان غرب گوشزد كند كه به كمك آنان نياز شديدى وجود دارد . در حدود همين دوره بازماندگان دلاوران طوايف دينى مثل پاسبانان معبد و ميهمان‌نوازان به برادران خود در غرب جزئيات داستان شگفت‌انگيز پيروزى مسلمانان را گزارش دادند . رئيس اسقفهاى صور در اواخر تابستان سال 1187 م از صور به كشتى نشست و به دربار ويليام دوم پادشاه سيسيل رسيد ، و پادشاه از شنيدن خبر فاجعه‌اى كه براى فرنگيان پيش آمده اندوهگين شد . ويليام پس از آگاهى بر جزئيات واقعه جامهء كتانى پوشيد و مدت چهار روز در جايى عزلت گزيد . سپس به پادشاهان دوست خود نامه نوشت و آنان را ترغيب كرد تا در جنگ صليبى شركت جويند . خود او نيز آماده شد تا با شتاب هر چه ممكن به شرق حمله كند . آنگاه جوسياس ، رئيس اسقفان صور ، به همراه هيئتى از سيسيل راهش را به سوى رُم ادامه داد .\r\nپاپ كهنسال ، اوربان سوم ، اين ضربه را تاب نياورد و در 20 اكتبر 1187 م از شدت اندوه درگذشت . جانشين او گريگورى هشتم بلافاصله با نوشتن نامه به مؤمنان غرب داستان از دست رفتن سرزمين مقدس و صليب الصلبوت را به آگاهى آنان رساند . او اصرار داشت به خوانندگان نامه يادآور شود كه حوادث چهل سال پيش تا كنون هشدارى در اين باره است ؛ و شرايط كنونى نيازمند تلاشى بيشتر است : « همگان بايد در صدد جبران گناهان خويش برآيند و با گرفتن صليب براى خويش در آسمان گنجى ذخيره كنند » . او به همهء صليبيها وعده داد كه بيشتر گناهانشان بخشوده مىشود . پس سزاوار است كه در دنيا تجارت خود را حمايت از\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nجايگاه مقدس قرار دهند و از زندگى جاودانه در آسمان بهره‌مند گردند . او نامه‌نگارى را با فرستادن سفيرانى براى برقرارى صلحى هفت ساله در ميان همهء پادشاهان مسيحى جهان به پايان برد . امكان صلح ميان پادشاهان فرانسه و انگلستان فراهم آمد و شمار فراوانى از بزرگان دو كشور سوگند ياد كردند كه پادشاهان فرانسه و انگليس را همراهى كنند . دو پادشاه در پايان كانون دوم - ژوئيه - سال 1188 م ماليات معروف به ده يك صلاح‌الدين ، شامل ده درصد ماليات درآمد و اموال منقول ، را به تأمين هزينهء جنگ اختصاص دادند .\r\n\r\n1 . وضعيت كلى\r\n\r\nالف . وضعيت در جبههء غرب ( صليبى )\r\nحملهء سوم صليبى ( 585 - 588 ه / 1189 - 1192 م ) از سه ارتش عمده تشكيل مىگرديد : سپاه آلمان ، سپاه انگلستان و سپاه فرانسه . سپاه آلمان راه خشكى را در پيش گرفت . اما مرگ امپراتور فردريك بارباروسا در سال 1190 م هنگام عبور از رودخانهء كاليكاونوس در دشت سلوكيه ، موجب از هم پاشيدگى سپاه آلمان شد . به طورى كه بيش از چند دستهء كوچك از آن باقى نماند . اما سپاه انگليس به فرماندهى ريچارد شيردل و سپاه فرانسه به فرماندهى فيليپ آگوست موفق به تغيير اوضاع به نفع فرنگيان نشدند ؛ هر چند كه بر ضد مسلمانان دست به كشتار جمعى زدند ( سال 1191 م در عكا ) و در جنگ با نيروهاى اسلامى تحت فرمان صلاح‌الدين پيروزيهاى ناچيزى نيز به دست آوردند ( مثل جنگ ارسوف در 1191 م ) .\r\nپس از آن نوبت جنگ چهارم رسيد كه عمدتاً از دو سپاه آلمان و سيسيل تشكيل مىگرديد ( 596 - 601 / 1199 - 1204 ) . اما دامنهء اين جنگ هرگز به مشرق كشيده نشد و در قسطنطنيه متوقف ماند ؛ و آن شهر را نابود ساخت ( سال 1204 م ) و موجب افزايش درگيرى ميان كليساى لاتين و كليساى ارتودوكس ( شرقى ) گرديد . پس از آن جنگ خردسالان « 1 »  اتفاق افتاد كه نشان بارز شكست انديشهء جنگ صليبى بود .\r\n\r\n","description":"","footnote":" ( 1 ) . در سال 1212 هزاران تن از خردسالان به رهبرى پسرى خيال‌پرست از روستازداگان فرانسوى به مقصد فلسطين‌در مارسى به كشتى نشستند ، به اين اميد كه خيانت بزرگ‌ترها را به هدف جنگهاى صليبى جبران كنند . ولى ناخدايان بىوجدان آنان را به بردگى فروختند . دستهء ديگرى از اطفال آلمانى از راه خشكى به طرف شرق به راه افتادند ، ولى از گرسنگى و بيمارى نابود شدند . ","page_name":" 146 ","page_number":146},
  {"content":"\r\n\r\nدر سال 1218 م ژان برين پادشاه قدس ( كه هنوز به چنگ فرنگيان باز نگشته بود ) مصر را مورد حمله قرار داد . ملك كامل مجاهدان مصر را بر ضد فرنگيان رهبرى كرد و در سال 1219 م سپاه شام به فرماندهى پادشاه آنجا ( ملك معظم برادر ملك كامل ) سر رسيد . در سال 1221 م سپاه آلمان براى كمك فرنگيها به مصر آمد و به دنبال آن سپاه شام بار ديگر همراه سپاه حلب ( به فرماندهى الملك الاشرف برادر سوم كامل و معظم ) به مصر شتافت . در پايان فرنگيها از مصر بيرون رانده شدند و مسلمانان در 8 ايلول ( سپتامبر ) 1221 م وارد دمياط گرديدند .\r\nدر سال 1228 م امپراتور آلمان فردريك دوم به عكا رسيد و با استفاده از منازعهء موجود ميان ايوبيان با الكامل ، پيمان صلحى بست كه به موجب آن قدس به صليبيها واگذار مىگرديد و مسلمانان نيز از آزادى عبادت در مكانهاى مقدس خود برخوردار بودند . اما اين پيمان با مخالفت شديد دمشق و عامهء مسلمانان روبه‌رو گرديد .\r\nدر سال 1239 م صليبيها همراه شمارى از كنتها و بارونهاى فرانسوى به فلسطين آمدند و قصد حمله به دمشق داشتند ( به اين اعتبار كه دمشق دشمن آنهاست ) در حالى كه بيشترشان براى حملهء به مصر تمايل نشان دادند . اما اين حمله ( معروف به حملهء تيبالد ) در غزّه به سختى شكست خورد و همهء آن چيزى كه از مسلمانان به دست آوردند تنها دژهاى هونين ، صفد و عسقلان بود .\r\nدر سال 1244 م دلاوران خوارزمى به قدس حمله كردند و پس از كشتار فراوان فرنگيان آنان را براى هميشه از شهر بيرون راندند . در همين سال نيروهاى مصر در غزه به سختى با فرنگيها درگير شدند كه در پايان نيروهاى فرنگى نزديك روستاى حربيه ( در چند ميلى شمال شرق غزه ) نابود گشتند . صالح ايوب بار ديگر ايوبيان را متحد ساخت و هر چه فرنگيان پس از نبرد حطين به دست آورده بودند به وسيلهء مسلمانان بازپس گرفته شد .\r\nدر سال 1249 م نيروهاى فرانسوى به فرماندهى لويى نهم - كه انجام حمله‌اى صليبى را نذر كرده بود - به دمياط حمله كردند . دفاع از مصر را سلطان‌ايوب به عهده گرفت و در سال 1250 م نبرد منصوره اتفاق افتاد و فرنگيها موفق شدند به دمياط باز گشته آن را به محاصره درآورند . اما سلطان ( صالح ايوب ) مرد و همسرش تا رسيدن توران‌شاه ، پسر صالح ايوب ، موضوع مرگ او را پنهان داشت . توران‌شاه ادارهء جنگ را به دست گرفت و پيروزيهاى سرنوشت‌سازى كسب كرد . اگر فرنگيها از اين تنگنا رهايى نمىيافتند احتمال نابودى سپاه آنان وجود داشت . آنها با بستن پيمان صلحى عقب نشستند . توران‌شاه به دست بايبرس و به\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nتحريك شجرة الدر به قتل رسيد . فرانسويها پس از پرداخت غرامتى سنگين از مصر بيرون رفتند و مصر زير فرمان حكومت مماليك بحرى درآمد . « 1 » \r\nلويى پس از آزادى به عكا انتقال يافت ؛ و پيروانش را براى مشورت دربارهء نقشه‌هاى آينده فراخواند . اين در حالى بود كه مادرش طى نامه‌اى از وى خواست كه به فرانسه بازگردد .\r\nبا آنكه برادران او و ديگر اشراف نيز وى را سفارش به بازگشت مىكردند ، او در 3 ژوئيه سال 1250 اعلام كرد كه تا آزادى آخرين سربازش در مصر ، در فلسطين خواهد ماند . او به بارونهايى كه تمايل به بازگشت داشتند اجازه داد و ضمن اعلام تصميم خود به وسيله نامه‌اى به بارونهاى فرانسه خواستار كمك آنان براى حمله گرديد . 1400 مرد و همچنين ملكه همراه پادشاه باقى ماندند ؛ « 2 »  و ديگر نيروهاى مهاجم در نيمهء تموز ( ژوئيه ) خاك فلسطين را ترك گفتند .\r\n\r\n","description":"","footnote":" ( 1 ) . ايوبيها ناگزير خواستار خدمت مماليك ( بندگان ) گشتند - همان‌طور كه پيش از آن عباسيها ناگزير به انجام چنين كارى گشته بودند . آنان بارها اتفاق افتاد كه گروههاى ترك را كه در مقابل حملهء مغولان گريخته بودند به خدمت مىگرفتند ؛ و از ميان همين گروهها طبقه‌اى از حكّام پديد آمد . آيبك - از سپاه الملك الصالح‌ايوب ( مستقر در جزيرهء روضه در نيل ) - نخستين پادشاه اين سلسله بود ؛ كه به همين دليل او و جانشينانش به مماليك بحرى موسوم گشتند . پس از آيبك پسرش على و سپس مظفر قُطز كه سرپرستى او را عهده‌دار بود جانشين گرديدند . اندكى بعد الظاهر ركن‌الدين بايبرس بند قدارى به قدرت رسيد . وى هشت سال پيش از مرگش براى پسر بزرگ خود ، محمد ، مشهور به بركت خان بيعت گرفت . وى پس از مرگ بايبرس در سال 1277 م بدون هيچ مخالفتى بر تخت نشست و الملك السعيد نام گرفت . اما او ظرف دو سال دو بار خلع گرديد . پس از آن يكى از فرماندهانى كه در روزگار بايبرس سربرآوردند به نام قلاوون ، سرپرستى سلامش پسر بايبرس هفت ساله را به عهده گرفت . در همين فاصله قلاوون زمام امور حكومت را خود به دست گرفت و در راه دفاع از مسلمانان كفايتى عالى از خود بروز داد . قلاوون در سال 1290 م مرد و چنين مقدر بود كه حكومت را به پسرش واگذارد ؛ و فرزندانش تا چهار نسل بعد يعنى 1382 م آن را حفظ كردند . پس از آن الملك الظاهر سيف‌الدين برقوق به سلطنت رسيد . وى يكى از افراد يگانهاى نظامى بود كه قلاوون از مغولان و چركسها تشكيل داد ؛ و چون مقر اينان در برجهاى پيرامون دژ قاهره قرار داشت به مماليك برجى موسوم گشتند .  ( 2 ) . ملكه مارگارت همسرش را تا دمياط همراهى كرد . چون لويى آهنگ منصوره كرد وى را كه در حالت وضع حمل بود در دمياط به جا گذاشت . اندكى بعد او به كمك جنگجويى هشتاد ساله وضع حمل كرد . چون اين وضع سه روز پس از وصول خبر تسليم صليبيها به مسلمانان اتفاق افتاد ، مادر نام كودكش را ژان غمگين - - گذاشت . درست در همين روز ملكه باخبر شد كه پيزائيها و جنوائيها به دليل فقدان آذوقه لازم در دمياط ، خود را براى ترك شهر آماده مىكنند . او دريافت كه حفظ شهر جز با كمك ايتالياييها ممكن نيست . از اين رو سران آنها را به اطاق خواب خويش دعوت كرد و از آنان خواست كه در دمياط بمانند ، چرا كه اگر آنها از دمياط بروند ، او چيزى كه بتواند بدان وسيله شوهرش را از دست مسلمانان آزاد كند ندارد . ملكه پيشنهاد كرد كه همهء آذوقهء موجود در شهر خريدارى شود و اشراف كار توزيع آن را بر عهده گيرند ؛ در اين هنگام بود كه ايتالياييها ماندن در دمياط را پذيرفتند . كار خريد خوار و بار براى ملكه 360000 ليره هزينه برداشت . هنوز ملكه سلامت خود را باز نيافته بود و توان سفر نداشت ، ولى مردانش اصرار ورزيدند از راه دريا به عكا كوچ كند . ","page_name":" 148 ","page_number":148},
  {"content":"\r\n\r\nكوچيدن پيروان لويى فرصتى مناسب فراهم ساخت تا پادشاه براى شنيدن نصايحى كه به وى مىشد آماده‌تر گردد . تجربهء حمله به مصر نيز او را متعادل ساخت و از خودسريهايش كاست .\r\nعلاوه بر آن نياز به اسلحه به او فهماند كه محتاج روابط ديپلماتيك با مسلمانان است . شمارى از دوستان وى متوجه شدند كه او قصد پيمودن راه متعصبان فرنگى را كه با مسلمانان تنها با زبان زور گفت و گو مىكردند ندارد . در اين مورد حق نيز با او بود ، چرا كه زمينه براى ديپلماسى آماده بود . انقلاب مماليك در مصر با مخالفت سوريهء اسلامى و وفادارى به ايوبيها روبه‌رو گرديد . با رسيدن خبر قتل توران‌شاه به سوريه ، الناصر يوسف ، حاكم حلب ، از حمص آمد و در روز 9 ژوئيه 1250 م دمشق را اشغال كرد ؛ و به اعتبار اينكه نوهء صلاح‌الدين بود با استقبالى گرم روبه‌رو شد .\r\nرقابت شديد ميان قاهره و دمشق از سرگرفته شد و طرفين در صدد جلب كمك فرنگيان برآمدند . از اين رو هنوز لويى به عكا نرسيده بود كه سفيرى از سوى الناصر يوسف نزد وى آمد ، اما لويى نمىخواست كه با آنان همراه شود و ترجيح داد كه به دليل اهميت استراتژيك دمشق با آن همپيمان گردد . ولى پيوسته نگران سرنوشت اسيران فرنگى بود كه در قاهره به سر مىبردند .\r\nهيأتى كه از سوى ناصر يوسف نزد لويى به عكا اعزام شد ، اجازه داشت كه به ازاى همكارى صليبيها از بيت‌المقدس دست بكشد . لويى نيز سفيرى به قاهره فرستاد و هشدار داد كه اگر هر چه سريع‌تر مشكل اسيران فرنگى حل نگردد با سلطان يوسف همپيمان خواهد شد . سفير وى « ژان والنسين » طى دو ديدار از قاهره دلاورانى را كه در 1244 م در غزه به اسارت درآمده بودند و سپس حدود سه هزار اسير جديد را آزاد كرد . در مقابل فرنگيان نيز سيصد اسير در اختيار خود را آزاد كردند .\r\nآيبك درصدد برآمد هر چه زودتر با لويى رابطه دوستانه برقرار كند . از اين رو همراه گروه دوم اسران آزادشده هديه‌اى شامل يك فيل و يك گورخر براى او ارسال داشت . اما لويى گستاخ شد و خواستار آزادى همهء اسيران باقى مانده در دست مماليك گرديد ، بىآنكه حاضر به پرداخت مال ديگرى باشد . آيبك پس از آگاهى به آمدن فرستادهء لويى يعنى يُوِه بريتونى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nكه به زبان عربى آشنايى كامل داشت ، موافقت كرد به ازاى عقد پيمانى نظامى بر ضد الناصر يوسف همهء اسيران را آزاد كند . همچنين آيبك وعده داد كه هرگاه مماليك فلسطين و دمشق را اشغال كردند ، بلافاصله همهء مملكت بيت‌المقدس قديم را كه از سوى شرق تا رود اردن امتداد داشت به صليبيها بازگردانند . لويى موافقت كرد و همهء اسيران در پايان ماه مارس 1252 م آزاد شدند . با آنكه اين پيمان نتايج مهمى به بار نياورد ، موجب شد همهء اسيران آزاد شوند و توان رزمى فرنگيها بالا برود . اين پيمان موضع ضعيف مسلمانان را نيز در اين دوره آشكار ساخت .\r\n\r\nب . وضعيت در جبههء شرقى ( مغولى )\r\nمغولان در اوايل سدهء دوازدهم در چارچوب قبايلى پراكنده در بخشهاى علياى رودخانهء آمور مىزيستند . اين قبايل پيوسته با همسايگان شرقى خود يعنى قبايل تاتار در جنگ بودند . كابل‌خان - نياى يسوكاى پدر تموچين - اين قبايل پراكنده را بر اساس پيمانى باهم متحد ساخت ، اما رشته‌هاى اين اتحاد با مرگ وى پاره شد ؛ و امپراتور كين در چين شمالى موفق شد رياست خود را بر كل منطقه استوار گرداند . تنها چيزى كه يسوكاى از پدرش به ارث برد بخش محدودى از مناطق متحد ايجاد شده به دست جدش بود . اما وى با شكست دادن و غلبه بر برخى قبايل تاتار و مداخله در امور خان قرائيت كه بزرگ‌ترين همسايهء شهرنشين وى به شمار مىرفت ، بر قدرت و شهرت خود افزود . قرائيت قبيله‌اى نيمه بدوى ترك نژاد است كه در نواحى كنار و پيرامون رود ارخون ( نواحى بسيار دور مرزى مغولستان كنونى ) سكونت داشتند ، در اوايل سدهء يازدهم پادشاه و بيشتر رعاياى اين قبيله به مذهب مسيحى نسطورى گرويدند . گرايش قرائيت به مسيحيت موجب شد كه با تركان ايغور كه شمار بسيارى نسطورى در ميانشان بود ، ارتباط برقرار كنند .\r\nتركهاى ايغور پيش از آن تمدن ثابتى در زاد بوم خود يعنى درهء رود تاريم و دشت طورفان ايجاد كرده بودند . آنان حروف الفباى تركى را كه به حروف سريانى تكيه داشت ابداع كردند .\r\nدر دوران باستان ، ديانت مانوى ميان آنها حاكم بود ، اما مانويها زير تأثير چينيها قرار گرفتند و بودايى شدند ؛ با آنكه قدرت ايغور رو به فروپاشى نهاد ، اما مدنيت آنان تا قرائيت و نايمان امتداد يافت . چرا كه سرزمين ايغور ميان اين دو قبيله ترك واقع است .\r\nدر حدود سال 1270 م كورياكوس ، خان قرائيت ، مرد و پسرش ( طغرل ) براى چيره شدن بر اوضاع مملكت با دشواريهاى چندى روبه‌رو گرديد . اما او با يسوكاى پيمان برادرى بست\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nو آن دو سوگند وفادارى ياد كردند ؛ و از اين طريق توانست بر همهء آن دشواريها چيره گردد .\r\nاين دوستى موجب ارتقاى منزلت يسوكاى در ميان رهبران مغول گرديد ، اما او پيش از آنكه خان بزرگ مغولان گردد از دنيا رفت . يكى از تاتارهاى كوچ‌رو در ضيافت شام يسوكاى غذاى او را مسموم كرد . در اين هنگام پسر ارشد وى تموچين بيش از نُه سال نداشت .\r\nتموچين دوران كودكى طوفانىاى را پشت سر گذاشت . اما همپيمانى با طغرل ( خان قرائيت ) موجب پيروزى وى در جنگ با مركيت گرديد . در حدود سال 1194 م تموچين به عنوان پادشاه يا خان همهء قبايل مغول انتخاب گرديد و بر خود نام چنگيز يعنى نيرومند را نهاد . پس از آن تموچين قرائيت و سپس نايمان را در سال 1204 م زير فرمان درآورد . در سال 1206 م مجلس قوريلتاى شامل همهء قبايل زير فرمان چنگيز در ساحل رود اونون تشكيل گرديد و موافقت خود را با اتخاذ لقب پادشاه از سوى چنگيز اعلام كرد ؛ و اعلان داشت شايسته است كه از اين پس همهء قبايل به نام مغول شناخته شوند .\r\nچنگيزخان به تنظيم دولت و پىريزى قدرت نظامى خويش پرداخت . سپس نيروى نظامى خود را در راه تصرف نواحى پيرامون خويش به كار بست . بزرگ‌ترين امتياز ارتش چنگيز كه وى از آن استفادهء كامل برد سرعت حركت ، سازمان منسجم و شمار فراوان آن بود . او در سال 1212 م مملكت هسپاهزى تابوختى را كه در طول سواحل علياى رودخانهء زرد امتداد داشت و خاندانى از نژادى تبّتى ، بر قبايل مغول ، ترك و چينى آنجا حكومت مىكرد ، زير فرمان خويش درآورد .\r\nچنگيزخان پس از آنكه همسايگان ناتوان خود را از ميان برداشت به آموزش فن حصارگيرى پرداخت و پس از آموزش شيوهء هجوم به شهرها و دژهاى استوار در سال 1221 ، سپاهش را براى تصرف چين ( امپراتورى كين ) هدايت كرد . در سال 1223 م امپراتورى كين مورد بخشش قرار گرفت و به فرمان وى درآمد ؛ و منچورى و كره ضميمهء امپراتورى مغول گرديد .\r\nبه اين ترتيب تنها چيزى كه در مقابل چنگيزخان باقى ماند ، حركت به سوى غرب بود ؛ و با اين اقدام ، در مقابل بزرگ‌ترين دولتها يعنى دولت مسلمان خوارزم قرار گرفت .\r\nدر پايان سال 1219 م چنگيزخان در رأس سپاهى متشكل از دويست هزار جنگجو حركت كرد . در 1220 م بخارا را مورد هجوم قرار داد . و پس از آنكه سپاه فرزندان وى ، كه سرگرم جنگ در چين بودند ، به او پيوستند سمرقند را اشغال كرد . محمد خوارزم شاه به خراسان گريخت و\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nسپاه مغول به فرماندهى « سابوتاى » و « گيب » دو تن از نزديك‌ترين و مورد اعتمادترين فرماندهان چنگيز - به تعقيب وى پرداختند . جلال‌الدين محمد خوارزمشاه فرماندهى سپاهيان پدرش را عهده‌دار گشت و در فرغانه و باميان ( در جنوب كوههاى هندوكش ) شكستهاى سختى بر سپاه مغول وارد آورد . اما مغولان همچنان به پيشروى خود ادامه دادند و بر مرو و نيشابور چيره گشتند .\r\nدر پاييز سال 1221 م چنگيزخان براى حمله به جلال‌الدين سپاهش را از مرزهاى افغانستان عبور داد و او را در سواحل رودخانه سند به محاصره درآورد . سپاه خوارزمى طى نبردى سخت و خونين درهم شكست و جلال‌الدين گريخت و به پادشاه دهلى پناهنده شد .\r\nرفتار نظامى چنگيزخان وحشيانه بود و از هيچ جنبنده‌اى در روى زمين درنمىگذشت .\r\nصليبيها در شام همهء اين رفتارها را پىجويى مىكردند ، زيرا مشهور بود كه او بزرگ‌ترين دولت آسياى ميانه را مورد حمله قرار داده است . چنان كه نسطوريها كه كنيسه‌هايشان در جاى جاى آسياى صغير پراكنده بود ، مىتوانستند اطمينان دهند كه ميانهء چنگيزخان با مسيحيان خوب است . چرا كه در كارهايش با رجال دينى مسيحيان رايزنى مىكند . پسرانش نيز شاهدختهاى مسيحى قرائيت را به زنى گرفته و موجب نفوذ مسيحيان در دربار او گشته‌اند . سپس اين تفكر شكل گرفت كه بهتر است فرنگيان به نفع جهان مسيحيت با چنگيزخان هم‌پيمان گردند .\r\nبا آنكه مغولان برخى مرزهاى مسيحيت را مورد حمله قرار داده بودند ، اين آرزوها همچنان به قوت خود باقى بود . در سال 1222 م مغولان به نواحى شرقى سرزمين كرج حمله كرده ارتش آن را نابود ساختند . سپس به پيشروى خود ادامه داده از راه قزوين گذشته رهسپار سرزمين قبچاق واقع در ميان رودهاى ولگا و دِن گشتند . « 1 »  آنها نيروهاى قفقاز را در هم شكستند و پس از آن ارتشى روسى به فرماندهى اميران كيف ، گاليش ، چرنينگوف و سمولسنگ را درهم كوبيدند . دو فرمانده مغولى « سابوتاى » و « گيب » به پيشروى خود در سرزمينهاى قرم ادامه دادند و هرچه بر سر راه خود يافتند نابود ساختند .\r\nبه اين ترتيب چنگيزخان هنگام مرگش در سال 1227 م ، امپراتورى عظيمى را از خود به جاى گذاشت كه از كره تا ايران و از اقيانوس هند تا دشتهاى منجمد سيبرى ادامه داشت . اما برپايى اين امپراتورى به قيمت هلاكت و فلاكت مردم تمام شد . هيچ رحم و شفقتى در دل\r\n\r\n","description":"","footnote":" ( 1 ) . اين ترتيب در عبور مغول صحيح به نظر نمىرسد . ","page_name":" 152 ","page_number":152},
  {"content":"\r\n\r\nچنگيزخان نبود . او به زندگى انسان اهميت نمىداد و به دردها و مصايب بشرى توجهى نداشت . او در جنگهاى خويش ميليونها انسان بىگناه ساكن شهرها را كشت و ميليونها كشاورز شاهد نابودى و ويرانى مزارع و باغهاى خويش بودند .\r\nاوگتاى در سال 1227 م به جاى چنگيز نشست و در سال 1231 م سپاه مغول به فرماندهى چورماغان وارد ايران شد . او با استفاده از تجربه‌هاى پيشين تهاجم مغول ، بىهيچ مقاومتى خراسان و آذربايجان را درنورديد . جلال‌الدين گريخت و اندكى بعد در هاله‌اى از ابهام در كردستان مرد و چورماغان همهء شمال ايران و آذربايجان را ضميمهء امپراتورى مغول كرد .\r\nدر سال 1236 ، سپاه مغولى عظيمى به فرماندهى باتو پسر جوجى كه جلگه‌هاى شمال درياچه آرال را در تصرف خود داشت بسيج گرديد . دو برادر و چهار پسر عموى باتو يعنى كيوك و غازان ، پسران اگتاى ؛ بيدار ، پسر جغتاى ، و مونك ، پسر تولوى ، وى را همراهى مىكردند . اما فرمانده « سابوتاى » با توجه به سالمندتر بودن از ديگران رئيس ستاد جنگ سپاه بود .\r\nدر سال 1237 م مغولان شهرهاى واقع بر ساحل رود ولگا را نابود ساختند . سپس كولومانا را اشغال كرده ساكنانش را نابود ساختند . در سال 1238 م مغولان به شهر بزرگ ولاديمير حمله كردند و به دنبال آن بر شهرهاى ميانى روسيهء مانند مسكو ، يوريف ، گاليش ، بريسلاو ، روستو و ياروسلاو چيره گشتند .\r\nدر سال 1240 م ارتش مغولان به فرماندهى باتو اوكراين را ويران ساخت و بر شهرهاى چرنيگوف ، پرايسلاول و كِيِف چيره گرديد . سپس رهسپار لهستان گرديد . او ساندوميرو را ويران ساخت و ارتش متحد آلمان را در واهلشتات درهم كوبيد . سپس با تووسابوتاى عازم گاليسيا شدند و ارتش مجار را درهم كوبيدند . آن دو پس از عبور از مجارستان مغولان را به سوى كرواسى هدايت كردند . در اين فاصله خان بزرگ ، اوگتاى ، در روز 11 دسامبر 1241 م در قراقورم مرد .\r\nدر چنين شرايطى لازم بود كه رهبران و فرماندهان جهان مسيحى در غرب عمليات مشتركى را براى مقابله با تهديد مغول به اجرا درآورند . هنگامى كه چورماغان در سال 1232 م خوارزمشاهيان را از ميان برداشت و پايگاه فرماندهى حشيشيها ( اسماعيليان ) را در كوههاى الموت ايران در معرض تهديد قرار داد ، حشيشيها فرستادگانى را به اروپا اعزام\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nداشتند تا به آنان هشدار دهند و از آنها درخواست كمك كنند . اما افسانه « پرسترجان » تأكيد مىورزيد كه به زودى از شرق كسى براى رهايى آنان قيام خواهد كرد » . با آنكه مسيحيان اروپا به وسيلهء مغولان شرقى نابود گشتند ، تأثير اين اسطوره همچنان به قوت خود باقى ماند .\r\nممكن است مسيحى بودن خاقان بزرگ مغول و افسانه « پرسترجان » هر دو دروغ بوده باشد ، اما همگان اين را مىدانستند كه مغولان در جنگ با مسلمانان بزرگ‌ترين نيروى آنان را در شرق از ميان برداشتند ؛ و شاهدختهاى مسيحى با اعضاى خاندانهاى مغول پيوند ازدواج برقرار كردند . از اين رو بسيار جاى انتظار بود كه خان بزرگ آماده باشد از نيروهاى مسيحى بر ضد مسلمانان پشتيبانى كند ؛ و چنين به نظر مىرسيد كه ظهور همپيمانى قوى در شرق فرصت را براى دعوت به يك جنگ صليبى جديد فراهم آورده است .\r\n\r\nج . صليبيها مغولان را تشويق مىكنند\r\nحمله‌هاى سوم و چهارم صليبى ، ضعف منابع انسانى در غرب ، كاهش شور و هيجان جنگجويان و وجود جهت‌گيريهاى ضد كليسايى را آشكار ساخت . عملياتى كه در مصر و شام انجام شد ، پايدارى و سرسختى مسلمانان در مقابل تهاجم صليبى را به نمايش گذاشت . پاپ اينوسان چهارم راه پيشينيان خود را براى بسيج نيروهاى غربى و نجات جهان مسيحى - به گمان خودش - پى گرفت . او دو گروه از نمايندگان خويش را براى باريابى به دربار خان بزرگ اعزام داشت .\r\nگروه اول به رياست راهب فرنسيسكانى « ژان پلان كارپن » شهر ليون را در ماه آوريل سال 1245 م ترك گفت . اين هيأت در مدت پانزده ماه از روسيه و دشتهاى آسياى ميانه عبور كرد و در ماه آگوست 1246 م خود را به اردوگاه امپراتورى در « سيرا اردو » نزديك قراقورم رساند .\r\nرسيدن هيأت نمايندگى پاپ با تشكيل مجلس سران قبايل مغول ، « قوريلتاى » ، براى انتخاب گيوك به عنوان خان بزرگ ، همزمان گرديد . گيوك از فرستادگان پاپ به گرمى استقبال كرد . اما هنگام خواندن نامهء پاپ كه از وى مىخواست تا به دين مسيحيت درآيد ، تقاضاى پاپ را رد كرد و از او خواست كه بايد « به رياست عالى او اعتراف كند و همراه ديگر سران غربى نزد او بيايد و سوگند تبعيت ياد كند » .\r\nهنگامى كه « ژان پلان كارپن » در آغاز سال 1247 م به مجلس پاپى بازگشت ، همراه اين نامهء نا اميد كننده گزارش مفصلى را به پاپ اينوسان چهارم تقديم داشت و خاطرنشان كرد كه\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمغولان هدفى جز جنگ و پيروزى ندارند . اما پاپ اينوسان چهارم دست از تلاش برنداشت و اندكى پس از رسيدن هيأت نخست ، هيأت دوم را به رياست راهب دومينيكانى « اسكلين لومباردى » ، اعزام داشت . اين هيأت از سوريه گذشت و در مه سال 1247 م در تبريز با فرمانده مغول « باجو » ديدار كرد .\r\nبايجو كه نقشه حمله به بغداد را در سر مىپروراند آمادگى خود را براى برقرارى ائتلاف جهت مبارزه با ايوبيان اعلام داشت ؛ زيرا سودش را در اين مىديد كه با برپايى يك جنگ صليبى مسلمانان شام را از جنگ خود منصرف كند . بايجو هنگام بازگشت اسكلين به رم دو تن به نامهاى ايبك و سركيس را از سوى خود به همراه اسكلين اعزام كرد . با اينكه اين دو تن صلاحيت سفير تام‌الاختيار را نداشتند ، بار ديگر اميدها در غرب جان گرفت . اين دو نماينده مدت حدود يك سال ميهمان پاپ بودند و در ماه نوامبر سال 1248 م به آنان اطلاع داده شد كه بايد نزد بايجو بازگردند . آن دو از اينكه در امر هم‌پيمانى چيز جديدى صورت نگرفت ابراز تأسف كردند .\r\nمشهور است كه لويى نهم پيش از حملهء به مصر مدتى را در قبرس توقف كرد . به حسب اتفاق در دوران حضور وى در قبرس در نوامبر سال 1248 م دو فرستادهء نسطورى بانام مرقص و داود به نيكوزيا رسيدند و گفتند كه فرستادگان فرمانده مغولى « گيهيداى » نمايندهء خان بزرگ در موصل هستند . آن دو فرستاده نامه‌اى با خود داشتند كه با عباراتى خشك و خشن از توجه مغولان به مسيحيت سخن مىگفت . لويى شادمان شد و هيأتى را متشكل از دو راهب دومينكانى به رياست « اندرو لونگ كيمو » كه با زبان عربى آشنا بودند ، نزد خان مغول اعزام داشت . « آندرو » در آخرين گفت و گوهايى كه با « مونوفيزتيها » انجام شد ، رئيس هيئت نمايندگى پاب بود .\r\nدو برادر كليساى متحركى را به عنوان هديه‌اى شايستهء خان صحرانشين نو مسيحى همراه ملزومات مورد نياز قربانگاه كليسا به علاوهء ديگر هداياى دنيوى با خود بردند . آن دو در كانون دوم ( ژوئن ) سال 1249 م قبرس را به مقصد اردوگاه « گيهيداى » ترك گفتند . گيهيداى آنان را به مغولستان فرستاد . چون به قراقورم رسيدند متوجه شدند كه « كيوك » مرده و بيوه‌اش « اغول قايميش » نيابت سلطنت را بر عهده دارد . از هيأت با زيركى استقبال گرديد ، اما اغول قايميش هداياى پادشاه را به عنوان ماليات يك رعيت به ارباب خود تلقى كرد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسه سال بعد آندرو بازگشت ، در حالى كه جز نامه‌اى حاكى از تأييد بر سيادت اغول قايميش و فرمانهايى لازم‌الاجرا براى يك تبعهء حكومت مغول با خود نداشت . مطابق آن فرمان ، يك تبعهء دولت موظف است هر ساله چنان هدايايى را تقديم كند .\r\nلويى از اين پاسخ به وحشت افتاد ، اما همچنان آرزوى هم‌پيمانى با مغولان را در سر مىپروراند . او پس از شكست در مصر همراه باقيماندهء شكست‌خوردگان به عكا بازگشت و به جاى درگيرى مسلحانه به نزاع‌هاى سياسى روى آورد و در سال 1252 م با حشيشيها ( اسماعيليه ) همپيمان گرديد . در حالى كه مهمترين هدف لويى دوستى با مغولان ، سرسخت‌ترين دشمنان حشيشيها ، بود .\r\nدر اوايل سال 1253 م به عكا گزارش رسيد كه يكى از فرماندهان مغول به نام سارتاق پسر باتو به مسيحيت گرويده است . لويى دو تن از كشيشان دومينيكايى يعنى ويليام روبروكى و بارتو لميوى كرمونائى ، را نزد امير مغولى فرستاد تا وى را براى كمك به برادران مسيحى خود در سوريه تشويق كنند . وقتى ويليام روبروكى در روزهاى پايانى سال 1253 م به دربار خان بزرگ رسيد با حكومتى سراپا اختلاف رو به رو شد ؛ كه با حكومتى كه « آندره لانژموئى » ، فرستادهء پيشين لويى ، را پذيرايى كرده بود ، بسيار تفاوت داشت . منگو در اول تموز ( ژوئيه ) سال 1251 م به عنوان خان اعظم مغول انتخاب گرديده بود . پس از بر تخت نشستن وى ، مغولان سياست توسعه‌طلبانهء خود را از سر گرفتند و شاهزادگان بزرگ به سر كارهايشان بازگشتند . ايران به دست هولاكو - سومين برادر منگو - افتاد و توجه اصلى مغولان به ايران و قوبيلاى در شرق معطوف گرديد . ويليام روبروكى در آگوست 1254 م هنگام بازگشت از مأموريت از تهاجم قريب‌الوقوع مغولان باخبر بود .\r\nكشور ارامنه در كيليكيا نخستين امارت صليبى بود كه به اهميت توسعه‌طلبى مغول پى برد ؛ و درصدد برآمد تا ارتش سلجوقى را در سال 1243 م به دست مغولان نابود گرداند . به دنبال آن ملك هيتوم ( پادشاه ارمنستان ) نامه‌اى به باجو فرستاد و نسبت به وى اظهار دوستى و احترام كرد .\r\nدر سال 1247 م هيتوم هيئتى را به رياست برادرش « كند ستبل سمباد » به دربار خان مغول فرستاد . كيوك به وى قول داد كه از ارمنستان پشتيبانى كند و او را براى بازپس‌گيرى آنچه سلاجقه تصرف كرده بودند يارى دهد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nدر سال 1254 م ، هيتوم ( پادشاه ارمنستان ) از دربار خان بزرگ در قراقورم ديدار كرد . وى در 13 سپتامبر مورد استقبال رسمى قرار گرفت . در اين ديدار به او تضمين داده شد كه خود و سرزمينش در امانند و به آن تجاوز نخواهد شد . وى سپس به عنوان ارشد مستشاران مسيحى خان در امور مربوط به غرب آسيا تعيين گشت . منكو به او وعده داد كه همهء كليساها و ديرهاى مسيحى از ماليات معافند و تصريح كرد كه برادرش هولاكو كه اينك در ايران مستقر است مأموريت دارد كه بغداد را تصرف و خلافت اسلامى را نابود سازد . او تعهد كرد كه در صورت همكارى نيروهاى مسيحى با وى ، به زودى شهر قدس را به آنان باز خواهد گرداند .\r\nهيتوم در اول نوامبر سال 1254 م همراه با هداياى فراوان و شادمان از ثمربخش بودن تلاشهاى خويش قراقورم را ترك گفت .\r\n\r\n2 . وضعيت خاص جبههء مسلمانان\r\nبا آنكه تلاشهاى جنگ سوم صليبى تا هنگام مرگ صلاح‌الدين در حدود سال 1193 م استمرار يافت ، او توانست پيروزيهاى مسلمانان در حطين و آزادى قدس و موفقيتهاى پس از آن را حفظ كند .\r\nپس از وى برادرش ملك عادل به قدرت رسيد و موفق شد وحدت اسلامى را حفظ كند و به اختلافات ايوبيان فيصله دهد . او بسيار صلح‌طلب بود و همين امر موجب كاهش روحيهء جنگى مجاهدان راه خدا گرديد . هنگام مرگ وى در 31 آگوست سال 1218 م ، صليبيها بر دمياط چيره گشته بودند . او كه 75 سال داشت تحمل چنين ضربه‌اى را نداشت و مرد . پس از وى پسر ارشدش عادل محمد به حكومت مصر رسيد ، پسر كوچك او المعظم عيسى زمام امور دمشق را به دست گرفت . پسر سوّمش ، الاشرف ، به عنوان حاكم حلب باقى ماند . در آغاز ، سه برادر در جنگ صليبيها و بيرون راندنشان از مصر همكارى خوبى داشتند ، اما پس از پيروزى در جنگ پنجم صليبى اختلافات بسيار شديدى ميان آنها بروز كرد .\r\nدرگيرى ميان ايوبيها و خوارزمشاهيان ( - جلال الدين خوارزمشاه ) بر خطر اين پراكندگى افزود . فرنگيها از اين وضعيت استفاده كردند و با عقد پيمان با الكامل بار ديگر در سال 1229 م بر بيت‌المقدس مسلط گشتند ، الكامل سرانجام موفق شد بار ديگر مملكت ايوبيان را يكپارچه سازد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاما جنگ داخلى ايوبيها تا مرگ الاشرف در سال 1237 م و مرگ برادرش الكامل در 8 مارس 1238 م ادامه يافت و نزاعها از سر گرفته شد . به دنبال آن الصالح ايوب پسر الكامل در سال 1240 م ، پس از بركنارسازى برادرش العادل ، حكومت مصر را به دست گرفت و صالح اسماعيل حاكم دمشق گرديد .\r\nبروز منازعه ميان وارثان كامل ، به مسيحيان فرصت داد تا نيروهايشان را بازسازى كنند و براى كسب امتياز از مسلمانان با طرفهاى درگير چانه بزنند . اما اين منازعه‌ها هميشگى و شدت آنها يكسان نبود ؛ و همين امر به جنگجويان خوارزمى امكان داد تا بيت‌المقدس را آزاد كنند و در 1244 م فرنگيها را براى هميشه از آنجا بيرون برانند .\r\nپس از حملهء لويى نهم به مصر در سال 1249 م ، صالح ايوب با او به مقابله برخاست . با مرگ وى در 23 نوامبر 1249 م در مبارزه وقفه ايجاد شد كه بلافاصله همسر وى ، شجرة الدر ، با كاردانى آن را از پيش برد . وى ادارهء امور را به خواجه جمال‌الدين محسن سپرد و فخرالدين را به فرماندهى كل ارتش منصوب كرد . او سندى را با امضاى همسرش جعل كرد كه طبق آن توران‌شاه ولى عهد و فخرالدين فرمانده كل سپاه بود . فخرالدين معظم در جريان دفاع از منصوره كشته شد و ركن‌الدين بايبرس بندقدارى فرماندهى را به دست گرفت .\r\nدر 28 فوريه 1250 م توران‌شاه به مصر رسيد و يكسره به منصوره رفت . ورود وى به صحنهء نبرد در حقيقت اعلام شدت گرفتن جهاد مسلمانان در مصر بود . درگيريهاى سخت طرفين استمرار يافت و سرانجام در نيمهء نيسان ( آوريل ) محاصرهء صليبيها كامل گرديد . آنان در 30 آوريل دمياط را از صليبها پس گرفته و به شهر وارد شدند . اما بايبرس در دوّم ماه مه به سلطان توران‌شاه خيانت كرد و او را كشت ؛ و در پى آن درگيرى ميان ايوبيهاى شام و مماليك مصر بار ديگر بالا گرفت .\r\nدر اوايل سال 1253 م ناصر يوسف ، حاكم دمشق ، از خليفهء بغداد خواست تا ميان او و مماليك ميانجىگرى كند . از آنجا كه خليفه معتصم در تلاش بود تا جهان اسلام را بر ضد مغولان متحد سازد ، آيبك فرمانده مماليك مصر را تشويق كرد تا شرايط ناصر يوسف را بپذيرد . در مقابل حكومت آيبك بر مصر نيز مورد تأييد قرار گرفت و او حق يافت كه مناطق شمالى فلسطين تا الجليل و دو سوى شرقى رود اردن را ضميمه قلمرو خود كند . پيمان صلح در آوريل سال 1253 م به امضا رسيد و به دنبال آن پيمان ميان آيبك و فرنگيان پايان پذيرفت .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nسلطان يوسف ، حاكم دمشق ، با درك خطر مغولان ، اندكى پيش از حركت لويى به فرانسه پيمان صلحى را با وى به امضا رساند كه طبق آن طرفين مدت دو سال و شش ماه و چهل روز ، از ابتداى 21 فوريه 1254 م باهم در صلح مىبودند .\r\nآيبك ، سلطان مصر ، نيز بار ديگر پيمان صلحى ده‌ساله را كه از سال 1255 م آغاز مىشد با فرنگيها به امضا رساند .\r\nاندكى پس از عقد اين قراردادها تحركات مغولان آغاز گرديد . آنان در آغاز سال 1256 م به فرماندهى هولاكوخان از رود جيهون گذشتند . هولاكو را در اين لشكركشى همسرش طقزخاتون همراهى مىكرد ؛ كه به نفوذ شديد و تأثير فراوان بر هولاكو و دشمنى شديد با مسلمانان و تلاش براى كمك به فرقه‌هاى گوناگون مسيحى مشهور بود .\r\nهدف نخست هولاكو نابودسازى حشيشيها در ايران و تصرف پايگاه آنان در الموت بود .\r\nهولاكو موفق به نابودى حشيشيها گرديد . چنان كه هنوز سال 1257 م به پايان نرسيده ، از آنها جز شمار اندكى در كوههاى ايران باقى نماند .\r\nهولاكو پس از ريشه‌كن ساختن اسماعيليه ، سپاهش را براى حمله به مقر خلافت در بغداد به حركت درآورد . خليفه المستعصم سى و سومين خليفه از خلفاى عباسى بود . وى كوشيد تا سپاه و نظام خلافت را بازسازى كند . اما اختلاف ميان وزير شيعى او « مؤيدالدين بن العلقمى » و دبير سنى او « آيبك » دستگاه حكومت را پراكنده و تضعيف كرد . « 1 » \r\nبه اين ترتيب پس از سرپيچى مستعصم از فرمان هولاكو وى فرماندهانش را جمع كرد و با نگرانى با آنان به گفت و گو پرداخت . زيرا از خيانت اتباع مسلمان خويش و نيز مداخلهء حكمرانان دمشق و مصر بيمناك بود . اما تدابيرى كه او براى دفع خيانت انديشيد قوى بود و هيچ كس به\r\n\r\n","description":"","footnote":" ( 1 ) . قدرت و استحكام برج و باروهاى بغداد مشهور بود و خليفه نيز توان آن را داشت كه سپاه عظيمى را كه شمار سواره‌نظامش افزون بر 120 هزار بود بسيج كند ، اما مؤيدالدين بن العلقمى كه مزدور مغولان در دربار عباسيها بود ، خليفه را در اينكه بتواند مقاومت كند به ترديد انداخت و توصيه كرد كه از اعضاى سپاه بكاهد و مال فراوانى را به مغولان باج دهد تا از حملهء به وى دست بردارند . خليفه همهء اين كارها را كرد . اما هولاكو از مستعصم خواست كه سيادت وى را بر اصل نظام خلافت بپذيرد . خليفه شرايط هولاكو را نپذيرفت و اين چيزى بود كه بر نفوذ دبير سنّى كه اكنون جنگ را به عهده گرفته بود افزود و ليكن او در 11 ژانويه 1258 شكست خورد . هولاكو به پاس خدمات وزير علقمى پس از ويران‌سازى بغداد و نابودى ساكنانش وى را حاكم بغداد گردانيد تا زير نظارت دقيق مأموران مغول فعاليت كند . [ اين اتهامى است كه به ابن علقمى شيعى مذهب زده مىشود ، ولى مبناى تاريخى ندارد . م 
  ] ","page_name":" 159 ","page_number":159},
  {"content":"\r\n\r\nكمك بغداد برنخاست . در همين اثنا يگانى از قبيلهء طلايى و سپاهى به فرماندهى بايجو كه ده سال گذشته را سرگرم پاسدارى از نواحى اطراف آناطولى بودند ، سررسيدند . علاوه بر آن يگانى از دلاوران كِرْچى به كمك آمدند كه از حمله به پايتخت اسلام بسيار مشعوف بودند . « 1 » \r\nدرگيرى بيش از يك ماه پيرامون بغداد ادامه يافت . در پايان سال 1257 م سپاه مغولى از پايگاهش در همدان به جنبش درآمد . بايجو سپاه خويش را نزديك موصل از رود دجله عبور داد و در ساحل غربى رودخانه حركت كرد . اما كيدبوقا و جناح چپ سپاه مستقما وارد دشت عراق واقع در شرق پايتخت گرديد ، در حالى كه هولاكو قلب سپاه را از طريق كرمانشاه به حركت درآورد . هنوز سپاه اصلى خليفه به فرماندهى آيبك آمادهء مقابله با هولاكو نشده بود كه خبر يافت سپاه بايجو كه از سوى شمال غربى مىآمد نزديك است . در نتيجه آيبك بار ديگر از رودخانهء دجله گذر كرد .\r\nدر 11 ژانويه سال 1258 م ، مغولان ناگهان نزديك انبار حدود 30 ميلى بغداد رسيدند .\r\nبايجو تظاهر به عقب‌نشينى كرد و با اين كار خود اعراب را به منطقه‌اى باتلاقى كشانيد و مهندسان را اعزام كرد تا سدهاى روى رودخانهء فرات را ويران كنند . او روز بعد جنگ را از سر گرفت و ارتش آيبك به مزارع زير آب رفته عقب نشست . به دنبال آن كشتار وحشتناكى به راه افتاد و سپاه بغداد نابود گشت ، به طورى كه جز دسته‌هايى پراكنده در گوشه و كنار چيزى از آن باقى نماند .\r\nدر 18 ژانويه سال 1258 م هولاكو مقابل ديوارهاى شرقى پايتخت مسلمانان ظاهر شد . و در 22 همان ماه شهر را از همه سو مورد حمله قرار داد . در پايان ماه ، مستعصم اميد به دفاع از پايتخت را از دست داد و وزير خويش ( ابن العلقمى ) را كه پيوسته خواهان صلح با مغولان بود براى انجام گفت و گو با هولاكو اعزام داشت . بطريق نسطورى كه خليفه اميد داشت نزد « طقزخاتون » وساطت كند نيز با وزير همراه گرديد . اما دو فرستاده بدون دستيابى به هيچ توافقى از نزد هولاكو بازگشتند .\r\nديوار شرقى بغداد پس از آنكه هفتهء نخست ماه فوريه سال 1258 م در معرض سنگ‌باران شديد واقع شد در معرض ويرانى قرار گرفت و در دهم همين ماه در حالى كه مغولان به داخل\r\n\r\n","description":"","footnote":" ( 1 ) . تاريخ الحروب الصليبيه ، رنسيمان ، 3 / 505 - 539 . ","page_name":" 160 ","page_number":160},
  {"content":"\r\n\r\nشهر سرازير گشتند . خليفه بيرون آمد و همراه فرماندهان بزرگ سپاه و كارمندان دولت خود را تسليم هولاكو گردانيد . سپس به مردم بغداد فرمان داده شد كه سلاحهايشان را زمين بگذارند و كشتار وحشتناك آنان آغاز گرديد . در مدت چهل روز حدود هشتاد هزار تن از ساكنان شهر هلاك گشتند . تنها چند نفرى كه از ترس درون كانالهاى آب پنهان شده بودند زنده ماندند . علاوه بر آن شمارى پسر و دختر جوان نيز زنده ماندند كه به اسارت رفتند .\r\nهمچنين مسيحيانى كه به كنيسه‌ها پناه بردند نيز طبق فرمان طقزخاتون از سوى هيچ كس مورد تعرض قرار نگرفتند . « 1 » \r\nپخش اخبار نابودى بغداد در سراسر آسيا تأثيرى عميق نهاد . مسيحيان آسيا شادمان شدند و سرمست از پيروزى از سقوط دوم بابل سخن به ميان آوردند . به هولاكو و طقزخاتون آفرين گفتند و آن دو را كنستانتين و هلينا خواندند . به ويژه آنكه هولاكو پاتريك نسطورى - ماكيتا - را اموال اوقافى فراوانى بخشيد و يكى از قصرهاى خليفه را به عنوان پايگاه و كنيسه به وى اختصاص داد .\r\nسپس هولاكو آهنگ مِيّافارقين كرد كه سلطان ايوبى كامل محمد بر آن حكم مىراند . وى از تسليم در مقابل هولاكو سر باز زد و كشيش يعقوبى را كه هولاكو براى قانع ساختن وى به تسليم فرستاده بود كشت . هولاكو در آغاز سال 1260 م با كمك همپيمانان ارمنى و كَرْجى خود بر\r\n\r\n","description":"","footnote":" ( 1 ) . هولاكو مدت پنج روز خليفه مستعصم را نگه داشت و سپس در روز 15 شباط ( فوريه ) سال 1258 م وارد شهر و قصر خليفه گرديد . پس از آنكه خليفه جاهايى را كه خزانهء دولت و گنجهايش را پنهان كرده بود نشان داد فرمان قتل وى را صادر كرد . در همين اثنا كشتار در شهر ادامه داشت و مردم چه آنهاكه تسليم شدند و چه آنها كه نشدند به قتل رسيدند . زنان و كودكان با مردانشان كشته شدند . يكى از مغولان در يكى از خيابانهاى فرعى چهل نوزاد را پيدا كرد و همه را كشت . اما كرچيها كه پيش از همه به باروهاى شهر حمله كردند در نابودى ، كشتار و ويرانى به سخت‌گيرى و سنگدلى شهرت داشتند . خانه‌ها و بازارها در معرض غارت و آتش‌سوزى قرار گرفت . كتابهاى فراوان كتابخانه‌هاى بغداد را به دجله ريختند ، به طورى كه رنگ آب سياه شد . در پايان ماه آذار ( مارس ) سال 1258 م جنازه‌ها بوى گند گرفت و كسى نبود كه آنان را دفن كند . هولاكو از بيم ابتلاى سپاه خود به بيماريهاى واگيردار فرمان داد شهر را ترك كنند . بسيارى از مغولان از ترك شهر ناراحت بودند ، چرا كه اعتقاد داشتند هنوز هم گنجهايى كه بتوان پيدا كرد در شهر وجود دارد . هولاكو بخش بزرگى از غنايمى را كه خلفاى عباسى ظرف پنج سده اندوخته بودند براى برادرش منكو فرستاد . سپس به همدان رفت و در جايى به نام « شها » بر ساحل درياچهء اروميه دژى استوار بنا كرد و همهء طلا و جواهر و گنجينه‌هاى باارزشى را كه به دست آورده بود در آن به وديعت نهاد . بغداد هيچ‌گاه به حال پيشين خود باز نگشت به طورى كه در چهل سال بعد وسعتش به يك دهم وسعت پيشين هم نرسيد . ","page_name":" 161 ","page_number":161},
  {"content":"\r\n\r\nميافارقين چيره گشت . كشتار وحشتناكى از مسلمان به راه افتاد و هيچ كس از آنان زنده نماند .\r\nآنان كامل را در معرض آزار و شكنجه قرار دادند و وادار كردند گوشت بدنش را خورد تا مرد .\r\nهولاكو در رأس بخش عمدهء سپاه خود ، در اوايل سال 1260 م ، به حلب رسيد و آن را در محاصره قرار داد . چون محافظان شهر از تسليم سر باز زدند در 18 كانون دوم ( ژانويه ) 1260 م تصميم حمله به شهر را گرفت . توران‌شاه ، عموى ناصر يوسف ، در دفاع از شهر دلاوريهاى فراوان كرد ، اما ديوارهاى شهر پس از آنكه شش روز متوالى در معرض پرتاب منجنيقها قرار گرفت فرو ريخت و مغولان به داخل شهر سرازير گشتند . حوادث حلب نيز همانند رويدادهاى ديگرجاها بود : مسلمانان در معرض كشتار قرار گرفتند و به مسيحيان هيچ گونه گزندى نرسيد . دژ حلب مدت چهار هفتهء ديگر نيز به فرماندهى توران‌شاه به مقاومت ادامه داد . پس از سقوط شهر هولاكو از خود دلسوزى دور از انتظارى نشان داد و به دليل كهن‌سالى و شجاعت توران‌شاه از قتل او درگذشت . همان بلايى كه بر سر بغداد آمد بر سر حلب نيز آمد .\r\nشهر ويران شد و غارت گرديد . شهر حارِمْ نيز به سرنوشت حلب دچار شد .\r\nبه پاداش كمكهايى كه دو امارت ارمنستان و انطاكيه به سپاه مغول كرده بودند ، هولاكو به همپيمانان ارمنى و انطاكيه‌اى خود اجازه داد تا برخى نواحى و شهرهاى ديگر را ضميمه قلمرو خود كنند .\r\nالناصر يوسف كه توان ايستادگى در برابر مغولان را در خود نديد ، تصميم گرفت از شهر دست بكشد و به مصر برود . در اول مارس 1260 فرمانده مغول كيدبوقا در رأس سپاهى به همراه پادشاه ارمنستان و پادشاه انطاكيه وارد دمشق گرديد . ساكنان پايتخت ( امويها ) براى نخستين بار ( طى شش سده ) شاهد بودند كه سه امير مسيحى سوار بر اسب با ملازمانشان خيابانهاى شهر را درمىنوردند . اما دژ دمشق پس از چند هفته ايستادگى در مقابل جنگجويان ، سرانجام در 6 آوريل 1260 م سر تسليم فرود آورد .\r\nبا سقوط سه شهر بزرگ بغداد ، حلب و دمشق به نظر آمد كه كار اسلام در سرزمينهاى اسلامى به پايان رسيده است . مسلمانان براى نخستين بار پس از ظهور اسلام در شام شكست خوردند ؛ و در آتش انتقام مىسوختند . كيدبوقا در طول فصل بهار سال 1260 م دسته‌هايى از سپاهش را فرستاد و نابلس و غزه را به اشغال درآورد ، اما به خود بيت‌المقدس نرسيد . اين در حالى بود كه نيروهاى مغول از درگيرى با امارتهاى فرنگى صليبى خوددارى مىورزيدند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\n3 . عين جالوت\r\nپس از قتل توران‌شاه در 2 مه سال 1250 م فرمانده ارتش ( اتابك ) عزالدين ايبك از سوى فرماندهان مماليك زمام امور مصر را به دست گرفت . ايبك فرماندهان مماليك را پراكنده ساخت و بيشترشان به شام گريختند ، عزالدين به منظور كسب مشروعيت با شجرةالدر همسر صالح ايوب ، پدر توران‌شاه ، ازدواج كرد . آيبك همچنين الاشرف موسى ايوبى را به عنوان جانشين خويش تعيين كرد ، اما توطئه‌اى كه به وسيلهء شجرةالدر سازماندهى شد به زندگى وى ( آيبك ) پايان داد . « 1 »  اندكى بعد خود شجرةالدر نيز در سال 1257 م به او ملحق گرديد . سپس مظفر قُطُز ( قدوز ) زمام امور را به دست گرفت . به دنبال آن ، آن دسته از مماليك كه از ترس آيبك به دمشق گريخته بودند ، از جمله بايبرس بندقدارى به مصر بازگشتند .\r\nاندكى بعد در آغاز سال 1260 م هيئتى از سوى هولاكو به قاهره آمد و خواستار تسليم مظفر قطز در برابر حكومت مغولان گرديد . قطز كه مىدانست در صورت تسليم شدن چه بر سرش خواهد آمد ، تصميم به مقاومت گرفت و فرمان داد فرستادگان هولاكو را كشتند ؛ و آمادهء جنگ گرديد . او نيروهايش را سازمان داد و آن دسته از خوارزميهايى را كه مغولان آنان را پراكنده ساخته بودند و نيز آن دسته از ايوبيان كه از حلب ، حمص و دمشق عقب نشسته و به قاهره ملحق گشته بودند نيز به او پيوستند ؛ و اين امر موجب افزايش نيروى سپاه مصر گرديد .\r\nدر 26 ژوئيه سپاه مصر از مرزها گذشت و به غزه حمله كرد . فرماندهى جلوداران را بايبرس بر عهده داشت . در غزه تنها شمار اندكى از نيروهاى مغولى به فرماندهى « بيدار » حضور داشتند .\r\n\r\n","description":"","footnote":" ( 1 ) . شجرة الدر با همكارى الظاهر بايبرس درصدد بود كه توران‌شاه را ترور كند . شمارى از فرماندهان مماليك كه‌شجرة الدر را سمبل مشروعيت مىدانستند نيز با وى همدست بودند . بنابر اين طبيعى بود كه او براى حفظ جايگاه خود و نيز حفظ مراكز قدرت بكوشد . نيز طبيعى بود كه عزالدين آيبك در مقابل مراكز قدرتى كه شجرةالدر به آنها تكيه داشت و سرشناس‌ترين فرماندهانشان قطز و بايبرس بودند مقاومت كند . درگيرى بالا گرفت و شجرةالدر توطئه‌اى چيد كه عزالدين آيبك به واسطه خواجه‌ها در هنگام استحمام به قتل برسد و اين كار در ماه آوريل سال 1257 م عملى گرديد . قتل آيبك مصر را در آستانهء يك درگيرى داخلى قرار داد . چرا كه شمارى از مماليك در صدد انتقام از شجرة الدر برآمدند ، در حالى كه شمارى ديگر كه وى را سمبل مشروعيت حكومت مىدانستند از او پشتيبانى كردند و كمكش دادند . سرانجام دشمنان شجرة الدر جنگ را بردند و در 2 مه سال 1257 او را به سختى كتك زدند تا مرد . سپس نورالدين على پسر سلطان آيبك كه تنها پانزده سال داشت به سلطنت برگزيده شد . اما از آنجا كه اين جوان كفايت لازم را براى فرماندهى نداشت يكى از دوستان قديمى پدرش - المظفر قطز - او را در دسامبر 1259 م از سلطنت عزل كرد و خود به جاى او نشست . ","page_name":" 163 ","page_number":163},
  {"content":"\r\n\r\nوى نزد كيدبوقا فرستاد و او را از تحرك نيروهاى مصرى آگاه ساخت و از او كمك خواست .\r\nاما سرعت تحرك نيروهاى مصرى و جدّيتشان براى رسيدن به پيروزى به بايبرس امكان داد كه غزه را به تصرف درآورد و پيش از رسيدن نيروهاى كمكى مغولان ، آنان را نابود سازد .\r\nكيدبوقا ، فرمانده مغولان كه هنگام دريافت اخبار تحرك مسلمانان در بعلبك بود ، بلافاصله آماده شد تا از درياچهء الجليل بگذرد و خود را به رود اردن برساند . اما انقلاب مسلمانان دمشق مانع حركت وى گرديد . در اين انقلاب خانه‌ها و كنيسه‌هاى مسيحيان درهم كوبيده شد و براى بازگرداندن امنيت و فرونشاندن شورش به وجود لشكريان مغولى نياز شديد بود . شورش نيز چيزى نبود كه كيدبوقا بتواند از آن چشم بپوشد ، زيرا كه عقبهء وى را تهديد مىكرد .\r\nدر اين اثنا مظفر قطز تصميم گرفت بر ساحل فلسطين به حركت درآيد و آنگاه رهسپار نواحى شمالى اين سرزمين گردد و راههاى مواصلاتى كيدبوقا را در صورت حمله به فلسطين در معرض تهديد قرار دهد . به اين منظور تصميم گرفت هيئتى را از مصر به عكا بفرستد و اجازه بخواهد كه نيروهاى وى از مناطق تحت اشغال فرنگيها بگذرند و در طول مسير به آذوقه لازم براى سپاه دسترسى داشته باشند . اما فرنگيها هيچ تمايلى به دادن كمك نظامى واقعى براى مقابله با مغولان را نداشتند ؛ و بارونها براى بحث دربارهء اين تقاضا در عكا گرد آمدند .\r\nغارت چند وقت پيش صيدا به وسيلهء مغولان ، بارونها را نسبت به آنها بدبين كرده بود .\r\nگويى كه آنان به اين قدرت كوبندهء شرقى اعتماد نداشتند ، زيرا كارنامه‌اى پر از كشتارهاى جمعى داشت . فرنگيها با تمدن اسلامى سازگار شده بودند . بيشتر آنان مسلمانان را بر مسيحيان محلى ، كه مورد توجه فراوان مغولان بودند ، ترجيح مىدادند . در آغاز بارونها اظهار تمايل كردند كه نيروى نظامى اضافى در اختيار قطز بگذارند . اما پيشواى شهسواران تيوتون ( آنو سانجرهاوزن ) هشدار داد كه زياده‌روى در همكارى با مسلمانان نشان حماقت است ، به ويژه آنكه پس از پيروزى بر مغولان مغرور خواهند شد . « 1 » \r\n\r\n","description":"","footnote":" ( 1 ) . فرقهء شهسواران تيوتون - آلمان - در مملكت ارمنستان كه با مغولان همپيمان بودند ، داراييهاى فراوانى داشتند . آنوسانجرهاوزن نيز سياست ملك هيتوم پادشاه ارمنستان را مبنى بر همكارى با مغولان براى نابودى مسلمانان مورد تأييد قرار مىداد . به همين دليل در حالى كه بيشتر فرنگيهاى حاضر در شام همكارى با مسلمانان بر ضد مغولان را ترجيح مىدادند ، او تمايلى به همكارى نداشت . از اين رو تا آنجا كه توانست همكارى فرنگيان با مسلمانان را محدود كرد . ","page_name":" 164 ","page_number":164},
  {"content":"\r\n\r\nسخنان وى تأثيرگذار بود و فرنگيها از همكارى نظامى خوددارى ورزيدند . ولى به قطز وعده دادند كه اجازه مىدهند نيروهاى وى از قلمروشان بگذرند ؛ و آذوقه لازم براى سپاه مسلمانان را تأمين خواهند كرد .\r\nقطز فرماندهى سپاه مسلمانان را در ماه آگوست خود به عهده گرفت و آن را در امتداد راه ساحلى به حركت درآورد تا به شهر عكا رسيد ؛ و چند روزى را در باغهاى وسيع بيرون عكا اردو زد . صليبيها به اعتبار اينكه مسلمانان ميهمان مملكت عكا هستند از فرماندهان ارتش دعوت كردند تا از شهر ديدن كنند . از جمله كسانى كه از شهر ديدن كردند بايبرس بود كه با مشاهدهء ضعف محافظان شهر ، در بازگشت به اردوگاه پيشنهاد حملهء ناگهانى به عكا را ارائه داد . اما قطز براى خيانت به كسانى كه به تازگى با او همپيمان‌شده بودند تمايلى نداشت . گويى دوست نداشت كه پيش از نهايى كردن كار مغولان صليبيها را تحريك كند او با اين كار عقبه سپاه خود را از هر عمل خصمانه ايمن داشت . ديدار شمار زياد مسلمانان از عكا فرنگيان را به وحشت انداخت . اما پس از وعده قطز مبنى بر اينكه هرچه از اسبهاى مغولان به چنگ آورد به قيمت ارزان به آنها خواهد فروخت ، اعتماد به نفس خود را بازيافتند .\r\nدر عكا قطز خبردار شد كه كيدبوقا از رود اردن گذشته و به سوى الجليل شرقى پيش رفته است . او بلافاصله سپاه خويش را - با گذر از ناصره - به سوى جنوب شرقى هدايت كرد ؛ و در 2 سپتامبر سال 1260 م به عين جالوت رسيد ؛ درست همان جايى كه سپاه صليبى در سال 1183 م صلاح‌الدين را به مبارزه دعوت كرده بود .\r\nبامداد روز بعد سپاه مغول همراه يگانهاى كَرْجى و ارمنى پيش تاخت . كيدبوقا نياز به نيروى شناسايى داشت ، در حالى كه ساكنان محلى با او همكارى نمىكردند . از حضور سپاه اسلامى در نزديكى خود بىخبر بود . قطز نيروهايش را سازمان داد . بخش اعظم نيروهاى او در تپه‌هاى مجاور كمين كردند و تنها جلوداران سپاه به فرماندهى بايبرس در مقابل مغولان ظاهر گشتند . كيدبوقا به كمين افتاد چون او كل نيروى خود را براى نابودى نيروهاى مقابل خود متمركز ساخت . بايبرس نيز پس از آنكه از سوى كيدبوقا سخت مورد تعقيب قرار گرفت به تپه‌ها بازگشت و اندكى بعد سپاه مغولى به طور كامل به محاصره درآمد . كيدبوقا با شجاعت جنگيد و توانست صفوف نيروهاى اسلامى را بشكافد . اما قطز مداخله نمود و بار ديگر نيروها را تجديد سازمان كرد و ساعتى چند نگذشته بود كه اوضاع به سود مسلمانان تغيير يافت .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبا آنكه شمارى از رجال كيدبوقا راهى براى بيرون رفتن از ميدان نبرد باز كردند ، اما خود او كه پس از كشته شدن اسبش تنها مانده بود ، مرگ را ترجيح داد و از ميدان خارج نشد تا به اسارت درآمد . با اسارت وى جنگ پايان يافت . او را با زنجير بستند و نزد سلطان بردند و سلطان تحقيرش كرد . كيدبوقا كه انتقامى سخت را انتظار مىكشيد با سربلندى پاسخ داد و افتخار مىكرد كه او با سران مماليك كه از يك زن فرمان مىبرند تفاوت دارد . پس سرش را بريدند . « 1 » \r\nهولاكو با شنيدن اخبار شكست و از دست رفتن سوريه به خشم آمد و در كانون اول ( دسامبر ) سپاهى را براى بازپس‌گيرى حلب اعزام داشت . اما اين ارتش چهل روز بعد ناگزير به عقب‌نشينى گرديد و در طول اين مدت به انتقام خون كيدبوقا شمار بسيارى از مسلمانان را دسته‌جمعى كشتند ، اما همهء كارى كه هولاكو توانست براى دوست باوفاى خود انجام دهد همين بود و بس .\r\nمظفر قطز پنج روز بعد از « نبرد عين جالوت » وارد دمشق گرديده بود و اميران حمص و حماة نيز پس از راندن مغولان ، به شهرهاى خود بازگشتند . يك ماه بعد نيز حلب بازپس گرفته شد و خطر مغولان از ميان رفت .\r\n\r\n4 . نتايج نبرد عين جالوت\r\n\r\nالف . نتايج سياسى\r\nنبرد عين جالوت در روند ايستادگى در مقابل جنگجويان بربرى چه آنهايى كه از شرق آمده بودند ( مغولان ) يا آنهايى كه از غرب آمده بودند ( فرنگيها ) يك نقطه تحول بود و از مهمترين نبردهاى سرنوشت‌ساز تاريخ به شمار مىآيد .\r\n\r\n","description":"","footnote":" ( 1 ) . اندكى بعد پيشگويى كيدبوقا به حقيقت پيوست . ترديدهاى قطز نسبت به بايبرس كه پس از قتل توران‌شاه خيانت پيشه‌گى وى آشكار شد ، افزايش يافت . بايبرس حكومت حلب را خواستار شد اما قطز نپذيرفت و او نيز بلافاصله تصميم خود را گرفت . در 23 اول اكتبر سال 1260 ، كه سپاه قطز به كنار دلتا رسيد ، وى تصميم گرفت روز تعطيل را به شكار بگذراند . او همراه شمارى از فرماندهان از جمله بايبرس و ديگر دوستان بيرون رفت . چون قطز از اردوگاه دور شد ، يكى از همراهان به بهانهء اين كه تقاضايى دارد پيش رفت و دست سلطان را به عنوان بوسيدن گرفت . در همين حال بايبرس از پشت حمله كرد و شمشير را در پشت رئيس خود فرو برد . در اين هنگام توطئه‌گران خود را با اسب به تاخت به اردوگاه رساندند و خبر كشته شدن سلطان را اعلام كردند . با رسيدن توطئه‌گران به چادر سلطان ، اقطاى اتابك لشكر از قاتل سلطان پرسيد . بايبرس اعتراف كرد كه قتل سلطان كار اوست و اقطاى از او خواست كه در شوراى سلطنت بنشيند . اقطاى پيش از همه با بايبرس بيعت كرد و پس از آن همهء فرماندهان سپاه از او پيروى كردند . به اين ترتيب بايبرس به عنوان حاكم مصر به قاهره بازگشت . ","page_name":" 166 ","page_number":166},
  {"content":"\r\n\r\nمغولان پس از طى چهار هزار ميل مسافت خود را از قلب مغولستان به سرزمين شام رساندند و در طول مسير خود جنگهاى فراوانى در اروپا و آسيا به راه انداختند ، در حالى كه در هيچ جا مثل عين جالوت نه پرچمى از آنان واژگون شد و نه جمعى پراكنده گشت .\r\nپيروزى عين جالوت آغاز شكستهاى پياپى مغولان و بازگشت آنان به پايگاههاى خود و پاك شدن سرزمينهاى اسلامى در آسيا از وجود آنان بود . از بارزترين تحولات اين دوره پيوستن شمار بسيارى از مغولان به جبههء مسلمانان بود . مشهور است كه در مقابل درباريان هولاكو كه به مسيحيان گرايش داشتند ، قبايل طلايى به رهبرى خان بركه به مسلمانان تمايل داشتند . قبايل طلايى ، با سياستى كه هولاكو براى مبارزه با مسلمانان در پيش گرفته بود مخالفت ورزيدند و به دنبال آن در كوههاى قفقاز ، حد فاصل منطقهء نفوذ بركه و هولاكو ، نزاعهايى بروز كرد و بركه و فرماندهانش بر سياست فشار بر قبايل مسيحى پاى فشردند .\r\nهمهء تلاشهاى هولاكو براى تحكيم قدرت خود در شمال كوههاى قفقاز با شكست سختى كه توكاى ، خواهرزادهء بركه در 1265 م بر سپاه وى در نزديكى رود تريك وارد ساخت خنثى شد . پيروزى توكاى نتيجهء افزايش قدرت عنصر اسلامى و كاهش عنصر مسيحى بود كه پس از نبرد عين جالوت خود را نشان داد . خود همين عامل نيز باعث شد كه مغولان باقى مانده در غرب آسيا تشويق گشته به اسلام بگروند .\r\nاين نبرد ، روند سقوط امارتهاى صليبى را شتاب بخشيد و مسلمانان پيروزمند به طمع افتادند كه براى هميشه از شر دشمنان دين رها شوند . باز در همين دوره صليبيهاى شرق و غرب ، با مشاهدهء شكست مغولان به ظاهر شكست ناپذير ، يقين كردند كه دوران پيروزى نهايى مسلمانان فرا رسيده است .\r\nشايد بتوان گفت كه مرگ خان بزرگ « منكو » در آگوست سال 1259 موجب كاهش نيروى مغولان گرديد و هولاكو با توجه به اين كه ناگزير بايد نيروهاى فراوانى را در پايگاه خود ، ايران ، باقى بگذارد ، آزادى عمل را از دست داد . لازم به يادآورى است كه نيروهاى سپاه مغول براى فعاليت در محورهاى مستقل و دور از يكديگر سازماندهى شده بودند از اين رو نيروهاى زير فرمان باكو در اروپا با ارزش هولاكو ارتباطى نداشتند . چنان‌كه شركت قطز در جنگ سرنوشت‌ساز با مغولان پيش از مرگ منكو اتفاق افتاد ، در حالى كه هولاكو از ميزان\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nنيروهايش در سوريه چيزى نكاسته بود . همچنين نبرد عين جالوت پنج سال پيش از شكست نيروهاى هولاكو در كنار رود تريك صورت پذيرفت . بنابراين مىتوان نبرد عين جالوت را سرآغازى براى پايان يافتن تهاجمات مغولى كه مركز خلافت را ويران ساختند ، برشمرد .\r\nدر اينجا اين پرسش مطرح است كه آيا سپاه مصر ، حلب و شام نمىتوانستند هنگام تهاجم مغولان به بغداد به يارى اين شهر بشتابند و آنان را پيش از رسيدن به مركز خلافت نابود سازند ؟\r\nپرسش ديگر اينكه اگر نيروهاى مغولى موفق مىشدند نيروهاى اسلامى را در عين جالوت شكست دهند و بر كشور مصر - كه با بيرون رفتن نيروهايش هيچ وسيلهء دفاعىاى نداشت - چيره مىگرديدند ، آيا باز هم براى اسلام وجودى متصور بود ؟ ديگر اينكه اگر مغولان در عين جالوت پيروز مىشدند وضعيت امارتهاى صليبى در قلمرو مغولان چگونه مىبود ؟\r\nدادن يك پاسخ قاطع به اين پرسشها محال است . هر گونه پاسخى از اندازهء يك نظر شخصى - در عرض ديگر ديدگاهها - فراتر نمىرود . بنابراين از حوزهء گزارش وقايعى كه در چارچوب زمانى و مكانى خاص خودش روى داده فراتر نمىتوان رفت . در اين چارچوب ، نبرد حطين از سرنوشت‌سازترين نبردهاى تاريخ به شمار مىرود .\r\nاهميت اين نبرد تنها به صحنه عملياتى محدود نبود ، بلكه بيشتر ازاين جهت بود كه نتايج حاصل از پيروزى نظامى در راستاى هدفهاى سياسى و نظامى به كار گرفته شد .\r\n\r\nب . درسهاى نظامى\r\n1 . نخستين برجستگى نبرد عين جالوت تصميم قاطع فرماندهى براى حصول پيروزى و كسب آمادگى لازم براى جنگ است . اهميت اين تصميم با در نظر گرفتن فضاى كلى حاكم بر جهان اسلام در آن دورهء تاريخى آشكارتر مىگردد .\r\nمغولان شرق جهان اسلام را نابود كردند و تمامى مراكز نيروخيز مسير راهشان را ويران ساختند و امكان زندگى را به طور كامل از ميان بردند . اين رفتارها موجب پيدايش فضاى سخت وحشتناك گشته بود . از اين رو رفتار قطز را بايد نمونه بارز مبارزه‌طلبى شمرد . اين نبرد مثال روشنى براى تصميم فرماندهى بر حصول پيروزى و سرمشقى است براى عمل نكردن و نرفتن زير بار استراتژى حملهء غيرمستقيم .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n2 . در نبرد عين جالوت ، « ارادهء جنگ » - صرف نظر از نتايج حاصله - براى نخستين بار در مجموعهء نبردهايى كه مغولان از آغاز تهاجم به جهان اسلام با آنها درگير شدند آشكار گرديد . با آنكه خليفه مستعصم از پيامد پيروزى مغولان بر بغداد آگاه بود ، اين شهر بيش از يك ماه پايدارى كرد .\r\nميافارقين ، حلب ، حارم و به دنبال آنان دژ دمشق نيز از چنين رفتارى پيروى كردند . اينها همه نشان وجود ارادهء جنگى در جهان اسلام بود كه از سر فرود آوردن در مقابل بيگانگان دشمن دين سرباز مىزد .\r\n3 . ارتباط مناسبات سياسى با مقتضيات نظامى . مظفر قطز به ناچار شبه‌پيمانى را با فرنگيها امضا كرد . عزالدين ايبك و الناصر يوسف نيز پيش از اين براى رويارويى با مغولان ، با صليبيها همپيمان گشته بودند . اين به معناى اولويت داشتن مطلق جنگ نيست ، بلكه نشان اهميت مناسبات سياسى در ارتباط با هدفهاى نظامى است .\r\n4 . در نبرد عين جالوت اهميت عامل جمعيت شناختى نيز در صحنهء عمليات نمودار شد . از آنجا كه عامهء مردم در جهان اسلام احساسات ضد مغولى داشتند ، دمشق دستخوش شورش گرديد و همزمان با تحرك سپاه مصر به سوى فلسطين آتش شورش در آن شهر ( دمشق ) زبانه كشيد .\r\nاين شورش فاصله زمانى مناسبى را كه قطز براى سازمان‌دهى نيروهاى خود و نيز انجام عمليات شناسايى لازم و طرح نقشه مناسب جنگ بدان نياز داشت در اختيار وى قرار داد .\r\nاهميت اين عامل در تحرك كيدبوقا به سوى فلسطين نيز خود را نشان داد . وى از همه سو در محاصره دشمن و از هر گونه پشتيبانى مادى و معنوى محروم بود . او ناگزير بايد در فضايى مجهول حركت مىكرد و همين عامل به قطز فرصت داد تا دشمن را غافلگير سازد و از پيشدستى او در حمله جلوگيرى كند .\r\n5 . همچنين نبرد عين جالوت اهميت زمين را در رقم زدن سرنوشت نبرد به اثبات رساند . مظفر قطز نيروهايش را در ارتفاعات پنهان كرد و با گذاردن كمين در مسير حركت سپاه مغولى آنان را در محاصره قرار داد و نابود ساخت . نقشهء اين عمليات از حيث محاصره و نابودسازى دشمن مشابه نقشهء عمليات نبرد حطين است .\r\n6 . اهتمام به تأمين ادارى نيروها . قطز اصرار داشت كه براى رسيدن به تأمين ادارى نيروهاى خويش با صليبيها همپيمان گردد . او همچنين براى تأمين اين هدف نيروهايش را به سوى شمال هدايت\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكرد و با هدف قرار دادن عقبهء نيروهاى كيدبوقا نيروهاى وى را در انزوا قرار داد و از هر گونه كمك ادارى محروم ساخت .\r\n7 . از ديگر ويژگيهاى جنگ عين جالوت تلاش مسلمانان براى رسيدن به پيروزيهاى كوچك پيش از نبرد سرنوشت‌ساز بود ؛ كه موجب تقويت روحيهء معنوى نيروهاى اسلامى و تضعيف روحيهء معنوى دشمن مىگرديد . بنابراين نقش معنوى نبرد غزه به مراتب از اهميت مادى آن بيشتر بود .\r\n8 . هماهنگى ميان « فعاليتهاى انقلابى » و « تلاشهاى نظامى » در صحنهء عمليات از ديگر ويژگيهاى نبرد عين جالوت است . بسيار محتمل است كه انقلاب دمشق به طور خودجوش و بدون تحريك از سوى قطز برپا گرديده باشد . وقوع جنگ همزمان با شورش در واقع نقش طراحى منظم براى تحقق نتيجه را ايفا كرد ؛ و همزمان شدن فعاليتهاى انقلابى با عمليات نظامى شرايط مناسبى را براى تحقق پيروزى و سرنوشت‌ساز شدن درگيرى فراهم آورد .\r\nسخن آخر اينكه آنچه گفته شد همهء درسهاى نظامى نيست ، بلكه بارزترين و پراهميت‌ترين آنهاست . از اين پس نوبت ارزيابى عامل سرنوشت‌ساز براى رسيدن به نتايج هر چه بيشتر مىرسد ؛ كه به نظر مىرسد نبرد عين جالوت از اين جنبه در دايرهء ارزيابيهاى عادى نمىگنجد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n« فرنگيها بسيج شدند و گرد آمدند و پادشاهشان ، دون پدرو ، به طليطله رفت و بر مرجعشان موسوم به پاپ وارد گرديد . او با سجده و تضرع از پاپ خواستار ريشه‌كن ساختن مسلمانان در اندلس گرديد و عزمش را استوار ساخت . در پى آن مسلمانان غرناطه و ديگر شهرها سرآسيمه شدند و درصدد برآمدند تا از ابوسعيد مَرينى حاكم فاس تقاضاى كمك كنند . آنان پيكى را اعزام داشتند ، اما اين دارو شفابخش نبود . آنگاه به بزرگ‌ترين داروها يعنى پناه بردن به خداوند بازگشتند و نيّتهايشان را پاك كردند . فرنگيها با جمعيتى بيرون از شمار به حركت درآمدند . پس آن خدايى كه جز او يارى كننده‌اى نيست شكست امّتهاى مسيحى را مقدر ساخت و طاغوتشان دون پدرو و همراهانش به قتل رسيدند . پيروزى بزرگى حاصل شد و روزى بود فراموش‌ناشدنى » .\r\n( نفح الطيب - المقرى - 1 / 449 - 450 )\r\n7\r\n\r\nنبرد در غرناطه\r\nميان دون پدرو و ابوالوليد ابن احمر\r\n( 719 ه / 1319 م )\r\n1 . اوضاع در جبههء مسلمانان\r\n2 . نبرد در الحمرا\r\n3 . بازپس‌گيرى و استوارسازى كوه فتح\r\n4 . پادشاهان بنى احمر\r\n5 . آخرين روزهاى غرناطه\r\n6 . پيمان صلح\r\n7 . درسها\r\nالف . نتايج سياسى\r\nب . درسهاى نظامى\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nخلاصهء رويدادها\r\nسال هجرىسال ميلادىخلاصهء رويدادها 1194591 جنگ الارْك و پيروزى مسلمانان 534 - 1139650 - 1257 پرتغاليها و انگليسها براى پشتيبانى پرتغال جنوبى همكارى مىكنند و پادشاه آلفونسو هنريك ، عمليات جنگى را فرماندهى مىكند و بشونه ( 542 ه / 1147 م ) ، شلب ( 594 / 1197 ) و مارتيله ( 637 ه / 1239 ) را از مسلمانان مىگيرد . 1212609 جنگ عقاب و شكست مسلمانان در اندلس . 1218615 حملهء پادشاه جان به مصر و اشغال دمياط . 1225622 بيرون رفتن لوشه از چنگ مسلمانان اندلس . 1228626 بيرون رفتن مارده از چنگ مسلمانان اندلس . 1230628 جيمز يكم جزيرهء مينورقه از جزاير بالينار را از مسلمان مىگيرد . 1230629 استقلال محمد بن يوسف بن هود در مرسيه و تسلط او بر شرق اندلس . 1232630 جيمز يكم جزيرهء مينورقه - از جزاير بالينار - را از مسلمانان مىگيرد . 1235633 بنى مرين پس از موحدون بر مغرب اسلامى استيلا مىيابند . 1236634 مسلمانان شقر را در اندلس از دست مىدهند . 1236634 مسيحيان شمال ، قرطبه را از مسلمانان مىگيرند . 1238636 مسيحيان شمال والنسيا و مرسيه را از مسلمانان اندلس مىگيرند . 1247645 مسلمانان اشبيليه را از دست مىدهند . 1249647 پادشاه فرانسه ، « لويى هفتم » ، حمله‌اى صليبى را فرماندهى مىكند ، به مصر هجوم مىبرد و بر دمياط چيره مىگردد . 1258657 مغولان به فرماندهى هولاكو بغداد را ويران مىكنند و بساط خلافت عباسى را برمىچينند . 1260659 مظفر قطز سپاه مغولى به فرماندهى كيدبوقا را در عين جالوت نابود مىسازد . 1261660 يعقوب عبدالحق ( از بنى مرين ) يك نيروى كمكى متشكل از سه هزار جنگجو به اندلس اعزام مىكند . 1291690 آزادسازى عكا و بيرون راندن بقاياى صليبيها از سرزمين شام 630 - 1232898 - 1492 مملكت بنى احمر در غرناطه .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nسال هجرىسال ميلادىخلاصهء رويدادها 1319719 نبرد در غرناطه ( جنگ ميان دون پدرو و ابوالوليد بن الاحمر ) . 1492898 قشتاليها بر غرناطه چيره مىشوند و مسلمانان را از اندلس بيرون مىرانند . 16091018 اخراج باقيماندهء مسلمانان معروف به مغاربه يا موريسكو از اندلس . 1396799 نبرد نيكو پوليس و پيروزى تركان عثمانى بر صليبيها در اروپا . 1400803 تيمور لنگ ابتدا به سرزمين شام و سپس به آناطولى حمله مىكند و در سال 805 ه / 1402 م در آنكارا بر بايزيد پيروز مىگردد . 1453857 تصرف قسطنطنيه به وسيلهء عثمانيها .\r\n\r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\nجزيرهء اندلس پيوسته با وفاق و همدلى ، فرمانبردار حاكمان خويش بود ، تا آنكه عياشان آنجا غرق در دشمنى و نفاق گشتند . هر رئيس ناحيهء زادبوم خويش را به خود اختصاص داد و آن را به صورت پناهگاهى درآورد و در هنگام بيم و خطر با اسبان خويش به آنجا پناه مىبرد .\r\nهمسايگان ، يكديگر را مورد حمله قرار مىدادند و درون خانه‌هاشان با آنان مىجنگيدند . كار به جايى كشيد كه اينان در مقابل دشمنى كه صبح و شب پناهگاهايشان را تباه مىكرد و مىرفت ناتوان گشتند . تا آنكه همهء سرزمين را از دست دادند و آنچه هم باقى ماند در انتظار پايان مدت صلح بود ؛ و كوچك و بزرگشان بايد همه ساله ماليات مىپرداختند ؛ و اين پيش از تصرف كل آن سرزمين به وسيلهء دشمن بود . بدبختى به اندلس راه گشود و جاى جاى آن را دربر گرفت ، در حالى كه اندلس سرزمينى است كه در زيبايى مانند ندارد . اينها همه نتيجهء اختلاف سران ، بزرگان ، پيشگامان ، قاضيان و اميران و وزيران آنجا بود . هر كسى رياست را براى خودش مىخواست و مسيحيان ميان آنها با فريب و مكر و نيرنگ نقشه مىكشيدند تا آنكه سرانجام سرزمين اندلس را از چنگشان بيرون آوردند .\r\nبررسى تاريخ نشان مىدهد كه مسيحيان از مسلمانان انتقام نگرفتند ، ننگ را از دامان خود پاك نكردند ، در جزيرهء اندلس خانه و سرزمينى را ويران نكردند و بر سرزمينها و شهرهاى آن چيره نشدند ، مگر پس از آنكه به كارهاى اختلاف‌انگيز دست زدند و ميان مسلمانان تفرقه افكندند و با فريب و نيرنگ ميان پادشاهان جزيره سرگرم كشيدن نقشه شدند و مدافعانش را با نيرنگ و دلربايى در اختلافاتى هلاك‌كننده به جان هم انداختند . روزگار درازى به قهر و آشتى ،\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمشاركت و رقابت ، پيكار و دشمنى ، موافقت و مخالفت ، جنگ و آرامش گذشت و سركشان را آرزويى جز درگيرى با اسلام و مسلمانان و باختن نيرنگ بر ضد مؤمنان و دسيسه‌چينى بر ضد موحدان و گردآورى اطلاعات از مجاهدان نداشتند . آنان در عين حال وانمود مىكردند كه خواستار فرجامى نيكو براى وطن هستند و مىخواهند كه ساكنانش را به مقاصد عالى برسانند و به ادارهء امورشان توجه دارند و مصالح خاص و عام را در نظر مىگيرند . اما آنان از آب گل‌آلود ماهى مىگيرند و براى هلاكت وطن و رسيدن به آرزوهاى خودشان حيله‌گرى مىكنند » . « 1 » \r\n\r\n1 . وضعيت كلى در جبههء مسلمانان\r\nنبرد عقاب ضعف مسلمانان را آشكار ساخت و شوكت حكومت موحدون را از ميان برد . محمد بن يوسف بن هود جذامى سر به شورش برداشت و اعراب به او پيوستند . سپس محمد بن يوسف بن نصر مشهور به « ابن الاحمر » از ابن هود انشعاب كرد و اين محمد به شيخ ملقب گرديد .\r\nدرگيرى ، از مبارزه ميان مسيحى و مسلمان به مبارزه مسلمانان با يكديگر تبديل شد . ابن هود به نام خليفه عباسى بغداد خطبه مىخواند ، سپس او و فرزندانش گرفتار جنگ و بدبختى شدند تا آنكه نوبت به آخرين آنها يعنى واثق بن متوكل رسيد . آلفونسو حاكم قشتاله و امير بارسلونا عرصه را بر او تنگ كردند ؛ و او نسبت به ابن الاحمر اظهار فرمانبردارى نمود . « 2 » \r\nدر طول اين مدت درگيريهاى سختى روى داد . پس از رفتن ابن هود از اشبيليه به مرسيه ، ابومروان باجى در اشبيليه سر به شورش برداشت . محمد بن الاحمر به او پيشنهاد كرد كه در برابر صلح دخترش را به ازدواج وى درمىآورد و ابومروان سر به فرمان نهاد . آنگاه محمد الاحمر در سال 632 ه / 1234 م وارد اشبيليه گرديد و سپس ابن‌باجى را غافلگير كرد و كشت .\r\nابن هود به اشبيليه بازگشت و ابن الاحمر را از آنجا بيرون راند . سپس در سال 635 ه / 1237 م به كمك ساكنان غرناطه بر اين شهر چيره گرديد و به آنجا انتقال يافت و دژ الحمرا را براى سكونت خويش بنا كرد . سپس بر مالقه چيره شد و آنگاه مريه را از دست ابن رميمى وزير\r\n\r\n","description":"","footnote":" ( 1 ) . نفح الطيب ، مقرى ، ج 4 ، ص 446 و 508 .  ( 2 ) . ابن الاحمر - مؤسس مملكت بنى احمر - آخرين ملوك اندلس - اصل آنان از ارجونه از دژهاى قرطبه است . پيشينيان اينان عناصرى نظامى بودند و به بنى نصر مشهور و به سعد بن عباده رئيس خزرج منسوب‌اند . ","page_name":" 176 ","page_number":176},
  {"content":"\r\n\r\nابن هود كه در سال 643 ه / 1245 م در آنجا سر به شورش برداشت ، گرفت و پس از آن در سال 663 ه / 1264 م ساكنان لورقه با وى بيعت كردند .\r\nابن الاحمر در آغاز كار خويش با پادشاه قشتاله دست همكارى داد و ابن هود براى نزديك شدن به او با ابن الاحمر به رقابت برخاست و به وسيلهء ابن الاحمر سى دژ در « كف غربه » به دست آن كافر افتاد . از او براى تصرف قرطبه كمك گرفت . سپس در سال 633 ه قرطبه را به تصرف درآورد و پس از آن در سال 646 ه بر اشبيليه چيره گشت . فرنگيها فرصت را با ايجاد تفرقه غنيمت شمردند و بسيارى از دژها و شهرها را از چنگ مسلمانان بيرون آوردند . پادشاه قشتاله سرزمينهاى اسلامى را ناحيه به ناحيه و مرز به مرز درنورديد تا آنكه مسلمانان ناگزير به ساحل دريا ما بين « رنده » از مغرب و « بيره » از شرق اندلس يعنى حدود ده منزل از غرب تا شرق به اندازهء يك منزل يا كم‌تر در عرض ميان دريا و خشكى پناه بردند . سپس ابن احمر به خشم آمد و به تصرف ديگر نقاط جزيره طمع بست كه به وى اجازه داده نشد .\r\nدر اين دوره قدرت دولت بنى مرين در ساحل مغرب به حساب ضعف دولت موحدون رو به افزايش بود . در سال 668 ه / 1269 م ، دولت موحدون به طور كامل از سرزمين مغرب برچيده شد و قدرت بنى مرين استوار گرديد . در پى آن ساكنان اندلس بر فرنگيهايى كه برضدشان يورش مىبردند پيروز شدند و جنگجويان بنىمرين و ديگران در اندلس به يكديگر پيوستند . پادشاه مغرب يعقوب بن عبدالحق سه هزار تن از آنان را فراخواند ؛ و آنان در حدود سال 660 ه از دريا گذشتند و ابن الاحمر آنان را پذيرا گشت و آنها را به جان دشمن خويش انداخت . مسلمانان بازگشتند و زاد ولد كردند و كار به همين صورت بود تا آنكه شيخ ابن الاحمر در سال 681 ه / 1272 م از دنيا رفت و پس از وى پسرش محمد فقيه به جاى او نشست . ابن الاحمر به وى سفارش كرد كه در صورت تهديد از سوى فرنگيان از بنىمرين - پادشاه مغرب - كمك بگيرد .\r\nدر سال 672 ه / 1273 م محمد فقيه از سوى فرنگيها مورد تعرض قرار گرفت . او از سلطان يعقوب بن عبدالحق ( سلطان فاس و مغرب ) تقاضاى كمك كرد . يعقوب تقاضاى او را اجابت كرد و پسرش را به همراه لشكريانش با او گسيل داشت . آنگاه خود سلطان اقدام به عبور به سوى اندلس كرد و جزيرهء خضرا را از يك شورشى گرفت و آن را پايگاه جهاد خود قرار داد . ابن الاحمر « طريف » و دژهاى اطرافش را در اختيار او گذاشت و آن دو شكست سختى را بر\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nفرنگيها وارد آوردند . به طورى كه يكى از آنها گفت : « مسلمانان از جنگ عقاب قد راست نكردند تا آنكه يعقوب مَرينى وارد شد » . وى در يكى از جنگهايش پادشاه نصارا دوننه يا دون نينو « 1 »  را به قتل رساند ؛ و گفته مىشود كه از سپاه وى چهل هزار تن را كشت و او را به سختى شكست داد .\r\nآنگاه جنگهايش را در اندلس پى گرفت و دسته‌هاى نظامى خويش را به سرزمين نصارا گسيل داشت . از سرزمين اندلس رنده ، جزيرهء خضرا ، طريف ، جبل طارق و ديگرجاها در دست او بود . پس از مرگ وى پسرش يوسف به جاى او نشست . آلفونسو پادشاه نصارا به وى پناهنده شد و دستش را بوسيد و تاجش را گرو گذاشت و يعقوب وى را يارى داد تا سرزمين خويش را بازپس بستاند .\r\nپادشاهان بنىمرين پيوسته مردمان اندلس را با مردان جنگى و مال يارى مىدادند و بخش قابل ملاحظه‌اى از نزديكان سلطان را در اندلس براى جنگ باقى ماندند . اينان با دشمنان نبردهايى به يادماندنى و قابل ستايش كردند ، گروهى از اينان در غرناطه نزد ابن الاحمر بودند و رئيسى از خاندان بنىمرين موسوم به « شيخ الغزاة » ( پير جنگجويان ) داشتند .\r\n\r\n2 . نبرد در الحمراء\r\nحدود سى سال پس از آنكه مسلمانان عكا را در شرق آزاد ساختند و صليبيها را از سرزمين شام بيرون راندند ، دون پدرو « 2 »  فرماندهى جنگ بر ضد مسلمانان را عهده‌دار گرديد . دون پدرو موفق شد سپاه بىشمارى را بسيج كند و همراه 25 پادشاه آهنگ جنوب كرد . مسلمانان در غرناطه و ديگر نقاط سرآسيمه شدند و درصدد گرفتن كمك از ابوسعيد مَرينى ، حاكم فاس ، برآمدند . آنان هيئتى را فرستادند و از او تقاضاى كمك كردند ، اما سلطان مغرب درخواست اندلسيهايى را كه در اين دوره آماده جهاد و كارزار شده بودند نپذيرفت .\r\nسلطان اندلس در اين هنگام الغالب بالله ابوالوليد اسماعيل ابن رئيس ابوسعيد فرج بن نصر معروف به ابن الاحمر بود . وى تمايل داشت تا شهرها و دژها را استوار گرداند . چون نصارا اين را شنيدند درصدد برآمدند تا با جزيرهء خضراء بجنگند . ابن الاحمر داوطلب بازپس نشاندن\r\n\r\n","description":"","footnote":" ( 1 ) . دوننه : - .  ( 2 ) . دون پدرو : - . ","page_name":" 178 ","page_number":178},
  {"content":"\r\n\r\nآنان گرديد و ناوگانها و مردان جنگى را بسيج كرد . چون نصارا اين را ديدند در طليطله اجتماع كردند ؛ و درصدد تضعيف شهرهاى مسلمانان برآمدند . براى اين منظور به طور كامل آماده شدند و باروبنه و منجنيقها و ابزار محاصره و آذوقه با كشتى آماده شد و دشمن به غرناطه رسيد ؛ و زمين از آنان پر گرديد . آنگاه سلطان نزد پير جنگجويان ( شيخ عالم ابوسعيد عثمان بن ابوالعلاى مرينى ) فرستاد تا با كمك شجاعان مسلمان به مقابلهء آنان برود . او در روز پنجشنبه مطابق 20 ربيع الاول سال 719 ه / 1319 م به جنگ آنان شتافت .\r\nشب يك‌شنبه دسته‌هايى از دشمن دهكده‌اى را از مسلمانان مورد حمله قرار داد . گروهى از سواركاران تيرانداز اندلس رفتند و راه را بر آنان بستند . اين دسته از سپاه دشمن در مقابل مسلمانان پا به فرار نهادند و به سوى پادشاهشان رفتند و مسلمانان تا بامداد آنان را تعقيب و نابود كردند . اين نخستين پيروزى بود .\r\nروز يك‌شنبه شيخ ابوسعيد همراه پنج هزار تن از دلاوران مشهور اسلامى آهنگ جنگ با دشمن كرد . فرنگيها از اينكه چنين گروه اندكى اقدام به جنگ با آنان كرده به شگفت آمدند . پس سوار گشتند و جملگى به آنان حمله‌ور شدند . اما به سختى شكست خوردند و طعمه شمشير گشتند . مسلمانان آنان را تعقيب كردند و مدت سه روز گروهى را كشتند و گروهى را به اسارت درآوردند .\r\nمردم غرناطه براى گردآورى اموال و گرفتن اسيران بيرون آمدند و اموال بسيارى به چنگ آوردند . از آن جمله - به قولى - 43 قنطار « 1 »  طلا و 140 قنطار نقره و هفت هزار اسير بود . از جملهء اسيران دون پدرو و زن و فرزندش بودند . وى شهر طريف و كوه فتح را كه فرنگيها پيش از آن اشغال كرده بودند به علاوهء 18 دژ سربها داد تا خود را آزاد كند . مسلمانان اين مقدار را نپذيرفتند و شمار كشتگان در اين نبرد از پنجاه هزار تن فراتر رفت . گفته مىشود كه درون دره نيز به دليل نا آشنا بودن با راه ، همين شمار كشته شدند . شمار كسانى كه در كوهها و دره‌ها به هلاكت رسيدند بىاندازه بود . پادشاهان بيست و پنج‌گانه همه كشته شدند و فروش اسيران ، اموال غارت شده و چهارپايان شش ماه طول كشيد .\r\nمژدهء اين پيروزى بزرگ به ديگر سرزمينهاى اسلامى نيز رسيد . شگفت اينكه از مسلمانان و جنگجويان جز سيزده سواركار كشته نشدند - با علم به اينكه مجموعهء نيروهاى اسلامى از\r\n\r\n","description":"","footnote":" ( 1 ) . قنطار : 93 / 44 كيلوگرم . ","page_name":" 179 ","page_number":179},
  {"content":"\r\n\r\n1500 سوار و 4000 پياده ( در مجموع 5500 جنگجو ) تجاوز نمىكرد . پوست دون پدرو را كندند و پر از پنبه كردند و براى مدت چند سال بر دروازهء غرناطه آويختند . مسيحيان تقاضاى صلح كردند و مسلمانان پذيرفتند . در حالى كه آنان كوه فتح ( جبل طارق ) را در اختيار داشتند . اين كوه جزو قلمرو سلطان فاس و مغرب بود . اما سرانجام اميرالمسلمين ، ابوالحسن مرينى حاكم فاس و مغرب آن را بازپس گرفت . قهرمان نبرد ، پير جنگجويان ، به جهاد خويش ادامه داد تا آنكه به سال 730 ه / 1329 م در سن 88 سالگى درگذشت . « 1 » \r\n\r\n3 . بازپس‌گيرى و تقويت كوه فتح\r\nكوه طارق يا كوه پيروزى مركز ثقل و حلقهء اتصال ميان مسلمانان اندلس و مغرب اسلامى بود .\r\nاز اين رو مسيحيان شمال تلاش خود را براى تصرف آن متمركز ساختند . چرا كه اين كار كمك‌رسانى را قطع و پشتيبانى را متوقف مىساخت . استيلاى بر كوه فتح بود كه مسلمانان را براى نبرد « روز غرناطه » برانگيخت . پس از تحقق آن پيروزى درخشان ، ابوالحسن مرينى ( حاكم فاس و مغرب ) اقدام به بازپس‌گيرى آن كرد . « اموال فراوانى خرج كرد ، جنگجويان و نيروهاى بسيارى را به كار گرفت ، و سپاهيانش همراه فرزندان و نزديكانش در آنجا جنگيدند و كار را سخت كردند تا\r\n\r\n","description":"","footnote":" ( 1 ) . بنى احمر - پادشاهان غرناطه - توافق كردند كه منزلت پير جنگجويان را به كسى بدهند كه از نزديكان بنى مرينى - پادشاهان مغرب - باشد . زيرا اينان نخستين كسانى بودند در رقابت با عموزادگان خود بر سر ملك مغرب ، بر اندلس چيره شدند . اينان در جهاد جايگاه بلندى داشتند . نشان آن مطلبى است كه بر قبر پير جنگجويان عثمان بن ابىالعلا نوشته شده كه نمونهء كامل قهرمانيهايى بود كه در اين دوره از حيات اندلس آشكار گرديد . نوشتهء روى قبر پير جنگجويان بلند است و ما بخشى از آن را در اينجا نقل مىكنيم : « اين قبر پير جنگجويان عثمان بن ابى العلاست . پير مدافعان فرمانده قهرمانان دلاور و امام صفهاى تشكيل شده بر در بهشت در زير سايهء شمشيرها ، شمشير جهاد ، كوبنده دشمنان و شير شيران مرحوم ابوسعيد عثمان ابن شيخ جليل مرحوم ابوالعلا ادريس بن عبدالله بن عبدالحق . او 88 سال عمر خويش را شب و روز وقف جهاد در راه خدا كرد و مطابق مشهور در 732 جنگ شركت جست . او همهء عمرش را در جهاد فى سبيل الله و براى خدا در ادارهء جنگ گذراند . از جنگ با كفار هيچ گاه باز نايستاد و چونان سيل بر سر آنان سرازير مىگشت . خداوند به دست وى كارهاى بزرگى را ميان دشمنان انجام داد كه خبرش به همه جا رسيده است . او در حالى مرد كه جامه‌اش به گرد جهاد آغشته بود و مراقب سركشان كافر و احزابشان بود . او چنان كه زيست مرد و خداوند در آوردگاه جهاد او را نزد خويش برد و سعادت و خشنودى خويش را به او اختصاص داد . شمشير او بر سر پادشاه روم از غلاف كشيده بود ؛ و اندلس به خاطر دورى او به لرزه درآمد - او در روز يكشنبه دوم ذى حجه سال 730 ه وفات يافت » . نفح الطيب ، مقرى ، ج 1 ، ص 452 - 453 . ","page_name":" 180 ","page_number":180},
  {"content":"\r\n\r\nآنكه آنجا را به دست مسلمانان بازگرداندند . او به ساخت و تقويت آنجا اهتمام ورزيد و براى ساخت برج و بارو و خانه‌ها و مساجد و مخازن آنجا مال فراوانى هزينه كرد . كار در شرف اتمام بود كه دشمن از دريا و خشكى با آنان به جنگ پرداخت . مسلمانان شكيبايى ورزيدند و خداوند كافران را ناكام گذاشت . سلطان ياد شده در صدد برآمد تا در دامنه كوه پيرامون خود از همه سو بارويى عظيم بسازد تا دشمن در مبارزهء با آن طمع نبندد و نتواند در هنگام محاصره كار را بر آنجا سخت كند . مردم چنين كارى را محال مىديدند . او اموال را خرج كرد و با كارگران به عدالت رفتار نمود و بارويى بر گردش كشيد كه آن را همانند هالهء ماه نو در بر مىگرفت . اين كوه بيست و چند سال در دست دشمن بود . سلطان ابوالحسن شش ماه آن را در محاصره گرفت و پسرش سلطان ابوعنان بر تقويت آن افزود . سلطان ابوالحسن اهميت نيروى دريايى را براى تضمين ارتباط ميان مغرب اسلامى و اندلس دريافت . پس فرمان ساخت و ايجاد ناوگانهاى فراوانى را به عنوان جهاد در اندلس صادر كرد و در اين كار اهتمام فراوان ورزيد » .\r\nفرنگيها دشمنى را از سر گرفتند و براى تصرف نواحى باقيمانده در دست مسلمانان اندلس نيروهاى بسيارى را بسيج كردند . اهل اندلس خواستار حركت ابوالحسن مذكور گشتند . پس او خود به سبته ، بندر گذرگاه و محل ناوگانهاى مسلمانان آمد . ناگهان فرنگيها با كشتيهاى بى شمار سر رسيدند و از عبور او و كمك به مردم اندلس جلوگيرى كردند و او را در كشتيهايش به سختى درهم كوبيدند و بسيارى از آن كشتيها را به تصرف درآوردند . در خشكى نيز جنگ سختى درگرفت و مسلمانان به فرماندهى ابن احمر در آن شركت جستند .\r\nفرنگيها در نبرد طريف پيروز شدند و بر جزيرهء خضرا چيره گشتند .\r\nبه دنبال آن سلطان ابوالحسن مرينى در سال 745 ه / 1344 م نامه‌اى به ملك صالح محمد بن قلاوون نوشت و وضعيت خطير پيش آمده در اندلس را شرح داد . كوه طريف همچنان در دست فرنگيان باقى ماند تا آنكه محمد - از بنى احمر - كه لسان الدين بن خطيب وزارت او را داشت - كوه و نيز كل سرزمين از جمله جيان را بازپس گرفت . « 1 » \r\n\r\n","description":"","footnote":" ( 1 ) . در بخشى نامهء بلند ابوالحسن مرينى به الملك الناصر محمد بن قلاوون چنين آمده بود : به حسب حسن نيت و به مقتضاى دوستى ، آنچه را كه در اينجا رو به افزايش است برايتان شرح مىدهيم و به موجب تأخير اين نامه به عرض آن جناب مىرسد : چون به اندلس فرمان كمك به ما رسيد و منادى نداى جهاد سر داد ، خبر يافتيم كه كافران طرفداران خود را از همه جا فراخوانده‌اند و پاپ ملعونشان از همه تقاضاى كمك كرده است و طوايف گوناگون را به قلب سرزمين اندلس فراخوانده و اطراف آن را به تصرف خود درآورده است ؛ تا كلمهء اسلام را از آن پاك كنند و سايه ايمان را از آنجا برچينند . ما فرماندهان ناوگانها را با نيروهايشان پيش فرستاديم و خود به دنبال آنها به سوى سبته در منتهاى مغرب اقصى و دروازهء جهاد حركت كرديم . اما پيش از رسيدن ما ، دشمن كافر آن را به تصرف درآورده و كشتيهاى طاغوتيان به كمك يكديگر گذرگاه عبور ما را بسته بود . آنان كشتيهاى بىشمارى آورده و در محل گذرگاه به كمين گذاشته و از سراسر شهرها آمده و در جزيرهء خضرا تجمع كرده بودند . . . كشتيهاى ما در بنادر ساحلى به راه افتاد تا آنكه 67 كشتى جنگى ما نابود شد . ما در جزيرهء سپاه نيرومندى داشتيم كه از قدرت جنگى بالايى برخوردار بود و دشمن را به هيچ نمىگرفت و دشمن در ميان آنان همانند خالى سفيد بر شترى خاكسترى بود . محاصرهء ما در دريا مدت سه و نيم سال به درازا كشيد و در خشكى دو سال جنگ تن به تن داشتيم ، در نتيجه آذوقه رو به پايان رفت به طورى كه مردم آذوقه نصف ماه را نداشتند و هيچ كمكى هم نمىرسيد . شمار ساكنان به جز زن و كودك بيش از ده هزار تن بود . در اين هنگام سلطان اندلس به ما نامه نوشت و اجازهء عقد پيمان صلح را خواستار شد ما نيز اجازه داديم و صلحى بيست ساله به امضا رسيد » . ( نفح الطيب ، مقرى ، ج 4 ، ص 386 - 394 ) . ","page_name":" 181 ","page_number":181},
  {"content":"\r\n\r\n\r\n4 . پادشاهان بنى احمر\r\nچون پايگاههاى اندلس مثل قرطبه ، اشبيليه ، طليطله ، مرسيه و امثال آن به تصرف مسيحيان درآمد ، مسلمانان به غرناطه ، مريه ، مالقه و امثال آن پناه بردند . آن سرزمين پهناور رو به تنگ شدن نهاد و اژدهاى دشمن هر از چند گاه شهرى يا دژى را مىبلعيد و از درخت جان اين سرزمين شاخه‌اى را مىشكست . مقدار اندك باقىمانده از جزيره در تصرف پادشاهان بنى احمر بود ؛ و آنان پيوسته با دشمن در رنج و درگيرى بودند . چنان كه در اخبارشان آمده است ، آنان گاه دشمن را به تنگ مىآوردند و گاه از پادشاهان فاس ( بنىمرين ) كمك مىگرفتند .\r\nهنگامى كه پادشاهان هفتگانه فرنگ در سال 800 ه / 1397 م آهنگ تصرف غرناطه را كردند ، ساكنان آنجا توافق كردند كه نزد حاكم مرينى مغرب بفرستند و از آنان كمك بگيرند .\r\nشيخ ابواسحاق بن ابى العاصى شيخ ابوعبدالله طنجالى و شيخ ابن زيات بلشى را به عنوان سفير تعيين كردند . پس از رفتن آنان فرنگيها با 35 هزار سوار و صد هزار پياده به جنگ غرناطه آمدند . سلطان مغرب با فرستادگان موافقت نكرد و كمكشان نداد . اما اين كار از عزم مسلمانانى كه سخت درگير جنگ با فرنگيها بودند و پيروز شدند چيزى نكاست .\r\nباقيماندهء پادشاهان بنى احمر در اندلس پس از تصرف كوه به وسيلهء مسيحيان بيشتر اوقات را در جنگ و ستيز بودند و تا رسيدن دورهء پيرى دولتشان وضعيت آنان به همين منوال بود .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nچون روزگار سلطان ابوالحسن على بن سعد نصرى غالى احمرى فرا رسيد ، جمله سر به فرمان وى نهادند . در مالقه نيز پس از آمدن فرماندهان از نزد مسيحيان ، مردم با برادرش ابوعبدالله محمد بن سعد ( مشهور به زغل ) بيعت كردند . وى مدتى را در مالقه ماند و سپس نزد برادرش ، سلطان ابوالحسن ، رفت . فرماندهان و سران باقيمانده در مالقه سر به شورش برداشتند ؛ و اوضاع به همين منوال بود تا آنكه مالقه به دعوت سلطان ابوالحسن به پا خاست و آشوب فروخفت .\r\nسلطان ابوالحسن بخشهايى از اندلس را كه به دست مسلمانان باقيمانده بود به تصرف درآورده با مشركان به جهاد پرداخت و اماكن چندى را گشود . چون كافران پيوسته وى را با خود در جنگ ديدند ترسيدند و از او تقاضاى صلح كردند . شمار سپاه وى رو به فزونى نهاد .\r\nبراى نمايش اين نيروها همه را نزد خود گردآورد . به اين منظور مجلسى تشكيل داد كه بناى آن در بيرون از الحمرا در دژ غرناطه آماده شده بود . مراسم سان از روز سه شنبه 9 ذى الحجهء سال 882 ه / 1477 م آغاز گرديد و لشكريان همه روزه تا روز 22 محرم سال 883 ه ( يعنى مدت حدود 5 / 1 ماه ) به حضورش مىرسيدند تا آنكه مراسم سان و رژه پايان يافت . « 1 » \r\nدر اين دوره سران فرنگى با يكديگر اختلاف داشتند . برخى قرطبه را در اختيار گرفتند ، برخى اشبيليه و برخى شَريش را . از اين رو حاكم غرناطه ، سلطان ابوالحسن به شادخوارى و شادكامى پرداخت و لشكريان را تباه ساخت . او كار را به يكى از وزيران خود واگذارد و از مردم فاصله گرفت . جهاد و توجه به امور كشور را به حال خود رها كرد . دزدى و بيداد رو به افزايش نهاد . خاص و عام اين كار وى را نكوهش مىكردند . او با اين پندار كه ديگر مسيحيان به قلمرو او حمله نخواهند كرد و فتنه و فساد همچنان در ميان آنان ادامه خواهد يافت ، فرماندهان بزرگ را نيز به قتل رساند .\r\n\r\n","description":"","footnote":" ( 1 ) . اين نمايش نيرو با اعمال خلاف دين نيز همراه بود ، به طورى كه دشمنى مسلمانان را برانگيخت . المقرى ( نفح الطيب 4 / 511 - 512 ) در حاشيه مطلب چنين نوشته است : بيشتر اهل تفريح و تفرج در سبيكه و نواحى پيرامون آن بودند كه ناگهان خداوند سيلى بنيان‌كن را از دره سرازير كرد . خداوند كه مىخواست تظاهر به فسق اينان را كيفر دهد آب و سنگ را بر سرشان فرو ريخت به طورى كه سراشيبى دره و خانه‌ها و مغازه‌هاى اطراف رودخانه و پلها و باغ و بوستانها همه در آب فرو رفت . سيلاب صحن مسجد جامع را در خود فرو برد و چنان سيلى در آن سرزمين كسى نشنيده است » . ","page_name":" 183 ","page_number":183},
  {"content":"\r\n\r\nدست بر قضا حاكم قشتاله پس از چندى نبرد بر سرزمين خود چيره گشت و سران مخالف شرك به فرمان وى درآمدند ؛ « 1 »  و مسيحيان راه را براى انجام تباهى و تصرف شهرهاى اسلامى باز و موقعيت را مناسب يافتند . چرا كه سلطان ابوالحسن از دختر عمويش سلطان ابوعبدالله دو پسر به نامهاى محمد و يوسف داشت . او بر سر مادر اين دو هوو آورده بود و از او چند فرزند داشت . اين زن سوگلى سلطان بود و در هر كارى بر ديگران مقدم بود . سلطان از آن بيم داشت كه فرزندان اين رومى بر فرزندان دختر عموى سنى وى پيشى بگيرند . ميان كاركنان دولت كه برخى طرفدار فرزندان دخترعموى سلطان و برخى طرفدار فرزندان زن رومى او بودند نيز اختلاف و منازعه افتاد .\r\nمسيحيان در دورانى كه با خودشان در اختلاف به سر مىبردند ، براى مدت معينى با سلطان صلح كردند . پايان رسيدن دورهء صلح درست همزمان با بروز اختلاف ميان دولتمردان به سبب فرزندان سلطان بود . مردم از بدرفتارى و ظلم و ستمى كه بر آنان رفت به وزير و كارگزاران شكايت بردند . اما كسى به سخن آنان گوش نداد . اختلاف رو به فزونى نهاد و بدبختى شدت گرفت و مردم خواستار كناره‌گيرى وزير گشتند . در اين هنگام براى مسيحيان مسلم گشت كه دولت ناتوان و دلها پراكنده شده و از اين رو به حامه ( حمه ) حمله كردند و در پايان دورهء صلح با نيرنگ آن را از چنگ حاكم كادس در سال 887 ه / 1482 م بيرون آوردند .\r\nمسيحيان دژ را تصرف كردند و در آن پناه گرفتند . سپس گرفتن شهر را آغاز كردند . راهها پر از نيروهاى سواره و پياده آنان بود و هر كس از مسلمانان را كه يافتند از دم تيغ گذراندند . در\r\n\r\n","description":"","footnote":" ( 1 ) . فرديناند دوّم پادشاه قشتاله به استقلال ايالتهايى كه از مسلمانان به دست آمده بود مثل قرطبه و اشبيليه پايان داد واندلس را متحد ساخت . او با ملكه ايزابل كاتوليك ، ملكه آراگون ، ازدواج كرد و با اين كار بر قدرت مملكت ايزابل افزود . او در سال 884 ه / 1479 م شوهرش را فرستاد تا به كار بنى احمر براى هميشه پايان دهد و مسلمانان را از اندلس بيرون براند . اختلاف پيوسته موجود ميان اين نسل اسلامى آنان را پراكنده ساخته بود و راه براى اجراى نيات ايزابل هموار گشته بود . در همين حال پسران ابوالحسن على ( آخرين امير غرناطه ) يعنى ابوعبدالله محمد و ابوالحجاج يوسف بر پدر شوريدند . در پايان اين درگيرى كه ابوعبدالله موفق شد غرناطه را اشغال كند ، همسر ايزابل با كاردانى و زيركى مداخله كرد ؛ و در حالى كه پيش از آن چند شهر كوچك را كه اعراب از آنها با كمال شجاعت دفاع مىكردند به تصرف درآورده بود ، غرناطه پس از محاصره‌اى طولانى در 2 كانون دوم - ژانويه - سال 1492 ه تصرف كرد . ( تاريخ الشعوب الاسلاميه ، كارل بروكلمان ، ص 343 ) . ","page_name":" 184 ","page_number":184},
  {"content":"\r\n\r\nحالى كه مردم مانند افراد مست خواب‌آلود بوده و آمادگى نداشتند ، خانه‌ها را غارت كردند .\r\nگروهى كشته شدند و گروهى ديگر خانه و زندگى را رها كردند و گريختند و دشمن شهر و آنچه را در آن بود به تصرف خود درآورد . « 1 » \r\nدر سال 887 ه / 1482 م نيز اخبار پياپى رسيد كه حاكم قشتاله - فرديناند دوم - با سپاهى گران حركت كرده است . مردم غرناطه اجتماع كردند و در اين باره به گفت و گو نشستند .\r\nفرديناند آهنگ « لوشه » كرد و به قصد ضميمه ساختن آنجا به « حمه » با عِدّه و عُدّه با آن جنگيد .\r\nشمارى از مسلمانان به مسيحيان حمله كردند و هر كس را يافتند كشتند و شمارى از توپهاى بزرگ را گرفتند . به دنبال آن گروه ديگرى از اهل غرناطه آمدند و با مسيحيان جنگيدند ، و آنان را ناگزير به بيرون رفتن از اردوگاه ساختد . پس از تصرف آنجا و چند نقطهء ديگر ، مسيحيان گريختند و آذوقه و ابزار و آلات سنگين فراوانى را از خود به جاى گذاشتند .\r\nدر همين روز ( 27 جمادى الاولى 887 ه ) ، دو اميرزاده يعنى ابوعبدالله محمد و ابوالحجاج يوسف از ترس اينكه پدرشان آنان را با اشارهء سوگلى رومى ( ثريا ) بكشد ،\r\n\r\n","description":"","footnote":" ( 1 ) . وقتى مردم غرناطه از حملهء فرنگيها به حمه باخبر شدند ، عام خاص بيرون آمدند . مسيحيان پياده و سواره ده هزار تن بودند . آنان قصد داشتند كه با غنايم به دست آمده بيرون بروند . اما مردم غرناطه بلافاصله سر رسيدند و دشمن را به درون شهر عقب نشاندند و آنان را سخت به محاصره درآوردند . آنگاه شمار بسيارى از مسلمانان سواره و پياده از همهء شهرهاى اندلس حركت كردند و با « حمه » به جنگ پرداختند . براى مردم عوام روشن شد كه لشكريان از جان و دل نمىجنگند از اين رو آنان و وزير را به باد دشنام گرفتند . در همين حال خبر آمد كه سپاه عظيمى از مسيحيان به كمك محاصره‌شدگان « حمه » مىآيند . مسلمانان دست از محاصره حمه برداشتند و آهنگ مقابله با لشكريان مهاجم را كردند . دشمن كه از وجود آنان باخبر شد به بهانهء اندك بودن شمار خود بدون درگيرى عقب‌نشينى كرد . فرماندهى اينان با حاكم قرطبه بود . سپس حاكم اشبيليه سپاه بزرگى را از سواره و پياده‌هاى مسيحى گرد آورد و به يارى مسيحيان محاصره شده در « حمه » آمد . چون عزم لشكر براى اين كار جزم شد ، در ميان مردم شايع كردند كه آنان بدون آمادگى لازم حركت كرده‌اند و مصلحت در اين است كه به غرناطه برگردند تا مردم آماده شوند و ابزار و نيروى لازم را براى محاصره بردارند . چون مسلمانان از جا كنده شدند مسيحيان از راه رسيده به آنجا وارد گرديدند و دربارهء تخليه و يا اقامت در آن به مشورت پرداختند . سرانجام تصميم به اقامت گرفتند . آنگاه شهر را تقويت و نيازمنديهايش را تأمين كردند . حاكم اشبيليه نيز بازگشت و سربازانش را آزاد و اموال را ميانشان تقسيم كرد . سپس مسلمانان بار ديگر آن را سخت به محاصره درآوردند . آنان با استفاده از جايى دور از چشم مسيحيان بر سر آنان ريختند . اما وقتى مسيحيان متوجه شدند به مقابله برخاستند . برخى از مسلمانان از بالاى كوه پرت گشته و بيشترشان كشته شدند - اينان اهل بسطه و وادى آش بودند - به اين ترتيب اميد مردم از « حمه » قطع شد و از بازپس‌گيرى آن نوميد گشتند » . ( مقرى ، نفح الطيب ، ج 4 ، ص 513 ) . ","page_name":" 185 ","page_number":185},
  {"content":"\r\n\r\nگريختند و در دره « آش » مستقر شدند . شهرهاى مريه ، بسطه و غرناطه از آن دو دعوت و با آنان بيعت كردند و پدرشان ، سلطان ابوالحسن ، به مالقا گريخت .\r\nپس از آن نيروهاى فرنگ در صفر 888 ه / 1483 م آمادهء حمله به روستاهاى مالقا و بلش گشتند . شمار نيروهايشان هشت هزار تن بود و حاكمان شهرهاى اشبيليه ، شريش ، استجه ، انتگيره و ديگران نيز با آنان همراه بودند . آنان موفق به گرفتن دژى نشدند و در بيراهه‌ها ، گردنه‌ها ، كانالها و كوهها به جنگ پرداختند . مردم بلش و مالقا بر ضد آنان بسيج گشتند ، مسلمانان در همه جا با آنان درگير شدند تا به « مالقا » رسيدند . آنگاه رئيسشان گريخت و افراد باقيمانده اسير يا كشته شدند . در اين هنگام سلطان ابوالحسن به سوى نواحى منكب حركت كرد « 1 »  و برادرش ابوعبدالله با شمارى جنگجو در مالقه ماند . در اين جنگ حدود سه هزار تن از مسيحيان كشته و دو هزار تن به اسارت درآمدند . از جملهء آنان دايى سلطان ، حاكم اشبيليه ، حاكم شريش ، حاكم انتگيره و سى تن از ديگر از بزرگان بودند . مسلمانان به غنيمت بزرگى از مرد و مال و نيرو و طلا و نقره دست يافتند . سپس اهل مالقا به سوى شهرهاى مسيحىنشين حركت كردند ولى به سختى شكست خوردند و بيشتر فرماندهان غرب اندلس به قتل رسيدند .\r\nابوعبدالله با آگاهى از پيروزى عمويش بر مسيحيان در مالقا در رأس سپاه غرناطه خود را به اطراف « لشانه » رساند . اما مسيحيان با او به مقابله برخاستند و سپاهش را نابود ساختند و او را نزد پادشاه قشتاله - فرديناند دوم - به اسارت بردند . در اين هنگام ابوعبدالله معروف به زغل - عموى ابوعبداللَّه محمد - به استقلال دست يافت .\r\nدر سال 890 ه / 1485 م دشمن - كه در سال قبل چند دژ را در اطراف مالقا به تصرف درآورده بود - به اين شهر حمله كرد و بر چند دژ چيره گرديد . سپس هزار جنگجوى مسلحشان با زور به ذكوان درآمدند اما ساكنان شهر با شجاعت جنگيدند و نيروى دشمن را نابود ساختند .\r\nهزار جنگجويى كه اينك به محاصره درآمده بودند ، امان گرفتند و خارج گشتند .\r\n\r\n","description":"","footnote":" ( 1 ) . سلطان ابوالحسن در رأس نيروهاى مالقا عازم بازپس‌گيرى غرناطه گشت . پسرش سلطان ابوعبدالله سپاه غرناطه والشرقيه را هدايت كرد و دو نيرو در بيرون شهر در جايى موسوم به « دب » درگير شدند . سلطان ابوعبدالله از پدرش شكست خورد و براى او چاره‌اى جز رفتن به جنگ فرنگيان نماند . او به لشانه رسيد و از فرنگيها شمارى را كشت و اسير كرد و اموالى را به غنيمت گرفت . اما نصارا بر ضد وى بسيج شدند و با ايجاد فاصله ميان مسلمانان و سرزمينهايشان سپاه آنان را شكست دادند و شمار بسيارى را كشتند و شمارى ديگر از جمله سلطان ابوعبدالله را به اسارت گرفتند ؛ و او را نزد پادشاه قشتاله بردند . ","page_name":" 186 ","page_number":186},
  {"content":"\r\n\r\nنيروهاى دشمن به « رنده » رفته ، بر آنجا چيره گشتند و دژهايش را ويران ساختند . اما در يكى از دژهاى غرناطه در يك حملهء غافلگيرانهء شبانه جنگى سخت درگرفت و پس از يك درگيرى خونين مسلمانان پيروز گشتند . آنان غنايم و ابزار و آلات بسيارى به دست آوردند و همه را به دژ بردند . پس از آرامشى يك ماهه مسيحيان بار ديگر حمله را از سر گرفتند و دژهاى پيرامون غرناطه مثل قنبيل ، مشاقر و لوز را تصرف كردند . دشمن كار را بر شهرهاى اسلامى سخت گرفت و به هر ناحيه‌اى كه روى آورد آن را بيچاره كرد و هر كجا رفت آن را به فرمان خود درآورد و تصرف كرد . سپس با نيروهاى خود دست به حيله زد و نزد ابوعبدالله كه در اسارتش بود فرستاد و او را لباس مناسب پوشاند و وعده داد كه كل خواسته‌هايش را برآورده مىسازد و او را روانهء بخش شرقى بسطه كرد . پس از دادن مال و نيرو به او وعده داده شد هر مسلمانى كه به فرمان وى درآيد و با وى بيعت كند ، در حال آتش‌بس و صلح خواهد بود . سلطان ابوعبدالله به بلش رفت و آن را به فرمان خويش درآورد . در بازارها نداى صلح سر داده شد ؛ و شياطين به نفع وى تبليغ كردند تا آنجا كه دامنه تبليغاتشان به بيازين ، باشين و غرناطه نيز كشيده شد و برخى تبهكارانى كه دوستدار ايجاد تفرقه ميان مسلمانان بودند نيز از آنان پيروى كردند ؛ « 1 »  و همين امر موجبات پيروزى فرديناند را بر « لوشه » فراهم ساخت .\r\n\r\n","description":"","footnote":" ( 1 ) . فرديناند دوم موفق شد ميان مسلمانان تفرقه افكند . مقرى در نفح الطيب ، ج 4 ، ص 517 مىنويسد : « مردم غرناطه به دليل ضعف دولت به صلح متمايل گشتند . شياطين و دلّالها با تقبيح و تحسين ميان مردم ايجاد فتنه كردند تا آنكه كوى بيازين - در نواحى غرناطه - اقدام به دعوت سلطان كه اسير مشركان بود ، كردند . ميان مسلمانان غرناطه فتنهء بزرگى بروز كرد بيازين را از بالاى دژ سنگ باران كردند ، خطر رو به فزونى نهاد و شورش مدت حدود دو و نيم ماه ادامه يافت ( از 3 ربيع الاول تا نيمهء جمادى الاولى سال 890 ه / 1485 م ) . خبر رسيد سلطانى كه اقدام به دعوت وى كرده‌اند به لوشه رفته و ميان او و عمويش حاكم دژ غرناطه ، توافق شده است كه عمو پادشاه باشد و برادرزاده ، لوشه يا هر جاى ديگرى را كه بخواهد زير فرمان خود گيرد و با يكديگر بر ضد دشمنان دين همدست باشند . در همين اوضاع و احوال حاكم قشتاله - فرديناند - با سپاهى عظيم و عِدّه و عُدّهء بىشمار بيرون آمد و با « لوشه » و نيز سلطان ابوعبدالله كه روزى اسيرش بود به مبارزه پرداخت و حلقهء محاصره را تنگ كرد . شمارى از مردم بيازين به قصد جهاد و كمك حاكم خويش به آن شهر رفته بودند . ساكنان غرناطه و ديگر نقاط ترسيدند كه اين نيز يك حيله باشد . هيچ كس مگر اهل بيازين به كمك آنان نيامد و حلقهء محاصره تنگ‌تر شد . بگو مگو بالا گرفت و اظهار گرديد كه اين كار با توافق ميان سلطان در بند و حاكم قشتاله صورت گرفته است . اهل « لوشه » وارد كوى خود گشتند و چون بيم بيچارگى داشتند بر مال و جان و زن و فرزند خود امان گرفتند . حاكم قشتاله تقاضايشان را پذيرفت و شهر - لوشه - را در 26 جمادى الاولى سال 891 ه / 1486 م تصرف كرد . در اين هنگام اهل غرناطه تصريح كردند به اينكه دليل آمدن سلطان به اين شهر تنها براى ورود دشمن كافر بوده است ؛ و گرنه با او در شهر نمىماندند . گفته شده است كه در اين هنگام پسرش كه در گرو سربها بود آزاد گرديد . بگومگو ميان آنان و ساكنان بيازين در اين باره بالا گرفت . آنگاه حاكم قشتاله همراه سلطان يادشده به سرزمين خود بازگشت . ","page_name":" 187 ","page_number":187},
  {"content":"\r\n\r\nفرديناند لختى بياسود تا نيروهايش تجديد سازمان شدند . آنگاه آهنگ « بيره » كرد و برخى باروها را خرد و ويران ساخت . به ساكنان دژ امان داد و ، دژ را از آنان گرفت ؛ و مردم راهى غرناطه گشتند . او با دژ « مثلين » نيز همين گونه رفتار كرد . مردم سخت جنگيدند و اما وقتى عرصه بر آنان تنگ شد ، امان گرفتند و كارها را رها كردند و عازم غرناطه گشتند . ساكنان « قلنبيره » بدون جنگ تسليم شدند و به غرناطه رفتند . سپس دشمن به « منت فريد » رسيد و دارالعده را به آتش كشيد .\r\nمردم تقاضاى امان كردند و به غرناطه رفتند . آنگاه به « صخره » رفت و آن را گرفت . همهء اين دژها را تقويت و پر از نيرو و امكانات كرد و سواره نظام را براى تصرف غرناطه سازماندهى كرد . آنگاه به سرزمين خود بازگشت و با سلطانى كه در اسارتش بود پيمان بست كه هر كس به فرمان وى درآيد در امان است . شايعه كردند كه انجام اين كار به سبب بروز آشوب ميان او و پادشاه فرانسه بود . اين امر بر دشمنى ميان بيازين و الحمرا افزود . فرديناند رهبر بيازين را با مرد و مال و گندم و باروت و ديگر چيزها يارى داد . فتنه به اوج رسيد و قتل و غارت در ميان مردم رواج يافت .\r\nتا روز 27 محرم سال 892 ه / 1487 م اوضاع به همين منوال بود . تا آنكه ساكنان غرناطه درصدد برآمدند به زور وارد بيازين شوند . اهل علم درباره كسى كه از نصارا كمك مىگيرد و وجوب مبارزه با او گفت و گو كردند و اظهار داشتند كه هر كس از او پيروى كند با خدا و رسولش مخالفت ورزيده است . اما ساكنان بيازين بر ضد غرناطه كمك گرفتند . سلطان در غرناطه در پى سپاهيان و فرماندهان ساكنان « بسطه » ، « وادى آش » ، « مريه » ، « منكب » ، « بلش » ، « مالقا » و ديگر نواحى فرستاد . چون در آنجا گرد آمدند با يكديگر دست دوستى و همپيمانى بر ضد دشمنان دين دادند و تعهد كردند هر كس را از مسلمانان كه مورد حملهء دشمن قرار گيرد يارى دهند ، رهبر بيازين ترسيد و نزد حاكم قشتاله - فرديناند - فرستاد ؛ و او آهنگ نواحى بلش كرد .\r\nرئيس بيازين وزيرش را به ناحيه مالقا و دژ « منشأة » فرستاد تا آنان را بيم دهد و بترساند . او نسخه‌هايى از پيمان‌نامه‌هاى صلح را نيز همراه داشت . مالقا و دژ « منشأة » تقاضايش را پذيرفتند و از ترس قدرت حاكم قشتاله و به طمع صلح و سلامت خود در حمايت او قرار گرفتند . آنگاه\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبزرگان مالقا با اهل « بلش » گفت و گو كردند و علت پذيرش اين دعوت را يادآور شدند . اما اهل بلش بر عهد و پيمانى كه اهل غرناطه و ديگر نقاط اندلس بسته بودند وفادار ماندند .\r\nفرديناند در ربيع الثانى سال 892 ه / 1487 م آهنگ بلش كرد . به دنبال پيشروى نيروهاى غرناطه و بسيج شدگان بشرات و ساكنان وادى آش و ديگران و رسيدنشان به بلش در غرناطه شورشى به پا گرديد و شايع شد كه اين شهر به بيازين پيوسته است . در نتيجه نيروى مسلمانان پراكنده شد و فرديناند و نيروهايش وارد بلش گشتند . سپس فرديناند به مالقا رفت و شهر را از خشكى و دريا مورد حمله قرار داد . ساكنان شهر نيز با توپ و نيروهاى سواره و پياده خويش با او جنگيدند . فرديناند با كشيدن ديوار و حفر كانال و گماشتن كشتى در دريا راه ورود و خروج مالقا را بست ، به طورى كه تنها شمار اندكى از مرابطون توانستند در هنگام محاصره شهر به آن وارد شوند . مهاجمان جنگ را شدت بخشيدند و به محله‌هاى شهر نزديك شدند و حلقه محاصره را چنان تنگ كردند كه آذوقه شهر تمام شد و مردم به خوردن چارپايان و اسب و خر روى آوردند . مردم كه به مغرب اسلامى اميدوار بودند از آنان تقاضاى كمك كردند ، ولى هيچ كس به يارى آنان نيامد . گرسنگى بر مردم فشار آورد . بسيارى از بزرگان كشته شدند ، با وجود اين اظهار بىتابى و ناتوانى نكردند . تا آنكه ضعفشان به اوج رسيد و اميدشان از هر گونه كمكى از راه دريا يا خشكى بريده شد . از اين رو با مسيحيان دربارهء صلح گفت و گو كردند تا با آنان نيز مانند ديگران رفتار شود . دشمن به خاطر رفتار قهرآميزشان آنان را نكوهش و سرانجام شرايط زير را بر آنان تحميل كرد : از مرگ در امانيد ، كليدهاى قلعه و دژ را تحويل مىدهيد ، اگر خوش‌رفتار باشيد حاكم شهر نيز خوشرفتارى خواهد كرد . اما مسيحيان پس از تسلط بر آنها ، همه را به اسارت گرفتند و نواحى گوناگون را تصرف كردند .\r\nدر سال 893 ه / 1488 م قشتاليها بر « شرقيه » و « بلش » چيره شدند . مسلمانان اعتراض كردند ولى كسى به آنان توجهى نكرد . دشمن همهء آن سرزمين را با صلح گرفت و بازگشت .\r\nدر سال 894 ه / 1489 م فرديناند در صدد حمله به برخى دژهاى « بسطه » برآمد . در پى آن نيروهاى وادى آش ، مريه ، منكب و بشرات به يارى برادران مسلمان خود شتافتند و سخت با مسيحيان جنگيدند و آنان را وادار به عقب‌نشينى از بسطه كردند . فرديناند سه ماه را به آماده شدن سپرى كرد و به دنبال آن توپها و آلات حصارگيرى را به باروى شهر نزديك ساخت و از\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nرفت و آمد مردم جلوگيرى كرد . كار بر مردم بسيار سخت شد و آذوقه رو به كاستى نهاد ؛ و گفت و گوهاى صلح آغاز گرديد ؛ و پيمانى به امضا رسيد كه بسطه ، وادى آش ، مريه ، منكب و بشرات را دربرمىگرفت . ساكنان اين مناطق طبق شرايطى ، پيدا و پنهان به فرمان دشمن درآمدند . شمارى از خواص نيز به اموال و منافعى دست يافتند .\r\nمسيحيان وارد بسطه شده آنجا را تصرف كردند ، در حالى كه عامهء مردم از چگونگى شرايط و تعهدات بىخبر بودند . به مردم گفته شد كه هر كس در جاى خود بماند در امان است و هر كس نخواهد مىتواند با مال و سلاح خود بيرون برود . آنگاه مسلمانان را از شهر بيرون راندند و دشمن به مريه حمله كرد و همه آن سرزمين را به فرمان خود درآورد . جز غرناطه و روستاهاى آن چيزى به دست مسلمانان باقى نماند ؛ و همهء وادى آش در يك چشم به هم زدن به دست مسيحيان افتاد . « 1 » \r\nفرديناند نزد پادشاه غرناطه فرستاد و به او پيشنهاد صلح داد ؛ و با دادن اموال مورد تقاضايش او را فريفت . با توافق پنهانى كه ميان دو پادشاه شده بود ، دشمن براى تصرف الحمرا و غرناطه به حركت درآمد . حاكم غرناطه اعيان و اشراف و لشكريان و فقيهان و خاص و عام را گرد آورد و درخواست مهاجمان را به اطلاعشان رساند و به آنان گفت كه عمويش با رفتن زير حمايت حاكم قشتاله صلح ميان آن دو را برهم زده است . او گفت : « ما نيز چاره‌اى جز اين دو راه نداريم : قرار گرفتن تحت حمايت حاكم قشتاله و يا جنگ » . سپس همگان به جهاد و پايبندى به پيمان صلح او رأى دادند .\r\nفرديناند - حاكم قشتاله - در مرغزار غرناطه فرود آمد و از ساكنان شهر خواست كه به فرمان وى درآيند و گرنه كشتزارهايشان را از بين مىبرد . مردم اعلان مخالفت كردند و او مزارع را نابود ساخت . درگيريهاى چندى ميان مسلمانان و دشمنان روى داد و دشمن در آن\r\n\r\n","description":"","footnote":" ( 1 ) . فرديناند غرناطه را به محاصرهء كامل درآورد و در هر يك از دژهايش فرماندهى مسيحى گمارد . به فرماندهان اسلامى حاضر در اين نواحى نيز مالى از سوى حاكم قشتاله - فرديناند - داده شد ؛ كه آن نابخردان تصور كردند كه براى عزت گذاردن به آنهاست ، در حالى كه اين كار جز براى افزايش نيرو و قدرت خودش نبود . او با بهترين روش با مسلمانان مقابله كرد . آنگاه برجهاى « ملاحه » و ديگر برجها را گرفت و آن را ساخت و تقويت كرد و مال و آذوقهء فراوانى در آن نهاد و با حاكم آش از در صلح و دوستى برآمد . او با فريب و نيرنگ و تيزهوشى حاكم غرناطه را به باد انتقاد گرفت و در همان سال نزد او فرستاد و از او خواست كه « الحمرا » را در اختيارش قرار دهد و همانطور كه عمويش با دادن قلعه و دژ زير حمايت او قرار گرفته ، وى نيز در قبال الحمرا مالى گزاف دريافت كند و هر شهرى را كه از اندلس مىخواهد انتخاب كند و زير حمايت او قرار گيرد . ","page_name":" 190 ","page_number":190},
  {"content":"\r\n\r\nبرهه نا اميد شد و از آنجا كوچيد . فرديناند پس از ويران ساختن چند دژ و تعمير برجهاى « همدان » و « ملاحه » و پر كردن اين دو دژ از آذوقهء لازم به سرزمين خود بازگشت .\r\n\r\n5 . آخرين روزهاى غرناطه\r\nاندكى پس از رفتن فرديناند لشكريانش به سوى قشتاله ، سلطان غرناطه « ابوعبدالله » با سپاهش به شمارى از دژهايى كه فرديناند در تهاجم اخيرش تصرف كرده بود حمله كرد و آنها را به زور گشود . او نيروهاى پادگانهاى محافظ شهر را كشت و ساخلو ( پادگان ) هايى از نيروهاى اسلامى گذاشت و به غرناطه بازگشت . آنگاه آهنگ « بشرات » نزديك غرناطه كرد و چند روستا را به تصرف درآورد و نصاراى ساكن آنجا را فرارى داد . سپس به دژ « اندرش » حمله برد و آن را گشود . ساكنان منطقهء كوه بشرات سر به فرمانش نهادند ؛ و دعوت اسلام در آنجا پا گرفت و از ذمّهء نصارا بيرون آمدند .\r\nچون عموى سلطان ، « ابوعبدالله محمد بن سعد » با نيروى بزرگى در آنجا بود ، حاكم غرناطه به جنگ آنان شتافت و او به مريه رفت ، سراسر بشرات تا بَرْجَه به فرمان پادشاه غرناطه درآمد . آنگاه عمويش همراه مسيحيان به اندرش رفت و آن را گرفت و پس از آن آهنگ روستاى همدان كرد كه برج عظيم آن پر از مرد جنگى و امكانات و آذوقه بود . اما ساكنان غرناطه او را به محاصره درآوردند و جنگهاى گوناگونى را بر ضد وى به راه انداختند .\r\nشمار بسيارى از مردم در آنجا مردند . مهاجمان برجهاى يكم ، دوم و سوّم را نقب زدند و مردم را مجبور به رفتن دژ بزرگ ساختند . سپس ساكنانش را ، كه 180 تن بودند ، به اسارت درآوردند و ابزار و آلات جنگى را با خود بردند .\r\nپادشاه غرناطه سپس آهنگ شلوبانيه كرد و پس از محاصره شهر آنجا را گشود . چون دژ شهر تسليم نشد ، به محاصره كامل درآمد ، ولى دريافت اخبار آمدن فرديناند به سوى غرناطه مسلمانان را ناگزير ساخت تا دست از محاصره بردارند و به غرناطه بروند . اندكى بعد فرديناند پادشاه قشتاله همراه مرتدان و « مدّجنون » « 1 »  سررسيد . فرديناند دست به كار ويران ساختن برج\r\n\r\n","description":"","footnote":" ( 1 ) . مدجنون [ جمع مدجن ، عربى : مقيم ، ساكن 
  ] اصطلاحى است كه مسيحيان پس از فتح اسپانيا بر مسلمانان ساكن‌آنجا اطلاق مىكردند . ( دايرة المعارف فارسى ) . ","page_name":" 191 ","page_number":191},
  {"content":"\r\n\r\n« ملاحه » گرديد و آن را همراه يك برج ديگر تخليه كرد . سپس آهنگ وادى آش نمود و مسلمانان را از آنجا بيرون راند و در شهر و حومهء آن هيچ مسلمانى باقى نماند . او دژ آتدرش را ويران ساخت و در شهرها به ستم و بيداد پرداخت .\r\nسلطان زغل ، ابوعبدالله محمد بن سعد ، عموى سلطان غرناطه ، با مشاهده اين اوضاع و احوال ، به مقصد مغرب از دريا گذشت . او به « وهران » و از آنجا به « تلمسان » رفت و در آنجا مستقر گرديد . در همين هنگام فرديناند ، پادشاه قشتاله ، به دليل بروز اختلاف ميان فرانسه و قشتاله ، به دورترين نقطه كشورش يعنى مرز فرانسه رفت . در پى آن پادشاه غرناطه « برشانه » را به محاصره درآورد و تصرف كرد و مسيحيان مقيم آنجا را به اسارت گرفت .\r\nسرانجام مرحلهء سرنوشت‌ساز اين جنگ درازمدت فرار رسيد . در 12 جمادى الآخر 896 ه / 1491 م ، سپاه قشتاله پايگاههاى خود را در شمال ترك گفت . فرناندو اين سپاه را به سوى مرغزار غرناطه هدايت كرد و دستشان را براى تباه ساختن كشت و زرع و نابودى روستاها بازگذاشت . او فرمان داد تا در كنار باروى شهر بنايى مستحكم ساختند و به خلاف گذشته عقب نشينى نكرد بلكه حلقهء محاصرهء غرناطه را تنگ و كار شهر را هر روز سخت‌تر كرد .\r\nجنگ خونين مدت هفت ماه ادامه يافت و محاصرهء مسلمانان سخت شد و ساكنان غرناطه تنها از يك مسير مىتوانستند كه از « بشرات » امكانات و آذوقه تهيه كنند .\r\nبا فرا رسيدن زمستان برف باريد . كمك‌رسانى قطع و غذا كمياب شد و گرسنگى و قحطى شدت گرفت . دشمن بر بيشتر جاهاى بيرون شهر چيره گشت . آن سال گذشت و سال بعد فرا رسيد . مردم با يكديگر به مشورت پرداختند و گفتند : « به خود آييد و با سلطان خويش گفت و گو كنيد » . سلطان دولتمردان و مشاورانش را فرا خواند و در اين باره سخن گفتند كه شمار دشمن هر روز بيشتر مىشود و به ما هيچ كمكى نمىرسد . گمان ما اين بود كه دشمن در زمستان عقب‌نشينى مىكند ولى محاسبهء ما غلط از آب درآمد و او ساختمان بنا كرد و به ما نزديك شد .\r\nبه خود و زنان و فرزندانتان بنگريد . تصميم نهايى بر اين شد كه كم‌ترين زيان را انتخاب كنند .\r\nشايع شد كه سران سپاه ( مسلمانان ) ، از بيم جان خود و مردم پيشتر درباره تسلم شهر با مسيحيان وارد گفت و گو شده‌اند . آنها شرايط مورد نظر خود را عنوان كردند و مواردى را بر آنچه در صلح وادى آش تعيين شده بود افزودند . از جمله اينكه اگر الحمراى غرناطه و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nپناهگاهها و دژها در اختيار حاكم رُم ( پاپ ) نهاده شود ، به شرايط صلح پايبند خواهد ماند و براى تضمين پيمان‌نامه‌ها طبق آيين مسيحيت سوگند ياد خواهد كرد . مردم در اين باره گفت و گو كردند و يادآور شدند كه سران سپاه مسلمانان هنگام گفت و گوى بر سر اين موضوع اموال فراوانى از مسيحيان دريافت داشته‌اند . سپس طبق شرايطى ميان طرفين پيمان صلح به امضا رسيد .\r\nمتن پيمان‌نامه براى ساكنان غرناطه خوانده شد . آنان نيز پذيرفتند و موافقت كردند . بيعت را براى حاكم قشتاله نوشتند و او نيز پذيرفت ؛ و سلطان غرناطه كاخ « الحمرا » را ترك گفت .\r\n\r\n6 . پيمان صلح\r\nفرديناند بر الحمرا چيره گرديد و حدود پانصد تن از اعيان را از بيم خيانت به گروگان نگاه داشت . صلح 67 شرط داشت ؛ كه از جمله اينها بود : كوچك و بزرگ در جان و مال و ناموس درامانند ؛ مردم در خانه و كاشانه و محل و كشت و زرعشان باقى مىمانند ؛ آنان طبق شريعت خودشان عمل مىكنند و جز بر طبق شريعتشان كسى حق قضاوت بر آنها را ندارد . مساجد و اوقاف به همان شكل باقى مىماند . مسيحى حق ورود به خانهء مسلمان و غصب چيزى را ندارد . كار مسلمان تنها به مسلمان واگذار مىشود . . . اسيران حاضر در غرناطه اهل هر كجا هستند آزاد مىشوند ؛ به ويژه كسانى كه از آنها نام برده مىشود . هر اسير مسلمانى كه بگريزد و وارد غرناطه گردد مالك او بر او و يا ديگرى حقى ندارد و سلطان بهايش را به مالك مىپردازد . هر كس بخواهد به مغرب برود آزاد است ؛ و در مدت تعيين شده با كشتيهاى سلطان تنها به ازاى پرداخت كرايه حق عبور دارند . اما پس از مدت مقرر بايد ده يك مال خود را نيز با كرايه بپردازند . هيچ كس به گناه ديگرى گرفته نمىشود . از گرويدن مسلمانان به مسيحيان و دينشان نبايد جلوگيرى شود . اگر مسلمانى مسيحى گردد ، مدتى صبر مىشود تا وضعيت او روشن گردد . آنگاه دو داور يكى مسلمان و ديگرى مسيحى تعيين مىگردد ، اگر از بازگشت به اسلام خوددارى ورزيد به خواست خود ادامه مىدهد . كسى كه مسيحىاى را در دوران جنگ كشته باشد كيفر نمىگردد . آنچه در دوران جنگ از مسيحيان به غنيمت رفته از كسى پس گرفته نمىشود . مسلمان موظف نيست سربازان مسيحى را پذيرايى كند و نمىتوان او را به جايى كوچاند ، جز خسارتهاى معمول نبايد از آنان گرفته شود . آنان از همهء مظالم و زيانهاى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nپيش آمده معافند . مسيحى حق بالا رفتن از ديوار و چشم دوختن به خانه‌هاى مسلمانان را ندارد . حق ورود به مساجد مسلمانان را ندارد . مسلمان حق دارد آزادانه در شهرهاى مسيحيان رفت و آمد كند . آنان موظف نيستند كه مانند يهوديان و مُدّجّنها نشان ويژه نصب كنند . كسى حق جلوگيرى مؤذن ، نمازگزار ، روزه‌دار را از وظايف دينى او را ندارد . كسى كه به آنان بخندد كيفر مىشود . آنان براى چند سال معين از پرداخت خسارت معافند . حاكم رم ( پاپ ) همهء اين شرايط را مىپذيرد و پاى آن را امضا مىكند . . . و شرايط فراوان ديگرى كه ذكر نكرديم » . « 1 » \r\nنيروهاى قشتاله در روز 2 ربيع الاول سال 797 ه / 1492 م وارد قصر « الحمرا » گرديدند .\r\nفرديناند براى شهر و دستگاه ادارى حاكمى تعيين كرد . چون ساكنان بشرات اين را دانستند به صلح پيوستند و حكومت فرديناند آنان را نيز طبق همين شرايط شامل گرديد . آنگاه دشمن فرمان داد بناهاى لازم در الحمرا ساخته و تقويت شود . كاخها تجديد بنا گردد و دژها تعمير شود . فرديناند روزها را به الحمرا مىرفت و شبها به جايگاه خودش باز مىگشت - تا آنكه مطمئن شد خطر خيانت تهديدش نمىكند . آنگاه وارد شهر شد و در آن چرخيد . سپس به سلطان مسلمانان فرمان داد براى سكونت به « بشرات » برود و آنجا از آن وى باشد . امير نيز به آنجا رفت و سربازان را از آنجا بيرون كشيد . آنگاه فرديناند دست به حيله زد تا او را به مغرب بكوچاند و چنين وانمود كرد كه خود مغرب خواستار آمدن او شده است . سپس به حاكم « مريه » چنين نوشت : به محض رسيدن اين نامه هيچ كس حق جلوگيرى سرورم ابوعبدالله را از سفر به هر نقطه از مغرب كه بخواهد ندارد . هر كس از اين نامه آگاه شد بايد او را روانه كند و به منظور وفادارى به پيمانى كه با او بسته شده بايد همراهش بماند » . او بلافاصله طبق متن همين نامه حركت كرد ، سوار كشتى شد ، در مليله فرود آمد و در فاس اقامت گزيد . « 2 » \r\nسپس مسيحيان پيمان را شكستند و شرايط را بند به بند نقض كردند تا آنكه در سال 904 ه / 1498 م همهء مسلمانان را مجبور ساختند كه مسيحى شوند . چون كار از اندازه معمول فراتر\r\n\r\n","description":"","footnote":" ( 1 ) . نفح الطيب ، مقرى ، ج 4 ، ص 526 .  ( 2 ) . نسب سلطان يادشده كه غرناطه به دست او گرفته شد چنين ذكر شده است : ابوعبدالله محمد بن سلطان ابى الحسن ابن سلطان سعد ابن امير على ابن سلطان يوسف ابن سلطان محمد غنى بالله ابن سلطان ابى الحجاج يوسف ابن سلطان اسماعيل - كشندهء پادشاه مسيحيان - دون پدرو - در مرغزار غرناطه - ابن فرج بن اسماعيل بن يوسف بن مضر بن قيس انصارى خزرجى . ","page_name":" 194 ","page_number":194},
  {"content":"\r\n\r\nرفت ساكنان بيازين بر حكمرانان شوريدند و آنان را كشتند . در مقابل ، مسيحيان نيز كمر به نابودى آنان بستند و هر كس را كه مسيحى نشد كشتند .\r\nگروهى از پذيرش مسيحيت سرباز زدند و از مردم كناره گرفتند ، اما به حالشان سودى نبخشيد . روستاها و جاهاى ديگرى مانند بلفيق و آتدرش نيز از مسيحى شدن سرباز زدند .\r\nدشمن آنان را گرد آورد و تا نفر آخرشان را يا كشت يا به اسارت درآورد ، مگر ساكنان « كوه بللنقه » را كه خداوند آنان را كمك داد و توانستند شمار بسيارى از آنان را كه حاكم قرطبه نيز در ميانشان بود به قتل برسانند ؛ و خود با زن و فرزند و مالى اندك به فاس پناهنده شوند .\r\nپس از آن همهء مسلمانانى كه اظهار مسيحيت كرده بودند به طور پنهانى خدا را عبادت مىكردند و نماز مىگذاردند . مسيحيان جست و جويى سخت را آغاز كردند به طورى كه شمار بسيارى از مسلمانان را به همين بهانه سوزاندند . اخراج باقيماندهء مسلمانان در سال 1017 ه / 1608 م پايان يافت و اسلام با تلاشهاى دادگاههاى تفتيش از اندلس پاك گرديد .\r\n\r\n7 . درسها\r\n\r\nالف . نتايج سياسى\r\nگنجاندن همهء جوانب آن جنگ خونين درازمدت در چند سطر دشوار است . آن جنگ خونين شكافهايى چنان ژرف از خود به جاى گذاشته است كه پر كردن آنها ممكن نيست ؛ و هر چه روزگار بر آنها مىگذرد پرسشهاى بيشترى را پيش روى ما مىگذارد . راستى چگونه غرناطه سقوط كرد ؟ آيا خيانتى در كار بود ؟ انحلال بود ؟ يا ضعف و زبونى ؟ يا كوتاهى ؟ چگونه اسلام پس از هفت قرن محو گرديد ؟ چگونه جامعه‌اى كه مسلمانان برپا كردند از هم گسيخت ؟\r\nتلاشهاى بنىاميه چه شد ؟ فتوحات موسى و طارق كجا رفت ؟ جنگهاى حاجب المنصور چه شد ؟ . . .\r\nاندلس مدت حدود سه سده نيمه متحد باقى ماند ، سپس حمله‌هاى صليبى در شرق و غرب به طور همزمان آغاز گرديد .\r\nشايان توجه اينكه قدرت جنگى در مشرق و مغرب متوازن باقى ماند . در همان دورانى كه صلاح‌الدين ايوبى در گير نبرد سرنوشت‌ساز حطين بود ، يوسف بن تاشفين و معتمد بن عباد در نبرد زلاقه مىجنگيدند . اما پس از آن توازن نيروها برهم خورد . جنگهاى صليبى در\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمشرق اسلامى از نيروى اعراب مسلمان كاست ، همانطور كه نيروى اعراب و بربرها در صحنهء اندلس رو به كاستى نهاد .\r\nنكته قابل توجه اينكه مرحلهء ضد حمله عليه مسلمانان در اندلس پس از پايان حمله‌هاى صليبى در شرق شتاب گرفت و در عين حال مسلمانان مدت 200 سال پس از آزادسازى عكا و بيرون راندن فرنگيها از سرزمين شام ، در اندلس باقى ماندند . عكا در سال 1291 م آزاد شد و فرديناند در 1492 م غرناطه را اشغال كرد ؛ و اين نبود مگر در پرتو مقاومت سخت ، روابط قوى و ريشه‌هاى عميقى كه مسلمانان در اندلس داشتند .\r\nاما حمله‌هاى صليبى رابطه اندلس با مغرب اسلامى را قطع كرد و آرام و پيوسته مسلمانان را از منابع قدرتشان جدا ساخت و نيروى مادى و معنوى آنان را تحليل برد . با وجود اين مقاومت سرسختانه پيش از سقوط غرناطه و پس از آن ادامه يافت .\r\nپراكندگى ميان سران اسلامى از عواملى بود كه قدرت پايدارى و مقاومت مسلمانان را تضعيف كرد . كامرانى و لذت‌جويى مسلمانان ارادهء جنگى آنان را از ميان برد . كسانى هم پيدا شدند كه به دين و ملت خود خيانت كردند . اما اينها همه نمودهايى از حالت ضعف و فقدان توازن نيرو و امكانات است .\r\nبراى مثال ، پس از وقوع جنگ زلاقه ، نبرد الارْك روى داد . با وجود اين سران اسلامى موفق به از ميان بردن ريشهء خصومت ، آن طورى كه در دوران بنىاميه تا روزگار منصور حاجب بود ، نشدند . بدون ترديد حمله‌هاى صليبى در شرق اسلامى بازتابهاى قوى و سرنوشت‌سازى در ميدانهاى درگيرى اندلس داشت . اين بازتابها جنبهء معنوى بلكه جنبهء مادى نيز داشت .\r\nاندلس سقوط كرد ، اين حقيقتى انكارناپذير است ؛ و نمىتوان گفت كه اگر از پشتيبانى شرق اسلامى برخوردار مىبود سقوط نمىكرد . يا اينكه چنان چه مغرب اسلامى مىتوانست همانند چندين سدهء گذشته از اندلس پشتيبانى كند ، اسلام در آنجا سقوط نمىكرد . زيرا كه سنتهاى تاريخى تفاسير فرضى را نمىپذيرد . اما اين اندازه مىتوان گفت كه مسلمانان اندلس براى مدت چندين سده تحملى فوق بشرى از خود نشان دادند . مسلمانان مغرب اسلامى نيز دشواريهايى را تحمل كردند كه تاريخ نمىتواند آن را انكار كند . اما حمله‌هاى صليبى موجب\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبسيج نيرو و امكاناتى بيش از قدرت تحمل مسلمانان در سرزمين مغرب و اندلس گرديد و عامل انقراض اندلس اسلامى همين بود .\r\nشايد در بررسى آخرين مراحل زندگى غرناطه عوامل مؤيد و اثبات‌كنندهء اين حقيقت را بتوان يافت . اندلس سقوط كرد و هر انسان عرب و مسلمانى حق دارد كه به قربانيهاى بىشمارى كه در صحنهء اندلس و براى برپايى تمدن در بيش از هفت قرن آنجا تقديم داشته افتخار كند .\r\n\r\nب . درسهاى نظامى\r\nجنگ الحمرا در سال 719 ه / 1319 م روى داد و سقوط اين شهر به سال 898 ه / 1492 اتفاق افتاد .\r\nميان روز نخست و پايان حدود 170 سال فاصله است . همهء اين مدت به درگيرى پيوسته و جهاد مستمر سپرى شد . در طول اين مدت جنگهاى بزرگى روى داد و پيروزيهاى درخشانى حاصل شد كه همهء آنها دلالت بر يك حقيقت داشت و آن اين كه اگر فرماندهى ارادهء پيروزى داشته و از قدرت و توان لازم براى ادارهء صحيح جنگ برخوردار باشد ، دستيابى به اين پيروزى دور از انتظار نيست .\r\nاما ، در كنار اين حقيقت ، حقيقت خوف‌انگيز ديگرى خودنمايى مىكند و آن عدم اهميت موضوع پيروزيهاى صحنهء عمليات در صورت پيوند نخوردن آن با سياست استراتژيك است .\r\nنيز از همين رو ، مىتوان پيروزى زلاقه يا الارك را با پيروزى منصور حاجب در حملهء به « شنت يا قب » در « گاليسيا » - دورترين نطقهء شمال غربى اندلس - و نابودسازى مملكت ليون مقايسه كرد .\r\nسؤال : آيا اين به معناى جنگيدن پيوسته در چارچوبى تهاجمى است ؟ شايد چنين باشد .\r\nدر حقيقت تحليل نبردهاى سرنوشت‌ساز در تاريخ تعبير ناپلئون را تأييد مىكند كه مىگويد :\r\n« حمله ، حمله چيزى جز حمله وجود ندارد » . تحليل جنگهاى اندلس از روز الحمرا تا سقوط آن نشان مىدهد كه جنگهاى مسلمانان پيوسته دفاعى بوده است ، هر چند كه گاهى نيز در صحنهء عمليات حالت تهاجمى به خود گرفته است .\r\nمشهور است كه بر عهده گرفتن وظايف تهاجمى نيازمند بسيج نيرو و امكاناتى متناسب با نيرو و امكانات دشمن است . شايد به همين دليل بود كه مسلمانان اقدام به اتخاذ موضع دفاعى ايجاد استحكامات در امتداد كوه فتح كردند ؛ و سقوط اين استحكامات دليلى است قاطع بر اينكه ابزار دفاعى توان ايستادگى در مقابل ابزار تهاجمى را ندارد .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنبردهاى الحمرا به هم آميختگى درگيرى سياسى با امكانات درگيرى مسلحانه را به همان اندازه آشكار مىسازد كه اهميت استراتژى تهاجم غير مستقيم را . فرديناند مىتوانست غرناطه را با حملهء مستقيم اشغال كند ، همانطور كه توان تصرف همهء مملكت غرناطه را از طريق حملهء مستقيم ( به واسطهء نيرو و امكانات به تعبير مسلمانان پايان‌ناپذيرى كه در اختيار داشت ) دارا بود . اما حملهء مستقيم براى نيروهاى قشتاله زيان جانى و مالى فراوان به همراه داشت . از اين رو اهداف خود را از راههاى غير مستقيم پيش برد و سرزمينهاى اسلامى را تصرف كرد . دشمن اين كار را از راه پرداخت مال و دادن وعده به انجام رساند . اما مىدانيم كه مال - چنان كه در عمل اتفاق افتاد - بازگشتنى است ؛ و وعده نيز بدون داشتن پشتوانهء اجرايى بىاهميت است - چنان كه در عمل نيز اتفاق افتاد . از اين رو فرديناند بدون پرداخت هيچ بهايى از راه استراتژى تهاجم غير مستقيم و از راه درهم آميختن مبارزه مسلحانه و مبارزهء سياسى ، به هدفهاى خويش دست يافت .\r\nدر اينجا شايان ذكر است كه مسلمانان شرق در هنگام آزادسازى مشرق اسلامى درست همين خط مشى را در پيش گرفتند . معناى سادهء اين كار اين است كه قضيه نسبت به اندلسيها - فرماندهان و عامهء مردم - بيش از آنكه قضيه كوتاهى در درك واقعيت اوضاع باشد ، قضيه ناتوانى در فراهم ساختن نيرو و امكانات لازم براى جنگ ، به ويژه پس از تحليل رفتن نيروها و امكانات در جنگ درازمدت بود . آخرين روزهاى زندگى غرناطه اين حقيقت را به گونه‌اى روشن آشكار مىسازد .\r\nمهم‌ترين درسى كه از « نبرد الحمرا » مىتوان گرفت ، ارتباط مبارزه مسلحانه با مبارزهء سياسى است . هر اندازه هدف سياسى بزرگ باشد ( مثل هدف آزادسازى در مشرق اسلامى ) ، پيروزى نظامى نيز با اهميت‌تر است . زيرا نتايج پيروزيهاى نظامى بايد تحقق‌بخش هدفهاى سياسى باشد . در حالى كه با نبود هدف سياسى ، پيروزى نظامى در ميدان عمليات نيز تلاشى بيهوده بيش نخواهد بود .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nصليبيها در جنگ نيكوپوليس سپاهى را با بيش از 110 هزار جنگجو بسيج كردند . پس از پيروزى بايزيد بر اين ارتش ، قسطنطنيه از غرب جدا افتاد و سرنوشتش تعيين گرديد ؛ به رغم آنكه سقوطش به دست مسلمانان پنجاه سال ديگر به تأخير افتاد .\r\n8\r\n\r\nنبرد نيكوپوليس  ) ilopociN ( \r\n( 799 ه / 26 سپتامبر 1396 م )\r\n1 . وضعيت عمومى پيش از جنگ\r\nالف . تركهاى عثمانى\r\nب . وضعيت در جبههء غرب\r\n2 . وضعيت خاص ( حملهء نيكوپوليس )\r\nالف . نيروهاى طرفين\r\nب . نبرد نيكوپوليس\r\n3 . نتايج جنگ\r\nالف . نتايج سياسى\r\nب . نتايج نظامى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخلاصهء رويدادها\r\nسال هجرىسال ميلادىخلاصهء رويدادها 1291690 سلطان الاشرف عكا را اشغال مىكند و بقاياى صليبيها را از شام بيرون مىراند . 1362764 مرگ اورخان - و به دست‌گيرى خلافت تركان عثمانى از سوى پسر دومش مراد . 1365767 حملهء صليبى به فرماندهى پادشاه قبرس « پطرس » . او به اسكندريه حمله و آن را غارت و ويران مىسازد . 1366768 سلطان مراد بر شبه جزيرهء بالكان چيره مىگردد و « ادرنه » را پايتخت عثمانيها قرار مىدهد . 1375777 فروپاشى مملكت ارمنستان و چيرگى عثمانيها بر آن . 787 - 1385788 - 1386 چيرگى عثمانيها بر صوفيه و نيش ( مقدونيه ) و گاليپولى و سركوب شورش « ووكاجين » بر ساحل رودخانهء مريج . 1387789 ارتشهاى متحد به فرماندهى قيصر بلغارى شامل صربها و بچناكها ، نيروهاى عثمانى را به فرماندهى لاله شاهين در جنگ پلوچنك شكست مىدهند . 1388790 فرمانده عثمانى على پاشا ، پسر قره خليل جاندرلى ، انتقام شكست پلوچنك را در نيكوپوليس بر ساحل رودخانهء طونه ( دانوب ) مىگيرد و جنگ با صلح با عثمانيها و دستيابى آنان بر سلستره پايان مىيابد . 1389791 نيروهاى صرب ، بچناك ، مجار ، بلغار و آلبان ( ارنالوط ) با هم متحد شده و با تركان عثمانى به فرماندهى مراد مىجنگند . جنگ در 15 حزيران ( ژوئيه ) در قوسوه ( ميدان پرندگان سياه ) روى مىدهد و مراد كشته مىشود . پادشاه صرب به اسارت درمىآيد . بايزيد پسر مراد فرماندهى نيروها را به عهده مىگيرد و به پيروزى مىرسد . 1390793 لويى دوم ( دوك بوربون ) به مهديه نزديك تونس حمله مىكند و شكست مىخورد . 1396799 پادشاه مجارستان سگسموند حملهء صليبى تازه‌اى را در غرب رهبرى مىكند .\r\nسلطان بايزيد عثمانيها را در جنگ نيكوپوليس فرماندهى مىكند و در روز 26 ايلول ( سپتامبر ) بر صليبيها پيروز مىشود . 1400803 تيمور لنگ سرزمين شام را مورد حمله قرار مىدهد ، سپس به آناطولى مىرود و در سال 805 ه / 1402 م در آنكارا بر بايزيد پيروز مىشود . 1426830 ويرانى قبرس به انتقام اسكندريه . 1453875 استيلاى عثمانيها بر قسطنطنيه .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nنيكوپوليس شهرى است بلغارى واقع بر ساحل دانوب ، در آنجا امپراتور تراجان  ) najarT (  بردس‌ها  ) secaD (  ( 101 - 105 م ) پيروز شد . سپس سلطان بايزيد آمد و بر مجارستانيها به رهبرى سگسموند و متحدان فرانسوى او در 27 سپتامبر 1396 م / 790 ه پيروز گرديد . « 1 » \r\nاين نبرد در چارچوب « جنگهاى ايمان » يا يكى از حمله‌هاى صليبى قرار مىگيرد كه بر خلاف حمله‌هاى پيشين صحنهء عملياتش به جاى سرزمينهاى عربى - اسلامى در اروپا واقع بود .\r\nاين نبرد از نبردهاى سرنوشت‌ساز تاريخ بود . چرا كه نيروى تركان عثمانى را افزايش داد و جاى پايشان را در اروپا مستحكم ساخت . همين امر موجب شد كه امپراتورى بيزانس را از ميان بردارند و پس از پنجاه سال پايتخت آن ، قسطنطنيه ، را به تصرف درآورند ( 857 ه / 1453 م ) . غربيها سرانجام به اين نتيجه رسيدند كه دست كم در اين برههء تاريخى ، جنگهاى صليبى را متوقف سازند .\r\nاين امر در سطح اروپا تحولات بزرگى را در پى داشت . اما تحول مهم‌تر از مشرق به صورت حملهء جديد مغولان به فرماندهى اعقاب چنگيزخان ( تيمور لنگ ) پديدار شد .\r\nتيمور پس از حمله به شام ( 803 ه / 1400 م ) به آناطولى رفت . در آنجا با سطان بايزيد - تنها\r\n\r\n","description":"","footnote":" ( 1 ) . نيكوپوليس : تراجان - - امپراتور . او ( 52 - 117 م ) در اين شهر بردسها - - ( 101 - 105 م ) در سرزمين‌شان واقع در منطقهء ميان تييشا ، دانوب ، دنيستر و كارپات پيروز گرديد ؛ و قلمروشان زير فرمان روم درآمد ( و به دنبال آن به رومانى موسوم گشتند ) . سپس بايزيد در اين منطقه بر مجارستانيهاى تحت رهبرى سِگِسموند پيروز گرديد ( 1396 م ) . اين پيروزى نيز مانند پيروزى پيشين سرنوشت‌ساز بود . ","page_name":" 201 ","page_number":201},
  {"content":"\r\n\r\nامير مسلمانى كه به فرمان مغولان درنيامده بود - به سختى جنگيد . با آنكه تيمور در 20 تموز ( ژوئيه ) سال 1402 م در آنكارا بر بايزيد پيروز شد ، اما سقوط بايزيد و مرگ او - پس از چند ماه اسارت - عثمانيها را نابود نساخت .\r\nپس از بايزيد ، سلطان محمد و پس از او سلطان مراد بر سر كار آمدند . اين دو امپراتورى عثمانى را استمرار بخشيدند ، به طورى كه در يك فاصلهء كوتاه چند ساله به يكى از قوىترين امپراتوريهاى جهان تبديل گرديد .\r\n\r\n1 . وضعيت كلى پيش از نبرد\r\n\r\nالف . تركهاى عثمانى\r\nپيشروى تركان در آسياى صغير از نبرد ملازگرد در سال 1071 م آغاز گرديد . سپس حملهء چهارم صليبى انجام شد كه در سال 1204 م امپراتورى بيزانس منقرض و قسطنطنيه دستخوش غارت شد تا به پيشروى تركها در آناطولى كمك كند . با آغاز حمله‌هاى مغول ( تاتار ) مسلمانان ترك از مقابل آنان گريخته و در آناطولى ساكن شدند ؛ و روح جهاد بر ضد بيزانس را به انگيزش درآوردند .\r\nفرماندهان جنگجو ، دولتهاى كوچك و مستقلى را در غرب آسياى صغير برپا كردند .\r\nقرامانها در ليكائونيه و ايساريا و كرنيانيها در كوتاهيه ، حميديها در سيسيه و صاروخان در مگنيسيه مستقر شدند . در ميان اين قبايل ترك ، عثمانيها پرچم جهاد در راه خدا را بر ضد بيزانسيها برافراشتند . سلجوقيها به پشتيبانى از اين تركها برخاستند ، به طورى كه هنگام قتل رهبر خوارزميها در جنگ با مغولان ، سليمان ، رهبر قبايل كايى ، قبيله‌اش را براى بازگشت به آسياى ميانه هدايت كرد . اما با رسيدن به رود فرات ، نزديك حلب كشته شد . پس از آن پسر سوم او ، ارطغرل ، بخشى از قبيله را شامل حدود صد خانوار ، بازگرداند و همراه آنان به آسياى صغير رفت تا به خدمت علاءالدين دوم سلجوقى ( سلطان قونيه ) درآيد . علاء الدين باتلاقهاى واقع در محدوده مقابل بيزانسيها ، نزديك « سكود » در دشت « قره‌سو » ى فرات غربى و كوههاى تومافيگ و ارمنى طاغ را به اقطاع او داد و گسترش قلمرو خود به حساب همسايگان مسيحى را به او واگذارد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nارطغرل به تحكيم قدرت خويش پرداخت ؛ و امارت كوچكى را در جنوب بيتنيا به پسرش عثمان ( 1258 - 1326 ) داد . به طورى كه هنگام مرگش در سال 1326 م ، پروس ، و معظم سرزمينهاى واقع در بين ادريميتيوم و دوريليوم و درياى مرمره ، در قبضهء قدرت وى بود .\r\nاورخان پسر عثمان سياستهاى توسعه‌طلبانهء پدر را پى گرفت . او فتح بيتنيا را ادامه داد ؛ و در سال 1329 م بر نيقيه و در سال 1337 م بر نيكوميديا چيره گشت . در سال 1354 م ، اورخان - كه لقب سلطان گرفت « 1 »  - نيروهايش را از داردانل گذراند و بر شهر گاليپولى چيره گرديد . دو سال بعد هزاران تن از نيروهايش را در آن سوى تنگه‌ها اعزام كرد ؛ و آنان را در تراكيا فرود آورد . در سال 1357 م دژ عظيم ادرنه را تصرف كرد و آن را پايتخت دوّم خود قرار داد . او به هنگام مرگش در سال 1363 م بر تراكيا چيره گشته و قسطنطنيه را از اروپا جدا ساخته بود .\r\nدر همين دوره مجاهدان سراسر آسياى صغير و قبايل گوناگون ترك دسته دسته به كمك سلطان عثمان و بعد از او به يارى پسرش اورخان مىشتافتند .\r\nمهم‌ترين ميراثى كه « اورخان » براى پسرش « مراد يكم » باقى گذاشت ارتش نيرومند مورد عنايت وى بود كه آن را بر پايه « لشكرها » ى متشكل از يگانهاى ده دهى ( ده ، صد و هزار سرباز ) منظم ساخت . او ارتشى دائمى و سپاه « ينى چرى - يكى چرى - يا انكشاريه » و نيز سواره نظامى از لشكرهاى چهارگانه را تشكيل داد . اين سپاه در آغاز از 2400 مرد نيرومند تشكيل مىشد و سپس به شانزده هزار تن افزايش يافت . « 2 »  علاوه بر اين لشكرها ، گردانهاى سواره نظام مسلمان نيز زير فرمان بيگهاى قبيلهء سنجاق خدمت مىكردند .\r\n\r\n","description":"","footnote":" ( 1 ) . بر نقشهاى مسجد جامع پروس كه اورخان بن عثمان در سال 1334 آن را ساخت لقبى كه اورخان براى خود برگزيدديده مىشود ؛ و آن چنين است : « السلطان اورخان ابن سلطان الغزاة ، الغازى ابن الغازى مرزبان الآفاق بطل العالم » . آيين نامگذارى « سلطان الغزاة » - پادشاه جنگجويان - را اورخان با دريافت شمشير ، به عنوان غازى ( جنگجوى در راه خدا ) از « اده‌بالى » ، رئيس مشايخ صوفيه ، بنياد نهاد . سلاطين عثمانى استانبول همين رسم را ادامه دادند . به اين ترتيب كه شمشير عثمان را از سوى امام مسجد جامع ايوب واقع در شاخ زرين ، برخود مىآويختند و به اين ترتيب بيعت را مىپذيرفتند .  ( 2 ) . وظيفه نيروهاى سواره نظام پشتيبانى از پرچم امپراتورى بود كه از روزگار سلطان سليم اول با پرچم نبوىجايگزين گرديد . ","page_name":" 203 ","page_number":203},
  {"content":"\r\n\r\nمراد يكم پس از حل اختلافات داخلى و تحكيم قدرت خويش شبه جزيرهء بالكان را وجههء همت قرار داد . در بالكان شمار بسيارى از حكمرانان كوچك بر سر قدرت پيوسته در حال منازعه و حذف يكديگر بودند . اختلاف و پراكندگى اسلاوهاى بالكان به دولت عثمانى فرصت داد كه به آسانى قلمرو آنها را تصرف كند .\r\nصربها به فرماندهى ووكاجين در سال 1371 م عثمانيها را مورد حمله قرار دادند . اما حاجى ايل بيگى آنان را در نزديكى جرمن بر سواحل رودخانهء مريج به سختى شكست داد ؛ و صربها متصرفاتشان را در مقدونيه از دست دادند .\r\nسپس عثمانيها صوفيه و نيش را تصرف كردند ( 1385 - 1386 م ) . خيرالدين پاشا فتح مقدونيه را از گاليپولى تكميل كرد ( او در سال 1385 م جامع كبير - اسكى جامع - را ساخت ) .\r\nآنگاه بر سارابوو چيره شدند و از آنجا سالونيك را گشودند .\r\nقيصر بلغارستان « چچمان سوم » و برادرش سراسمير ساكن « ودين » در سال 1364 م ، امپراتورى پدرشان ، الكساندر ، را ميان خود تقسيم كردند و او با مراد پيوند مصاهرت برقرار كردند . اما اندكى بعد با پيشروى مراد در بالكان چچمان بيمناك شد و با صربها و بچناكها هم‌پيمان گرديد .\r\nدر سال 87 1 م ، فرمانده ترك « لاله شاهين » در « بلوچنك » با نيروهاى متحد درگير شد ؛ كه به سختى شكست خورد و سپاهش در معرض نابودى كامل قرار گرفت .\r\nدر سال 1388 م على پاشا ، پسر قره خليل جاندرلى ، با سپاهى عظيم درصدد گرفتن انتقام شكست عثمانيها در بالكان برآمد . او با سى هزار تن از نيروهاى خويش از تنگهء « نادر » عبور كرد و پس از تصرف شهرهاى ترنوه و چملا ، قيصر چچمان را در نيكوپوليس بر ساحل رودخانهء دانوب به محاصره درآورد . چچمان به تركها پيشنهاد صلح داد ، با اين شرط كه به آنان جزيه بپردازد و به نفع آنان از سلستره دست بكشد . اما او خود صلح را نقض كرد و تركها بار ديگر او را در نيكوپوليس به محاصره درآوردند و به تسليم بدون قيد و شرط وادار ساختند ، اما خودش را زنده گذاشتند و تاج و تختش را از وى نستاندند .\r\nدر سال بعد پيمان بزرگ ديگرى بر ضد عثمانيها تشكيل گرديد . عثمانيها در روز 15 حزيران ( ژوئن ) 1389 م با نيروهاى صرب كه از پشتيبانى سربازان بيشترى از بچناك ، مجار ،\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبلغار و آلبانيائيها ( ارنائوط ) برخوردار بودند در ميدان پرندگان سياه ( قوسوه ) يعنى سرچشمهء سه رودخانهء ايبار و فارادار ، اووارادار و درينه درگير شدند . فرماندهى عثمانيها اين بار با خود مراد بود . و فرزندانش يزيد و يعقوب و اميران صاروخان ، منتشا ، آيدين و حميد او را همراهى مىكردند . نبردى سخت درگرفت و دو گروه بارها براى به دست‌گيرى پرچم پيروزى به جان هم افتادند . مراد خود در اين جنگ كشته شد . « 1 »  اما عثمانيها بلافاصله پادشاه صرب « لازار » را به اسارت گرفته و طبق فرمان سلطان در حال احتضار ، سر او و دوستانش را در برابر چشم خانواده‌هايشان سر بريدند .\r\nسلطان بايزيد كه فرماندهى جناح چپ را بر عهده داشت نيروها را هدايت و تجديد سازمان كرد و در نهايت بر صربها پيروز گشت .\r\nبايزيد بلافاصله فتوحات را دنبال كرد . او در سال 1390 م شهر الاشهر آخرين متصرفات بيزانسيها در آسياى صغير را به تصرف درآورد و سه سال بعد بلغارها را به طور كامل زير فرمان خويش درآورد .\r\n\r\nب . وضعيت در جبههء غرب\r\nچون عكا به دست مسلمانان افتاد و اخراج صليبيها از سرزمين شام كامل گشت ، پادشاهان و فرماندهان اروپا غرق در اختلافات داخلى و سرگرم امور مربوط به افراد و گروهها بودند و هيچ عكس العمل تندى نشان ندادند . به خوبى روشن شد كه اروپا ديگر مانند دو سدهء پيش توان انگيزش احساسات عمومى را براى جنگى صليبى ندارد . حتى خود پاپ قدرت بازگرداندن منزلت از دست رفته را نداشت . پاپ نيكلاى چهارم درصدد انگيزش پادشاهان و اميران برآمد . اما هيچ كس آمادگى پذيرش دعوت وى را نداشت . مگر پادشاهان قبرس ، ارمنستان و امپراتور روم ( بيزانسيها ) كه با توجه به ارتباطشان با مشرق ، اما وضعيت اينان به گونه‌اى بود كه توان رويارويى مستقيم با خشم مسلمانان را نداشتند . به ويژه آنكه مصر در\r\n\r\n","description":"","footnote":" ( 1 ) . روايات تاريخى دربارهء كشته شدن سلطان مراد در نبرد ميدان پرندگان سياه - قرسوه مختلف است . در منابع تركىآمده است كه جنگجويى صرب به نام « فيلوچ » زخمى شده و در ميدان افتاده بود . همين كه سلطان به او نزديك شد حمله كرد و با وارد ساختن چند ضربهء كارى او را از پا درآورد . اما منابع صرب بر اين پندارند كه دوازده مرد كه بر قتل وى همپيمان شده بودند در ميان خيمه‌اش با خنجر او را كشتند . ","page_name":" 205 ","page_number":205},
  {"content":"\r\n\r\nشرايطى بود كه مىتوانست با كشاندن ميدان جنگ به قبرس آن را تهديد كند ، چنان‌كه مملكت ارمنستان نيز در محاصرهء امارتهاى ترك قرار گرفته بود .\r\nاما امپراتورى بيزانس در شرق از سوى تركها و در غرب از سوى بلغارها و صربها در معرض خطر و تهديد بود . بيزانسيها كوشيدند تا تركها را از سويى و بلغارها و صربها را از سوى ديگر به جان هم بيندازند . آنها توانستند از اين راه كيان خود را حفظ كنند ، ولى فكر برپايى يك جنگ صليبى جديد براى آنان دشوار بود .\r\nاما دعوت صليبى جهت تازه‌اى پيدا كرد . پس از مرگ پاپ نيكولاى چهارم بدون دستيابى به هيچ نتيجه‌اى در سال 1290 م ، رجال كليسا براى ايجاد شور صليبى در مردم و توصيف وضع مشرق و درس‌آموزى از حملات پيشين به تأليف كتابهايى پرداختند و پيشنهادهايى را براى حمله‌هاى احتمالى تهيه ديدند . اين تحرك جديد تبليغاتى از سوى رجال كليسا حمايت مىگرديد . « 1 » \r\n\r\n","description":"","footnote":" ( 1 ) . در اين راستا از برخى كتابهايى كه در آن دوران شهرت ويژه‌اى كسب كرده‌اند مىتوان نام برد .\r\nالف - كتابى دربارهء بازپس‌گيرى سرزمين مقدس : « » نوشته راهبى فرانسيسكائى به نام ويدنچو پادو . نويسنده كتاب عهده‌دار مأموريتهاى ديپلماتيك پاپ بود . كتاب در سال 1290 م انتشار يافت .\r\nب - « گزارشى از سقوط عكا » ، نوشتهء راهب تاديوس ناپولى . وى اين كتاب را با اعلاميهء شديدى خطاب به پاپ و فرماندهان به پايان برده است .\r\nج - طبيبى از دربار پاپ به نام گالوانولوانتى در سال 1294 م كتابى در همين زمينه نوشت و آن را به فيليپ چهارم پادشاه فرانسه تقديم داشت .\r\nد - ريمون ليل ( مبلغ بزرگ اسپانيايى ) كه در ميورقه - واقع در قلمرو اسلامى - به دنيا آمده بود ( 1232 م ) و زبان عربى را خوب مىدانست ، مقاله‌اى را خطاب به پاپ دربارهء اجراى مطلوب جنگ بر ضد مسلمانان نوشت ( 1295 م ) . وى سپس كتاب مشهور خود موسوم به « پايان‌نامه » را در سال 1305 م انتشار داد . اين كتاب دربردارندهء نقشه‌ها و نظريه‌هايى به منظور بيرون راندن مسلمانان از اندلس و كشاندن جنگ به سرزمين آنان بود . طبق اين نقشه‌ها جنگ بايد از مغرب آغاز مىشد تا به مصر مىرسيد .\r\nه - گزارش امير ارمنى « هيتوم » يا « هايتون كوريكوس » كه به فرانسه پناهنده شد و در پرايمو نسترانت نزديك « پواتير » پيشواى يك دير گرديد . پاپ از امير ارمنستان تدوين اين كتاب را درخواست كرد كه در سال 1307 م با عنوان  sitneirO erreT muroirotsiH solF  انتشار يافت . اين كتاب مشتمل بود بر خلاصهء تاريخ خاور نزديك همراه با پيشنهاد انجام حمله‌اى از خشكى و دريا به شام . وى سفارش كرد كه صليبيها با مغولان هم‌پيمان گردند .\r\nو - مجموعهء گزارشهايى كه به تقاضاى پاپ كليمنت تهيه و به مجمع سال 1311 م وين تقديم شد . مهم‌ترين گزارشها اينها بودند :\r\n1 - گزارش جيمز مولاى رئيس ميهمان‌نوازان در سال 1307 م .\r\n2 - گزارش رئيس پاسبانان معبد ، « فولك فيلاريت » ، در سال 1311 م ؛ كه به فيليپ پادشاه فرانسه تقديم گرديد .\r\n3 - گزارش هنرى دوم پادشاه قبرس به مجمع وين .\r\nز - كتاب « اسرار صليب مقدس »  sieu rcmui lediF sterceS  نوشته مورخ مارينو سانوتو - يونانى الاصل - اين كتاب در سال 1321 م انتشار يافت و در آن بر جنگ اقتصادى تأكيد گشته بود . ","page_name":" 206 ","page_number":206},
  {"content":"\r\n\r\nمدت درازى به آرامش گذشت و پس از آن جهت‌گيرى براى انجام حمله‌هاى نظامى جديد آغاز گرديد . رهبرى اين حملهء جديد با پادشاه قبرس بود .\r\nپطرس يكم در سال 1359 م ( يعنى هفتاد سال پس از آزادى عكا و بيرون رفتن فرنگيها از شام ) بر تخت قبرس نشست . وى از كودكى رهبرى حمله‌اى صليبى را در سر مىپروراند .\r\nوى گروه جديدى را از شهسواران به نام « شهسواران شمشير » تشكيل داد و هدفش را بازپس‌گيرى بيت‌المقدس تعيين كرد . وى به محض رسيدن به مقام پادشاهى حمله‌اى را به مسلمانان آناطولى ( تركها ) آغاز كرد و طى آن بر دژ كوديكوس ارمنستان دست يافت .\r\nاو در سالهاى 1363 و 1364 م در سراسر اروپا به گردش پرداخت و در خلال آن از جزيرهء رودس ، جمهورى ژنوا ، فرانسه ، فلاندر ، برابانت ، سرزمين راين و انگلستان ديدار كرد و به آلمان ، مجارستان ، لهستان و بندقيه بازگشت . او مردم را بر سر غيرت مىآورد و براى يك حملهء صليبى جديد دعوت مىكرد .\r\nدر 4 اكتبر 1365 م ، 165 كشتى از انواع گوناگون نزد پطرس گرد آمد . اين حمله پس از حملهء سوم صليبى بزرگ‌ترين ميزان نيرو را داشت . او نيروهاى مهاجم را گرد آورد و با مواعظ خود ناخدايان را تحريك كرد به طورى كه فرياد مىزدند « به كورى چشم اعراب كافر ، پطرس پادشاه بيت‌المقدس و قبرس خواهد گرديد » .\r\nپطرس نيروها را هدايت كرد و آنان را در عصر روز 9 اكتبر به اسكندريه رساند . اين نيروها مصر زير فرمان امير يليغا را غافلگير كرد و در روز 11 اكتبر بر اسكندريه چيره گشت .\r\nصليبيها با ارتكاب اعمال وحشيانهء بىمانندى پيروزى خويش را جشن گرفتند . آنان در طول 250 سال جنگ مستمر از انسانيت چيزى نياموختند . كشتارى كه در اينجا به راه انداختند تنها\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبا كشتار 1099 م بيت‌المقدس و كشتار 1204 م قسطنطنيه قابل مقايسه است . مسلمانان هنگام تصرف انطاكيه يا عكا هيچ‌گاه چنين قساوتى به خرج ندادند . ثروت فراوان اسكندريه زبانزد بود . جنون پيروزمندان با مشاهدهء غنايم فراوان شدت گرفت و هيچ كس را زنده نگذاشتند .\r\nغارت و غنيمت مهاجمان را قطارى بلند از اسب و الاغ و شتر به كشتيهاى لنگرانداخته در بندر برد . در پايان عمليات تصميم گرفتند كه شهر را معدوم كنند . به دنبال آن بوى گند جنازه‌هاى انسان و حيوان سراسر شهر را پر كرد » . « 1 » \r\nدر روز پنجشنبه 16 اكتبر سال 1365 م ، مهاجمان پس از تخريب اسكندريه عقب نشسند .\r\nهمهء نتايجى كه حملهء جديد به بار آورد همين بود . پادشاه قبرس كه نتوانست جنگجويانش را براى ماندن و پىگيرى فتح مصر متقاعد كند اندوهگين بازگشت .\r\nپاپ از اخبار غارت و نابودى اسكندريه با شادمانى استقبال كرد . چرا كه پيروزى آنان جنبهء نظامى داشت و موجب خوارى مسلمانان مىگرديد . اما اين ضرورت را نيز احساس كرد كه بايد بلافاصله براى جايگزينى نيروهاى دست از جنگ كشيدهء پطرس او را يارى دهد .\r\nپادشاه فرانسه « شارل » وعده داد كه مشهورترين شهسوار خويش يعنى برتراند دوگيسلين « 2 »  را براى شركت در حمله اعزام خواهد كرد . آماديوس ( كنت سافوى ) ، « دلاور سبز » مشهور قصه‌ها كه آمادهء حركت به سوى شرق بود ، تصميم گرفت به مقصد قبرس در دريا به حركت درآيد . در همين هنگام مردم ونيز اعلام كردند كه پطرس با سلطان مصر پيمان صلح امضا كرده است . به دنبال آن پادشاه شارل ارتش خود را فراخواند و گيسلين عازم جنگ اندلس شد و آماديوس رهسپار قسطنطنيه گرديد .\r\nپطرس كار ارسال ناوگان خويش براى حمله به سواحل سرزمين شام را دنبال كرد و در همان حال يلبغا ناوگانى را براى حمله به قبرس آماده ساخت . مردم قبرس از جنگ زيانبارى كه پرچمش را پادشاهشان بر دوش گرفته بود بيمناك گشتند ؛ و شمارى از شهسواران او درصدد ترور وى برآمدند . اين كار در سال 1369 م به انجام رسيد و راه صلح ميان مصر و قبرس هموار گرديد و طرفين اسيران يكديگر را مبادله كردند .\r\n\r\n","description":"","footnote":" ( 1 ) . تاريخ الحروب الصليبيه ، ج 3 ، ص 746 ، 747 .  ( 2 ) . او قول شركت در حمله را داده بود . ","page_name":" 208 ","page_number":208},
  {"content":"\r\n\r\nارمنيهاى كليكيا در حملهء صليبى پادشاه قبرس شركت نكردند ، اما خاندان حاكمهء كليكيا از فرنگيان تعيين گرديده و شمار فراوانى از اشراف نيز روابط محكمى با قبرس داشتند .\r\nكليساى ارمنى ، سلطهء كليساى رم را پذيرفت . مصريها در طول سدهء چهاردهم فشار برارمنها را تشديد كردند و آنان به حق شك داشتند كه ارمنها بر ضد مسلمانان با فرنگيها و مغولان همدستى مىكنند . با شكست امپراتورى مغول ارمنها بزرگ‌ترين پشتيبان خود را از دست دادند . بخش اعظم كشورشان را نيز تركها در سال 1337 م ضميمهء خاك خود كردند .\r\nسرانجام در سال 1375 م اين كشور به تصرف مماليك و همپيمانان تركشان درآمد . در حالى كه قبرسيها سرگرم جنگى سخت با جنوا بودند ، « ليو » ى ششم آخرين پادشاه ارمنى به غرب گريخت و در پاريس مرد و به اين ترتيب استقلال ارمنها از ميان رفت .\r\nپيش از اين به موضوع شركت « آماديوس » ، كنت سافوى ، در حملهء صليبى 1366 م اشاره شد . نيز گفتيم در زمانى كه پاپ اوربان ششم سرگرم دعوت به جنگ صليبى تازه‌اى به فرماندهى پادشاه قبرس بود ، او به قبرس و از آنجا به قسطنطنيه رفت . آماديوس يا « دلاور سبز » تصميم گرفت كه به سرزمين مقدس برود . اما پسرعموى وى امپراتور بيزانس ، يوحناى پنجم ، كه آمادهء همكارى با وى گرديد ؛ از او خواست كه حملهء خويش را از جنگ با تركان آغاز كند و در مقابل وعده داد كه او نيز به فرمان كليساى يونانى درآيد .\r\nآماديوس بهترين نيروهاى سواره‌نظام خويش را بسيج و حمله‌اش را فرماندهى كرد . او در آب ( آگوست ) 1366 م به تنگهء داردانل رسيد و بلافاصله گاليپولى را به محاصره و در روز 23 آگوست آن را به تصرف درآورد . آماديوس به جاى آنكه براى پاكسازى تركها در تراكيا فرود آيد ، به حركت خود از راه دريا به سوى قسطنطنيه ادامه داد . در آنجا متوجه شد كه پادشاه بلغارستان چچمان سوم ، با فريبكارى امپراتور بيزانس را به اسارت خود درآورده است . از اين رو آماديوس همهء تلاش خود را براى آزادى پسرعمويش به كار بست . اما هنگامى موفق به اين كار شد كه بندر « وارنا » ى بلغارستان را مورد حمله قرار داد . چون كار آزادى امپراتور يوحنا به پايان رسيد ، آماديوس متوجه شد كه ديگر مالى در بساط ندارد و همه را هزينه كرده است . او در سال 1367 ، به كشور خود بازگشت و به دنبال آن تركان گاليپولى را تصرف كردند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبا آنكه كوشش صليبى در غرب ، با حملهء لويى دوم ، دوك بوربون ، به مهديه نزديك تونس در سال 1390 م مبدل گرديد ، روشن بود كه بايد براى حفظ سلامت اروپاى مسيحى حمله‌هاى تركان عثمانى متوقف گردد . هنگامى كه « سيگموند - يا سيگسموند » پادشاه مجارستان از پادشاهان دوست خود تقاضاى كمك كرد ، پاپ بونيفوس نهم و پاپ اوينيون « بنيد كت سيزدهم » ، هر دو ، با صدور اعلاميه‌اى مردم را به برپايى جنگى صليبى تشويق كردند . در همين حال مبلّغ ميان‌سال جنگ صليبى « فيليپ مزير » نامهء سرگشاده‌اى به ريچارد دوم پادشاه انگلستان نوشت و از او خواست كه براى تهيه مقدمات جنگ صليبى آينده با شارل ششم پادشاه فرانسه همكارى كند .\r\nسيگسموند ( سيگموند ) موفق شد در پرتو روابط خود با آلمان كمك و تأييد دريافت دارد . زيرا اميران والاشيا و ترانسلوانيا از بيم حملهء تركها ، با وجود تنفر شديدى كه از مجارها داشتند ، به وى پيوستند . در غرب نيز دوكهاى برگنديا ، اورلئان و لانكستر تمايل خود را براى ارائهء كمك و پشتيبانى ابراز داشتند .\r\nدر مارس سال 1395 م هيأتى مجارى به رياست نيكولا كانيزاى رئيس اسقفهاى « جران » وارد ونيز شد تا وعدهء انتقال نيروهاى نظامى به وسيلهء كشتيهاى بندقيه را از دوك دريافت دارد . سپس هيأت سفيران رهسپار ليون گرديد و در آنجا مورد استقبال گرم فيليپ بى باك ، دوك برگنديا ، قرار گرفت و وعدهء مساعدت دريافت كرد . اينان پس از ديدار از ديگون به منظور اداى احترام به مارگارت ، دوشس فلاندر ، رهسپار بوردو گشتند و با دايى پادشاه انگلستان « يوحنا دوك لانكستر » ديدار كردند ؛ و وعدهء تجهيز يك لشكر انگليسى را از او دريافت داشتند . از آنجا نيز عازم پاريس گشتند . پادشاه فرانسه ، شارل ششم ، از بيمارى جنون در رنج بود ، اما جانشينان وى درصدد برآمدند تا بزرگان فرانسه را به شركت در جنگ صليبى تشويق كنند و به دنبال آن ارتش بين‌المللى عظيمى براى كمك جهان مسيحيت تشكيل گرديد .\r\nدوك برگنديا براى تأمين هزينه‌هاى اين ارتش ماليات ويژه‌اى را مقرر ساخت . از اين ماليات مبلغ هفتصد هزار فرانك طلا تحصيل گرديد و هر يك از بزرگان فرانسه نيز به فراخور حال خود مبلغى به آن افزودند . براى مثال گى ششم ، كنت لاتريموى ، 24 هزار فرانك داد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاشراف فرانسه و برگونديائيها توافق كردند كه فرماندهى آنان با پسر ارشد دوك برگنديا يعنى يوحنا ، كنت نيور ، باشد كه تنها 24 سال داشت . با توجه به كمى سن و سال او در گردهمايى ديگون كه در روز 20 آوريل 1396 م براى تنظيم حمله تشكيل گرديد ، تصميم بر اين شد كه شورايى از فيليپ پسر دوك « بار » و گى لاتريموى و برادرش ويليام و دريادار يوحنا رئيس وين و « آودار » رئيس شاسيرون ، تشكيل شود .\r\n\r\n2 . وضعيت خاص ( حملهء نيكوپوليس )\r\n\r\nالف . نيروهاى طرفين - روند نبرد -\r\nهيأت نمايندگى مجار به سرعت خود را به « بوده » رساندند تا جريان موفقيتهايشان را به پادشاه سيگسموند گزارش دهند و او را نصيحت كنند كه آمادگى خود را حفظ كند . در پايان در ماه نيسان ( آوريل ) يك ارتش ده هزار نفرى راه بوده را در پيش گرفت . هنگام عبور از آلمان شش هزار تن از آلمانها را به فرماندهى كنت بلاتين ، روبرت پسر روبرت دوم ، كنت ويتنباخ و ابيرارد ، كنت كاتسنيلبنوگن ، به آن پيوستند . ده هزار جنگجوى انگليسى نيز به فرماندهى ايرل هنتگدون ، نابرادرى پادشاه ريچارد ، در پى آنان حركت كردند .\r\nارتشهاى غربى اواخر ماه تموز ( ژوئيه ) به بوده رسيدند و در آنجا به ارتش پادشاه سيگسموند برخوردند كه او نيز با ارتشى متشكل از حدود شصت هزار نيرو منتظر بود .\r\nمَبرَكيا فويفود ( حاكم ولاشيا ) - نيز با ده هزار نيرو به او پيوست . از لهستان ، بوهيميا  
  ] aimehoB [  ، ايتاليا ، اسپانيا نزديك سيزده هزار نيروى جنگى ماجراجوى حرفه‌اى حركت كردند . به اين ترتيب ارتشى متحد با بيش از 110 هزار جنگجو تشكيل گرديد كه در جنگ با مسلمانان چنين نيرويى سابقه نداشت . در همين ايام ناوگانى از دليران پاسبانان معبد به فرماندهى پيشواى آنان ، ويلبرت ناياك ، و ساكنان ونيز و جنوا وارد درياى سياه گرديد و در مقابل مصب رود دانوب لنگر انداخت .\r\nسلطان بايزيد عثمانى هنگام شنيدن خبر لشكركشى صليبيها ، سرگرم محاصرهء قسطنطنيه بود . از اين رو با سرعت از محاصره پايتخت بيزانس دست كشيد و همهء نيروهاى موجود را\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nبسيج كرد و ارتش حدود صد هزار نفرى خويش را به سوى سرزمين مجارها به حركت درآورد تا به سواحل دانوب رسيد .\r\nفرماندهان جنگ صليبى سرگرم كشيدن نقشه‌هاى جنگ شدند . سيگسموند پيشنهاد كرد كه نقشه دفاعى اين گونه طراحى گردد كه به نيروهاى بايزيد اجازه داده شود تا در مجارستان پيشروى كنند و آنگاه مواضع از پيش تعيين شده مورد حمله قرار گيرد . اما دوستان وى با توجه به در اختيار داشتن نيرويى برتر و شور جنگى بيشتر پيشنهاد تدارك حمله‌اى بزرگ را مطرح كردند . اعتقاد آنان بر اين بود كه مىتوانند بر تركها پيروز شوند و ارتشهاى مسيحى پيروزمندانه وارد آناطولى گشته و تا سوريه و خود شهر قدس پيش روند . قدرت ارتش صليبى به اندازه‌اى بود كه سيگسموند را نيز به حمله متقاعد ساخت .\r\nنيروهاى صليبى در آغاز ماه آگوست در امتداد ساحل چپ دانوب به حركت درآمدند تا به اورسوفا - نزديك باب حديدى - رسيدند و از آنجا به ساحل ديگر عبور كردند . انتقال ارتش از رودخانه با قايقها هشت روز به طول انجاميد . نيروها ساحل جنوبى را تا شهر فيدين ادامه دادند .\r\nحاكم فيدين اميرى بلغارى به نام يوحنا سراخيمير ، از اتباع سلطان بايزيد بود . بايزيد يك پادگان ترك را نيز تحت تصرف وى قرار داده بود . چون مسيحيان به شهر نزديك شدند ، يوحنا سراخيمير به آنان پيوست و دروازه‌هاى شهر را به روى آنان گشود . در كشتار عظيمى كه به راه افتاد پادگان ترك به طور كامل نابود گشت .\r\nديگر شهر واقع بر ساحل رودخانه « راهوفا » ، دژ استوارى بود كه يك كانال و دو بارو آن را احاطه كرده بود و پادگان ترك نيرومندى نيز در آن حضور داشت . مهاجمان نيرومند و شجاع فرانسوى به فرماندهى فيليپ ارنو « كنت ايه » و يوحنا لومينگر مشهور به « مارشال بوسيكوه » بلافاصله حمله را آغاز كردند . اما چنانچه سيگسموند نيروهاى مجار را وارد ميدان نمىكرد همهء اينان در معرض نابودى قرار مىگرفتند . پادگان شهر توان مقاومت طولانى مدت در مقابل فشار كل ارتش مسيحى را نداشت . در نتيجه بر اثر هجوم دشمن همهء ساكنان شهر كه بيشتر آنان را مسيحيان بلغارى تشكيل مىدادند در معرض كشتار قرار گرفتند . مهاجمان تنها\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nهزار تن از ثروتمندان را براى دستيابى به سربها زنده نگه داشتند و پس از دريافت پول آنان را نيز سر به نيست كردند .\r\nارتش صليبى از « راهوفا » به سوى « نيكوپوليس » - نيرومندترين دژ تركها بر ساحل رود دانوب ، واقع در راهى كه از وسط بلغارستان تا نهر ادامه داشت - به حركت درآمد . اين دژ استوار بر تپهء بلندى در ساحل رودخانه ساخته شده و دو حصار بسيار استوار بر شيبهاى بسيار تند تپه بنا گرديده بود . صليبيها با خود امكانات حصارگيرى نياورده بودند ، چرا كه غربيها نيازى به آن احساس نمىكردند . چنان كه سيگسموند امكاناتش را بر دفاع متمركز ساخت . به زودى معلوم شد كه نه نردبانهاى فرانسويها و نه كانالهايى كه مجارها حفر كردند ، هيچ كدام سودمند نيست . صليبيها در انتظار ماندند تا با ادامهء محاصره ، ساكنان شهر از بيم گرسنگى و هلاكت تسليم شوند . يك كشتى از نيروهاى پاسبانان معبد كه در دانوب و روبه روى ديوارهاى شهر در 10 سپتامبر لنگر كشيد نيز به صليبيها كمك كرد . امّا نيكوپوليس از آذوقهء فراوانى برخوردار بود و حاكم ترك شهر ، دوغان بك ، كه از سرنوشت هموطنان خود در فيدين و راهوفا باخبر بود ، حاضر به تسليم نگشت .\r\nامروز و فردا كردنهاى فرماندهان روحيهء سربازان مسيحى را از ميان برد . شهسواران غربى سرگرم قماربازى و باده‌گسارى و كارهاى لهو و لعب گشتند . برخى از سربازان به خود جرأت دادند و به نيرومندى تركها اشاره كردند ، در نتيجه مارشال بوسيكوه فرمان داد تا آنان را به خاطر شكست روحيهء معنوىشان از گوش آويزان كردند . دسته‌هاى گوناگون ارتش با هم به مشاجره پرداختند و در همين حال پيروان سيگسموند ( ترانسلوانيائيها ) و همپيمانان والاشى آنان از كناره‌گيرى از ارتش صليبى سخن به ميان آوردند .\r\nدو هفته از محاصرهء صليبيها گذشته بود كه خبر رسيد تركها در حال نزديك شدن به شهر هستند . ارتش اسلامى ترك با سرعت از تراكيا با سلاح سبك به حركت درآمد . سواره نظام آنان بر سواره نظام فرنگى در سرعت حركت فايق آمد . تيراندازانش به آموزش عالى شهرت داشتند ؛ و ارتش به طور كامل گوش به فرمان سلطان بود ؛ كه به كفايت و كاردانى عالى شهرت داشت .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nب . نبرد نيكوپوليس\r\nپيش‌قراولان ارتش ترك روز دوشنبه 25 سپتامبر 1396 م به نيكوپوليس رسيدند و در فاصلهء سه ميلى از مسيحيان روى تپه‌ها اردو زدند . بامداد روز بعد و قبل از برآمدن آفتاب ، سيگسموند به ديدار ديگر فرماندهان همكار خويش رفت و از آنان خواست كه در جايگاه خود استوار بمانند و خط دفاعى را حفظ كنند . برخى از دوستانش سخن او را پذيرفتند ، اما شمار بسيارى از آنها خواستار پيشدستى در حمله و عمليات فورى بودند .\r\nسيگسموند ارتش خود را در سه قسمت سازمان‌دهى كرد : مجارها را در قلب ، والاشيها را در جناح چپ و ترانسلوانيائيها را در جناح راست قرار داد . جلودار ارتش نيز از كسانى تشكيل مىشد كه از غرب آمده بودند و فرماندهى آنان با « يوحنا » ، كنت نيفر ، بود .\r\nچون آفتاب برآمد تنها سواره‌نظام سبكبار ارتش ترك بر شيبهاى تپه پيدا بود . پياده نظام پشت سر آنان موضع گرفته بود . همراه نيروى پياده دسته‌اى از تيراندازان بودند كه در پناه مانعى از ستونهاى نوك تيز چوبى سنگر گرفته بودند . نيروى اصلى سواره نظام به فرماندهى خود سلطان بايزيد در نوك تپه مخفى شده بود . در جناح چپ سلطان لشكرى از سواره نظام صرب به فرماندهى امير « استفان لازاروويچ » قرار داشت كه نسبت به سلطان اظهار اخلاص و وفادارى كرد .\r\nارتش صليبيها حمله را آغاز كردند ، يك دسته از سواران ترك از مقابل اينان گريختند و خود را براى تجديد سازمان به پشت پياده نظام رساندند . در نتيجه نيروهاى سواره نظام صليبى در مقابل تيرهاى چوبى نوك تيز متوقف گرديدند و ناگزير پياده شدند و به حمله ادامه دادند . در همين حال تيراندازان آنان را هدف قرار مىدادند . ارتش صليبى موفق شد ضمن پيشروى تيرهاى چوبى را از جا بكند و ميان صفوف پياده نظام و تيراندازى كه براى تجديد سازمان خود به پشت نيروهاى سواره نظام عقب‌نشينى كرده بودند ايجاد شكاف كند .\r\nصليبيها به پندار خودشان همهء مقاومتها را درهم شكسته بودند و به بالاى تپه پيش رفتند تا مستقيم رودر روى سواره نظام سلطان ( سپاهيه ) و صربها قرار گيرند . اما بلافاصله از سوى نيروهاى تازه‌نفس مورد حمله قرار گرفتند . در اين مرحله صليبيها پياده مىجنگيدند . آنان\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nسخت به رنج افتاده بودند . تشنگىشان شدت يافته و حمل سلاحهاى سنگين آنان را از پاى درآورده بود .\r\nديرى نگذشت كه نظامشان آشفته شد و صفوفشان به هم ريخت و جز تنى چند از سواران همه به هلاكت رسيدند . از جمله هلاكت‌يافتگان اينها بودند : ويليام لاتريموى و پسرش فيليپ ، يوحنا كاوزوه درياسالار فلاندر و پيشواى شهسواران تيوتون . اما يوحنا رئيس وين و درياسالار فرانسه كه پرچم نوتردام بزرگ را به دست داشت ، مأمور محافظت از آن شد .\r\nيوحنا كنت نيفر نيز نجات نيافت ، مگر به خاطر اينكه سربازانش او را بلند به نام صدا زدند و قانع به تسليم شدن كردند . از ديگر كسانى كه همراه او به اسارت درآمدند كنتهاى ايه‌ولامارش ، « گىلىتريموى » ، انگراندكاسى و مارشال بوسيكوه بودند .\r\nاسبهايى كه سوارانشان از زين مىافتادند و يا كشته مىشدند به اردوگاه باز مىگشتند . دو گردان از والاشيا و ترانسلوانيا كه متوجه شكست خود گشتند بىدرنگ اقدام به عقب‌نشينى كردند و قايقهاى لازم براى عبور را به تصرف درآوردند . اما سيگسموند به منظور كمك به سواره نظام غرب ، به نيروهاى خود فرمان پيش‌روى داد . اينان در مسير حركت خود به بالاى تپه شمار بسيارى از پياده‌هاى ترك را كشتند . ولى چون به ميدان نبرد رسيدند متوجه شدند كه دير رسيده‌اند . سواره نظام ترك مسلمان به آنان حمله كرد و پس از وارد آوردن خسارتهاى سنگينى آنان را به ساحل رودخانه عقب نشاند .\r\nچون نيروهاى سيگسموند نابود گشتند قانع شد كه بايد دست از پيكار بردارد . پس به يكى از كشتيهاى ونيز در رودخانه پناه برد كه او را به قسطنطنيه و از آنجا از راه رودخانهء اژه و درياى آدرياتيك به كشورش رفت . دليل انتخاب راه دريايى اين بود كه بيم داشت در راه خشكى به وسيلهء والاشياييها به قتل برسد . سپاه او و اندك نيروى باقيمانده صليبيهاى غربى از سوى نيروهاى محلى و دشمنان خود سخت زير فشار قرار گرفتند و با همهء تلاش راه شهر و ديار خويش را در پيش گرفتند . عامل ديگرى كه اينان را زير فشار قرار داده بود وجود حيوانات درنده و زمستان زودرس بود . كنت « بلاتين » حركت به سوى دژ پدرش را در أسمال ادامه داد و چند روز بعد هم مرد و تنها تنى چند از همراهانش از خطر مرگ رهيدند .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسلطان بايزيد به پيروزى قاطعى دست يافت ، اما زيانهايش هنگفت بود . يادآورى رفتار و كشتارهاى نيروهاى صليبى خشم وى را برانگيخت و فرمان داد بيش از سه هزار اسير آنان را ضجركش كردند . تنها شمارى چند از بزرگانشان را به منظور دريافت سربهايى هنگفت باقى گذارد . يك دلاور فرانسوى به نام « جيمز هيللى » كه به زبان تركى آشنا بود كار معرفى آنان را عهده‌دار گشت و سرانجام اجازه يافت تا به غرب برود تا اموالى را كه به دست آورده به جاى بگذارد .\r\nتنها در ژوئيه سال بعد بود كه هيئتى از غرب نزد سلطان بايزيد به بروسه آمد و اموال هنگفتى را كه ايشان مطالبه كرده بودند تقديم داشت . گرچه شمار بسيارى از كسانى كه در جهان مسيحيت به داشتن تعصب شديد مشهور بودند اموالى را گسيل داشتند ، اما بخش اعظم اموال را سيگسموند و دوك برگنديا به مبلغ بيش از يك ميليون فرانك پرداختند . اسيران آزاد شده تنها در اواخر سال 1397 م به خانه و كاشانهء خويش بازگشتند .\r\nبه اين ترتيب جنگ نيكوپوليس بدون تحقق هيچ هدفى صليبى پايان يافت و تركان عثمانى پس از رسيدن به رودخانهء دانوب و سواحل درياى آدرياتيك قلب اروپا را مورد تهديد قرار دادند . پس از اين عمليات قسطنطنيه جدا افتاد و تصرف آن تنها به توپخانه و كشتى نياز داشت كه آن را از طريق دريا به محاصره درآورد .\r\n\r\n3 . نتايج نبرد\r\n\r\nالف . نتايج سياسى\r\nنبرد نيكوپوليس اهتمام مغولان را كه در اين دوره به فرماندهى تيمور لنگ در شرق آناطولى در حال پيشروى بودند برانگيخت . وى در سال 1400 عازم سرزمين شام شد و سپس به آناطولى بازگرديد و در آنجا در 20 ژوئيه سال 1402 در نبردى سرنوشت‌ساز بر بايزيد پيروز گرديد . بايزيد در اين جنگ به اسارت درآمد و چند ماه بعد در اسارت مرد .\r\nامپراتور بيزانس ، مانوئل دوم ، گمان برد كه اين نبرد خطر عثمانيها را از پيش روى او برداشته و براى درخواست كمك رهسپار غرب گرديد . اما آنچه او به دست آورد براى\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاز ميان بردن عثمانيها بسنده نبود . چنان كه مرگ تيمور لنگ در سال 1405 م به محمد اوّل كمك كرد تا نيروى تركان عثمانى را تجديد سازمان كند و مقدمات آغاز جنگى را كه مراد دوم در دوران حكومت خود در سال 1421 م فرماندهىاش را عهده‌دار گرديد آماده سازد .\r\nپاپ خطر را بيش از ديگران احساس مىكرد ، اما دولتهاى غربى هيچ شور و اشتياقى براى جنگ نشان ندادند .\r\n\r\nب . نتايج نظامى\r\nدرسهاى نظامى نبرد نيكوپوليس بسيار روشن است . در حقيقت خطاهاى فرماندهان صليبى ، امتيازاتى بود كه به سلطان بايزيد در تحقق پيروزى كمك كرد . ميزان نيروهاى طرفين تا اندازه‌اى متعادل يا اندكى به نفع صليبيها بود . اما اشتباهات فرماندهان غرب آنان را از شرايط فراهم شده محروم ساخت . فرماندهى نيروهاى غربى از يكپارچگى برخوردار نبود ، در حالى كه نيروهاى مسلمان ترك از فرماندهى مركزى نيرومندى برخوردار بودند . طرح دفاعى پيشنهاد شده از سوى سيگسموند براى نابودى ارتش ترك درست همان چيزى بود كه بايزيد با به كارگيرى آن نيروهاى دشمن را وادار ساخت تا در زمان و مكان مورد نظر او وارد ميدان نبرد گردند . طرح عمليات بسيار استادانه و همانند طرح نبرد حطين بود ؛ از اين رو كه نيروهاى دشمن در يك كمين بزرگ گرفتار آمدند .\r\nامتياز نيروهاى ترك سبكبارى ، انعطاف ، آموزش و كارآيى جنگى و روحيه معنوى عالى آنان بود . در حالى كه ويژگى نيروهاى غرب سنگينى سلاحشان بود كه با وضعيت سرباز مدافع سازگارى بيشترى دارد تا سرباز مهاجم . علاوه بر اين كارآيى ناچيز جنگجويان غربى و روحيهء معنوى پايين آنان هر گونه شور و حماسهء دينى را در آنها از ميان برد .\r\nدر اين نبرد نيروهاى احتياط نقشى تعيين‌كننده داشتند . در حالى كه نبرد نيروهاى طرفين را تضعيف كرده بود ، سلطان با حفظ نيروهاى احتياط در نهايت نبرد را به نفع خويش به پايان برد . در حالى كه نيروهاى احتياط غرب با بروز نخستين نشانه‌هاى تحول اوضاع به زيان صليبيها پا به فرار نهادند .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nديگر اينكه ، نبرد نيكوپوليس در طرف مقابل نبرد ملازگرد قرار دارد . اين نبرد در سال 1071 م - سى سال پيش از آغاز جنگهاى صليبى به وقوع پيوست ، در حالى كه نبرد نيكوپوليس هفتاد سال پس از آزادسازى عكا انجام گرديد . انگيزهء صليبى يك چيز بود ، اما اشتياقى كه در مدت 30 سال پيش از حمله‌هاى صليبى شعله‌ور گرديد ، هفتاد سال پس از پايان حملات مورد نياز واقع شد ، با علم به اينكه صحنهء عمليات به خود اروپا انتقال يافته بود .\r\nسنگينى اين هر دو نبرد سرنوشت‌ساز در تاريخ اسلام بر دوش سلاجقه ترك و عثمانيهاى ترك بود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبه اين ترتيب در اروپا انديشهء مأموريت مشترك كه طبق آن همهء جهان مسيحيت موظف بود در راه دفع خطر مسلمانان بكوشد ظهور كرد . اين انديشه‌اى بود كه مردم ونيز سالها پيش درصدد انگيزش آن بودند . برخى پادشاهان اروپايى پاسخى مناسب دادند . پادشاه فرانسه ، لويى چهاردهم ، دعوت پاپ را براى يارى برادران دينىاش بر ضد تركان اجابت كرد ، با آنكه با پاب عالى روابطى حسنه داشت .\r\n9\r\n\r\nمحاصرهء وين\r\n( 1095 ه / 17 ژوئيه - 12 سپتامبر 1683 م )\r\n1 . اوضاع كلى تا محاصرهء وين .\r\nالف . امپراتورى عثمانى .\r\nب . وضعيت جبههء غرب .\r\n2 . وضعيت خاص پيش از نبرد .\r\nالف . در مرزهاى سرزمين مجارها .\r\nب . محاصرهء وين .\r\n3 . نتايج محاصرهء وين .\r\nالف . نتايج سياسى .\r\nب . نتايج نظامى\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nخلاصه رويدادها\r\nسال هجرىسال ميلادىخلاصه رويدادها 1453857 فتح قسطنطنيه ( محمد دوم - فاتح - 1451 - 1481 م ) . 1456860 محاصرهء بلگراد . 1458862 تسليم صربها و پس از آن تسليم مورها ( 1461 م ) و آلبانياييها ( 1468 م ) . 886 - 1481918 - 1512 بايزيد دوم . 1492898 سقوط غرناطه و اخراج اعراب از اندلس . 918 - 1512927 - 1520 سليم اول ( يا دزسلطان ، يا سلطان ترسناك ) . 1516922 مرج دابق و فتح شام . 1517923 فتح مصر . 927 - 1520974 - 1566 سليمان اول ( قانونى ) . 1522929 فتح رودس . 1526933 مرگ لويى ، پادشاه مجارستان ، در نبرد مهاگ ( موهاكس ) و تسليم مجارها . 1543950 ايجاد نيروى دريايى عثمانى ( بارباروس 1533 - 1546 ) . 1665973 درهم كوبيده شدن الجزاير و تونس به وسيلهء ناوگان فرانسوى .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nسلاطين عثمانى در مرحلهء پيدايش و عصر اقتدار\r\nرديف‌سال هجرىسال ميلادى سلطان بارزترين كارهاى او 1 ار طغرل ايجاد پايگاه در آناطولى ( جنوب بثينيا ) 2 عثمان بن ارطغرل‌فتح بثينيا و تسلط بر منطقه‌اى وسيع ( بر ساحل درياى مرمره ) 3 1326727 اورخان بن عثمان‌فتح نيقيه ، نيكوميديا ، گاليپولى و ادرنه و سازمان دادن ارتش 4 1362764 مراد بن اورخان‌فتح مقدونيه ، اشغال صوفيه و نيش و فرماندهى نبرد قرسوه ( پرندگان سياه ) 5 1389792 بايزيدفرمانده نبرد نيكوپوليس ( 1396 م ) 6 1402805 محمد بن بايزيدتجديد سازمان سلطنت 7 1421825 مراد دوم‌پيروزى بر صليبيها در وارنا ( تشرين دوم - نوامبر - 1444 م ) . 8 1451855 محمد دوم‌فاتح قسطنطنيه ( 1453 م ) . 9 1481886 بايزيد دوم‌تجديد سازمان كامل دولت . 10 1512918 سليم اول ( يادز سلطان يا سلطان ترسناك ) فتح شام ، مصر و اروپا . 11 1520927 سليمان اول‌تصرف بلگراد و رودس و از سرگيرى جنگ بر ضد مجارها و تشكيل نيروى درياى و ارتش . 12 1566974 سليم دوم 13 1573981 مراد سوم 14 15951004 محمد سوم 15 16031012 سلطان احمدحكومت مصطفى به مدت 3 ماه و كناره‌گيرى به نفع برادرش عثمان كه پس از چهار سال بازگردانده شده بود . 16 16171027 مراد چهارم 17 16401050 ابراهيم 18 16481058 محمد كوپرلى ( چهارم ) احمد كوپرلى پس از آن و افزايش قدرت صدر اعظم . 19 16831095 محاصره وين\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\nبا وجود پيروزى تركان مسلمان در نيكوپوليس به سال 1396 م و اشغال قسطنطنيه در سال 1453 م جنگهاى صليبى پايان نيافت و همچنان در همهء جبهه‌ها ادامه يافت . اما در پنجاه سال پس از آن صحنه‌هاى عملياتى در سرزمين اندلس متمركز گرديد و اخراج مسلمانان از آنجا در 1492 م پايان يافت . در همين دوران اروپا سخت درگير مبارزه با مسلمانان ( تركها ) بود ؛ كه فعاليت خود را بر دو محور متمركز ساخته بودند : سرزمين شام و افريقيه . در اين محور فتح شام پس از نبرد مَرَج دابق به سال 1516 م و مصر به سال 1517 م به پايان رسيد . محور دوم ادامهء پيشروى در اروپا بود . در اين محور كشورهاى مجارستان ، آلمان و لهستان فرماندهى جنگ بر ضد تركان عثمانى را در چارچوب جنگهاى صليبى به عهده گرفتند . در همان حال عثمانيها درصدد پايه‌گذارى نيروى دريايى خود و ساخت پايگاه در درياى مديترانه ( كرِت و رودس ) برآمدند .\r\nجنگ همچنان ادامه داشت و هرگاه كه رو به آرامش مىرفت ، عوامل جديدى آن را تشديد مىكرد . قدرتمندى نيروى دريايى تركان ، فرانسه و اسپانيا را به وحشت انداخت . از همين رو در سال 1665 م الجزاير و تونس را درهم كوبيدند . پاپ بيم آن داشت كه پس از قدرت يافتن نيروى دريايى تركان ، جهان اسلام متحد گردد و توان نيروى زمينى آنان نيز افزايش يابد . از اين رو تلاش براى محاصره جهان اسلام ادامه يافت .\r\nعثمانيها كه رهبرى عمليات جهاد را بر عهده داشتند ، به پيروزيهاى فراوانى نايل آمدند .\r\nدر مواردى نيز شكست خوردند . اما توازن قوا همچنان به سود آنان باقى ماند ؛ تا نبرد وين ( 1683 م ) كه نقطهء عطف سرنوشت‌ساز توقف امپراتورى بزرگ عثمانى و در نهايت عقب‌نشينى آن به شمار مىآيد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\n1 . وضعيت كلى تا محاصرهء وين\r\n\r\nالف . امپراتورى عثمانى\r\nعمليات محاصرهء وين ( در سال 1683 م ) نه به عنوان يك كار نظامى مستقل بلكه در چارچوب نزاع‌هاى سخت مرتبط با جنگ نيكوپوليس بود كه در سيصد سال پيش از آن انجام گرديد .\r\nاين عمليات با تصرف قسطنطنيه و حتى با غلبهء تركان عثمانى بر شام و مصر نيز مرتبط بود .\r\nهمانطور كه نبرد نيكوپوليس نقطه شروع گسترش عثمانيها به شمار مىآيد ، محاصرهء وين آغاز فرو افتادن آنان در جنگى درازمدت محسوب مىگردد . براى نمايان ساختن نشانه‌هاى اين جنگ و تعيين جايگاه عمليات محاصرهء وين در ميان آنها ، محال است كه بتوان از حوادث سيصد ساله با شتاب گذر كرد . از اين رو شايسته است براى سامان دادن انديشه‌اى فراگير از اين نبرد سرنوشت‌ساز و ارزيابى مجموعهء شرايط حاكم بر آن حوادث مهم را مورد بررسى قرار دهيم .\r\nپس از قتل بايزيد به دست تيمور لنگ در سال 1402 م ، وارث او سلطان محمد تجديد سازمان دولت را آغاز كرد و تا روى كار آمدن سلطان مراد دوم ( 1421 - 1451 م ) اوضاع آرام بود . سلطان مراد آهنگ پيشروى در بالكان كرد ، اما با مقاومت نيروهاى مجار روبه‌رو گرديد ؛ و فرمانده « يوحنا هوينادى ) ترانسيلوانيايى موفق شد نيروهاى عثمانى را درهم بشكند . اين پيروزى موجب قوت گرفتن انديشهء برپايى يك جنگ صليبى فراگير از سوى مسيحيان بر ضد دشمنان آنها گرديد . مسيحيان در مجارستان ، لهستان ، آلمان و فرانسه از اعلان اين جنگ توسط پاپ او جانيوس چهارم به گرمى و اشتياق استقبال كردند . ارتش صليبى « بوده » را در ژوئيه سال 1443 م ترك گفت و در 24 دسامبر در گالوواز ( ميان صوفيه و فيليپو ) بر عثمانيها پيروز گشت . بلافاصله به دنبال آن « جورج كاسترويونا - يا اسكندربك » پرچم جنگ بر ضد عثمانيها را در آلبانى برافراشت و به پيروزيهاى بزرگى نايل آمد ، به طورى كه مراد را وادار ساخت كه در سال 1444 م تقاضاى صلح كند . پيمان صلحى ده ساله بسته شد ، اما پاپ كه آن را با طرحهاى خود مغاير مىديد ، مجارها را به نقض صلح تشويق كرد . پادشاه « ولاديسلاو » ، ارتش مجارها را رهبرى كرد ، اما سلطان مراد در روز 9 نوامبر 1444 م در وارنا بر مجارها پيروز گرديد و « ولاديسلاو » پادشاه مجارستان كشته شد . پس از او « هونيادى » حكومت\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمجارستان را عهده‌دار گرديد و چهار سال بعد حملهء تازه‌اى را فرماندهى كرد ؛ و مراد يك بار ديگر بر « هونيادى » در دشت قوسوه در 17 اكتبر سال 1448 م پيروز گرديد » . « 1 » \r\nسلطان مراد در 5 فوريه سال 1451 م درگذشت و محمد دوّم - فاتح - به جاى او نشست كه موفق شد رؤياى ديرينهء عثمانيها يعنى تصرف قسطنطنيه را در 29 مه سال 1453 م تحقّق بخشد . سپس محمد فاتح در صدد از ميان برداشتن تهديدى كه از سوى مجارها متوجه او بود برآمد . او براى اينكه بتواند پايگاه ثابتى را براى سپاه خود به منظور ادامهء نبرد با مجارها تضمين كند ، چاره‌اى جز اينكه سرزمين صربها را به تصرف درآورد نداشت . اما پادشاه صرب « هونيادى » از پادشاه مجارستان براى برداشتن محاصره سلطان محمد - بر ضد بلگراد - كمك گرفت . راهب كابسترانو موفق شد ارتشى چند مليتى را از صليبيها بسيج كند و در ارتش هونيادى شركت دهد . در پى اين تلاشها بود كه پس از نبردى خونين كه سلطان محمد در آن زخمى شد ، نيروهاى ترك ناچار گشتند در 22 ژوئن 1456 م از بلگراد به صوفيه عقب‌نشينى كنند . و سلطان محمد تا پيش از 1459 م موفق به تسلط بر صربها نگشت .\r\nپس از فتح سوريه و مصر به دست سلطان سليم اول ، اروپا به شدت به وحشت افتاد . پاپ لوئى دهم كه دين مسيح را در معرض خطر مىديد ، دست به كار برپايى حملهء صليبى جديدى گرديد . اما سلطان سليم ( 1512 - 1520 م ) عكس العملى را از اروپائيها نديد . پس از او سليمان قانونى ( 1520 - 1566 م ) ادامهء جنگ و جهاد را سرلوحهء كار خويش قرار داد . او در سال 1521 م بلگراد را تصرف كرد و رودس را كه به صورت پايگاهى براى دشمن باقيمانده بود در 1522 م گشود . وى جنگ بر ضد مجارها را از سر گرفت و پادشاه آنان « لويى » را در جنگ مُهاگ « موهاكس » در 28 آگوست سال 1526 م به قتل رساند و براى نخستين بار « بوده » را اشغال كرد و به آتش كشيد .\r\nنزاع بر سر تاج و تخت مجارها موجب بروز درگيرى ميان فرديناند پادشاه آلمان و ژان زابوليا امير تراتسلوانيا گرديد . سليمان چاره‌اى جز اينكه زابوليا را بر ضد دشمنانش يارى دهد نداشت . او بار ديگر « بوده » را در سپتامبر 1529 م اشغال كرد تا تاجگذارى همپيمان خود را به عنوان پادشاه مجارها در آنجا جشن بگيرد . از اينجا بود كه سليمان به سوى وين\r\n\r\n","description":"","footnote":" ( 1 ) . تاريخ الشعوب الاسلاميه ، كارل بروكلمان ، دارالعلم للملايين ، ص 427 - 429 . ","page_name":" 225 ","page_number":225},
  {"content":"\r\n\r\nپيشروى كرد « 1 »  و آن را به محاصره درآورد اما به دليل كمى آذوقه ناچار گرديد در 15 تشرين اول ( اكتبر ) دست از محاصره بردارد .\r\nاز آنجا كه صحنه‌هاى عملياتى تنها به درياى مديترانه محدود گرديد و راه جنگهاى غافلگيرانه تنها اين منطقه بود ، سلطان سليمان اهتمام به منبع اين خطر را در اولويت كار خويش قرار داد .\r\nاو خيرالدين بارباروسا - ريش قرمز - را فراخواند و او را به عنوان درياسالار خويش تعيين كرد و با هزار سرباز ترك مجهز ساخت . خيرالدين در شكل‌گيرى قدرت عثمانى نقش قاطعى ايفا كرد و در همان حال از مغرب اسلامى در مقابل حمله‌هاى اسپانيائيها و فرانسويها كه مسلمانان را از اندلس بيرون رانده ( 1492 م ) و پايگاههاى اسلامى را در مغرب مورد حمله قرار مىدادند ، حمايت كرد .\r\nغرب اين خطر را دريافت و معلوم شد كه هدف اين خطر جمهورى قبرس است . در نتيجه قبرسيها با اعزام هيئتى خواستار پشتيبانى غرب گرديدند . در اين دوران ناوگان ونيزيها در سواحل كريت يا اقريطش در رفت و آمد بود . پاپ پولس پنجم و فيليپ دوم پادشاه اسپانيا متقاعد شدند و ناوگانهاى خويش را در مه سال 1571 م گسيل داشتند . ناوگانهاى متحدين در بندر مسينا گرد آمدند و به فرماندهى دون جوان ، پادشاه اتريش به تعقيب ناوگان عثمانى پرداختند . ناوگان عثمانى در خليج لبانتى ( ناوباكتوس قديم در دهانهء خليج كورنتوس ) سرگرم پاسدارى بود و نيرويى متشكل از چهل كشتى جنگى به فرماندهى پاشاى الجزاير آن را پشتيبانى مىكرد . جنگ در 7 اكتبر 1571 م درگرفت و ناوگانهاى متحد موفق شدند زيانهاى سنگينى به ناوگان عثمانى وارد آورند .\r\nپس از آن امپراتورى عثمانى گرفتار پراكندگى داخلى گرديد و شورشهاى داخلى شعله‌ور شد .\r\nبزرگ‌ترين اين شورشها ، شورش جان بلاط ، « جنبلاط » - كُرد - در سوريه و انقلاب فخرالدين معنى - دَرْزى - در لبنان بود كه انقلاب او از سال 1603 م تا سال 1635 م ادامه يافت . اين شورشها با آشفتگى حكومت مركزى همراه گرديد كه طى آن سلطان ابراهيم در 8 آگوست سال 1648 م\r\n\r\n","description":"","footnote":" ( 1 ) . عقبهء ادارى همراه ارتش عثمانى در محاصرهء وين به سال 1529 م متشكل بود از 22 هزار شتر با بار آرد ، به اضافهءهمين شمار استر براى حمل خوار و بار ادارى ارتش و حمل توپهايى كه شمار خدمهء آن در دوران بايزيد و سليم اول به هزار نفر مىرسيد . ","page_name":" 226 ","page_number":226},
  {"content":"\r\n\r\nخلع شد و ده روز بعد خفه گرديد . وانگهى ديگر از آن شخصيتهاى نيرومندى كه در مرحلهء تشكيل دولت در طول مدت حدود سيصد سال ظهور كرده بودند ، خبرى نبود .\r\n\r\nب . وضعيت در جبههء غرب\r\nمردم ونيز و مجارها به تحريك بر ضد امپراتورى عثمانى ادامه دادند . علاوه بر مراكزى كه در ايران تشكيل شد ، مركز جديدى در كوههاى « قفقاز » كار هدايت تهديد بر ضد امپراتورى عثمانى را عهده‌دار گرديد . مردم ونيز پس از نوميدى از كمكهاى لازم غرب با پادشاه ايران « طهماسب » ارتباط برقرار كرده وى را بر ضد عثمانيها تحريك كردند .\r\nامپراتورى عثمانى لزوماً بايد در همهء جبهه‌هاى داخلى و خارجى مىجنگيد . عثمانيها در سال 1577 م كوههاى قفقاز را مورد حمله قرار داده تفليس را گشودند . در سال 1579 م دژ پراهميتى را براى استقرار در اين منطقه بنا كردند . اما موفق به كشاندن ميدان جنگ به داخل ايران و جداسازى تبريز - پايتخت پيشين ايران تا 1585 م - نگشتند ؛ و با امضاى صلحى با وارثان « طهماسب بن اسماعيل » ( درگذشت 1576 م ) جنگ پايان يافت .\r\nبه اين ترتيب عثمانيها جاى پاى خود را در جنوب روسيه مستحكم كردند و آن را مركز حمله‌هاى خود بر ضد سرزمين كَرْج در سالهاى 1581 م و 1583 م قرار دادند . همين طور بروز آشوب ميان ساكنان قفقاز به آنان فرصت داد تا در امور لهستان دخالت كنند . پادشاه لهستان « استفان پانورى » و پس از او سيگسموند از سال 1587 م تبعهء پادشاه عثمانى به شمار مىآمدند .\r\nبه رغم توقف جنگ - به موجب پيمان صلح 1583 م - اخگر آن زير خاكستر باقى ماند و با درگيريهاى مداوم در مرزهاى اتريش جرقه مىزد تا آنكه ده سال بعد شعله‌ور گرديد . حاكم بوسنى در حملهء ژوئيه سال 1593 م خود به سرزمين مجارها به طرز وحشتناكى شكست خورد ؛ و براى پاك كردن اين لكهء ننگ چاره‌اى جز برپايى يك جنگ بزرگ وجود نداشت . اما سلطان مراد سوم در 16 ژوئن سال 1595 م مرد . سال بعد سلطان جديد ، محمد سوم ، نيروهايش را رهبرى كرد تا در نخستين پيروزى خود در اين جنگ ، يعنى پيروزى بر سپاه خاندان هابسبورگ در آكرى ، شركت جويد . اما پس از آن كار جنگ به كندى پيش مىرفت و پس از درگذشت محمد در سال 1603 م و به تخت نشستن پسرش احمد ، همچنان استمرار يافت . واقعيت اين است كه تا پيوستن رئيس مجارى « پوكسكاى » ، پس از منصوب گشتن به امارت درترانسلوانيا ، به عثمانيها\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاوضاع به سود آنان نبود . به اين ترتيب به موجب پيمان صلحى تازه ميان طرفين بنابر پيمان 1606 م سيتواتورك ، سلطان از جزيه‌اى كه تا آن هنگام به وى پرداخت مىشد دست كشيد .\r\nدورهء بعد دورهء آرامش نسبى در جبههء اروپا بود و تا پيش از 1644 م جنگ سرنوشت‌سازى روى نداد . عثمانيها توانستند بر ضعفهاى داخلى فايق آيند و نيروهاى نظامى خويش را براى انجام عملياتى بزرگ در اروپا تجديد سازمان كنند . چرا كه ساكنان بندقيه همچنان از طريق جزيرهء كرِت - اقريطش - بر درياى اژه مسلط بودند . هر چند كه استانبول از سالها پيش مىدانست كه چگونه آنان را كه با بروز هر درگيرى در مرزهاى « دلماسيا » و يا با حكومتهاى كوچك مسلمان آفريقاى شمالى عقب‌نشينى مىكنند و با مال و پول صلح را به ارمغان مىآورند ، خوار و ذيل گرداند .\r\nسرانجام دولت عزم خويش را براى تصرف آخرين قلمروهاى شرقى خويش با زور جزم كرد ؛ و در حزيران ( ژوئيه ) سال 1644 م امپراتورى عثمانى به ونيزيها اعلان جنگ داد .\r\nسپس ناوگان عثمانى در كرِت - اقريطش - لنگر انداخت و با فرا رسيدن پاييز ، كادن - مانيه - را اشغال كرد . اما از آن پس عثمانيها بسيار كند حركت كردند و موجب بروز نارضايتى در استانبول گرديدند و طى توطئه‌اى سلطان ابراهيم در 8 آگوست سال 1648 م از سلطنت عزل گرديد . پس از او محمد كوپرلى سازماندهى مجدد و فراگير دولت را عهده‌دار گرديد .\r\nدر اين دوره ساكنان ونيز بىوقفه كوشيدند تا براى مبارزه در راه حفظ پايگاهشان در شرق از ديگر دولتها كمك بگيرند . آنان موفق به آزادسازى قنديه نگشتند ، اما در دلماسيا اندكى پيش رفتند و در سال 1651 م در « باروس » بر عثمانيها پيروز گشتند .\r\nدر اينجا نقش محمد كوپرلى « 1 »  فرا رسيد كه در حيات كل امپراتورى عثمانى و دستگاههاى آن\r\n\r\n","description":"","footnote":" ( 1 ) . محمد كوپريلى ( 1576 - 1661 ) منسوب به كوپرى واقع بر ساحل قزل ايرماق نزديك آماسيه . نياى وى از آلبانى به‌آنجا مهاجرت كرد و چنين به نظر مىرسد كه او براى نخستين بار به عنوان يك بنده وارد خدمات نظامى گرديد ، اما اندكى بعد به خدمات دولتى پرداخت . او خزانه‌دار صدراعظم بود . سپس والى ( پاشاى ) دمشق و طرابلس شام و قدس گرديد . تا آنكه پس از آن به پايتخت بازگردد و به وزارت برسد . پس از رسيدن به اين منصب عالى ، دشمنان او موفق شدند بر ضد وى توطئه كنند و او را به بازگشت به وطن نخستش ناچار گردانند . سپس صدر اعظم - نخست وزير - محمد پاشا مشهور به بوينى اكرى ( گردن كج ) وى را از آنجا به پايتخت فراخواند . او در 22 ايلول ( سپتامبر ) سال 1656 م در سنّ هشتادسالگى به منصب صدراعظمى دست يافت و با سلطان شرط كرد كه بايد قدرت مطلق و نظارت بر همهء پستها و دواير را به او بدهد . او موفق گرديد در چارچوبى تشكيلاتى فراگير امپراتورى را نيرومند سازد ، اما راهى خونين را پيمود . پسر وى پس از مرگش اصلاحات او را بدون جنگ و خونريزى ادامه داد . ","page_name":" 228 ","page_number":228},
  {"content":"\r\n\r\nروحى تازه دميد . پيامد وجود اين روح در تصميماتى كه دولت بر ضد همسايگان شمالى خود گرفت نمودار گشت . در ترانسلوانيا باب عالى « امير جرج راگوجكى » را كه در صدد فرار از تعهدات اقطاع‌دارى خود در قبال سلطان برآمده بود ، از كار بر كنار كرد و به جاى او « امير ميكال آباوى » را نشاند . تا آنكه هرگاه امپراتور با فشار مجارها از پذيرش امير « آباوى » خوددارى ورزيد ، پاب عالى او را به جنگ تهديد كند .\r\nبه اين ترتيب در اروپا انديشهء وظيفه مشتركى شكل گرفت كه طبق آن جهان مسيحيت موظف بود در راه دفع خطر مسلمانان بكوشد . در تقويت اين انديشه بيش از همه ونيزيها تلاش مىكردند . برخى پادشاهان اروپايى پاسخى مناسب دادند . پادشاه فرانسه لويى چهاردهم دعوت پاپ را براى يارى برادران دينىاش بر ضد تركان - با وجود روابط دوستانه‌اش با باب عالى - اجابت كرد . او اميران آلمان متشكل از خاندان اوسبرگ ( اتحاد راين ) را كه هم‌پيمان او بودند وادار ساخت تا 20 هزار جنگجو را زير فرمان امپراتور آلمان قرار دهند . اين اقدام دربار وين را كه پيوسته درصدد احتراز از جنگ بود و به گفت و گو با عثمانيها تمايل داشت به دردسر انداخت . اما كاسهء صبر سلطان لبريز گرديد و به نيروهايش فرمان داد كه در آوريل 1663 م به مجارها حمله كردند ، و حتى خود وين را در معرض تهديد قرار دادند . امپراتور نه تنها اتحاد راين بلكه سوئد را نيز به كمك خواست . پادشاه مجارستان در رأس نيروهايش در دو جنگ بزرگ ( در كوه « قديس گوتارد » بر ساحل رودخانهء زاب ) بر عثمانيها پيروز گشت . اما اندكى بعد در سال 1665 م با آنها پيمان صلح امضا كرد تا بتواند در مقابل سياستهاى فرانسه ايستادگى كند .\r\nعثمانيها موفق شدند يك بار ديگر تمام نيروهاى خود را در كرِت ، جايى كه محاصرهء قنديه ناتمام مانده بود ، وارد كنند . مردم ونيز پيوسته از فرانسه تقاضاى پشتيبانى مىكردند اما پادشاه لويى چهاردهم « 1 »  تمايلى به تحريك باب عالى و برخورد با آن نداشت . او به طور رسمى - در\r\n\r\n","description":"","footnote":" ( 1 ) . لويى چهاردهم يا « لويى بزرگ » در سال 1638 م در سن جرمان - آن لاى - به دنيا آمد . او در فاصله سالهاى 1643 - 1715 م حكومت را در آغاز زير سلطه نخست وزير خود مازاران عهده‌دار بود كه از روش سلف خود - ريشليو - پيروى مىكرد . سپس لويى در 1661 م در مقابل هيئت دولت با بر زبان آوردن عبارت مشهور « من دولت هستم » اعلان كرد كه مىخواهد حكومت را به طور مطلق به دست گيرد . پس از آن ارتش و نيروى دريايى را تجديد سازمان كرد و در چندين جنگ كه موجب تحقق وحدت و عظمت فرانسه گرديد ، شركت جست . اما چند درگيرى ديگر قدرتش را مستهلك ساخت . بارزترين آنها جنگ بر ضد اسپانيا بود كه به صلح اكس لاشاپل منتهى گرديد . به موجب اين صلح اوم در سال 1668 م بر فلاندر دست يافت . پس از آن جنگ با هلند بود كه به صلح نيميج منتهى گشت و به موجب آن فرانسه در سال 1678 م بر لافرانش كوميت دست يافت . سپس جنگ اوگسبورگ بود كه به پيمان 1697 م ريسويك منتهى گرديد . پس از آن جنگ وراثت اسپانيا بود كه به پيمان 1713 م اوتريخت و پيمان 1714 م راستدتت دو باد منتهى گرديد . ","page_name":" 229 ","page_number":229},
  {"content":"\r\n\r\nاستانبول - از ارائه هر گونه كمكى به امپراتور پوزش خواست . علاوه بر آن دولت عثمانى از اقدامات خصمانهء پادشاه فرانسه بر ضد مسلمانان در مغرب - آفريقاى شمالى - به ويژه پس از اشغال شهر جَيْجَلْ در 23 ژوئيه 1664 م در خشم بود . هر چند كه نيروهاى فرانسوى تا بيش از 31 تشرين اول همان سال موفق به حفظ شهر نگشتند . همچنين ناوگان لويى در سال 1665 م بر الجزاير و تونس آتش گشود .\r\nبه اين ترتيب پس از صلح اكس لاشاپل ، « 1 »  لويى جز به برخى افسران ، اجازهء پيوستن به خدمت ونيز را نداد . ونيزيها ناگزير بودند كه تا تابستان 1669 م منتظر كمك وى بمانند . در اين سال ناوگان فرانسوى متشكل از هفت هزار جنگجو از راه دريا عازم كرِت گرديد . اما اين نيرو نيز موفق به آزادسازى دژ محاصره شده‌اى كه پيشتر كمك امپراتور آلمان و دوك برونزيك را رد كرده بود نگشت . محافظان قنديه ناگزير در 6 سپتامبر 1669 م تسليم گرديدند و به موجب پيمانى كه ميان طرفين بسته شد ، ونيزيها از جزيرهء كِرِت عقب نشستند .\r\n\r\n2 . وضعيت خاص پيش از نبرد\r\n\r\nالف . در مرزهاى سرزمين مجارستان\r\nعثمانيها پس از تقويت جناح جنوبى خود در شرق درياى مديترانه فرصت يافتند تا با تهديدهاى شمال شرقى مقابله كنند . در سال 1668 م رهبر قفقازى « دورو - شنكو » ، كه پيش از آن تابع دولت لهستان بود ، زير پرچم باب عالى درآمد . اما دولت عثمانى در سال 1672 م پس از حصول اطمينان از عدم دخالت پادشاهِ فرانسه ( لويى چهاردهم ) در اين مسأله از لهستان خواست از اكراين عقب‌نشينى كند .\r\n\r\n","description":"","footnote":" ( 1 ) . اكس لاشاپل - شهر آخن آلمان و پايتخت شارلمان بود . ","page_name":" 230 ","page_number":230},
  {"content":"\r\n\r\nچون ماه سپتامبر فرا رسيد پادشاه لهستان « ميكال » با سلطان عثمانى محمد چهارم پيمان صلحى امضا كرد كه به موجب آن ميخال از بودوليا و اوكراين عقب‌نشينى كرد . اين در حالى بود كه لهستان پيش از آن در يك محاصرهء كوتاه مدت دژ قامنج را در مرز از دست داده بود . اما مارشال سوبيسكى « 1 »  اين معاهده را در سال بعد نقض كرد و در 11 تشرين دوم ( نوامبر ) در چوزيم « 2 »  به پيروزى رسيد .\r\nاندكى پس از آن ميكال از دنيا رفت و سوبيسكى با عنوان « حناى سوم » بر تخت لهستان نشست . اما او در حمله‌هاى آتى به هيچ پيروزى دست نيافت . وى پس از آنكه در سال 1676 م با تكيه بر پيروزى قبلى خود در لوويج « 3 »  در صدد عبور از دنيستر برآمد ، نيروى ده هزار نفرى او در « زوراونو » « 4 »  به محاصره درآمدند ؛ و او ناگزير پيمان صلحى را امضا كرد كه به موجب آن بار ديگر از بخش اعظم بودوليا و اوكرانيا عقب‌نشينى كرد .\r\nامپراتور عثمانى صلح با لهستان را پذيرفت و به دليل اختلافاتى كه در اين دوره ميان روسيه و باب عالى بروز كرد درصدد كسب پيروزى برنيامد . اين اختلاف اندكى بعد تبديل به تهديد گرديد . علت آن ادامه يافتن پشتيبانى عثمانى از قفقازيها بود كه ساليانى دراز در اكراين بر ضد روسيه مىجنگيدند . سرانجام كار به جنگ ميان عثمانى و روسيه انجاميد و طرفين در جنگهاى خونبار زيانهاى بسيارى متحمل شدند ، تا آنكه به موجب پيمان صلح 1681 م روسيه بر كِيِف و نواحى پيرامون آن چيره گشت . به دنبال آن مدنيت « كِيف » شكل گرفت كه فرماندهى جنگ بر ضد عثمانى و بازپس‌گيرى متصرفاتش را عهده‌دار بود .\r\n\r\n","description":"","footnote":" ( 1 ) . مارشال سوبيسكى ( ) پادشاه لهستان از 1673 تا 1696 م . وى در چند نقطه بر عثمانيها پيروزگرديد . او وين را كه در محاصرهء قره مصطفى بود به سال 1683 م آزاد ساخت و از سوى غربيها قهرمان ملى به شمار آمد . وى از متولدان اوليسكو ( 1629 - 1696 م ) است و 67 سال عمر كرد .  ( 2 ) . خوتين يا يا از شهرهاى صربستان واقع بر ساحل رودخانهء دنيستر . اين شهر هرگز از شهرهاى رومانى نبود ، و امروزه در مولداوى واقع است . سوبيسكى در 1673 م در آنجا بر عثمانيها پيروز شد .  ( 3 ) . لوويج - يا لوو به آلمانى ، يكى از شهرهاى اتحاد شوروى ( پيشين ) در ناحيه اوكرانيا واقع‌در ميان بوگ و دنيستر . شارل دوازدهم در 1075 م آن را تصرف كرد و در 1914 م به تصرف روس درآمد . آلمان در 1915 م بر آن چيره شد و در سال ( 1922 - 1939 م ) به شهر بولونيا تبديل گرديد .  ( 4 ) . زوراونو شهرى در اكراين ( گاليسيه ) واقع بر ساحل رودخانهء دنيستر . ","page_name":" 231 ","page_number":231},
  {"content":"\r\n\r\n\r\nب . محاصره وين\r\nبزرگان مجار ( و در رأس آنها كنت تكُلى ) به محمد چهارم پيشنهاد دادند كه آنچه از مجارستان كه در تصرف اتريش باقى مانده آزاد سازد و آنان در مقابل ، سالانه جزيه بپردازند .\r\nارتش عثمانى كه پيش از نهايى شدن درگيرى در كريت و جبهه روسيه توان تحرك در غرب را نداشت ، به محض امكان تحقق استقرار در دو جبهه ، سلطان ارتشى را بسيج كرد و از بلگراد به جنگ امپراتور رفت ( مه 1683 م ) . ارتش امپراتورى اتريش كه به رسيدن كمكهاى جديد چشم دوخته بود . تنها به گذراندن وقت در « وين » بسنده كرد . از آن سو نيروهاى ارتش عثمانى ارتش مجارها را تعقيب كرد و به وين رسيد . حلقهء محاصره شهر در روز 17 ژوئيه به فرماندهى صدراعظم عمر مصطفى تكميل شد و وين در معرض چنان تهديد دشوارى قرار گرفت كه نزديك بود تن به تسليم بدهد .\r\nجنگهاى پراكنده‌اى صورت گرفت كه به پيروزى منتهى نگشت . در همين دوران دشوار ارتش بزرگى از آلمان همراه يگانهايى از لهستان وارد ميدان گرديد . تهديدهاى پادشاه فرانسه ، لويى چهاردهم ، مبنى بر توقف ارتش آلمان و هم‌پيمانانش سودى نبخشيد و اين ارتش پيشروى خود را تا كاهلنبرگ ادامه داد و در آنجا سپاه عثمانى را به سختى درهم شكست ( 12 سپتامبر ) .\r\nعمر مصطفى كه ادامهء محاصرهء وين و مقابله با ارتشهاى متحد را در توان خويش نمىديد ، ناگزير از محاصرهء وين دست كشيد . به اين ترتيب ارتش اتريش از خطر رهيد ، اما طرفين يعنى تركها از يك سو و آلمانيها و اتريشها از سوى ديگر موفق به تغيير سرنوشت جنگ نشدند . ارتش عثمانى پس از تحمل خسارتهاى فراوان براى تجديد سازمان خود نياز به زمان طولانى داشت . در همين حال ميان آلمان و پادشاه مجارستان ، سوبيسكى ، بر سر خواسته‌هاى وى اختلاف بروز كرد . براى رفع هر چه سريع‌تر اختلاف پاپ وارد عمل گرديد و موفق شد طرحى را براى جدايى كامل مجارستان از تركان عثمانى تنظيم كند . ونيز نيز به پيمانى كه 5 مارس 1684 م بسته شد پيوست .\r\nنيروهاى متحد توانستند كه در پى اين شكست ، نيروهاى عثمانى را در سرزمين مجارستان شكست دهند . پس از آن نيروهاى امپراتورى آلمان در 1686 م در مقابل دروازه‌هاى بوده\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nظاهر گشته آن را مدت دو ماه كامل محاصره كردند . اين شهر به دست آلمانها نماند و عثمانيها نيز پس از 145 سال استفاده از آن به عنوان پايگاه حكومت عثمانى در مجارستان آن را ترك گفتند .\r\nونيزيها از شكست عثمانيها استفاده كرده و در سال 1687 م آتن را به اشغال خود درآوردند ، ولى عثمانيها آنان را در سال بعد بيرون راندند . لهستانيها ميان سالهاى 1684 تا 1687 م براى بازپس‌گيرى كامنگ كوشيدند ولى توفيقى كسب نكردند . روسيه نيز به جمع كشورهاى متحد پيوست ، اما تلاش اين كشور براى تصرف شبه جزيرهء قرم با شكست كامل روبه‌رو گرديد .\r\n\r\n3 . نتايج محاصرهء وين\r\n\r\nالف . نتايج سياسى\r\nپس از آنكه خبر شكست ارتش عثمانى به فرماندهى رسيد درصدد انتقام برآمد و نيروهايش را در سال 1687 م بر ضد نيروهاى متحد در موهاگ « موهاكس » « 1 »  مجارستان وارد ميدان كرد .\r\nاما اين بار نيز نيروهاى عثمانى شكستى سخت‌تر از پيش خوردند . در پى آن انقلابى بروز كرد كه دامنه‌اش تا پايتخت ( استانبول ) كشيده شد . در كنگرهء علما كه در 8 تشرين دوم ( نوامبر ) در اياصوفيه تشكيل گرديد تصميم به خلع سلطان محمد چهارم گرفته شد و به توصيهء مصطفى پسر احمد كوپرلى ، نايب صدر اعظم ، برادرش سليمان دوم به جاى او تعيين گرديد . در تابستان سال بعد نيروهاى امپراتورى به بلگراد حمله كردند و در تهاجم 6 سپتامبر 1688 م آن را به تصرف درآوردند .\r\nدربار امپراتورى از مدتها پيش در صدد تهيه طرحهاى اخراج عثمانيها از سر تاسر اروپا برآمده بود . اما عثمانيها موفق شده بودند بار ديگر نيروهايشان را در نوامبر 1689 م گرد آورند ؛ و اين هنگامى بود كه پس از شكست سخت نيروهاى عثمانى در نيچ « 2 »  رياست حكومت به صدر اعظم جديد يعنى مصطفى پسر احمد كوپريلى رسيد . صدر اعظم مصطفى نيروها را تجديد سازمان كرد و بخت با او يار بود كه توانست در 8 تشرين اول ( اكتبر ) 1690 م بلگراد را بازپس گيرد .\r\n\r\n","description":"","footnote":" ( 1 ) . موهاگ يا موهاكس  scahoM  از شهرهاى مجارستان واقع بر ساحل دانوب نزديك يوگوسلاوى . در آنجا بود كه‌سليمان دوم بر لويى دوم پادشاه مجارستان در 1526 م پيروز شد و شارل دولورين  enia rroleD sel rahC  در 1687 م بر تركان عثمانى پيروز گرديد .  ( 2 ) . نيچ  ) hciN ( hsiN  از شهرهاى يوگوسلاوى ( در صربستان ) واقع بر ساحل رودخانهء موراوا  avaroM  . ","page_name":" 233 ","page_number":233},
  {"content":"\r\n\r\nسرانجام در 1695 م سلطان مصطفى دوم به جاى عمويش احمد دوم به تخت نشست و فرماندهى كل مجارستان را خود به عهده گرفت . او از قدرت صدر اعظم كه مدت پنجاه سال زير سلطهء خانوادهء كوپريلى « 1 »  بود كاست . او موفق شد تمشوار « 2 »  را آزاد سازد . اما امير اوجين « 3 »  حاكم سافو موفق شد سپاه عثمانى را در « زنطه » واقع در ساحل رودخانهء « تيس » در 11 سپتامبر سال 1696 م شكست دهد . در اينجا زمام امور را مرد ديگرى از خاندان كوپريلى يعنى « عموجه‌زاده حسين » به دست گرفت .\r\nدر همين دوره قيصر پطرس « 4 »  نيز جنگ بر ضد عثمانيها را آغاز كرد و در سال 1696 م موفق به گشودن آزوف - آزاق - گرديد . سلطان ميانجيگرى پيشنهادى بريتانيا و هلند را پذيرفت و به دنبال آن در 26 ژوئن 1699 م پيمان صلحى در دركارلوچ به امضا رسيد . طبق اين پيمان باب عالى ناچار شد از ترانسلوانيا تا تمشوار به نفع خاندان هابسبورگ بيرون رود و مجارستان را تقريباً به طور كامل و بخش اعظم اسلوونى « 5 »  و كرواسى را نيز تخليه كند .\r\nهمچنين باب عالى ناگزير شد تا از كامنگ و همهء جاهايى كه در بودوليا فتح كرده بودند و نيز از اوكراين عقب‌نشينى كند ، در حالى كه ونيزيها از موره و چند جاى ديگر در دلماسيا دست كشيدند . حقيقت اين است كه سلطان پس از آن به ادرنه عقب نشست و اندكى بعد شورشى برپا شد كه وى را ناچار ساخت به نفع برادرش احمد كنار رود .\r\n\r\n","description":"","footnote":" ( 1 ) . خاندان كوپرلى .  ( 2 ) . تمشوار ( ) شهرى واقع در رومانى بر ساحل رودخانهء بى جا .  ( 3 ) . امير اوجين - - ( ) از فرماندهان مشهور ارتش امپراتورى - پسر اوجين موريس پادشاه سافوا ( كنت سواسون و اوليپ مانسينى ) تولد يافته در پاريس ( 1663 - 1736 ) از فرماندهان بزرگ جنگ در روزگار خويش . او با تركان عثمانى جنگيد و سپس در جنگ وراثت اسپانيا ( 1700 - 1713 م ) شركت جست . او بر مالبلاكيه پيروز شد و سپس از فرمانده فرانسوى فيلار شكست خورد .  ( 4 ) . پطرس يكم :  relerreiP  امپراتور روسيه از 1682 - 1725 م از متولدان مسكو ( 1672 - 1725 م ) . او براى تحول‌روسيه كوشيد و ارتش نيرومندى كه سازمان داد وى را در تحقق پيروزى بر ارتش سوئدى در نبرد 1709 م پولتاوا  avatloP  يارى داد . او ناچار شد در سال 1711 م آزوف را به عثمانيها بازگرداند ، اما به موجب پيمان نيستادت  tdatsyN  در سال 1721 م برليوونيا ، دايستونيا و فنلاند دست يافت .  ( 5 ) . اسلوونى  einvolS : ainevolS  ، يكى از جمهوريهاى اتحاديهء يوگوسلاوى . مساحت آن 229 / 16 كيلومتر مربع وپايتخت آن لجوبلجانا  anaj lbujL  است . ","page_name":" 234 ","page_number":234},
  {"content":"\r\n\r\nبا عقب‌نشينى از آزوف كه پس از معاهدهء كارلوويچ به انجام رسيد ، درهاى درياى سياه به روى قيصر گشوده شد . در حالى كه تا اين هنگام جزو قلمرو عثمانى به شمار مىرفت .\r\nاينك شارل دوازدهم « 1 »  به صورت دشمن خطرناك دولت عثمانى درآمده بود و باب عالى درصدد ايجاد روابط حسنه با او برآمد . تا آنجا كه پس از شكست وى در بولتاوا در دژ بندر عثمانى او را در پناه خويش گرفت . اما پس از آنكه در اواخر سال 1710 م از توافق با قيصر براى بازگشت شارل دوازدهم به كشور سوئد ناكام ماند ، براى جنگ با او آماده گرديد .\r\nبه اين ترتيب قيصر پطرس ناگزير شد عمليات نظامى خويش را در نواحى درياى بالتيك آغاز و به تدريج به سوى جنوب پيشروى كند . نيروهاى عثمانى در ساحل رودخانهء بروت در انتظارش بودند ، به طورى كه در معرض نابودى كامل قرار گرفت . همين امر او را وادار ساخت تا معاهده‌اى را به امضا برساند كه به موجب آن روسيه از درياى آزوف عقب‌نشينى كند و دژهاى طغيان ( تاگانروگ ) را به طور كامل نابود سازد . با اينكه اين معاهده به طور كامل موافق مصالح باب عالى نبود با آن موافقت كرد . به اين دليل كه مىخواست آن نواحىاى را كه به موجب معاهده كارلوويچ از دست داده بود بازپس گيرد .\r\nدر سال 1714 م بر اثر اختلافى كه در كوه سياه پيش آمد باب عالى به ونيز حمله كرد و اندك زمانى بعد اين جمهورى متصرفاتش را در موره و جزاير آركييل از دست داد .\r\nامير اوجين دست به كار گرفتن آخرين دژهاى عثمانى در سرزمين مجارستان مىگردد و در سال بعد خود بلگراد را به تصرف درمىآورد . بار ديگر دولتهاى اروپايى مداخله كردند و پيمان پازاروويچ « 2 »  در روز 21 تموز سال 1718 م بسته شد . به موجب اين پيمان باب عالى به\r\n\r\n","description":"","footnote":" ( 1 ) . شارل دوازدهم  IIXselrahC  پسر شارل يازدهم . او در استكهلم به دنيا آمد ( 1682 - 1718 م ) . در چند جنگ‌شركت كرد كه بارزترينشان ضد دانمارك - در كپنهاگ - در سال 1700 م بود . درناروابر نيروهاى روسيه و بر نيروهاى اوگست وم - پادشاه بولونيا - در كيسو  wossiK  به سال 1703 م پيروز گرديد . او ارتش خويش را به جنگ پطرس يكم ( بزرگ ) اعزام داشت اما در بولتا به پيروزى نرسيد . سپس به احمد سوم پادشاه عثمانى پناه برد كه از او پشتيبانى كرد تا در 1713 م به كشورش بازگردد . اما در اثناى محاصرهء فردريك شالد  ) nedlaH ( dlahS kirderF  به ضرب گلوله كشته شد .  ( 2 ) . پازا روويچ  ztivorassaP ) oressaP (  قله‌اى در بلنديهاى بخش جنوبى شرقى سيسيل دريادار بينگ در سال 1718 م در آنجا بر اسپانياييها پيروز گرديد . ","page_name":" 235 ","page_number":235},
  {"content":"\r\n\r\nنفع امپراتور از بلگراد و كل مناطق آن تا مصب رودخانهء دانوب عقب نشست و ونيزيها در مقابل از موره دست كشيدند .\r\n\r\nب . نتايج نظامى\r\nنتايج سياسى پيش گفته نشان مىدهد كه محاصرهء وين و ناكامى عثمانيها در گشودن آن نشان زوال قدرت نظامى عثمانى بود . عثمانيها در طول مراحل پيدايش و تحولشان برخى شكستها را متحمل شده بودند ، اما با حصول يك پيروزى بزرگ‌تر از شكست سربلند بيرون مىآمدند .\r\nاما شكست محاصرهء وين سرآغاز مجموعه‌اى از شكستهاى پياپى بود كه نيروهاى ترك متحمل زيانهاى فراوانى گشتند ، بدون آنكه بتوانند حتى يك پيروزى كه با اين شكستها برابرى كند كسب نمايند .\r\nبر اين اساس مىتوان محاصرهء وين را نقطهء تحول سرنوشت‌سازى برشمرد كه طى آن امپراتورى عثمانى از تهاجم استراتژيكى به دفاع استراتژيكى روى آورد . در حالى كه ممالك و امپراتوريهاى غربى از دفاع استراتژيكى به تهاجم استراتژيكى روى آوردند .\r\nدر مقابل ، تحول ديگرى نيز در هر چه بزرگ‌تر شدن نيروهاى پيرامون امپراتورى عثمانى پديد آمد . روسيه در صدد اشغال مركزى برآمد كه به وى اجازه مىداد بر روابط و توازن قوا تأثير بگذارد . همين طور قدرت سوئد در كنار قدرت مجارستان فزونى يافت . رژيمهاى مستقل ديگرى شكل گرفت كه اندكى بعد آنها نيز به مراكز قدرت نيرومندى تبديل گشتند مثل ايتاليا ؛ علاوه بر مراكز جديدى مثل اسپانيا و مراكز قديم چون انگلستان و فرانسه .\r\nنيز پىجويى رويدادها نشان مىدهد كه مراكز جديد قدرت بر پايه تحول قدرتهاى نظامى زمينى و دريايى خود تكيه كردند . با وجود قدرت نظامى مطلوبى كه در اختيار امپراتورى عثمانى بود ، اين نيروها نتوانستند همپاى تحولات نيروهاى مجاور حركت كنند .\r\nروسيه توپخانه را متحول ساخت و به كارگيرى آن را به مراتب بيش از عثمانيها توسعه داد .\r\nدر مورد نيروى دريايى نيز به همين شيوه عمل كرد . اين كار موجب شد كه سلاطين عثمانى به دليل نداشتن قدرت نظامى تحول‌يافته‌اى همانند غربيان ، به همهء خواسته‌هاى آنان تن دهند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\n10 فتح قبرس\r\n( 28 ه / 648 م ) قبرس و جنگهاى صليبى\r\n1 . وضعيت كلى\r\nالف . وضعيت در جبههء مسلمانان\r\nب . وضعيت در جبههء روم ( بيزانس )\r\n2 . نبرد قبرس\r\n3 . جنگ قبرس و جايگاه آن در استراتژى دريايى\r\n4 . قبرس در تاريخ\r\n5 . قبرس و اروپا\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nجنگ قبرس و نيروى دريايى اسلامى\r\nسال هجرىسال ميلادىخلاصهء رويدادها 63413 فتح شام . 64020 فتح مصر . 64525 حمله به اسكندريه و فرود آمدن نيروهاى بيزانس در آن . 64525 جنگ معاويه با روميان ( جنگهاى ماوراى دروب ) . 64626 حمله به افريقيه . 28 و 64833 - 653 فتح اول و دوم قبرس . 65631 جنگ ذات الصوارى . 32 و 65248 و 668 حملهء نيروى درياى اسلامى به سيسيل . 67050 فتح افريقيه و بناى قيروان ( به عنوان پايگاه دريايى ) . 67455 فتح كرِت . 68263 فاجعهء تهوذه و قتل عقبة بن نافع . 69071 نبرد ممس و قتل زهير بن قيس بلوى ( روزبلا ) . 70283 بناى تونس ( به عنوان پايگاه دريايى ) . 70485 غزوهء اشراف ( سيسيل و جنوب ايتاليا ) . 70586 حكومت موسى بن نصير ( امتداد اقيانوس آرام تا اقيانوس اطلس ) . 89 - 70790 - 708 فتح جزاير بالينار ( مينورقه - ميورقه - يابسه ) . 70991 جنگهاى شناسايى براى اندلس . 71092 عبور طارق به سوى اندلس - فتح اندلس . 71193 عبور موسى بن نصير - فتح اندلس .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\n1 . قبرس در گذر تاريخ\r\nسال هجرىسال ميلادىرويدادهاى قبرس 28 و 64833 و 653 فتح اول و دوم قبرس . 132 - 750261 - 874 منازعهء امويان اندلس و عباسيان بر سر حكومت قبرس . 876263 تسلط بيزانسيها بر قبرس . 293 - 905353 - 964 طولونيها قبرس را از چنگ بيزانسيها بيرون آوردند . 483 - 1090828 - 1424 قبرس زير حكومت صليبيها ( بيزانسيها ، سپس غربيها و سپس تشكيل مملكت قبرس ) . 828 - 1424830 - 1460 حكومت مماليك بر جزيره . 895 - 1489979 - 1571 حكومت بندقيه بر قبرس . 979 - 15711275 - 1878 قبرس زير حكومت عثمانيها . 1295 - 18781365 - 1945 قبرس زير حكومت بريتانياييها . 19451365 قبرس مستقل پس از انقلاب سازمان ايوكا .\r\n\r\n2 . قبرس - چند مقايسه\r\n1 . مساحت :\r\n1 . قبرس 3600 ميل مربع\r\n2 . لبنان 3400 ميل مربع\r\n3 . كويت 5800 ميل مربع\r\n4 . بحرين 213 ميل مربع\r\n5 . تايوان 13500 ميل مربع\r\n6 . سنگاپور 224 ميل مربع\r\n7 . جزاير سيشل 156 ميل مربع\r\n8 . جزاير قنارى 2800 ميل مربع\r\n2 . فاصلهء ميان قبرس و :\r\nلاذقيه 100 ميل دريايى\r\nسلوكيه 50 ميل دريايى\r\nمصر ( پورت سعيد ) 236 ميل دريايى\r\nرودس 200 ميل دريايى\r\nكرت 325 ميل دريايى\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\nمعاوية بن ابى سفيان در نامه‌اى خطاب به عمر بن خطاب اصرار كرد كه به وى اجازه دهد تا در دريا بجنگند و عنوان كرد كه يكى از روستاهاى حمص آن قدر به روميان نزديك است كه صداى پارس سگها و فرياد مرغهايشان شنيده مىشود ؛ به طورى كه نزديك بود عمر راضى گردد . خليفه به عمروعاص والى خود بر مصر نوشت : « دريا و سوارش را براى من توصيف كن ، چرا كه روح من در اين باره با من در ستيز است » . عمروعاص پاسخ داد : « من آفريده‌اى بزرگ را ديدم كه آفريده‌اى كوچك بر آن سوار مىگردد . جز آسمان و آب چيزى نيست . اگر بايستد دلها پاره مىشود و اگر به حركت درآيد عقلها گمراه مىگردد . يقين در دريا كاسته و شك افزوده مىشود . مردم روى كشتى چونان كرم‌اند روى چوب . اگر كج شود غرق مىگردد و اگر نجات يابد مىدرخشد » . عمر پس از خواندن نامه به معاويه نوشت : « سوگند به آنكه محمد ( ص ) را به حق فرستاد ، هرگز مسلمانى را سوار بر كشتى نخواهم كرد . شنيده‌ام كه درياى شام بر بخش عظيمى از زمين اشراف دارد و هر روز و شب از خداوند اجازه مىخواهد كه زمين را غرق كند . چگونه من لشكريان را بر اين كافر سرسخت سوار كنم ؟ به خدا سوگند وجود يك مسلمان براى من از همهء آنچه در روم است ارزشمندتر مىباشد .\r\nهرگز اين انديشه را به خود راه مده . تو آگاه هستى كه علا « 1 »  از من چه ديده است . در روزگار\r\n\r\n","description":"","footnote":" ( 1 ) . منظور از علا ، علاء حضرمى است . او كه عامل عمر بن خطاب در بحرين بود درصدد انجام كارى در ايران برآمد ، امادر درستى يا نادرستى آن دقت نكرد و از خليفه اجازه نخواست . او مردم را براى رفتن به ايران دعوت كرد و آنان نيز پذيرفتند . علا نيروهايش را به چند دسته تقسيم كرد و جارود بن معلى ، سوار بن همام ، خليد بن منذر ساوى را به فرماندهى هر يك از دسته‌ها گماشت و در عين حال خليد را فرمانده كل قرار داد . جنگجويان روانهء اصطخر شدند ، اما ايرانيها ميان آنها و كشتيهايشان حايل شدند . خليد در ميان جمعيت ايستاد و خطاب به آنان گفت : « بدانيد كه اين مردم شما را به جنگ فرا نخوانده‌اند ، شما به جنگ آنها آمده‌ايد . كشتيها و زمين از آن پيروزمند است . پس يارى بجوييد از شكيبايى و نماز كه همانا نماز جز براى خاشعان گران مىنمايد » . مردم فرمانش را پذيرفتند . سپس نماز ظهر به جاى آوردند و با ايرانيان به جنگ پرداختند و در جايى به نام طاووس سخت جنگيدند . سوّار و جارود كشته شدند و از ايرانيان كشتارى بىسابقه كردند . آنگاه آهنگ بصره كردند اما راهى به دريا نجستند . ايرانيان راهشان را بسته بودند . مسلمانان اردو زدند و از جنگ با آنها نيز پرهيز مىكردند . چون خبر كار علا به عمر رسيد به عقبة بن غزوان مأموريت داد كه مسلمانان را از هلاكت برهاند . عقبه سپاهى گران را با دوازده هزار جنگجو گسيل داشت كه از جمله عاصم بن عمرو ، عرفجة بن هرثمه و احنف بن قيس و ديگران در ميانشان بودند . ساكنان اصطخر اهل فارس را نيز در آنجايى كه راه را بر مسلمانان بسته بودند گرد آوردند . كمك مسلمانان نيز رسيد و طرفين به سختى با يكديگر به جنگ پرداختند . خداوند مسلمانان را پيروز كرد . شمار بسيارى از مشركان كشته شدند و مسلمانان هر چه خواستند با آنها كردند و به سلامت به بصره بازگشتند . ( تاريخ الامم والملوك ، طبرى ؛ الكامل فى التاريخ ، ابن اثير ، حوادث سال هفدهم هجرى ) . ","page_name":" 241 ","page_number":241},
  {"content":"\r\n\r\nعثمان نيز ، معاويه بارها نامه نوشت و از او خواست كه اجازهء جنگ در دريا را به او بدهد .\r\nسرانجام عثمان در پاسخ او نوشت : مردم را انتخاب مكن و ميان آنها قرعه مينداز . آزادشان بگذار . هر كس داوطلبانه جنگ را برگزيد او را ببر و كمكش كن » . او چنين كرد و به تجهيز نيروها براى جنگ در دريا پرداخت . « 1 » \r\n\r\n1 . وضعيت كلى\r\n\r\nالف . اوضاع در جبههء مسلمانان\r\nاعراب مسلمان تا دستيابى به مرزهاى طبيعى خود در سرزمينهاى شام ، عراق و مصر ، وارد نبردهايى سخت گشتند و تا پاى جان جهاد كردند .\r\nتحليل فعاليتهاى نظامى انجام شده در روزگار عمر و سخنانى كه از وى نقل شده نشان مىدهد كه او در ادارهء جنگ از اصولى روشن و مبانى ثابتى پيروى مىكرد . مهم‌ترين آن اصول به اين شرح است :\r\n1 . عزيمت از پايگاهى نيرومند و مطمئن .\r\n\r\n","description":"","footnote":" ( 1 ) . الكامل فى التاريخ ، ابن اثير ، حوادث سال 28 هجرى . ","page_name":" 242 ","page_number":242},
  {"content":"\r\n\r\n2 . ميانه‌روى در قوا و تلاش براى حفظ جان اعراب مسلمان .\r\n3 . ايجاد جوامع اسلامى در مناطق فتح شده .\r\n4 . حفظ توازن ميان جبههء جنگ و عقبه .\r\n5 . هماهنگى استراتژيهاى تهاجمات بازدارنده و جنگهاى پيشدستانه .\r\nاين اصول و مبانى هم با هدفهاى نظامى اعراب مسلمان و هم با خوى و خصلت و نيروى نظامى آنان هماهنگ بود . اما چنان كه احنف بن قيس گفته است :\r\n« هيچ دو پادشاهى گرد نيامدند و توافق نكردند ، مگر آنكه يكى بر ديگرى خروج كرد » ( سرانجام توافق پادشاهان جنگ است ) .\r\nدرگيرى مسلمانان با روميها و بيزانسيها ادامه داشت ، اما جنگ با ايرانيان با توجه به نبود مانع جغرافيايى برايشان آسان بود . درگيرى با روم و بيزانس سياست استراتژيكى ديگرى را طلب مىكرد . بيزانسيها با استفاده از نيروى دريايى خود مىتوانستند شهرهاى ساحلى سرزمين شام و مصر را تهديد كنند . عمليات دريايى سال 25 ه كه بر ضد اسكندريه انجام شد از بزرگ‌ترين عملياتهايى بود كه نشان داد تضمين مرزهاى اسلامى و توجه به سازندگى جامعه اسلامى محال است ؛ مگر اينكه جلوى مبارزه‌طلبيهاى دريايى روم گرفته شود و تا جاى ممكن زمينه‌هاى حياتى مورد استفادهء آنان براى مقابله با فتوحات اسلامى از آنان سلب گردد .\r\nفرماندهان اسلامى براى حمايت از پايگاههاى خود تدابير بازدارنده‌اى را اتخاذ كردند .\r\nآنان جنگ را به بيرون از مرزهاى خودى كشاندند ( تا روميان را در مقابل مسلمانان در موضع انفعال قرار دهند ) . جنگهاى زمستانه و تابستانه و پادگانهاى مرزى ابزارهايى بود كه امروزه مىتوان بر آنها نام « تهاجمات بازدارنده » گذاشت اما اين امكانات با وجود فعال بودن اهداف مورد نظر را محقق نساخت و خاطرهء تهاجم روميان و پيشروى آنان تا حمص ( سال 17 ) پيوسته در ذهن معاوية بن ابى سفيان زنده بود . او كه خطر روم را درك كرده بود اين سخن مشهور را بر زبان آورد : روم را در تنگنا قرار دهيد كه به اين وسيله بر همهء مردم روى زمين مسلط مىشويد » .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nمعاويه با دنبال كردن رويدادها نظر خود را مورد تأكيد قرار داد . برخى حمله‌ها در ماوراى راههاى كوهستانى انجام گرديد . شمارى از اين حمله‌ها را خود او فرماندهى كرد مثل حملهء سال 25 و فرماندهى جنگهاى تابستانه . او شمارى از ساكنان شام و قِنّسرين را به دژهاى ميان انطاكيه و طرسوس انتقال داد ، زيرا متوجه شد كه روميان ، ساكنان آن مناطق را با خود به عقب برده‌اند تا در مرزهاى اسلامى منطقه‌اى خالى از سكنه ايجاد كنند . او در مناطق مرزى و در امتداد دژها پادگان ساخت . اما اين تدابير دفاعى براى قطعى شدن سرنوشت جنگ ناكافى بود .\r\nدر نتيجه جست و جو براى يافتن وسايلى مناسب براى تحقق اهداف نظامى مسلمانان نيرومند ادامه يافت .\r\nمعاويه دريافت كه تهديد اصلى روميان از راه درياست . چرا كه امپراتورى بيزانس در اين دوره بر مديترانه سلطهء كامل داشت . معاويه به فكر افتاد كه اين خطر را نيز طبق استراتژى كلى مسلمانان در جنگهاى زمينى و به شيوهء اهتمام گماردن به بازدارندگى و جلوگيرى از خطر خنثى كند . همان استراتژىاى كه ناپلئون بناپارت يازده سده بعد آن را اين گونه ترسيم كرد :\r\n« حمله ، حمله و چيزى جز حمله وجود ندارد » . اما تحقق امرى چنين بزرگ در توان معاويه نبود . او كه والى شام بود مدتها كوشيد تا توافق رهبر جامعهء اسلامى را براى ايجاد نيرويى دريايى كسب كند .\r\nگرچه اين كار آسان نبود ، اما تحقق آن براى كسى چون معاويه چندان دشوار نبود . « او همهء كارگران و صنعتگران كشتىسازى را در عكا جمع و دژ و بندرگاه آن را تعمير كرد و آن را به صورت كارخانهء ساخت كشتى و تجهيز و آماده‌سازى ناوگان عربى درآورد . او همچنين بندر صور را بازسازى كرد و پر از جنگجو ساخت » . « 1 » \r\nبا استقرار حكومت اعراب و افزايش يافتن قدرتشان ، صنعتگران رشته‌هاى گوناگون به آنان نزديك گشتند . همچنين آنان براى تأمين نيازهاى دريايى خود ملوانان مليتهاى گوناگون را استخدام كردند . سپس بر اثر تمرين و ممارست فعاليتهاى دريايى خود در اين زمينه مهارت كامل يافتند و مشتاق جهاد در دريا گشتند . آنان كشتى و انبار غله ساختند و ناوگانها را\r\n\r\n","description":"","footnote":" ( 1 ) . فتوح البلدان ، بلاذرى ، ص 124 . ","page_name":" 244 ","page_number":244},
  {"content":"\r\n\r\nبا نيرو و سلاح تجهيز كردند . لشكريان و جنگجويان را بر آنها نشاندند و به جنگ كافران ماوراى درياها فرستادند و مناطق نزديك به دريا و نواحى ساحلى خود را به اين كار اختصاص دادند » . « 1 » \r\nكار نيروى دريايى تنها به كشتىسازى و ايجاد ناوگان محدود نمىشد ، بلكه مسألهء ايجاد يگانهاى نظامى كه بتواند در كمال كارآيى با دريا تعامل داشته باشد از اهميت بيشترى برخوردار بود . معاويه فهميد كه مردم يمن در كار دريانوردى از ديگران قابل اعتمادترند ، از اين رو سازمان‌دهى آنان را آغاز كرد و در جمع آنان گفت : « من به شما اطمينان دارم و بر فرمانبردارى شما آگاهم ، در حالى كه قبيلهء قيس با هم نزاع دارند و از جنگ در دريا خسته شده‌اند » . « 2 » \r\nمعاويه پس از كسب آمادگيهاى لازم طى نامه‌اى به عثمان از او اجازه خواست كه همسرش را نيز با خود ببرد . انجام اين كار از سوى مسلمانان در جنگها براى اين بود كه هر چه بيشتر نسبت به دشمن كينه ايجاد كنند و عزمشان براى رسيدن به پيروزى جزم‌تر گردد .\r\n\r\nب . وضعيت در جبههء دوم ( بيزانس )\r\nتحول عظيم ايجاد شده در جامعهء عرب پس از اسلام ضربهء نيرومندى بر پيكر امپراتوريهاى كهن ايران و روم وارد آورد . فرماندهى عالى ، مبانى استراتژيكى و تطبيق عالى آن با اصول جنگ ، قدرت نظامى مسلمانان را آشكار ساخت . مجاهدان راه خدا با اين قدرت نظامى توانستند از نفوذ آن دو امپراتورى بكاهند و مجال زندگى را از آنها سلب كنند .\r\nپس از درهم شكستن قدرت امپراتورى ايران در جنگى سخت ، امپراتورى بيزانس بخش اعظم توان خود را به دلايل زير حفظ كرد :\r\n1 . داشتن راه زمينى با قارهء اروپا كه به بيزانس امكان مىداد نيروى انسانى و امكانات نظامى و عمق استراتژيك خود را تأمين كند ، در حالى كه امپراتورى ايران چنين امكانى را نداشت . « 3 » \r\n\r\n","description":"","footnote":" ( 1 ) . مقدمهء ابن خلدون ، فصل فرماندهى ناوگان ، چاپ دارالكتاب اللبنانى ، ج 1 ، ص 448 - 449 .  ( 2 ) . الأغانى ، اصفهانى ، ج 2 ، ص 172 .  ( 3 ) . اين ديدگاه نويسنده جاى تأمل دارد ، زيرا شكست ايرانيان به دليل نداشتن عمق استراژيك نبود ، بلكه آنان در اصل در مقابل اعراب مقاومت نكردند و اسلام را داوطلبانه پذيرا گشتند . ","page_name":" 245 ","page_number":245},
  {"content":"\r\n\r\n2 . بيزانسيها مىتوانستند از موقعيت دريايى خود به عنوان فرصتى حياتى در مقابل موقعيت حياتى زمينى مسلمانان در سرزمين شام و مصر استفاده كنند .\r\nبر اين اساس امپراتورى بيزانس خود را با شرايط جديد تطبيق داد و قوانين سياسى و استراتژيهاى تازه‌اى وضع كرد كه مهمترينشان اينها بود :\r\n1 . تضعيف تدريجى قدرت اعراب مسلمان با درگيريهاى مستمر مرزى .\r\n2 . استفاده از نيروى دريايى براى تهديد شهرها و سواحل .\r\n3 . تضعيف مستمر روند سازندگى جامعهء اسلامى با اتكا به « طرفداران روم » در سرزمينهاى فتح شده به دست مسلمانان .\r\nدر اين باره شواهد فراوانى وجود دارد كه مهمترينشان - در اين دوره - شورش ويرانگر ساكنان اسكندريه ، كمك آنان به لنگراندازى كشتيهاى نظامى رومى در سال 25 و تجديد فتح دوم اسكندريه بوده است . اما در عرصه عمليات شام شورش قبايل عربى طرفدار روم مثل قبيله ايادبن نزار « 1 »  بود كه به تهاجم فراگير در سال 17 ه انجاميد و دامنه‌اش تا شهر حمص نيز كشيده شد .\r\nبا آنكه اعراب موفق شدند با اين اعمال خصمانه مقابله كنند و زيانهاى سنگينى به روميان وارد سازند . با وجود اين امنيت شهرهاى تازه گشوده شده مورد تهديد بود و سازندگى داخلى به تأخير مىافتاد ؛ به علاوه اينكه نيازمند تخصيص تلاش اضافى نيز بود .\r\nفرماندهى بيزانس در سازماندهى عملياتهاى زمينى - دريايى تجربهء فراوان داشت و مىدانست كه با ملتهاى محارب چگونه رفتار متقابل داشته باشد . ( مانند رفتارى كه در قبال تهاجم\r\n\r\n","description":"","footnote":" ( 1 ) . قبيلهء اياد بن نزار از قبايل عرب ساكن جزيره بود . اين قبيله به دوستى و روابط خود با امپراتورى بيزانس ادامه داد و در سال 17 ه به باقيماندهء قبايل عربى كه روابط خود را با روم حفظ كرده بودند پيوست . اتحاد آنان به تهاجمى فراگير انجاميد . تهاجم روميان تا حمص ادامه يافت و ابى عبيده و خالد بن وليد موفق شدند نيروهايشان را درهم بكوبند . نيروهاى اسلامى از كوفه و بصره به پا خاسته و به جزيره حمله كردند و قبيلهء اياد بن نزار به روم پناهنده شد . چون اين خبر به عمر رسيد به هِرَقْل پادشاه روم نوشت : شنيده‌ام كه يكى از قبايل عرب خانهء ما را ترك گفته و به خانهء تو آمده است . به خدا سوگند ، يا آنها را بيرون مىرانى يا آنكه ، ما نيز نصارا را بيرون مىاندازيم و پيش تو مىفرستيم » . امپراتور روم چاره‌اى جز باز گرداندن قبيلهء اياد بن نزار نداشت . آنان را به مدينه منوره بردند و در آنجا شرايطى بر آنها تحميل شد كه نه به آنان اجازه تمرّد داده مىشد و نه آنكه مىتوانستند به روميان بپيوندند . ( تاريخ الطبرى ، ذخائر العرب ، ج 4 ، ص 55 ) . ","page_name":" 246 ","page_number":246},
  {"content":"\r\n\r\nقبايل بربر به مرزهاى امپراتورى بيزانس در غرب - از جمله هون و قوط داشت ) . علاوه بر آن رهبرى سياسى آنان از تجربهء كافى برخوردار بود و مىتوانست كه خود را با شرايط پيروزى و شكست و قوت و ضعف تطبيق دهد . بنابراين انتظار مىرفت كه ميان مسلمانان و بيزانس درگيرىهاى سخت همچنان ادامه يابد . معاويه كه همهء اين حقايق را درك و راههاى مقابله با آن را مطالعه مىكرد ، دست به كار ساخت نيروى دريايى شد و پس از كسب آمادگيهاى لازم نيروها را در عكا بسيج كرد و آنان را به سوى دنياى تازه ( دنياى دريا ) گسيل داشت .\r\n\r\n2 . جنگ قبرس\r\nمعاويه ، عبدالله بن قيس جاسى ، هم‌پيمان بنىفزاره ، را كه از دريانوردان مشهور بود به فرماندهى نيروى دريايى گماشت . او همراه همسرش « ام حرام دختر ملحان انصارى » و چند تن از بزرگان صحابه مثل ابوذر غفارى ، عبادة بن صامت ، مقداد ، ابودردا و شداد بن اوس در دريا به راه افتادند . مسلمانان رهسپار قبرس گشته آن را به صلح گشودند و در پيمان صلحى كه در سال 28 ه بسته شد آمده بود « كه اهل قبرس به اندازهء هفت هزار دينارى كه سالانه به روم مىپردازند ، به مسلمانان نيز بپردازند و مسلمانان آنها را از پرداخت ماليات به روم منع نمىكنند ؛ مسلمانان وظيفه جلوگيرى از حمله به قبرسيان از سوى ديگران را ندارند ؛ آنان موظفند كه در صورت حركت روميان به سوى مسلمانان آنان را آگاه سازند ؛ اگر مسلمانان بخواهند از طريق قبرس به روم بروند حق دارند ؛ و پاتريك آنان به وسيلهء رهبر مسلمانان تعيين مىگردد » .\r\nمطابق بندهاى اين معاهده ، معاويه موارد زير را براى مسلمانان تضمين كرد :\r\n1 . تحميل جزيه بر جزيه‌پردازان ، بدون داشتن تعهد در قبال دفاع از آنان . دليل آن نيز تمايلى بود كه اهل جزيرهء ( قبرس ) براى تداوم ، روابط خود با روميان داشتند .\r\n2 . جزيره از آن پس به صورت پايگاهى درآمد كه مردمش موظف بودند مسلمانان را از تحركات مخالفان آگاه سازند . نيز جزيره حالت يك پايگاه پشتيبانى دريايى را براى مسلمانان پيدا كرد كه امروزه از آن به عنوان « تأمين ادارى » ياد مىگردد ؛ و اين مطلب از عبارت « اگر مسلمانان بخواهند از طريق قبرس به روم بروند حق دارند » برمىآيد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n3 . تلاش براى جداسازى كليساى قبرس از كليساى بيزانس ، با تعيين پاتريكى كه با مسلمانان دشمن نباشد ؛ با عدم مداخله در امور كليسا .\r\nناوگان اسلامى پس از پايان مأموريت از قبرس حركت كرد . « ام حرام همسر عبدالله از استرى كه سوار بود افتاد و مرد و در آنجا دفن گرديد » . « 1 »  ناوگان به شام رسيد و دريادار عبدالله بن قيس جاسى « 2 »  مأموريت خويش را براى حمايت از سواحل اسلامى ادامه داد . پس از آن نبرد ذات الصوارى روى داد و ناوگان مسلمانان از آن پيروزمند بيرون آمد .\r\nدر سال 33 ه / 653 م حاكم قبرس پيمان امضا شده با معاويه را نقض كرد و چند يگان دريايى را به روم قرض داد . اين كار موجب شد كه معاويه نيرويى متشكل از پانصد كشتى را بفرستد و قبرس را به محاصره درآورد و آن را با زور بگشايد . پس از فتح جزيره ، معاويه سپاهى را متشكل از دوازده هزار جنگجو بسيج كرد و به آن مأموريت داد كه از جزيرهء قبرس حمايت كنند . اين سپاه در قبرس اقامت گزيد ، مسجدها را آباد كرد و به صورت تهديدى نيرومند براى ناوگانهاى روم و تحركات دريايى آنان درآمد ؛ و تا هنگام\r\n\r\n","description":"","footnote":" ( 1 ) . هنگامى كه وى اسلام آورد پيامبر ( ص ) به وى خبر داد كه وى نخستين زنى است كه سوار كشتى مىشود و در مسيرجنگ خواهد مرد . ( طبرى و ابن اثير - جنگ قبرس ) .  ( 2 ) . عبدالله بن قيس جاسى : نخستين درياسالار اسلامى ، او از سوى معاويه تعيين گرديد و پنجاه جنگ زمستانه وتابستانه در دريا انجام داد . او از خداوند مىخواست كه سربازان وى به بلا دچار نشوند و او را به مصيبت هيچ يك ازسربازانش آزمايش نكند . خداوند دعايش را اجابت كرد و در طول پنجاه جنگ دريايى نه كسى غرق شد و نه گرفتار . تا آنكه خداوند تنها خودش را گرفتار ساخت . او كه براى شناسايى رفته بود به بندرگاهى در سرزمين روم رسيد ( جزيرهء كرِت سال 57 ه / 676 م ) كه گدايان در آنجا رفت و آمد داشتند . عبدالله به آنان صدقه داد . زنى از گدايان چون به روستاى خويش رفت ، به مردان گفت : آيا با عبدالله قيس كارى نداريد ؟ گفتند : او كجاست ؟ گفت : در بندرگاه . گفتند : اى دشمن خدا ، تو عبدالله بن قيس را از كجا مىشناسى ؟ زن آنان را سرزنش كرد و گفت : شما ناتوان‌تر از آنيد كه عبدالله خود را از شما پنهان كند . پس همه برخاستند و به عبدالله حمله‌ور شدند . طرفين با يكديگر جنگيدند و عبدالله به تنهايى كشته شد . ملوان گريخت و نزد يارانش رفت . روميها آمدند و آنان را به بردگى گرفتند . اما جانشين عبدالله ، سفيان بن عوف ازدى رفت و با آنان جنگيد . او كه از يارانش دلگير شده بود آنان را استهزا مىكرد و دشنام مىداد . در اين هنگام كنيز عبدالله گفت : « واعبداللَّه ، او در هنگام جنگ چنين سخن نمىگفت » . سفيان گفت : چگونه سخن مىگفت ؟ گفت : « بر اثر صبر نوبت ظفر آيد » . سفيان سخن خويش را رها كرد و مىگفت : بر اثر صبر نوبت ظفر آيد . بعدها به آن زن گفتند : چگونه عبدالله را شناختى ؟ گفت : به وسيلهء صدقه ، او همانند پادشاهان بخشيد و چون بازرگانان خست نورزيد . يا - او در لباس بازرگانان بود ، ولى چون از او تقاضا كردم به من همانند پادشاهان بخشيد ؛ و من فهميدم كه او عبدالله بن قيس است » . ","page_name":" 248 ","page_number":248},
  {"content":"\r\n\r\nروى كار آمدن يزيد بن معاويه در قبرس باقى ماند ؛ و مسلمانان در آنجا به ساختن دژ و ايجاد كمينگاه پرداختند .\r\nساكنان قبرس بار ديگر در سال 125 ه سر به شورش برداشتند و به روم پيوستند . وليد بن يزيد سپاهى را به فرماندهى برادرش عمر بن يزيد بن عبدالملك بسيج كرد و اسود بن بلال محاربى را به درياسالارى گماشت . اين نيروها عازم قبرس گشته آن را اشغال كردند و ساكنان آنجا را آزاد گذاشتند كه يا به شام بروند و يا به روم بپيوندند . بخشى از ساكنان رفتن به شام را برگزيدند ؛ كه به آنجا برده شدند . بخش ديگر تمايل به پيوستن به سرزمين روم را داشتند ؛ و به آنجا منتقل گشتند . در پى آن شمارى از نيروهاى عرب مسلمان براى اقامت به جزيره اعزام گشتند .\r\n\r\n3 . جنگ قبرس و جايگاه آن در استراتژى دريايى\r\nنخستين دستاورد جنگ قبرس تحول در جنگ زمينى و دريايى و از ميان رفتن تهديدها در مرزهاى مسلمانان بود . صحنهء جنگ به درون امپراتورى روم ( بيزانس ) انتقال يافت و ناوگان بيزانس ناچار شد تجهيزاتش را به غرب درياى مديترانه كه هنوز پاى فتوحات اسلامى به آنجا گشوده نشده بود انتقال دهد .\r\nمعاويه با استفاده از قدرت نيروى دريايى اسلامى عمليات محاصرهء قسطنطنيه را از خشكى و دريا سامان داد . مشهورترين محاصره مربوط به سال 57 ه است . عكس‌العمل بيزانسيها در اين نوبت از عكس‌العمل آنان نسبت به از دست دادن قلمروشان در شام بسيار شديدتر بود .\r\nدر نبرد « ذات الصوارى » نيز آنان درصدد بودند كه نيروى دريايى مسلمانان را در همان آغاز پيدايش نابود سازند . سپس بيزانسيها طرفداران و مزدوران خود را كه معاويه آنها را براى ايجاد نيروى دريايى و ساخت كشتى استخدام كرده بود ، تشويق كردند و اينان ناوگانى را كه معاويه براى جنگ با سرزمين روم بسيج كرده بود به آتش كشيدند و به قسطنطنيه گريختند .\r\nمعاويه از بزرگ شدن نيروى دريايى اسلامى سود برد و پس از آن در نيروى دريايى خود كسى را جز عرب مسلمان به كار نگرفت . اين اقدام فرصت مناسبى را فراهم آورد تا كارشناسان اعراب مسلمان در زمينه نيروى دريايى به تكامل برسند . زيرا اندكى پس به آتش كشيدن ناوگان در سال 34 ه با تكامل يافتن كشتيهاى جنگى ، ناوگانهاى جديدى با قدرت انجام مأموريتهاى گوناگون ساخته شد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرقابت دريايى روم استمرار يافت و عمليات فتح افريقيه ، به سبب نفوذ دريايى روميان در غرب مديترانه عقب‌نشينهاى تلخى را شاهد بود . از آشكارترين نتايج افزايش قدرت روم در غرب مديترانه وقوع فاجعهء هولناك قتل عقبة بن نافع ( سال 63 ه / 682 م ) و به دنبال آن وقوع فاجعهء « يوم البلاء » ( روز گرفتارى ) و شهادت زهير بن قيس بلوى و بهترين مجاهدان فى سبيل الله بود ( سال 71 ه / 690 م ) .\r\nفرماندهان اسلامى با ايجاد پايگاههاى گوناگون دريايى و كارگاههاى كشتىسازى ( در مصر و تونس ) با اين مبارزه‌طلبى به مقابله برخاستند . پس از آن ، مسلمانان صاحب سه ناوگان شدند كه از سه پايگاه در شام ، مصر و تونس به حركت درمىآمد . در دوره‌هاى بعد ناوگان اندلس نيز به آنان افزوده گشت . به اين ترتيب موقعيت براى از ميان بردن فرصتهاى حياتى روم فراهم گرديد و هنگام آن فرا رسيد كه نام درياى مديترانه براى مدتى طولانى به درياى شام تبديل گردد . موضوعى كه بعدها به پشتيبانى فتوحات اسلامى و تحقق استقرار در سرزمينهاى اسلامى كمك كرد .\r\nپديدهء پراهميت‌تر در نتايج جنگ قبرس ، ايجاد تحول در فعاليتهاى دريايى با هماهنگى با فعاليتهاى زمينى بود . ادامهء تصرف جزاير درياى مديترانه ( سيسيل ، كرِت - باليئار ) نشان‌دهنده هماهنگى فعاليتهاى دريايى با تحركات زمينى است . اين جزاير ، حاشيهء دريايى دفاع از مناطقى بود كه مسلمانان در مغرب اسلامى مىگشودند .\r\nجنگ قبرس و فرياد عبدالله بن قيس كه « بر اثر صبر نوبت ظفر آيد » پايهء همهء تحولات آينده به شمار مىآيد .\r\n\r\n4 . قبرس در تاريخ\r\nارزيابى اهميت نبرد قبرس نه با صرف جنبهء نظامى آن ممكن است و نه بر پايهء مساحت جغرافيايى آن كه از 3600 ميل مربع تجاوز نمىكند .\r\nجزيرهء قبرس سپر دفاعى سرزمينهاى اسلامى در شام و مصر باقى ماند ، به طورى كه پس از آغاز تلاش غرب براى جنگهاى صليبى ، نخستين اقدام پادشاه قسطنطنيه « نقفور » « اعزام\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nسپاهى به قبرس براى بازگرداندن سلطهء مطلق بيزانس بر اين جزيره بود » . « 1 »  اين عمليات در سال 965 م يعنى بيست سال پيش از آغاز تحرك صليبيها صورت پذيرفت .\r\nاهميت جزيرهء قبرس در دوره‌هاى بعد آشكار شد « زيرا از پشتيبانهاى بىدريغ صليبيها بود . چنان كه بيشتر آذوقهء وارده ، به بندر سوئدى سن سيمون از قبرس تأمين مىشد » .\r\nدر طول دورهء جنگهاى صليبى قبرس پايگاه دريايى بيزانس بود و صليبيها براى پيمودن مسافت ميان قبرس و لاذقيه از جنواييها كشتى اجاره مىكردند .\r\nقبرس در تحميل قدرت بيزانس بر نيروهاى صليبى نقش بزرگى داشت . براى مثال هنگام خوددارى كُنت طرابلس از ارسال اموال مقرر شده از سوى امپراتورى بيزانس سفير بيزانس تهديد كرد كه آذوقه‌اى را كه از قبرس به طرابلس مىرسد قطع خواهد كرد و همين امر كنت طرابلس را وادار به تسليم كرد . ثروت موجود در قبرس اشتهاى خود صليبيها را نيز تحريك كرد . رينالد شاتيون ، حاكم انطاكيه ( در سال 1156 م ) به قبرس حمله و آن را غارت كرد و ويران ساخت . به طورى كه بر اثر اين ويرانى و نيز كارهايى كه فرانسويها و هم‌پيمانان ارمنىشان انجام دادند ، قبرس براى مدت مديدى بىرمق باقى ماند . در پى آن مصريها جزيرهء بىدفاع قبرس را مورد حمله قرار دادند و فرنگيها و بيزانسيها در حملهء مشترك سال 1169 م خود به مصر ، قبرس را به عنوان پايگاه انتخاب كردند ؛ وناوگان اصلى آنان به سوى اين جزيرهء حركت كرد و تا پايان سپتامبر سال 1169 م در آنجا منتظر ماند ؛ و از آنجا بود كه حملهء به مصر و محاصرهء دمياط صورت پذيرفت . « 2 » \r\nهنگامى كه ريچارد شيردل پادشاه انگلستان ، مىخواست انتقام بازپس‌گيرى بيت‌المقدس به دست صلاح‌الدين ايوبى در نبرد حطين را از مسلمانان بگيرد ، نخستين هدفش اين بود كه قبرس را به عنوان پايگاه انتخاب كند . وى در سال 1191 م آن را به تصرف درآورد « چرا كه اين جزيره براى دفاع از ساحل سوريه ارزش نظامى داشت و همپيمانى پادشاه قبرس با صلاح‌الدين خطر بزرگى را پديد مىآورد » .\r\n\r\n","description":"","footnote":" ( 1 ) . تاريخ الحروب الصليبيه ، استيون رانسمان ، ج 1 ، ص 51 و 315 .  ( 2 ) . همان ، ج 3 / 24 ، 61 ، 223 ، 561 - 563 و 624 - 626 . ","page_name":" 251 ","page_number":251},
  {"content":"\r\n\r\nبه اين ترتيب جزيره زير فرمان پادشاه انگلستان ، « ريچارد » درآمد . اما اندكى بعد آشوبها موجب نابودى قبرس گرديد . ريچارد جزيره را به يكى از فرقه‌هاى دينى « پاسبانان معبد » فروخت و آنان در سال بعد ( 1192 م ) ، آن را به پادشاه « گى » فروختند . در دورهء اقدام مسلمانان براى آزادى سرزمينهاى اسلامى و بيرون راندن پادشاهان فرنگى ، جزيرهء قبرس به صورت پايگاه همهء تحركات درآمد . آن هم نه نسبت به مهاجران غربى كه تنها براى اقامت در اين جزيرهء دلگشا مىآمدند ، بلكه براى بارونهايى كه در فلسطين حكومت داشتند و از اقطاعها و امارتهاى خود جدا افتاده بودند و پيمودن دريا براى رسيدن به قلمروشان دشوار بود .\r\nهنگام نزديكى خطر و ارادهء سران غرب براى گذر از دريا به منظور جنگ در راه صليب بر اهميت استراتژيك قبرس براى شرق فرنگ افزوده مىگشت . از اين رو مقرر شد كه قبرس به قوانين حاكم بر مملكت بيت‌المقدس و سازمان‌دهى كليسا و برپايى اسقف‌نشينها در نيكوزيا ، بافوس ، فاماگوستاو ليماسول پايبند باشد و براى بايگانى پرونده‌ها و اسناد ، جايى در قبرس ايجاد گردد .\r\nدر سال 1198 م استقلال مملكت قبرس به رسميت شناخته شد و تلاشهايى براى يكپارچه‌سازى دو مملكت بيت‌المقدس و قبرس انجام گرديد . اما پادشاه قبرس اين وحدت را نپذيرفت ، چرا كه در اين صورت كشورش هزينه‌هاى بيت‌المقدس را نيز بايد مىپرداخت .\r\nقبرس به مركز درگيرى ميان ممالك غربى ، كه براى تسلط بر جزيره با يكديگر به رقابت پرداختند ، درآمد . سرزمين جزيره شاهد درگيريهاى خونين و آشوبهايى مهيج بود و ميان قدرتهاى بزرگ دست به دست مىشد .\r\nقبرس پايگاه لويى نهم بود كه حملهء صليبى سال 1248 م را بر ضد مصر رهبر كرد . او در 17 سپتامبر سال 1248 م به جزيره رسيد و در آنجا اقامت گزيد . پادشاه قبرس مأموريت يافته بود كه به مغولان بر ضد مسلمانان كمك كند .\r\nاردوكشى فرانسويها در قبرس يك سال كامل به طول انجاميد زيرا آنان حركت خود را براى حمله به مصر در مه سال 1249 م از سر گرفتند . در اين مدت صليبيها هر چه در توان داشتند براى تسلط بر مصر بسيج كردند . پس از نابودى نيروهاى صليبى در « المنصوره » ناوگانهايشان به فرماندهى پيزائيها و جنواييها به پايگاههاى خود بازگشتند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدر سال 1263 م پادشاه « هيو » حكومت قبرس را به دست گرفت و در دوران او دو مملكت قبرس و عكا متحد گرديد و مملكت قبرس مسئول پشتيبانى از عكا ، آخرين دژ صليبيها در مشرق اسلامى شد . به اين ترتيب هنگامى كه ظاهر بايبرس در سال 1265 م آمادهء حمله به عكا گشت ، پادشاه قبرس به عكا كمك فرستاد . خود او نيز براى فرماندهى حمله به الجليل به عكا رفت ، اما شكست خورد . پس از بروز تحول چشمگير در جنگهاى زمينى بايبرس بر ضد صليبيها در شام ، وى با شنيدن اين كه پادشاه قبرس عكا را به مقصد قلمرو خود ترك گفته ناوگانى متشكل از هفده كشتى را براى حمله به قبرس اعزام داشت . ناوگانهايش ناگهانى در مقابل ليماسول آشكار شدند . به رغم دست نيافتن به نتايجى قطعى و وارد آمدن زيانهاى سنگينى بر نيروى درياى مصر ، اين عمليات ثابت كرد كه اوضاع به طور كامل به سود مسلمانان تغيير يافته است .\r\nپس از آزادسازى عكا در 1291 م و خروج هميشگى صليبيها از فلسطين « مملكت قبرس تنها حكومت مسيحى بود كه اهتمام خود به سرزمين مقدس را چند برابر كرد . چندين نسل بعد از پادشاهانى كه در نيكوزيا جشن تاجگذارى حكومت بر قبرس را برپا مىكردند ، مىكوشيدند تا در فاموگوستا ، نزديك‌ترين شهر به مملكت از دست رفتهء خود ، تاج بيت‌المقدس را نيز بر سر بگذارند . علاوه بر اين ساحل سوريه نيز براى قبرس از اهميت استراتژيك فراوان برخوردار بود . از اين رو ملك الاشرف ، خليل ( آزادكننده عكا ) ، تصميم به فتح قبرس گرفت . او فرمان ساخت صد كشتى را صادر كرد و پيوسته ندا مىداد « قبرس ، قبرس ، قبرس » ، اما تهديد مغولان او را از اجراى اهدافش باز داشت » . « 1 » \r\nچون پطرس يكم در قبرس به حكومت رسيد ( سال 1359 م ) ، همهء همت خويش را براى آفريدن حماسه‌اى جديد به منظور برپايى جنگى صليبى صرف كرد . اودر نهايت توانست نيروى عظيمى را از سراسر اروپا بسيج و سازماندهى كند . 108 كشتى قبرسى و چند كشتى ديگر كه مجموع آنها به بيش از 165 كشتى از انواع گوناگون مىرسيد وظيفهء حمل نيروها را بر عهده داشت . فرماندهى اين نيروها با خود پادشاه قبرس بود ؛ كه در 9 اكتبر 1365 م به اسكندريه رسيدند . با آنكه اين حمله بيش از چند روز و كمتر از يك هفته به طول نينجاميد ، چنان در اسكندريه نابود شد كه شرح آن امكان‌پذير نيست .\r\n\r\n","description":"","footnote":" ( 1 ) . تاريخ الحروب الصليبيه ، رانسيمان ، ج 3 ، ص 89 - 95 ، 115 ، 129 ، 159 ، 161 ، 498 ، 547 ، 572 . ","page_name":" 253 ","page_number":253},
  {"content":"\r\n\r\n\r\n5 . قبرس و اروپا\r\nتركان عثمانى حمايت از جهان اسلام و رهبرى جهاد بر ضد صليبيها را به عهده گرفتند و صحنهء درگيرى را از آسيا به اروپا انتقال دادند . با وجود انتقال صحنه‌هاى عمليات و تحرك مراكز ثقل جنگ ، قبرس اهميت خود را به عنوان يك پايگاه پيشرو براى صليبيها حفظ كرد .\r\nتركان عثمانى هنگامى وارد صحنه شدند كه جنگهاى صليبى در مشرق پايان يافته بود .\r\nنگاه آنان در آغاز متوجه خشكى بود ، اما ديرى نگذشت كه به اهميت دريا پى بردند و دست به كار تشكيل يك نيروى دريايى به فرماندهى قبيلهء منچا گشتند . آنان از سواحل درياى اژه گذشتند ، رودس را گشودند و به فرمان خويش درآوردند و شهسواران قديس يوحنا را در سال 1310 م از آنجا بيرون راندند . اما بندقيه با قبرس هم‌پيمان گشت و به سلطهء عثمانيها پايان داده ازميررادر 1344 م اشغال كردند .\r\nدر سال 1463 م ، ونيز رهبرى تحريك نيروهاى ايرانى ( خاندان اوزون حسن ) را بر ضد عثمانيها عهده‌دار بود . يك ناوگان از ونيزيها قبرس را به عنوان پايگاه عملياتى خود در امتداد سواحل جنوبى آسياى صغير قرار داده شمارى از مناطق ساحلى را به اشغال درآورده بود .\r\nدر سال 1499 م ميان عثمانيها و ونيزيها جنگ درگرفت و پس از سه نوبت جنگ ميان طرفين ، بايزيد پيمان صلحى را با ونيزيها به امضا رساند . به موجب اين پيمان ونيزيها قبرس و ناقسوس را براى خود حفظ كردند و عثمانيها بر لبانتى ( ناوباقتوس ) و مسينا دست يافتند .\r\nباقى ماندن قبرس در دست ونيزيها و استفاده از آن به عنوان پايگاهى براى خصومت ، موجب ازسرگيرى جنگ در سال 1570 م گرديد . چرا كه ونيز عقب‌نشينى از قبرس به نفع امپراتورى عثمانى را نپذيرفت و عثمانيها موفق به تصرف آن گرديدند . به دنبال آن ونيز ناوگانش را به ناوگان اسپانيايى و اطريش ( دون جوان ) ملحق ساخت كه ناوگانهاى متحد را فرماندهى كرد و ناوگان عثمانى را در بندر لبانتى ، در اكتبر سال 1571 م نابود ساخت . اما عثمانيها بار ديگر نيروى دريايى خود را بازسازى كردند به طورى كه بر ناوگانهاى غربى برترى يافت و همين امر ونيزيها را ناگزير ساخت كه در مارس 1573 م با عثمانيها پيمان صلح امضا كنند و به موجب آن به نفع عثمانيها از قبرس عقب بنشينند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nروسيه در ژوئيه سال 1877 م عثمانى را مورد حمله قرار داد و در كانون دوم ( ژانويه ) 1877 م نيروهايش به ادرنه رسيدند . ناوگان انگليسى به منظور حمايت از عثمانيها به حركت درآمد و با امضاى پيمان « سن استيفانو » جنگ متوقف گرديد . به پاداش موضعى كه انگلستان به نفع عثمانى گرفته بود ، اين كشور بر جزيرهء قبرس دست يافت .\r\nقبرس در دوران استعمار ( سدهء نوزدهم ) نقش بسيار مهمى داشت . زيرا به عنوان پايگاه اصلى دريايى بريتانيا در درياى مديترانه تا پايان جنگ دوم جهانى و دستيابى قبرس به استقلال باقى ماند .\r\nشواهد بسيار زيادى وجود دارد مبنى بر اينكه قبرس در جنگهاى اعراب و اسرائيل نيز نقش مهمى ايفا كرده است . زيرا اين كشور محل تجمع يهوديها در جنگ 1948 م و پايگاه انگلو - فرنسى در جنگ 1956 م بود .\r\nاز خلال آنچه تا كنون گفته شد روشن مىگردد كه جزيرهء قبرس اهميت كامل خود را در كل تاريخ حفظ كرده است . اما اهميت استراتژيكى اين جزيره تنها در ارزش خود آن نهفته نيست ، بلكه به دليل نزديكى آن به مهم‌ترين صحنهء عملياتهاى تاريخى در مصر و شام و آسياى صغير ( تركيه ) است و به تناسب اهميت مراحل درگير با جهان اسلام ، ارزش جزيره نيز بالا و پايين گرديده است .\r\nبدين ترتيب صحت ارزيابى معاويه از موقعيت استراتژيك منحصر به فرد اين جزيره آشكار مىگردد و به نوبهء خود اهميت جنگ قبرس به عنوان اولين عمليات دريايى مسلمانان آشكار مىگردد .\r\nپديدهء شگفت در شكل‌گيرى جزيرهء قبرس اين است كه به شام از همهء سرزمينهاى مجاور نزديك‌تر است . در مرحلهء بعد به آسياى صغير و مصر نزديك است . با آنكه از يونان بسيار دور است به عنوان جزيره‌اى پيشگام براى غرب در دل درياى مديترانه باقى مانده است . با اين كه قبرس جزيره‌اى شرقى است به شرق پشت كرده و در حالى كه به غرب تعلق ندارد ، همچنان چشمش به غرب دوخته است . اين مىتواند نشانگر آن باشد كه جنگ در قبرس همچنان ادامه دارد .\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n\r\n","description":"","footnote":"","page_name":" 256 ","page_number":256}
  ]