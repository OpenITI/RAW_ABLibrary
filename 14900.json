[
  {"content":"\r\n\r\nز مهر افروخته\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nز مهر افروخته\r\nناگفته هايى نغز ، همراه كامل ترين مجموعهء اشعار از :\r\nحضرت علامه سيد محمدحسين طباطبائى\r\nسيد على تهرانى\r\nسروش\r\nتهران 1389\r\nشمارهء ترتيب انتشار : 4 / 1231\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nتهرانى ، على ، گرد آورنده\r\nز مهر افروخته : ناگفته هايى نغز ، همراه كامل ترين مجموعهء اشعار از : حضرت علامه سيد محمد حسين طباطبائى ، / گردآورنده على تهرانى . - تهران سروش ( انتشارات صدا و سيما ) ، 1381 .\r\n178 ص .\r\n9000 ريال : ISBN : 964 - 435 - 984 - 4\r\nفهرستنويسى بر اساس اطلاعات فيپا .\r\nص . ع . به انگليسى : The glowing by love .\r\nچاپ چهارم : 1389\r\n30000 ريال : ISBN : 978 - 964 - 12 - 0065 - 9\r\nكتابنامه به صورت زيرنويس :\r\n1 . طباطبائى ، محمد حسين ، 1281 - 1360 - سرگذشتنامه . 2 . فيلسوفان اسلامى - سرگذشتنامه . الف . صدا و سيماى جمهورى اسلامى ايران . انتشارات سروش . ب . عنوان .\r\n8 ز 9 ت / 1394 BBR\r\n1 / 189\r\nكتابخانه ملى ايران 27755 - 81 م\r\nسروش\r\nانتشارات صدا و سيماى جمهورى اسلامى ايران\r\nتهران ، خيابان استاد شهيد مطهرى ، تقاطع خيابان شهيد دكتر مفتح ، ساختمان سروش\r\nمركز پخش : 8 - 88345063 و 5 - 66954870\r\nhttp : / / www . soroushpress . ir\r\nعنوان : ز مهر افروخته\r\nناگفته هايى نغز ، همراه كامل ترين مجموعهء اشعار از :\r\nحضرت علامه سيد محمد حسين طباطبائى\r\nگردآورنده : سيد على تهرانى\r\nچاپ : 1381\r\nچاپ چهارم : 1389\r\nقيمت : 30000 ريال\r\nاين كتاب در يك هزار نسخه در چاپخانهء انتشارات سروش ليتوگرافى ، چاپ و صحافى شد .\r\nهمهء حقوق محفوظ است .\r\nشابك : 9 - 0065 - 12 - 964 - 978\r\nچاپ اول تا سوم : 7000 نسخه\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\" هرچند امين بستهء دنيا نى ام اما * دلبستهء ياران خراسانى خويشم \"\r\nإن لنا مولى ، ولا مولى لهم\r\nتقديم به فص و شرح همهء خوبى ها :\r\n\" سيد امين خراسانى \"\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\nمرقومهء استاد مدقق ، حضرت حجة الاسلام والمسلمين فاطمى نيا ( دامت بركاته ) دربارهء اين كتاب\r\n\r\n","description":"","footnote":"","page_name":" شناسنامه 7 ","page_number":7},
  {"content":"\r\n . \r\n","description":"","footnote":"","page_name":" شناسنامه 8 ","page_number":8},
  {"content":"\r\n\r\n\r\nفهرست\r\nپيشگفتار 1\r\nسه كلام از حضرت امام خمينى - رضوان اللّه عليه - 5\r\nسه پيام از حضرت آية اللّه خامنه‌اى - مدّ ظلّه العالى - 7\r\nبخش اوّل - بهشت ياد 13\r\n1 - و أيّوب إذ نادى ربّه 15\r\n2 - مسيح علّامه 17\r\n3 - تلاش و عظمت علمى 25\r\n4 - سيرهء آية اللّه طباطبائى : ساده‌زيستى ، تواضع و 31\r\n5 - علّامه از نگاه ديگران 45\r\n6 - ديگران در ديدهء علّامه 49\r\n7 - داستان‌هايى از زبان استاد 71\r\n8 - آموزه‌ها و ديدگاه‌ها 77\r\n9 - كرامات 97\r\n\r\n","description":"","footnote":"","page_name":" فهرست 1 ","page_number":9},
  {"content":"\r\n\r\n10 - علّامه با امام و جهاد و شهيدان 103\r\n11 - ميوهء معرفت 113\r\n12 - پرواز 121\r\nبخش دوم - الميزان منظوم 123\r\nبهل گر بگيرند بيكارها ! 125\r\nخودم را بياندازم و بگذرم 127\r\nهرچه جوييم نيابيم نشانى جز نام 128\r\nمرا تنها برد 129\r\nپند درختان ورس 130\r\nتا تويى تا منم اى خسرو شيرين‌حركات 132\r\nجرم من اين است كه آزاده‌ام 133\r\nخويش بر آتش زد و خاموش شد 134\r\nدلارام باش ! 136\r\nآنچه خدا خواست ، همان مىشود 138\r\nپيامى به آنان كه افسرده هشت 139\r\nقافلهء فنا 141\r\n. . . ياد باد ! 143\r\nما هم بوديم ! 144\r\nروزگار طباطبايى 145\r\nسرمايهء زندگى 146\r\nاگر آب مىخواهى از جو بجو ! 147\r\nدربارهء انگجى 148\r\nهمان غنچه بود ! 149\r\n\r\n","description":"","footnote":"","page_name":" فهرست 2 ","page_number":10},
  {"content":"\r\n\r\n« راست » ، « پريشان » مىگفت ! 150\r\nبا جان كوش ! 151\r\nاى دريغا كه به دل مهر ندارى ! 152\r\nدو هزار « لن ترانى » 153\r\nتوضيح كوتاه اشعار 154\r\nپيوست اوّل : تاريخ نقاط عطف زندگى علّامه 166\r\nپيوست دوم : كتاب‌ها و رساله‌هاى مرحوم آية اللّه طباطبائى 167\r\nپيوست سوم : شاگردان 169\r\nپيوست چهارم : نيانامهء علّامه طباطبائى 171\r\nكتابنامه 173\r\nاين شرح بىنهايت 175\r\n\r\n","description":"","footnote":"","page_name":" فهرست 3 ","page_number":11},
  {"content":"\r\n . \r\n","description":"","footnote":"","page_name":" فهرست 4 ","page_number":12},
  {"content":"\r\n\r\n\r\nپيشگفتار\r\nالحمد للّه و الصّلاة و السّلام على محمّد و آله آل اللّه ، و اللّعن على اعدآئهم أعداء اللّه !\r\n اى پيك پى خجسته كه دارى نشان دوست * با ما مگو به‌جز سخن دل نشان دوست\r\nحال از دهان دوست شنيدن چه خوش بود * يا از دهان آن‌كه شنيد از دهان دوست \r\nاى « مهرآيين » ، و اى چهرهء افروخته از « محبّت و حيا » !\r\nدوستان و شاگردانت ، چندان در معرفى جايگاه علمى و معنوىات گفته و نوشته‌اند كه جاى سخن براى اين ناچيز نمانده ؛ گرچه هنوز يك از هزاران نيز به بيان نيامده است !\r\nو نه عجب ؛ كه قطره اگر به دريا پيوست و در آن گم شد ، معنايى به وسعت دريا مىيابد ( قطره درياست ، اگر با درياست ) و دريا ، در پيالهء بيان چون منى نگنجد ؛ پس چرا به محال بپردازم و خود را انگشتنماى عاقلان سازم ؟ !\r\nپيامى كه شاگرد فرزانه‌ات ، حضرت آية اللّه خامنه‌اى - مدّ ظلّه - در نخستين سالگشت\r\n\r\n","description":"","footnote":"","page_name":" 1 ","page_number":13},
  {"content":"\r\n\r\nارتحالت صادر فرمودند ، چهارچوب كلّى و متقنى براى شناسايى ابعاد علمى و روحانى توست كه همان را پيشكش جويندگان و پويندگان راه معرفت كرده و به همان بسنده مىكنم .\r\nاما داستان اين مكتوب از بخش دوم آن ( اشعار علّامه طباطبائى ) آغاز شد از سال‌ها پيش ، اشعار حضرتش را گردآورى مىكردم و پس از پناه آوردن به دامان بانوى دو عالم ، حضرت فاطمه معصومه عليها السّلام شنيدم كه آن‌جناب ، در اواخر عمر مبارك خويش ، سروده‌هاى خود را از اطرافيان بازخواست و همه را از ميان برد . دريغم آمد كه بازمانده‌هاى آن اشعار را از شاگردان و مريدانش و منابع ديگر جمع‌آورى و حفظ نكنم ؛ اشعار روان و پرمحتوايى كه مىتوان روزها و ماه‌ها با آن زيست ، و با انديشه در آن ، در حاصل يك عمر دانش‌اندوزى ، تفكّر ، عبادت و رياضت‌هاى سخت و سوزان آن فرزانه شريك شد .\r\nبر اين باورم كه اگر شاعر ، طبعى روان و صداقتى در بيان داشته باشد ، خواندن شعرش چون وارد شدن از پنجره به خانهء اوست - بىآن‌كه رنج در زدن و اذن خواستن و . . . به خود بدهى ! - و علّامه ما ، آيت اين دو بود .\r\nدر مسير تكميل و اصلاح اشعار ، روشن شد ابياتى از مثنوى نقش بديع يا اسرار مكتوم غزالى مشهدى ( شاعر شيعى درگذشتهء 980 ه . ق ) ، مدتى پس از ارتحال مرحوم علّامه ، به نام ايشان منتشر شد كه بايد از تكرار اين انتساب نادرست دورى كرد .\r\nچهار بيت از آن مثنوى چنين است : « 1 »\r\n بسم اللّه الرّحمن الرّحيم * نقش بديع است ز كلك قديم\r\nخاك دل آن روز كه مىبيختند * شبنمى از عشق در او ريختند\r\nروى بتان گرچه سراسر خوش است * كشتهء آنيم كه عاشق‌كش است\r\nشورى و تلخى غرض است از شراب * ورنه به شيرينى از او بهتر آب ! \r\n\r\n\r\n","description":"","footnote":"\r\n( 1 ) . براى نمونه رك به : عرفان و ادب در عصر صفوى ، ج اول ، ص 135 و ريحانة الأدب ، ج 4 ، ص 236 .\r\n","page_name":" 2 ","page_number":14},
  {"content":"\r\n\r\nيك غزل و يك مفرد نيز هنوز با عنوان سروده‌هاى منسوب به علّامه طباطبائى ، از سوى شاگردانش نقل مىشود .\r\nناگفته نماند كه عمدهء اين اشعار ، پيشتر در كتاب‌ها و مجلّات گوناگون به‌صورت پراكنده چاپ شده است ، امّا گمان دارم كه روايت و تصحيح اين كمينه ، صحيح‌ترين روايت‌ها باشد ( گو اين‌كه علّامه ، خود ، برخى ابيات يا كلمات اشعار را پس از سرودن تغيير مىدادند ) .\r\nسخن ديگر را در پرده بايد گفت كه هنوز اين بخش اصلاح و تكميل نشده بود كه شخصى بىاذن و آگاهى بنده ، آن را به شيوه‌اى به‌چنگ آورد و با اشكالات فراوان به چاپ سپرد و دنيايش بكام شد و . . . ( بگذريم ) .\r\nبخش اوّل اين صحيفه نيز جملات و نكات نغز و پرمغزى از حضرت علّامه است كه يا باب بسته‌اى از علم مىگشايد يا دل خسته‌اى از اولاد آدم .\r\nگفتنى است كه مفصل‌ترين زندگىنامه و شرح حالى كه تاكنون براى آية اللّه سيّد محمّد حسين طباطبائى - رحمة اللّه عليه - نگاشته شده ، كتابى با نام جرعه‌هاى جانبخش به خامهء آقا غلامرضا گلى زواره است . حقير نيز جملات و نكاتى از آن علّامه فقيد سعيد ، از چند تن از شاگردان و مريدانش ، شنيده و خوانده بودم كه در كتاب ياد شده نبود . آن مطالب را هم با توضيح و تذييل كوتاه و فشرده‌اى ، بخش نخست اين كتاب قرار دادم و ضرورى است كه خوانندگان گرامى بدانند آنچه در اين قسمت ، بدون سندى مكتوب نقل شده ، به‌طور عمده ، يا پس از نگارش به تأييد ناقلان آن‌ها رسيده يا نوار صوت و عين دستخطشان نزد مؤلّف است .\r\nسه كلام بىكلام از حضرت امام - رضوان اللّه عليه - و سه پيام از رهبر فرزانه انقلاب در ابتداى مجموعه ، و توضيح كوتاهى بر اشعار ، همراه با چهار پيوست ، در آخر اين مجموعه به مهمانى آمدند و همهء اينها براى آن‌كه\r\n مگر صاحبدلى روزى به رحمت * كند در حقّ درويشان دعايى \r\n\r\n","description":"","footnote":"","page_name":" 3 ","page_number":15},
  {"content":"\r\n\r\nاز قطعهء بلند و زيباى شهريار شعر فارسى كه در ستايش حضرت طباطبائى سروده ، و يادآور « إنّ من الشّعر لحكما » « 1 » است ، نيز نمىتوان گذشت . ابياتى از آن را مىخوانيم :\r\n علّامه ما طباطبائى * تنها نه شكوه شهر تبريز\r\nاين شعشعه كوكبى است درّى * بر طاق سپهر حكمت‌آويز\r\nيك عمر فروغ شمعش آويخت * در كوكب صبح چون شباويز\r\nاو با چه مباحثى ! برون‌مرز * اسلام كشانده پشت هرميز\r\nتفسير كز او خطى درشت است * تفسير دگر مفسّران ريز\r\nاز حوزهء او مطهّرىها * برخاسته از لباب لبريز\r\nدرياى معارف و مكارم * هر قطره از او درى دلاويز\r\nبا قلعهء عارفان قلاووز * با غفلت غافلان گلاويز\r\nمجموعهء عقل و عشق و عرفان * منظومهء زهد و ذوق و پرهيز\r\nهمگام امام خود خمينى * طلّاب بسيج كرد و تجهيز\r\nهم‌چنگ عقاب تيزپرواز * پرداخت به تخت و تاج پرويز\r\nشد ثلمه ز هجرتش به اسلام * هم ضربه به انقلاب نوخيز\r\nچشم فضلاى حوزهء قم * درياچهء ساوه كرد و نيريز\r\nامّا دگر آگهند مردم * پايى به غلط نمىخورد ليز\r\nتبجيلى از او - خداى را شكر ! - * فخريّهء شهريار شد نيز \r\nسيّد على تهرانى\r\nقم - مرداد 1381\r\n\r\n\r\n","description":"","footnote":"\r\n( 1 ) . بحار الأنوار ، ج 71 ، ص 415 و ج 79 ، ص 290 ( به نقل از امالى صدوق ) . روايت نبوى است .\r\n","page_name":" 4 ","page_number":16},
  {"content":"\r\n\r\n\r\nسه كلام از حضرت امام خمينى - رضوان اللّه عليه -\r\n- 1338 ه . ش : « آقا طباطبائى مرد بزرگى است . حفظ ايشان با اين مقام علمى لازم است . » « 1 »\r\n- اوايل انقلاب : « همجوارى شما ( - آية اللّه طباطبائى ) براى ما مغتنم است . » « 2 »\r\n- 26 / 8 / 1360 ه . ش : « بسم اللّه الرّحمن الرّحيم . من قبلا بايد از اين ضايعه‌اى كه براى حوزه‌هاى علميّه و مسلمين حاصل شد ، و آن رحلت مرحوم علّامه طباطبائى است ، اظهار تأسّف كنم و به شما و ملّت ايران ، و خصوص ، حوزه‌هاى علميّه ، تسليت عرض كنم .\r\nخداوند ايشان را با خدمتگزاران به اسلام و اولياى اسلام محشور فرمايد و به بازماندگان ايشان و به متعلّقين و شاگردان ايشان صبر عنايت فرمايد . . . » « 3 »\r\n\r\n\r\n","description":"","footnote":"\r\n( 1 ) . سرگذشت‌هاى ويژه از زندگى امام خمينى ، ج 6 ، ص 68 به نقل از على دوانى .\r\n( 2 ) . رك به : ص 105 همين كتاب .\r\n( 3 ) . صحيفهء امام خمينى ، ج 15 ، ص 363 .\r\n","page_name":" 5 ","page_number":17},
  {"content":"\r\n . \r\n","description":"","footnote":"","page_name":" 6 ","page_number":18},
  {"content":"\r\n\r\n\r\nسه پيام از حضرت آية اللّه خامنه‌اى - مدّ ظلّه العالى -\r\n\r\nپيام تسليت حضرت آية اللّه خامنه‌اى در وفات علّامه طباطبائى خطاب به امام راحل - قدس سرّه -\r\nبسم اللّه الرّحمن الرّحيم محضر مبارك رهبر انقلاب و بنيان‌گذار جمهورى اسلامى ، امام خمينى ( مدّ ظلّه العالى ) ضايعهء ارتحال عالم ربّانى و دانشمند عظيم الشأن ، فيلسوف و مفسّر كبير قرآن ، حضرت آية اللّه علّامه طباطبائى را كه يكى از مفاخر كم‌نظير عالم اسلام بودند ، به پيشگاه ولىّ عصر ( أرواحنا له الفداء ) و حضرت امام خمينى ، رهبر كبير انقلاب ، و حوزه‌هاى علمى ، مخصوصا حوزهء مقدّس قم و مراجع عظام تقليد و شاگردان اين مرحوم و همهء دانشمندان و عاشقان علم و فضيلت تسليت عرض مىكنم .\r\nشادروان علّامه طباطبائى ، عمرى را در راه خدمت به اسلام و معارف اسلامى و تحقيق و تتبّع در اين راه صرف كردند . اين چشمهء جوشان و فيّاض دانش و عرفان و تقواى اسلامى ، در راه تعليم و تربيت شاگردانى كه هريك در عالم اسلام ، دانشمندى برجسته‌اند ، توفيقى كم‌مانند داشته است .\r\nفقدان اين عارف جليل القدر و فيلسوف و متفكّر بزرگ جهان اسلام ، ضايعه‌اى\r\n\r\n","description":"","footnote":"","page_name":" 7 ","page_number":19},
  {"content":"\r\n\r\nجبران‌ناپذير است و بىشك جهان انديشه بايد از اين فقدان و مصيبت ، سوگوار و داغدار باشد .\r\nيك بار ديگر اين مصيبت را به حضور امام امّت ( مدّ ظله العالى ) تسليت گفته ، شادى روح آن فقيد سعيد را از درگاه ايزد منّان مسألت مىنمايم .\r\nسيّد على خامنه‌اى\r\nرئيس جمهورى اسلامى ايران « 1 »\r\n\r\nپيام حضرت آية اللّه خامنه‌اى مد ظله العالى در اولين سالگشت ارتحال علّامه طباطبائى\r\nبسم اللّه الرّحمن الرّحيم\r\nاكنون كه يك سال از ارتحال فقيد بزرگ اسلام ، حضرت استاد آية اللّه علّامه سيّد محمّد حسين طباطبائى مىگذرد ، جاى آن است كه ياد گرامى اين حكيم الهى و فقيه پرهيزگار و مفسر قرآن و اسلام‌شناس بزرگ ، در خاطرهء نسل كنونى انقلابى ما ، پايگاه شايستهء خود را بازيابد و در هنگامهء شور و شوق عاشقان لقاء اللّه كه ذخيرهء هستى را با اشتياقى تمام ، نثار اسلام و قرآن مىكنند ، مشعل انديشهء ژرف و راهنماى او ، در آيينه‌بندان روزگار تجديد شكوه و عظمت اسلام ، تابناك‌تر از هميشه جلوه‌گرى كند .\r\nاميد است كه اين مجمع دانش‌پژوهان و حكمت‌شناسان آگاه ، بتواند نقش بزرگ خود را در اداى اين واجب تاريخى ، تمام و كمال ايفا كند و ياد زندهء آن مرد علم را در خاطرهء روزگار ما زنده‌تر و برجسته‌تر سازد .\r\nحقيقت ان است كه انقلاب اسلامى كبير ايرانيان در اين روزگار ، در مبنا و ريشه ، يك انقلاب فرهنگى و مبتنى بر احياى ارزش‌هاى فرهنگى اسلام است . همه‌بعدى بودن اين\r\n\r\n\r\n","description":"","footnote":"\r\n( 1 ) . روزنامهء جمهورى اسلامى ، 25 / 8 / 1360 ه . ش ، ص 10 .\r\n","page_name":" 8 ","page_number":20},
  {"content":"\r\n\r\nانقلاب ، ناشى از آن است كه انديشهء اسلام ، يعنى محور اين فرهنگ آسمانى و الهى ، انديشه‌اى همه بعدى است كه به انسان از جوانب مختلف مىنگرد و به جنبه‌هاى مادّى زندگى وى نيز در كنار جنبه‌هاى معنوى آن بها مىدهد . به سخنى كوتاه ، مىبايد گفت انقلاب ما به معناى حاكميّت اسلام بر ذهن و عمل انسان‌هاست و اسلام - كه همان رهاورد پيامبران الهى براى بشريّت است - يك حقيقت فرهنگى است ؛ يك ايمان است كه از آن ، شيوهء زندگى درست و بهنجار انسان مىتراود و جوانه مىزند . در اين انقلاب ، واقع‌هاى زندگى ، يعنى روش‌هاى اقتصادى ، سياسى ، اجتماعى و اخلاقى ، همه ، ساخته و پرداختهء آن ايمان است ؛ پس در چنين انقلابى ، مهم‌تر از همه ، بازپس گرفتن ارزش‌هاى اصيل و فرهنگى و معنوى از دست تطاول روزگاران گذشته و بازگرداندن ريشه‌هاى فكرى و عقيدتى آن ايمان فعّال و سازنده به فضاى جامعه و حريم دل‌هاى مردم است . در اين انقلاب ، همهء تلاش‌هاى اقتصادى و سياسى و نظامى و غير آن ، بايد بر مبناى اين تجديد بناى ايمانى و فرهنگى صورت گيرد و از آن جدا نماند ، كه جدا ماندن از آن ، انحراف ، و در نهايت ، مرگ اين انقلاب را معنى مىدهد .\r\nبا چنين تلقىاى از انقلاب ، مىتوان شخصيّت علّامهء فقيد بزرگوار زمان ما را به درستى ارزيابى كرد و جايگاه حقيقى او را در مجموعهء عظيم اين انقلاب به درستى شناخت . او مجموعه‌اى از معارف و فرهنگ اسلام بود ؛ فقيه بود ؛ حكيم بود ؛ آگاه از اندوخته‌هاى فلسفى شرق و غرب بود ؛ مفسّر قرآن بود ؛ از علوم اسلامى ، يعنى علومى كه از اسلام نشأت گرفته يا از آن تغذيه كرده است ، مطلّع بود : از اصول ، از كلام ، ادبيات ، از نجوم و هيئت و رياضيات و از برخى علوم بىنام‌ونشان ديگر « 1 » .\r\n\r\n\r\n","description":"","footnote":"\r\n( 1 ) . علّامه طباطبائى در علوم رمل و جفر و اعداد و حساب و جمل و ابجد مهارت عجيبى داشت و با برخى از اين علوم بسيار مأنوس بود ( خاطرات فقيه اخلاقى ، احمدى ميانجى ، ص 150 و مهر تابان ، ص 21 و روح مجرّد ، ص 561 ) همچنين در خوش‌نويسى و نقّاشى نيز استاد بود . ( جرعه‌هاى جانبخش ، صص 218 و 220 و 371 ) .\r\n","page_name":" 9 ","page_number":21},
  {"content":"\r\n\r\nشخصيّت او در لابه‌لاى اين دانستنىهاى بسيار ، به كمك رياضتى مداوم و درازمدّت پرورده ، صيقل يافته و پرداخته شده بود . از كسانى بود كه تنها مكتب جامعى چون اسلام مىتواند امثال او را در دامان پربركت خويش پرورش دهد . چهرهء معنوى او ، سيماى پرصلابت مردى بود كه ايمانى استوار و عرفانى راستين را با دانشى گسترده و عميق توأم ساخته و با آميزهء شگفت وجود خويش ، ثابت كرده بود كه اسلام مىتواند سوز درون دلسوختگان شيفته را با عقل راسخ فرزانگان فرهيخته يك جا گرد آورد . او تلاش و جهاد بىانتها و خاموش‌نشدنى خود را هم به اين معجون الهى درآميخته بود . در يكى از حسّاس‌ترين دوران‌هاى حيات اسلام و تشيّع ، جانانه به دفاع از حريم معنويّت اسلامى و حكمت و معرفت الهى برخاسته و مفاهيم زيباى اجتماعى اسلام را از آيات كلام الهى استخراج كرده و به عرضهء كامل و جامع اسلام پرداخته بود . او مدافعى استوار از ارزش‌هاى فرهنگ اسلام در برابر بساط نيرنگ مكاتبى بود كه با بهره‌گيرى از انواع شيوه‌ها و ترفندها بر اين فرهنگ الهى تاختن آورده و به تدريج رابطهء دل‌ها و مغزها را در بخش‌هايى از جامعه از چشمه‌سار زلال آن گسسته بودند . او كه در سفرهء متاع ارزندهء حوزهء علميّه‌ى قم ، در شمار درخشنده‌ترين گوهرها بود و به آن مدرسهء اسلامى پربركت ارزش مىبخشيد تنها به آن حوزه محدود نشده بود و به تدريج در همهء حوزه‌هاى علمى و در همهء محافل اسلامى و در سطح وسيع جامعه ، حضور خود را مجسّم‌تر و برجسته‌تر مىساخت ، معارفى كه از زبان و قلم او بر صفحهء دل‌ها و كاغذها نقش بسته بود از صدها و هزارها زبان و با صدها و هزارها بيان در همه جا منتشر مىگشت و به همه‌كس علم و معرفت مىآموخت .\r\nاكنون اين چراغ برافروخته و روشنىبخش به خاموشى گراييده است ، امّا خورشيد طلوع كرده و عالم‌افروز اسلام مىرود كه همهء زوايا را در اين كشور فراگيرد . جامعهء امروز به سمت همان سرمنزلى پيش مىرود كه او در انديشهء بلند خود آن را مىديد و به سوى آن برمىانگيخت . در پيشاپيش اين كاروان ، مردى از سلالهء انبيا و رهبرى از زمرهء عاشقان و عارفان باللّه ، فقيهى بزرگ و اسلام‌شناس ، راه را مىپيمايد و هدف را مىنماياند . عطر\r\n\r\n","description":"","footnote":"","page_name":" 10 ","page_number":22},
  {"content":"\r\n\r\nدلاويز دنياى انبيا و اوليا به مشام مىرسد . آخرت با دنيا درآميخته و بهشت الهى دريچه‌اى به‌سوى زمين گشوده است ؛ هنگامه ، هنگامهء اوليا و فقها و عرفاست و جاى آن فقيه و عارف و سالكى كه اكنون به ياد يكمين سالگرد رحلتش گرد آمده‌ايم ، خالى است .\r\nاستاد علّامهء بزرگوار ما ، بايد با گسترش ميراث فرهنگى گرانبهايى كه گرد آورده و اندوخته بود ، در جامعه حاضر و شاهد بماند و سرانگشت اشارت او راه درست را به همهء راهروان بياموزد . اين مهمّ به عهدهء دانش‌پژوهان و معرفت‌پروران است و اميد كه اين مجمع بزرگ و محترم از عهدهء سهم خود در اين تكليف ، به خوبى برآيد .\r\nو السّلام عليكم و رحمة اللّه و بركاته « 1 » آبان 1361\r\n\r\nبخشى از پيام حضرت آية اللّه خامنه‌اى - مد ظله العالى - به دومين سمينار بررسى ابعاد فكرى علّامه طباطبائى در كازرون\r\n. . . هيچ‌گاه مرگ يك عالم ربّانى به معناى پايان حيات وى نبوده است و چه بسا عالمان كه تأثير تعليمات آنان پس از مرگ آنان نيز همچون دوران حياتشان - بلكه بيشتر - خطّ و راه و جهت حركت جامعه را به سوى تعالى و كمال ، هموار ساخته است و بىترديد علّامهء بزرگوار ما از اين دسته است .\r\nپرتو درخشان و تابناك تعليمات و انديشهء اين بزرگ‌مرد عالم معنى در زمينهء معارف اسلامى ، فقه ، تفسير و حكمت و اخلاق و عرفان به غنا و سرشارى هرچه بيشتر گنجينهء عظيم فرهنگ و معارف جهان اسلام ساليان دراز همچنان خواهد افزود و نام نيكش كه هم‌اينك نيز مرزهاى جغرافيايى را در نورديده است ، در مجامع و محافل اهل فرهنگ و معرفت جهان ، روزبه‌روز آوازهء بيشترى خواهد يافت .\r\nفخر و مباهات بر اسلام و مسلمين كه ذخيره‌اى اين‌چنين عظيم و گرانبها به عالم\r\n\r\n\r\n","description":"","footnote":"\r\n( 1 ) . يادنامهء علّامه طباطبائى ، ص 13 و دنباله .\r\n","page_name":" 11 ","page_number":23},
  {"content":"\r\n\r\nبشريّت ارمغان كرده‌اند !\r\nبىگمان وظيفهء تبيين مبانى فكرى آن استاد در فلسفه و تفسير ، و ترجمهء آثار او به زبان‌هاى زندهء دنيا و زمينه‌سازى براى گسترش دامان آن انديشهء بلند در مراكز علمى و دانشگاه‌هاى جهان اسلام ، بر دوش كسانى است كه خود ، پيوستهء همان كاروان‌اند كه علّامه ، استاد بزرگوار ما ، از پيشروان آن بود و دستگاه‌هاى دولتى مربوط در نظام جمهورى اسلامى بايد آنان را در اين مهمّ يارى كنند .\r\n24 / 8 / 1362 ه . ش « 1 »\r\n\r\n\r\n","description":"","footnote":"\r\n( 1 ) . چهار سال با مردم ، صص 235 و 236 .\r\n","page_name":" 12 ","page_number":24},
  {"content":"\r\n\r\n\r\nبخش اوّل بهشت ياد آموزه‌ها ، كرامات و . . . از حضرت علّامه طباطبائى - رضوان اللّه عليه -\r\n\r\n","description":"","footnote":"","page_name":" 13 ","page_number":25},
  {"content":"\r\n . \r\n","description":"","footnote":"","page_name":" 14 ","page_number":26},
  {"content":"\r\n\r\n\r\n1 وَ أَيُّوبَ إِذْ نادى رَبَّهُ\r\nجدّ حضرت علّامه آية اللّه طباطبائى - رحمة اللّه عليه - از شاگردان و معاشران نزديك شيخ محمّد حسن نجفى ( صاحب جواهر الكلام ) بود و نامه‌ها و نوشته‌هاى ايشان را مىنگاشت . مجتهد بود و به علوم غريب ( رمل و جفر و . . . ) نيز احاطه داشت امّا از نعمت داشتن فرزند محروم بود . روزى هنگام تلاوت قرآن به اين آيه رسيد  « وَ أَيُّوبَ إِذْ نادى رَبَّهُ : أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ »  « 1 » . با خواندن اين آيه ، دلش مىشكند و از نداشتن فرزند غمگين مىشود . همان هنگام با استفاده از علوم غريب چنين به دست مىآورد كه اگر همان زمان حاجت خود را از خداوند بخواهد ، حاجت‌روا خواهد شد . دعا مىكند و خداوند هم - پس از عمرى دراز - فرزند صالحى به او عنايت مىفرمايد . آن پسر ، پدر مرحوم علّامه طباطبائى مىشود . پدر علّامه نيز پس از تولّد او ، نام پدر خود ( يعنى جدّ علّامه ) را بر وى وى مىنهد . « 2 »\r\n\r\n\r\n","description":"","footnote":"\r\n( 1 ) . سورهء « انبيا » ، آيه 83 .\r\n( 2 ) . ناگفته‌هاى عارفان ، صص 181 و 182 .\r\n","page_name":" 15 ","page_number":27},
  {"content":"\r\n . \r\n","description":"","footnote":"","page_name":" 16 ","page_number":28},
  {"content":"\r\n\r\n\r\n2 مسيح علّامه *\r\nمرحوم آية اللّه طباطبائى از ابتداى ورود به نجف اشرف با استاد سير و سلوك و عرفان خود ، آية اللّه سيّد على قاضى - رضوان اللّه عليه - رفت‌وآمد داشت ، امّا بيشتر سرگرم درس و مطالعهء دانش‌هاى گوناگون - به‌ويژه فلسفه - بود تا اين‌كه روزى كنار در مدرسه‌اى ايستاده بود كه مرحوم آية اللّه قاضى هنگام عبور از آن‌جا ، جمله‌اى به وى فرمود كه سخت در علّامه اثر كرد و از آن پس تا پايان عمر مرحوم قاضى ، از ايشان فيض خاص برد . پنج سال آخر اقامت در نجف ، پيوسته با ايشان بود و زمانى هم كه از سر ضرورت به زادگاهش ، تبريز ، بازگشت ، با ايشان مكاتبه داشت و به دستورهايش عمل مىكرد ؛ تا آن‌جا كه مىفرمود : « ما هرچه داريم ، از مرحوم قاضى داريم . » « 1 »\r\n( * ) اين فصل نيز ، چون تكمله‌اى بر كتاب صفحات من تاريخ أعلام النجف ، اسوهء عارفان ، درياى عرفان و صلح كل ( ! ) - كه شرح حال مرحوم قاضىاند - مىباشد . البته نكات ديگرى هم دربارهء مرحوم قاضى در چند كتاب و مجلّه ديگر است كه بسيار بجاست اهل معرفتى ، پس از تشخيص سره از ناسرهء آن مطالب ، همه را در يك مجموعه ، گرد آورد .\r\n\r\n\r\n","description":"","footnote":"\r\n( 1 ) . مهر تابان ، صص 25 و 26 .\r\n","page_name":" 17 ","page_number":29},
  {"content":"\r\n\r\nاستاد امجد بيان مىكند كه « حال مرحوم علّامه ، با شنيدن نام آية اللّه قاضى دگرگون مىشد . »\r\nبا اين‌كه دربارهء آن آبروى اهل سلوك و معرفت ، مرحوم آية اللّه قاضى ، بسيار گفته و نوشته‌اند ، امّا هنوز ناگفته‌ها فراوان است . كلام جناب امجد ، بهانه‌اى است بر اين‌كه ما هم با بيان چند نكتهء گفته و ناگفته از آن عارف فرزانه متبرّك شويم :\r\nالف - حضرت امام خمينى - رضوان اللّه عليه - دربارهء مرحوم قاضى مىفرمودند :\r\n« قاضى كوهى بود از عظمت و مقام توحيد » « 1 » همچنين هنگامى كه سال‌ها پيش از قيام خود ، به زيارت امامان مدفون در عراق مشرّف شدند ، به ديدن مرحوم آية اللّه قاضى نيز رفتند . پس از ملاقات ايشان و اتفاقات جالبى كه در مجلسشان رخ داد ، و حاكى از تصرّفات لطيف آية اللّه قاضى بود ، در پاسخ اين سؤال كه « آقا قاضى را چگونه يافتيد ؟ » فرمودند : « من ايشان را فردى بسيار بزرگ يافتم ؛ بزرگ‌تر از آن‌كه فكرش را مىكردم . » « 2 »\r\nب - روزى در نجف اشرف يكى از شاگردان قوچانى مرحوم قاضى پشت سر آقا قاضى بر جنازه‌اى نماز مىخواندند . هنگام نماز ، جمله‌اى بس شگفت از مرحوم قاضى شنيد كه با شنيدن آن ، بسيار ترسيد و ديگر نتوانست در محضر حضرت آية اللّه قاضى بماند . رحل خود را برداشت و پنهانى نجف را ترك كرده و به ايران برگشت و طريقهء توحيد و معرفت نفس را رها كرده و ديگر راهى جز زهد و مراقبه نپيمود ! . . .\r\n\r\n\r\n","description":"","footnote":"\r\n( 1 ) . روح مجرّد ، صص 285 و 286 ( به نقل از مرتضى مطهرى ) .\r\n( 2 ) . مجلهء دانش‌پژوه ، ارديبهشت و خرداد 1381 ، ص 18 ( به نقل از كتاب برداشت‌هايى از سيرهء امام خمينى ، ج 3 ، صص 146 - 149 ) داستان ملاقات امام با آية اللّه قاضى ، به گونهء ديگرى هم نقل مىشود ( رك به : كرامات معنوى ، صص 8 و 9 ) كه در هردو روايت ، عنصر مشترك ، اشارهء آية اللّه قاضى به آيندهء امام راحل و قيام ايشان است . آية اللّه قاضى پيشگويى شگفتى هم دربارهء آيندهء انقلاب اسلامى كرده‌اند كه آن هم به دو شكل نقل شده است : نقلى اميدبخش و نقلى بيم‌زا !\r\n","page_name":" 18 ","page_number":30},
  {"content":"\r\n\r\nمقصود اين‌كه حتى برخى از شاگردان سالك آية اللّه قاضى نيز نمىتوانستند اوج و عظمت مقامات استاد را فهم و هضم كنند !\r\nپ - حضرت آية اللّه جوادى : سيدنا الاستاذ طباطبائى مىفرمود : « پس از ارتحال مرحوم آقا قاضى ، روزى مشغول نماز بودم ، امّا تحت الحنكم را [ كه گشودن آن مستحب است 
  ] باز نكرده بودم . ناگاه ديدم آقا قاضى تشريف آوردند و در همان حال كه من به نماز ايستاده بودم ، تحت الحنكم را باز كردند و رفتند ! » ما نيازمند چنين انسان صاحب‌نفسى هستيم كه اين‌گونه به شاگرد عنايت داشته باشد و از آن عالم بيايد و بر كار شاگردش نظارت كند . « 1 »\r\nت - حجة الاسلام سيد مهدى ( فرزند آية اللّه قاضى ) : پدرم مردى عيال‌وار بود و به سبب شيوهء سلوكى خود ، اعتنايى به زخارف دنيوى نداشت و ازاين‌رو ، زندگى ما به سختى مىگذشت . روزى مادرم به من گفت : « به حجرهء آقا برو و پولى بگير تا امروز ناهار خوبى بخوريم ؛ همه‌ى ما داريم از ضعف رنج مىبريم . »\r\nوقتى نزد پدرم رفتم ، ايشان ، بدون اينكه پول بخواهم ، فهميد به چه منظورى نزدشان رفته‌ام ! فرمود : « سيد مهدى ! بايد آشغال‌هاى پستوى حجره را امروز خالى كنى ! » گفتم : « از ناتوانى ناى راه رفتن ندارم ؛ شما از من مىخواهيد اين كار سخت را انجام دهم ؟ ! » فرمود : « در اين گونى را كه مىتوانى نگهدارى ! » و بعد خاك‌اندازى را برداشتند و سه بار آن را از آشغال پر كرده و در گونى ريختند و هربار يك اشرفى طلا از ميان آشغال‌ها نمايان شد . آنها را به من داده و فرمودند : « اين سه اشرفى را بردار و ببر و از اين به بعد غصه‌ى شكم را نخوريد ! خداوند رزاق است . » « 2 »\r\nث - آقا سيّد حسين احمدى : آية اللّه نجابت : نوروزى با چند تن از دوستان به زيارت مرقد استاد ، آية اللّه قاضى رفتيم . يكى از ما خطاب به روح آن‌جناب عرض كرد : « نوروز\r\n\r\n\r\n","description":"","footnote":"\r\n( 1 ) . ناگفته‌هاى عارفان ، ص 199 .\r\n( 2 ) . در محضر لاهوتيان ، صص 425 و 426 ( با تلخيص ) .\r\n","page_name":" 19 ","page_number":31},
  {"content":"\r\n\r\nاست و ما از شما عيدى مىخواهيم ! » ناگهان در همان بيدارى مشاهده كرديم كه جسم آية اللّه قاضى با عمامه و عبا و ابريقى از گلاب از قبر بيرون آمد و بر كف دست ما از آن گلاب ريخت و فرمود : « من از خدا خواسته‌ام كه جسمم در برزخ ، در اختيار خودم باشد . »\r\nج - از استاد فاطمىنيا نيز شنيدم كه هنوز هم مرحوم قاضى به خانهء شاگرد شاگردان خود مىآيد و به آنان دستورات سلوكى مىدهد . شاگرد آية اللّه قاضى ، مرحوم آية اللّه سيد عبد الكريم كشميرى نيز مىفرمود : « پس از ارتحال استاد ، هرچند وقت ، با روح ايشان در تماس بوده و گفت‌وگو دارم . »\r\nچ - راز آزادى كامل آية اللّه قاضى در برزخ را ، خودشان در زمان حياتشان چنين فرمودند : « برزخ من در دنيا ، فقر است كه ديگر در برزخ مشكلى نخواهم داشت . » « 1 »\r\nح - حجة الاسلام صديقى : مرحوم قاضى يك‌بار به مناسبتى [ گويا بحث دربارهء اين بيت حافظ بود كه مىگويد : « آنان كه خاك را به نظر كيميا كنند . . . . » « 2 » 
  ] به پشته‌اى از خاك مىنگرد و آن تلّ خاك را با نظر خود ، طلا مىكند !\r\nخ - استاد فاطمىنيا : روزى حضرتش در كوچه به يكى از سركشان و لوطيان و بىنمازان برمىخورد و به او مىفرمايد : « نماز شب مىخوانى ؟ ! » آن شخص حيا مىكند كه بگويد نماز واجبش را هم نمىخواند ، چه رسد به نماز مستحبى ، آن هم در سحر ! پس در پاسخ آية اللّه قاضى مىگويد : « نمىتوانم بيدار شوم ! » مرحوم قاضى مىفرمايد : « ما بيدارت مىكنيم . » همان شب ، مدّتى پيش از اذان صبح ، از خواب برمىخيزد و كنار حوض حياط مىرود ؛ چشمش كه به آسمان مىافتد ، بارقه‌اى از غيب به خرمن جانش مىزند و شعله مىگيرد ؛ بغضش مىتركد و گريه‌كنان عرض مىكند : « خدايا ! مىدانم كه دير آمده‌ام ؛ امّا هر چه بود و هست ، آمده‌ام ! » . . . و سرانجام از اخيار و اوليا مىشود !\r\nد - همان : اهل علمى - با وجود سال‌ها دانش‌اندوزى - به پيروى از گروهى نادان ، از\r\n\r\n\r\n","description":"","footnote":"\r\n( 1 ) . روح و ريحان ، ص 29 .\r\n( 2 ) . كيميا در اين مصراع تقريبا به معناى طلا به كار رفته است .\r\n","page_name":" 20 ","page_number":32},
  {"content":"\r\n\r\nمرحوم قاضى كناره مىگرفت . روزى با خود انديشيد : « من درس خوانده‌ام ؛ درست نيست پيش از ديدن آقا قاضى و تنها به جهت بدگويى عدّه‌اى از وى دورى كنم . بايد خودم بروم و از نزديك او را ببينم و به داورى بپردازم . »\r\nبرخاست و ناشناخته در درس آية اللّه قاضى حاضر شد و پشت ستونى نشست . همان دم متوجّه شد كه حضرت قاضى لحن سخن را تغيير داده و مىفرمايد : « به برخى كاسه‌اى داده مىشود كه بروند و شير تهيه كنند ، امّا به‌جاى آن‌كه اين ظرف را زير پستان حيوانى كه شيرش حلال است ، بگيرند و جام خود را پر كنند ، زير پستان سگ مىبرند و . . . » او مىفهمد كه منظور استاد ، خود اوست ، امّا مرادش را با كنايه فهمانده است . همان دم با خود مىگويد : « اكنون نيّتم را خالص كرده و بدون بدگمانى و با حرّيت ، به سخنانش گوش مىدهم تا ببينم چه مىشود . » بلافاصله آية اللّه قاضى مىفرمايد : « الآن درست شد و كاسه را از زير سگ كنار كشيدند ! ! »\r\nز - حجة الاسلام دكتر مرتضى آقاتهرانى : آية اللّه حسن صافى : آية اللّه قاضى در پاسخ شخصى كه از ايشان تقاضاى سفارشى كرد ، فرمودند : « قلم و كاغذ از جيبت درآور و بنويس :\r\n سررشتهء دولت اى برادر به كف آر * وين عمر گران‌مايه به خسران مسپار\r\nيعنى همه‌جا با همه‌كس در همه‌حال * مىدار نهفته چشم دل جانب يار » \r\nر - استاد امجد : از مرحوم آية اللّه مرندى نقل شده است كه آية اللّه قاضى - رضوان اللّه عليه - شب‌هاى ماه مبارك رمضان با شاگردان خود جلسه‌اى داشتند كه حدود سه ساعت به درازا مىكشيد . ابتداى آن مجالس ، مرحوم قاضى مىفرمود : « خودبين نباشيم ؛ خدابين باشيم ! » و پس از اين جمله ، سرها پايين بود و تا پايان جلسه ، همه در سكوت و تفكّر بودند .\r\nز - حضرت آية اللّه جوادى : با آن فقر و تنگدستى شديد علّامه طباطبائى در نجف ، مرحوم آية اللّه قاضى به ايشان مىفرمودند : « با اين‌همه تجمّلات و تعلّقات و زندگى مرفّه به جايى نمىرسى ! اگر مىخواهى به مقامى برسى ، بايد از همهء اينها دست بكشى ! »\r\n\r\n","description":"","footnote":"","page_name":" 21 ","page_number":33},
  {"content":"\r\n\r\nژ - يكى از اطرافيان آية اللّه قاضى نقل مىكند : « روزى با ايشان به سمت منزلش مىرفتيم . به سر كوى ايشان كه رسيديم ، مشاهده كرديم كه صاحب خانه ، اثاث مرحوم قاضى را به كوچه ريخته است . آية اللّه قاضى به محض ديدن آن صحنه فرمود : « خدا گمان كرده كه ما هم آدميم كه با ما چنين معامله مىكند ! »\r\nاين كلام آية اللّه قاضى اشاره به احاديثى است كه بلاهاى دنيا را دليل ايمان شخص و محبّت حق‌تعالى به او مىداند . چنان‌كه حضرت امام باقرالعلوم عليه السّلام مىفرمايند : « يبتلى المرء على قدر حبّه « 1 » : انسان به اندازهء دوستىاش ( با خدا ) به بلا گرفتار مىشود ، و حضرت امام صادق عليه السّلام مىفرمايند : « ما أحبّ اللّه قوما إلّا ابتلاهم « 2 » : خداوند هيچ گروهى را دوست نگرفت مگر آن‌كه آنان را به بلا گرفتار ساخت . »\r\nس - استاد امجد : آية اللّه قاضى تمام شبى را در سجده گفته بود : « حسن ! حسن ! . . . » و شاگردان ايشان جرأت نمىكردند سرّ و علّت آن عمل و ورد را از ايشان بپرسند ، امّا يكى از شاگردان قديمى ايشان ، مرحوم آية اللّه على محمّد بروجردى ، مىگفت : « من لر بودم ( ! ) » از اين رو دل به دريا زده و از ايشان پرسيدم : \" آن سجده و ذكر براى چه بود ؟ \" فرمودند :\r\n\" ديشب خداوند پسرى به من داد كه نامش را حسن نهادم و ديدم خيلى تسليم است ؛ گفتم من هم آن‌قدر حسن ، حسن بگويم تا مثل حسن تسليم شوم . »\r\nش - همان : آية اللّه قاضى شب‌هاى جمعه تا صبح در حرم سيّد الشهدا عليه السّلام مىايستاد و هيچ چيز نمىگفت ! ( نه زيارتى و نه . . . ) و تنها « تماشا » مىكرد !\r\nص - آية اللّه مصباح : علّامه طباطبائى : مرحوم قاضى مىفرمود : « من هرچه دارم از قرآن و زيارت سيد الشهدا عليه السّلام است . »\r\nض - همه شاگردان به مقصد رسيدهء آية اللّه قاضى نسبت به ايشان خضوع و خشوع خاصى داشتند و دارند . حضرت آيةاللّه بهجت - دام ظلّه - به سه تن از استادان خويش\r\n\r\n\r\n","description":"","footnote":"\r\n( 1 ) . بحار الانوار ، ج 67 ، ص 236 .\r\n( 2 ) . همان ، ج 67 ، صص 207 و 240 .\r\n","page_name":" 22 ","page_number":34},
  {"content":"\r\n\r\nتعلّق خاطر دارند كه يكى از آنان همين آية اللّه قاضى است . « 1 » و هرگاه به ياد ايشان مىافتند ، گريه مىكنند و مىفرمايند : « چه كنم كه قلمى آن اندازه توانا نيست كه بتواند هر چه در قاضى بوده را بنويسد . » « 2 » مرحوم آية اللّه كشميرى نيز با شنيدن نام آية اللّه قاضى گل چهره‌شان مىشكفت « 3 » و نقطهء دگرگونى و انقلاب خود را رسيدن به محضر ايشان مىدانست . « 4 »\r\nط - آن عارف عظيم و فخر سالكان ، جملاتى نغز و ويژهء خود دارد كه در گوش ره‌پويان راه حضرت دوست ، چون آيه‌هاى محكم سير و سلوك ، طنين‌انداز است . چند آيه از آن‌ها را بخوانيم :\r\n- « اگر كسى نماز واجبش را اول وقت بخواند و به مقامات عالى نرسد ، مرا لعن كند ! » « 5 »\r\n- « وسيلهء رسيدن به دنيا و آخرت ، نماز شب است . » « 6 »\r\n- استاد امجد : « مرحوم علّامه طباطبائى مىفرمود : آية اللّه قاضى در عين تأكيد بر نماز شب ، سوگوارى بر حضرت سيّد الشهدا عليه السّلام را با فضيلت‌تر از نماز شب مىدانستند . »\r\nحقير در تاريخ 13 / 12 / 1379 ه . ش از حضرت آية اللّه بهجت - دام ظلّه - شنيدم كه ايشان نيز مانند آية اللّه قاضى ، فضيلت نماز شب را در ميان مستحبّات ، پس از فضيلت عزادارى بر شاه شهيدان عليه السّلام مىدانند .\r\n\r\n\r\n","description":"","footnote":"\r\n( 1 ) . رك به : ص 61 ، همين اثر .\r\n( 2 ) . صلح كل ، ص 170 ( به نقل از سيد عباس حسينى ) .\r\n( 3 ) . سيرى در آفاق ، ص 162 .\r\n( 4 ) . در محضر اوليا ، صص 25 و 26 .\r\n( 5 ) . در محضر بزرگان ، ص 99 ( به نقل از محمّد تقى مصباح و او به نقل از محمد تقى بهجت و سيد محمد حسين طباطبائى ) .\r\n( 6 ) . مهر تابان ، ص 26 ( با تغييرى در عبارت ) .\r\n","page_name":" 23 ","page_number":35},
  {"content":"\r\n\r\n- محال است كه انسانى به‌جز از راه سيّد الشهدا عليه السّلام به مقام توحيد برسد . « 1 »\r\n- « طالب راه خدا ، اگر نيم عمر خود را در يافتن استاد اين راه بگذراند ، ارزش دارد و كسى كه به استاد رسيد ، نصف راه را پيموده است ! » « 2 »\r\n- آية اللّه مصباح : علّامه طباطبائى : مرحوم قاضى مىفرمود : « گاهى خداوند چهل روز بنده را در سختى و گرفتارى قرار مىدهد تا يك‌بار از ته دل « يا اللّه ! » بگويد و به ياد خدا بيفتد . » « 3 »\r\nظ - حضرت آية اللّه بهجت : آية اللّه قاضى : براى حاجتى چهل سال پس از نماز دعا مىكردم ، بعد معلوم شد كه مصلحت نبوده است [ كه برآورده شود . 
  ] « 4 »\r\nع - حجة الاسلام سيد احمد فاطمى : علّامه طباطبائى : پس از ورودم به نجف اشرف ، به بارگاه امير المؤمنين عليه السّلام رو كرده و از ايشان استمداد كردم . در پى آن ، آقا قاضى نزدم آمد و فرمود : « شما به حضرت على عليه السّلام عرض حال كرديد و ايشان مرا فرستاده‌اند . از اين پس ، هفته‌اى دو جلسه با هم خواهيم داشت . » و در همان جلسه فرمود : « اخلاصت را بيشتر كن و براى خدا درس بخوان . زبانت را هم بيشتر مراقبت نما . »\r\n\r\n\r\n","description":"","footnote":"\r\n( 1 ) . عارف فى الرّحاب القدسيّة ، صص 47 و 146 ( به نقل از سيّد هاشم موسوى حدّاد ) .\r\n( 2 ) . [ شرح 
  ] رسالهء سير و سلوك ، منسوب به سيد بحرالعلوم ، ص 186 .\r\n( 3 ) . اين نكته در جرعه‌هاى جانبخش ، ص 380 به سيد محمّد حسين طباطبائى نسبت داده شده ؛ دور نيست كه طباطبائى هم اين نكته را از قاضى - استادش - گرفته باشد .\r\n( 4 ) . در محضر آية اللّه بهجت ، ص 188 .\r\n","page_name":" 24 ","page_number":36},
  {"content":"\r\n\r\n\r\n3 تلاش و عظمت علمى\r\n1 . مرحوم استاد على احمدى : بنده نخستين شاگرد علّامه طباطبائى در قم بودم . ايشان ابتدا تنها استاد ما بود ، امّا كم‌كم شاگردهايشان زياد شدند و شاگردان ، او را از من گرفتند .\r\nعلماى مستعد و علاقه‌مندتر ، نسبت به آقا طباطبائى بخيل‌تر از من شدند و بيش از من از وجود ايشان استفاده كردند . يك دوره ، حدود سه - چهار سال كفاية الاصول را نزد ايشان خواندم . اين درس ايشان در حدّ سطح نبود ، امّا خارج مفصل هم محسوب نمىشد . « 1 » پنج‌شنبه‌ها و جمعه‌ها هم خدمت ايشان تقويم و نجوم مىخواندم . گاهى شب‌ها همراه ما بيرون شهر مىآمد و ستاره‌ها را نشان مىداد ؛ مىگفت : « اين ستارهء جدى است و اين ستاره چه نام دارد و . . . » مدّت چهار - پنج سال خدمت ايشان بودم . از صبح تا ظهر\r\n\r\n\r\n","description":"","footnote":"\r\n( 1 ) . مرحوم علّامه ، در اصول فقه ، شاگرد اصولى بزرگ ، مرحوم محمّد حسين اصفهانى و ديگران بودند و حاشيه دقيق ايشان بر كفاية الاصول هم نشانگر جايگاه بلندشان در اين علم است و مفصّل تدريس نكردن اصول فقه از سوى ايشان ، به ديدگاه خاص آن مرحوم دربارهء اين علم بازمىگشت . براى توضيح اين ديدگاه ر ك . به : تفرّج صنع ، ص 398 و سپس جرعه‌هاى جانبخش ، ص 174 .\r\n","page_name":" 25 ","page_number":37},
  {"content":"\r\n\r\nمىنشست و تدريس مىكرد . وقتى خسته مىشد ، مىگفت : « نيروى بنده تمام شد . »\r\nپس از يك ربعى ، درس بعدى را شروع مىكرد . گاهى تمام شب را مطالعه مىكرد .\r\nروزى گفت : « دكتر گفته \" مطالعه نكن \" » به ايشان عرض كردم : « خوب ، مطالعه نكنيد ! » فرمود : « بىكار زندگىكردن ، از مرگ هم بدتر است . » و ادامه داد : « مطالعه مىكنم و روزى هم مىميرم . » بعد از منع طبيب ، ايشان بيست جلد الميزان را نوشت !\r\nيك‌بار به ايشان عرض كردم : « از اين همه مطالعه خسته نمىشويد ؟ ! » فرمود : « علم همچون باغ است ، اگر در اين باغ خسته شوم ، به باغ ديگر مىروم . » روزى فرمود : « من در شبانه‌روز ، شش ساعت را صرف خوردن و خوابيدن و عبادت مىكنم و هجده ساعت هم مشغول تفكّر هستم . » و عجيب اين‌كه ادامه مىداد : « گه‌گاهى هنگام تفكّر خوابم مىبرد ؛ وقتى بيدار مىشوم ، افكارم را از آن‌جا كه مانده بود ، ادامه مىدهم حتّى در خواب هم فكرم مشغول بود ! »\r\nهمچنين مىفرمودند : « من با علم رمل خيلى مأنوس بودم و گاهى حوادث يك ماه را استخلاص مىكردم و اتّفاقات هرروز را پيش‌بينى مىكردم . اگر مىگفتم : \" فردا باران يا برف مىبارد \" ، همان مىشد و درست در مىآمد . روزى به مكانى رفته بودم ؛ با رمل فهميدم كه آن‌جا سخن از يك دوست است . دوباره رجوع به رمل كردم ؛ ديدم سخن از حبوبات است ! تعجّب كردم كه چرا تناقض دارند ! آن‌جا كه وارد شدم ، ديدم از دوستى گلايه شده كه چرا گندمى را كه قول داده بود ، نفرستاده است ! [ يعنى جواب‌ها تناقض نداشتند ، بلكه هركدام شأنى از جواب بودند . 
  ] » « 1 » مرحوم علّامه باز فرمود : « رمل نكته‌اى دارد كه آن را ياد نمىدهند و آن ، پيداكردن مغيّبات است . » از لابه‌لاى سخنان ايشان فهميدم كه مىخواهند اين نكته را به من ياد بدهند ؛ امّا من ذوق و علاقه نسبت به آن\r\n\r\n\r\n","description":"","footnote":"\r\n( 1 ) . با اين نقل‌ها بايد گفت اين‌كه در كتاب مهر تابان ص 21 و روح مجرّد ص 156 آمده كه « ديده نشد كه علّامه از اين علوم استفاده كنند . » نادرست است .\r\n","page_name":" 26 ","page_number":38},
  {"content":"\r\n\r\nنداشتم . بنابراين از حضورشان درخواست آن علم و نكاتش را نكردم . « 1 »\r\n2 . همان : مرحوم علّامه به معناى تام در علم نجوم استاد بود ؛ حتى يك‌سال فرمود :\r\n« مىخواهم يك تقويم نجومى براى خودمان بنويسم » . يك‌بار تابستان به منزلشان رفتم .\r\nديدم در آن گرماى طاقت‌فرساى قم ، نشسته است و فيزيك مطالعه مىكند . « 2 »\r\n3 . استاد امجد : مرحوم علّامه ، الميزان را پس از سه دوره خواندن بحار الانوار نوشتند ! و شهيد مطهرى مىگفت : « سى سال طول مىكشد تا يادداشت‌هايى را كه از الميزان برداشته‌ام ، تنظيم و مرتّب كنم ! »\r\nعلّامه ادبياتى قوى داشتند و جهات ادبى الفاظ را كاملا رعايت مىكردند .\r\n24 يا 48 ساعت ، پيوسته دربارهء « غايت فعل الهى » مىانديشيدند . نقل شده است كه يك‌بار از دكتر تقى ارانى ماركسيست كه ايدئولوگ بزرگ و لنين و استالين عصر خود بود ، دو - سه سؤال كرد كه او مات و مبهوت شد و رفت كه پاسخ بياورد و هنوز از جهنّم بازنگشته است !\r\n4 . مهندس سيد عبد الباقى ( فرزند علّامه ) : هرگاه خدمت پدر مىرسيدم ، ايشان را در حال تفكّر مىيافتم و تقريبا هيچ‌گاه ايشان را در حال مطالعه نديدم ، مگر در حدّ جست‌وجو در كتاب‌هاى منبع و مرجع براى يافتن معناى دقيق كلمه يا نام‌هاى خاص يا مطلبى تاريخى و مانند اينها . « 3 »\r\n5 . آية اللّه مصباح : علّامه طباطبائى بسيار منظّم بود . اغلب قبل از شاگردان در كلاس درس حاضر مىشد و دقيقه‌اى تخلّف نمىكرد و تا دقيقهء آخر هم درس مىداد و اين برنامهء دائمى ايشان بود . در برف و سرما ، در طول ده - دوازده سال ، يادم نمىآيد كه ايشان يك دفعه هم درس را تعطيل كرده باشد . گاهى شش ساعت - پيوسته - مطالعه يا فكر\r\n\r\n\r\n","description":"","footnote":"\r\n( 1 ) . خاطرات فقيه اخلاقى ، احمدى ميانجى ، صص 143 تا 151 .\r\n( 2 ) . اسوه پارسايان ، ص 114 .\r\n( 3 ) . روزنامهء رسالت ، 5 / 9 / 1380 ، ص 6 .\r\n","page_name":" 27 ","page_number":39},
  {"content":"\r\n\r\nمىكرد يا مطلب مىنوشت . « 1 »\r\n6 . حضرت آية اللّه جوادى : سيّدنا الأستاذ طباطبائى ، الميزان را ابتدا در تبريز و در دو جلد نوشتند ، « 2 » امّا از آن‌جا كه\r\n ز آبِ خُرد ماهى خُرد خيزد * نهنگ آن بِه كه با دريا ستيزد \r\nوقتى به حوزهء علوم دينى قم آمدند ، آن دو جلد ، با بحث و سؤال شاگردان به بيست جلد رسيد . و شما مطالب مشترك الميزان و الحكمة المتعالية را با هم مقايسه نكنيد ، الميزان بسيار بالاتر است ! « 3 »\r\n7 . حجة الاسلام سيد محمّد على ميلانى : روزى من با حضرت علّامه طباطبائى و دو دامادشان ، با ماشين‌سوارى از سبزوار به مشهد مىآمديم و بنا شد مشاعره كنيم . ما سه نفر در يك طرف و علّامه به‌تنهايى در طرف ديگر بودند . ما سه نفر - مجموعا - نتوانستيم ايشان را شكست داده و برنده شويم ، بلكه علّامه ما را مجاب مىكرد ؛ نه با يك\r\n\r\n\r\n","description":"","footnote":"\r\n( 1 ) . صحيفهء حوزه ، ش 33 ، ص 7 .\r\n( 2 ) . مقايسه كنيد با : خاطرات فقيه اخلاقى ، احمدى ميانجى ، ص 61 .\r\n( 3 ) . اين تمجيدها در حالى است كه مرحوم علّامه ، الميزان را آن‌گونه كه مىخواست ، نتوانست بنويسد ! صاحب تفسير البصائر مىگويد : « علّامه فرمود : \" بنده وقتى نگارش جلد اوّل الميزان را به پايان رساندم ، امتياز دورهء آن را فروختم ؛ امّا هنوز جلد دوم تمام نشده بود كه خريدار امتياز ، مرا زير فشار قرار داد كه زودتر جلد دوم را به او تحويل دهم ! ازاين‌رو آن‌چنان‌كه بايد ، روى آن كار نشد و به اين سبب در تفسير من هم تهافت فراوانى وجود دارد ، و وقتى كتاب چاپ شود ، از اختيار انسان خارج مىگردد و كمتر مىتوان اشتباهات آن را مرتفع كرد . \" » ( ستارهء فروزان علم و عمل ، ص 80 ) و جالب آن‌كه ناشر كتاب‌هاى علّامه ورشكست شد ، امّا مرحوم علّامه كتاب‌ها را به ناشر ديگرى نسپرد و فرمود : « اين آقا الان خيلى غرق شده و من حاضر نيستم در اين زمان ، لگدى به وى بزنم ! » ( يادها و يادگارها ، ص 87 ) .\r\n","page_name":" 28 ","page_number":40},
  {"content":"\r\n\r\nبيت شعر ، بلكه با چند بيت ! حقا ما از تسلّط ايشان به شعر و ادبيات در شگفت افتاديم ! « 1 »\r\n8 . مرحوم طباطبائى علاوه بر تبحّر در شعر و نقّاشى ، در خطاطى و خوشنويسى هم استاد بود . يكى از استادان فنّ خطّ مىگفت : روزى تعداد زيادى از خطوط را كه نمىشناختيم به محضر ايشان برديم و ايشان يك ، يك آن خطوط را مشخص كردند كه از كيست و كنار گذاشتند . مثلا مىگفتند : « اين خط از مرحوم درويش است » ، « اين خط ميرعماد است » ، « اين خط ميرزا غلامرضاست » ، « اين خط احمد نيريزى است » ، و همين طور يك‌به‌يك مجموعه را تا آخر گفتند و اوراق را روى هم گذاشتند . وقتى از ايشان پرسيديم : « اين انتساب‌ها بر چه اساس است و دليل شما چيست ؟ » يكايك اوراق را برداشته و شيوهء هريك از استادان خط را بيان كرده و سپس مىفرمودند : « اين قطعه داراى اين شيوه و اين ويژگىهاست . » و اين براى ما بسيار شگفت‌انگيز و جالب بود ! « 2 »\r\n\r\n\r\n","description":"","footnote":"\r\n( 1 ) . مهر تابان ، ص 88 .\r\n( 2 ) . همان ، ص 20 .\r\n","page_name":" 29 ","page_number":41},
  {"content":"\r\n . \r\n","description":"","footnote":"","page_name":" 30 ","page_number":42},
  {"content":"\r\n\r\n\r\n4 سيرهء آية اللّه طباطبائى : ساده‌زيستى ، تواضع و . . .\r\n1 . آية اللّه مصباح : مرحوم علّامه طباطبائى ، مبالغ بسيارى قرض داشتند . در طول ساليان دراز خانهء دو اتاقه‌اى اجاره كرده بودند و از تهيه هزينهء زندگىشان برنمىآمدند .\r\nحق التأليفى هم كه از راه چاپ الميزان به ايشان مىرسيد ، بسيار كم بود و زندگى ايشان در كمال سادگى مىگذشت .\r\nيكى از دوستان مىگفت : « در همان اواخر عمر شريفشان ، روزى از مسافرت آمده بودند و در انتظار تاكسى بودند كه ايشان را با وسايلشان به خانه برساند ؛ امّا هيچ تاكسىدارى حاضر نمىشد ايشان را به مقصد ببرد و حضرتشان مدتى كنار خيابان معطّل بودند كه من ايشان را ديدم و با پول خود ، تاكسىاى برايشان كرايه كردم . »\r\nاين در حالى بود كه داماد ايشان ، شهيد آية اللّه قدوسى ، عالىترين مقام قضايى كشور را داشت ! شهيد قدوسى گفته بود : « بنده تا همين اواخر ( مدتى پس از درگذشت علّامه ) نمىدانستم كه ايشان مبالغ سنگينى بدهكارند ! »\r\n2 . استاد فاطمىنيا : يكى از آقايان دربارهء حضرت طباطبائى گفته بود : « آقا طباطبائى خوب است ، امّا نورانيّت ندارد . » ( ! ) شخص ساده‌اى اين نكته را در كاغذى نوشته به مرحوم علّامه عرضه كرد . آية اللّه طباطبائى وقتى اين مطلب را خواند ، بسيار خنديد به گونه‌اى كه\r\n\r\n","description":"","footnote":"","page_name":" 31 ","page_number":43},
  {"content":"\r\n\r\nشايد در عمرش به آن شكل نخنديده بود . اهل معرفتى كه آن‌جا شاهد اين داستان بود ، گفت : « علّامه ، غريب است و خوش است ! »\r\n3 . آية اللّه مصباح : حجة الاسلام على دوانى : روزى به علّامه - قدس سرّه - عرض كرديم : « نياز طلاب براى مقابله با انديشه‌هاى ماركسيستى بسيار است ، امّا همه نمىتوانند يك دوره الحكمة المتعالية را بخوانند . خوب است شما اين كتاب را تلخيص كنيد ؛ مطالب تكرارى و غير فلسفى آن را حذف و مطالبى كه مرحوم صدرا به طور مفصل نوشته ، با عبارات كوتاهى بازنويسى كنيد تا متنى كه ربع اين كتاب مىشود ، تهيه شود و طلاب همان را طى دو سال نزد استاد بخوانند » .\r\nعلّامه فرمودند : « پيشنهاد خوبى است ! » گفتيم : « خوب ، شما اين كار را آغاز كنيد ! » ايشان اندكى درنگ كردند و سرشان را پايين انداختند و پاسخى ندادند . بنده ادامه دادم :\r\n« آقا ! اين كار براى شما دشوار نيست ؛ شما كتاب را در دست بگيريد و پاره‌اى از بخش‌هايش را خط بكشيد تا آن قسمت‌ها حذف شود ؛ سپس اين كتاب جديد را منتشر كنيد . »\r\nمرحوم استاد هرگاه خيلى ناخشنود مىشدند ، قدرى رنگ چهره‌شان برافروخته مىشد و پرده‌هاى بينىشان مىلرزيد . من آن ساعت متوجه چنين حالتى در ايشان شدم . در اين حالت فرمودند : « بايد همان يك كتابش باشد كه من تلخيص كنم ! ! »\r\n4 . اعصاب مرحوم علّامه طباطبائى بسيار آسيب ديده بود و ضعيف شده بود ، با اين حال با كسى تندى نمىكرد . اگر كسى در خواندن [ ؟ فهميدن 
  ] مشكلى داشت با صبر و حوصله نگاه مىكرد ؛ گوش مىداد و بعد از تمام شدن سخنش ، جواب مىداد . اگر شاگردى حرف بىربطى مىگفت ، خيلى كه اوقاتش تلخ مىشد ، مىگفت « سبحان اللّه العلىّ العظيم » . روزى براى معالجه به تهران نزد دكتر اعصاب رفت . وقتى برگشت ، گفت :\r\n« طبيب مىگويد مطالعه نكن ؛ اعصابت خراب است . » دكتر از اين جملهء ايشان كه مىگفت :\r\n\r\n","description":"","footnote":"","page_name":" 32 ","page_number":44},
  {"content":"\r\n\r\n« خجالت مىكشم » گفته بود : « اين خجالت كشيدن هم به خاطر ضعف اعصاب است . » « 1 »\r\n5 . اگر كلمه‌اى از دهانش بيرون مىآمد كه خلاف ادب بود ، بيش از حد ناراحت مىشدند يا اگر احتمال مىداد كه در كلامش به كسى جسارت شده است ، بسيار ناراحت مىشد .\r\nروزى هنگام تدريس اسفار ، « عدم » و « ملكه » را توضيح مىداد . مثالى زد و فرمود :\r\n« مانند نابينا و بينا » وقتى اين مثال را زد ، متوجّه شد يكى از شاگردان حاضر در درس ، نابيناست . از اين‌كه در حضور او چنين مثالى براى عدم و ملكه زده بود ، شرمنده و ناراحت شد . سرخ شد و پيشانى خود را ماليد تا شايد بر كلام و تدريس مسلّط شود . سرانجام چند دقيقه بعد ، بر خود مسلّط شد و درس را ادامه داد . « 2 »\r\n6 . آية اللّه مصباح : علّامه هنگام درس به چشم شاگردانش نگاه نمىكرد ، بلكه به زمين يا سقف مىنگريست و درس مىگفت . اين از شدت حياى ايشان بود . « 3 » معمولا براى مطالعه ، كتاب‌هاى مورد نياز خود را عاريه مىگرفت .\r\n7 . يكى از شاگردان آية اللّه طباطبائى مىنويسد : براى مرحوم علّامه نامه‌هاى بسيارى حاوى ناسزا ، ناروا ، فحش ، تهمت و سخنان پوچ مىرسيد و چون ( اغلب يا همهء آن‌ها ) بىامضا بود ، ما مىپنداشتيم كه ايشان نامه‌هاى بىامضا را مطالعه نمىكنند .\r\nروزى به محضرشان عرض كردم : « شنيده شده كه حضرت‌عالى نامه‌ها را كه باز مىكنيد ، اول به محل امضا نگاه مىكنيد و نامه‌هاى بىامضا را اصلا نمىخوانيد » با تبسّم مليحى فرمودند : « همهء نامه‌ها را مطالعه مىكنم . . . نامه‌هاى بىامضا را هم مطالعه مىكنم ! » « 4 »\r\n\r\n\r\n","description":"","footnote":"\r\n( 1 ) . خاطرات فقيه اخلاقى ، احمدى ميانجى ، صص 144 تا 146 .\r\n( 2 ) . همان ، صص 144 تا 146 .\r\n( 3 ) . حقيقت شرق ، ص 47 ( به نقل از غلامرضا بيات ) .\r\n( 4 ) . مهر تابان ، ص 433 .\r\n","page_name":" 33 ","page_number":45},
  {"content":"\r\n\r\n8 . يك‌بار علّامه - رحمة اللّه عليه - گفتند : « فلان كس از شما انتقاد كرده است . » علّامه فرمود : « من كه رسواى جهانم ! عيب من يكى - دو تا نيست ؛ خوب اين هم رويش » . « 1 »\r\n9 . استاد امجد : مرحوم استاد ، هيچ نامهء نام‌ونشان‌دارى را بىپاسخ نمىگذاشتند .\r\nحتى اگر حامل ناسزا به ايشان بود ، جوابى كريمانه به آن مىدادند . شخصى كه ايشان را با سخنانش آزار مىداد و با علّامه دشمنى مىكرد ، در مجامع ، مورد احترام استاد بود و استاد به او مىفرمود : « به حرم كه مىروم ، اول براى شما دعا مىكنم ! »\r\nهيچ‌كس نمىتوانست علّامه را خشمگين كند . به طور خلاصه مىتوان گفت : « علّامه ، له شده بود » . [ يعنى ديگر هيچ چيز از ايشان باقى نمانده بود . 
  ]\r\nبا آن‌كه آن اندازه نسبت به فرصت و وقت حسّاس بود ( تا حدى كه مثلا پس از نگارش مطالب ، نقطه‌گذارى مىكرد تا چند ثانيه وقت كمترى صرف شود ) ، امّا اگر طلبه‌اى كوچك با ايشان سخن مىگفت ، تا پايان كلامش گوش مىداد و من در عمرم كسى را چنين نديدم .\r\nنقل شده است كه تعبيرشان از خود ، « من بنده » و « حقير » بود . از هيچ عالمى به اندازهء ايشان « نمىدانم » نشنيده‌ام ! يك‌بار با ماجراجويى هفت ساعت بحث كرد تا سرانجام او را محكوم و قانع كرد و آن شخص پس از شهادت به توحيد و نبوّت ، گفت : « و شهادت مىدهم كه تو ، ولىّ خدايى ! »\r\nاز آية اللّه مرندى نقل شد كه « ذكر يونسى » ايشان ، پنج ساعت به درازا مىكشيد .\r\nمرحوم علّامه مىفرمود : « سخت‌ترين حالات و اوقات بنده ، فاصله‌ى ميان تطهير و وضو ساختنم است . » هنگام خنده - گرچه تبسّم بود - دستشان را مقابل دهانشان مىگرفتند و هنگام گريستن بر اهل بيت عليهم السّلام مىديدم كه دانه‌هاى درشت اشك از چشمهء چشمشان مىجوشيد .\r\n10 . حضرت آية اللّه جوادى : علّامه طباطبائى - رضوان اللّه عليه - عاطفى بودند . . .\r\n\r\n\r\n","description":"","footnote":"\r\n( 1 ) . اسوهء پارسايان ، ص 114 .\r\n","page_name":" 34 ","page_number":46},
  {"content":"\r\n\r\nمىفرمودند : « ما مرغ خانگى را نمىكشيم ؛ بايد آن‌قدر بماند تا بميرد ! »\r\n11 . آية اللّه مصباح : از جلوه‌هاى زيباى تواضع ايشان اين بود كه نوعا نوآورىهاى فلسفى و پاسخ خود به اشكالات و مسائل علمى و فلسفى را به گونه‌اى بيان مىكردند كه كسى متوجّه نمىشد كه اين ، رهاورد و محصول انديشهء خود ايشان است !\r\n12 . حجة الاسلام دكتر مرتضى آقا تهرانى : آية اللّه مصباح : وقتى پاسخ پرسشى را نمىدانستند ، با صوت بلند و واضح مىفرمودند : « نمىدانم » ، امّا هنگامى كه مىخواستند سؤالى را جواب دهند ، با صوت آرام سخن مىگفتند .\r\n13 . آية اللّه مصباح : شب جمعه‌اى با ايشان به جلسه‌اى مىرفتيم . در راه چند سؤال از جنابشان كردم ؛ فرمودند : « نمىدانم . » سپس افزودند : « مجهولات ما را بايد با علم خداوند مقايسه كرد . » يعنى همان‌طور كه خداوند به همه چيز عالم است و علمش بىنهايت ، ما هم علم حقيقى به چيزى نداريم و جهلمان بىپايان است .\r\n14 . يكى از استادان دانشگاه مىگويد : زمانى كه در دبيرستان درس مىخواندم ، دبير ما از رهگذر آشنايى با علّامه ، گاهى كه آية اللّه طباطبائى به تهران مىآمد ، ايشان را به كلاس ما دعوت مىكرد . . . ؛ تا اين‌كه بنا شد ما پرسش‌هاى خود را از جنابش نوشته ، دسته‌بندى كرده و هنگام تشريف‌فرمايىشان پاسخ آن‌ها را بشنويم . وقتى وارد كلاس شد و صورت سؤال‌ها را به ايشان داديم ، با اين‌كه او در آن مقام بلند علمى بود و ما دانش‌آموزان دبيرستانى و با سؤالاتى سطح پايين ، در همان نگاه نخست به برگه ، فرمود :\r\n« چه كسى گفته است بنده جواب اين‌همه پرسش را مىدانم ؟ ! »\r\n15 . حجة الاسلام محمد باقر تحريرى : روزى پس از درس و پيش از تعطيلات ، يكى از شاگردان به ايشان عرض كرد : « نصيحتى بفرماييد ! » ايشان بسيار منفعل و شرمنده شدند و آثار خجلت در چهره‌شان ظاهر شد و فرمودند : « من كه هستم كه بخواهم نصيحت و موعظه كنم ؟ ! »\r\n16 . استاد فاطمىنيا : روزى دوچرخه‌سوارى شانزده - هفده ساله با وسيلهء خود به علّامه برخورد و مرحوم علّامه به زمين افتاد و زخمى شد ، امّا برخاست و زود به سوى آن\r\n\r\n","description":"","footnote":"","page_name":" 35 ","page_number":47},
  {"content":"\r\n\r\nنوجوان رفته و گفت : « شما مشكلى ندارى ؟ دوچرخه‌ات سالم است ؟ . . . » در حالى كه آن نوجوان ، در پاسخ دلجويى استاد ، به ناسزاگويى و سرزنش مشغول بود ! « 1 »\r\n17 . حجة الاسلام ضرّابى : « از آن‌جا كه مىخواستند به اين فرمودهء حضرت امام صادق عليه السّلام كه مىفرمايند : \" انّى لأكره للرّجل أن يموت و قد بقيت عليه خلّة من خلال رسول اللّه - صلّى اللّه عليه و آله و سلّم - و لم يأت بها « 2 » من براى مرد ( و زن ) نمىپسندم كه بميرد در حالى كه تنها يك خوى و خصلت از رسول اللّه - درود و سلام خدا بر او و خاندانش - به‌جا مانده و آن را به‌جا نياورده است . [ گرچه يك‌بار در همهء عمر خود 
  ] \" عمل كنند ، ازاين‌رو غذاى خاصى را كه عرب‌ها [ و مناطق گرمسير و جنوبى ايران 
  ] مىخورند و نقل شده است كه رسول اكرم هم از آن غذا خورده‌اند ، به هرصورتى بود تهيه و ميل كردند . »\r\nگرچه آقا ضرّابى حكايت را چنين نقل كرده‌اند و ما هم به نقل ايشان وفادار مانديم ، امّا به نظر مىرسد كه نبايد اين دست كارهاى رسول اكرم صلّى اللّه عليه و آله و سلّم را از خوى ، خصلت و سنّت ايشان شمرد ، و پيروى مرحوم علّامه در اين كار را بايد به پاى علاقهء فراوان و عشق او به رسول اللّه صلّى اللّه عليه و آله و سلّم گذاشت .\r\n18 . استاد فاطمىنيا : عالمى مىگفت : « مرحوم استاد طباطبائى ، با آن پايگاه رفيع علمى و فلسفى ، با مشكلى فلسفى روبه‌رو شدند و كسى هم نبود كه پاسخ ايشان را بداند .\r\nهمان روزها ، همراه خانواده ، به يكى از آبادىهاى كوچك اطراف تهران مسافرت مىكنند . در آن‌جا فرزندان خردسال استاد ، از پدر درخواست توت مىكنند ؛ استاد هم با كمال سادگى و تواضع ، كاسه‌اى به دست گرفته و براى خريد توت از خانه خارج مىشوند .\r\nبه وسط روستا كه مىرسند ، جوانى در زىّ اهل همان ده ، ايشان را مىبيند و بىمقدمه به علّامه مىگويد : \" آن مشكل فلسفى شما راه‌حلّى دارد ؛ بياييد به شما بگويم . \" و همان‌جا با\r\n\r\n\r\n","description":"","footnote":"\r\n( 1 ) . و رك به : جرعه‌هاى جانبخش ، ص 385 .\r\n( 2 ) . مكارم الاخلاق ، ج 1 ، ص 95 .\r\n","page_name":" 36 ","page_number":48},
  {"content":"\r\n\r\nچند جمله ، اشكال علّامه را حل مىكند ، اما استاد طباطبائى در آن لحظه غافل از اين بودند كه اين جوان از كجا مىداند ايشان درگير اين سؤال است و اصلا او كيست ؟ ! و . . .\r\nبه‌هرحال ، جوان خداحافظى مىكند و مىرود . فرداى آن روز ، علّامه به همان‌جا رفته و از بقّالى مىپرسند : « شما جوان باسوادى با اين شكل و سمات داريد ؛ او كجاست ؟ » بقّال مىگويد : « چنين كسى در اين روستا نيست و اصلا يك نفر هم در اين‌جا الفبا نمىداند ! ! »\r\nبارى ، روشن نشد كه آن جوان كه بود و از كجا بود و . . . ، امّا آن عالم ادامه داد : « اين از تواضع استاد بود كه مشكلشان اين‌گونه حلّ شد . »\r\n19 . مهندس سيّد عبد الباقى : هر ساله ، در فصل پاييز كه پرفسور كربن فرانسوى به ايران مىآمد ، مرحوم پدر ، هردو هفته يك‌بار - در پايان هفته - به‌تنهايى و با اتوبوس به تهران رفته و با او مصاحبه مىكردند [ تا وى را مسلمان و مبلّغ اسلام در غرب كند 
  ] و هيچ تعارفى را براى رفت‌وآمد با ماشين دوستان و شاگردان نمىپذيرفتند .\r\n20 . براى ايشان فرق نمىكرد شاگردشان يك نفر باشد يا بيشتر . يك دوره نهاية الحكمةى خود را تنها به يك طلبه تدريس كرد و براى طلبه‌اى ديگر كه تقاضاى كلاس خصوصى و انفرادى اخلاق و عرفان را از او كرده بود ، كلاس يك نفرى برقرار كرد كه البتّه هردو آن‌ها اكنون از استادان برجستهء علمى و معنوى تهران هستند . « 1 »\r\n21 . آية اللّه حسن‌زاده : هرگاه كسى با مرحوم علّامه طباطبائى - قدّس سرّه - به مسافرت مىرفت ، حضرت ايشان را خاموش و ساكت مىيافت و اگر همراه علّامه ، سؤالى نمىكرد ، آية اللّه طباطبائى همچنان ساكت مىماند . « 2 »\r\n22 . آية اللّه مصباح : آقايى در قم بود كه آلبومى از عكس‌هاى همهء بزرگان و علما درست كرده بود . از هريك از علما و مراجع عكسى همراه با امضايى از آنان تهيه كرده بود .\r\n\r\n\r\n","description":"","footnote":"\r\n( 1 ) . و نيز رك به : خاطرات فقيه اخلاقى ، احمدى ميانجى ، ص 61 .\r\n( 2 ) . صراط سلوك ، ص 45 ( با تغييرى در عبارت ) .\r\n","page_name":" 37 ","page_number":49},
  {"content":"\r\n\r\nاز من خواست كه عكسى هم از علّامه برايش بگيرم . . . مرحوم علّامه هم عكسى از خودشان را دادند و پشت آن ، [ اين 
  ] شعر حافظ را نوشتند .\r\n [ در ره منزلى ليلى كه خطرهاست در آن * شرط اول قدم آن است كه مجنون باشى\r\nنقطهء عشق نمودم به تو هان ! سهل مكن * ورنه تا بنگرى از دايره بيرون باشى\r\nكاروان رفت و تو در خواب بيابان در پيش * كى روى ره ز كه پرسى چه كنى چون باشى « 1 » 
  ] \r\n23 . حضرت آية اللّه جوادى : آية اللّه طباطبائى به اين شعر سعدى علاقه‌مند بود :\r\n ره عقل جز پيچ بر پيچ نيست * بَرِ عارفان جز خدا هيچ نيست\r\nتوان گفتن اين با حقايق‌شناس * ولى خُرده گيرند اهل قياس\r\nكه : « پس آسمان و زمين چيستند * بنىآدم و دام و دَد كيستند ؟ ! »\r\nپسنديده پرسيدى اى هوشمند ! * بگويم گر آيد جوابت پسند\r\nكه هامون و دريا و كوه و فلك * پرى و آدمىزاد و ديو و ملك\r\nهمه هرچه هستند از آن كمترند * كه با هستىاش نام هستى برند\r\nعظيم‌ست پيش تو دريا و موج * بلند است خورشيدِ تابان به اوج\r\nولى اهل صورت كجا پىبرند * كه ارباب معنى به مُلكى درند ،\r\nكه گر آفتاب است يك ذرّه نيست ! * و گر هفت درياست يك قطره نيست !\r\nچو سلطان عزّت علم بركَشَد * جهان سر به جيب عدم دركشد « 2 » \r\n24 . يكى از اهل علم مىگفت : زمانى با مرحوم طباطبائى در درس آية اللّه محمد حسين اصفهانى شركت مىكرديم . روزى يكى از شاگردان اشكال بىاساسى را\r\n\r\n\r\n","description":"","footnote":"\r\n( 1 ) . در محضر بزرگان ، ص 107 .\r\n( 2 ) . كليات سعدى ( بوستان ) صص 112 و 113 و نيز رك به : ص 70 ، همين كتاب .\r\n","page_name":" 38 ","page_number":50},
  {"content":"\r\n\r\nمطرح كرد و همه خنديدند و من هم خنده‌ام گرفت . وقتى از كلاس بيرون آمديم با آقا طباطبائى روبه‌رو شدم كه چهره درهم كشيده بود . مرا كه ديد فرمود : « تو چرا خنديدى ؟ ! اگر مطلبى را تو خوب و روان مىفهمى بايد خدا را شكر كنى نه اين‌كه به ديگران بخندى ! » « 1 »\r\nآية اللّه طباطبائى خودشان رفيقى داشتند كه از او خواسته بودند هرگاه عيبى از ايشان ديد ، به ايشان تذكّر دهد تا خود را اصلاح كنند . « 2 »\r\n25 . مرحوم طباطبائى ، پنج‌شنبه‌ها با گروهى از شاگردان ، جلسه‌اى خصوصى داشتند ( امّا درس آن جلسه ، سكوت بود ! يعنى ) مجلس با سكوت برگزار مىشد ! « 3 »\r\n26 . يكى از ارادتمندان مرحوم علّامه مىگويد : روزى آقا طباطبائى را در مشهد ديدم كه از كوچه‌اى عبور مىكرد و به فقيرى كه روى زمين نشسته بود ، برخورد . پولى از جيب درآورده و در كف دست خود گذاشت و پيش آن نيازمند نشست و گفت : « بردار ! » آن فقير پول را برداشت . پس از آن ، علّامه دست خود را بوسيد و برخاست و رفت .\r\nبنده به ايشان عرض كردم : « اين كار شما - كه فرموديد \" پول را بردار \" و دست خود را بوسيديد - چه دليلى داشت ؟ » فرمود : « در روايت است كه \" صدقه پيش از آن‌كه در دست فقير قرار گيرد ، در دست خداوند قرار مىگيرد . \" « 4 » همچنين خدا مىفرمايد :  يَدُ اللَّهِ فَوْقَ أَيْدِيهِمْ  « 5 » دست خداوند بالاى دست آنان است \" . پس رسم ادب اين است كه دست انسان زير دست خدا قرار گيرد ؛ من به فقير گفتم پول را بردارد تا دست خدا - كه ميان دست من و او قرار مىگيرد - بالاتر از دست من باشد ، و هنگامى كه در صدقه دادن ، ابتدا پول در\r\n\r\n\r\n","description":"","footnote":"\r\n( 1 ) . اسوهء پارسايان ، ص 133 ( از بيان على احمدى ميانه‌اى ) .\r\n( 2 ) . مجلّهء نور علم ، آذر 1368 ، ص 75 .\r\n( 3 ) . سيرى در آفاق ، ص 299 .\r\n( 4 ) . بحار الانوار ، ج 96 ، ص 125 .\r\n( 5 ) . سورهء « فتح » ، بخشى از آيهء 10 .\r\n","page_name":" 39 ","page_number":51},
  {"content":"\r\n\r\nدست خدا قرار بگيرد ، بنابراين دست صدقه‌دهنده دست خداوند را زيارت كرده است و من ، اين \" دست زائر \" را براى تبرّك بوسيدم . » « 1 »\r\nو چه جالب است كه اشاره و تكميل كنيم كه سنّت بوسيدن دست صدقه‌دهنده نيز از امامان معصوم عليهم السّلام به يادگار مانده است !\r\nحضرت امام صادق عليه السّلام مىفرمايند : « پدرم ( امام باقر عليه السّلام ) هرگاه چيزى صدقه مىداد ، آن را در كف سايل مىنهاد و پس از آن ، آن صدقه را از وى پس مىگرفت و مىبوسيد و مىبوييدش و باز آن را به سايل بازمىگرداند . » « 2 » و مولانا حضرت امام خمينى - رضوان اللّه عليه - چه زيبا پس از نقل اين روايت ، توضيح مىدهند : « و خدا مىداند [ با اين كار 
  ] براى آن ذات مقدس و عاشق محبوب ، چه راحت نفس و سكون خاطرى پيدا مىشد ! و چه‌طور آن اشتعالات قلبيّه و احتراقات شوقيّه باطنيّه [ را 
  ] اين عشق‌بازى خاموش مىكرد ! » « 3 »\r\n27 . استاد امجد : مرحوم علّامه براى فهميدن اسفار ، سورهء « يس » خوانده ، و به مرحوم صدرا هديه مىكرد .\r\n28 . استاد سيد محمّد على علوى : روزى با مرحوم آية اللّه موسوى گلپايگانى به ديدن علّامه طباطبائى در منزلشان رفتيم . در ميان صحبت‌هاى آن روز ، اين سخن پيش‌آمد كه چه انگيزه‌اى باعث شد كه آية اللّه طباطبائى ، با اينكه اشتغال و تخصصشان فلسفه بود ، به قرآن روآوردند و تفسير الميزان را نوشتند ؟\r\nمرحوم علّامه فرمود : « بله ؛ من مدتى دنبال فلسفه بودم تا اينكه شبى مادرم را در خواب ديدم كه به من گفت : « محمّد حسين ! تو كه اين اندازه در پى فلسفه هستى ، فرداى قيامت چه خواهى كرد ؟ ! دستت خالى است . » مرحوم علّامه طباطبائى كه به مادر خود علاقه‌ى بسيارى داشت و مىفرمود : « مادرم حقّ بزرگى بر گردن من دارد . » ادامه داد : « در\r\n\r\n\r\n","description":"","footnote":"\r\n( 1 ) . ناگفته‌هاى عارفان ، صص 206 و 207 .\r\n( 2 ) . بحار الانوار ، ج 96 ، ص 125 .\r\n( 3 ) . چهل حديث ، صص 489 و 490 .\r\n","page_name":" 40 ","page_number":52},
  {"content":"\r\n\r\nخواب به مادرم گفتم : « پس چه كنم مادر ؟ » مادرم گفت : « به دامان قرآن چنگ بزن ! در پى قرآن و تفسير آن برو تا إن شاء اللّه شفاعتت بكند . » من وقتى اين خواب را ديدم ، خيلى مضطرب و نگران شدم و دريافتم كه مادرم كلام بسيار جالبى فرموده است . با خود گفتم :\r\nچه بهتر كه اين آخر عمرى ، به ذيل عنايت قرآن ، متوسّل بشوم و اين ، انگيزه شد كه من شب‌وروز به نگارش تفسير الميزان همّت بگمارم و به حمد اللّه ، با عنايت خداوند و دعاى مادرم ، موفّق به اتمام دورهء آن شدم و اين را از بركات عنايت مادرم مىدانم . »\r\nو البتّه اين انگيزه و اين‌كه علّامه در جايى فرموده است كه كاستى حوزهء قم دربارهء قرآن و تفسير ، انگيزهء مطالعات و نگارش دربارهء قرآن و تفسير آن شد ، جمع‌پذير است .\r\n29 . حجة الاسلام محمّد فاضل ( تبريزى ) : جناب آقا شربيانى روزى علّامه را به خانهء خود ( در تبريز ) دعوت كرد و چند نفر را هم براى زيارت و استفاده از سفرهء معارف ايشان به منزل خود خواند ؛ از جمله بنده را .\r\nآن شب علّامه به من فرمود : « بنده سى سال پيش ، استخر شاگلى ( محلى باصفا و خرّم در تبريز ) را ديده‌ام . » سپس با ملاطفت و مزاح ادامه داد : « اگر مزاحم خواب آقايان نباشم ، مىخواهم فردا بين الطلوعين به آن‌جا بروم . » عرض كردم : « صبح خدمتتان خواهم بود . » فرداى آن شب ، با اتومبيلم ايشان را به استخر شاگلى مىبردم كه ديدم ايشان در ماشين ، قرآنى از جيب خود درآورده و به بنده فرمود : « من عهد دارم كه هرروز يك جزء از قرآن را بخوانم و الان چهل سال است كه اين كار را انجام مىدهم . ديشب شما علما مزاحم شديد ، نتوانستم بخوانم و اكنون قضا مىكنم ! هرماه يك ختم قرآن تمام مىشود و باز از ابتداى آن شروع مىكنم و هربار مىبينم كه انگار اصلا اين قرآن ، آن قرآن پيشين نيست ! از بس مطالب تازه‌اى از آن مىفهمم ! از خدا مىخواهم به بنده عمر بسيارى دهد تا بسيار قرآن بخوانم و از لطايف آن بهره ببرم . نمىدانيد من چه اندازه از قرآن لذّت مىبرم و استفاده مىكنم ! »\r\n30 . هنگامى كه علّامه طباطبائى براى عمل جراحى چشم به خارج سفر كردند در راه نماز را در هواپيما خواندند و از اين جهت خيلى غمگين و ناخرسند شدند . پس از عمل ،\r\n\r\n","description":"","footnote":"","page_name":" 41 ","page_number":53},
  {"content":"\r\n\r\nطبيب جراح به ايشان گفت : « خوشبختانه جراحى چشم شما با موفقيت همراه بود . » علّامه فرمودند : « اما من بسيار ناراحتم ! » طبيب علت ناخرسندى ايشان را پرسيد و ايشان گفتند : « هنگام آمدن ، نماز را در هواپيما خواندم و نتوانستم آن‌گونه كه شايسته بود ، انجام دهم . از اين‌كه در بازگشت هم بايد نماز را در هواپيما بخوانم ، افسرده‌ام ! »\r\nآن طبيب با شركت هواپيمايى گفت‌وگو مىكند تا شركت ، پرواز را تنظيم و در جايى توقف كند تا علّامه نمازشان را روى زمين بخوانند ؛ اما شركت پاسخ مىدهد كه برايش ممكن نيست .\r\nدكتر ، بار ديگر با يك شركت هواپيمايى خصوصى صحبت مىكند و آنان مىپذيرند كه در ميان راه ، در فرودگاه توقف كنند تا آية اللّه طباطبائى نمازشان را روى زمين و آن‌گونه كه مىپسندند ، به‌جا آورند . شركت هواپيمايى برنامهء پرواز خود را به همان شكل به مسافران ديگر ابلاغ مىكند و سرانجام علّامه موفق مىشوند نماز خود را روى زمين بخوانند . « 1 »\r\n31 . آية اللّه طباطبائى مىفرمود : « بنده هنگامى كه مىخواستم از نجف بازگردم ، هرچه كتاب نوشته بودم ، در رودخانه انداختم و تنها يكى از آن‌ها را - بدون توجه - براى خود نگه داشتم . » و آن كتاب ، رسائل سبع ايشان بود . « 2 »\r\n بشوى اوراق اگر همدرس مايى * كه علم عشق در دفتر نباشد \r\n32 . مهندس سيد عبد الباقى ( فرزند علّامه ) : روزى خدمت پدر نشسته بودم .\r\nخادمشان آمد و خبر داد كه شخصى آمده و كارى دارد . مرحوم پدر ، برخاستند و به بيرونى رفتند و پس از مدتى با تبسمى بر لب بازگشتند . پرسيدم : « چه شده ؟ » فرمودند :\r\n« سيّد جوان طلبه‌اى بود . گفت در عالم خواب ، سيّدى را با اين مشخّصات ( كه مشخصات پدرم بود ) ديده و آن سيّد به وى گفته است كه : \" من پدر سيّد محمد حسين هستم . برو به\r\n\r\n\r\n","description":"","footnote":"\r\n( 1 ) . ناگفته‌هاى عارفان ، صص 192 و 193 ( از بيان محسن قرائتى ) .\r\n( 2 ) . همان ، صص 193 و 194 .\r\n","page_name":" 42 ","page_number":54},
  {"content":"\r\n\r\nاو بگو چون مرا در ثواب تفسير الميزان شريك نكرده ، از او راضى نيستم ! \" » از پدر پرسيدم :\r\n\" شما چه گفتيد ؟ \" پدر فرمود : « به او گفتم \" اگر الميزان ثوابى دارد ، همهء آن را به او بخشيدم ! \" » « 1 »\r\n33 . استاد امجد : كسى به مرحوم علّامه عرض كرد : « با اين پدر و مادرهاى پرتوقّع چه كنيم ؟ » فرمودند : « غيبت پدر و مادرها را نكنيد ! »\r\n34 . يك‌بار در جلسه‌اى فلسفى ، شخصى پرسشى فقهى از مرحوم علّامه طباطبائى نمود . مرحوم علّامه پيش از پاسخ وى فرمود : « اين سؤال شما مانند اين است كه ما در ميكده باشيم و يك نفر برخيزد و دو ركعت نماز بخواند ! » « 2 »\r\n35 . شخصى به مرحوم علّامه عرض كرد : « شما به‌جاى واژهء \" عرفا \" بگوييد \" اهل معرفت \" تا حساسيت برخى برانگيخته نشود . » علّامه نگاه خاصى به او كرده و سپس فرمودند : « كلام بسيار خوب و بجايى گفتى ! »\r\n36 . مرحوم استاد احمدى : پاورقىهاى كتاب شيعه‌ى استاد طباطبائى را من نوشتم و آقايان هاشمى و باهنر قرار بود آن‌ها را چاپ كنند . يك‌بار در خيابان ارم به آقا رفسنجانى برخوردم و پرسيدم : « حاشيه‌هاى من چه‌طور بود ؟ » گفت : « بد نبود ، اما بعضى قسمت‌هاى آن تركى بود ! » شوخى او را به استاد طباطبائى عرض كردم و علّامه هم گفت : « بله ؛ من هم گاهى اوقات تركى مىنويسم ! الان ديگر موقع نوشتن اين چيزها نيست . » « 3 »\r\n37 . خدمت علّامه طباطبائى - قدّس سرّه - گفته شد : « شخصى ، ضدّ الميزان كتابى نوشته است . » ايشان بدون اين‌كه خشمگين شود ، فقط دو كلمه فرمود ؛\r\n\r\n\r\n","description":"","footnote":"\r\n( 1 ) . روزنامهء رسالت ، 5 / 9 / 1380 ، ص 6 ( مقايسه كنيد با جرعه‌هاى جانبخش ، صص 245 و 246 ) .\r\n( 2 ) . غلامعلى ابراهيمى دينانى .\r\n( 3 ) . خاطرات فقيه اخلاقى ، احمدى ميانجى ، صص 96 و 97 .\r\n","page_name":" 43 ","page_number":55},
  {"content":"\r\n\r\nفرمود : « بسيار خوب ! » « 1 »\r\n38 . حضرت آية اللّه بهجت : آقا طباطبائى - رحمه اللّه - مىفرمود : پس از نمازها ، معاويه را لعن مىكنم زيرا همهء مفاسد قرنهاى پس از وى را ، مستند به او مىدانم . » « 2 »\r\n39 . حجة الاسلام سيد جعفر مرقاتى : روزى به مرحوم علّامه عرض كردم : « جلدهاى اوليه تفسير شما خيلى پربار است اما هرچه به آخر مىرسد ، به آن پرمحتوايى نيست ! » فرمود : « آقا مرقاتى ! مفسرى كه تفسير بنويسد ، اما از كتاب‌هاى ملكى تفسير ، تنها يك مجمع البيان و يك تفسير صافى داشته باشد ، غير از اين نمىشود ! »\r\n40 . حجة الاسلام سيد احمد فاطمى : مرحوم علّامه هرگاه مىخواست از كسى مدح كند ، [ در يكى از تعابير خويش 
  ] مىفرمود : « او كسى است كه مىتوان گفت اگر به اروپا برود ، سالم باز خواهد گشت . »\r\n41 . يك روز شخصى قرآنى به علّامه داد و از ايشان خواست كه بالاى همهء صفحات آن خوب و بد نوشته شود تا بتواند با آن استخاره كند و علّامه هم پذيرفت . آية اللّه قدّوسى به علّامه اعتراض كرد كه « حيف نيست وقت شما صرف اين كار بشود ؟ ! » علّامه لبخندى زده و فرمود : « نخواستم ردّش كنم ! » و كار آن بندهء خدا را انجام داد . « 3 »\r\n\r\n\r\n","description":"","footnote":"\r\n( 1 ) . خاطرات ، از زبان محسن قرائتى ، ج 2 ، ص 127 .\r\n( 2 ) . در محضر آية اللّه بهجت ، ص 133 .\r\n( 3 ) . مجله بصائر ، ش ؟ ، ص 45 ( به نقل از روزنامه اطلاعات ، ش 19767 ) به نقل از دختر علّامه .\r\n","page_name":" 44 ","page_number":56},
  {"content":"\r\n\r\n\r\n5 علّامه از نگاه ديگران\r\nسه جمله مبارك حضرت امام خمينى - رضوان اللّه عليه - را در ابتداى همين نوشتار زيارت كرديم . در اين‌جا تنها اين نكته را اضافه مىكنيم كه فرداى روز درگذشت مرحوم علّامه ، مجلس ترحيم و بزرگداشتى از سوى امام راحل براى ايشان در مدرسهء عالى شهيد مطهرى برگزار شد .\r\n1 . آية اللّه قاضى در اواخر عمر شريفش ، در خانهء خود ، نزد عيال مشهدىاش بود و به سبب بيمارى نمىتوانست بيرون بيايد . مرحوم علّامه ، روزها خدمت ايشان مىرسيد و كتاب الفتوحات المكيّة را نزد ايشان مىخواند و گاهى جلسه طول مىكشيد .\r\nعيال مرحوم قاضى به آية اللّه طباطبائى عرض مىكند : « اگر ممكن است شما بيشتر به اين‌جا بياييد و بيشتر بمانيد ، زيرا تا شما اين‌جا هستيد ، ايشان ناله نمىكند و آرام و سرحال است . » « 1 » و حضرت آية اللّه كشميرى مىفرمودند : آية اللّه قاضى دربارهء آقا طباطبائى مىفرمود : « آقا سيد محمد حسين . . . اما فلسفه . . . »\r\n2 . حضرت آية اللّه بهجت نيز فرزند خود را براى پيمودن راه معرفت به مرحوم علّامه\r\n\r\n\r\n","description":"","footnote":"\r\n( 1 ) . فريادگر توحيد ، ص 122 .\r\n","page_name":" 45 ","page_number":57},
  {"content":"\r\n\r\nارجاع دادند .\r\n3 . يكى از بزرگانى كه به آية اللّه طباطبائى بسيار علاقه‌مند بود ، مرحوم آية اللّه سيّد محمد هادى ميلانى بود . او با اين‌كه خود مدتى در نجف سمت استادى علّامه طباطبائى را داشت ، اما دربارهء ايشان مىفرمود : « اگر كسى علميّت و پايه دانش علّامه طباطبائى را داشت ، ادعاهاى چنان‌وچنان مىكرد ، امّا ايشان دم نمىزند . » « 1 » همچنين مىفرمود : « در عالم تشيع ، كسى به جامعيت آية اللّه طباطبائى ، يا بىنظير است يا كم‌نظير » « 2 » و گاهى مىفرمود : « علّامه طباطبائى علومى دارد كه ما نداريم . » و منظورش از آن علوم ، علوم باطنى و غيبى بود . « 3 »\r\nمرحوم علّامه تابستان‌ها به مشهد مشرف مىشد و آية اللّه ميلانى در آن زمان به ايشان خطاب مىكرد : « لذت و خوشى من ، تنها همين حضرت امام رضا عليه السّلام و حضور شما در مشهد است . » « 4 » و باز مىفرمود : « شما كه در مشهد باشيد ، من معناى حيات را مىفهمم . » « 5 »\r\n4 . زمانى كه عارف بزرگ ، مرحوم سيّد هاشم حداد ، به ايران و قم آمدند ، ميل خويش را براى ديدار علّامه : « به حدّ كمال رسيده » وصف كردند و راضى نشدند استاد طباطبائى به ديدن ايشان بيايد ، بلكه خود به منزل علّامه رفتند و ساعتى در حضور هم نشستند . « 6 »\r\n5 . جناب آقا عيدى وقتى به ديدار عارف بزرگ ، آية اللّه حاج على محمد بروجردى ( از شاگردان قديمى و برجستهء مرحوم آية اللّه قاضى ) ، رسيد ، ايشان از او پرسيدند : « در قم نزد\r\n\r\n\r\n","description":"","footnote":"\r\n( 1 ) . حسن ممدوحى .\r\n( 2 ) . صحيفهء حوزه ، ش 33 ، ص 7 ، ( از زبان محمد تقى مصباح ) .\r\n( 3 ) . مهر تابان ، ص 16 ( از بيان فرزند سيد هادى ميلانى ) .\r\n( 4 ) . محمود امجد .\r\n( 5 ) . محمد باقر تحريرى .\r\n( 6 ) . روح مجرّد ، ص 284 .\r\n","page_name":" 46 ","page_number":58},
  {"content":"\r\n\r\nچه كسى هستيد ؟ » گفت : « علّامه طباطبائى . » آية اللّه بروجردى فرمودند : « قدر علّامه را بدانيد كه ايشان گنجينهء آية اللّه قاضى هستند . » « 1 »\r\n6 . عارف ناشناخته ، آية اللّه على اكبر مرندى - كه خود از شاگردان آية اللّه قاضى بود - نيز جويندگان راه هدايت را به مرحوم علّامه ارجاع مىداد ، « 2 » و گاهى مىفرمود : « خداوند متعال ، لطف بزرگى به من كرد كه دو هم‌حجرهء خوب نصيب من كرد . » و منظورش از دو هم‌حجره ، علّامه طباطبائى و برادرش آية اللّه الهى طباطبائى بود ؛ و دربارهء آن زمان مىگفت : « با آقايان طباطبائىها ، چهارشنبه جلسه داشتيم ؛ چه جلساتى بود ! چه سخنان لطيف و ظريفى آن‌جا مطرح مىشد . » « 3 »\r\nيك‌بار آية اللّه مرندى براى معالجه به تهران مسافرت كرد و از آن‌جا به قم و زيارت حضرت فاطمه معصومه عليها السّلام هم مشرف شد . سپس به فرزندش - كه همراهش بود - فرمود : « مرا به خانهء علّامه ببريد . » در خانهء علّامه را كه زدند ، شخصى آمد و در را باز كرد .\r\nمرحوم آية اللّه مرندى پرسيد : « علّامه تشريف دارند ؟ » او پاسخ مثبت داد و سپس آية اللّه مرندى فرمود . « به علّامه اطلاع دهيد كه على اكبر مرندى دم در است . » در اين هنگام ، علّامه سراسيمه ، با آن رعشه‌اى كه دستشان داشت ، تشريف آورده و گفتند : « آقا على اكبر مرندى تويى ؟ ! خودتى ؟ ! » آن‌گاه روبوسى و مصافحه كردند و همان دم در گريستند .\r\nسپس چند ساعت با هم خلوت كردند . « 4 »\r\n7 . فقيه عارف ، آية اللّه على معصومى ( مشهور به آخوند همدانى ) مىفرمود : « من مردى بىهواتر از اين مرد ( علّامه طباطبائى ) نديدم . » و نيز مىفرمود : « ما همواره علّامه طباطبائى را در سكوت مىديديم تا آن‌كه شبى در خارج شهر مقدس مشهد ، در محلى\r\n\r\n\r\n","description":"","footnote":"\r\n( 1 ) . محمد باقر تحريرى .\r\n( 2 ) . همان .\r\n( 3 ) . عارف ناشناخته ، صص 109 و 110 .\r\n( 4 ) . همان ، ص 55 .\r\n","page_name":" 47 ","page_number":59},
  {"content":"\r\n\r\nكه همراه آية اللّه ميلانى و عده‌اى ديگر با علّامه طباطبائى بوديم ، به مناسبت ، مسأله‌اى پيش‌آمد و آية اللّه طباطبائى دو ساعت تمام بياناتى فرمودند و به طور مفصل نكاتى گفتند . »\r\nپس از پايان سخنانشان ، عرض كردم : « من در اعمال - به ظاهر - شب جمعه خوانده بودم كه هركس فلان عمل را انجام دهد ، خداوند به وى گنجى عنايت مىفرمايد يا از مال يا از علم . من چون مال نمىخواستم ، آن عمل را به‌جا آوردم تا خداوند گنج علم را نصيب من گرداند . للّه الحمد و الشكر ، امشب به آن مراد رسيدم و گنج علم را پيدا كردم . » « 1 »\r\n8 . حضرت آية اللّه جوادى : « شهيد مطهرى ( با آن همه علم و فضيلت ) در مقابل علّامه ، به سان قطره‌اى بود در برابر دريا ! »\r\n\r\n\r\n","description":"","footnote":"\r\n( 1 ) . مهر تابان ، ص 80 .\r\n","page_name":" 48 ","page_number":60},
  {"content":"\r\n\r\n\r\n6 ديگران در ديدهء علّامه\r\n* دربارهء حضرت امام خمينى - رضوان اللّه عليه - مراجعه كنيد به صص 103 تا 106 .\r\n1 . گذشته از يكى - دو جمله‌اى كه پيش از اين در ارادت مرحوم علّامه به استادشان ، آية اللّه قاضى گفتيم ، مناسب است داستان ديگرى را هم كه نشان‌دهندهء علاقهء ايشان به مرحوم قاضى است ، در اين‌جا نقل كنيم .\r\nآية اللّه طباطبائى مىفرمودند : « مرحوم قاضى نمىپذيرفتند كه كسى از ايشان عكس بگيرد تا آن‌كه مجبور شدند براى دادوستدى از خود عكس بياندازند ( زيرا مىبايست عكسى روى شناسنامهء ايشان مىبود ) . روزى [ علاقه‌مندان 
  ] ، پس از درس مرحوم قاضى شمارى از همان عكس را كه براى شناسنامه انداخته بودند ، آوردند تا ميان شاگردان پخش كنند و شاگردان براى گرفتن عكس‌ها از يكديگر پيشى مىگرفتند و هركس عكس را از ديگرى مىربود ! شلوغ كه شد ، آقا فرمودند : « شما اصلا عقل نداريد ! من خودم اين‌جا نشسته‌ام ، شما سر عكس من دعوا مىكنيد ؟ ! »\r\nعلّامه طباطبائى پس از نقل اين خاطره ، افزودند : « ما هم يكى از آنان بوديم كه در آن\r\n\r\n","description":"","footnote":"","page_name":" 49 ","page_number":61},
  {"content":"\r\n\r\nجلسه عكس مىخواست ! » « 1 »\r\n2 . حجة الاسلام ضرابى : از حضرت استاد دربارهء جنبه‌هاى اخلاقى و معنوى حضرت آية اللّه بهجت - دام ظلّه - پرسيدم ، فرمودند : « ايشان اهل زهد و تقوا و عمل هستند . » همچنين مرحوم علّامه ، دربارهء حضرت آية اللّه بهجت مىفرمودند : « ايشان بندهء صالح ( خدا ) ست . » « 2 » و در نماز آية اللّه بهجت نيز شركت كرده و به ايشان اقتدا مىكرد . « 3 »\r\nاين سه نكته را بهانه كرده و جملات ديگرى از اولياى خدا ، دربارهء حضرت آية اللّه بهجت - لا أمات اللّه محبّيه بنعيه - باز مىخوانيم ( كه بزرگان را بزرگان بهتر مىشناسند ) .\r\nحضرت امام خمينى - رضوان اللّه عليه - با حضرت آية اللّه بهجت - كه خدا مرغكان آشيان ساخته بر شاخسار حياتش را آواره مكناد ! - ارتباطى ديرين و متين داشتند و مىفرمودند : « جناب آقا بهجت ، داراى مقامات معنوى بسيار ممتازى است از جمله \" مرگ اختيارى \" » و خبرگان رهبرى را هم براى سلوك راه معنى به آية اللّه بهجت ارجاع مىدادند ، « 4 » و به اعضاى جامعهء مدرسين سفارش مىكردند كه از آية اللّه بهجت بخواهند كه درس اخلاق بگويند . « 5 » همچنين وقتى آرامش ظاهرى آية اللّه بهجت دربارهء مسائل سياسى و اجتماعى ( پيش از مرجعيتشان ) نزد امام راحل بيان شد ، امام فرمودند : « همان دعاى آقا بهجت هم براى ما كافى است . » « 6 »\r\nاستاد حضرت آية اللّه بهجت ، مرحوم قاضى نيز ، در نماز به اين شاگرد خود اقتدا\r\n\r\n\r\n","description":"","footnote":"\r\n( 1 ) . فريادگر توحيد ، صص 123 و 124 ( با تلخيص ) .\r\n( 2 ) . محمود امجد .\r\n( 3 ) . برگى از دفتر آفتاب ، ص 67 .\r\n( 4 ) . همان ، صص 115 و 116 .\r\n( 5 ) . خاطرات فقيه اخلاقى ، احمدى ميانجى ، ص 63 .\r\n( 6 ) . فريادگر توحيد ، ص 159 .\r\n","page_name":" 50 ","page_number":62},
  {"content":"\r\n\r\nمىكرد « 1 » و روزى به زعامت معنوى او ( پس از خود و آية اللّه على محمّد بروجردى ) تأكيد كرد ؛ « 2 » بلكه حضرت آية اللّه كشميرى مىفرمودند : « آية اللّه قاضى در ميان همهء شاگردان خود ، به آقا بهجت بيش از ديگران عنايت داشت و احترام مىگذاشت و به ايشان بيشتر از سايران اميدوار بود . »\r\nمرحوم كشميرى ، خود نيز سالكان را به حضرت بهجت رهنمون شده و ايشان را « استاد كامل » مىدانستند . « 3 »\r\nآية اللّه بهاء الدينى نيز مىفرمود : « اكنون ثروتمندترين مرد عالم ( از جهت معنوى ) آقا بهجت است . » « 4 » و آية اللّه جوادى مىفرمايد : « همهء عالم در مشت حضرت آية اللّه بهجت است . »\r\n3 . علّامه طباطبائى « آقا سيّد هاشم حدّاد ، بسيار شوريده و وارسته است . » « 5 »\r\nمرحوم حدّاد گرچه مجتهد نبود ، امّا در مقامات معنوى به جايگاهى دست يافته بود كه رشك همه سالكان بود و مورد عنايت همهء اهل معرفت ، از جمله حضرت امام خمينى - رضوان اللّه عليه - امام راحل ، فرزند خود ، آقا سيد مصطفى را به ملازمت وى و استفاده از محضرش سفارش مىكردند و روزى نيز انگشترى از عقيق كه خواص زيادى داشت به آقا مصطفى دادند كه از سوى ايشان به آقا سيد هاشم حداد هديه كند . فرزند امام هنگام اهداى آن گفت : « اين انگشتر پانصد سال عمر دارد و در ميان پدران ما - نسل‌به‌نسل - گشته و عاقبت به پدرم ارث رسيده است . ايشان آن را به شما هديه مىدهد تا علقه و\r\n\r\n\r\n","description":"","footnote":"\r\n( 1 ) . به سوى محبوب ، ص 13 .\r\n( 2 ) . فريادگر توحيد ، ص 124 .\r\n( 3 ) . در محضر اوليا ، ص 26 .\r\n( 4 ) . برگى از دفتر آفتاب ، ص 117 .\r\n( 5 ) . روح مجرّد ، ص 12\r\n","page_name":" 51 ","page_number":63},
  {"content":"\r\n\r\nرابطه‌اى ميان ما و شما باشد » و هنوز هم آن انگشتر نزد فرزندان مرحوم حداد است . « 1 » و گفته مىشود كه ارتباط آية اللّه بهجت با آقا سيد هاشم ، بيش از [ ارتباط ايشان با 
  ] آقا قاضى بوده است . « 2 »\r\nدر بيان عظمت مرحوم حداد تنها به داستانى شگفت از زبان دوست صميمى وى و مرحوم مجتهدى ، يعنى آية اللّه كشميرى ، اشاره مىكنيم :\r\nمرحوم كشميرى فرمودند : « روزى همراه شيخ جعفر مجتهدى به حضور جناب حداد رسيديم . پس از تعارفات مرسوم ، مرحوم حداد از شيخ جعفر پرسيد : \" در مقامات معنوى به كجا رسيدى و به چه وسيله‌اى ؟ \" شيخ جعفر پاسخ داد : \" به ائمهء اطهار عليهم السّلام متوسل شدم و كراماتى به من عنايت كردند كه يكى از آن‌ها اسم اعظم است . \"\r\nجناب حداد گفت : \" آيا به من اذن مىدهى كه همهء آن‌ها را از تو بگيرم تا مراتب و مقامات را به شكلى بهتر و روشن‌تر بپيمايى ؟ \" و مرحوم شيخ جعفر از بيم آن‌كه مبادا آن مقامات از وى سلب شود و پس از آن دست خالى بماند ، نپذيرفت ! ! » « 3 »\r\n« تو خود حديث مفصل بخوان از اين مجمل ! » آرى ، همان‌گونه كه آية اللّه كشميرى فرمود « سيد هاشم حداد بلندمرتبه‌تر از آن بود كه در اين عالم شناخته شود . » « 4 »\r\n4 . و مىفرمود : سيد بن طاووس ، ابن فهد حلّى و سيد مهدى بحرالعلوم از كاملان\r\n\r\n\r\n","description":"","footnote":"\r\n( 1 ) . عارف في الرّحاب القدسيّة ، ص 111 .\r\n( 2 ) . بهجت عارفان در حديث ديگران ، ص 82 ( به نقل از محمد على گرامى و او به نقل از محمد باقر محسنى ) .\r\n( 3 ) . عارف في الرّحاب القدسيّة ، ص 139 . متأسفانه تا آخرين دقايق چاپ ويرايش دوم اين كتاب ، تلاشم براى دسترسى به ناقل اين مطلب و پرسش از چندوچون اين ملاقات بىنتيجه ماند .\r\n( 4 ) . همان ، ص 80 .\r\n","page_name":" 52 ","page_number":64},
  {"content":"\r\n\r\nبودند . « 1 » استاد امجد مىگويد : « به علّامه عرض كردم : \" سيد بن طاووس دو سال درس فقه خواند و اعلم علماى زمانش شد ؟ ! \" فرمودند : \" ايشان مؤيد بوده‌اند . [ تعجبى ندارد ! 
  ] »\r\nحضرت آية اللّه بهجت - دام ظلّه - نيز ( در 5 / 12 / 1381 ) فرمودند : « در روايتى از رسول اكرم وارد شده كه \" خداوند به من وحى ، و به على ، الهام عطا فرموده است . \" « 2 » و جناب سيد بن طاووس نيز در كتاب الإقبال خويش ، مدّعى مقام الهام است و البتّه رسيدن غير معصوم هم به اين مقام ، محال نيست ؛ و به نظر من ، سيّد در تعبديّات ، « اوّلِ اوّل » است . »\r\n5 . مرحوم علّامه طباطبائى بر دو جلد آخر الحكمة المتعالية تعليقه ننوشت . يكى از شاگردان ايشان در مصاحبه‌اى گفت : « علّامه سخنان مرحوم صدرا را در آن مباحث ( مباحث معاد ) قبول نداشت . از اين جهت بر آن مباحث حاشيه نزد . بهترين گواهش هم اين است كه آن دو جلد را تدريس هم نكرد . » « 3 » ( ! )\r\nامّا يكى از اعاظم تلامذهء علّامه ( كه نگارنده مدتى از محضرش استفاضه كرده ) فرمودند : « مرحوم استاد جلد هشت و نه اسفار را خصوصى و براى گروهى خاص از شاگردان خود تدريس كرده و فرمودند : \" خداوند هنوز بحث معاد را روزى اهل علم نكرده است . \" و بنده از ايشان پرسيدم : \" چرا بر اين دو جلد تعليقه‌اى نداريد ؟ \" فرمودند : \" مرحوم صدرا همهء سخن آن مباحث را فرموده است ؛ و ديگر چيزى باقى نگذاشته تا ما بگوييم ! \" » « 4 »\r\nاضافه كنيم كه آية اللّه قاضى مىفرمود : « ملاصدرا فخر شيعه است . » « 5 » و آية اللّه كشميرى مىفرمود : « ملاصدرا دائم الوضو بود و بسيار قوى ؛ و مانندش پس از او\r\n\r\n\r\n","description":"","footnote":"\r\n( 1 ) . انسان در عرف عرفان ، ص 44 .\r\n( 2 ) . الأمالى للطّوسى ، ص 188 .\r\n( 3 ) . همين باور از تفرج صنع صص 331 و 332 استظهار مىشود و از آن‌جا به جرعه‌هاى جانبخش ص 311 راه يافته است .\r\n( 4 ) . و بنگريد به صفحه‌ى 86 همين كتاب .\r\n( 5 ) . محمود امجد .\r\n","page_name":" 53 ","page_number":65},
  {"content":"\r\n\r\nنيامده است . » « 1 »\r\n6 . استاد فاطمىنيا : علّامه طباطبائى مىفرمود : « بنده از اخوى ( آية اللّه سيد محمد حسن الهى ) استفاده مىكنم . » از بزرگى شنيدم كه قواعد و برنامه‌هاى سير و سلوك در دست برادر علّامه بيشتر ( از علّامه ) بود . از گفتنىهاى ديگر حيات آن مرحوم اين است كه روزى هنگام تدريس شفاى بوعلى ، صوت خود ابن سينا را مىشنود كه مراد خود را از مطلب مورد بحث آن روز بيان مىكند !\r\n7 . حجة الاسلام صديقى : « حضرت آية اللّه بهجت از آية اللّه طباطبائى نقل كردند كه آية اللّه نائينى مىگفت : \" بنده در مراقبه ، هيچ‌كس را همتاى سيد بن طاووس و ملا فتح على سلطان‌آبادى نديدم . »\r\nبه ظاهر ، اين نقل علّامه ، دست‌كم نشان‌دهندهء ارادت او به مرحوم سلطان‌آبادى اراكى ( وفات : 1318 ق ) است . در هرحال ، نقل چند داستان نيز دربارهء مقام علمى و روحانى مرحوم ملّا فتح على - كه بسيار ناشناخته مانده - مناسب مىنمايد :\r\nروزى مرحوم ملا فتح على سلطان‌آبادى براى نيازى مادى و مالى به سوى خانه‌ى عالمى مىرفت . در راه ، اين شعر را از زنى كه كنار جوى ، سرگرم رخت شستن بود ، شنيد :\r\n ديده‌اى خواهم سبب سوراخ كن * تا حُجُب را بركَنَد از بيخ و بُن \r\nبا خود گفت : « اين شعر ، براى اين زن نيست ! پيامى براى من است ! چرا من به دنبال اسباب بروم ؟ ! چرا در پى مسبّب الأسباب نباشم ؟ ! » و از همان‌جا به حجره‌اش بازگشت و ديگر مراجعه به غير خدا را قطع كرد ؛ و خداوند متعال براى او « سفرهء آسمانى » مىفرستاد ! « 2 »\r\nهمچنين مرحوم ملّا فتح على در همهء زندگى خود ، تنها يك‌بار دعاى ويژه در حق خود كرد و آن هم زمانى بود كه آهنگ حج كرد ، اما بيمارى پوستى وى ، مانع از انجام\r\n\r\n\r\n","description":"","footnote":"\r\n( 1 ) . آفتاب خوبان ، ص 99 .\r\n( 2 ) . كاظم صديقى .\r\n","page_name":" 54 ","page_number":66},
  {"content":"\r\n\r\nمناسك حج بود ؛ از خدا خواست كه بيمارى او را تا پس از انجام مناسك ، از او بردارد و پس از حج - اگر مشيّت اوست - باز دچار آن شود ؛ و همين هم شد ! بهبود يافت و حجش را به جا آورد و پس از بازگشت ، باز گرفتار آن بيمارى شد ! « 1 »\r\nزمانى در صف نمازش در مسيّب ، سخن از ماست خوب به ميان آمد ؛ مرحوم ملّا فتح على متوجه شدند و برگشتند و فرمودند : « اين تعقيب نماز بود ؟ ! » يعنى اين اندازه در فكر شكم ؟ !\r\nو مرحوم شيخ فضل اللّه نورى مىگفت : « خوابى ديدم و براى تعبير آن نزد ملّا فتح على رفتم . همين‌كه مقدارى از خواب را براى ايشان بيان كردم ، فرمود : « خوب ! مىدانم ؛ بعدش هم اين بود و اين بود . . . » و تا آخر خواب را براى من نقل و سپس تعبير كرد . » « 2 »\r\nديگر اينكه در قضيه‌ى تحريم تنباكو ، علماى اصفهان نامه‌اى براى مرحوم ميرزاى شيرازى نوشتند كه مضمون آن اين بود كه مردم چندان از فتواى شما استقبال نكردند .\r\nحامل نامه ، حاج آقا منير ، نزد آخوند سلطان‌آبادى - رحمه اللّه - مىرسد ؛ ايشان [ با علم غيب 
  ] مىفرمايد : « نامه‌اى با خوددارى كه در آن چنين‌وچنان نوشته شده است . » و تمام نامه را از اول تا آخر براى حامل نامه مىخواند ، در حالى كه نامه در جيب او بود !\r\nسپس حاج آقا منير از ايشان خواهش مىكند كه عملى به او ياد دهند . ايشان [ نپذيرفته و 
  ] مىفرمايد : « شما بحر مواج هستيد . » تا اينكه پس از خواهش و التماس ، سه عمل را - كه خود آخوند ملّا فتح على مقيد به انجام آنها بود - مىفرمايد : خواندن زيارت عاشورا در هرروز ؛ خواندن نماز وحشت در هرشب براى مؤمنان ؛ در هركجاى عالم كه فوت كرده باشند ؛ ترك نكردن نماز اول ماه .\r\nشخصى يكى از بستگان ميّت خود را در خواب ديد كه به وى گفت : « نماز آخوند ملّا فتح على مرا نجات داد ! » از خواب كه بيدار شد ، سراغ آخوند را گرفت و خدمتش رسيد ،\r\n\r\n\r\n","description":"","footnote":"\r\n( 1 ) . همان ، به نقل از محمد تقى بهجت .\r\n( 2 ) . در محضر آية اللّه بهجت ، ص 242 .\r\n","page_name":" 55 ","page_number":67},
  {"content":"\r\n\r\nپرسيد : « شما براى فلان ميت در فلان شب ، نماز وحشت خوانديد ؟ » فرمود : « بله . » پرسيد :\r\n« آيا او را مىشناسيد ؟ » مرحوم آخوند فرمود : « شناختن لازم نيست ؛ گفتن اللّهمّ اغفر للمؤمنين و المؤمنات ، محض احسان به آنهاست . « 1 »\r\nو نيز نقل كرده‌اند كه حاج شيخ عبد الكريم حائرى مىفرمود : زمانى كه ما در سامرا بوديم ، من و عدّه‌اى ديگر از دوستان ، مانند آقا شيخ فضل اللّه نورى ، خدمت ميرزا محمد تقى شيرازى بوديم .\r\nدر آن هنگام ناگهان شيخ ژوليده‌اى ، با عمامه‌اى غير متعارف و با لباس‌هاى غير نظيف آمد . ما او را زياد تحويل نگرفتيم ، ولى مرحوم ميرزا ، به آن شيخ ژوليده خيلى احترام گذاشت ؛ به طورى كه باعث تعجب ما شد . يك دفعه آن شيخ ژوليده رو به من كرد و از من يك سؤال شرعى پرسيد ؛ من او را تحويل نگرفته و جوابش را ندادم . مرحوم ميرزا از اين برخورد من خيلى ناراحت شد و خودش شروع به جواب دادن كرد و فرمود : « علماء اين‌گونه مىفرمايند . » آن شيخ ژوليده گفت : « حكم الهى اين نيست ؛ حكم الهى اين است كه من مىگويم . » و شروع كرد به بيان آن . با كمال تعجب ديديم كه ميرزاى شيرازى مطالب آن شيخ را تقرير كرده و مشغول نوشتن شد و سپس رو به آن شيخ كرده و گفت :\r\n« مطلبى كه شما فرموديد ، اين‌گونه بود ؟ » آقا شيخ عبد الكريم مىگفت : « اين سبب تعجب بعدى ما بود . » سپس آن شيخ رو به ميرزا كرد و گفت : « اين آقايان را معرفى نكردى ! » ميرزا گفت : « ايشان شيخ فضل اللّه نورى است . » آن شيخ گفت : « ايشان همان شيخ فضل اللّه نورى است كه در جريانات مشروطه ، در ايران به دار آويخته مىشود . » اين هم سبب تعجب ديگر ما . سپس ميرزا گفت : « ايشان هم آقا شيخ عبد الكريم يزدى هستند . » آن شيخ فرمود : « نكند ايشان هم آقا شيخ عبد الكريم حائرى هستند كه پرچم مرجعيت را در قم بر دوش مىگيرند و حوزهء علميّهء قم را احياء و تأسيس مىكنند . » آقا شيخ عبد الكريم فرمود :\r\n« در اين هنگام تعجب ما بيشتر شد . پيش خود گفتيم ما كه در حوزهء نجف جزء طلاب\r\n\r\n\r\n","description":"","footnote":"\r\n( 1 ) . همان ، صص 264 ، 265 و 15 .\r\n","page_name":" 56 ","page_number":68},
  {"content":"\r\n\r\nدرجهء دو هم نيستيم ، داعيهء مرجعيت داشته باشيم ؟ ! »\r\nسپس آن شيخ خداحافظى كرد و رفت و ميرزا كفش‌هاى او را جفت كرد ( اين هم باعث تعجب بيشتر ما شد . ) پس از آن رو به ميرزا كرديم و گفتيم : « ايشان كه بود كه اين گونه با او برخورد كرديد ؟ فرمودند : « آخوند ملّا فتح على سلطان‌آبادى . » « 1 »\r\nاز مقام علمى وى نيز مىتوان به اين داستان جالب اشاره كرد :\r\nروزى گروهى از علما ، كه سيّد اسماعيل صدر و حاج حسين نورى - صاحب مستدرك الوسائل - و سيد حسن صدر نيز در ميان آنان بودند ، در منزل مرحوم ملا فتح على بودند كه ايشان آيهء  « وَ اعْلَمُوا أَنَّ فِيكُمْ رَسُولَ اللَّهِ ؛ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ . . . »  « 2 » را خواند و به تفسير « حبّب إليكم » پرداخت و پس از تفسير بلند و طولانىاى كه از آن كرد ، حاضران ، آن معنى و تفسير را مطابق ظاهر آيه ديدند و در شگفت ماندند كه چگونه پيش از اين ، مطالب يادشده را از آيه نفهميده بودند ؟ ! روز بعد نيز همگى مهمان مرحوم ملا فتح على شدند و باز آن‌جناب ، همان آيه را به شيوه‌اى ديگر تفسير ، و مطالب جديدى را بيان كرد و باز حاضران ، معناى جديد را مطابق ظاهر آيه دانستند و در عجب شدند كه چه‌طور خود اين معنى را نفهميده بودند ! و همين‌طور تا سى روز اين جلسه ادامه يافت و هرروز ملا فتح على ، تفسير نو و فهم تازه‌اى از آيه بيان مىكرد و هرچه مىفرمود ، به نظر بزرگان حاضر در محفل ، مطابق ظهور آيه بود و هيچ مخالفتى با ظاهر آيه نداشت ، گرچه تفسيرها با هم تفاوت داشت ! ! « 3 »\r\n8 . استاد فاطمىنيا : « علّامه مىفرمود : \" عالمان دينى و حوزه‌ها هم ، ملا مهدى نراقى و فرزندش ملا احمد نراقى را نمىشناسند . ارزش و جايگاه اين پدر و پسر ، در حوزه‌ها هم\r\n\r\n\r\n","description":"","footnote":"\r\n( 1 ) . فيضى از وراى سكوت ، صص 216 - 221 ( از بيان محمد تقى بهجت )\r\n( 2 ) . سورهء « حجرات » ، آيه 7 .\r\n( 3 ) . حقايق الاصول ، صص 95 و 96 .\r\n","page_name":" 57 ","page_number":69},
  {"content":"\r\n\r\nمجهول مانده است ! \" » « 1 » و آية اللّه بهاء الدينى بر اين اعتقاد بود كه پسر ( ملا احمد ) در علميّت از پدر مهم‌تر بوده است . « 2 »\r\n9 . استاد امجد : « مرحوم امينى - صاحب الغدير - در شبانه‌روز هجده ساعت كار علمى مىكرد و . . . خيلى با شوروحال بود . استاد علّامه طباطبائى مىفرمود : \" پس از رفتن به نجف اشرف ، چنين حالى يافت . \" »\r\nو مرحوم امينى مىفرمود : براى تأليف الغدير صد هزار كتاب از كتاب‌هاى اهل سنت را مطالعه كرده‌ام . » ! « 3 »\r\nشيخ عبد الحسين امينى براى اثبات ولايت مولا عليه السّلام شروع به تحقيق و نگارش در اين موضوع كرد ، اما وقتى با آن همه مظلوميت امير المؤمنين عليه السّلام در تاريخ و كتاب‌ها روبه‌رو شد ، مىگفت : « سى سال زحمت كشيدم تا ثابت كنم على مسلمان است ! »\r\n10 . علّامه طباطبائى - قدس سره - دربارهء آية اللّه سيد محمد هادى ميلانى مىفرمود : « آقا ميلانى فرشته است » « 4 » و در برهه‌اى از زمان ، افراد را براى تقليد به ايشان ارشاد مىكرد . « 5 » آية اللّه بهاء الدينى نيز مىفرمود : « آقا ميلانى از نوادر است . » « 6 »\r\nبجاست با سه گفتنى دل‌انگيز از مرحوم ميلانى يادش را زنده‌تر داريم :\r\nمرحوم استاد على احمدى نقل كرد : « يكى از اهل علم مىگفت : من از تبريز براى زيارت و پابوس حضرت امام رضا عليه السّلام به راه افتادم ، اما متأسفانه در طول مسير - كه با\r\n\r\n\r\n","description":"","footnote":"\r\n( 1 ) . و رك به : در آسمان معرفت ، ص 308 كه آورده است : علامه مىفرمود : نراقيان ، هردو از علماى بزرگ اسلام و ناشناخته‌اند .\r\n( 2 ) . سيرى در آفاق ، ص 322 .\r\n( 3 ) . در محضر آية اللّه بهجت ، ص 169 .\r\n( 4 ) . محمود امجد .\r\n( 5 ) . خاطرات فقيه اخلاقى ، احمدى ميانجى ، ص 187 .\r\n( 6 ) . سيرى در آفاق ، ص 385 .\r\n","page_name":" 58 ","page_number":70},
  {"content":"\r\n\r\nوسيلهء عمومى طى مىشد - چشمم به دختر بدحجابى بود و دلم به او مشغول . وقتى به مشهد رسيدم ، روى تشرف به حرم رضوى عليه السّلام را نداشتم . همان روزها براى نظافت روضهء منوّره اقدام شد و زوّار از آن‌جا خارج شدند و تنها آية اللّه ميلانى و علّامه طباطبائى به سوى ضريح مىرفتند . من ، همان دم ، پشت سر آن دو حركت كردم و وقتى آن‌ها مشغول زيارت شدند ، از بدبختى و خسران خودم سخت به گريه افتادم و توبه كردم و در درون ، از گناهى كه از من سر زده بود ، خود را سرزنش مىكردم .\r\nمدتى در آن حال بودم كه ناگهان آية اللّه ميلانى - بدون اين‌كه مرا بشناسد - به سمت من برگشت و مرا با نام خودم خواند و فرمود : \" آقا فلان ! إنّ اللّه يحبّ العبد و يبغض عمله « 1 » ( گاهى ) پروردگار بنده‌اى را دوست دارد اما كردار آن بنده ، مورد غضب اوست . \" » « 2 »\r\nاز يادگارهاى حيات سياسى ايشان هم ، مىتوان به تأكيد حكم اعدام حسنعلى منصور ( نخست وزير دستگاه شاه ) اشاره كرد « 3 » و اين‌كه مرحوم آية اللّه ميلانى نيز از عالمانى بود كه براى اعتراض به دستگيرى امام راحل ، مشهد را ترك كرده و براى اعتراض به دستگاه شاه به تهران آمدند و حمايت خود را از امام امت - رحمة اللّه عليه - اعلام كردند . « 4 »\r\n11 . آية اللّه طباطبائى : از وقتى كه آقا محمد كوهستانى را در منزل آية اللّه ميلانى ديدم ، هيچ شبى نشد كه ايشان را فراموش كنم . « 5 »\r\nعارف نفس‌شناس ، آية اللّه كشميرى نيز دربارهء مرحوم كوهستانى مىفرمود : « او\r\n\r\n\r\n","description":"","footnote":"\r\n( 1 ) . نهج البلاغه ( فيض الاسلام ) ، ص 481 و بحار الانوار ، ج 46 ، ص 234 ( به نقل از امالى طوسى ) .\r\n( 2 ) . اين داستان در سيرى در آفاق ص 298 و اسوهء پارسايان ، ص 107 با كمى تغيير ذكر شده است .\r\n( 3 ) . هفته‌نامهء شما ، 23 / 3 / 1381 ، ص 6 ( از بيان تقى خاموشى و اسد اللّه بادامچيان ) .\r\n( 4 ) . خاطرات فقيه اخلاقى ، احمدى ميانجى ، ص 216 .\r\n( 5 ) . بر قلهء پارسايى ، ص 349 ( به نقل از محمد ابراهيمى ) .\r\n","page_name":" 59 ","page_number":71},
  {"content":"\r\n\r\nصاحب نفس زكيه بود . » « 1 » و آية اللّه بهجت نيز مىفرمود : « در پى درگذشت آقا كوهستانى ، در آن عالم غوغا برپا شد . » « 2 »\r\n12 . آية اللّه طباطبائى دربارهء مرحوم آية اللّه عباس محمدزاده تهرانى مىفرمود : « آثار كمال در چهره‌اش پيداست . » « 3 » و پس از رحلت او ، در كلاس درس فرمود : « امروز يكى از اولياء اللّه از دنيا رفتند . » « 4 »\r\nآية اللّه محمدزاده ( 1309 - 1385 ه . ق ) در تهران به دنيا آمد و شاگردى چند تن از بزرگان ، از جمله آيت خشيت و نورانيّت ، حضرت آية اللّه ميرزا جواد ملكى تبريزى - قدس اللّه سره - را كرد . از رفقاى حضرت امام خمينى - رضوان اللّه عليه - و از استادان دو آيت شهيد ، سيد مصطفى خمينى و بهشتى بود . آية اللّه مصباح نيز از دروس عقايد و اخلاق آن‌جناب بهره‌ها برده است .\r\n13 . استاد فاطمىنيا : « مرحوم علّامه طباطبائى افتخار مىكرد كه شاگرد آية اللّه محمد حسين اصفهانى بوده است . » در معرفى مقامات مرحوم شيخ محمد حسين اصفهانى ، همين بس كه آية اللّه كشميرى مىفرمود : « آقا محمد حسين در جهات توحيدى و عرفانى اگر از مرحوم قاضى بالاتر نبود ، پايين‌تر هم نبود . » ديگر اينكه « آية اللّه محمّد حسين اصفهانى زمانى [ به ظاهر در اواخر عمر 
  ] مىفرمود : « من ديگر هيچ آرزويى ندارم ؛ اصلا دلم نمىخواهد اتفاقى رخ دهد يا كارى انجام دهم . احساس مىكنم كه ديگر به چيزى دلبستگى ندارم . حتّى اينكه مثلا پسرم را داماد كنم . تنها تربيت شدن مردم را\r\n\r\n\r\n","description":"","footnote":"\r\n( 1 ) . همان ، 350 .\r\n( 2 ) . رك به : بهجت عارفان در حديث ديگران ، ص 162 ( به نقل از هادى قدس و او با واسطه‌اى به نقل از فرزند كوهستانى ) .\r\n( 3 ) . ناگفته‌هاى عارفان ، ص 143 ( به نقل از سيد هادى خسروشاهى ) .\r\n( 4 ) . همان ، ص 63 ( به نقل از سيد صادق شمس ) .\r\n","page_name":" 60 ","page_number":72},
  {"content":"\r\n\r\nدوست دارم و براى همين هم سر درس و تدريس حاضر مىشوم . \" » « 1 » و يكى از سه استادى كه حضرت آية اللّه بهجت - دام ظلّه - به آنان تعلق خاطر دارد ، همين مرحوم اصفهانى است . ايشان از استادانى است كه در سيرهء اخلاقى آية اللّه بهجت بسيار مؤثر بود . ( و دو ديگر مرحوم قاضى و مرحوم حاج آقا رضا همدانى - صاحب مصباح الفقيه - اند كه در مورد او فرمودند : « حاج آقا رضا شير بىيال‌وكوپال بود و . . . » ) .\r\n14 . نكته‌اى در ارادت علّامه طباطبائى به آية اللّه مرندى در صفحهء 47 گذشت . در بيان جايگاه معنوى مرحوم مرندى مىتوان به اين داستان اشاره كرد :\r\nشخصى سلام ايشان را به آية اللّه بهجت رساند و حضرت آية اللّه بهجت در پاسخ فرمودند :\r\n« سلام ايشان يك دنيا براى من ارزش دارد . در خطّهء آذربايجان كسى مهذّب‌تر از ميرزا على اكبر مرندى نيست ! وجود ايشان بركتى براى آذربايجان و شيعيان آن منطقه است . » « 2 »\r\n15 . حضرت علّامه دربارهء آية اللّه سيد احمد زنجانى - نويسندهء كتاب الكلام يجرّ الكلام - فرمودند : « او يك دسته‌گل است . » « 3 »\r\nمرحوم آقا سيد احمد از دوستان حضرت امام خمينى بود و مرحوم امام در پاسخ كسى كه از عدالت او پرسيده بود ، فرمودند « از عصمت ايشان بپرس ! از عصمت ايشان بپرس ! » « 4 » و آية اللّه بهاء الدينى مىگفتند : « آقا سيد احمد شدن ، خيلى مشكل است . » « 5 »\r\n16 . از جمله افرادى كه علّامه در قم ، در نماز جماعتشان شركت مىجست ، آية اللّه مجاهد ، سيد محمد تقى خوانسارى - رحمة اللّه عليه - بود . « 6 »\r\n\r\n\r\n","description":"","footnote":"\r\n( 1 ) . مرتضى آقا تهرانى به نقل از محمّد تقى بهجت .\r\n( 2 ) . عارف ناشناخته ، صص 103 و 104 .\r\n( 3 ) . محمود امجد .\r\n( 4 ) . خاطرات فقيه اخلاقى ، احمدى ميانجى ، ص 189 .\r\n( 5 ) . سيرى در آفاق ، ص 66 ( پاورقى ) و صص 336 و 337 .\r\n( 6 ) . محمود امجد .\r\n","page_name":" 61 ","page_number":73},
  {"content":"\r\n\r\n17 . مرحوم طباطبائى يكى از شاگردان خود را كه رهسپار نجف اشرف بود ، در امور معنوى و عرفانى ، تنها به آية اللّه حاج عباس هاتف قوچانى احاله كرده بود . « 1 »\r\n18 . دربارهء آية اللّه محمد رضا مظفر - صاحب المنطق و اصول الفقه - مىفرمود :\r\n« عربها نوعا ذوق معقول ندارند ، اما ايشان جامع معقول و منقول است . » « 2 »\r\n19 . مرحوم علّامه ، پس از اين‌كه شاگردان خودشان را درس حكمت مىدادند ، آنان را مىفرستادند نزد مرحوم مهدى الهى قمشه‌اى تا عرفان بخوانند ؛ مانند آقا سيد مصطفى خمينى و شهيد مطهرى . « 3 »\r\n20 . حضرت علّامه به ديوان حافظ شيرازى علاقه‌ى ويژه‌اى داشتند . برخى اوقات كه در محضرشان يكى از اشعار زيباى حافظ خوانده مىشد ، ايشان به توضيح و تفسير آن مىپرداختند . « 4 » حتى تجزيه و تحليلى بر اشعار حافظ نوشته بودند ، اما آن‌ها را از ميان بردند . « 5 » شب‌هاى چهارشنبه براى گروهى خاص از شاگردان ، شرحى بر ديوان حافظ مىفرمود ، يك نفر شعر را مىخواند و علّامه تفسير مىكرد . « 6 » مرحوم علّامه به ديوان لسان الغيب تفأل هم مىزدند ، « 7 » و به تصحيح و طبع « قدسى » ديوان او علاقه داشتند و مىفرمودند : « حافظ ( در زيبايى و ظرافت بيان و بلندى محتوا در ميان شاعران ) دومى ندارد . » روزى نيز بر مرقد حافظ حاضر شده و آن‌جا متوجه مىشوند كه حافظ شيعه بوده است و آن غزل هم كه با مصراع\r\n « اى دل غلام شاه جهان باش و شاد باش ! » \r\nآغاز مىشود\r\n\r\n\r\n","description":"","footnote":"\r\n( 1 ) . روح مجرد ، ص 12 .\r\n( 2 ) . محمود امجد .\r\n( 3 ) . مجله كيهان فرهنگى ، خرداد 1381 ، ص 15 ( از بيان امير محمود انوار ) .\r\n( 4 ) . جرعه‌هاى جانبخش ، ص 216 ( به نقل از آينهء عرفان ، از بيان عبد اللّه جوادى آملى ) .\r\n( 5 ) . همان ، ص 216 .\r\n( 6 ) . محمود امجد .\r\n( 7 ) . مهر تابان ، ص 104 .\r\n","page_name":" 62 ","page_number":74},
  {"content":"\r\n\r\nنيز سرودهء خود حافظ است « 1 » ( با اين‌كه اين غزل در نسخهء قزوينى - غنى نيست ) . و هنگامى كه از ايشان پرسيده مىشد : « غير از خواجه چه كسى از شعراى فارسىزبان اهل كمال ، بهتر و زيباتر شعر سروده است ؟ » جواب مىدادند : « خواجه ! » هرگز ديده نشد كه مرحوم علّامه ، كسى را در رديف خواجه حافظ نام ببرند ؛ بلكه مىفرمودند : « گفتار خواجه بر طبق حال است ؛ اى كاش كسى مىتوانست غزليات او را بر طبق حالات سلوكى تنظيم كند ! » و همواره مىفرمودند : « چه‌كسى مىتواند غزليات حافظ را شرح كند ؟ ! » « 2 »\r\nبجاست پس از بيانات مرحوم علّامه دربارهء حافظ ، چند كلام ديگر از اولياى خدا دربارهء حافظ نقل كنيم . به‌يقين ، كسى كه با مقامات اين اوليا آشنا باشد ، به سادگى از سخنان آنان عبور نخواهد كرد .\r\nالف - حضرت امام خمينى - رضوان اللّه عليه - در آثار خود ، علاوه بر اين‌كه حافظ را عارف خوانده ، در حقش هم دعاهايى مانند « قدّس سره » و « رحمه اللّه » كرده‌اند « 3 » و اين سياق و شيوه‌اى است كه تنها دربارهء شيعيان به كار مىرود ( مخصوصا از قلم كسى چون امام راحل - قدس سره - ) و گويى حافظ خطاب به ايشان سروده است :\r\n من كه باشم كه بر آن خاطر عاطر گذرم * لطف‌ها مىكنى اى خاك درت تاج سرم \r\nب - آية الحق حضرت حاج شيخ جعفر مجتهدى - رحمة اللّه عليه - نيز به حافظ علاقهء عجيبى داشت و به ديوان او تفأل مىزد و مىفرمود : « حافظ براى همهء معصومان عليهم السّلام شعر سروده است . » « 4 » آن مرحوم به غزليات حافظ علاقهء بسيار داشت و گه‌گاه در جلسات توسلّى كه در محضرشان برپا مىشد ، ابياتى از او را به مناسبت ، با\r\n\r\n\r\n","description":"","footnote":"\r\n( 1 ) . محمود امجد .\r\n( 2 ) . جمال آفتاب و آفتاب هرنظر ، ج 1 ، ص 18 .\r\n( 3 ) . شرح جنود عقل و جهل ، ص 127 و شرح دعاء السحر ، صص 11 و 18 و 148 و التّعليقة على الفوائد الرّضوية ، ص 116 و مصباح الهداية ، ص 52 .\r\n( 4 ) . لاله‌اى از ملكوت ، ج 1 ، صص 206 - 208 ( به نقل از غلامعلى كريمى ) .\r\n","page_name":" 63 ","page_number":75},
  {"content":"\r\n\r\nآهنگى خوش و شورى برون از وصف ، مىخواند . « 1 » يك‌بار فرمود : « براى انجام مأموريتى الهى به اصفهان رفته بودم و پس از آن ، مأموريت الهى ديگرى به من محوّل شد كه بايستى به شيراز مىرفتم . وقتى به دروازهء قرآن شيراز رسيدم ، نورى مرا تا حافظيّه همراهى كرد . پس از زيارت مرقد لسان الغيب ، و خروج از حافظيّه ، باطنا دريافتم كه بايد به مشهد برگردم . در اثناى راه ، با خودم فكر مىكردم كه در زيارت آرامگاه لسان الغيب چه فيضى نهفته است كه انسان را از اصفهان به شيراز مىكشند و پس از كسب اين توفيق ، آدمى را بلافاصله به ديار ديگر فرامىخوانند ؟ ! \" بعدها كه انس بيشترى با غزليات حافظ پيدا كردم ، به عظمت معنوى او بيشتر پى بردم و فهميدم كه خواجه‌ى شيراز از محارم درگاه است . »\r\nمرحوم مجتهدى در اين‌جا آه سردى كشيد و ادامه داد : « چندين سال است كه از اين ماجرا مىگذرد ؛ ما را در مسير سلوك از هيچ كوچه و پس‌كوچه‌اى نبردند جز آنكه جاى پاى لسان الغيب را در آن‌جا ديده‌ايم . كسانى كه با رازورمز سلوك آشنايند ، نشانه‌هاى راه را در غزليات او مىبينند ، و جمعى كوردل نيز به تفسيق و تكفير او مشغول‌اند ! شعر حافظ حكم آينه‌اى را دارد كه صورت باطنى هركس در آن نقش مىبندد ! » « 2 »\r\nحضرت مجتهدى زمانى ديگر مىفرمود : « برخى گمان مىكنند كه حافظ ( و عمّان سامانى و وحدت كرمانشاهى ) هرگاه كه اراده مىكردند ، قلم به دست مىگرفتند و به سرودن شعر مىپرداختند ، بىآنكه از امدادهاى غيبى بهره‌مند شوند ! اين بزرگواران اهل بافتن شعر نبوده‌اند ! اينان به سبب سلوك بىوقفه‌اى كه در مسير إلى اللّه داشتند ، در اثر شب‌زنده‌دارىها و سحرخيزىها به درجه‌اى از لطافت و شفّافيت روحى رسيده بودند كه بىپرده ، صحنه‌هاى بديعى از كشف و اشراق و شهود را به تماشا مىنشستند و هنگامى كه در طيف اين جاذبه‌هاى پرشور معنوى قرار مىگرفتند ، ناخواسته و ناخودآگاه اشعار\r\n\r\n\r\n","description":"","footnote":"\r\n( 1 ) . در محضر لاهوتيان ، ص 215 .\r\n( 2 ) . همان ، صص 245 و 246 ( با تلخيص ) .\r\n","page_name":" 64 ","page_number":76},
  {"content":"\r\n\r\nرنگينى از باطن سوخته‌ى آنان به بيرون تراوش مىكرد كه در حالات عادى ، قادر به سرودن آنها نبودند و راز ماندگارى آثار آنان در همين است . كسانى كه با اين رمزورازها آشنا هستند ، وقتى ديوان حافظ را مرور مىكنند ، در هرغزلى ، بعد معرفتى اين شاعر آسمانى را درمىيابند و نشانه‌هاى منازل سلوك را به روشنى در آن مىبينند ، ولى پاره‌اى از غزليات كه منسوب به حافظ است ، از اين امتياز برخوردار نبوده و مطلبى براى گفتن ندارد .\r\nاگر مجاز بودم ، غزليات حافظ را به‌ترتيب سنّ سلوكى او مرتّب مىكردم و اشعارى را كه از او نيست نشان مىدادم ! اگر روزى اين اتّفاق بزرگ رخ دهد و سينه‌سوخته‌ى راه‌شناسى به اين مهمّ اقدام كند ، به جايگاه حقيقى حافظ و مقام بلند و رفيعى كه در عوالم روحانى دارد ، پىمىبرند و ديگر او را شاهدباز و شراب‌خواره معرفى نخواهند كرد و اين شاعر « ولىّشناس » را پيرو يكى از مذاهب چهارگانه‌ى اهل تسنّن نخواهند دانست !\r\nباطن حافظ به نور ولايت منوّر ، و مشام جان او به عطر ملكوتيان عالم قدس ، معطّر بوده است . اگر عارفى چون حافظ نداند كه اين اشراقات از كدام كانون نورى در آيينه‌ى جان او مىتابد ، كه عارف نيست ! و كسى را كه از زلال معرفت جرعه‌اى چشانيده باشند ، دست و صاحب دست را مىشناسد و با ساقى بزم روحانيون آشناست .\r\nچون حافظ انس عجيبى با قرآن كريم داشت و در حدّ ظرفيّت وجودى خود ، از لطائف معانى چندبعدى آن بهره‌مند بود ، لذا اشعار جوششى او همانند منشورى چندوجهى ، بازتاب‌هاى مختلفى دارد و ابعاد گوناگونى براى آن متصوّر است كه بر اهل معنى پوشيده نيست .\r\nاين شاعر آسمانى كه از ژرفاى جان به آل اللّه ، ارادت مىورزد ، با آن‌كه شيوهء بيانىاش پوشيده و گاهى نيمه مستور است ، آشكارا به حضرات معصوم ، به‌ويژه حضرت ولىّ عصر عليهم السّلام ، عشق مىورزد و عطش روحى خود را به زلال محبّت و معرفت اين بزرگواران به تصوير مىكشد و گاه نيز دست‌به‌دامان مردانى مىشود كه محرم خلوت را\r\n\r\n","description":"","footnote":"","page_name":" 65 ","page_number":77},
  {"content":"\r\n\r\nدر پى هم باشند زيرا يك كلمه است . زند و محرم حريم حرمت دوست . « 1 »\r\nمرحوم جعفر آقا مجتهدى همچنين مىفرمود : « حافظان از كاملان بود . » آن آيت الهى ، كه با ارواح مرتبط ، بلكه محيط بر آنان بود ، حتى چندين غزل حافظ را به طور مشخص بيان كرده كه دربارهء كدام‌يك از خاندان عصمت عليهم السّلام سروده شده است .\r\nپ - آبروى اهل سلوك ، آية اللّه سيد على قاضى ، حافظ را عارفى كامل مىدانستند و ابيات گوناگون ديوان وى را ، شرح منازل و مراحل سلوك مىشمردند . « 2 »\r\nت - عارف اهل رياضت ، حجة الاسلام حاج شيخ حسن على اصفهانى - رحمة اللّه عليه - هنگام استشهاد به بيتى از حافظ ، دربارهء وى نوشته است : « كان من الأحرار « 3 » [ حافظ ، خود 
  ] از آزادگان بود . »\r\nث - آية الحقّ شيخ رجب على نكوگويان ( خيّاط ) ، كه درنتيجهء عمرى تقوا و لطافت روح ، داراى مكاشفات زلال و ارتباط با ارواح بود ، مىفرمود : « حافظ از جنبهء معنوى واقعا كوتاهى و فروگذار نكرده است و آنچه لازمهء بيان حقايق معنوى و ذوقيّات عرفانى بوده ، در شعر او هست . » شيخ خيّاط ، شيفته و علاقه‌مند به حافظ بود و به او بيش از ديگر شاعران ارادت مىورزيد . در اغلب جلساتش اشعار وى را مىخواند و او را از اولياى خدا مىدانست و از جايگاه رفيع و بلند وى در برزخ خبر مىداد . « 4 »\r\nج - مرحوم آية اللّه مرندى نيز به اشعار حافظ علاقه‌مند بود و زياد آن‌ها را مىخواند . « 5 »\r\nچ - آية اللّه على اكبر الهيان ، ( مباحث حضرت امام خمينى ، و استاد سلوك آية الحق حاج على اكبر معلم دامغانى ، - رحمة اللّه عليهما - ) كه از اولياى صاحب كرامت و گمنام\r\n\r\n\r\n","description":"","footnote":"\r\n( 1 ) . همان ، صص 190 تا 193 .\r\n( 2 ) . روح مجرّد ، ص 326 .\r\n( 3 ) . نشان از بىنشان‌ها ، ج 1 ، ص 108 .\r\n( 4 ) . كيمياى محبّت ، صص 66 و 67 .\r\n( 5 ) . عارف ناشناخته ، صص 78 و 79 .\r\n","page_name":" 66 ","page_number":78},
  {"content":"\r\n\r\nبود ، نيز به حافظ عنايت ويژه‌اى داشت و هماره قرآن كريم و ديوان حافظ با او بود و گاهى به آن ديوان تفأل هم مىزد . « 1 »\r\n21 . از دو تن از شاگردان و مريدان حضرت علّامه طباطبائى - قدس سره - شنيدم كه آن دو ، خود از مرحوم علّامه دربارهء جايگاه معنوى شاگردشان ، جناب آقا خوشوقت ، شنيدند كه فرمود : « انصافا ايشان مسلّط بر كار است . » و « سوار بر كار ( سلوك ) است . »\r\n22 . علّامه طباطبائى به آية اللّه مصباح فرمود : « تو در ميان شاگردانم ، همانند انجير هستى كه همه چيز آن قابل استفاده است و چيزى از آن ، دور ريخته نمىشود . » و وقتى استاد مصباح اولين تأليف خود را به نام خودشناسى براى خودسازى به علّامه تقديم مىكند ، ايشان پس از مطالعه‌ى آن مىفرمايند : « تو خيلى از مطالب را رندانه در اين كتاب آورده‌اى ! » « 2 »\r\n23 . حجة الاسلام تحريرى : مرحوم آية اللّه ميلانى اهل ذوق بود . روزى از مرحوم علّامه خواست تا يكى از شاگردان خود را براى جلسات انس و معنى معرفى كند . علّامه طباطبائى جناب آقا امجد را معرفى كردند . يادم است كه آية اللّه ميلانى از جناب آقا امجد در آن مجلس خواست كه اشعار باباطاهر را بخواند .\r\nبعدها دربارهء آقا امجد از علّامه پرسيدم ؛ فرمودند : « ايشان قوى است . »\r\n24 . حجة الاسلام ضرابى : در مجمع نقد و بررسى آثار دكتر على شريعتى كه به هريك از شاگردان كتابى واگذار شد ، خود علّامه هم كتاب كوير او را مطالعه و بررسى فرمودند و اظهار داشتند : « كتاب كويرش را خواندم ؛ هجده اشكال اصولى دارد . »\r\n25 . حضرت علّامه طباطبائى - رضوان اللّه عليه - با اين‌كه احيانا نقدى هم بر سخنان محيى الدين ابن عربى داشت ( مانند اين‌كه مسألهء خلود را آن‌گونه كه ابن عربى\r\n\r\n\r\n","description":"","footnote":"\r\n( 1 ) . آيت عرفان ، ص 145 .\r\n( 2 ) . حقيقت شرق ، ص 49 ( به نقل از مجتبى مصباح ) .\r\n","page_name":" 67 ","page_number":79},
  {"content":"\r\n\r\nبيان كرده ، نمىپذيرفتند . ) « 1 » اما مىفرمودند : « برخى سخنانش دقيق است . » « 2 » و حتى شهيد مطهرى ، جملهء بسيار شگفتى از علّامه نقل كرده است ؛ مىگويد ؛ علّامه طباطبائى مىفرمايد : « اصلا در اسلام هيچ‌كس نتوانسته است يك سطر مانند محيى الدين بياورد . » « 3 » با همهء اين مدح‌ها از مقام علمى او ، مىفرمود : « چگونه مىتوان ابن عربى را اهل طريق دانست با آن‌كه متوكل [ عباسى ملعون 
  ] را از اولياى خدا مىداند ؟ ! » و در پاسخ شاگردى كه احتمال مستضعف بودن ابن عربى را مىدهد ، لبخند منكرانه‌اى زده و فرمودند : « آخر ابن عربى [ با آن پايه‌ى دانش 
  ] مستضعف است ؟ ! » « 4 »\r\nگفتنى است كه حضرت امام خمينى - رضوان اللّه عليه - نيز دربارهء ابن عربى نظرى مشابه نظر علّامه داشتند ؛ بدين‌معنى كه در نشان دادن مقام علمى وى ، از او به عنوان « شيخ محقّق » « 5 » و « شيخ عارف » « 6 » ياد مىكنند و مىنويسند : « نه از فتوحات ، فتحى [ برايم 
  ] حاصل [ شد 
  ] و نه از فصوص الحكم ، حكمتى دست داد ، چه رسد به غير آنها كه خود داستانى غم‌انگيز دارد . » « 7 » و پيداست با اين جمله ، چه مقام بلندى در علم براى او قائلند !\r\nايشان در نامه‌اى هم كه به گورباچف نوشتند از ابن عربى تعبير به « بزرگمرد » كرده‌اند ، « 8 » اما هيچ كجا براى وى « طلب رحمت از خدا » نكرده و حتى كلمهء « مرحوم » را همراه نام او ننموده‌اند . ( با اين‌كه هنگام نام بردن از بزرگان شيعه ، در آثار و بيانات خود ،\r\n\r\n\r\n","description":"","footnote":"\r\n( 1 ) . جرعه‌هاى جانبخش ، ص 316 ( به نقل از مجله شاهد ؛ و اين منبع از زبان عبد اللّه جوادى آملى ) .\r\n( 2 ) . سيد عبد اللّه فاطمىنيا .\r\n( 3 ) . مجموعه آثار مرتضى مطهرى ، ج 9 ، ص 194 .\r\n( 4 ) . روح مجرد ، ص 436 .\r\n( 5 ) . چهل حديث ، ص 329 .\r\n( 6 ) . آداب الصّلاة ، ص 343 .\r\n( 7 ) . باده عشق ، ص 11 .\r\n( 8 ) . آواى توحيد ، صص 12 و 18 و 19 .\r\n","page_name":" 68 ","page_number":80},
  {"content":"\r\n\r\nچنين جملات و كلماتى به كار برده‌اند . ) اينها همه نشان از اعتقادشان به بزرگى ابن عربى در علم ، در عين سنّى بودن وى ، است و حتى به صراحت فرموده‌اند : « مرحوم قاضى سعيد قمى - رحمة اللّه عليه - در شيعه ، مانند ابن عربى در ميان اهل سنت است . » « 1 »\r\nو در ذو القعدهء 1420 از دوستى پاكستانى خواستم از بقيّة الاوليا ، حضرت آية اللّه بهجت - دام ظله العالى - دربارهء ابن عربى بپرسد . و آن دوست خبر آورد كه هنوز پرسش از ناحيه من كاملا صادر نشده بود كه حضرت مسئول فرمودند : « در همان هند و پاكستان خودتان افرادى نيستند كه رياضت مىكشند و به جايى مىرسند و مىتوانند كارهايى انجام دهند ؟ ! . . . به‌هرحال ، هررياضتى اثرى دارد ، اما مذهب اهل البيت عليهم السّلام همهء آن‌ها را داراست و فوق همهء آنهاست . » و با اين پاسخ ، روشن شد كه ايشان نيز ابن عربى را شخصى مرتاض و سنى مىدانند كه در اثر رياضت به جايى رسيده بود .\r\nفقيه عارف ، حضرت آية اللّه كشميرى نيز از ابن عربى به بزرگى ياد مىكردند و در مكاشفه‌اى وى را با رأسى بزرگ ديده بودند . حضرت آية اللّه جوادى نيز مىفرمايد : « پس از ابن عربى ، هرچه در زمينهء معارف و اسرار ، به تازى و پارسى يا نظم و نثر ، تصنيف يا تأليف شده است ، نسبت به نوشته‌هاى او ، \" چو شبنمى است كه به دريا كشد رقمى \" » ! « 2 »\r\nمىماند كلام مرحوم قاضى كه ابن عربى را از كاملان مىدانست « 3 » و از آن‌جا كه كمال در باور ايشان - و حقيقة - تنها از راه « ولايت » به دست مىآيد ، « 4 » پس محيى الدين بايد\r\n\r\n\r\n","description":"","footnote":"\r\n( 1 ) . برداشت‌هايى از سيره امام خمينى ، ج 5 ، ص 77 ( به نقل از محمد محمدى گيلانى ) و رك به : اسم مستأثر در وصيت امام و زعيم اكبر ، ص 48 : « امام ، قاضى سعيد را از نظر عرفان ، عدل محيى الدين مىدانستند . »\r\n( 2 ) . سرّ الصّلاة ، ص 25 ، ( مقدمهء عبد اللّه جوادى آملى بر كتاب ) و نيز رك به : آواى توحيد ، ص 78 .\r\n( 3 ) . روح مجرد ، ص 342 .\r\n( 4 ) . همان ، ص 343 .\r\n","page_name":" 69 ","page_number":81},
  {"content":"\r\n\r\nشيعه باشد . ( همان‌گونه كه خود مىفرمود « 1 » ) .\r\nبايد گفت : اين‌كه وصول به كمال ، از راهى جز ولايت ، محال است ، كاملا صحيح است ، اما نه مطالب موجود در نوشته‌هاى ابن عربى تشيع وى را حقيقة اثبات مىكند ، و نه نبوغ و عظمت بىنظير علمى وى ، به معناى « كمال » است . و شرح اين دو جمله ، رسالهء ويژه‌اى مىطلبد .\r\nالبته شايد مرحوم قاضى از راههاى ديگر - غير از آنچه به ايشان نسبت داده شده - به تشيع ابن عربى معتقد شدند ؛ و اللّه العالم .\r\n26 . استاد امجد : علّامه طباطبائى : دو نفر با اين‌كه اطلاعات بسيارى داشتند ، اما خيلى نفهم بودند ؛ يكى شهرستانى - صاحب الملل و النحل - و ديگرى [ . . . 
  ]\r\n27 . استاد يحيى انصارى : آية اللّه طباطبائى مىفرمود : « ممكن است خداوند سعدى شيرازى را براى سرودن اين بيت :\r\n همه هرچه هستند از آن كمترند * كه با هستىاش نام هستى برند \r\nبيامرزد . »\r\nحضرت آية اللّه قاضى نيز دربارهء سعدى مىفرمود : « سعدى مردى حكيم و دانشمند بوده است ، [ امّا 
  ] در اشعار وى بويى از عرفان به مشام نمىرسد و [ اشعارش 
  ]  مِمَّا لَمْ يُذْكَرِ اسْمُ اللَّهِ عَلَيْهِ  « 2 » [ - از آنچه نام خداوند بر آن ياد نشده 
  ] است ؛ تنها يك غزل او شيرين و آبدار است ؛ آن‌كه با بيت\r\n به جهان خرّم از آنم كه جهان خرّم از اوست * عاشقم بر همه عالم كه همه عالم از اوست \r\nآغاز مىشود . » « 3 »\r\n\r\n\r\n","description":"","footnote":"\r\n( 1 ) . همان ، ص 342 .\r\n( 2 ) . سورهء « انعام » ، بخشى از آيه 121 .\r\n( 3 ) . اسوهء عارفان ، ص 79 ( به نقل از توحيد علمى و عينى ) .\r\n","page_name":" 70 ","page_number":82},
  {"content":"\r\n\r\n\r\n7 داستان‌هايى از زبان استاد\r\n1 . استاد امجد : « علّامه طباطبائى مىفرمود به خطّ خود مرحوم صدرا ديدم كه نوشته بود :\r\n\" مسأله اتّحاد عاقل و معقول را حضرت فاطمه معصومه عليها السّلام براى من حلّ فرمودند . \" »\r\nمرحوم شيخ عباس قمى نيز در حاشيهء اسفار ( فصل اتحاد عاقل و معقول ) ، به خطّ استادش ، مرحوم حاج محمد قمى ، مشاهده كرد كه او نيز از زبان مرحوم صدرا نوشته بود :\r\n« هنگام پيش‌نويس اين بحث ، در روستاى كهك قم بودم و براى يارى جستن از دختر حضرت موسى بن جعفر عليهم السّلام ، رهسپار قم شدم و روز جمعه‌اى بود كه اين مسأله با عنايت خداوند [ و حضرت معصومه عليها السّلام 
  ] برايم حلّ شد . » « 1 »\r\n2 . علّامه طباطبائى : « مرحوم قاضى فرمود : اوايل ورودم به نجف ، آخوندى را در كوچه ديدم كه شبيه آدمى كه اختلال حواس دارد و مشاعر او درست كار نمىكند ، راه مىرود .\r\n[ از پسر عمويم كه همراهم بود 
  ] پرسيدم : \" اين آقا اختلال حواس و فكر دارد ؟ \" گفت : \" نه ! الان از جلسهء درس اخلاق آخوند ملا حسين قلى همدانى بيرون آمده [ است 
  ] ! سخنان آخوند همدانى در شنوندگان اثرى مىگذارد كه بدين‌صورت از تأثير ژرف كلامش و\r\n\r\n\r\n","description":"","footnote":"\r\n( 1 ) . سفينة البحار ، ج 5 ، ص 61 ، ( پاورقى ) .\r\n","page_name":" 71 ","page_number":83},
  {"content":"\r\n\r\nتصرف روحىاش ، محضر او را ترك مىكنند . \" » « 1 »\r\n ترى المحبّين صرعى فى ديارهم * كفتية الكهف لا يدرون كم لبثوا !\r\nدوستان ( خدا ) را در سرزمين محبت ، * درست مانند اصحاب جوانمرد كهف كه\r\nمدهوش و بىهوش و افتاده بودند ، مىبينى * كه نمىدانند چه مدت در آن‌جا افتاده‌اند ! \r\n3 . علّامه طباطبائى : « آية اللّه قاضى مىفرمودند : \" شبى در مسجد كوفه ، ذكر دروديوار را مىشنيدم ؛ به طورى كه آن شب خوابم نبرد . \" » « 2 »\r\nبايد افزود كه اين اتفاق به‌ظاهر در اوايل سلوك مرحوم قاضى بوده است ؛ و گرنه گوش ايشان و ديگرانى كه به چنان مقاماتى مىرسند ، به شنيدن اين نواها و تسبيحات به سرعت خو گرفته و عادت مىكند .\r\n4 . آية اللّه طباطبائى : مرحوم آقا قاضى مىفرمود : « من از باباطاهر تعجب مىكنم كه در شعرش چنين سروده :\r\n يكى درد و يكى درمان پسندد * يكى وصل و يكى هجران پسندد\r\nمن از درمان و درد و وصل و هجران * پسندم آنچه را جانان پسندد \r\nچه‌طور باباطاهر گفته است : \" اگر جانان ، هجران را پسندد ، من هم آن را مىپسندم . \" ؟ ! چگونه انسان مىتواند اين را بپذيرد ؟ ! عاشق بر هر چيز صبر مىكند اما بر فراق ، صبر نمىتواند كرد . مولا على عليه السّلام در دعاى كميل مىفرمايد : \" مولا و آقاى من ! گيرم بر عذاب تو صبر كنم ؛ بر دورى تو چگونه شكيبا باشم ؟ ! \" » « 3 »\r\n5 . علّامه طباطبائى : « من در نوجوانى خيلى به منزل آية اللّه سيد احمد قاضى ( برادر آية اللّه سيد على قاضى ) رفت‌وآمد مىكردم و بيشتر روزها در خانهء ايشان مانده و از مهمانان و مراجعان پذيرايى مىكردم .\r\n\r\n\r\n","description":"","footnote":"\r\n( 1 ) . در آسمان معرفت ، ص 106 .\r\n( 2 ) . همان ، صص 138 و 139 ( پاورقى ) .\r\n( 3 ) . همان ، صص 122 و 123 .\r\n","page_name":" 72 ","page_number":84},
  {"content":"\r\n\r\nروزى خدمت ايشان بودم كه همسرشان پشت در اتاقى كه ما بوديم ، آمد و از مرحوم سيد احمد براى خريد نان ، پول خواست . آية اللّه سيد احمد قاضى فرمود : \" پولى ندارم . \" همسرشان از شنيدن اين سخن ناراحت شد و با لحن قهرآميزى گفت : \" اين هم شد زندگى ؟ ! \" و رفت .\r\nمن ديدم كه حال استادم دگرگون شد و در حياط خانه ، بادى چون گردباد وزيدن گرفت و برگ‌هاى ريخته‌شدهء درختان را از باغچه ، در جايى جمع كرد و سپس باد خوابيد .\r\nآية اللّه سيد احمد به من فرمود : \" به حياط برو ؛ زير برگ‌هاى جمع شده يك دو تومانى است . آن را بردار و بيا به خانوادهء من بده . \" من رفتم و از زير آن برگ‌هاى جمع شده ، يك دو تومانى برداشتم و همان‌گونه كه فرموده بود آن را به همسرش دادم و از اين اتّفاق در كمال تعجّب و تحيّر بودم . »\r\n وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « 1 » - و چيزى نيست مگر آن كه گنجينه‌ها و معادن آن نزد ماست ، و فرونمىفرستيمش مگر به اندازهء معلوم ( و حساب شده ) .\r\n6 . آية اللّه طباطبائى : حجة الاسلام سيّد ابو الحسن حافظيان ( شاگرد عارف مرتاض شيخ حسن على اصفهانى ) : ما در هندوستان شاهد بوديم فرنگىها آمده بودند براى امتحان و آزمايش ؛ شخص جوكى را مىخواباندند روى تخته‌اى كه پر از ميخ بود و ميخ‌ها مثل سوزن بيرون آمده بود . بعد روى سينهء او تختهء ديگرى مىگذاشتند و سپس با پتك‌هاى بزرگ روى آن مىكوبيدند ، اما حتى يك سر سوزن هم به بدن آن فرد فرو نمىرفت . « 2 »\r\n7 . آية اللّه طباطبائى : روزى از خيابان عبور مىكردم . بنّايى را در حال چيدن بناى ساختمان ديدم . ناگهان ديدم بنّا پايش لغزيد و داشت از آن بالا به پايين مىافتاد . در\r\n\r\n\r\n","description":"","footnote":"\r\n( 1 ) . سورهء « حجر » ، آيهء 21 .\r\n( 2 ) . مجموعه آثار مرتضى مطهرى ، ج 4 ، ص 493 .\r\n","page_name":" 73 ","page_number":85},
  {"content":"\r\n\r\nهمين حال ، كارگر او كه پايين ساختمان بود ، نگاهى به بنّا كرد و گفت : « نيافت ! » ديدم بنّا از همان بالا آرام پايين آمد . من به دنبال كارگر به راه افتادم تا ببينم او كيست كه خود را به كارگرى زده است ؟ ! بعد فهميدم آن فرد ، كسى است كه هرروز به محضر مقدس ولى عصر - عجل اللّه تعالى فرجه الشريف - مشرّف مىشود . « 1 »\r\n8 . حضرت آية اللّه جوادى : « در نجف رسم بود كه طلّاب علوم دينى ، عصرهاى پنج‌شنبه به قبرستان وادى السّلام مىرفتند و عالمان و اولياى مدفون در آن‌جا را زيارت مىكردند .\r\nسيدنا الاستاذ طباطبائى فرمودند : « در نجف ، شخصى [ عامى 
  ] مشهور به اين شده بود كه از اهل معرفت است و چشمش به باطن اين عالم باز است . اين شخص روز پنج‌شنبه‌اى به قبرستان وادى السّلام رفته بود و در حال بازگشت بود كه جمعى از علما ، در راه بازگشت ، از او پرسيدند : \" شما در وادى السّلام چه ديديد ؟ \" ابتدا گفت : \" فاتحه‌اى خواندم و بازگشتم . \" آن عده چون از حال و مقام وى آگاه بودند ، اصرار كردند كه مشاهدهء خود را بگويد . او پاسخ داد : \" من رفته بودم كنار آن قبرهايى كه آماده ساخته بودند تا اگر كسى مرد ، معطّل كندن قبر براى وى نشوند و به سرعت مرده را در آن دفن كنند . از قبرها پرسيدم : اين علما مىگويند : قبرها مار و عقرب دارند و مردهء گنهكار را آزار و اذيّت مىكنند . آيا اين كلام درست است ؟ قبرها جواب دادند : \" ما مار و عقرب نداريم ؛ هركس با خود هرچه بياورد ، با آن همنشين خواهد شد . \" » « 2 »\r\nاضافه كنيم كه آيات و روايات فراوانى اين معنى را تأييد مىكند از جمله اين دو آيه :\r\n  « فَمَنْ يَعْمَلْ مِثْقالَ ذَرَّةٍ خَيْراً يَرَهُ ؛ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 3 » پس هركس هموزن ذره‌اى ، نيكى انجام دهد ، ( همان ) را مىبيند و هركس هموزن ذره‌اى ، بدى انجام دهد ،\r\n\r\n\r\n","description":"","footnote":"\r\n( 1 ) . شرح مراتب طهارت ، ص 126 .\r\n( 2 ) . ناگفته‌هاى عارفان ، صص 197 و 198 .\r\n( 3 ) . سورهء « زلزله » ، آيات 7 و 8 .\r\n","page_name":" 74 ","page_number":86},
  {"content":"\r\n\r\n( همان ) را مىبيند . » با اين توجه كه در اين دو آيه نگفته است : « جزاى آن اعمال را مىبيند » ، بلكه فرموده است : « خود آن اعمال را خواهد ديد . »\r\n اين عمل‌هاى چو مار و كژدُمَت * مار و كژدم گردد و گيرد دمُت \r\n9 . آية اللّه طباطبائى : در تبريز كسى بود كه از روى همين علوم عدد ، مىتوانست طرف مورد حاجت آدم را نه‌تنها بشناسد ، بداند كجاست ، خانه‌اش كجاست ، و . . . بلكه حتى شمارهء تلفنش را هم مىتوانست استخراج كند ! « 1 »\r\n10 . مرحوم علّامه طباطبائى فرمود : « روزى مريدى از عارف كاملى اذن خواست كه در حضورش ، بيتى سرشار از معرفت ، با آهنگى مناسب و نيك ، خوانده شود . آن عارف بزرگ پاسخ داد : \" در اين صورت با شنيدن آن بيت ، جان خواهم داد ! \" . . . سرانجام به خواستهء مريد و اطرافيان احترام نهاد و اذن داد كه بخوانند . وقتى شعر خوانده شد ، مرغ روح استاد به عرشيان پيوست . » « 2 »\r\n11 . استاد امجد : آية اللّه طباطبائى : از فرنگ برگشته‌اى در مجلسى منكر وجود جنّ شد . يكى از عالمان حاضر در مجلس ، رو به وى كرد و گفت : « دستت را به جيب ببر ! » دستش را به جيب برد . سپس آن عالم گفت : « بيرون بياور ! » فرنگ‌زده دستش را بيرون آورد و مشاهده كرد كه نجاست بر كفش نهاده شده است ! عالم گفت : « اين را جن‌ها ( از جايى ) آورده و بر كفت گذاشتند . حالا هم منكر وجود جنى ؟ ! »\r\n12 . آية اللّه بهجت : علّامه طباطبائى : استادمان ، آية اللّه محمد حسين اصفهانى فرموده بودند كه « از خدا خواسته‌ام از اين‌جا بروم برزخ و از برزخ ديگر برنگردم . » مقصود ايشان را نمىدانستيم . ايشان قبل از اذان صبح بيدار مىشد . رفتيم و ديديم وفات يافته است ؛ آن وقت فهميديم كه « از اين‌جا بروم برزخ و از برزخ ديگر برنگردم » يعنى چه . « 3 »\r\n\r\n\r\n","description":"","footnote":"\r\n( 1 ) . اسوهء عارفان ، ص 40 ( به نقل از عبد اللّه جوادى آملى ) .\r\n( 2 ) . اسم مستأثر در وصيت امام و زعيم اكبر ، ص 11 ( با تغييرى در عبارت ) .\r\n( 3 ) . در محضر آية اللّه بهجت ، صص 224 و 225 .\r\n","page_name":" 75 ","page_number":87},
  {"content":"\r\n\r\n13 . همان : يكى از اهل علم : « آية اللّه طباطبائى : مرحوم شريعت اصفهانى مريض مىشود ؛ درويشى را از كوفه براى دعا به خاطر شفاى او مىآورند ؛ درويش مىگويد : \" اين همه عمر براى صرف در شش ماه رياست ؟ ! \" »\r\nآرى ! اين همه عمر براى شش ماه .  لِيَكُونُوا لَهُمْ عِزًّا  « 1 » - تا مايهء سربلندى و سرافرازى آنان باشد . البته علماء مايهء عزت اسلام و مسلمانان‌اند . همين آقا شريعت - رحمه اللّه - كلامى پيش شريف مكه گفته بود كه او آمده بود و زانويش را بوسيده بود . [ يعنى آن درويش نفهميده بود كه رياست اين‌گونه علماء - گرچه كوتاه‌مدت هم باشد - چه اندازه به نفع اسلام و مسلمانان است و آنان ذخيره‌هاى خداوند مىباشند . 
  ] « 2 »\r\n\r\n\r\n","description":"","footnote":"\r\n( 1 ) . سورهء « مريم » ، بخشى از آيهء 81 .\r\n( 2 ) . در محضر آية اللّه بهجت ، صص 228 .\r\n","page_name":" 76 ","page_number":88},
  {"content":"\r\n\r\n\r\n8 آموزه‌ها و ديدگاه‌ها\r\n1 . حجة الاسلام ضرابى : علّامه مىفرمود : « هرج‌ومرج علمى شده و هركسى دست به قلم برده و . . . » ؛ لذا به اينجانب سفارش مىفرمود : « تا خوب پخته نشديد ، دست به قلم نبريد و كتاب به جامعه عرضه نكنيد . »\r\n2 . حجة الاسلام قرائتى : به علّامه طباطبائى گفتم : « اول تحصيل و طلبگىام وقتى عبادت مىكردم حال بهترى داشتم ؛ هرچه علمم زيادتر شده ، حال و توجهم كمتر شده است ؛ دليلش چيست ؟ » ايشان فرمود : « دليلش اين است كه اينها كه خوانده‌اى علم حقيقى نبوده ؛ اگر علم حقيقى و واقعى بود ، تواضع انسان زيادتر مىشد . امير المؤمنين مىفرمايد : \" ثمرة العلم العبوديّة \" « 1 » علم واقعى آن است كه هرچه زيادتر مىشود ، خشوع و عبادت انسان زيادتر مىشود . » « 2 »\r\n3 . نجمة السادات طباطبائى ( دختر علّامه ) : پدرم مىفرمود : « بشر بايد عاطفه داشته\r\n\r\n\r\n","description":"","footnote":"\r\n( 1 ) . آنچه يافتم ، به اين لفظ است : « ثمرة العلم العبادة » ( غرر الحكم و درر الكلم ، تصنيف ، ص 64 ) و نيز غاية المعرفة الخشية ( همان ، ص 63 ) .\r\n( 2 ) . خاطرات ، از زبان محسن قرائتى ، ج 1 ، ص 53 .\r\n","page_name":" 77 ","page_number":89},
  {"content":"\r\n\r\nباشد . كسى كه عاطفه ندارد ، يعنى با قرآن دوست نيست ! »\r\n4 . حضرت آية اللّه جوادى : وقتى سورهء « اسرا » از الميزان نوشته شد ، مرحوم علّامه جلسه‌اى داشتند كه ما نيز شركت مىكرديم و احيانا نكاتى كه به نظر مىرسيد ، به ايشان عرض مىكرديم . در يكى از كلمات آيات آخر سورهء « اسرا » ايشان بحثى كرده بودند كه اين « ال » در كلمه چگونه است ؟ براى جنس است يا استغراق يا عهد ؟ اما وقتى مراجعه كرديم ، ديديم اصلا « ال » در آيه وجود ندارد . به ايشان گفتيم كه « آقا ! اصلا « ال » در اين آيه نيست ! » فرمودند : « بله ؛ تنها خداوند است كه منزّه از خطا و نسيان است . » « 1 »\r\n5 . استاد امجد : علّامه مىفرمود : ما استادى در ادبيات داشتيم كه همهء الفاظ را غلط مىخواند ! با اين‌كه خوب هم درس مىداد ! و اتفاقا اين دسته بهتر مىفهمند ؛ زيرا حواسشان به مطلب است نه به الفاظ ( ! )\r\n6 . يكى از ارادتمندان تهرانى آية اللّه طباطبائى مىگويد : « روزى به ايشان عرض كردم :\r\n« چگونه است كه در پاره‌اى روايات براى عمل كوچكى پاداش‌هاى فراوانى وعده داده شده ! » فرمودند : « مگر بخيلى ؟ ! »\r\nمىتوان آن فرمايش را چنين توضيح داد كه اولا خدا كه هرچه ببخشد از ملك و دارايى او كم نمىشود ، ثانيا بخيل هم كه نيست تا بخلش او را از احسان بازدارد . پس چه مانعى او را از آن پاداش‌ها باز خواهد داشت ؟ ! اين ما هستيم كه ديدهء تنگ‌نظرمان نمىتواند آن را بربتابد .\r\n7 . حجة الاسلام قرائتى : روزى در مسير راه به علّامه طباطبائى - قدس سره - برخوردم . از ايشان خواستم مرا نصيحت كند . فرمود : « بحار الانوار را زياد مطالعه كنيد و از روايت‌هاى آن ساده نگذريد . » « 2 »\r\n8 . حجة الاسلام ممدوحى : « يك‌بار اين روايت و كلام امير المؤمنين عليه السّلام كه\r\n\r\n\r\n","description":"","footnote":"\r\n( 1 ) . در محضر بزرگان ، صص 87 و 88 .\r\n( 2 ) . خاطرات ، از زبان محسن قرائتى ، ج 1 ، ص 57 .\r\n","page_name":" 78 ","page_number":90},
  {"content":"\r\n\r\nمىفرمايند : \" و لولا آية فى كتاب اللّه لأخبرتكم بما كان و بما يكون و بما هو كائن الى يوم القيامة و هي هذه الآية : يمحوا اللّه ما يشاء و يثبت و عنده أمّ الكتاب \" « 1 » و « 2 » [ اگر اين يك آيه در قرآن كه مىفرمايد : خداوند هرچه را بخواهد از ميان مىبرد و هرچه را بخواهد پديد آورده و پابرجا مىكند و اصل و ريشهء مقدّرات نزد خداست ، نبود ، از هرآنچه در گذشته بود و در آينده خواهد بود و اكنون هست ، شما را آگاه مىساختم . 
  ] نزد استاد طباطبائى مطرح شد و يكى از حاضران اين‌گونه نتيجه‌گيرى كرد كه \" پس حضرت على عليه السّلام علم به اين چيزها نداشتند ! \" اما مرحوم استاد فرمود : \" نه ! حضرت امير عليه السّلام از لوح محو و اثبات به همه چيز علم يافتند و از همان لوح محو و اثبات دانستند كه نبايد بگويند . \" »\r\nبه نظر مىرسد توجه به « فقر ذاتى و مطلق همهء مخلوقات » - از صدر تا ذيل و از اشرف تا اذل آن‌ها - و معناى بىپايان و ژرف « بداء » و روايات لطيف و عميقى چون « ما عبد اللّه - عزّ و جلّ - بشىء مثل البدآء » « 3 » و اين‌كه حضرت رسول اكرم و امير المؤمنين عليهم السّلام با اين‌كه مىدانستند دين اسلام به جا خواهد ماند ، اما در جنگ‌ها براى پيروزى دعا مىكردند ، و اشارات و تصريحاتى از اين دست ، نشان مىدهد كه گرچه نتيجه‌گيرى آن شاگرد از روايت نادرست بود ، اما ، به‌حقيقت ، حضرت امير المؤمنين عليه السّلام خود را در برابر قدرت بىمرز خداوند ، در هرآن ، هيچ مىديدند و علم خود را هم با وجود بداء ، جهل مىدانستند ( گو اين‌كه از برخى روايات به دست مىآيد كه علم آنان - عليهم السّلام - شامل موارد بداء پذير هم مىشود ) .\r\nبه عبارت ديگر حضرت امير عليه السّلام در بيان حقايق هستى - از گذشته گرفته تا آينده - فايده‌اى نمىديدند . « اگر نازى كند ، از هم فروريزند قالب‌ها . » و بيان مرحوم طباطبائى اگر\r\n\r\n\r\n","description":"","footnote":"\r\n( 1 ) . سورهء « رعد » ، آيه 39 .\r\n( 2 ) . التوحيد ، ص 298 .\r\n( 3 ) . التوحيد ، ص 324 .\r\n","page_name":" 79 ","page_number":91},
  {"content":"\r\n\r\nبه چيزى جز اين برسد ، بايد گفت : العصمة لأهلها .\r\nاشكال ديگرى كه ممكن است به ذهن بيايد ، اين است كه آنچه رخ داده و گذشته ، ديگر چه تحولى در آن ممكن است پيش آيد كه حضرت امير عليه السّلام از گفتن آن موارد هم ، به مقتضاى آيه ، پرهيز مىكنند ؟ !\r\nدو پاسخ به اين اشكال مىتوان داد . يكى اين‌كه اين نوعى بيان است كه هرگاه انسان مىخواهد به همه چيز موضوعى اشاره كند به گذشته و حال و آيندهء آن اشاره مىكند و الا حضرت هم خود مىدانند كه گذشته ، از اين حكم خارج است .\r\nاما اگر نيك بنگريم ، مىتوان گفت حق اين است كه گذشته‌ها هم ، هنوز تغييرپذيرند و با دگرگون شدن آن‌ها ، هرچه پس از آن‌ها و مترتب بر آن‌هاست نيز تغيير خواهد كرد .\r\nحديث « ردّ الشّمس » « 1 » شاهد بسيار خوبى بر مدعاست ؛ با اين توضيح كه اگر بگوييم نماز حضرت رسول و حضرت امير و پيامبران ديگرى كه پس از بازگشت خورشيد ، نماز خواندند ، همان نماز اداى در وقت نبوده ، كاملا خلاف فهم از سبب ردّ خورشيد است و اساسا آنان - عليهم السّلام - خورشيد را بازگرداندند تا نماز خود را قضا نكنند ! پس به حقيقت زمان ( يا حركت سپرى شده خورشيد ) را به عقب بردند ( نه اين‌كه خورشيد در زمانى جديد ، حركتى جديد كرد ؛ دقت با شما ! )\r\nو اگر قاعدهء فلسفى « المعدوم لا يعاد » در برابر مدعا قرار گيرد ، يا بايد آن را ابتداى باز شدن افقى جديد در مسأله‌اى از مسائل فلسفه دانست يا متواضعانه از حل اين تناقض اظهار عجز كرد .\r\n9 . حجة الاسلام قرائتى : خدا رحمت كند علّامه طباطبائى را ! مىفرمود : « هردو سال يك‌بار بايد تفسير قرآن نوشته شود . چون هربار كه انسان در قرآن تدبّر مىكند ، به\r\n\r\n\r\n","description":"","footnote":"\r\n( 1 ) . رك به : بحار الانوار ، ج 14 ، صص 99 و 103 و ج 17 ، ص 347 و ج 21 ، ص 43 و ج 41 ، صص 166 و 171 .\r\n","page_name":" 80 ","page_number":92},
  {"content":"\r\n\r\nمطالب تازه‌اى مىرسد . » « 1 »\r\n10 . استاد امجد : علّامه طباطبائى : اگر يك كاه بردارى ، در همهء عالم اثر مىگذارد !\r\n11 . حجة الاسلام ضرابى : خدمت آية اللّه طباطبائى عرض كردم : « چرا برخى با فلسفه و عرفان مخالفت مىكنند ؟ » فرمودند : « به نظر مىرسد با اصطلاحات مربوطه خوب آشنا نيستند و اشكالاتى كه مىگيرند وارد است ، اما فلسفه و عرفان چيزى نمىگويد كه آن اشكالات بر آن وارد باشد . »\r\n12 . همان : و از ايشان پرسيدم : « آيا از عرفا كسى معتقد به اين هست كه همه چيز خداست ؟ » فرمودند : « هيچ كس نمىگويد ! و بنده قائلى براى اين مسأله پيدا نكردم . هيچ خرى نمىگويد و اگر هم بگويد ، از خر ، خرتر است ! »\r\n13 . استاد امجد : « روزى از استاد طباطبائى پرسيدم : \" آيا اروپايىها فلسفه مىفهمند ؟ \" ايشان مستقيما و صريحا پاسخ منفى ندادند ، اما فرمودند : \" روزى در راه مسجد از مرحوم شيخ مرتضى انصارى پرسيدند : آيا صاحب كتاب . . . ( و نام يكى از كتاب‌هاى كريم خان را بردند ) ملا ( - پرعلم ) ست ؟ شيخ جوابى نداد . به مسجد كه رسيدند ، باز پرسيدند : آيا كريم خان ملّا ( - دانشمند ) ست ؟ شيخ گفت : خان كه ملّا نمىشود ! \" و از اين داستانى كه آية اللّه طباطبائى نقل كردند ، دانستم كه ايشان معتقدند كه اروپايىها فلسفه نمىفهمند ! »\r\nموحد عظيم ، آية اللّه قاضى نيز به ديدگاه شيخيه در توحيد اشكال مىگرفتند . « 2 »\r\n14 . همان : اواخر عمر مباركشان دائم مىفرمودند : « توجه ! توجه ! » و اين ، فراتر از « تذكر » و « تفكر » است .\r\n15 . همان : سفارش هميشگى جنابش اين بود :  « فَاذْكُرُونِي أَذْكُرْكُمْ  « 3 » - پس مرا ياد\r\n\r\n\r\n","description":"","footnote":"\r\n( 1 ) . خاطرات ، از زبان محسن قرائتى ، ج 2 ، ص 92 .\r\n( 2 ) . رك به : روح مجرد ، ص 427 .\r\n( 3 ) . سورهء « بقره » ، بخشى از آيهء 152 .\r\n","page_name":" 81 ","page_number":93},
  {"content":"\r\n\r\nكنيد تا شما را ياد كنم . »\r\n16 . هنگامى كه مرحوم علّامه طباطبائى پاسخ نامه دوست خود ، آية اللّه مرندى را نوشته و در پاكت مىگذارد و به يكى از بستگان مرحوم مرندى مىدهد تا به وى برساند ، آن شخص به علّامه عرض مىكند : « آقا ! مطلبى هم براى من بنويسيد . » علّامه طباطبائى تكه كاغذى برداشته و با خط زيباى خودشان مىنويسند : « خدا را فراموش مكن ! » « 1 »\r\n17 . و مىفرمود : « درس اخلاق ، گفتنى نيست ، عمل است . » « 2 »\r\n18 . حضرت علّامه - رحمة اللّه عليه - هرشب جمعه به زيارت اهل قبور مىرفت و معتقد بود : « رفتن به قبرستان در سازندگى انسان مؤثر است . » « 3 »\r\n19 . حجة السّلام ممدوحى : « مرحوم علّامه طباطبائى جلساتى داشتند كه گاهى در منزل خودشان و گاهى در خانهء بعضى شاگردانشان تشكيل مىشد . يك‌بار كه در اواخر عمرشان قرار بود براى حضور در يكى از جلسات ، شبانه از كوچه پس‌كوچه‌هاى تاريك شهر قم عبور كنند ؛ با ارتعاشى كه در بدن داشتند و راه ناهموار منزلى كه آن شب قرار بود بروند و تاريكى كوچه‌ها ، يكى از اطرافيان عرض كرد : \" احتمال دارد - خدا نكرده - با اين وضع ، به زمين بخوريد . مىشود جلسهء اين هفته را مثلا در خانهء خود حضرت‌عالى برپا كرد تا اذيّت نشويد . \" حضرت علّامه فرمودند : \" مگر ما در روز به وسيلهء نور خورشيد خود را نگه مىداريم و مگر نور خورشيد باعث مىشود زمين نخوريم ؟ ! \" »\r\n قُلْ مَنْ يَكْلَؤُكُمْ بِاللَّيْلِ وَ النَّهارِ مِنَ الرَّحْمنِ ؟ !  « 4 » بگو : چه كسى شما را در شب و روز از [ هر آسيب 
  ] خداى رحمان حفظ مىكند ؟ !\r\n\r\n\r\n","description":"","footnote":"\r\n( 1 ) . عارف ناشناخته ، ص 114 .\r\n( 2 ) . خاطرات ، از زبان محسن قرائتى ، ج 2 ، ص 85 .\r\n( 3 ) . مجله نور علم ، آذر 1368 ، ص 66 ؛ البته به نظر مىرسد عبارت درست ، « عصر پنجشنبه » باشد .\r\n( 4 ) . سورهء « انبيا » ، بخشى از آيهء 325 .\r\n","page_name":" 82 ","page_number":94},
  {"content":"\r\n\r\n20 . حجة الاسلام عبد القائم شوشترى : به مرحوم علّامه طباطبائى عرض كردم : « من چلّه نشستم ؛ عبادت‌ها كردم ؛ خدمت بزرگان رسيدم و . . . ؛ اما مشكلم حل نشد ! » ناگهان حال ايشان دگرگون شد و دست بر صورت نهادند و گريستند و در ميان گريه فرمودند :\r\n« داروى همهء دردها خداست ! داروى همهء دردها خداست ! »\r\n21 . حضرت علّامه - رضوان اللّه عليه - مىفرمودند : « بزرگ‌ترين ( و سخت‌ترين ) رياضت‌ها ، همين ديندارى است . » « 1 » در روايتى از حضرت امير عليه السّلام هست كه « الشريعة رياضة النفس « 2 » - آيين اسلام و احكام آن ، رياضت و ورزيدگى نفس مىآورد . »\r\n22 . حجة الاسلام حسين حيدرى : « آية اللّه حسن‌زاده فرمود : شبى در اين موضوع فكر مىكردم كه چرا خداوند ، انسان‌ها را آفريد ؟ آياتى مانند  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 3 » را هم كه از نظر مىگذراندم و اين‌كه در تفسيرش فرموده‌اند : \" ليعبدون ، يعنى ليعرفون \" ، باز اين اشكال به ذهنم مىآمد كه عبادت ، فرع معرفت است ، و ما كه معرفتى نسبت به خدا نداريم ، پس چه عبادتى ؟ ! و . . . »\r\nصبح ، اول وقت ، به حضور استاد علّامه طباطبائى رسيده و سؤال را با ايشان در ميان گذاشتم كه « حضرت استاد ! پس چه كسى بناست خداوند را عبادت كند ؟ ! » حضرت ايشان در بيانى كوتاه فرمودند : « گرچه يك نفر ! »\r\nتا اين جمله را فرمودند ، من آرام شدم ؛ همان دم به ياد وجود مقدس امام زمان عليه السّلام افتادم و خاطرم آمد كه زمين و عالم ، هماره چنين شخصى را دارد . ديگران همگى طفيلى وجود انسان كامل ( معصوم ) هستند و گويى هدف از خلقت آنان ، به خلقت موجود تام و كامل بازمىگردد . »\r\nبيافزاييم كه امير بيان عليه السّلام ، خود پرده از راز خلقت برداشته‌اند : « فانّا صنائع ربّنا\r\n\r\n\r\n","description":"","footnote":"\r\n( 1 ) . صراط سلوك ، ص 131 ( به نقل از حسن حسن‌زاده ) .\r\n( 2 ) . غرر الحكم و درر الكلم ( تصنيف ) ، ص 238 .\r\n( 3 ) . سورهء « ذاريات » ، آيهء 56 .\r\n","page_name":" 83 ","page_number":95},
  {"content":"\r\n\r\nو النّاس بعد صنائع لنا « 1 » ما ساختهء پروردگار خويشيم و مردم - همگى - پس از ما براى ما ساخته و آفريده شده‌اند . »\r\n در تمام خلق يك تن صوفىاند * ما بقى در سايهء او مىزيند \r\n23 . استاد امجد : « هرگاه از ايشان مىپرسيدم : \" چگونه قرآن بخوانيم ؟ \" مىفرمودند :\r\n\" توجه داشته باشيد كه كلام اللّه است ؛ \" و اين خود يك دريا معنى است . »\r\nبهرهء بنده از توجهى كه مرحوم علّامه دادند ، انتقال به دو روايت بسيار لطيف و عميق است كه تصور مىكنم اگر معناى ژرف و خاص « تجلّى » را بدانيم و التفات داشته باشيم كه كلام از متكلّم جدا نيست ، آن دو را جامع‌ترين روايات در معرّفى قرآن خواهيم دانست ؛ هردو آن‌ها را در اين‌جا به يادگار مىنويسيم و دقت و انديشه را بر عهدهء خوانندگان مىنهيم :\r\nيكم : حضرت مولى الموحدين عليه السّلام مىفرمايند : « فتجلّى - سبحانه - لهم فى كتابه من غير أن يكونوا رأوه بما أراهم من قدرته « 2 » پس خداوند سبحان ، در كتابش بر بندگان ، بىآن‌كه [ بتوانند 
  ] او را ببينند ، تجلّى كرد به آنچه از توانايىاش به آنان نشان داد . »\r\nدوم : و حضرت امام صادق عليه السّلام فرمودند : « ( و اللّه ) لقد تجلّى اللّه لخلقه فى كلامه و لكنّهم لا يبصرون « 3 » - ( به خدا قسم كه ) خداوند در سخن خويش ( قرآن ) بر آفريدگان\r\n\r\n\r\n","description":"","footnote":"\r\n( 1 ) . نهج البلاغه ( فيض الاسلام ) ، ص 894 .\r\n( 2 ) . نهج البلاغه ( فيض الاسلام ) ص 446 ( از خطبهء 147 ) .\r\n( 3 ) . إحياء علوم الدّين ، ج 1 ، ص 204 ( باب آداب تلاوت قرآن ، امر نهم ) گرچه غزالى ، احياء را پيش از تشيّع خود نوشته است ، اما نظاير آن كلام در نهج البلاغه ، تحف العقول ، جامع الأخبار ، كشف الغمّة و مستدرك الوسائل ، محتواى اين روايت را هم تقويت و ابرام مىكند ؛ گذشته از آن ، بزرگان شيعه ( چون احسائى ، فيض كاشانى ، شهيد ثانى ، مجلسى و امام خمينى - رحمهم اللّه - ) آن را تلقى به قبول كرده‌اند ؛ رك به : -\r\n","page_name":" 84 ","page_number":96},
  {"content":"\r\n\r\nخود تجلى كرده ، اما آنان او را نمىبينند ( و توجّه ندارند . ) »\r\n24 . همان : از علّامه پرسيدند : « لبّ و خلاصهء سخن خداوند در قرآن چيست ؟ » فرمود :\r\n « تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ ؛ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  « 1 » - بياييد به بلنداى اين سخن كه ميان ما و شما يكسان است ، رسيده و ملتزم شويم كه جز خداوند را نپرستيم و چيزى را شريك او نگيريم و برخى از ما برخى ديگر را - نه در راستاى خدا - پروردگار نشمرد » .\r\n25 . حجة الاسلام حسين گنجى : مرحوم علّامه براى آيهء    « أَلْهاكُمُ التَّكاثُرُ ، حَتَّى زُرْتُمُ الْمَقابِرَ »    « 2 » تفسيرى لطيف فرمودند كه نياز به دانستن تاريخ و شأن نزول آيه در آن نبود .\r\nالبته ، اين وجه از تفسير را در الميزان نياورده‌اند . مىفرمودند : « آيه مىفرمايد اين كثرت‌بينىها و اسباب مادى ديدن‌ها و . . . ، شما را سرگرم كرده است و نمىبينيد و توجه نداريد كه خداوند ، همه‌كاره است و علت و سبب همه چيز ؛ تا جايى كه بميريد و از اصحاب قبر شويد . آن‌جا ديگر « وحدت » را خواهيد ديد و اهل « لا إله الا اللّه » خواهيد شد ؛ كه به اصحاب قبور گفته مىشود : « السّلام عليكم يا أهل لا إله إلّا اللّه ! » .\r\n26 . برخى دربارهء سند قسمت پايانى ( يا الحاقى ) دعاى عرفه و صدور آن از حضرت سيد الشهداء عليه السّلام تشكيك كرده‌اند اما مرحوم علّامه طباطبائى مىفرمود : « دعاى عرفه را\r\n\r\n\r\n","description":"","footnote":"\r\n- عوالى اللّئالى ، ج 4 ، ص 116 .\r\n- المحجّة البيضاء ، ج 2 ، ص 247 .\r\n- الصّافى ، ج 1 ، ص 47 .\r\n- التّنبيهات العليّة على الوظائف القلبيّة ، ص 139 .\r\n- بحار الأنوار ، ج 92 ، ص 107 .\r\n- آداب الصّلاة ، ص 309 .\r\n( 1 ) . سورهء « آل عمران » ، بخشى از آيهء 64 .\r\n( 2 ) . سورهء « تكاثر » ، آيات 1 و 2 .\r\n","page_name":" 85 ","page_number":97},
  {"content":"\r\n\r\nحضرت امام حسين عليه السّلام در حالى آغاز كردند كه عده‌اى ايشان را همراهى مىكردند و امام عليه السّلام آنان را عروج داده و به سوى خداى تعالى سير مىدادند . اما ناگاه ديگران نتوانستند با آن ولىّ خدا عليه السّلام همراه شوند و بخش پايانى دعا از همين‌جا آغاز مىشود و دعاى عرفه از آن قسمت به بعد ، حالت انفجار مىيابد و از اين‌جا به بعد ، آن حضرت به تنهايى سير مىكنند . » « 1 »\r\nامّا حضرت آية اللّه بهجت - دام ظله العالى - كه مدتها بر اين باور بودند كه آن بخش الحاقى از حضرت سيد الشهداء عليه السّلام است ، فرمودند : « روز عرفه‌اى مشغول خواندن آن قسمت الحاقى شدم كه مرحوم سيد بن طاووس آمد و به بنده گفت : \" اين بخش ، از منشآت خود من است . \" »\r\nحضرت آية اللّه بهجت در جاى ديگر فرموده‌اند : « سيد بن طاووس در كتاب إقبال الأعمال ، ضمن اعمال ماه ربيع الاول يا ربيع الثانى به صراحت مىگويد كه برخى از دعاها را خود انشاء كرده است . و دعاهاى زيادى را نيز با عدم تصريح به انشاى خود ، ذكر كرده است كه واقعا با دعاهاى رسيده از معصومان عليه السّلام سنخيت دارد و از لحاظ بلندى مضامين ، از كلام غير معصومان برتر است . « 2 »\r\n27 . دربارهء قيامت و معاد چيزى نمىگفت و تنها مىفرمود : « كيفيت معاد براى علما هم قابل طرح و بيان نيست ! » و گاه در پاسخ از همين موضوع ، تنها مىفرمود : « قيامت ، قيامت است ! » « 3 » و در پاسخ درخواست تدريس و بحث آيات معاد مىفرمود : « هنوز وقت\r\n\r\n\r\n","description":"","footnote":"\r\n( 1 ) . مرتضى آقا تهرانى به نقل از على سعادت‌پرور .\r\n( 2 ) . در محضر آية اللّه بهجت ، ص 56 ؛ كاش راهى براى پايان دادن به اين اختلاف‌ها پيدا مىشد ! مانند همين است : باور مرحوم طباطبائى به سنى ماندن غزالى و پافشارى آية اللّه بهجت بر شيعى شدن وى .\r\n( 3 ) . محمود امجد .\r\n","page_name":" 86 ","page_number":98},
  {"content":"\r\n\r\nطرح مباحث معاد نرسيده است . » « 1 »\r\n28 . شهيد آية اللّه مطهرى پس از يك عمر درس ، بحث ، تدريس ، خطابه ، كتابت ، موعظه ، تحقيق و تدقيق در امور فلسفى ، با ذهن رشيق و نقّاد خود ، سرانجام در چند سال آخر عمر خود ، به عيان دريافت كه بدون اتصال به باطن و ربط با خداى منّان ، اطمينان خاطر و آرامش سرّ نصيب انسان نمىشود . . . تا اين‌كه قدم راستين در اين ميدان نهاد « 2 » و پس از توسل به حضرات معصوم عليه السّلام به استادى در عرفان عملى رهنمون مىشود كه در علوم ظاهرى و فلسفى پايين‌تر از خود او بود ! در نتيجه ترديدى در مراجعه به وى ، در شهيد پديد آمد . مسأله را با علّامه طباطبائى در ميان نهاد و مرحوم علّامه نيز فرمود : « به همو مراجعه كن ! . »\r\n سرّ خدا كه زاهد عارف به كس نگفت * در حيرتم كه باده‌فروش از كجا شنيد ! » \r\n29 . استاد امجد : علّامه مىفرمود : « كاش همين دو - سه كلمه را هم بلد نبوديم ! » به همان معنايى كه مرحوم آية اللّه بهاء الدينى مىفرمود : « اى كاش همه لر بوديم ! » و اين نتيجهء فهم كامل و ارزشمند است .\r\n30 . همان : زمانى مىخواستم خانه بسازم ، امّا بنّا و گچكار و . . . خيلى آزارم مىدادند .\r\nيك‌بار در راهى كه مىرفتم و در غصهء آن وضع بودم ، به فكرم رسيد كه \" اگر در اين حال ماشينى به من بزند و بميرم ، در حال خوبى نمرده‌ام . چرا غصّهء خانه را بخورم ؟ ! \" ناگهان همان دم ، ماشينى زد و پرتم كرد ! و . . . شب ، در خواب به من گفته شد \" بگو : اللّه الواحد الفرد الصمد \" حسّ كردم حضرت خضر - على نبيّنا و آله و عليه السّلام - است كه به صورت آية اللّه مصباح ظاهر شده بود و اين ذكر را به من آموزش مىداد . جريان خانه و تصادف و خواب را به مرحوم آية اللّه طباطبائى عرض كردم ، فرمودند : « براى شما همين\r\n\r\n\r\n","description":"","footnote":"\r\n( 1 ) . در محضر بزرگان ، ص 186 ( به نقل از عبد اللّه جوادى آملى ) . و رك به صفحهء 53 همين كتاب .\r\n( 2 ) . رسالهء لبّ اللّباب ، ص 17 .\r\n","page_name":" 87 ","page_number":99},
  {"content":"\r\n\r\nذكر خوب است ! » آن ذكر را مىگفتم و خانه با سرعت و سهولت درست مىشد ! « 1 »\r\n31 . حجة الاسلام صحفى : در اواخر عمر مبارك علّامه ، از ايشان خواستم براى آرامش قلب ، دستورى بفرمايند فرمودند : « دست را روى سينه بگذار و سه - چهار بار نشسته و ايستاده ( يا فرمود : ايستاده و نشسته - كه يادم نيست - ) اين آيه را بخوان :  \" الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ ؛ أَلا بِذِكْرِ اللَّهِ تَطْمَئِنُّ الْقُلُوبُ  « 2 » كسانى كه ايمان آورده‌اند و دلهاشان به ياد خدا آرام مىگيرد ، آگاه باش كه با ياد خدا دلها آرامش مىيابد . \" » و من اثر اين دستور را هم ديدم . . . « 3 »\r\n32 . آية اللّه مصباح : يكى از واعظان تهران ، در مسجد امام خمينى آن شهر ، پس از نماز مغرب و عشا از علّامه پرسيد : « چگونه در نماز حضور قلب بيابم ؟ » علّامه فرمود : « زياد سخن نگوييد . پرگو نباشيد . »\r\n33 . علّامه طباطبائى - قدس سره - مىفرمودند : « اگر كسى . . . به همهء مقامات مىرسد ؛ اگر نرسيد مرا لعن كند ! »\r\n34 . استاد فاطمىنيا : علّامه مىفرمود : گاهى يك عصبانيّت ، بيست سال انسان را به عقب مىاندازد .\r\n35 . پاسخ نامه‌هايى كه حضرت علّامه به پرسش‌هاى علمى ، اخلاقى و عرفانى داده‌اند ، خود منظومه‌اى از معرفت ، حكمت و هدايت است . دريغ كه آن پاسخ‌ها تاكنون گردآورى نشده است !\r\n\r\n\r\n","description":"","footnote":"\r\n( 1 ) . در سيرى در آفاق صص 179 و 180 چنين آمده است : « رفيق شفيق . . . مرا فرمود : در عالم رؤيا اهل حالى مرا گفت : \" بعد از هرنماز ده مرتبه اين ذكر را بگو : اللّه الواحد الفرد الصّمد \" ذكر را بر عارف كامل ، علّامه طباطبائى عرض كردم . مرا فرمود : بر آن مداومت كنم ؛ دستور پانصد تا ششصد بار تكرار آن را فرمود . شايد ظرفيّت بيش از اين را در اين فقير نديد . »\r\n( 2 ) . سورهء « رعد » ، آيهء 28 .\r\n( 3 ) . شمّه‌اى از آثار ادعيه و انفاس قدسيّه يا داستان‌هاى جالب ، صص 8 و 9 .\r\n","page_name":" 88 ","page_number":100},
  {"content":"\r\n\r\nبازخوانى آن‌ها وظيفهء محرومى چون نگارنده است ؛ خوشا به حال برگزيدگانى كه جذبه ، همّت و استعداد روزى آنان گشته است ! دو نمونه از آن نامه‌ها را مىخوانيم .\r\nآية اللّه طباطبائى در جواب جوان بيست و دو ساله‌اى كه در 23 / 10 / 1355 به ايشان نامه نوشته و در آن به صراحت خواهان دستور عملى ( نه نصيحت كلى ) شده بود ، چنين مرقوم فرموده‌اند :\r\nالسّلام عليكم !\r\nبراى موفق شدن و رسيدن به منظورى كه در نامه مرقوم داشته‌ايد ، لازم است همتى برآورده و توبه‌اى نموده ، به مراقبه و محاسبه بپردازيد . به اين نحو كه هرروز كه هنگام صبح از خواب بيدار مىشويد ، قصد جدى كنيد كه « در هرعملى كه پيش مىآيد ، رضاى خدا را مراعات خواهم نمود . » آن وقت در سر هركارى كه مىخواهيد انجام دهيد ، نفع آخرت را منظور خواهيد داشت ؛ به طورى كه اگر نفع اخروى نبود ، انجام نخواهيد داد .\r\nو وقت خواب ، چهار - پنج دقيقه دربارهء كارهايى كه روز انجام داده‌ايد ، فكر كرده و يكىيكى را از نظر بگذرانيد ؛ هركدام مطابق رضاى خداى انجام يافته ، [ براى آن 
  ] شكر بكنيد و [ براى 
  ] هركدام تخلّف شده ، استغفار .\r\nاين رويّه را هرروز ادامه دهيد . اين روش گرچه در ابتدا سخت است و در ذائقهء نفس ، تلخ ، ولى كليد نجات و رستگارى است .\r\nو هرشب پيش از خواب ، اگر توانستيد ، سور مسبّحات ( « حديد » ، « حشر » ، « صفّ » ، « جمعه » و « تغابن » ) را بخوانيد و اگر نتوانستيد ، تنها سورهء حشر را بخوانيد و پس از بيست روز ، حالات خود را براى بنده بنويسيد ، إن شاء اللّه موفّق خواهيد بود .\r\nو السّلام عليكم\r\nمحمد حسين طباطبائى « 1 »\r\n\r\n\r\n","description":"","footnote":"\r\n( 1 ) . مجلّهء حوزه ، ش 46 ، ص 93 .\r\n","page_name":" 89 ","page_number":101},
  {"content":"\r\n\r\n36 . و در پاسخ نامهء ديگرى ، اين مرقومه را ارسال فرمودند كه البته بايد توجه داشت كه يكى از اذكار دستور داده شده در آن ، در مأخذ نيست ؛ ازاين‌رو به عدد ذكر دستور داده شده در آن ، نبايد بىاستاد عمل كرد :\r\nباسمه تعالى\r\nبرادر عزيز !\r\nحالتى كه به شما رخ مىدهد ، حالت \" جذبه \" است . لازم است كه به مراقبت بپردازيد و با تمامى قوا ، به سوى خداى متعال توجه كنيد و خود را در برابر حق ببينيد و تصوّر كنيد .\r\nو ضمنا روزانه اقلا با خداى خود - عزّ اسمه - ساعتى خلوت كرده و به ذكر او مشغول باشيد .\r\nبا استخاره ، يكى از دو ذكر شريف لا إله إلّا اللّه [ را 
  ] روزى هزار مرتبه يا هزار و هفتصد و پنجاه مرتبه ، يا اگر توانستيد سه هزار مرتبه ، مشغول شويد . و در خوردن و نوشيدن ، حرف زدن و معاشرت و خواب ، از افراط و تفريط بپرهيزيد . فرصت را غنيمت شماريد . چنان‌كه مىفرمايد :\r\nإنّ لربّكم فى أيّام دهركم نفحات ؛ ألا فتعرّضوا لها [ و لا تعرضوا عنها 
  ] « 1 » [ هان كه پروردگار شما ، در روزگاران شما ، نسيم‌ها و وزش‌هايى ( معنوى براى شما ) دارد . زنهار كه خود را در معرض آن وزش‌ها و نوازش‌ها قرار دهيد و از آن‌ها رو بر متابيد . 
  ] \"\r\nوفّقكم اللّه و أيّدكم إن شاء اللّه\r\nمحمّد حسين طباطبائى « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 71 ، ص 221 و ج 83 ، ص 352 و ج 87 ، ص 267 .\r\n( 2 ) . مجلّهء حوزه ، ش 46 ، ص 94 .\r\n","page_name":" 90 ","page_number":102},
  {"content":"\r\n\r\n37 . آية اللّه طباطبائى معتقد بود : « رايحهء توحيد و وحدت وجود ، از پاره‌اى قسمت‌هاى اوپانيشادها انسان را مست مىكند ! » « 1 »\r\nاوپانيشادها ، سلسله مقالاتى است بسيار كهن و نوشتهء صاحب‌نظران و انديشمندان قديم هند .\r\n38 . آية اللّه حسن‌زاده : « علّامه مىفرمود : ما سرانجام هرچه را در « خارج » مىجستيم ، در « درون » يافتيم . »\r\n بيرون ز تو نيست هرچه در عالم هست * از خود بطلب هرآنچه خواهى ، كه تويى \r\n39 . همان : استادم آية اللّه طباطبائى در خلوتى به من فرمودند : « ( بنده ) هرروز كه مراقبتم قوىتر است ، در شب تمثّلاتم صافىتر است . » « 2 »\r\n40 . همان : روزى استاد به من فرمودند : پيش از آن‌كه به « توجّه » بنشينى ، سورهء « و الضّحى » و « الشّرح » را بخوان كه براى انتقال و صفاى باطن و رؤياى صالح در حال توجه ، بسيار مفيد است . « 3 »\r\n41 . همان : آية اللّه طباطبائى : « هنگامى كه حقايق براى سالك كشف مىشوند ، به صورت‌هايى رخ مىنمايند ، و در ابتداى امر ، تمثّلات رعدوبرق و لرزه و مانند اين‌ها ، روى مىدهد و در اين حال كشف مثال‌ها و صورت‌هايى پيش مىآيند و انسان ، موفق به زيارت جمال مبارك رسول اكرم و امامان عليهم السّلام مىشود . . . » « 4 »\r\n42 . همان : مرحوم علّامه طباطبائى : معناى كشف بىصورت و بىمثال اين است كه\r\n\r\n\r\n","description":"","footnote":"\r\n( 1 ) . و نيز رك به : انسان كامل ، ص 137 و جرعه‌هاى جانبخش ، صص 208 و 209 .\r\n( 2 ) . انسان در عرف عرفان ، ص 64 .\r\n( 3 ) . همان ، ص 34 .\r\n( 4 ) . همان ، ص 32 ( با تغييرى در عبارت ) .\r\n","page_name":" 91 ","page_number":103},
  {"content":"\r\n\r\nعظمت نظام هستى ( در حين كشف ) آن‌چنان آدم را بگيرد و مضطرب كند كه اگر كاشف خود را از آن حال انصراف ندهد ، جان از بدنش مفارقت كند ، و انصراف سالك از آن حال ، محبوب و مطلوب است تا كم‌كم به عالم ماوراى ماده و بالاتر از آن انس بگيرد . « 1 »\r\n43 . استاد امجد : مرحوم قاضى بيان كرد : با علّامه بوديم ؛ به ايشان گفتم : « در قيامت شفيع ما شويد . » گفتند : « شما شفيع ما شويد ! » پرسيدم : « اين گفتن‌ها اثر دارد ؟ » پاسخ دادند : « بله ! به اميد رحمت خدا ! »\r\n44 . همان : « روزى يك استاد متوجه مىشود يكى از شاگردانش حالات خاصى دارد .\r\nبه او مىگويد : \" چه عبادتى مىكنى ؟ \" شاگرد پاسخ مىدهد : \" شبى يك ختم قرآن انجام مىدهم . \" آن استاد - كه كامل نبود - براى ترقّى شاگرد به وى مىگويد : \" امشب از زبان من بخوان . \"\r\nفرداى آن روز به شاگرد مىگويد : \" چه اندازه توانستى بخوانى ؟ \" پاسخ مىشنود كه مثلا نصف قرآن را !\r\nاستاد دستور مىدهد : \" امشب از زبان رسول اكرم صلّى اللّه عليه و آله و سلّم تلاوت كن \" . و فردا مىشنود كه شاگرد كمتر از نصف قرآن را توانسته است تلاوت كند !\r\nاستاد ، همان روز ، شاگرد را سفارش مىكند كه \" امشب از زبان خدا بخوان ! \" و فرداى آن روز مشاهده مىكنند كه شاگرد حين تلاوت قرآن در شب ، جان سپرده و مىفهمند كه تا آيهء  \" إِيَّاكَ نَعْبُدُ \"  بيشتر نتوانسته است بخواند !\r\nاين داستان وقتى نزد علّامه طباطبائى نقل شد ، ايشان فرمودند : \" خون آن شاگرد ، بر گردن آن استاد است كه نسنجيده و ندانسته چنين دستورى به وى داده بود . \" »\r\nداستانى شبيه اين ، در كتابى مشهور ذكر شده و آن استاد در آن‌جا - به نقل از دست‌نوشته‌هاى مرد خدايى - آية اللّه قاضى معرفى شده است !\r\nبايد گفت : هيهات اگر چنين خطايى از حضرت آية اللّه قاضى - رضوان اللّه عليه - كه از\r\n\r\n\r\n","description":"","footnote":"\r\n( 1 ) . همان ، ص 27 ( با تغييرى در عبارت ) .\r\n","page_name":" 92 ","page_number":104},
  {"content":"\r\n\r\nنوادر تاريخ و استادان كامل و آگاه به اقتضائات اعيان ثابت بود ، سر زده باشد ! شايد آن داستان را حضرت آقا قاضى نقل كرده‌اند و ديگرى گمان برده كه مراد از آن استاد ، خود مرحوم قاضى بوده و كم‌كم در اين نقل‌ها ، تحريف‌هاى ديگرى رخ داده و سرانجام سر از آن كتاب درآورده است . « 1 »\r\n45 . همان : « علّامه طباطبائى : اگر تنها يك عقرب در عالم بود ، همهء دانشمندان گردش جمع مىشدند ( اما چون فراوان است ، اعتناى درخورى به آن نمىشود ) . »\r\nبه‌ظاهر مراد اين است كه هرچه زياد شد ، مورد توجه قرار نمىگيرد ؛ نه اينكه وجود عقرب ، رمز و رازى خاص دارد كه مورد نظر علّامه بوده است .\r\n46 . به استاد طباطبائى عرض كردند : « شاعرى مدّعى است كه مشاهداتى دارد و . . . » فرمود : « يك وعده خوراك كامل به او بدهيد ! » وقتى آن غذا را به وى رساندند و سير خورد ، پرسيدند : « حالا هم چيزى مىبينى ؟ » مىگويد : « نه ؛ آن حالت از بين رفت . »\r\n47 . استاد على احمدى : وقتى دروس سطح را خدمت علّامه طباطبائى تمام كردم ، از ايشان پرسيدم : « فلسفه بخوانم يا نه ؟ » فرمودند : « اگر مىخواهى بخوانى [ تا جايى كه 
  ] صاحب‌نظر شوى ، بخوان ؛ و اگر حوصله ندارى و صرفا مىخواهى چند اصطلاح را ياد\r\n\r\n\r\n","description":"","footnote":"\r\n( 1 ) . از ديگر اشتباهات آن كتاب ، روايتى است كه از ملاقات آية الحق ، حاج شيخ جعفر مجتهدى - رضوان اللّه عليه - با مرحوم ملّا آقاجان زنجانى نموده است . در آن‌جا گفته شده است كه « مرحوم مجتهدى پس از رياضتى بيست و يك روزه ، صوتى شنيد كه به ايشان گفت : \" آن‌چه مىخواهى نزد اين مرد ( ملّا آقاجان ) است . \" و حاجتى هم كه با آن رياضت مىخواست به آن برسد ، تشرّف خدمت امام عصر - عجّل اللّه تعالى فرجه الشّريف - بود و . . . . » در حالى كه مرحوم مجتهدى هنگام ديدن آن قسمت از كتاب ، فرمودند : « رياضت من براى تحصيل \" اسم اعظم \" بود و صوتى هم كه شنيدم ، صوت خود مرحوم زنجانى خطاب به من بود كه گفت : \" گل بورا گراخ بالام جان - پسر جانم ! بيا اين‌جا ببينم \" و . . . »\r\n","page_name":" 93 ","page_number":105},
  {"content":"\r\n\r\nبگيرى ، نخوان . » « 1 »\r\n48 . همان : روزى در يكى از كوچه‌هاى نزديك حرم حضرت معصومه عليها السّلام با ايشان راه مىرفتيم . [ تا آن زمان 
  ] چند جلد از الميزان را ايشان نوشته بود كه چاپ شده بود . به ايشان گفتم : « چرا شما مشكل‌نويس هستيد ؟ » پرسيد : « چطور ؟ ! » گفتم : « الميزان را كمى آسان‌تر بنويسيد تا همه متوجه آن شوند . » فرمود : « عجيب است ، الحمد للّه شما با مطالب من آشنا هستيد ؛ شما يك صفحه از الميزان را بنويسيد ، ببينيد آسان‌تر از اين مىشود يا نه ؟ ! » « 2 »\r\n49 . همان : روزى از ايشان خواستيم كه « بحث انسداد » از كتاب كفاية الاصول را براى ما تدريس كند . فرمود : « من تدريس نمىكنم ؛ چون به نظر من انسداد درست نيست . » ما اصرار كرديم كه بگويد . فرمود : « من براى خدا در روز قيامت براى اين كار جواب حاضر نكرده‌ام . اگر روز قيامت بگويند : \" چرا عمر خودت و طلاب را تلف كردى ؟ ! \" من جواب ندارم . اين درس را تدريس نمىكنم . » « 3 »\r\n50 . آية اللّه مصباح : مرحوم علّامه طباطبائى ، در سن شصت سالگى ، مىفرمودند : « اگر ممكن بود كه من چند ماه درسم را تعطيل كنم و زبان بخوانم ، خيلى خوب بود ! » بىشك ، امروزه ، زبان خواندن براى محقق ضرورى است . « 4 »\r\n51 . پس از آمدن آية اللّه سيد عبد الكريم كشميرى به ايران ، مرحوم علّامه به ديدن ايشان رفت و اين نكته را به عنوان هديه به ايشان بيان كرد : « هرگاه به مشكلى برخورديد ، به پشت‌بام رفته ، دو ركعت نماز خوانده و به امام زمان عليه السّلام هديه نماييد . پس از نماز ، رو به قبله ، تلاش كنيد خود را از افكار و پراكندگى و تشتّت خالى كنيد . در آن هنگام هرچه به ذهنتان رسيد ، اشاره و الهام و تلقينى است از حضرت ولى عصر عليه السّلام براى رفع مشكل . »\r\n\r\n\r\n","description":"","footnote":"\r\n( 1 ) . خاطرات فقيه اخلاقى ، احمدى ميانجى ، صص 151 و 152 .\r\n( 2 ) . همان ، ص 152 .\r\n( 3 ) . اسوهء پارسايان ، ص 115 .\r\n( 4 ) . در محضر بزرگان ، ص 16 .\r\n","page_name":" 94 ","page_number":106},
  {"content":"\r\n\r\n52 . و همچنين اين دستور را هم به مرحوم كشميرى هديه كردند و گفتند : برادرم ، آية اللّه سيد محمد حسن الهى طباطبائى ، مىتوانست با روح آصف بن برخيا - وزير حضرت سليمان - تماس بگيرد و پرسش‌هايش را از او مىپرسيد . دستور ارتباط با وى و يادگيرى اسم اعظم از او نيز ، خواندن آيهء  « قالَ الَّذِي عِنْدَهُ عِلْمٌ مِنَ الْكِتابِ  . . .  غَنِيٌّ كَرِيمٌ »  « 1 » [ در يك چله و با عددى خاص 
  ] است . »\r\n53 . حجة الاسلام جواد كربلائى : روزى به علّامه عرض كردم : « مىخواهم رسالة الولايهء شما را ترجمه و شرح كنم ؛ اذن مىفرماييد ؟ » فرمود : « اين كار را نكن ؛ مطالب آن كتاب براى عموم نيست و ممكن است كسى بدرستى نفهمد و منحرف شود . »\r\n54 . حجة الاسلام سيد احمد فاطمى : در اوايل طلبگىام ، روزى مرحوم علّامه به حجره‌ام تشريف آوردند و فرمودند : « به‌ظاهر در اين‌جا غيبت شده است ! » گفتم : « بله ؛ پيش از آمدن شما ، چند نفر كه درسشان از من بالاتر بود ، اين‌جا بودند و غيبت كسى را كردند . » علّامه فرمودند : « بايد مىگفتى از اين‌جا بروند ، اين حجره ديگر براى درس خواندن مناسب نيست ؛ اتاق خود را عوض كن . »\r\n55 . علّامه درباره كتاب روضة المتقين مىفرمود : يا بىنظير است يا كم‌نظير . « 2 »\r\n\r\n\r\n","description":"","footnote":"\r\n( 1 ) . سورهء « نمل » ، آيهء 40 .\r\n( 2 ) . حسين گنجى .\r\n","page_name":" 95 ","page_number":107},
  {"content":"\r\n . \r\n","description":"","footnote":"","page_name":" 96 ","page_number":108},
  {"content":"\r\n\r\n\r\n9 كرامات\r\n1 . حضرت علّامه - رضوان اللّه عليه - مىفرمود : « در اوايل تحصيلم ، حديث \" من أخلص للّه أربعين صباحا ، فجّر اللّه ينابيع الحكمة من قلبه على لسانه « 1 » - هركس چهل روز براى خداوند اخلاص ورزد ، خداوند چشمه‌هاى حكمت را از دلش بر زبان وى جارى و روان مىكند . \" را خواندم و تصميم گرفتم بدان عمل كنم . پس از آن چلّه ، هرگاه انديشه و تصور گناهى به ذهنم مىآمد ، ناخودآگاه و بىفاصله از ذهنم مىرفت . »\r\nبه طبع پرسشى در اين‌جا رخ مىنماياند و آن ، اين‌كه چه ربطى ميان « اخلاص ورزيدن در چهل روز » و « توفيق منصرف شدن گناه از ذهن » است ؟ !\r\nهمين سؤال را مىتوان دربارهء ارتباط ميان « اخلاص ورزيدن در چهل روز » و « روان شدن چشمه‌هاى حكمت از درون آدمى » پرسيد . پاسخ هرچه باشد ، اين لطيفه را نبايد فراموش كرد كه كسى كه براى به دست آوردن حكمت و مانند آن ، اخلاص ورزيده ، در حقيقت اخلاص نورزيده ! چرا كه در پى به دست آوردن حكمت بوده است نه خدا !\r\n2 . شخصى گفت گرفتار وسواس شديدى شدم ؛ به طورى كه توانايى تكبيرة الاحرام\r\n\r\n\r\n","description":"","footnote":"\r\n( 1 ) . بحار الانوار ، ج 70 ، ص 249 ( به نقل از عدّة الدّاعى ) .\r\n","page_name":" 97 ","page_number":109},
  {"content":"\r\n\r\nنماز را نداشتم . روزى در منزل استاد بزرگوار ، علّامه - رحمة اللّه عليه - ، خدمتشان مشرّف شدم و ناراحتى خود را به عرض آن و اصل به حق - قدس سرّه - رساندم . مرحوم علّامه فرمودند : « هرگاه مىخواهى نماز بخوانى ، يك \" يا اللّه \" بگو ، سپس نماز را شروع كن . » به منزل رفتم ؛ هنگام نماز فرارسيد و آمادهء به جا آوردن اين واجب شدم . در آن حال ديدم اثرى از آن بيمارى وسواس كه مانع از به جا آوردن نماز بود در من نيست و نيازى [ هم 
  ] به گفتن \" يا اللّه \" پيدا نكردم . فهميدم همان \" يا اللّه \" آقا طباطبائى باعث شفايم شده است . « 1 »\r\n3 . همسر شهيد مطهرى : حدود يك هفته به شهادت استاد مطهرى ، مرحوم علّامه طباطبائى يك روز صبح ، ساعت نه ، به منزل ما زنگ زدند و خود استاد گوشى را برداشتند . علّامه فرموده بودند كه « ديشب حضرت امام حسين عليه السّلام را در خواب ديدم و از حضرت پرسيدم : \" حال آقا مطهرى چطور است ؟ \" ايشان تبسمى فرموده و جواب دادند :\r\n\" آقا مطهرى از دوستان ماست . \" »\r\n[ من هنگام گفت‌وگوى استاد مطهرى و علّامه ، تنها شاهد بودم كه 
  ] آقا مطهرى در مقابل علّامه تواضع و تعارف مىكند . ما علّامه را « حاج آقا » صدا مىكرديم . پس از مكالمهء آن دو ، من از آقا مطهرى سؤال كردم : « حاج آقا چه مىفرمودند ؟ » پس از اصرار زياد من ، خواب علّامه را براى ما تعريف كردند . با اين‌كه شهيد مطهرى هنوز در قيد حيات بود ، علّامه در خواب حال او را از حضرت سيد الشهدا عليه السّلام پرسيده بودند و ما بعدها فهميديم كه اين بشارتى براى شهادت مرحوم مطهرى بوده است . « 2 »\r\n4 . مرحوم حجة الاسلام وجدانى فخر : بعد از ظهر عاشورايى به قبرستان « حاج شيخ ( قبرستان نو ) » قم رفته بودم كه ديدم مرحوم علّامه در گوشه‌اى از قبرستان هستند . براى\r\n\r\n\r\n","description":"","footnote":"\r\n( 1 ) . شمّه‌اى از آثار ادعيه و انفاس قدسيّه يا داستان‌هاى جالب ، ص 7 ، ( به نقل از يكى از شاگردان علّامه طباطبائى ) .\r\n( 2 ) . روزنامهء كيهان ، 25 / 2 / 1381 ه . ش ، ص 14 ( از زبان على مطهرى ) .\r\n","page_name":" 98 ","page_number":110},
  {"content":"\r\n\r\nعرض ارادت نزديك شده و عرض سلام و ادب كردم . آن بزرگ چند بار با سوزوگداز به من فرمودند : « آقا وجدانى ! مىدانيد امروز چه روزى است ؟ ! » عرض كردم : « بله ؛ امروز عاشوراست . » فرمودند : « مىبينى همهء دنيا ، موجودات ، آسمان ، زمين و جمادات - همه - در حال اشك خون ريختن و گريستن بر حضرت سيد الشهدا عليه السّلام هستند ؟ ! »\r\nمتعجب شده و دانستم كه ايشان خبر از حقايق هستى مىدهند . در همين حال « 1 » ، آن عظيم خم شده و سنگى از زمين برداشته ، آن را به‌سان سيبى با دست از وسط شكافتند و ميان آن را به من نشان دادند . با چشمان خودم ، در ميان سنگ ، خون ديدم ! و ساعتى با بهت و حيرت غرق مشاهدهء آن بودم . وقتى به خود آمدم ، متوجه شدم كه حضرت علّامه از قبرستان رفته‌اند و من در تنهايى به نظارهء آن سنگ خونين‌جگر مشغولم !\r\n5 . استاد فاطمىنيا : يكى از شاگردان استاد طباطبائى مىگفت : با مرحوم علّامه كارى داشتم ؛ به خانهء ايشان رفته و در زدم ، اما كسى در را باز نكرد . هيچ كس هم در كوچه نبود و درها و پنجره‌هاى همسايگان ايشان هم ، همگى ، بسته بود . ناگاه شنيدم صوتى گفت :\r\n« علّامه در قبرستان حاج شيخ است ! »\r\nهرچه به اطراف نگريستم ، كسى را نديدم . با خود گفتم : « به قبرستان حاج شيخ ( نو ) مىروم ؛ اگر علّامه آن‌جا بود ، هم مطلبم را عرض مىكنم و هم درستى و راستى اين آواى ناشناس برايم روشن مىشود . »\r\nبه قبرستان كه رسيدم ، علّامه را ديدم و ايشان تا متوجه بنده شدند ، فرمودند : « دست و پايت را گم نكن ! از اين اصوات ، بسيار است ؛ گوش شنوا نيست ! »\r\n\r\n\r\n","description":"","footnote":"\r\n( 1 ) . فرزند مرحوم وجدانى فخر ، پس از رحلت والد ، از اين‌جا به بعد داستان را چنين براى بنده مرقوم داشته‌اند : « در همين حال ، با عصايى كه در دست داشتند به قلوه‌سنگى سنگى كه در آن‌جا افتاده بود ، زدند و سنگ شكافته شده و قطره‌اى خون در دل سنگ نمودار شد و سپس علّامه فرمودند : \" نه‌تنها جنّ و انس ، بلكه جمادات نيز در عزاى حسين عليه السّلام مىگريند . . . \" خداوند همهء علما ، به‌ويژه اين دو را با سالار شهيدان محشور فرمايد » .\r\n","page_name":" 99 ","page_number":111},
  {"content":"\r\n\r\n6 . همان : براى استاد مشكلى فلسفى رخ داده بود ؛ همان ايام به زيارت امامزاده‌اى رفت و پس از آن ، همان امامزاده به خواب ايشان آمده و مشكل علمى استاد را حلّ كرد !\r\n7 . همان : اهل علمى ديوانه شده بود . او را نزد حضرت علّامه آوردند و استاد يك ربع ساعت به وى نگريست ؛ در اثر داروى نگاه ايشان ، بيمار عاقل و سالم شد .\r\n8 . آقا سيد حسين احمدى : يكى از شاگردان و مريدان آية اللّه طباطبائى مىگفت : در خانهء علّامه با ايشان به گفت‌وگو نشستيم . وقتى بازگشتم و به منزل خود رسيدم ، روح علّامه - در زمان حيات ايشان - نزدم حاضر شده و فرمود : « راضى نيستم گفت و شنودهاى اين جلسه را جايى بازگو كنى ! »\r\n9 . شهيد مطهرى : آية اللّه طباطبائى فرمودند : من يك وقتى در يك حالت پس از نماز بودم . يك وقت ديدم در منزل را مىزنند . وقتى رفتم در را باز كردم ، ديدم آدمى مىبينم ، ولى به صورت يك شبح ( مثل اين‌كه ديوارى كه آن طرف است ، ميان من و او حايل نمىشد ) آمد و با من مصافحه كرد . گفتم : « تو كه هستى ؟ » گفت : « من پسر حسين بن روح [ يكى از نايبان خاص امام زمان عجل اللّه تعالى فرجه الشريف 
  ] هستم . »\r\nپس از آن ملاقات ، در حالت عادى هرچه كتاب‌هاى رجال را گشتم ، ديدم يك نفر هم ننوشته كه حسين بن روح پسر داشته است و اين براى من به صورت يك معمّا باقى ماند تا اين‌كه كتاب خاندان نوبختى عباس اقبال منتشر شد . در اين كتاب ديدم نوشته است : « حسين بن روح ، پسر جوانى داشت كه در زمان حيات خودش جوان‌مرگ شد . » « 1 »\r\n10 . علّامه مىفرمودند : روزى در باغ بودم . ناگهان متوجه شدم همهء كلاغ‌هاى روى درخت ، يك‌پارچه « اللّه ! اللّه ! » مىگويند ! « 2 »\r\n11 . و نيز مىفرمود : هنگامى كه به « ذكر » مشغولم ، مشاهده مىكنم درخت‌هاى حياط\r\n\r\n\r\n","description":"","footnote":"\r\n( 1 ) . مجموعه آثار مرتضى مطهرى ، ج 4 ، ص 473 .\r\n( 2 ) . شرح مراتب طهارت ، ص 151 .\r\n","page_name":" 100 ","page_number":112},
  {"content":"\r\n\r\nخانه هم با من ذكر مىگويند . « 1 »\r\n12 . استاد امجد : آية اللّه طباطبائى مىفرمود : شبى در نجف ، بر پشت‌بام خانه ، آمادهء خوابيدن مىشدم كه مكاشفه‌اى برايم رخ داد و ديدم دستم و همهء اعضايم ، مىبينند و مىشنوند و همان زمان ديدم كه همهء عالم ، عالم است . « 2 »\r\n13 . همان : هرگاه سؤالى داشتم و خدمت علّامه مىرسيدم ، قبل از اين‌كه پرسش را بيان كنم ، جوابش را مىفرمودند . « 3 »\r\n14 . مهندس سيد عبد الباقى : روزى مرحوم مادرم به من گفت : « پس از مرگ من ، فلان خانم را - كه خانم شايسته‌اى است - به همسرى پدرتان برگزينيد . » گفتم :\r\n« مادرجان ! زندگى و عمر ، دست خداست و كسى از آن خبر ندارد . شما چه مىدانيد [ كدامتان زودتر از ديگرى از جهان خواهد رفت ؟ ! 
  ] » مادرم گفت : « خود پدرت گفته كه عمر من زودتر به پايان مىرسد . » و همين‌طور هم شد ! هنگامى كه مادرم در بستر بيمارى بود ، يك روز پدر ما به شدت نگران ، غمگين و هيجان‌زده بود و آرام نداشت و دائم قدم مىزد و ياد خدا مىكرد و همان روز هم ، مادر ما درگذشت و برايم روشن شد كه گفتهء پدر درست بود و از پاره‌اى وقايع آينده خبر داشت . « 4 »\r\n15 . نجمة السادات ( دختر علّامه ) : زمانى در دركه‌ى تهران بوديم كه ديدم مرحوم پدر بر سجادهء نماز مشغول عبادت‌اند . همان لحظه به حياط رفتم و مشاهده كردم كه ايشان در حياط قدم مىزنند . باز به اتاق رفته و ديدم همان لحظه ، سرگرم عبادت‌اند ! تعجب كردم كه چطور در يك لحظه ايشان در دو جا هستند ! اين مطلب را با مادرم در ميان\r\n\r\n\r\n","description":"","footnote":"\r\n( 1 ) . رك به : ص 72 ، نكتهء 3 .\r\n( 2 ) . رك به : سورهء « اسرا » ، آيه 44 و سورهء « نور » ، آيه 24 .\r\n( 3 ) . روزنامهء جمهورى اسلامى ، 1 / 9 / 1372 ه . ش ، ص 11 .\r\n( 4 ) . روزنامهء رسالت ، 5 / 9 / 1380 ه . ش ، ص 6 ( ناگفته نماند كه شايد مرحوم علّامه اين نكته را از برخى فرمول‌هاى جفرى و . . . استخراج كرده باشد ) .\r\n","page_name":" 101 ","page_number":113},
  {"content":"\r\n\r\nگذاشتم و مادر فرمود : « دخترم ! مگر نمىدانى اين دست از انسانها ( - اولياء خدا ) هنگامى كه دست از عبادت مىكشند ، خداوند فرشته‌اى را به شكل آنان مىآفريند تا به جاى آنان عبادت كند ؟ ! »\r\nدر تأييد اين مطلب بگوئيم كه مرحوم شيخ عبد اللّه پياده نيز مىگفت : « وقتى وضو مىگيرم و با طهارت مىخوابم ، مىبينم ملائكه در محل عبادتم براى من عبادت مىكنند . » « 1 »\r\n\r\n\r\n","description":"","footnote":"\r\n( 1 ) . در كوچه‌ى عشق ، ص 120 ( به نقل از سيد على اصفهانى )\r\n","page_name":" 102 ","page_number":114},
  {"content":"\r\n\r\n\r\n10 علّامه با امام و جهاد و شهيدان\r\nحضرت علّامه با امام راحل - رضوان اللّه عليه - از قديم روابط دوستانه داشتند و براى ايشان احترام قائل بودند پس از انقلاب نيز - آن‌چنان‌كه شاگردشان حضرت آية اللّه جوادى آملى ، بيان مىكنند - امام امت را به عنوان بنيانگذار جمهورى اسلامى ايران و رهبر كبير انقلاب شكوهمند اسلامى ايران پذيرفتند و همواره اين اصل را مايه سعادت ، سيادت و عظمت اسلام و مسلمانان مىدانستند . « 1 »\r\nدر اين فصل ، ابتدا نكاتى از روابط علّامه با امام - رحمة اللّه عليهما - مىخوانيم ، سپس جملاتى از اولياى اللّه دربارهء آن يگانهء دوران ، و در آخر ، بيانات و خاطراتى از مرحوم علّامه دربارهء جهاد و شهيدان .\r\n1 . هنگامى كه يكى از مشاهير فلسفه به قم آمده بود ، در مجلسى ، چون امام را نمىشناخت از امام پرسيد : « شما آقا طباطبائى هستيد ؟ » علّامه فرمودند : « طباطبائى منم ؛ ايشان آية اللّه خمينى ، استاد من هستند . » همه مىدانند كه علّامه طباطبائى سخن\r\n\r\n\r\n","description":"","footnote":"\r\n( 1 ) . روزنامهء جمهورى اسلامى ، 25 / 8 / 1360 ه . ش ، ص 4 .\r\n","page_name":" 103 ","page_number":115},
  {"content":"\r\n\r\nبه مجامله نمىگفت . « 1 » و متخصصان مىگفتند : « تدريس فلسفهء امام بر فلسفهء علّامه مقدم بود . » « 2 »\r\n2 . يك‌بار به جهت اهانتى كه به حضرت امام - رضوان اللّه عليه - شده بود ، طلاب راهپيمايى كردند و ابتدا خدمت علّامه رفتند . مرحوم علّامه دربارهء امام راحل فرمود :\r\n« ايشان منزّه است . » « 3 »\r\n3 . يكى از شاگردان امام و علّامه مىگويد : دوست داشتم بدانم ميان حضرت امام خمينى - رضوان اللّه عليه - و علّامه طباطبائى - رحمة اللّه عليه - كدام‌يك در فلسفه قوىترند . به همين جهت روزى آن دو استاد عزيز را براى صرف ناهار طلبگى به حجره دعوت كردم و مسأله‌اى فلسفى پيش كشيدم . هردو نفر خوب گوش دادند ، اما ساكت ماندند ! لحظاتى بعد ، علّامه نگاهى به امام كردند و امام تبسّمى كرده و با لبخند ، پاسخ را به علّامه واگذاردند .\r\nاستاد طباطبائى ، جواب پرسش را فرمودند و امام كاملا گوش كردند و چيزى نفرمودند . پس از آن ، پرسش فلسفى ديگرى از حضرت امام - قدس سره - كردم . ايشان نگاهى مؤدّبانه به علّامه كردند و سپس شروع به پاسخ كردند و اين‌بار علّامه سراسر گوش بودند و ساكت .\r\n. . . به هرحال نتوانستم آن دو استاد را به بحث طلبگى و مناظرهء فلسفى بكشانم . گويا هردو به هدف بنده پى برده بودند . « 4 »\r\n4 . علّامه طباطبائى ، پس از قيام امام راحل ، دربارهء سخنان و اعلاميه‌هاى امام گفت :\r\n\r\n\r\n","description":"","footnote":"\r\n( 1 ) . روزنامهء كيهان ، 7 / 3 / 1381 ه . ش ، ص 14 ( از بيان محمّد محمّدى گيلانى ) .\r\n( 2 ) . خاطرات فقيه اخلاقى ، احمدى ميانجى ، صص 133 و 232 .\r\n( 3 ) . روزنامهء جمهورى اسلامى ، 1 / 9 / 1372 ه . ش ، ( از بيان محمود امجد ) .\r\n( 4 ) . سرگذشت‌هاى ويژه از زندگى امام خمينى ، ج 4 ، صص 110 و 111 ( از بيان ابراهيم امينى - اين داستان در يادها و يادگارها ، ص 89 با كمى تفاوت نقل شده است . )\r\n","page_name":" 104 ","page_number":116},
  {"content":"\r\n\r\n« امام خيلى قاطع كلام خود را مىگويد . » « 1 »\r\n5 . يكى از اهل علم مشهد - كه مدتى در امر امام راحل دودل بود - مىگويد . « يك‌بار كه مرحوم علّامه به مشهد آمده بود ، دربارهء امام - رحمة اللّه عليه - از ايشان پرسيدم ، فرمودند : \" اين مرد بر ملكوت مسلّط است . \" »\r\n6 . وقتى امام به قم رفته و در كوچهء استاد علّامه طباطبائى ساكن شده بودند ، همسايه‌هاى اطراف براى سهولت رفت‌وآمدها ، خانه‌ها را خالى كرده بودند . علّامه نيز به امام عزيز گفت : « اگر لازم است ما هم خانه‌مان را تخليه كنيم ؟ » امام به ايشان فرمودند :\r\n« همجوارى شما براى ما مغتنم است . » « 2 »\r\n7 . استاد احمدى : زمانى كه انقلاب پيروز شد ، امام در همسايگى علّامه مستقر شدند .\r\nصوت بلندگوهايى كه به منزل محل اقامت امام راحل وصل شده بود ، خيلى زياد بود .\r\nروزى خدمت علّامه طباطبائى بودم ، يك نفر به ايشان گفت : « با اين سروصدا اذيّت نمىشويد ؟ » مرحوم طباطبائى لبخندى زد و فرمود : « هرچه از دوست مىرسد ، نيكوست ! » با اين‌كه واقعا اعصابشان ضعيف بود و از سروصدا ناراحت مىشدند . « 3 »\r\n8 . حجة الاسلام موسوى : خوشحالى استاد از پيروزى انقلاب اسلامى چندان بود كه نمىتوانستند از اظهار آن خوددارى كنند . روزى به من فرمودند : « دلم مىخواهد رژهء ارتشيان در برابر امام را ببينم . » عرض كردم : « هم‌اكنون ارتشيان در كوچه‌اند و چند لحظهء ديگر ، رژهء آنان آغاز مىشود . » با هم پشت در منزل آمديم ؛ در را باز كردم و ايشان مدتى طولانى به تماشاى رژه ايستادند و مكرّر به من مىفرمودند : « چقدر جالب است ! چقدر\r\n\r\n\r\n","description":"","footnote":"\r\n( 1 ) . خاطرات فقيه اخلاقى ، احمدى ميانجى ، ص 204 .\r\n( 2 ) . برداشت‌هايى از سيرهء امام خمينى ، ج 5 ، ص 45 ( به نقل از مجلّهء اطلاعات هفتگى ، 19 / 6 / 1369 ه . ش ، از زبان سيد محمد بهشتى ) .\r\n( 3 ) . خاطرات فقيه اخلاقى ، احمدى ميانجى ، ص 145 .\r\n","page_name":" 105 ","page_number":117},
  {"content":"\r\n\r\nجالب است ! » « 1 »\r\nبسيار بجاست در اين مقام جملاتى از ديگر اولياى خدا - رضوان اللّه عليهم - را دربارهء امام راحل - درود مدام دادار بر آن دردانه‌ى پرديس‌ديار - يادآور شويم ؛ گرچه خطاب به روح بلندش بايد سرود :\r\n همه گفته‌اند و نگفته شد * ز كتاب فضل تو يك الف \r\nتنها خواهش نگارنده آن است كه خوانندگان محترم زندگىنامه‌ها ، كرامات و مقامات اين بزرگان را به دقّت مطالعه كنند و توجه داشته باشند كه اين اوليا نه اهل مبالغه بوده و هستند ، و نه بىتأمّل سخنى بر زبان مىرانند . پس نبايد از كلمات آنان بىتفكّر گذشت .\r\nالف - مرد بىنهايت و سند حقيقت ، آية الحق جناب جعفر آقا مجتهدى - رضوان اللّه عليه - به حضرت امام خمينى - قدّس سرّه - ارادت داشتند و از ايشان با عظمت ياد مىكردند . روزى فرمودند : « امام خمينى در كمالات و توحيد به مرتبه‌اى دست يافته‌اند كه احدى به آن نرسيده است . » و اين مطلب را با اعجاب و تحسين بيان مىكردند .\r\nيك‌بار هم در رؤيا - و زهى مراتب‌خوابى كه به ز بيدارىست - به شخصى فرمودند :\r\n« آيا اين آيه را شنيده‌اى كه  « أَ رَأَيْتَ مَنِ اتَّخَذَ إِلهَهُ هَواهُ ؟ !  « 2 » آيا كسى را كه هواوهوس خويش را معبود خود گرفته ، ديده‌اى ؟ ! كسى كه در همهء عمرش ، هوا و خواهش نفس را معبود خود نگرفت ، امام خمينى بود . » « 3 »\r\nب - آبروى اهل معرفت ، حضرت آية اللّه بهجت - لا أمات اللّه محبّيه بنعيه - پس از ارتحال امام امت فرمودند : « پس از او كفر در اسلام طمع كرد . » و در مجلسى ديگر فرمودند :\r\n« زمانى مرحوم آقا خمينى قصد تشرف به مشاهد عراق را داشتند اما از تصميم خود ، بازگشتند . در مواجهه‌اى به ايشان گفتم : « چه شد به زيارت نرفتيد ؟ » گفتند : « از من\r\n\r\n\r\n","description":"","footnote":"\r\n( 1 ) . جرعه‌هاى جانبخش ، ص 331 ( به نقل از مجلهء ميراث جاويدان ) .\r\n( 2 ) . سورهء « فرقان » ، بخشى از آيهء 43 .\r\n( 3 ) . محمود نجفى .\r\n","page_name":" 106 ","page_number":118},
  {"content":"\r\n\r\nخواستند براى عكس روى رواديد عمامه‌ام را بردارم و من نپذيرفتم . » به ايشان گفتم :\r\n« مردم دست و پايشان را حاضرند در راه زيارت آن امامان عليهم السّلام بدهند اما شما حاضر نشدى يك لحظه براى عكس گرفتن ، عمامه را از سرتان بردارى ؟ ! » گفتند : « نه ؛ حاضر نيستم . » و من نگاهى به چهرهء ايشان كردم و ديدم ما شاء اللّه خيلى محكم است ! » ايشان پس از ارتحال امام ، مجلس فاتحه و بزرگداشتى براى آن‌جناب ، در مسجد فاطميّه برگزار كردند .\r\nپ - حضرت آية اللّه سيد عبد الكريم كشميرى - رحمة اللّه عليه - دربارهء امام عزيز مىفرمود : « آية اللّه خمينى - قدس سرّه - ، مردى مستقيم و بىنظير بود . « 1 »\r\nت - مرحوم آية اللّه مرندى - از شاگردان برجستهء آية اللّه قاضى - نيز با عظمت به امام خمينى مىنگريست و اعتقاد راسخ به اهداف بلند ايشان داشت . پس از ديدن تفسير سورهء « حمد » امام راحل - قدّس سرّه - فرمود : « مطالب ، بسيار عالى است . » و ادامه مىداد :\r\n« عرفان امام بسيار بلند است و من عرفانى به اين صدر نديده‌ام . » يك‌بار هم پس از شنيدن اشعار عرفانى امام ، گريه كرد و منقلب شد و فرمود : « امام عرفان را چشيده است ! » « 2 » روزى نيز فرمود : « نوشته‌ها و گفتارهايى كه از امام خمينى ديده‌ام ، از علماى ديگر سراغ ندارم . ايشان اعجوبه هستند و احتمال مىدهم با امام زمان عليه السّلام ارتباط دارند و خدمتشان شرفياب شده‌اند . » « 3 »\r\nث - عارف عظيم الشأن ، حضرت آية اللّه بهاء الدينى - رحمة اللّه عليه - بسيار به امام راحل - قدس سره - علاقه‌مند بود . ايشان جملات و تعابير بلند و شگفتى دربارهء امام داشت . از جمله مىفرمود : « پس از انبيا و اوليا ، كرهء زمين شخصى مانند امام نديده بود . » « 4 »\r\n\r\n\r\n","description":"","footnote":"\r\n( 1 ) . روح و ريحان ، ص 121 .\r\n( 2 ) . عارف ناشناخته ، ص 47 ( به نقل از جواد و يحيى ، فرزندان مرندى و حسين رحمتى ) .\r\n( 3 ) . همان ، ص 60 ( به نقل از فقهى ) .\r\n( 4 ) . سلوك معنوى ، ص 188 .\r\n","page_name":" 107 ","page_number":119},
  {"content":"\r\n\r\nو زمانى مىفرمود : « من ديدم حضرت فاطمه زهرا عليها السّلام و امامان معصوم عليهم السّلام از اين‌كه فرزندى مانند امام خمينى - قدس سره - دارند ، خوشحال و مبتهج‌اند و از وجود امام كيف مىكنند و لذت مىبرند . » « 1 » و زمانى ديگر ، آب پاكى را روى دست همه مىريخت و مىفرمود : « امام خمينى ، غير قابل تكرّر است ! » « 2 » و باز ، تازه با اين‌همه تمجيد مىفرمود :\r\n« بسيارى از مطالب دربارهء آقا روح اللّه هست كه مىدانم و هرگز مطرح نكرده‌ام و صلاح نمىدانم بگويم . » ! ! « 3 »\r\nج - و از زاهد عارف ، جناب حاج على اكبر معلّم دامغانى - رضوان اللّه عليه - نيز در 20 / 4 / 1375 شنيدم كه « امام خيلى بالا بود ؛ خيلى بزرگ بود ! ديگر مثل او نيست . » « 4 »\r\nچ - آية اللّه حسين وحيد خراسانى نيز در زمان حيات امام راحل گفتند : « حضرت آية اللّه خمينى قائم‌به‌ذات است . » « 5 » يعنى نيازى به مدح و تأييد كسى ندارند .\r\n بازگو از نَجد و از ياران نَجد * تا دروديوار را آرى به وَجد ! \r\n9 . حضور سربازان روسى در سال 1320 ، در آذربايجان ، ناامنى را افزايش داده بود و مرحوم علّامه نيز به‌ناچار يك قبضه تفنگ و يك قبضه سلاح كمرى تهيه كردند و اغلب\r\n\r\n\r\n","description":"","footnote":"\r\n( 1 ) . سيرى در آفاق ، ص 303 ( و زندگىنامهء آية اللّه بهاء الدينى ، ص 19 ) .\r\n( 2 ) . همان ، ص 277 .\r\n( 3 ) . آيت بصيرت ، ص 144 .\r\n( 4 ) . در تشرّفى هم كه در دىماه 1375 به محضرشان يافتم ، از جمله فرمايش‌هايى كه به بنده فرمود اين بود كه « من شاگرد و زيردست امام بودم ، اما عده‌اى اين را نمىدانند و . . . » نيز فرمودند : « هرسال به ديدن آية اللّه خامنه‌اى مىروم . آقا خامنه‌اى كينه كسى را به دل ندارد ؛ ايشان اصلا كينه‌اى نيست . تنها كسى كه حقّا لياقت رهبرى را دارد ، ايشان است ؛ كسى جز ايشان شايستهء اين مقام نيست . آن‌هاى ديگر [ كه در پى اين مقام‌اند ، ولى لياقتش را ندارند 
  ] از شمر بدترند . »\r\n( 5 ) . حسين رضوانى .\r\n","page_name":" 108 ","page_number":120},
  {"content":"\r\n\r\nروزها فرزند خود ، سيد عبد الباقى را همراه خودشان به بيرون از روستا برده و آموزش تيراندازى و نشانه‌زنى مىدادند .\r\nدر سال 1321 - زمانى كه علّامه در روستاى محل تولد خود ساكن شده بود - يك شب چند نفر از روستائيان آمدند و گفتند : « سربازان روسى به روستا حمله كرده‌اند . » مرحوم علّامه ، فورا تفنگ را برداشته ، در پشت‌بام سنگر گرفتند و مشغول تيراندازى شدند . اين كار باعث شد سربازان روسى - كه اغلب بىسلاح هم بودند ! - برگشته و رفتند . « 1 »\r\n10 . آية اللّه طباطبائى همان اندازه كه زمان شاه از آنچه در جامعه مىگذشت ناخشنود بودند ، پس از انقلاب راضى و خشنود بودند . از شاه و رژيمش منزجر بودند . يك‌بار به ايشان گفته شد : « شاه تصميم گرفته به شما دكتراى فلسفه بدهد . » ايشان بسيار غمگين و ناراحت شدند و اعلام كردند كه به‌هيچ‌وجه چنين چيزى را نخواهند پذيرفت . افراد بسيارى - از جمله رئيس وقت دانشكدهء الهيّات - نزد ايشان آمده و اصرار كردند كه « مدرك را قبول كنيد و گرنه شاه خشمگين مىشود و . . . » امّا علّامه فرمودند : « از شاه ترسى ندارم و حاضر به پذيرفتن آن مدرك نيستم . » « 2 »\r\n11 . زمانى امريكا از شاه خائن خواست كه استاد طباطبائى را براى تدريس فلسفه به آن كشور راهى كند و شاه هم در اين راه به آية اللّه بروجردى متوسل شد و مرحوم بروجردى درخواست شاه را به استاد رساند ، اما علّامه نپذيرفتند . « 3 »\r\n12 . علّامه طباطبائى از سال‌هاى 1341 تا 1342 ش ، در نشست‌هايى كه از سوى مراجع ، علما و فضلاى قم برگزار مىشد ، حضور مىيافتند و با بيان و قلم خود ، بيزارى خود را از دستگاه طاغوت اعلام مىكردند . « 4 »\r\n\r\n\r\n","description":"","footnote":"\r\n( 1 ) . روزنامهء رسالت ، 5 / 9 / 1380 ه . ش ، ص 6 ( از بيان سيد عبد الباقى طباطبائى ) .\r\n( 2 ) . يادها و يادگارها ، ص 53 ( از بيان نجمة السّادات طباطبائى ) .\r\n( 3 ) . مهر تابان ، ص 46 .\r\n( 4 ) . رك به : خاطرات فقيه اخلاقى ، احمدى ميانجى ، ص 192 .\r\n","page_name":" 109 ","page_number":121},
  {"content":"\r\n\r\nامضاى ايشان در ذيل اعلاميه‌اى كه حضرت امام خمينى - رضوان اللّه عليه - آن سال‌ها بر ضدّ رژيم طاغوت به دست مبارك خود نوشته بودند ، همراه امضاى نه نفر ديگر از مراجع و علما مىدرخشد . « 1 »\r\n13 . در 1348 شمسى - همزمان با حملات رژيم صهيونيستى به كشورهاى عربى - علّامه به همراه آية اللّه مطهرى و آية اللّه ابو الفضل موسوى ، با انتشار بيانيّه و اظهار همدردى با ستمديدگان فلسطينى ، سه شماره حساب ، در سه بانك تهران ، افتتاح كردند و امت مسلمان را دعوت كردند تا براى يارى برادران عرب خود كمك لازم را در آن شماره‌ها گردآورى كنند . ضمن اين‌كه بيان كردند : « اگر همهء پول‌هاى ايرانيان جمع شود ، به اندازهء پول دو تا يهودى ساكن امريكا نخواهد شد ؛ اما هميارى و همدردى شرط مسلمانى است . » « 2 »\r\n14 . آية اللّه طباطبائى - رحمة اللّه عليه - در تفسير الميزان ، ذيل آيهء دويست از سورهء « آل عمران » ، صفحاتى را به شيوهء حكومت اسلامى و عناصر سازندهء آن اختصاص دادند و آن را در ده بخش تنظيم كردند ؛ در حالى كه تا آن روز ، در هيچ كتابى با آن اتقان و روشنى ، چنين مطالبى دربارهء حكومت اسلامى ديده نمىشد . حتى به اين هم بسنده نكردند و جداگانه رساله‌اى فارسى دربارهء حكومت اسلامى و ابعاد گوناگون آن نگاشتند و به چاپ سپردند . « 3 »\r\n15 . داماد علّامه ( آية اللّه قدوسى ) در 14 / 6 / 1360 ش ، در جريان بمب‌گذارى دادستانى ، و نوهء ايشان ( محمد حسن ) ، در منطقهء هويزه ، هردو به فيض شهادت رسيدند و افتخار مربوط بودن با شهدا را هم بر افتخارات علّامه افزودند .\r\n16 . نجمة السّادات طباطبائى : پس از شهادت محمد حسن ، پدرم به تهران آمد . . .\r\n\r\n\r\n","description":"","footnote":"\r\n( 1 ) . بررسى و تحليلى از نهضت امام خمينى ، ج 1 ، ص 302 .\r\n( 2 ) . جرعه‌هاى جانبخش ، صص 327 - 338 ( به نقل از « حق يا باطل » و مجلهء اعتصام ) .\r\n( 3 ) . همان ، ص 330 .\r\n","page_name":" 110 ","page_number":122},
  {"content":"\r\n\r\nپرسيد : « نجمه ! من به تو چه بگويم ؟ ! » گفتم : « هيچ ! شكر خدا ! » فرمودند : « احسنت ! » نه ايشان به روى خود آوردند و نه من . و فرمودند : « شكر خدا كه اگر بچه‌اى به تو داده ، خوبش را داده است ! » « 1 »\r\n17 . حضرت علّامه در اواخر عمرش فرمود : « راهى را كه ما عمرى با سختىها و رياضت‌ها رفتيم ، اين جوان‌ها و شهيدان انقلاب اسلامى ، در يك شب سپرى كردند ! »\r\nحضرت امام خمينى - رضوان اللّه عليه - نيز مىفرمودند : « شهيدان ، راه صد ساله را يك‌شبه پيمودند . » « 2 » و مرحوم آية الحق ، جعفر آقا مجتهدى نيز مىفرمود : « مقام شهداى جنگ تحميلى عراق بر ايران ، از مقام خون‌خواهان حضرت امام حسين عليه السّلام بالاتر و بزرگ‌تر است ؛ « 3 » حتى از مقام ابراهيم بن مالك اشتر . » مرحوم مجتهدى از شهدا با عظمت و بزرگى ياد مىكردند . « 4 »\r\n18 . پس از فاجعهء هفتم تير ، اطرافيان علّامه - به علت كسالت و بيمارى ايشان - تصميم داشتند ، خبر شهادت شهيد مظلوم بهشتى - رحمه اللّه - ( از شاگردان مرحوم طباطبائى ) را به ايشان نرسانند . در همان احوال يكى از اطرافيان علّامه ، به اتاق ايشان مىرود و علّامه به وى مىفرمايد : « چه به من بگوييد و چه نگوييد ، من آقا بهشتى را مىبينم كه در حال صعود و پرواز است ! »\r\nحضرت جعفر آقا مجتهدى - رضوان اللّه عليه - نيز مىفرمودند : « من مرحوم شهيد بهشتى را نديده بودم و نمىشناختم . اما چند شب پيش از شهادت وى ، در واقعه‌اى ديدم كه سيّدى عظيم الشأن ، به طرزى ناگوار به شهادت رسيد ؛ در حيرت بودم تا اينكه بعدا\r\n\r\n\r\n","description":"","footnote":"\r\n( 1 ) . جرعه‌هاى جانبخش ، ص 123 ( به نقل از مجلّه زن روز ) .\r\n( 2 ) . يك ساغر از هزاران ، ص 128 .\r\n( 3 ) . توجه داشته باشيم كه خون‌خواهان سيد الشهدا عليه السّلام غير از اصحاب ايشان‌اند كه همراه خودشان در عاشورا شهيد شدند .\r\n( 4 ) . محمود نجفى .\r\n","page_name":" 111 ","page_number":123},
  {"content":"\r\n\r\nفهميدم آن شخص عظيم الشأن ، شهيد بهشتى بوده است . »\r\n19 . استاد امجد : استاد طباطبائى را پس از ارتحالشان در خواب ديدم ؛ به بنده فرمودند : « يك صلوات براى همهء شهيدان كافى است ! » .\r\n\r\n","description":"","footnote":"","page_name":" 112 ","page_number":124},
  {"content":"\r\n\r\n\r\n11 ميوهء معرفت\r\n1 . استاد امجد : علّامه طباطبائى - قدس سره - : « باطن دنيا ، صلوات بر محمد و آل محمد ( صلّى اللّه عليهم اجمعين ) است . »\r\n2 . همان : آية اللّه طباطبائى مىفرمود : در بازبينى و تصحيح جلد اول الميزان ، دو هزار غلط فاحش يافتم ! ( مثلا به جاى « روز » نوشته بودم « شب » ! ) و در بار دوم تصحيح ، ششصد غلط ! و حالا بهتر مىفهمم « معصوم » و « عصمت » يعنى چه !\r\n3 . صاحب تفسير البصائر : اوايل تحصيلم كتابى خواندم كه بر مذهب شيعهء دوازده امامى تاخته بود . پس از مطالعهء آن ، حالم دگرگون شد و گريه‌ام گرفت . بعدها ( در 1356 ش ) كه آن خاطره و گريه را به علّامه طباطبائى عرض كردم ، فرمود : « در آن هنگام ( كه براى مظلوميت اهل البيت عليهم السّلام گريستى ) هرچه از خدا مىخواستى ، مىگرفتى . » « 1 »\r\n4 . استاد امجد : به مرحوم علّامه عرض كردم : « وقتى به حرم مشرّف مىشويم ، چگونه زيارت كنيم ؟ » فرمودند : « مگر چيزى جز خدا مشاهده مىشود ؟ ! »\r\n5 . حضرت علّامه - رحمة اللّه عليه - با نهج البلاغة و كتاب‌هاى حديثى همان معامله\r\n\r\n\r\n","description":"","footnote":"\r\n( 1 ) . ستارهء فروزان علم و عمل ، صص 54 و 55 ( با تلخيص ) .\r\n","page_name":" 113 ","page_number":125},
  {"content":"\r\n\r\nرا مىكرد كه با قرآن معامله مىكرد ، يعنى آن را مىبوسيد و روى چشم مىگذاشت . « 1 »\r\nاگر در مجلسى ، كتاب روايى ، مانند بحار الانوار ، روى زمين بود ، آن را برمىداشت و مىبوسيد و روى طاقچه مىنهاد ؛ « 2 » و به قفسهء كتابى كه كتاب حديث در آن بود ، پشت نمىكرد .\r\n6 . استاد امجد : « به اين بيت از اشعار استادش ، آية اللّه اصفهانى ( كه در مدح حضرت فاطمه زهرا عليها السّلام است ) خيلى علاقه‌مند بود :\r\n مفتقرا ! متاب رو ، از در او به هيچ سو * زان كه مس وجود را فضّهء او طلا كند ! \r\nو يك‌بار هنگام خواندن خطبهء حضرت صديقه طاهره عليها السّلام به عبارت \" ليس غيره \" « 3 » كه رسيد ، بسيار مبهوت شد ؛ بعد رو به ما كرده و فرمود : \" شما كه اين‌همه كتاب فلسفى و عرفانى خوانده‌ايد ، آيا ديده‌ايد كسى بتواند چنين بگويد ؟ ! \"\r\nو نيز سفارش مىكرد كه شب‌هاى قدر ، به ياد حضرت فاطمه زهرا عليها السّلام باشيم . »\r\nدر گشودن رمزوراز اين سفارش ، كافى است به روايتى از حضرت امام صادق عليه السّلام اشاره كنيم كه مىفرمايند : « شب قدر ، حضرت فاطمه زهرا عليها السّلام است . فمن عرف فاطمة حقّ معرفتها ، فقد أدرك ليلة القدر پس هركس فاطمه عليها السّلام را آن‌چنان‌كه بايد ، بشناسد ، حتما شب قدر را ادراك كرده است . » حتى روح القدس را نيز حضرت صديقه طاهره شمرده و معرفى كرده‌اند . « 4 »\r\nمرحوم علّامه همچنين مقيّد بود كه هرسال ، ايام شهادت آن بانو عليها السّلام ده روز در\r\n\r\n\r\n","description":"","footnote":"\r\n( 1 ) . صحيفهء حوزه ، ش 33 ، ص 7 ( از بيان عبد اللّه جوادى آملى ) .\r\n( 2 ) . همان ، ص 7 ( از بيان محمد تقى مصباح ) .\r\n( 3 ) . بحار الانوار ، ج 91 ، ص 181 ( به نقل از مصباح المتهجّد ) و تمام كلام چنين است : يا من ليس غيره ربّ يدعى !\r\n( 4 ) . تفسير فرات الكوفى ، صص 581 و 582 .\r\n","page_name":" 114 ","page_number":126},
  {"content":"\r\n\r\nخانه‌اش اقامهء عزا كند و همهء بستگان را دعوت نمايد . « 1 »\r\n7 . آية اللّه طباطبائى در مجالس عزادارى شاه شهيدان عليه السّلام شركت مىكرد و مىفرمود :\r\n« ما براى سياهىلشكر بودن ، شركت مىكنيم . » « 2 » آن مرحوم در مجلس مرثيه‌اى كه سيدى در محله‌ى گذرخان قم تشكيل مىداد ، شركت مىجستند . يك‌بار قسمتى از منزل آن سيد ، نوسازى شده بود و آية اللّه طباطبائى در همان قسمت نشسته بودند . در آن هنگام مىپرسند : « چه مدت است كه در اين‌جا مجلس عزادارى برپاست ؟ » گفته بودند :\r\n« بيش از چهل سال . » مرحوم علّامه از آن قسمت نوسازى شده ، برخاستند و به قسمت قديمى خانه رفتند و فرمودند : « اين آجرهايى كه چهل سال شاهد گريه بر امام حسين عليه السّلام بودند ، قداستى دارند كه انسان به اينها هم تبرك مىجويد . » « 3 » و يك بار شخصى به محضر علّامه آمده بود ، اما ايشان را نمىشناخت و به همين سبب سخنان ناپسندى گفته بود . وقتى فهميد شخصى كه روبه‌روى وى نشسته ، علّامه طباطبائى است ، اظهار شرمندگى و عذرخواهى كرد و به ايشان گفت : « من گمان نمىكردم كه شما حضرت علّامه طباطبائى باشيد و از ظاهرتان اين‌گونه تصور كردم كه يك مرثيه‌خوان ( امام حسين ) هستيد ! »\r\nعلّامه فرمود : « اى كاش بنده يك مرثيه‌خوان حضرت سيد الشهدا عليه السّلام بودم ! همهء سال‌هايى كه سرگرم درس و بحث بوده‌ام ، با يك مرثيه‌خوانى امام حسين عليه السّلام برابرى نمىكند ! » « 4 »\r\nو باز مرحوم علّامه مىفرمود : « در دوازده سالى كه نجف بودم ، به‌جز عاشورا ، هيچ\r\n\r\n\r\n","description":"","footnote":"\r\n( 1 ) . مجلهء مكتب اسلام ، دىماه 1360 ، ص 718 .\r\n( 2 ) . محمود امجد .\r\n( 3 ) . كاظم صديقى .\r\n( 4 ) . روزنامهء رسالت ، 6 محرم الحرام 1421 ، ص 11 ( از قلم سيد مسعود علوى ، و او به نقل از مجموعه خاطرات علّامه ) .\r\n","page_name":" 115 ","page_number":127},
  {"content":"\r\n\r\nروزى درس را تعطيل نكردم . يك سال عاشورا درس را تعطيل نكرده بودم كه به چشم‌درد شديدى گرفتار شدم ! طورى كه نزديك بود كور شوم . از عظمت امام حسين عليه السّلام ترسيدم و از آن پس تصميم گرفتم روز عاشورا را تعطيل كنم . » « 1 »\r\n8 . حضرت علّامه - رحمة اللّه عليه - مىفرمودند : « همهء امامان عليهم السّلام لطف دارند ، اما لطف حضرت رضا عليه السّلام محسوس است . » « 2 » و در نقلى ديگر ، بيان مىكردند : « همهء امامان عليهم السّلام رئوف هستند ، اما رأفت حضرت امام رضا عليه السّلام ظاهر است . » « 3 » و نيز ادامه مىدادند : « انسان هنگامى كه وارد حرم رضوى عليه السّلام مىشود ، مشاهده مىكند كه از در و ديوار حرم آن امام عليه السّلام رأفت مىبارد . » « 4 » يك‌بار به جناب علّامه عرض شد : « شنيده‌ايم شما هنگام تشرّف به حرم امام رضا عليه السّلام دروديوار را مىبوسيد ! » فرمود : « بله ! اگر ملاحظهء مردم نبود ، سجده‌كنان به حرم مىرفتم ! » « 5 »\r\nزمانى نويسندهء مشهورى بوسيدن ضريح امامان عليهم السّلام و اين قبيل احترام نهادن‌ها را تشنيع مىكرد . وقتى سخن او را به مرحوم علّامه در حرم رضوى عليه السّلام عرض كردند ، ايشان فرمود : « اگر منع مردم نبود ، من از دم مسجد گوهرشاد تا ضريح ، زمين را مىبوسيدم . » « 6 »\r\nو روزى در صحن حرم امام رضا عليه السّلام شخصى به علّامه [ كه اصلا اذن نمىداد كسى دست ايشان را ببوسد 
  ] عرض كرد : « از راه دور آمده‌ام و مىخواهم دست شما را ببوسم . » علّامه فرمود : « زمين صحن را ببوس كه از سر من هم بهتر است ! » « 7 »\r\n\r\n\r\n","description":"","footnote":"\r\n( 1 ) . خاطرات فقيه اخلاقى ، احمدى ميانجى ، ص 146 .\r\n( 2 ) . سيد عبد اللّه فاطمىنيا .\r\n( 3 ) . محمود امجد .\r\n( 4 ) . كاظم صديقى .\r\n( 5 ) . محمود امجد .\r\n( 6 ) . حسن ممدوحى .\r\n( 7 ) . محمد باقر تحريرى .\r\n","page_name":" 116 ","page_number":128},
  {"content":"\r\n\r\nيك‌بار استاد مىخواستند به روضهء رضوى عليه السّلام مشرّف شوند . به ايشان عرض شد : « آقا ! حرم شلوغ است ؛ وقت ديگرى برويد ! » فرمودند : « خوب ، من هم يكى از شلوغ‌ها ! » « 1 » و رفتند . مردم هم كه ايشان را نمىشناختند تا راهى برايشان بگشايند و درنتيجه ، هرچه سعى كردند دستشان را به ضريح مبارك برسانند ، نشد و مردم ايشان را به عقب هل دادند . وقتى بازگشتند ، اطرافيان پرسيدند : « چطور بود ؟ » فرمودند : « خيلى خوب بود ! خيلى لذت بردم ! »\r\nدر تأييد اين رهيافت روحانى مرحوم علّامه كه « حضرت امام ضامن عليه السّلام ، خداوندگار رأفت است . » مناسب است به اين روايت اشاره كنيم :\r\nحضرت امام كاظم عليه السّلام مىفرمايند : « جدم و پدرم [ عليهما السّلام 
  ] به خوابم آمدند و دربارهء مادر امام رضا عليه السّلام به من فرمودند : تو از وى فرزندى خواهى يافت كه خداوند به دست او ، عدل و رأفت و رحمت خود را آشكار خواهد كرد . » « 2 »\r\n9 . از علّامه خواستند دربارهء بانوى عفاف ، حضرت فاطمه معصومه عليها السّلام ، چيزى بگويند ؛ فرمودند : « ايشان مادر ما هستند . » « 3 »\r\nحضرت امام صادق عليه السّلام دربارهء اين نوهء عزيزشان مىفرمايند : « تدخل بشفاعتها شيعتى الجنّة بأجمعهم « 4 » - [ مقام و قدرت حضرت معصومه عليهم السّلام چنان است كه اگر بخواهند 
  ] همه‌ى شيعيان من ، با شفاعت او به بهشت مىروند . »\r\n همه خلق‌اند زير سايه‌ى او * آفتابِ خداست معصومه ! \r\nآية الحق ، سيد هاشم حداد مىفرمود : « قبر مطهر حضرت معصومه عليها السّلام فضاى قم و\r\n\r\n\r\n","description":"","footnote":"\r\n( 1 ) . مجلهء مكتب اسلام ، دى 1360 ، صص 35 و 36 .\r\n( 2 ) . سفينة البحار ، ج 6 ، ص 390 ( به نقل از الدرّ النّظيم )\r\n( 3 ) . سيد عبد اللّه فاطمىنيا .\r\n( 4 ) . مجالس المؤمنين ، ج 1 ، ص 83 ؛ بحار الانوار نيز در ج 60 ، ص 228 اين روايت را از مجالس المؤمنين به ديدهء قبول نقل كرده است .\r\n","page_name":" 117 ","page_number":129},
  {"content":"\r\n\r\nاطراف قم را باز و گسترده و سبك و نورانى كرده است و به واسطه‌ى بركات آن حضرت است كه گويا خستگى از زمين قم و خاك آن برداشته شده است . » « 1 »\r\nدلباخته‌ى اهل البيت عليهم السّلام ، مرحوم جعفر آقا مجتهدى ، نيز مىفرمود : « صفاى صحن و حرم معصومه عليها السّلام را در هيچ جايى نديده‌ام . » « 2 »\r\nسه سخن نغز ديگر را دربارهء آن حضرت عليها السّلام ذخيرهء خويش كنم :\r\nنخست اينكه وقتى عالم جليل ، مرحوم شمس الدّين محمود مرعشى براى رهنمون شدن به مرقد بىنشان حضرت فاطمه زهرا عليها السّلام متوسل به خود اهل البيت عليهم السّلام شد ، او را به مرقد نورانى خانم فاطمه معصومه عليها السّلام سفارش كرده و فرمودند : « عليك بكريمتنا بقم :\r\nتو را به دختر گرامىمان در قم سفارش مىكنيم . »\r\nآيا تاكنون انديشيده‌ايم كه چه تناسبى ميان آن درخواست و اين پاسخ است ؟ آيا منطقى نيست اگر بنا بر مصلحتى ، همان حاجتى كه انسان مىخواهد ، به وى ندادند ، دست‌كم ، چيزى به دعاكننده عطا كنند كه مناسبتى با خواسته‌ى وى داشته باشد ؟\r\n( همان‌گونه كه خداوند در پاسخ حضرت موسى براى رؤيت بىحجابش گرچه جواب منفى داد ، اما درجه و شأن پائين‌ترى از خود را به وى نشان داد - كه همان تجلى او بر كوه بود - ) « 3 »\r\nبارى ؛ اينها همه اشاره‌هايى است كه مىفهماند : حضرت فاطمه معصومه عليها السّلام ، به نيابت از مادر خود ، حضرت فاطمه زهراء عليها السّلام جلوه كرده است و « هزار نكته‌ى باريك‌تر ز مو اين‌جاست ! »\r\n چون كه گل رفت و گلستان شد خراب * بوى گل را از چه جوئيم از گلاب \r\nو :\r\n\r\n\r\n","description":"","footnote":"\r\n( 1 ) . روح مجرد ، ص 285\r\n( 2 ) . در محضر لاهوتيان ، ص 395 .\r\n( 3 ) . رك به : سورهء « اعراف » ، آيهء 143 .\r\n","page_name":" 118 ","page_number":130},
  {"content":"\r\n\r\n آن قبر كه در مدينه شد گم * پيدا شده در مدينهء قُم \r\nديگر اينكه مىدانيم معناى اصلى كلمه‌ى « أخت » ، « شبيه و مانند » است و عرب از آن رو به « خواهر » ، « أخت » گفته كه بسيار شبيه و مانند برادرش است ؛ و اهل البيت عليهم السّلام نيز ضمن روايات و سفارشهايى ، همين معنى و مفهوم را تأييد فرموده‌اند ؛ « 1 » پس با اطمينان مىتوان گفت : هرآنچه از مقامات و صفات براى امام ضامن عليه السّلام هست ، درجه و شأن پائينى از آنها ، براى خواهرشان ، حضرت فاطمه معصومه عليها السّلام نيز هست .\r\nحضرت آية اللّه بهجت نيز پس از بيان داستان شفا يافتن دو زاير امام رضا عليه السّلام كه خبر شفايشان را حضرت معصومه عليها السّلام به آنها داده بودند ، افزود : « از اينجا استفاده مىشود كه حضرت امام رضا و حضرت معصومه عليها السّلام با هم اتحاد و اتصال دارند ؛ بلكه همه نور واحدند ؛ لذا انسان به هركدام كه متوسل شود ، از ديگرى جواب مىگيرد . » « 2 »\r\n بانوى دو عالمى كه جانش توس است * خورشيد كنار مرقدش فانوس است\r\nاين وصف بگويم كه بوَد درخور او * « درياست كه متّصل به اقيانوس است . » \r\nو سرانجام اينكه در گذر سالها ، نيك دانسته‌ايم كه كتابى را كه در قم خوانده‌ايم ، بهتر فهميده‌ايم تا در شهرهاى ديگر ؛ و اين نيست مگر به بركت چراغى كه در قم روشن است - سلام اللّه عليها - .\r\n\r\n\r\n","description":"","footnote":"\r\n( 1 ) . ر ك . به : الكافى ، ج 5 ، ص 332 ، و التهذيب ، ج 5 ، ص 402 و بحار الانوار ، ج 20 ، ص 48 .\r\n( 2 ) . در محضر آية اللّه بهجت ، ص 174 .\r\n","page_name":" 119 ","page_number":131},
  {"content":"\r\n . \r\n","description":"","footnote":"","page_name":" 120 ","page_number":132},
  {"content":"\r\n\r\n\r\n12 پرواز\r\nحالات مرحوم علّامه در اواخر عمر ، دگرگون شده و مراقبهء ايشان شديد شده بود و كمتر « تنازل » مىكردند ، « 1 » و [ مانند استاد خود ، مرحوم آية اللّه قاضى ، 
  ] اين بيت حافظ را مىخواندند و يك ساعت مىگريستند :\r\n كاروان رفت و تو در خواب و بيابان در پيش * كَى روى ؟ ره ز كه پرسى ؟ چه كنى ؟ چون باشى ؟ ! « 2 » \r\nهمان روزهاى آخر ، كسى از ايشان پرسيد : « در چه مقامى هستيد ؟ » فرموده بودند :\r\n« مقام تكلّم » ، سايل ادامه داد : « با چه كسى ؟ » فرموده بودند : « با حق » . « 3 »\r\nحجة الاسلام ابو القاسم مرندى مىگويد : « يك ماه به رحلتشان مانده بود كه براى عيادتشان به بيمارستان رفتم . گويا آن روز كسى به ديدارشان نيامده بود . مدتى در اتاق ايستادم كه ناگهان پس از چند روز چشمانشان را گشودند و نظرى به من انداختند .\r\n\r\n\r\n","description":"","footnote":"\r\n( 1 ) . مهر تابان ، ص 128 .\r\n( 2 ) . محمود امجد .\r\n( 3 ) . مجله مكتب اسلام ، دى 1360 ، ص 34 .\r\n","page_name":" 121 ","page_number":133},
  {"content":"\r\n\r\nبه مزاح [ از آن‌جا كه ايشان خيلى با ديوان حافظ دمخور بودند 
  ] عرض كردم : \" آقا ! از اشعار حافظ چيزى در نظر داريد ؟ \" فرمودند : \" صلاحِ كار كجا و ، من خراب كجا ؟ ! بقيه‌اش را بخوان ! گفتم : \" ببين تفاوت ره از كجاست تا به كجا ! \" علّامه تكرار كردند \" تا به كجا ! \" و باز چشم خود را بستند و ديگر سخنى به ميان نيامد . » « 1 »\r\nآخرين بارى كه حالشان بد شد و راهى بيمارستان شده بودند ، به همسر خود گفتند :\r\n« من ديگر برنمىگردم . » نزديك به يك هفته در بيمارستان بسترى مىشوند و دو روز آخر ، كاملا بىهوش بودند تا اين‌كه در صبح يكشنبه ، 18 محرم الحرام 1402 برابر با 24 آبان 1360 به « رفيق اعلى » مىپيوندند ، اما براى آگاهى و شركت نيكان و بزرگان از ديگر شهرها ، مراسم تدفين به روز بعد موكول مىشود « 2 » و پيش از دفن ، از مسجد امام حسن عسكرى عليه السّلام تا حرم خانم فاطمه معصومه عليها السّلام ، در ميان انبوه جمعيت ، تشييع شده و پس از نماز گزاردن آية اللّه موسوى گلپايگانى بر جنازه‌شان ، آفتاب رويشان در افق خاك غروب مىكند .\r\nو آية اللّه كشميرى فرمودند : « شب وفات علّامه طباطبائى در خواب ديدم كه حضرت امام رضا عليه السّلام درگذشته‌اند و ايشان را تشييع جنازه مىكنند . صبح ، خواب خود را چنين تعبير كردم كه يكى از بزرگان [ و عالمان 
  ] از دنيا خواهد رفت ؛ و در پى آن ، خبر آوردند كه آية اللّه طباطبائى درگذشت . »\r\n وَ سَلامٌ عَلَيْهِ يَوْمَ وُلِدَ وَ يَوْمَ يَمُوتُ وَ يَوْمَ يُبْعَثُ حَيًّا  « 3 » و درود [ ى سترگ 
  ] بر او ، روزى كه زاده شد و روزى كه مىميرد و روزى كه زنده برانگيخته مىشود .\r\n\r\n\r\n","description":"","footnote":"\r\n( 1 ) . مهر تابان ، صص 129 و 130 ( با تلخيص ) .\r\n( 2 ) . همان ، صص 131 و 132 .\r\n( 3 ) . سورهء « مريم » ، آيهء 15 .\r\n","page_name":" 122 ","page_number":134},
  {"content":"\r\n\r\n\r\nبخش دوم الميزان منظوم اشعارى از حضرت علّامه آية اللّه طباطبائى - قدّس سرّه -\r\n\r\n","description":"","footnote":"","page_name":" 123 ","page_number":135},
  {"content":"\r\n . \r\n","description":"","footnote":"","page_name":" 124 ","page_number":136},
  {"content":"\r\n\r\n\r\nبهل گر بگيرند بيكارها !\r\nاين چكامه به فارسى سره ( بىواژه تازى ) سروده شده است .\r\n همى گويم و گفته‌ام بارها * بوَد كيش من مِهر دلدارها 1\r\nپرستش به مستىست در كيش مِهر * برونند زين جرگه هشيارها 2\r\nبه شادى و آسايش و خواب و خور * ندارند كارى دل‌افگارها 3\r\nبه‌جز اشك چشم و به‌جز داغ دل * نباشد به دست گرفتارها 4\r\nكشيدند در كوى دلدادگان * ميان دل و كام ديوارها\r\nچه فرهادها مرده در كوه‌ها ! * چه حلاج‌ها رفته بر دارها ! 5\r\nچه دارد جهان جز دل و مهر يار * مگر پرده‌هايى و پندارها ؟ !\r\nولى رادمردان و وارستگان * ننازند هرگز به مردارها 6\r\nمِهين مهرورزان كه آزاده‌اند * بريزند از دام جان تارها 7\r\nبه خون خود آغشته و رفته‌اند * چه گل‌هاى رنگين به جوبارها ! 8\r\nبهاران كه شاباش ريزد سپهر * به دامان گلشن ز رگبارها 9\r\nكشد رخت ، سبزه به هامون و دشت * زند بارگه ، گُل به گلزارها 10\r\nنگارش دهد گلبُن جويبار * در آيينه‌ى آب ، رخسارها 11\r\nرود شاخ گل در بر نيلُفر * برقصد به صد ناز گلنارها 12\r\nدَرَد پردهء غنچه را باد بام * هَزار آورد نغز گفتارها 13\r\nبه آواى ناى و به آهنگ چنگ * خروشد ز سرو و سمن تارها 14\r\nبه ياد خم ابرُى گلرخان * بكش جام ، در بزم ميخوارها ! 15\r\nگره را ز راز جهان باز كن * كه آسان كند باده دشوارها \r\n\r\n","description":"","footnote":"","page_name":" 125 ","page_number":137},
  {"content":"\r\n\r\n جز افسون و افسانه نبود جهان * كه بستند چشم خشايارها 16\r\nبه اندوه آينده خود را مباز * كه آينده خوابىست چون پارها 17\r\nفريب جهان را مخور زينهار ! * كه در پاى اين گل بود خارها 18\r\nپياپى بكش جام و سرگرم باش * بِهل گر بگيرند بيكارها ! 19 \r\n\r\n","description":"","footnote":"","page_name":" 126 ","page_number":138},
  {"content":"\r\n\r\n\r\nخودم را بياندازم و بگذرم\r\n گر از بىنوايى به خاك اندرم * گداى در اويم و سرورم 1\r\nو گر جان شيرين بوَد تلخكام * پس پرده جانىست شيرينترم\r\nجوانى گذر كرد - يادش بخير ! - * گذر كرد بر دل ، بزد آذرم 2\r\nدريغا نهالى كه تا سبز بود * خنك سايه‌اى داشت بر پيكرم\r\nهمه خرّمى بود جان و دلم * همه آرزو بود سرتاسرم\r\nدريغا چه بىمهر بوده است عمر * كه بگذشت چون نفحهء خاورم ! 3\r\nشَميم وفا از گُلى نَشنَوَم * چو بر گلسِتان جهان بنگرم 4\r\nاز اين روى در باغ سرسبز دل * نهال اميد تو مىپرورم\r\nمن آن دم‌خورم ميوهء آرزو * كه اين جان به آن جان خود بسپُرم\r\nچو پروانه از شوق ديدار شمع * خودم را بياندازم و بگذرم \r\n\r\n","description":"","footnote":"","page_name":" 127 ","page_number":139},
  {"content":"\r\n\r\n\r\nهرچه جوييم نيابيم نشانى جز نام\r\n نشد آن دم كه مگر دوست صفايى بكند * دل خود بركَند از جور وفايى بكند 1\r\nما كه سرگشته در اين دشت شبى مىگرديم * از افق سرزند و راهنمايى بكند 2\r\nهرچه جوييم نيابيم نشانى جز نام * كان دلارام ز هرگوشه جلايى بكند 3\r\nشب تاريك و رهِ دور و من و حالِ تباه * مگر از لطف خداوند قضايى بكند\r\nدل سرگشته ما بين كه همانند نسيم * نتواند ز جهان تكيه به جايى بكند\r\nآتش مِهر به هرخانه كه افتد روزى * آب و گِل سوزد و از شعله بنايى بكند 4\r\nحاصل عشق همان بِه كه اسير غم او * از خرد دورى و از هوش جدايى بكند 5\r\nدست و دل گم كند و نام و نشان دربازد * دل تهى از غم و شادى و گدايى بكند \r\n\r\n","description":"","footnote":"","page_name":" 128 ","page_number":140},
  {"content":"\r\n\r\n\r\nمرا تنها بُرد\r\n مِهر خوبان دل و دين از همه بىپروا برد * رخ شطرنج نبرد آنچه رخ زيبا برد\r\nتو مپندار كه مجنون سرِ خود مجنون شد * از سَمَك تا به سُهايش كشش ليلا برد 1\r\nمن به سرچشمه خورشيد نه خود بردم راه * ذرّه‌اى بودم و مهر تو مرا بالا برد\r\nمن خسى بىسروپايم كه به سيل افتادم * او كه مىرفت مرا هم به دل دريا برد\r\nجام صهبا به كجا بود و مگر دستِ كه بود * كه در اين بزم بگرديد و دل شيدا برد ؟ ! 2\r\nخم ابروى تو بود و كف مينوى تو بود * كه به يك جلوه ز من نام و نشان يك جا برد 3\r\nخودت آموختىام مهر و خودت سوختىام * با برافروخته‌رويى كه قرار از ما برد 4\r\nهمه ياران به سر راه تو بوديم ولى * خم ابروت مرا ديد و ز من يغما برد 5\r\nهمه دلباخته بوديم و هراسان كه غمت * همه را پشت سر انداخت مرا تنها برد \r\n\r\n","description":"","footnote":"","page_name":" 129 ","page_number":141},
  {"content":"\r\n\r\n\r\nپند درختانِ وَرس\r\nاين قصيده تقريبا در سال 1330 شمسى در روستاى « زان » ( دهى از دهستان آبرود در حَومه شهرستانِ دماوند ) زير درختان « ورس » ، به فارسى سره سروده شد\r\n گذر ز دانه و دام جهان و خويش مباز * كه مرغ با پر آزاد مىكند پرواز\r\nبه كوهپايه « زان » بامداد با ياران * - كه دور باد دل پاكشان ز سوز و گداز - 1\r\nچه گويمت كه چه مىگفت باد مُشك‌افشان * كه مىگشود به گفتار خود هزاران راز\r\nز من نيوش و مياسا در اين دو روز جهان * كه پيش روى تو راهىست ، سخت دورودراز 2\r\nدرخت‌هاى كهنسال « ورس » بر سر كوه * كه ديده‌اند به دامان كوه بس تك و تاز 3\r\nبه گوش هوش شنيدم كه دوش مىگفتند : * - كه همچو ناله‌ى نَى بودشان نوا و نواز : 4\r\n« بسى دميده در اين جويبار سبزهء نغز * بسى شكفته در اين بوستان شكوفهء ناز\r\nبسى چميده در اين كوهسار كبكِ دَرى * بسى رميده به آن آهوان مُشك‌انداز 5\r\nبسى گذشته از اين شاهراه راهروان * كه بود بادِ بياباننَوردشان دمساز \r\n\r\n","description":"","footnote":"","page_name":" 130 ","page_number":142},
  {"content":"\r\n\r\n به خويش آى و تماشاى پيشتازان كن * كه هيچ نايد از اين كاروان راه آواز\r\nنشان مِهر كه ديده است در سراى سپنج ؟ ! * جهان به كس ننمايد دو روز چهرهء باز 6\r\nهمى بَرَد پىِ امروز آنچه در ديروز * همى كند به سرانجام آنچه در آغاز\r\nبه ساز و سوز بهار و خزان شكيبا باش ! * به تنگناى جهان باش \" ورس \" را انباز ! 7\r\nبه هرزه راه مپيما و خويش خسته مساز ! * كه پيش پاى تو باشد بسى نشيب و فراز » \r\n\r\n","description":"","footnote":"","page_name":" 131 ","page_number":143},
  {"content":"\r\n\r\n\r\nتا تويى تا منم اى خسرو شيرين‌حركات . . .\r\n قدح باده و چنگِ طرب و صحن چمن * رقص خوبان و نِثار گُل رعنا و سمن 1\r\nسايه بيد و لب جوى و نسيم سحرى * سرو در غُنج و دَلال و قد نسرين به بِشِكَن 2\r\nمحنت هجر فراموش و لب چرخ خموش * بخت در قهقهه و طالع بد ، بسته دهن 3\r\nشمع و پروانه به راز و گُل و بلبل به نياز * چتر وحدت به سر شيفتگان سايه‌فكن\r\nمن و هم‌صحبتى مُغبچهء باده‌فروش * تابش چهره وى جوش‌وخروش دل من 4\r\nگر به سر طاقهء دستار بپيچم چون شيخ * ور به گردن بت و زُنّار ببندم چو شَمَن 5\r\nگر به مسجد روم و گر به خرابات مغان * گر رهِ كعبه بپيمايم و گر دشت خُتَن 6\r\nنبوَدم جز هوس وصل به جان هيچ هوس * نبوَدم جز سخن يار به لب ، هيچ سخن\r\nتا تويى ، تا منم اى خسرو شيرين‌حركات * ندهم شور ز سر ، مِهر ز دل ، درد ز تن \r\n\r\n","description":"","footnote":"","page_name":" 132 ","page_number":144},
  {"content":"\r\n\r\n\r\nجُرم من اين است كه آزاده‌ام\r\n از دل آن روز كه من زاده‌ام * داغ به دل بوده و دلداده‌ام 1\r\nتا به ره افتاده‌ام از كودكى * هيچ نياسوده دلم اندكى\r\nشهر و ده و سينه دريا و كوه * گشتم و بگذشتم و دل در سُتُوه 2\r\nرحل به هر جاى كه مىافكنم * روز دگر خيمهء خود مىكَنَم 3\r\nشاهدِ مقصود نديدم دمى * هيچ نديدم خوشى و خرّمى 4\r\nچرخ نگرديده به كامم دمى * قرعه نيافتاده به نامم همى\r\nاز كف و از كاسهء گردون دون * برده‌ام و ريخته‌ام اشك و خون 5\r\nمن كه نبودم به رهش خار راه * كوشش وى را ننمودم تباه\r\nجُرم من اين است كه آزاده‌ام * وز رقم تيره‌دلى ساده‌ام 6 \r\n\r\n","description":"","footnote":"","page_name":" 133 ","page_number":145},
  {"content":"\r\n\r\n\r\nخويش بر آتش زد و خاموش شد\r\nسال‌ها پيش ملكهء انگلستان از اديبان و شاعران جهان خواسته بود در گفت‌وگوى « شمع و پروانه » شعر بسرايند و سخن بگويند . آن دعوت ، انگيزه‌اى شد كه مرحوم علّامه ، شعرى در گفت‌وگوى « پروانه و بلبل » بسرايند . تاريخ سرايش اين شعر به ظاهر 1320 شمسى است .\r\n دوش به ياد دل ويران شدم * چون خطِ ايّام پريشان شدم 1\r\nعاقبتم سينه ز غم تنگ شد * پاى شكيبايى من لنگ شد 2\r\nشمع به دستىّ و به دست دگر * ساغر و مينا شدم از در به در 3\r\nنيمه‌شب از خانه گُريزان شدم * گاهِ سحر سوى گلستان شدم\r\nگاهِ بهار و شب مهتاب بود * خرگه گُل بود و لبِ آب بود 4\r\nجشن بُدُ و شيوهء سرو و سمن * كرده پُر از غُلغله صحن چمن 5\r\nبر سر هربوتهِ گلى گل زدند * پاى سمن زيور سنبل زدند\r\nنغز نسيمى كه ز خاور وَزَد * خود لب گُل ، گُل لبِ نسرين گَزَد 6\r\nرقص‌كنان نسترن و ياسمن * چنگ‌زنان ، چنگ‌زنان چمن\r\nتازه‌عروسان چمن گرم ناز * پرده درافتاده برون جسته راز\r\nمرغ چمن هرچه به دل راز داشت * چون نِى بىخويش در آواز داشت 7\r\nما بغنوديم به يك كُنج باغ * شيشه و پروانه و جام و چراغ 8\r\nليك دلم چون خُم مى جوش داشت * شاهد اندوه در آغوش داشت 9\r\nبسته لب و ديده و گوش از جهان * گرم سر از تابش نورِ نهان 10\r\nچشم و لبى را كه ز غم بسته بود * گريه گهى خنده گهى مىگشود\r\nديدم و پروانه به گردِ چراغ * گردد و بزمىست دگر سوى باغ \r\n\r\n","description":"","footnote":"","page_name":" 134 ","page_number":146},
  {"content":"\r\n\r\n ليك سراسر همه خاموشى است * جلوه‌گه رازِ فراموشى است 11\r\nدر دو سرِ باغ دو تا جان‌فروش * اين به طواف اندر و آن در خروش 12\r\nعالم پروانه همه راز بود * عالم بلبل همه آواز بود\r\nگفت به پروانهء خامُش هَزار : * « هان ! تو هم از سينه نوايى بيار 13\r\nبا دل پرسوز تو را تب سزاست * در جِلوِناز نيازت رواست »\r\nگفت به مرغ سحر : « آرام شو * بستهء دامى و برو رام شو\r\nراستى از عاشق دل رفته‌اى * اين همه از بهر چه آشفته‌اى ؟ ! » 14\r\nگفت : « مرا يار بدين‌سان كند * بىخود و بىتاب و پريشان كند »\r\nگفت : « بگو زنده چرا مانده‌اى * تخم وفا گر به دل افشانده‌اى ؟ !\r\nصاعقهء عشق به هرجا فُتاد * نام و نشان سوخته بر باد داد\r\nيا به دل انديشه جانان ميار * يا به زبان نام دل و جان ميار 15\r\nپيش مياور سخن گنج را * ورنه فراموش نُما رنج را »\r\nفارغ از اين پند چو پروانه گشت * از دل و جان بىخود و بيگانه گشت\r\nخويش بر آتش زد و خاموش شد ! * رخت برون برد و فراموش شد ! \r\n\r\n","description":"","footnote":"","page_name":" 135 ","page_number":147},
  {"content":"\r\n\r\n\r\nدلارام باش !\r\nمرحوم علّامه اين شعر را در پاسخ نامهء منظوم مرحوم « آرام » سرودند . سيد ابو عبد اللّه ناصر الدّين حسين آرام ( 1294 - 1350 ) متخلص به آرام ، فرزند كوچك‌تر آية اللّه حاج سيد نور الدين تفرشى قمى بود . از علم انساب و رجال بهره فراوانى داشت . افزون بر مقام علمى و روحانى ، در نويسندگى نيز بنام بود و گاهى از روى تفنن شعر نيز مىسرود و آثارش در مجلات و روزنامه‌هاى كشور منتشر مىشد . سال‌ها مديريت آستانِ پرى پاسبان حضرت فاطمه معصومه عليها السّلام را بر عهده داشت . محبت و ارادتش به اهل البيت عليهم السّلام چندان بود كه به محض شنيدن نامشان ، حالش دگرگون مىشد . بسيار خوش‌قلب و خوش‌محضر بود و با مرحوم علّامه نيز نشست‌وبرخاست داشت . افسوس كه « سيد » تا پايان عمر ، مجرد زيست و از خود فرزندى بر جاى ننهاد .\r\n ناصر آرام ! دلارام باش ! * همدم ساقى و مى و جام باش !\r\nسايه سروى كه تو بنشسته‌اى * گردِ غم از چهرهء جان شسته‌اى 1\r\nبس به حقيقت تو بلندى بلند ! * ناوَرَدت دام سخن زير بند\r\nشعر ترى كز قلمت ريخته * شهد و شكر را به هم آميخته 2\r\nسبزه و آب و طَرَف بوستان * بزم و تماشاى رخ دوستان 3 \r\n\r\n","description":"","footnote":"","page_name":" 136 ","page_number":148},
  {"content":"\r\n\r\n هرنفسى را كه صبا آورد * پردهء اندوه سراپا دَرَد 4\r\nسبزه و سنبل چو به رقص آورد * جلوهء نو روى چمن گسترد\r\n« هردم از اين باغ ، بَرى مىرسد * تازه‌تر از تازه‌ترى مىرسد » 5\r\nچهرهء فرخنده كه اين باغ راست * جام جم و آينهء جم نُماست 6\r\nديدهء بدبين به جهان كور باد ! * ديو غم از باده‌كشان دور باد ! 7\r\nبا دل فرخنده همه دوستان * جز من وارفتهء افسرده‌جان\r\n« عادت ديرين » سخنم آورد * نام مى اندر دهنم آورد\r\nورنه نه مى دوست ، نه مى خواره‌ام * بىسروسامانم و آواره‌ام 8\r\nعهد مى و ميكده بشكسته‌ام * چشم ز روى مى و وى بسته‌ام\r\nدست‌تهى هستم و افسرده‌جان * اخترىام نيست به هفت آسمان 9\r\nگر بسرايم ز گُل و گلسِتان * وز رخ ساقى و مى و ارغوان 10\r\nهيكل شعرىست روانيش نيست * كالبدى بوده كه جانيش نيست 11\r\nباده كجا ساده كجا ، من كجا ! * چهرهء بگشاده كجا ، من كجا ! 12\r\nرفته ز يادم مزهء خرّمى * مرده چو فيروزه دلِ آدمى 13\r\nبود دلى ، رفت و فراموش شد * طرفه چراغى بُدُ و خاموش شد 14\r\nپيش من اينك غم و شادى يكىست * « داغ‌دلى » ، « شادنهادى » يكىست \r\n\r\n","description":"","footnote":"","page_name":" 137 ","page_number":149},
  {"content":"\r\n\r\n\r\nآنچه خدا خواست ، همان مىشود\r\n« در ايام تحصيل كه در نجف بودم ، مدتى ارتباط با ايران به سختى برقرار بود كه موجب فقد زمينهء مالى و كمبود وسايل اوليه رفاه مىشد . علاوه ، گرمى هوا در نيمى از سال ، براى ما مشكلات بيشتر فراهم مىكرد . به همين جهت روزى خدمت استادم ، آية اللّه قاضى ، رسيدم و قصه دل با او گفتم ، [ ايشان نصايحى فرمودند 
  ] آن‌گاه كه از خدمت استاد مراجعت كردم ، گويى آن‌چنان سبك‌بارم كه در زندگى هيچ‌گونه ملالى ندارم و مضمون پند ايشان را به صورت شعرى درآوردم . »\r\nطباطبائى\r\n دوش كه غم پرده ما مىدريد * خار غم اندر دل ما مىخليد 1\r\nدر بَرِ استادِ خردپيشه‌ام * طرح نمودم غم و انديشه‌ام\r\nكاو به كف آيينهء تدبير داشت * بخت جوان و خرد پير داشت 2\r\nپير خردپيشه و نورانىام * بُرد ز دل زنگ پريشانىام 3\r\nگفت كه « در زندگى آزاد باش ! * هان ! گذران است جهان ، شاد باش !\r\nرو به خودت نسبت هستى مده ! * دل به چنين مستى و پستى مده !\r\nزانچه ندارى ز چه افسرده‌اى * وز غم و اندوه دل‌آزرده‌اى ؟ !\r\nگر ببرد ور بدهد دست دوست * ور بِبَرد ور بنهد مُلك اوست 4\r\nور بِكِشى يا بكُشى ديو غم * كج نشود دست قضا را قلم 5\r\nآنچه خدا خواست همان مىشود * وانچه دلت خواست نه آن مىشود » \r\n\r\n","description":"","footnote":"","page_name":" 138 ","page_number":150},
  {"content":"\r\n\r\n\r\nپيامى به آنان كه افسرده هِشت\r\nاين شعر را در سوگ ارتحال آية اللّه حاج سيد محمد حجت كوه كمره‌اى ( متولد 1310 ق و متوفّاى 3 جمادلى الأولى 1372 و مدفون در مدرسهء حجتيهء قم ) سرودند . مرحوم آية اللّه حجت هنگام رحلت مقدارى از خاك پاك مدفن حضرت سيد الشهدا عليه السّلام را مىخورد و مىفرمود : « همين باشد ز دنيا آخرين زاد ! »\r\n دريغا كه مِهر هدايت برفت ! * دريغا جهان فضيلت برفت ! 1\r\nشهِ علم و تقوا و همّت برفت * فسوس « آية اللّهِ حجت » برفت !\r\nبه سر خاك ، اين تيره‌ايام را * كه بشكست اركان اسلام را\r\nسپهر فضايل نگونسار شد * جهان هنر همچو شب تار شد\r\nدل و ديدهء علم خونبار شد * بلى ! رستخيزى پديدار شد\r\nكه او رخت از اين دام بيرون كشيد * فرو ، خرگه خود به هامون كشيد\r\nمِهين طاير آسمانىسرشت * كه پرّيد از اين تيره‌گون دام زشت\r\nزند نغمه در گلسِتان بهشت * پيامى به آنان كه افسرده هِشت 2\r\nپيامى كه همچون سرود سروش * كند جلوه هرلحظه در گوش هوش 3\r\nكه « ياران ! نمىپايد اين روزگار * بگرديد پابندِ كردار و كار\r\nمگيريد از كار و كوشش قرار * مناليد از رنج تن زينهار \r\n\r\n","description":"","footnote":"","page_name":" 139 ","page_number":151},
  {"content":"\r\n\r\n به ويرانه در ، گنج بىمار نيست * گُلى اندر اين باغ بىخار نيست » 4\r\nنداريد جز كيش اسلام ، كيش ! * در اين ره مناليد از نوش و نيش\r\nبكوشيد و بنهيد پايى به پيش * مترسيد از قطرهء خون خويش\r\nكه زيباتر از خون به پيكار نيست * خود از لاله خوش‌تر به گلزار نيست\r\nبزرگان كه رادند و آزاده‌اند * به « حق » مِهر ورزيده دل داده‌اند\r\nبه خون خود آغشته افتاده‌اند * بدين آرمان راه بگشاده‌اند\r\nبه شمشير هربند بگسسته‌اند * به نيروى دانش دژى بسته‌اند\r\nمبادا كه گردون كند رامتان * مبادا كه كوته كند گامتان\r\nمبادا شود تيره فرجامتان * مبادا كه ننگين شود نامتان\r\nشود چيره‌دل دشمن پُر ز كين * بگيرد دژ و بشكند كاخ دين 5\r\nحقيقت جز آيين اسلام نيست * به از نام نيكوى وى نام نيست\r\nبه چيزى فضيلت جز او رام نيست * جهان جز به وى هرگز آرام نيست\r\nمِهين كاخ اسلام آزاد باد ! * هميشه بر و بومش آباد باد ! 6 » \r\n\r\n","description":"","footnote":"","page_name":" 140 ","page_number":152},
  {"content":"\r\n\r\n\r\nقافلهء فنا\r\nعلّامه در 14 - 15 سالگى ، رفت‌وآمد زيادى به منزل آية اللّه حاج سيد احمد قاضى ( برادر استادشان ، آية اللّه سيد على قاضى ) داشت و بيشتر روزها آن‌جا بود و مشغول خدمت . هرهفته پس از نماز عصر روز شنبه ، در منزل حاج سيد احمد ، مجلس مرثيه‌اى براى خاندان عصمت عليهم السّلام برپا بود . استاد طباطبائى اين مخمس را ، كه تضمين غزلى از حافظ است ، در سال‌هاى 1327 - 1328 شمسى سرودند و همراه نامه‌اى به برادر خود ، آية اللّه الهى ، ارسال داشتند و در پايان سروده نوشتند :\r\n« انتظار مىرود اين اشعار را در مجالس خودتان [ مرثيهء حاج سيد احمد 
  ] خصوصا مجلس هفتهء آينده بخوانيد . زياد از اين ، جسارت است . »\r\n گفت آن شاه شهيدان كه بلا شد سويم * با همين قافله‌ام راهِ فنا مىپويم 1\r\nدست همّت ز سراب دو جهان مىشويم * شور يعقوب‌كُنان يوسف خود مىجويم \r\n\r\n","description":"","footnote":"","page_name":" 141 ","page_number":153},
  {"content":"\r\n\r\n كه كمان شد ز غمش قامت چون شمشادم 2 * گفت هرچند عطش كَنده بُن و بنيادم\r\nزير شمشيرم و در دام بلا افتادم * هدف تيرم و چون فاخته پر بگشادم\r\n« فاش مىگويم و از گفته‌ى خود دلشادم : * بندهء عشقم و از هردو جهان آزادم » 3\r\nمن به ميدان بلا روز ازل بودم طاق * كُشتهء يارم و با هستى او بسته وِثاق 4\r\nمن دل‌رفته كجا و ، كجا دشت عراق ! * « طاير گلشن قُدسم ، چه دهم شرح فراق\r\nكه در اين دامگه حادثه چون افتادم » 5 * لَوحهء سينهء من گر شكند سُمّ ستور\r\nور سرم سير كند شهر به شهر از رهِ دور 6 * باك نبود كه مرا نيست به‌جز شوق حضور\r\n« سايهء طوبى و غِلمان و قصور و قدحور * به هواى سر كوى تو برفت از يادم » 7\r\nتا در اين بزم بتابيد مهِ طلعت يار * من خورم خونِ دل و يار كند تير نثار 8\r\nپرده بدريده و سرگرم به ديدار نگار * « نيست بر لوح دلم جز الفِ قامت يار\r\nچه كنم ؟ حرف دگر ياد نداد استادم » * تشنه وصل وىام آتش دل كارم ساخت\r\nشربت مرگ همى خواهم و جانم بگداخت 9 * از چه از كوى توام دست قضا دور انداخت ؟ !\r\n« كوكب بخت مرا هيچ منجّم نشناخت * يا رب از مادر گيتى به چه طالع زادم ؟ ! » \r\n\r\n","description":"","footnote":"","page_name":" 142 ","page_number":154},
  {"content":"\r\n\r\n\r\n. . . ياد باد !\r\nدر نامه‌اى كه از روستاى « شادآباد » تبريز ، براى برادرشان مرحوم آية اللّه الهى نوشتند ، مشكلات زمين كشاورزى را برشمردند و نامه را با سرودن و نگارش اين ابيات به پايان بردند :\r\n ز ياران و بزم طَرَب ياد باد ! * الهى دل مىخوران شاد باد !\r\nروان‌خسته گشتم در اين كهنه‌دير * دلم خون شد اندر دهِ « شاد باد » 1\r\nز حالم مپرس و سرشكم ببين * عزيزم ! دگر لطف عالى زياد ! 2\r\nروان است طبعم ولى وقت نيست * كه سازم تُهى اين دلِ نامراد 3 \r\n\r\n","description":"","footnote":"","page_name":" 143 ","page_number":155},
  {"content":"\r\n\r\n\r\nما هم بوديم !\r\n ما هم اندر باغ گيتى آشيانى داشتيم * در چمن با ماه‌رويان داستانى داشتيم 1\r\nاز حريف بزم يار و ز رقيب كوى دوست * دشمنانى داشتيم و دوستانى داشتيم 2\r\nيا خيالى بود يا خوابى پريشان آنچه ما * در صف دلدادگان نام و نشانى داشتيم \r\n\r\n","description":"","footnote":"","page_name":" 144 ","page_number":156},
  {"content":"\r\n\r\n\r\nروزگار طباطبايى\r\nمنظومه‌اى به فارسى سره و ناتمام است :\r\n دوستانم كه پاك‌دامان‌اند * آشنا با من پريشان‌اند\r\nروزگار طباطبائى را * نيك دانند و خويش نيكان‌اند\r\nمن مگر درد خود نمىدانم * يا مگر دوستان نمىدانند ؟ ! \r\n\r\n","description":"","footnote":"","page_name":" 145 ","page_number":157},
  {"content":"\r\n\r\n\r\nسرمايهء زندگى\r\nبه فارسى سَرَه سرودند :\r\n شبى پير ميخانه مىگفت راز * چنين گفت با من به آهستگى\r\n« به مِهرُ رخ مَهرخان باده‌نوش * مبادا كه پيدا كنى خستگى\r\nبوَد مِهر سرمايهء زندگى * بوَد باده ابزار وارستگى »\r\nسپس گفت : « زينهار و آزاد باش * اگر پايبندى به شايستگى » \r\n\r\n","description":"","footnote":"","page_name":" 146 ","page_number":158},
  {"content":"\r\n\r\n\r\nاگر آب مىخواهى از جو بجو !\r\nتنها دو بيت اول و بيت آخر اين سروده در دسترس است و معلوم نيست مرحوم علّامه آن را كامل سروده‌اند يا نه . اين سه بيت نيز به فارسى خالص است .\r\n يكى روستا دخترى ماه‌رو * همى رفت دوش و به دوشش سبو 1\r\nسبوى خود از آب پُر كرده بود * همى داشت با خويش اين گفت‌وگو :\r\n. . . * . . . ( ؟ )\r\nبه پاسخ درم گفت و زد پوزخند : * « اگر آب مىخواهى از جو بجو ! » 2 \r\n\r\n","description":"","footnote":"","page_name":" 147 ","page_number":159},
  {"content":"\r\n\r\n\r\nدربارهء انگجى\r\nنخستين بخش منظومه‌اى است كه در سال 1301 شمسى ، دربارهء مرحوم آية اللّه حاج ابو الحسن انگجى ( 1244 - 1317 ه . ش ) سرودند :\r\n اندر درِ نوروز شد * باد بهارى حلقه زن\r\nمژگان جنّ بادا گرِه * اسرُب به گوش اهرمن 1\r\nبرخاست عطر عنبره * يا بوى عود از مجمره\r\nيا نافهء مُشك‌ختن ؟ ! 2 \r\n\r\n","description":"","footnote":"","page_name":" 148 ","page_number":160},
  {"content":"\r\n\r\n\r\nهمان غنچه بود !\r\n ديدم به طَبَق غنچه و گُل ريخته بودند * وز بهر فروشش به هم آميخته بودند 1\r\nبرداشت يكى غنچهء نشكفته ، سر و گفت : * « ماييم كه از شاخ گُل آويخته بودند » \r\n\r\n","description":"","footnote":"","page_name":" 149 ","page_number":161},
  {"content":"\r\n\r\n\r\n« راست » ، « پريشان » مىگفت !\r\n باد سحر از ابرِ گلستان مىگفت * وز طرهء سنبل و قدِ بان مىگفت 1\r\nگه گريه‌كُنان و گاه خندان مىگفت * بىخود سخن راست ، پريشان مىگفت ! 2 \r\n\r\n","description":"","footnote":"","page_name":" 150 ","page_number":162},
  {"content":"\r\n\r\n\r\nبا جان كوش !\r\n در چشمهء فكر غوطه‌اى خوردم دوش * و اندر قفس سينه به دل دادم گوش 1\r\nمىگفت : « گر او مىطلبى با جان كوش ! * كاندر پس اين پرده نهان باشد روش » 2 \r\n\r\n","description":"","footnote":"","page_name":" 151 ","page_number":163},
  {"content":"\r\n\r\n\r\nاى دريغا كه به دل مهر ندارى !\r\nاز اشعار منسوب به علّامه طباطبائى است .\r\n ماه رخسارى و گل چهره‌نگارى ، آرى * اى دريغا كه به دل مِهر ندارى ، آرى 1\r\nخواب شيرينى و از سوخته‌جانان دورى * زين سبب ديدهء ما پا نگذارى ، آرى 2\r\nآتشى زد به چمن ، دست وِى شوم چُنانك * نه گُلى ماند در اين باغ نه خارى ، آرى 3\r\nنه بهارى به سراغ گل نسرين برود * نه گُلى چهره نُمايد به مزارى ، آرى 4\r\nهرگز از گردش ايّام دل‌آزرده مباش * بامدادىست پىِ هرشب تارى ، آرى \r\n\r\n","description":"","footnote":"","page_name":" 152 ","page_number":164},
  {"content":"\r\n\r\n\r\nدو هزار « لن ترانى »\r\nمفردى است منسوب به آية اللّه طباطبائى .\r\n سحر آمدم به كويت كه ببينمت نهانى * « أرني » نگفته گفتى دو هزار « لَن تَرانى » « * » 1 \r\n\r\n\r\n","description":"","footnote":"\r\n( * ) حجة الاسلام امجد : در مجلس عقدى ، در حضور مقام والاى وِلاء ، به ايشان عرض كردم :\r\n« دبستانى يا دبيرستانى يا دانشگاهى يا فوق دانشگاهى بخوانم ؟ » فرمودند : « بخوانيد ! » گفتم :\r\n« شاعرى در مرحلهء دبستانى گفته است :\r\n چو رسى به طور سينا أرِني مگو تو بگذر * كه نيرزد اين تمنّى به جوابِ لَن تَراني \r\nشاعر ديگرى در مرحلهء دبيرستانى سروده است :\r\n چو رسى به طور سينا ، أرِني بگو تو مگذر * چه خوش است از او جوابى ، چه تَرى چه لَن تَراني \r\nو ديگرى در مقامى بالاتر گفته است :\r\n أرني كسى بگويد ، كه تو را نديده باشد * تو كه با منى هميشه چه جواب لَن ترانى ؟ ! \r\nامّا به مرحوم علّامه طباطبائى منسوب است كه در مقامى بالاتر ، [ با دلى شكسته 
  ] فرموده :\r\nسحر آمدم به كويت . . . » ، و « آقا » خيلى خوششان آمد .\r\n","page_name":" 153 ","page_number":165},
  {"content":"\r\n\r\n\r\nتوضيح كوتاه اشعار\r\n\r\nبهل گر بگيرند بيكارها !\r\n( 1 ) . كيش : دين ، آيين ، خوى .\r\n( 2 ) . جرگه : حلقه ، حوزه ، مجمع .\r\n( 3 ) . خور : خوراك .\r\n( 4 ) . « گرفتارها » بهره‌اى جز اشك چشم و داغ دل ندارند .\r\n( 5 ) . فرهاد ، رقيب خسرو پرويز ساسانى در عشق شيرين - دختر ارمنى و برادرزادهء مهين‌بانو ، ملكهء ارمنستان - بود . فرهاد با شنيدن خبر دروغين مرگ شيرين ، خود را از كوه درغلتاند ( يا با تيشهء كوهكنى بر فرق خود زد ) و كشته شد . / حلّاج ، حسين بن منصور بيضاوى است كه « أنا الحقّ » و سخنانى مانند اين بر زبان راند و همين‌ها سبب تازيانه خوردن و به دار آويخته شدن و قتلش ( در 307 يا 309 ه . ق ) به وسيلهء حامد بن عباس ( وزير المقتدر عبّاسى ) شد .\r\n( 6 ) . رادمرد : مرد نيرومند ، جوانمرد ، مرد صاحب كرامت ، همّت ، سخاوت و شجاعت ، مرد دانا و حكيم / در نقل‌ها به جاى كلمهء « ننازند » ، نيازند است ، اما مصدر « آزيدن » در لغت‌نامه دهخدا وارد نشده است .\r\n( 7 ) . مهين : بزرگ‌تر ، بزرگ‌ترين\r\n( 8 ) . چه بسيار گل‌هاى رنگين و رنگارنگ و ارزشمند ، به خون خود آغشته شده و جان سپرده‌اند و به رودها افتاده و رفته‌اند و اثرى از آن‌ها نمانده است !\r\n( 9 ) . شاباش : مخفّف « شادباش » ، پولى كه در مجلس جشن بر سر حاضران و . . . مىريزند . / گلشن : گلزار ، گلستان .\r\n( 10 ) . سبزه رخت و وجود خويش را به دشت كشيده است و شكوفه‌ها به گلزارها گُل مىزند و در آن‌جا ظاهر مىشود . / هامون : دشت / بارگه : شكوفه و بار درخت . [ شاخهء درخت 
  ] .\r\n\r\n","description":"","footnote":"","page_name":" 154 ","page_number":166},
  {"content":"\r\n\r\n( 11 ) . نگارش دادن : آراستن / گلبن : بوتهء گل سرخ .\r\n( 12 ) . گل : در اين‌جا - مانند استعمال گذشتگان - مراد گل سرخ است . / نيلفر : مخفّف « نيلوفر » / گلنار : شكوفه و گل انارى كه به ميوه شدن نمىرسد و ثمرهء اين درخت ، همان گل آن است كه در سرخى بىمانند است .\r\n( 13 ) . بادبام : باد بامداد ، نسيم سحرى / هزار : بلبل / نغز : خوب ، شيوا ، تازه ، دلنشين ، جالب ، عجيب ، شايسته ، زيبا ، شيرين ، صاف ، روشن ، لطيف ، خوش .\r\n( 14 ) . سمن : ياسمن ، ياس ، گلى خوشبو و سفيد .\r\n( 15 ) . ابر : مخفف « ابرو » / جام كشيدن : جام نوشيدن ، مظروف جام ( مى ) را نوشيدن .\r\n( 16 ) . افسون : در اصل جادو يا كلماتى كه براى حفظ از آفت و صدمهء چشم‌زخم و مانند اينها مىخوانند ؛ اما در اين‌جا به معناى نيرنگ و حيله يا همان افسانه به كار رفته است . /\r\nخشايار : خشايار شاه ، پسر داريوش ، پادشاه هخامنشى ايران ، وى پس از عمرى خوشگذرانى در 465 يا 466 پيش از تولد مسيح - على نبيّنا و آله و عليه السّلام - به دست اطرافيان خود به قتل رسيد . / بستن چشم خشايار : چشم وى را پس از آن همه كامروايى و سرانجام مرگش ، بستن و دفن‌كردن .\r\n( 17 ) . پار : گذشته .\r\n( 18 ) . زينهار : زنهار ، پناه‌خواه ، آگاه باش ، بترس .\r\n( 19 ) . هليدن : واگذاشتن ، ( « بهل » در اين‌جا به معناى « زنهار » به كار رفته است ) .\r\n\r\nخودم را بياندازم و بگذرم\r\n( 1 ) . به خاك اندر : خاك‌نشين ، خاكسار .\r\n( 2 ) . آذر : آتش .\r\n( 3 ) . نفحه : بوى خوش ( نفحهء خاور : صبا ) .\r\n( 4 ) . شميم : بوى خوش ، بوى / بو شنيدن : بو حس‌كردن ، بوييدن .\r\n\r\n","description":"","footnote":"","page_name":" 155 ","page_number":167},
  {"content":"\r\n\r\n\r\nهرچه جوييم نيابيم نشانى جز نام !\r\n( 1 ) . مگر : از قضا ، اتّفاقا ، تصادفا .\r\n( 2 ) . ياى آخر « راهنمايى » ، همچنين ياى آخر « جدايى » و « گدايى » ( در بيت‌هاى هفتم و هشتم ) ياى وحدت و نكره نيستند و هم‌قافيه‌شدنشان با كلمات ديگر غزل ( وفايى ، جلالى ، قضايى ، جايى ، بنايى ) ضعف غزل شمرده مىشود . ( گو اين‌كه « راهنمايى » را - به تكلف - مىتوان جدا نوشت و معنى كرد ، اما اشكال در ابيات هفتم و هشتم به جاى خود باقى است . )\r\n( 3 ) . كان دلارام : از آن رو كه آن دلارام . . . / جلاء : كوچ ، ترك وطن .\r\n( 4 ) . سوزد : در اين‌جا « سوزاند » - متعدى - معنى مىشود .\r\n( 5 ) . همين فايده از عشق و عاشقى خوب و كافى است كه هركس دچارش شود از عقل و هوشيارى رها مىشود !\r\n\r\n. . . مرا تنها برد !\r\n( 1 ) . مجنون : قيس بن ملوح بن مزاحم عامرى ، شاعرى عاشق‌پيشه از مردم نجد بود . او گرچه ديوانه نبود ، اما به « مجنون » خوانده و شناخته شد از آن سبب كه در عشق « ليلى » دچار سرگشتگى شد و در اين حالت شعر مىگفت و با جانوران انس مىگرفت و گاهى در شام و زمانى در نجد و گاهى در حجاز ديده مىشد تا آن‌كه سرانجام او را در ميان سنگ‌هاى بيابان ، مرده يافتند ( در سال 80 ه . ق ) سرخود : مستقل ، خودمختار ، بىاستاد / سمك : ماهىاى است كه - طبق باور گذشتگان - زير زمين است و بر پشت آن ماهى ، گاو ، و بر شاخ آن گاو ، زمين قرار دارد . ( در اين‌جا كنايه از پست‌ترين مرحله است . ) سُها : ستاره‌اى ريز و بسيار كم‌نور كه نزديك ستارهء دوم از دو ستارهء دبّ اكبر است و به سختى با چشم غير مسلّح ديده مىشود . از اين جهت ، نيروى چشم را با آن امتحان مىكنند . [ و همين كم‌نور بودنش را نشان دورى بسيارش از زمين گرفته‌اند 
  ] .\r\nدر اين‌جا كنايه از بلندترين مقام و جايگاه است . / تا به سهايش كشش ليلا برد : در\r\n\r\n","description":"","footnote":"","page_name":" 156 ","page_number":168},
  {"content":"\r\n\r\nاين قسمت « جهش ضمير » رخ داده است ؛ يعنى « تا به سُها كشش ليلاء بردش . » / ليلا :\r\nليلاء ، ليلى ، دختر سعد بن ربيعه بود و معشوقهء مجنون ، او نيز دلدادهء مجنون بود و در غم هجران وى ، چندان گريست كه پيش از مجنون وفات يافت .\r\n( 2 ) . صهبا : صهباء ، مى انگورى ، مى سرخ / شيدا : ديوانه ، آشفته ، سخت شيفته .\r\n( 3 ) . مينو : زبرجد ، زمرد ( نيز : آسمان ، بهشت ) يك جا برد : يك‌باره برد ، همه را با هم برد .\r\n( 4 ) . سوختن ، هم لازم به كار مىرود و هم متعدّى ؛ اما « خودت سوختىام » يعنى « خودت مرا سوزاندى » ؛ بدين‌معنى كه در اين‌جا متعدّى به كار رفته است .\r\n( 5 ) . يغما : تاراج ، غنيمت . / در روايتى از شعر ، « غم روى تو مرا ديد و . . . » است .\r\n\r\nپند درختان ورس\r\n( 1 ) . زان : دهى است از دهستان آبرود در اطراف شهرستان دماوند .\r\n( 2 ) . نيوشيدن : شنيدن ، پذيرفتن .\r\n( 3 ) . ورس : درخت اسپرك ، اكليل الملك كه تا بيست سال عمر مىكند . / تك و تاز : دويدن ، تاختن ، دويدن و دوانيدن اسب .\r\n( 4 ) . نواز : حاصل مصدر « نواختن » ، نوازش .\r\n( 5 ) . چميدن : به ناز و تكبّر و جلوه‌گرى و خرامان راه رفتن / كبك درى : كبكى كه بزرگ‌تر از كبك‌هاى ديگر بوده و رنگش نيز بهتر است و از آن‌جا كه در ميان درّهء كوه پرورش مىيابد ، كبك درى ناميده مىشود . / آهوى مشك‌انداز : آهوى مشك‌دارى كه نافه‌اش پس از رسيدن مىافتد . ( زير پوست شكم جنس نر آهوى ختن - ختا ، خطا - كيسه‌اى به حجم يك نارنج است كه به آن نافه گويند . نافه منفذى دارد كه از آن ماده‌اى قهوه‌اىرنگ و روغنىشكل خارج مىشود كه بسيار خوشبوست و مشك ناميده مىشود ) .\r\n( 6 ) . حرف آخر « ديده » و حرف نخست « است » تلفظ نمىشوند . / سپنج : ناپايدار ، عاريّه ( سراى سپنج كنايه از دنياست . )\r\n\r\n","description":"","footnote":"","page_name":" 157 ","page_number":169},
  {"content":"\r\n\r\n( 7 ) . انباز : همتا ، مانند .\r\n\r\nتا تويى تا منم اى خسرو شيرين‌حركات\r\n( 1 ) . نثار : پراكندگى ، پاشيدنى ، آنچه در [ جشن و 
  ] عروسى بر سر حاضران مىافشانند . / رعنا : رعناء ، زن زيبا و خوش‌قامت و خوش‌حركات ( در اصل به معناى زن گول و ساده بوده كه تحوّل معنوى يافته است ) .\r\n( 2 ) . غنج : ناز و كرشمه / دلال : غنج و غمزه / شكن : تاب ، موج ، فريب ، طرب .\r\n( 3 ) . در قهقهه بودن بخت : خوب و نيك بودن بخت / بسته دهن بودن طالع بد : نبودن طالع و بخت نگون .\r\n( 4 ) . مغبچه : پسركى كه در ميكده خدمت مىكند ( در لغت ، فرزند مغ را گويند ) . / در روايتى « مغچه‌ى نازفروش » است .\r\n( 5 ) . طاقه : اندازه‌اى معلوم از جامه و پارچه / دستار : عمامه / زنّار : كمربندى كه بت‌پرستان ( و زرتشتيان و ترسايان ) روى همه جامه‌هاى خود مىبستند تا از مسلمانان تمييز داده شوند . / شمن : بت‌پرست .\r\n( 6 ) . خرابات مغان : ميخانه ، عشرتكده‌اى كه در آن همه گونه فسق و فجور برپاست ( خرابات ، جمع خرابه - كاباره - است و از آن رو كه اهل فسق و گناه نوعا كارهاى خود را در محلّات پايين‌شهر و خرابه‌ها انجام مىدادند ، اين واژه معناى دومى هم يافته است . ) / ختن : شهرى در تركستان چين است كه به داشتن زيبارويان ( و آهوان مشكين ) در ادبيات فارسى مشهور شده است .\r\n\r\nجرم من اين است كه آزاده‌ام\r\n( 1 ) . زادن ، در اين‌جا به صورت لازم به كار رفته است ؛ به معناى تولّد يافتن ، به دنيا آمدن .\r\n( 2 ) . ستوه : خستگى ، ناتوانى ، تنگى ، رنجيدگى .\r\n( 3 ) . رحل : رخت و اثاث ، اسباب و وسايل همراه .\r\n\r\n","description":"","footnote":"","page_name":" 158 ","page_number":170},
  {"content":"\r\n\r\n( 4 ) . شاهد مقصود : مقصود شاهد ، مقصود زيبا و دلربا ( رك به : شرح تركيب « شاهد اندوه » از شعر « خويش بر آتش زد و خاموش شد » ) .\r\n( 5 ) . دون : پست ( گرچه همهء سختىها و شرّها نيز از سوى خداست ، امّا شاعران و نويسندگان الهى ، در مقام شكايت ، آن‌ها را به روزگار ، گردون و مانند اين‌ها نسبت مىدهند . ) / بردن : كشيدن ( در اين معنى ، مفعول اين دو فعل ، اغلب حذف مىشود ؛ يعنى رنج و سختى بردن و محنت كشيدن ) .\r\n( 6 ) . وز : مخفّف « و از » / وز رقم تيره‌دلى ساده‌ام : سادگىام ، پديدهء سياه‌بختى و سرشت غمگنانه و سرنوشت گره خورده با ناكامىام است و همين سادگى ، علّت سياه‌روزى بيشترم شده است .\r\n\r\nخويش بر آتش زد و خاموش شد\r\n( 1 ) . خط : مخفّف « خطّ » / چون خط ايّام : مانند سرنوشت كلّى زندگى ( ام ) .\r\n( 2 ) . عاقبتم سينه : سينه‌ام عاقبت يا عاقبت سينه‌ام ( از مواردى كه جهش ضمير در آن رخ داده است ) .\r\n( 3 ) . ساغر : جام ، پيالهء مى / مينا : جام ، پيالهء مى ، به معناى مظروف خود - يعنى همان مى - نيز به كار مىرود . / از دربه‌در شدن : در اين‌جا به معناى « بيرون رفتن از در » است .\r\n( 4 ) . خرگه : مخفّف « خرگاه » ، محلّ وسيع ، خيمهء بزرگ دايره شكل ، آلاچيق كوچك .\r\n( 5 ) . بد : مخفّف « بود » .\r\n( 6 ) . خاور : مشرق ( نسيم خاورى : صبا ، بادى خنك و لطيف كه در بهار از مشرق مىوزد ) / گزيدن : بوسيدن [ يا گاز گرفتن از شدّت شوق و شور 
  ] .\r\n( 7 ) . بىخويش : بىخود ، اختيار از كف داده ، از هوش رفته .\r\n( 8 ) . غنودن : به خواب رفتن ، آسودن ، پينكى .\r\n( 9 ) . شاهد اندوه : اندوه شاهد ؛ اندوهى كه هماره در دل است و قلب انسان بدان مشغول ( در اصطلاح عارفان ، « شاهد » به آن گويند كه در دل آدمى حاضر است و هماره فكر و ياد ،\r\n\r\n","description":"","footnote":"","page_name":" 159 ","page_number":171},
  {"content":"\r\n\r\nبه آن مشغول . )\r\n( 10 ) . گرم سر : مشغول .\r\n( 11 ) . فتحه الف « است » ها به حرف پيش از خود داده مىشود .\r\n( 12 ) . به طواف اندر : طايف ، مشغول به طواف .\r\n( 13 ) . خامش : مخفّف « خاموش » ( پروانهء خامش : پروانه ساكت )\r\n( 14 ) . ار : مخفّف « اگر » / دل‌رفته : سرگشته ، دلداده .\r\n( 15 ) . ورنه : مخفّف « و اگرنه چنين كنى . . . » .\r\n\r\nدلارام باش !\r\n( 1 ) . سايه نشستن : در سايه نشستن .\r\n( 2 ) . شعر تر : شعر آبدار و روان سلس و دور از تعقيد / شهد : عسل .\r\n( 3 ) . طرف : آخر ، گوشه و كنار ، سمت راست / تماشا : تفرّج ، ديدن با شوق ( در اصل ، عربى است و از تماشي به معناى « با يكديگر پياده رفتن » ؛ از آن‌جا كه ياران براى تفرّج ، اغلب با هم و پياده سير مىكنند ، در فارسى به معناى تفرّج به كار مىرود ) .\r\n( 4 ) . صبا : نسيم خاورى كه در بهار مىوزد و لطيف و خنك است . / سراپا : از اوّل تا آخر ، جملگى .\r\n( 5 ) . بر : بار ، ميوه / اين بيت از نظامى گنجوى است .\r\n( 6 ) . فرخنده : همايون ، نيك‌فال / جام جم : جام گيتىنما ( در داستان « بيژن و منيژه » مىخوانيم كه بيژن به دستور افراسياب در چاه زندانى شد . پدر بيژن از يافتن وى نااميد گشت و كيخسرو ، بيژن را در جام جهان‌نما بازيافت . از آن‌جا كه شهرت جم ( جمشيد ، پادشاه پيشدادى و فرزند يونگهان ) بيش از كيخسرو بوده ، جام كيخسرو را جام جم يا جام جمشيد خوانده‌اند ) . / آينه جم نما : آينه اسكندر ( ساخت آينه را به اسكندر مقدونى نسبت مىدهند و براى آن در ادبيات و افسانه‌هاى فارسى ، صفت غيب‌نمايى معتقد شده‌اند و آن را رقيب « جام جم » كرده‌اند . )\r\n\r\n","description":"","footnote":"","page_name":" 160 ","page_number":172},
  {"content":"\r\n\r\n( 7 ) . ديدهء بدبين : ديده‌اى كه همهء امور را با سوء ظن مىنگرد يا هماره چشم به عيب ديگران دارد . [ يا ديده‌اى كه به اصطلاح شور است و زخم مىزند و باعث از ميان رفتن نعمت مىشود 
  ] . / باده‌كش : باده‌نوش .\r\n( 8 ) . ورنه : مخفّف « و اگرنه » .\r\n( 9 ) . اختر : ستاره ، ستارهء بخت و اقبال / هفت آسمان : در اصطلاح علم هيئت ، فلك‌هاى ماه ، عطارد ، زهره ، خورشيد ، مرّيخ ، مشترى و زحل را گويند . / در هفت آسمان ستاره نداشتن : تهيدست و بيچاره و بداقبال و نگون‌بخت بودن .\r\n( 10 ) . ساقى : خدمتكار زيباروى ميكده و خرابات / ارغوان : سرخ ، قرمز .\r\n( 11 ) . كالبد : تن و بدن انسان و حيوان .\r\n( 12 ) . ساده : صاف و روشن ، سپيد ، بىچين و گره . در اين‌جا به ظاهر ، به معناى « انسان ساده » است ، در مقابل « انسان رند » ؛ يعنى « كجا باده را به انسان ساده مىدهند ؟ ! باده نصيب رندان است ! »\r\n( 13 ) . دلم چو فيروزهء مرده كدر است . ( فيروزهء مرده : فيروزهء بدرنگ ، مقابل فيروزهء زنده ) .\r\n( 14 ) . طرفه چراغ : چراغى كه تنها به مدت يك چشم به هم زدن روشن مىشود . / به دو :\r\nمخفّف « بود و » .\r\n\r\nآنچه خدا خواست ، همان مىشود\r\n( 1 ) . غم پردهء ما مىدريد : غم ، چنان سنگين و بسيار بر ما وارد شده بود كه ما را بىاختيار كرده و ديوانه و رسوا مىكرد ( پرده دريدن : رسواكردن ) / خليدن : فرورفتن ، زخم و نيش زدن .\r\n( 2 ) . بخت جوان : طالع بلند ، اقبال خوب / خرد پير : هوش و عقل بسيار .\r\n( 3 ) . خردپيشه : بسيار خردمند ، كسى كه از بسيارى عقلش ، گويى دانايى و خردمندى ، شغل و كار اوست ! / زنگ : زنگار ، چرك و كدورت ( كنايه از اندوه ) .\r\n( 4 ) . دست دوست ( ببرد يا بدهد يا ببرد يا بنهد ) مختار است ؛ زيرا همهء عالم ملك دوست\r\n\r\n","description":"","footnote":"","page_name":" 161 ","page_number":173},
  {"content":"\r\n\r\n- است . ( البته بيت را به شكل ديگرى نيز مىتوان معنى كرد ) . / ور : مخفّف « و اگر » .\r\n( 5 ) . غم كشيدن : تحمل غم و دردكردن ( كشيدن ، كنايه از همراه بودن كسى با ديگرى است ) / كج نشود دست قضا را قلم : قلم در دست قضا براى تو سرنوشتى جز اين نخواهد نوشت ( پس بهتر است با غم كنار بيايى ! )\r\n\r\nپيامى به آنان كه افسرده هشت\r\n( 1 ) . مهر : خورشيد\r\n( 2 ) . نغمه : آواز ، آواز خوش ، گفتار خوب / هشتن : به جاى گذاشتن پس از خود ، گذاشتن .\r\n( 3 ) . سروش : حضرت جبرائيل عليه السّلام ( فرشته وحى )\r\n( 4 ) . به ويرانه در : در ويرانه\r\n( 5 ) . چيره دل : قوىدل ، بىپروا ، پردل ، جسور .\r\n( 6 ) . بر و بوم : سرزمين ( بر ، مخفّف « برّ » به معناى خشكى و زمين ناكاشته است و « بوم » نيز زمين كاشته يا قابل كشاورزى معنى مىدهد ) .\r\n\r\nقافلهء فنا\r\n( 1 ) . شاه شهيدان : حضرت سيّد الشّهدا عليه السّلام / مرحوم علّامه در نامه‌اى كه به دوست خود ، آية اللّه مرندى نوشتند ، ابتدا مصراع اوّل را چنين سروده‌اند : « گفت آن شاه شهيدان چو بلا شد سويم » و سپس كل بيت را خط زده و اين‌گونه نوشته‌اند :\r\n من حسينم كه بلا مىرسد از هرسويم * با جوانان خودم راه فنا مىپويم \r\n( 2 ) . همّت : اراده ، آرزو / دست شستن از چيزى : نااميد شدن از آن ، صرف نظركردن و دست برداشتن از آن / يعقوب : حضرت اسراييل ، فرزند اسحاق بن ابراهيم خليل الرّحمان عليه السّلام ، از انبياى بزرگ الهى كه در اثر ترك اولايى ، بيست سال به فراق فرزند خود ، يوسف دچار گشت و چندان گريست كه چشمانش سفيد شد و سرانجام به يوسف خود رسيد . / شمشاد : بقس ( درختى بلند و خوش‌نما ) ،\r\n\r\n","description":"","footnote":"","page_name":" 162 ","page_number":174},
  {"content":"\r\n\r\n- هردرخت بلند و راست .\r\n( 3 ) . فاخته : قمرى ، مرغى خاكسترىرنگ و كوچك‌تر از كبوتر / بنده عشق : غلام و بستهء عشق ، پايبند به همهء دشوارىها و فرمان‌ها و نتايج عشق .\r\n( 4 ) . ازل : زمان بىابتدا / طاق : يكتا و بىمانند / وثاق : هر چيزى كه با آن چيزى را ببندند مانند ريسمان و زنجير .\r\n( 5 ) . گلشن قدس : بهشت / مصراع « من دل رفته كجا و كجا دشت عراق ! » كه پس از واو ، سكتى دارد ، در نامهء شاعر به آية اللّه مرندى چنين است : « من دل رفته كجا را و كجا دشت عراق ! » .\r\n( 6 ) . لوحه : پهنه ، استخوان پهن ، تخته .\r\n( 7 ) . طوبى : طوبا ، درختى در بهشت كه شاخه‌هايش همهء بهشت را پوشانده و . . . / غلمان :\r\nغلامان ، / مردان بسيار زيباى بهشت كه بهشتيان را خدمت كنند . / حور : جمع احور و حوراء ، زنى كه سياهى چشمش بسيار سياه و سفيدى ديدگانش هم بسيار سفيد باشد ( از نعمت‌هاى بهشتى است ) .\r\n( 8 ) . طلعت : روى ، وجه .\r\n( 9 ) . آتش دل كارم ساخت : آتش عشق او بيچاره و سياه‌روزم كرد .\r\n\r\n. . . ياد باد !\r\n( 1 ) . كهنه دير : كنايه از جهان خاكى است ، اما در اين‌جا همان روستاى « شادآباد » مراد است .\r\n/ شاد باد : مخفّف « شادآباد » ، زادگاه شاعر كه مجبور شد پس از عمرى درس خواندن ، ده سال در آن‌جا به كشاورزى بپردازد .\r\n( 2 ) . سرشك : اشك .\r\n( 3 ) . نامراد : به مطلوب نرسيده ، نخواسته و مورد طلب نبوده ، ضد مراد ، دقيقا همان چيزى كه مطلوب نيست و از آن دورى مىشود . ( در اين دو معناى اخير ، « نا » براى رساندن معناى « عكس » و « ضدّ » و « مقابل » به كار مىرود ) .\r\n\r\n","description":"","footnote":"","page_name":" 163 ","page_number":175},
  {"content":"\r\n\r\n\r\nما هم بوديم !\r\n( 1 ) . گيتى : جهان ، كرهء زمين ، عالم پايين ، روزگار ( مجازا : عمر و زندگى )\r\n( 2 ) . حريف : همكار ، يار ، نديم / رقيب : نگهبان ( در اين‌جا « رقيب عشقى » مراد نيست ) / در بيت لفّ و نشر مشوّش به كار رفته است ؛ يعنى از حريفان بزم يار ، دوستانى داشتيم و از رقيبان كوى وى ، دشمنانى .\r\n\r\nاگر آب مىخواهى از جو بجو !\r\n( 1 ) . سبو ، آوندى سفالين و دسته‌دار كه در آن مايعات مىريزند .\r\n( 2 ) . به پاسخ درم : در پاسخم / پوزخند : تبسّمى به ريشخند و انكار .\r\n\r\nدربارهء انگجى\r\n( 1 ) . اسرب : سرب / اهرمن : اهريمن ، راهنماى بدىها ( مقابل يزدان ) ، شيطان ، ديو .\r\n( 2 ) . عنبره : يك قطعه عنبر / مجمره : مجمر ، ظرفى كه براى سوزاندن عود روى آن به كار مىبرند .\r\n\r\nهمان غنچه بود !\r\n( 1 ) . طبق : ظرف دايره‌اى شكل بزرگ [ و كم‌عمق 
  ] .\r\n\r\n« راست » ، « پريشان » مىگفت !\r\n( 1 ) . طرّه : موى پيشانى ، روسرى ، كنارهء جامه ، كنارهء هرچيزى ، نگار جامه ، دستار و كمربند / بان : بانك ( درختى نازك و خوش‌نما ) ، تخم غاليه ، بيدمشك .\r\n( 2 ) . بىخود : بىسبب ، مدهوشانه ، [ به اشتباه 
  ] .\r\n\r\nبا جان كوش !\r\n( 1 ) . غوطه خوردن : فرورفتن ( در آب ) .\r\n\r\n","description":"","footnote":"","page_name":" 164 ","page_number":176},
  {"content":"\r\n\r\n( 2 ) . با جان كوشيدن : به جان كوشيدن / كاندر : كه اندر ، كه در .\r\n\r\nاى دريغا كه به دل مهر ندارى\r\n( 1 ) . نگار : روى ، محبوب / دريغا : بسيار افسوس ( الف « دريغا » براى مبالغه و تأكيد است ) .\r\n( 2 ) . ديدهء ما پا نگذارى : بر چشم ما پا ننهى .\r\n( 3 ) . دست وى شوم : دست شوم وى\r\n( 4 ) . مزار : جاى زيارت ، قبرستان .\r\n\r\nدو هزار « لن تراني »\r\n( 1 ) . أرني : نشانم بده / لن تراني : مؤكّدا ( يا هرگز ) مرا نمىبينى ( حضرت موسى - على نبيّنا و آله و عليه السّلام - از خداوند درخواست كرد كه خود را به وى نشان دهد . خداوند فرمود : « به تأكيد ( يا هرگز ) مرا نمىبينى » ، امّا از روى لطف و براى آن‌كه پرسش موسى - على نبيّنا و آله و عليه السّلام - بىپاسخ نماند ، به وى دستورى داد و موسى در پى عمل به آن ، بهره‌اى برد . رك به : سوره « اعراف » ، آيه 143 ) .\r\n\r\n","description":"","footnote":"","page_name":" 165 ","page_number":177},
  {"content":"\r\n\r\n\r\nپيوست اوّل : تاريخ نقاط عطف زندگى علّامه\r\n- تولّد : 27 فروردين 1281 - 29 ذو الحجة الحرام « 1 » 1321 ق .\r\n- محلّ ولادت : تبريز - روستاى شادآباد\r\n- رحلت مادر : 5 سالگى\r\n- شروع به تحصيل علم : 6 سالگى\r\n- رحلت پدر : 9 سالگى علّامه\r\n- ازدواج : 5 / 20 سالگى\r\n- هجرت به نجف اشرف : 1343 ه . ق\r\n- آغاز سلوك : 27 سالگى\r\n- بازگشت به تبريز : 1314 ه . ش - 1353 ه . ق\r\n- مدت استفادهء جدّى از آية اللّه قاضى : 18 سال\r\n- هجرت به قم : 1324 ه . ش - 1365 ه . ق\r\n- ارتحال : 24 آبان 1360 - 18 محرّم الحرام 1402\r\n- مدفن : قم - حرم حضرت فاطمه معصومه عليها السّلام\r\n* * * - تولّد آية اللّه قاضى ( استاد علّامه ) : 13 ذو الحجة الحرام 1282 « 2 »\r\n- ارتحال آية اللّه قاضى : 6 ربيع الاوّل 1366\r\n- مدفن مرحوم قاضى : نجف ، وادى السّلام ، نزديك مقام حجّت عليه السّلام\r\n\r\n\r\n","description":"","footnote":"\r\n( 1 ) . در مهر تابان ، ص 25 ، ذو القعده ثبت شده است .\r\n( 2 ) . اسوهء عارفان ، ص 15 به نقل از فرزند قاضى ، تولّد ايشان را همين مىداند ، امّا در مهر تابان ، ص 25 به نقل از نقباء البشر 1285 ه . ق ثبت شده است .\r\n","page_name":" 166 ","page_number":178},
  {"content":"\r\n\r\n\r\nپيوست دوم : كتاب‌ها و رساله‌هاى مرحوم آية اللّه طباطبائى\r\n20 . الميزان في تفسير القرآن\r\n21 . نهاية الحكمة\r\n22 . بداية الحكمة\r\n23 . اصول فلسفه و روش رئاليسم\r\n24 . تعليقات بر الحكمة المتعالية\r\n25 . تعليقات بر هفت جلد اوّل بحار الأنوار\r\n26 . چند تعليقه بر الأصول من الكافى\r\n27 . يك تعليقه بر مرآة العقول\r\n28 . حاشيه بر كفاية الأصول\r\n29 . حاشيه بر المكاسب\r\n30 . رساله‌اى در علم رجال\r\n31 . اصول عقايد ( يا آموزش دين )\r\n32 . رسالة في اثبات الذّات\r\n33 . رسالة في الصّفات\r\n34 . رسالة في الأفعال\r\n35 . المحاكمات بين مكاتبتين\r\n36 . رسالة فى أسماء اللّه\r\n37 . رساله‌اى دربارهء عشق\r\n38 . رسالة في الواسائط\r\n39 . رسالة في النّبوة\r\n40 . وحى يا شعور مرموز\r\n41 . رساله‌اى دربارهء عالم غيب\r\n42 . رسالة في علم النبي و الامام بالغيب\r\n43 . رسالة في النبوات و المنامات\r\n44 . سنن النّبى ( صلّى اللّه عليه و آله و سلّم )\r\n45 . رسالة في الإعجاز\r\n46 . رسالة فى الولاية\r\n47 . رساله‌اى درباره حكومت اسلامى\r\n48 . علىّ عليه السّلام و الفلسفة الإلهيّة\r\n49 . الإنسان قبل الدّنيا\r\n50 . إلإنسان في الدّنيا\r\n51 . الإنسان بعد الدّنيا\r\n52 . رسالة في البرهان\r\n53 . رسالة في المغالطة\r\n54 . رسالة في التركيب\r\n55 . رسالة في التحليل\r\n56 . رسالة في الحقائق و الاعتباريّات\r\n57 . رسالة في المشتقّات\r\n58 . رسالة في القوّة و الفعل\r\n59 . محمّد ( صلّى اللّه عليه و آله و سلّم ) در\r\n\r\n","description":"","footnote":"","page_name":" 167 ","page_number":179},
  {"content":"\r\n\r\nآئين اسلام\r\n60 . قرآن در اسلام\r\n61 . شيعه در اسلام\r\n62 . زن و تعدّد زوجات در اسلام\r\n63 . معنويّت تشيّع\r\n64 . فرازهايى از اسلام و قرآن و قانون تنازع بقا\r\n65 . بررسىهاى اسلامى\r\n66 . پرسش و پاسخ\r\n67 . مصاحبات با هانرى كربن\r\n68 . رسالة في نظم الحكم\r\n69 . نظريّة السياسة و الحكم في الاسلام\r\n70 . تحقيقى دربارهء نسب سادات طباطبائى تبريز\r\n71 . رمل الكبار\r\n72 . ديوان اشعار فارسى ( كه خود آن را از ميان بردند ) .\r\n73 . تجزيه‌وتحليل اشعار حافظ ( كه به دست خودشان از ميان رفت ) .\r\n74 . منظومه‌اى در علم نحو\r\n75 . منظومه‌اى در علم صرف\r\n76 . منظومه‌اى در قواعد خطّ فارسى\r\n77 . تقريرات درس خارج اصول علّامه ( به قلم جعفر سبحانى )\r\n78 . تقريرات درس سير و سلوك علّامه ( به قلم محمد حسين حسينى كه با نام رسالهء لب اللّباب منتشر شده است ) .\r\n79 . تقريرات شرح ديوان حافظ علّامه ( كه به قلم على سعادت‌پرور ، با نام جمال آفتاب منتشر شده است ) .\r\n80 . تقريظات علّامه بر كتاب‌هاى المراقبات ، تفسير عيّاشى ، وسائل الشيعة ، تكلمه‌ى سنن النبى ، تفسير الفرقان ، تفسير البصائر ، روش انديشه ، عشق و رستگارى ، داستان زنده‌ها ، بشارات عهدين و آفريدگار و آفريده .\r\n\r\n","description":"","footnote":"","page_name":" 168 ","page_number":180},
  {"content":"\r\n\r\n\r\nپيوست سوم : شاگردان\r\nوجود مبارك و نورانى و كثير الأبعاد حضرت علّامه طباطبائى - رحمة اللّه عليه - شاگردان گوناگون و بسيارى نيز داشت . هرشاگردى به فراخور استعداد و همّت خود ، از آن باغ پرگل ، دسته‌دسته گل چيد . شهيد مطهرى ايشان را در فلسفه يافت و ديگرى در عرفان عملى و . . .\r\nاما اكنون تنها شاگردى كه مىتوان او را « وارث » علّامه - در بيشتر زواياى علمى و عملى ايشان - دانست ، حضرت علّامه آية اللّه جوادى آملى - مدّ ظلّه العالى - است كه نظرات و ديدگاه‌هاى علمى استاد را بيش از ديگران تبيين و تفسير مىكنند .\r\nنام گروهى از شاگردان و مريدان مرحوم علّامه - كه به حقيقت از باقيات صالح ايشان بوده و هستند - نيز يادكردنى است :\r\n* حضرت آية اللّه خامنه‌اى - أدامه اللّه عزّا و ظلّا - و آيات و حجج اسلام :\r\n1 . شهيد مرتضى مطهرى فريمانى\r\n2 . شهيد سيّد مصطفى مصطفوى خمينى\r\n3 . شهيد دكتر سيد محمد حسينى بهشتى اصفهانى\r\n4 . شهيد سيّد محمد رضا سعيدى مشهدى\r\n5 . شهيد على قدّوسى نهاوندى\r\n6 . شهيد سيد محمد على قاضى طباطبائى\r\n7 . شهيد ( ؟ ) سيّد موسى صدر قمى\r\n8 . شهيد دكتر محمد مفتح همدانى\r\n9 . شهيد دكتر محمد جواد باهنر كرمانى\r\n10 . عزيز اللّه خوشوقت بادكوبه‌اى\r\n11 . محمد تقى مصباح يزدى\r\n12 . حسن حسن‌زاده آملى\r\n13 . على سعادت‌پرور ( پهلوانى ) تهرانى\r\n14 . سيد عبد اللّه اصفيائى فاطمىنيا\r\n15 . محمود امجد كرمانشاهى\r\n16 . محمّد محمّدى گيلانى\r\n17 . ناصر مكارم شيرازى\r\n18 . جعفر سبحانى تبريزى\r\n19 . محمّد شجاعى زنجانى\r\n\r\n","description":"","footnote":"","page_name":" 169 ","page_number":181},
  {"content":"\r\n\r\n20 . حسين نورى همدانى\r\n21 . سيّد عزّ الدّين حسينى زنجانى\r\n22 . محمّد بهجت فومنى\r\n23 . سيّد محمّد حسن مرتضوى لنگرودى\r\n24 . محمّد حسين حسينى ( لاله‌زارى )\r\n25 . سيّد محمد باقر موسوى تبريزى\r\n26 . سيّد جلال الدّين موسوى آشتيانى\r\n27 . سيد هادى خسروشاهى\r\n28 . يحيى انصارى دارابى ( شيرازى )\r\n29 . حسن ممدوحى كرمانشاهى\r\n30 . على احمدى ميانجى\r\n31 . محمّد حسن رفيعا ( معزّى ) تهرانى\r\n32 . ابراهيم امينى نجف‌آبادى\r\n33 . سيّد آقا مهدى سيد روحانى قمى\r\n34 . ابو طالب تجليل تبريزى\r\n35 . كاظم ضرابى تهرانى\r\n36 . عبد الحميد شربيانى تبريزى\r\n\r\n","description":"","footnote":"","page_name":" 170 ","page_number":182},
  {"content":"\r\n\r\n\r\nپيوست چهارم : نيانامهء علّامه طباطبائى\r\nپيام‌آور اكرم حضرت محمّد مصطفى صلّى اللّه عليه و آله - امير المؤمنين على عليه السّلام - امام حسين عليه السّلام - ام المؤمنين حضرت خديجهء كبرى عليها السّلام حضرت فاطمه زهراء عليها السّلام امام سجاد عليه السّلام - امام باقر العلوم عليه السّلام - امام صادق عليه السّلام - امام كاظم عليه السّلام - امام رضا عليه السّلام - امام جواد عليه السّلام - امام هادى عليه السّلام - امام عسكرى عليه السّلام - امام زمان عجل اللّه تعالى فرجه الشريف امام حسن مجتبى عليه السّلام - حسن مثّنى - ابراهيم غمر - اسماعيل ديباج - ابراهيم طباطبائى - ابو عبد اللّه احمد رئيس - ابو جعفر محمّد ( معروف به ابن خزاعيّه ) - ابو عبد اللّه فتوح الدّين احمد - ابو الحسن محمّد شاعر - شهاب الدّين على - ابو هاشم طاهر - ابو المجد اسحاق - حمزه ( بزرگ عراق ) - ابو هاشم على ( اميركا ) - ابو الفضل عماد الدين على - ابو المجد شهاب الدين على - كمال الدين محمّد - فخر الدين حسن - عماد الدين ( امير الحاج ) - عبد الغفار - سراج الدّين مير عبد الوهاب ( مولد : سمرقند - وفات : 937 ) - على اكبر ( ملقب به ميرشاه ) - اسماعيل - مجد الدين - صدر الدين محمّد - يوسف ( مشهور به نقيب الاشراف ) - صدر الدين محمّد - حاج محمد على ( قاضى ) - محمّد - محمّد تقى ( قاضى طباطبائى ) - حاج على اصغر ( مشهور به شيخ الاسلام ) - محمّد حسين - محمّد - حضرت علّامه سيّد محمّد حسين حسنى قاضى طباطبائى تبريزى - قدّس سرّه -\r\n\r\n","description":"","footnote":"","page_name":" 171 ","page_number":183},
  {"content":"\r\n . \r\n","description":"","footnote":"","page_name":" 172 ","page_number":184},
  {"content":"\r\n\r\n\r\nكتابنامه\r\n1 . آمدى ، عبد الواحد ، غرر الحكم و درر الكلم ( تصنيف ) ، دفتر تبليغات اسلامى ، قم ، چ اول ، ؟\r\n2 . اباذرى ، عبد الرحيم ، خاطرات فقيه اخلاقى ، آية اللّه احمدى ميانجى ، مركز اسناد انقلاب اسلامى ، تهران ، چ اوّل ، 1380 .\r\n3 . احسائى ، محمد بن على ، عوالي اللّئالى ، سيّد الشهداء ، قم ، چ اول ، 1405 ق .\r\n4 . اسدى ، اكبر ، سلوك معنوى ، پارسايان ، قم ، چ اوّل ، 1377 .\r\n5 . باقىزاده ، رضا ، برگى از دفتر آفتاب ، مشهور ، قم ، چ سوم ، 1379 .\r\n6 . باقىزاده ، رضا ، بهجت عارفان در حديث ديگران ، زائر ، قم ، چ اول ، 1379 .\r\n7 . بهشتى ، سيّد جواد ، خاطرات ، از زبان حجة الاسلام محسن قرائتى ، مركز فرهنگى درس‌هايى از قرآن ، تهران ، چ اوّل ، 1380 .\r\n8 . تاجدينى ، على ، يادها و يادگارها ، پيام نور ، تهران ، چ اول ، 1369 .\r\n9 . تميم‌دارى ، احمد ، عرفان و ادب در عصر صفوى ، حكمت ، تهران ، چ اول ، 1372 .\r\n10 . جمعى از جوانان ، صلح كل ، مؤسسهء شمس الشموس ، تهران چ اول ، 1382 .\r\n\r\n","description":"","footnote":"","page_name":" 173 ","page_number":185},
  {"content":"\r\n\r\n11 . جوادى آملى ، عبد اللّه ، آواى توحيد ، مؤسسهء تنظيم و نشر آثار امام ، تهران ، چ سوم ، 1372 .\r\n12 . حزب جمهورى اسلامى ، چهار سال با مردم ، حزب تهران ، چ اوّل ، 1364 .\r\n13 . حسن‌زاده ، حسن ، انسان در عرف عرفان ، سروش ، تهران ، چ دوم ، 1377 .\r\n14 . حسن‌زاده ، حسن ، در آسمان معرفت ، تشيع ، قم ، چ دوم ، 1375 .\r\n15 . حسن‌زاده ، صادق ، اسوهء پارسايان ، آل على ، قم ، چ اوّل ، 1379 .\r\n16 . حسن‌زاده ، صادق ، عارف ناشناخته ، آل على ، قم ، چ اول ، 1379 .\r\n17 . حسينى ، سيد صادق و حسين نعمتى ، در كوچهء عشق ، مهر خوبان ، قم ، چ اول ، 1380 .\r\n18 . حسينى ، محمّد حسين ، روح مجرّد ، علّامه طباطبائى ، مشهد ، چ پنجم ، 1420 ق .\r\n19 . حسينى ، محمّد حسين ، ( شرح ) رسالهء سير و سلوك منسوب به سيّد بحر العلوم ، حكمت ، تهران ، چ دوم ، 1412 ق .\r\n20 . حسينى ، محمد حسين ، مهر تابان ، علّامه طباطبائى ، مشهد ، سوم ، 1418 ق .\r\n21 . حسينى ، محمّد حسين ، ( رساله ) لبّ اللّباب ، حكمت ، تهران ، چ چهارم ، 1366 .\r\n22 . حيدرى ، حسين ، سيرى در آفاق زندگى آية اللّه بهاء الدّينى ، [ مؤلّف 
  ] ، قم ، چ اوّل ، 1378 .\r\n23 . خمينى ( امام ) ، آداب الصّلاة ، مؤسسه تنظيم و نشر آثار امام ، تهران ، چ اوّل ، 1370 .\r\n24 . خمينى ( امام ) ، التّعليقة على الفوائد الرّضوية ، مؤسسهء تنظيم و نشر آثار امام ، تهران ، چ اوّل ، 1375 .\r\n25 . خمينى ( امام ) ، چهل حديث ، مؤسسهء تنظيم و نشر آثار امام ، تهران ، چ دوم ، 1371 .\r\n26 . خمينى ( امام ) ، سرّ الصّلاة ، مؤسسهء تنظيم و نشر آثار امام ، تهران ، چ اوّل ، 1369 .\r\n27 . خمينى ( امام ) ، شرح حديث جنود عقل و جهل ، مؤسسهء تنظيم و نشر آثار امام ، تهران ، چ اوّل ، 1377 .\r\n28 . خمينى ( امام ) ، شرح دعاء السّحر ، مؤسسه تنظيم و نشر آثار امام ، تهران ، چ اوّل ، 1374 .\r\n29 . خمينى ( امام ) ، مصباح الهداية الى الخلافة و الولاية ، مؤسسهء تنظيم و نشر آثار امام ، تهران ، چ اول ، 1372 .\r\n\r\n","description":"","footnote":"","page_name":" 174 ","page_number":186},
  {"content":"\r\n\r\n30 . دلاور ، مسعود ، فيضى از وراى سكوت ، نور و رنگ ، ؟ چ اول ، 1380 .\r\n31 . رجائى ، غلامعلى ، برداشت‌هايى از سيرهء امام خمينى ، عروج ، تهران ، چ اول ، 1379 .\r\n32 . رخشاد ، محمّد حسين ، در محضر آية اللّه بهجت ، مؤسسهء فرهنگى سماء ، قم ، چ اول ، 1382 .\r\n33 . روحانى ، سيد حميد ، بررسى و تحليلى از نهضت امام خمينى ، راه امام ، قم ، چ يازدهم ، 1360 .\r\n34 . سازمان تبليغات اسلامى ، زندگى آية اللّه بهاء الدّينى ، مؤلّف ، تهران ، چ اوّل ، 1375 .\r\n35 . ساعى ، سيّد مهدى ، به سوى محبوب ، شفق ، قم ، چ اوّل ، 1377 .\r\n36 . سروش ، عبد الكريم ، تفرّج صنع ، سروش ، تهران ، چ دوم ، 1370 .\r\n37 . سعادت‌پرور ، على ، جمال آفتاب و آفتاب هرنظر ، احياء كتاب ، تهران ، چ اول ، 1380 .\r\n38 . سعدى ، فروغى ، كليات سعدى ، محمّد ، تهران ، چ هفتم ، 1372 .\r\n39 . سفيدآبيان ، حميد ، لاله‌اى از ملكوت ، لاهوت ، [ تهران 
  ] ، اول ، 1422 ق .\r\n40 . سيد رضى ، فيض الاسلام ، نهج البلاغة ، فقيه ، تهران ، چ پنجم ، 1379 .\r\n41 . شعرباف ، رضا و مصطفى وجدانى ، سرگذشت‌هاى ويژه از زندگى امام خمينى ، پيام آزادى ، تهران ، چ دوم ، 1368 .\r\n42 . شفيعى ، سيّد حسن و احمد لقمانى ، آيت بصيرت ، پارسايان ، قم ، چ سوم ، 1376 .\r\n43 . شوراى نظارت بر چاپ آثار استاد مطهرى ، مجموعه آثار مرتضى مطهرى ، صدرا ، تهران ، چ سوم ، 1375 .\r\n44 . شوشترى ، نور اللّه ، مجالس المؤمنين ، كتابفروشى اسلاميّه ، تهران ، ؟ ، 1375 ق .\r\n45 . شهيد ثانى ، التنبيهات العليّة ، آستان قدس رضوى عليه السّلام ، مشهد ، چ اوّل ، 1371 .\r\n46 . شيخ توسى ، محمد ، الأمالى ، دار الثقاقة ، قم ، ؟ ، 1414 ق .\r\n47 . شيخ توسى ، محمد ، التهذيب ، دار الكتب الإسلامية ، تهران ، ؟ ، 1365 .\r\n48 . شيخ صدوق ، التّوحيد ، مؤسسهء نشر فرهنگ اسلامى ، قم ، چ هفتم ، 1422 ق .\r\n49 . صحفى ، سيّد حسن ، شمّه‌اى از آثار ادعيّه يا انفاس قدسيّه يا داستان‌هاى جالب ، شهاب ،\r\n\r\n","description":"","footnote":"","page_name":" 175 ","page_number":187},
  {"content":"\r\n\r\nقم ، چ اوّل ، 1375 .\r\n50 . صداقت ، سيّد على اكبر ، آفتاب خوبان ، بقيّة اللّه عليه السّلام ، قم ، چ اوّل ، 1378 .\r\n51 . صداقت ، سيّد على اكبر ، روح و ريحان ، بقيّة اللّه عليه السّلام ، قم ، چ اوّل ، 1380 .\r\n52 . صمدى ، داوود ، شرح مراتب طهارت ، آل على ، قم ، چ سوم ، 1380 .\r\n53 . طباطبائى حكيم ، سيّد محسن ، حقايق الأصول ، مؤسسه آل البيت عليه السّلام ، قم ، ؟ ، ؟\r\n54 . طباطبائى ، فاطمه ، يك ساغر از هزاران ، عروج ، تهران ، چ اول ، 1379 .\r\n55 . طبرسى ، حسن بن فضل ، مكارم الاخلاق ، مؤسسهء نشر اسلامى ، قم ، چ دوم ، 1416 ق .\r\n56 . طيّار ، محمود و صادق حسن‌زاده ، اسوهء عارفان ، مؤمنين ، قم ، چ اوّل ، 1378 .\r\n57 . عربى ، حسين على ، حقيقت شرق ، زلال كوثر ، قم ، چ اوّل ، 1381 .\r\n58 . غرويان ، محسن ، در محضر بزرگان ، نويد اسلام ، قم ، چ دوم ، 1376 .\r\n59 . غزالى ، محمّد ، احياء علوم الدّين ، ميمنى ، مصر ، ؟ ، ؟ .\r\n60 . فيض كاشانى ، الصّافى ، كتابخانهء اسلامى ، قم ، چ پنجم ، ؟\r\n61 . فيض كاشانى ، المحجّة البيضاء ، دفتر نشر فرهنگ اسلامى ، قم ، چ سوم ، 1415 ق .\r\n62 . قمى ، شيخ عبّاس ، سفينة البحار ، اسوه ، چ اوّل ، 1414 ق .\r\n63 . كلينى ، محمد ، الكافى ، دار الكتب الإسلامية ، تهران ، ؟ ، 1365 .\r\n64 . كوفى ، فرات بن ابراهيم ، تفسير فرات الكوفي ، وزارت فرهنگ و ارشاد اسلامى ، تهران ، چ اوّل ، 1410 ق .\r\n65 . كوهستانى ، عبد الكريم ، بر قلهء پارسائى ، زمينه‌سازان ظهور امام عصر ، قم ، چ اول ، 1381 .\r\n66 . گلى زواره ، غلامرضا ، جرعه‌هاى جانبخش ، حضور ، قم ، چ دوم ، 1377 .\r\n67 . مجاهدى ، محمد على ، در محضر لاهوتيان ، لاهوت ، تهران ، چ اول ، 1381 .\r\n68 . مجلسى ، محمّد باقر ، بحار الانوار ، داراحياء التراث العربي ، بيروت ، چ سوم ، 1403 ق .\r\n69 . محمّدى ، محمّد ، اسم مستأثر در وصيّت امام و زعيم اكبر ، مؤسسهء تنظيم و نشر آثار امام ، تهران ، چ اوّل ، 1369 .\r\n70 . محمدىنيك ، محمد ، كيمياى محبّت ، دار الحديث ، قم ، سوم ، 1379 .\r\n\r\n","description":"","footnote":"","page_name":" 176 ","page_number":188},
  {"content":"\r\n\r\n71 . محيطى ، على ، صراط سلوك ، مركز فرهنگى انصار المهدى ، قم ، چ اول ، 1379 .\r\n72 . مدرّس ، محمّد على ، ريحانة الأدب ، خيّام ، تهران ، چ چهارم ، 1374 .\r\n73 . مسئول دفتر رستگار ، ستارهء فروزان علم و عمل ، مؤلّف ، قم ، چ سوم ، 1422 ق .\r\n74 . مطهّرى ، مرتضى ، انسان كامل ، صدرا ، تهران ، چ سوم ، 1368 .\r\n75 . مقدادى ، على ، نشان از بىنشان‌ها ، جمهورى ، تهران ، چ شانزدهم ، 1379 .\r\n76 . منصورى ، خليل ، آيت عرفان ، لاهيجى ، قم ، چ اوّل ، 1379 .\r\n77 . موسوى حدّاد ، سيّد على ، عارف في الرّحاب القدسيّة ، ؟ ، [ مشهد 
  ] ، چ اول ، 1423 ق .\r\n78 . موسوى مطلق ، سيّد عبّاس ، در محضر اوليا ، مكتب اهل بيت عليهم السّلام ، قم ، چ اوّل ، 1378 .\r\n79 . موسوى مطلق ، سيد عباس ، كرامات معنوى ، ؟ ، قم ، چ اول ، 1378 .\r\n80 . مؤسسهء اهل البيت عليهم السّلام ، فريادگر توحيد ، مؤسسهء انصارى ، قم ، چ چهارم ، 1379 .\r\n81 . مؤسسهء تنظيم و نشر آثار امام ، باده عشق ، مؤلّف ، تهران ، چ اوّل ، 1368 .\r\n82 . مؤسسهء تنظيم و نشر آثار امام ، صحيفهء امام ، مؤلّف ، تهران ، چ اوّل ، 1378 .\r\n83 . مؤسسهء مطالعات و تحقيقات فرهنگى ، يادنامهء علّامه طباطبائى ، مؤلّف ، تهران ، چ اول ، 1362 .\r\n84 . نورمحمدى ، محمد جواد ، ناگفته‌هاى عارفان ، مهر تابان ، قم ، چ اول ، 1379 .\r\nمجلّات و روزنامه‌ها 85 . مجلّهء حوزه ، مهر و آبان 1370 ، شمارهء 46 .\r\n86 . مجلّهء نور علم ، آذر 1368 ، شمارهء 33 .\r\n87 . مجلّهء مكتب اسلام ، دى 1360 ، سال 21 ، شمارهء 10 .\r\n88 . مجلّهء كيهان فرهنگى ، خرداد 1381 .\r\n89 . صحيفهء حوزه ، شمارهء 33 ( ضميمهء روزنامهء جمهورى اسلامى ) .\r\n90 . گاه‌نامهء دانش‌پژوه ، ارديبهشت و خرداد 1381 ، سال دوم ، شمارهء 6 .\r\n91 . روزنامهء كيهان ، 25 / 2 / 1381 .\r\n\r\n","description":"","footnote":"","page_name":" 177 ","page_number":189},
  {"content":"\r\n\r\n92 . روزنامهء كيهان ، 7 / 3 / 1381 .\r\n93 . روزنامهء جمهورى اسلامى ، 25 / 8 / 1360 .\r\n94 . روزنامهء جمهورى اسلامى ، 1 / 9 / 1372 .\r\n95 . روزنامهء رسالت ، 6 محرم الحرام ، 1421 .\r\n96 . روزنامهء رسالت ، 5 / 9 / 1380 .\r\n97 . هفته‌نامه شما ، 23 / 3 / 1381 .\r\n\r\n","description":"","footnote":"","page_name":" 178 ","page_number":190},
  {"content":"\r\n\r\n\r\nاين شرح بىنهايت . . .\r\n1 . آية اللّه طباطبائى در پاسخ كسى كه دربارهء آخوند همدانى از ايشان پرسيده بود ، فرمود : جا دارد كه مردم به قصد زيارت آقا ملّا على معصومى همدانى ، از گوشه و كنار و مناطق دوردست ، به همدان مهاجرت كنند . « 1 »\r\n2 . داريوش شايگان : در محفل علمى علّامه با هانرى كربن ، علّامه به ما گفت كه از ميان همهء متون ترجمه‌هاى انجيل ، روايت فارسى اوپانيشادها ، برگردان دارا شكوه ، سوتراهاى بودائيان و تائوته كينگ كه با هم خوانديم ، كتاب لائوتسه ژرف‌ترين و نابترين همه بود . از آن پس ، بارها ترجمه اين متن را از ما خواست . « 2 »\r\n3 . حجة الاسلام محمد حسن معزّى : يك‌بار در ايام طلبگى به مشهد رفته بودم و در صحن‌هاى حرم رضوى عليه السّلام گام مىزدم و به بارگاه امام عليه السّلام مىنگريستم اما داخل رواقها و روضه نمىشدم . ناگهان دست مهربانى بر روى شانه‌هايم قرار گرفت و با لحنى آرام فرمود :\r\n\r\n\r\n","description":"","footnote":"\r\n( 1 ) . همچو سلمان ، ص 108 ، ( قنبرى ، محمد ، نهاوندى ، قم ، چ اول ، 1377 ) .\r\n( 2 ) . مجله بصائر ، ش ؟ ، ص 35 ( به نقل از هانرى كربن و آفاق تفكر معنوى در اسلام ايرانى ، ص 43 ) .\r\n","page_name":" 179 ","page_number":191},
  {"content":"\r\n\r\n« حاج شيخ حسن ! چرا وارد نمىشوى ؟ ! » نگاه كردم و ديدم علّامه طباطبائى است . عرض كردم :\r\nخجالت مىكشم با اين آشفتگى روحى بر امام رضا عليه السّلام وارد شوم . من آلوده كجا و حرم پاك ايشان كجا ! آنگاه مرحوم علّامه فرمود : « طبيب براى چه مطب باز مىكند ؟ براى اينكه بيماران به وى مراجعه كنند و با نسخهء او تندرستى خود را بيابند . اين‌جا هم دار الشّفاى آل محمد - عليهم السّلام - است .\r\nداخل شو كه امام رضا عليه السّلام طبيب الأطبّاء است . » « 1 »\r\n4 . آية اللّه طباطبائى : سرمايه و دارائى من ، اين است كه مانند تركهاى پشت كوه ، صاف و بىغل‌وغش به حضرت ابو الفضل العباس عليه السّلام ارادت و ايمان دارم . « 2 »\r\n5 . يكى از معلمان قم مىگويد : روزى مشاهده كردم كه علّامه طباطبائى هنگام ورود به حرم حضرت فاطمه معصومه - عليها السّلام - از خاك اطراف درهاى صحن به ديدگانش كشيد . وقتى علت اين كار را از ايشان پرسيدم ، فرمود : « ما كه لياقت نداريم از گرد و غبارى كه بر ضريح مقدّس اين خانم و اطراف آن نشسته ، به چشممان بكشيم ! » .\r\n\r\n\r\n\r\n","description":"","footnote":"\r\n( 1 ) . خورشيد اهل دل ، ص 132 ( رضوى ، سيد جلال ، سوم شعبان ، قم ، چ اول ، 1382 ) .\r\n( 2 ) . همان ، ص 124 ، به نقل از على معجزاتى .\r\n","page_name":" 180 ","page_number":192}
  ]