[
  {"content":"\r\n\r\nرسالة القدس\r\nو\r\nرساله غلطات السالكين\r\nاز آثار\r\nروزبهان بقلى شيرازى\r\nبه سعى\r\nدكتر جواد نوربخش\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nرسالة القدس و رساله غلطات السالكين\r\nشيخ روزبهان بقلى شيرازى ( قدس سره )\r\nبه سعى : دكتر جواد نوربخش\r\nناشر : انتشارات يلداقلم ( چاپ اول )\r\nليتوگرافى : تنديس\r\nچاپ : ستاره سبز\r\nصحافى : على\r\nتيراژ : 3000 جلد\r\nنوبت چاپ : دوم - 1381\r\nحق چاپ محفوظ و مخصوص مؤلف است\r\nشابك 7 - 18 - 5745 - 964\r\nISBN 964 - 5745 - 18 - 7\r\nروزبهان بقلى ، روزبهان بن ابى نصر ، 522 ؟ - 606 ق .\r\nرساله القدس و رساله غلطات السالكين / [ روزبهان بن ابى نصر روزبهان بقلى 
  ] ؛ به سعى جواد نوربخش . - تهران : يلدا قلم ، 1380 .\r\nح ، [ 104 
  ] ص .\r\nISBN 964 - 5745 - 18 - 7\r\nفهرستنويسى بر اساس اطلاعات فيپا .\r\n1 . عرفان - - متون قديمى تا قرن 14 . 2 . تصوف - - متون قديمى تا قرن 14 . الف . نوربخش ، جواد ، 1305 - ، مصحح . ب . عنوان .\r\n5 ر 9 ر / 7 / 282 BP\r\n83 / 297\r\nكتابخانه ملى ايران 22572 - 79 م\r\nانتشارات يلداقلم\r\nتلفن 2232452 - 2206867\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nپيشگفتار\r\nبسمه تعالى و تقدس\r\n\r\nشيخ روزبهان بقلى شيرازى\r\nشيخ روزبهان قدس سره كنيه‌اش ابو محمد فرزند ابو نصر ، نيا و تبار و اصل وى از سرزمين ديلمان و دلاوران آن سامان بود .\r\nاجداد وى شيراز مينوطراز را بر سرزمين جنگاوران ديلمان ترجيح داده ، از جدال با ترك و تازى به مبارزه نفس پرداختند و رحل اقامت در پارس انداختند ، و با محبت و عشق كار خود و ديگران را ساختند .\r\nفرزندى روزبهان نام از اين خانواده ظهور ، و با ظهور خود عالم معنا و حقيقت را پرنور ساخت ( 522 ه ق ) . از كودكى داعيه شوق طلب در وى ظاهر شد و از همان اوان به جستجوى حقيقت گرايش پيدا كرد ، و قطع استراحت و آسايش .\r\nپدرش وى را به بازرگانى به بازار فرستاد تا تحصيل مال و منال كند ، ولى او اهل حال بود و از جنجال قيل و قال برحذر ، و از اين عالم به در . كسب و كار را رها نمود ، چه جوياى حقيقت و خدا بود و سر به بيابان نهاد .\r\nمدتى ( 5 يا 6 سال ) ( 545 - 551 ه ق ) در دل صحراها و كمر كوه و پشته‌ها ، در تنگ غارها بسر برد ، تا در مطالعهء عالم طبيعت به كتاب تكوين و آفرينش معرفت پيدا كرد و عرفان يافت و آرام گرفت و در راه حق گام نهاد .\r\nمرشد وى نخست در طريقت شيخ جمال الدين خليل فسائى و سپس شيخ جاگير بود\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n( متوفى 590 ه ق ) كه در نزديك سامراء مىزيست . چندى نيز در خدمت شيخ سراج الدين محمد بن خليفة بن عبد السلام بن احمد بن سالبه و شيخ ابو بكر بن عمر بن محمد معروف به بركر بسر برد و از دست آنان خلعت و كسوت ارشاد يافت .\r\nعلوم دينى و علوم رسمى را خدمت فقيه ارشد الدين ابو الحسن على بن محمد بن على نيريزى و امام فخر الدين مريم و صدر الدين ابو طاهر بن محمد بن احمد بن محمد بن ابراهيم سلفه اصفهانى فرا گرفت و از سطح دانايى علماى وقت فرا رفت و شد آنچه كه شد . هم به اصول شريعت آشنا بود و هم به رموز طريقت ، و با پايه‌هاى علمى استوار حكمت فلسفى و الهى و اشراقى به راه حقيقت افتاد . وى گاهى به افشاى اسرار مىپرداخت و به همين سبب به شيخ شطاح معروف شد .\r\nشيخ براى ارشاد خلايق و نشر حقايق ابتداء به عراق و كرمان و حجاز و شام سفر كرد و به تشنگان وادى حقيقت زلال معرفت نوشاند . هر كس را لايق ديد ، خرقه پوشاند ، و نابابان را به جاى خود نشاند .\r\nسپس به شيراز باز آمد و مدت پنجاه سال در جامع عتيق شيراز و جز آن به وعظ و ارشاد و هدايت مردم پرداخت .\r\nشيخ در نيمه محرم سال 606 هجرى از شيراز به فردوس برين خاست . مزار وى در خيابان لطف‌على خان زند به نام « درب شيخ » زيارتگاه خاص و عام است .\r\nروزبهان را تأليفات فراوان بود كه اسامى تعدادى از آنها در كتاب « تحفة اهل العرفان » آمده است . اين كتاب را يكى از نبيرگان روزبهان به نام شيخ شرف الدين ابراهيم بنا به خواهش جمعى از اخوان و اكابر شيراز ، 94 سال پس از وفات شيخ در ذكر احوال و آثار وى به رشتهء تحرير درآورد .\r\n« تحفة اهل العرفان » در خرداد ماه سال 1349 شمسى با تصحيح و مقدمه فقير چاپ و\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nمنتشر شد . آنان كه بيشتر خواهان و مشتاق آگاهى از شرح حال و تعداد آثار جناب روزبهان باشند مىتوانند به آن كتاب مراجعه فرمايند .\r\nسال‌ها فقير را اشتياق بر اين بود كه آثار روزبهان را جمع‌آورى و پس از مقابله و تصحيح منتشر سازد . پس از چاپ « تحفة اهل العرفان » ، در بهمن ماه همان سال كتاب « عبهر العاشقين » را كه از تصانيف شيخ بود منتشر نمودم .\r\nدر اين مجموعه نيز دو رساله ديگر از آثار جناب روزبهان به نظر خوانندگان ارجمند خواهد رسيد :\r\n1 - رسالة القدس جناب روزبهان اين رساله را براى مريدان خويش در تركستان و خراسان نوشته و براى آنان فرستاده است . مؤلف « تحفة اهل العرفان » در سبب تصنيف رسالة القدس مىنويسد :\r\n« و ساختن اين رساله را سبب آن بود كه بزرگى بود از مريدان شيخ كه او را ابو الفرج خواندندى ، مردى بازرگان بود ، به اسم تجارت به اطراف و اكناف جهان به در رفتى .\r\nاو چنين حكايت كرد كه سالى به تركستان رفته بودم و در شهرى از شهرهاى تركستان به جهت معامله‌اى كه كرده بودم چند روز در آن شهر اقامت ساخته بودم . روزى اهل شهر را ديدم كه به اتفاق عزم جايى مىكردند .\r\nاز ايشان سؤال كردم كه كجا مىروند ؟ جواب دادند كه : تركى است در اين ولايت ما كه دوازده سال است تا بر سنگى ايستاده است و حيرتى دارد و با كس سخن نمىگويد . ما به زيارت او مىرويم ، هر سال يك‌بار . و ابو الفرج گفت : من با ايشان عزيمت زيارت آن بزرگ كردم .\r\nپس مرا گفت : از كجايى ؟ گفتم : از فارس . گفت : شيخ روزبهان را ديده‌اى ؟ گفتم : بلى ، من\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nچاكر و مريد اويم . چون اين بشنيد از سر سنگ فرود آمد و چشم‌هاى من ببوسيد و گفت : خنك چشم‌هاى تو كه شيخ روزبهان را ديده است .\r\nچون به شيراز رسيدم ، با هزاران شوق و ذوق آهنگ حضرت شيخ كردم ، چون به رباط آمدم شيخ در حجرات نشسته بود . شرف دست‌بوسى دريافتم . مرا گفت : ابو الفرج آن ترك دوست ما چون يافتى ؟ فرياد از نهادم برآمد ، گفتم : اين از آن عجب‌تر . در قدم شيخ افتادم و حال باز گفتم . مريدان را وجدها و ذوق‌ها حاصل شد .\r\nبعد از مدتى عزم آن طرف داشتم . به خدمت شيخ آمدم . حال عرضه داشتم كه : مشايخ آن طرف ، چه اهل خراسان و چه تركستان ، همه مشتاق حضرت تواند و خواهان سخن تو . شيخ اين رساله بساخت ، من بدان طرف بردم » .\r\nبراى تصحيح و مقابله اين رساله از چهار نسخه خطى زير استفاده شده است :\r\nنسخه الف مجموعهء رسائل خطى مشتمل بر حدود 37 جلد كتاب عرفانى متعلق به كتابخانه خانقاه نعمت‌اللّهى كه به سال 817 - 822 هجرى قمرى به خط اسعد بن احمد بن محمد الكاتب نگاشته شده است .\r\nنسخه ب مجموعه‌اى است خطى به قطع 5 / 17 * 12 سانتيمتر كه به سال 877 هجرى به خط درويش على بن ابو سعيد الكججى نوشته شده است . اين نسخه متعلق به كتابخانه ملى پاريس است و آقاى دوميراس  ) Demiras (  كه دوستدار عرفان و دوست ما است فتوكپى آن را تهيه و به فقير مرحمت كرد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nنسخه ج نسخه‌اى است به قطع 5 / 9 * 16 سانتيمتر متعلق به كتابخانه خانقاه نعمت‌اللّهى ، تاريخ كتابت آن نامعلوم و صفحه اول آن افتاده است .\r\nنسخه د مجموعه‌اى است خطى به قطع 5 / 14 * 5 / 11 سانتيمتر متعلق به كتابخانه خانقاه نعمت‌اللّهى كه به خط على بن الحاج محمد بن مسعود به سال 831 هجرى كتابت شده است .\r\nاين نسخه پس از نوشتن مقابله شده است . چنين به نظر مىرسد كه درست‌ترين نسخه باشد .\r\n2 - غلطات السالكين اين رساله را روزبهان دربارهء اشتباه‌هايى كه ممكن است سالكان الى اللّه را در طريقت پيش آيد تصنيف كرده است .\r\nشايد در عهدى كه شيخ مىزيسته است مدعيانى در طريقت بوده‌اند كه راه را از چاه نمىشناخته و بىپير ، خرقه‌پوش بوده و نام درويشى را براى تأمين زندگى چند روزهء دنيا دستاويز قرار مىداده‌اند و انگيزه اصلى شيخ از تصنيف اين رساله روشن ساختن اذهان نسبت به اين واقعيت و بيان حقيقت و حالات و مقامات عرفا بوده است .\r\nلهذا شيخ اشتباه‌هايى را كه پيران و مريدان ممكن است دانسته يا ندانسته مرتكب شوند ذكر مىكند . بايد گفت كه چنين كارى مهم در خور توانايى چنان عارفى بزرگ بوده است .\r\nاز اين رساله فقط يك نسخهء خطى در اختيار فقير بود و آن هم در مجموعه رسائلى بود كه مشخصات آن تحت عنوان نسخهء « الف » در بالا ذكر شد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمطالعهء اين دو رساله براى طالبان حقيقت و سالكان طريقت روزگار ما خالى از فايده نيست . اميد است كه از سر دقت به وقت و حال بخوانند ، باشد كه آنان را در طريقت به كار آيد .\r\nان‌شاءالله تعالى .\r\nدكتر جواد نوربخش خرداد ماه 1351 شمسى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nرسالة القدس\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه\r\nبسم اللّه الرحمن الرحيم\r\nو به نستعين\r\nشاهان عشق را رايت سعادت معرفت در عالم مشاهدت « 1 » افراخته « 2 » باد ، و زير و بم « 3 » شهرود « 4 » صفات به زخمهء اسرار نزد روح مقدسشان نواخته باد ، و سراى عروس تجليشان در وقت معاشرت جان با جانان از اوباش طبيعت پرداخته باد ، و چتر عصمت ازل بر سر خسرو روحشان در ميدان ابد گشافته « 5 » باد ، و صدر « 6 » قباى بقاشان پيش شاهد قدم به مقراض فنا شكافته باد ، و در خرابات فقر با حريف درد هر دو سراى حدثانشان به نرد وغاء « 7 » معشوق باخته باد ، و بازار اسرارشان در وقت مناجات به غرايب احوال آراسته باد ، و نفس سارقه‌شان بر در سراپردهء دل « 8 » به شمشير عقل كل از غيرت عشق سر انداخته باد ، و مائدهء مشاهده‌شان بر خوان عنايت در غايت شوق ساخته باد .\r\nآن بلبلان قيومى را گل حسن به اغصان جلال بروياد ، و عندليب الست با آن مرغان عرشى رازهاى عشق بگو ياد ، و دست خزان قهر از باغ بهار عشقشان كوتاه باد ، و ماه مهرشان در منزل وصال از ميغ هجر جدا باد ، و در دم سراندازى از استغراق وجد بام عرش فرش نعل ايشان باد .\r\nسيمرغ وحدتشان در عزب خانهء قرب از زحمت حدوث مبرا باد .\r\n\r\n\r\n","description":"","footnote":"\r\n( 1 ) - ب : مشاهدات\r\n( 2 ) - ب ، د : افراشته\r\n( 3 ) - الف ، د : بام\r\n( 4 ) - سازى بود در قديم كه طول آن دو برابر طول عود است .\r\n( 5 ) - گشاده\r\n( 6 ) - الف ، ب : صدره\r\n( 7 ) - ب ، د : دعاى - وغاء : جنگ ، كارزار .\r\n( 8 ) - د : ازل\r\n","page_name":" 11 ","page_number":11},
  {"content":"\r\n\r\nو به عكس جمالشان دايرهء وجود « 1 » مطرّا باد . و كرهء كائنات ، در وقت معاشرت با يار گوى ميدان شوق ايشان باد .\r\nزيرا كه ايشانند سرج « 2 » صفات در مشكات آيات ، و اطيار « 3 » ارواح قدسى در اشباح انسى ، و آثار مقداح نعوت‌اند كه در خرق مخرقهء صورت افتاده‌اند ، و رجال بيداء قدمند كه در صحراى حدوث تاخته‌اند ، و مرغان ربوبيت‌اند كه از آشيانه « 4 » وحدت پريده‌اند ، و سر به گريبان عبوديت برآورده‌اند ، و سطر حقيقتند كه در اين درج مزور نوشته‌اند « 5 » ، و سهم قدوسىاند كه از قوس سبوحى به هدف صورت رسيده‌اند ، و امواج بحار قدمند كه به سواحل عدم رسيده‌اند ، و نهر بحر عنايتند « 6 » كه در مزرعهء حدثان نور معرفت مىرويانند ، و نيران سبحات تجلىاند كه قدر « 7 » محبت در مطبخ جان مىجوشانند .\r\nالبس اللّه ارواحهم انوار الوحدانية ، و كسا اسرارهم سناء الفردانية ، و كحل عيونهم بكحل الجبروت ، و سيّرهم فى ميادين الملكوت ، و سقاهم من شراب الزلفى ، و اجلسهم فى مجالس القربى ، و شرفهم بكشف المشاهدات « 8 » ، و خصهم بوقايع المكاشفات « 9 » ، و رزقنا لقاءهم قبل الممات و بعد الممات ، انه بالاجابة جدير ، و هو على جمعهم اذا يشاء قدير .\r\nاما بعد ، آنها كه طراز « شعر معارف » « 10 » بودند ، در عتبه « 11 » غيب پنهان شدند ، و سالكان وادى ارادت بىاعلام سعادت ايشان در طلب جانان پريشان شدند ، و آن سيارگان افلاك اسرار « 12 » از مشارق ازل برآمدند ، و به نور يقين « 13 » ظلمت طبايع از طريق « 14 » جان به جانان زائل كردند ، و به مغارب ابد فروشدند . « 15 » باز « 16 » به غروب ايشان آسمان معراج ارواح به\r\n\r\n\r\n","description":"","footnote":"\r\n( 1 ) - ب : كائنات\r\n( 2 ) - د : شرح\r\n( 3 ) - ب ، د : اطوار\r\n( 4 ) - الف : آشيان\r\n( 5 ) - د : است\r\n( 6 ) - ب ، د : عيان‌اند\r\n( 7 ) - ديگ\r\n( 8 ) - ب ، د : مشاهدت\r\n( 9 ) - ب ، د : مكاشفت\r\n( 10 ) - ب : اطلس معدن حقيقت\r\n( 11 ) - ب ، د : غيبت\r\n( 12 ) - ب : « بودند كه » اضافه دارد\r\n( 13 ) - الف ، ج ، د : « به نور يقين » ندارد\r\n( 14 ) - د : طريق\r\n( 15 ) - ب : رفتند\r\n( 16 ) - ب : تا\r\n","page_name":" 12 ","page_number":12},
  {"content":"\r\n\r\nليالى هجران مستور شد ، و دل‌هاى مريدان « 1 » عشق از جريان در بحر معرفت منقطع گشت و رنجور شد ، و طريق بيابان تجريد و سبيل مغارهء تفريد « 2 » منطمس گشت ، و كاروان « طالبان معشوق » « 3 » از وصل مطلوب « 4 » مهجور شدند ، زيرا كه شموس حقايق بودند ، و اقمار دقايق ( لله درهم ) .\r\nگويى كه در كدام برج سير دارند « 5 » كه نه زمانىاند ، يا در كدام كنج ساكنند كه نه مكانىاند .\r\nشعر\r\n بأىّ « 6 » نواحى الارض ابغى وصالكم * و انتم صلوك « 7 » ما لمقصدكم « 8 » نحو \r\nما مانديم بىيار و بىسالار ميان مشتى ناهموار ، آه !\r\nمصرع : ياران همه رفتند ، خرابات « 9 » بماند .\r\nشعر\r\n ذهب الذين يعاش فى اكنافهم * و بقيت فى خلفهم « 10 » كجلد الاجرب « 11 » \r\nلكن خداوند راست ، جل جلاله « 12 » ، در قباب عصمت از روى غيرت ، عروسان وحدت در اطراف و اكناف و اقطار عالم ، كه روى خوبشان به غبار اغيار متغير « 13 » نشده است ، و چهرهء مباركشان به چشم زخم نااهلان مرتهن نگشته « 14 » است ، چنان كه فرمود عزّ ذكره : اوليائى تحت قبابى لا يعرفهم « غيرى » « 15 » . رزقنى اللّه و اياكم لقائهم الكريم و عيشهم السليم .\r\nاما چه سود دارد دجله و فرات در بغداد ، مر باديه‌نشينان را . ماييم كه مستسقيان شراب\r\n\r\n\r\n","description":"","footnote":"\r\n( 1 ) - ب : بريان\r\n( 2 ) - الف ، ج ، د : « و سبيل مغارهء تفريد » ندارد\r\n( 3 ) - ب : عشاق\r\n( 4 ) - ب ، د : معشوق\r\n( 5 ) - ب : « ندانم كوى در كدام شهر »\r\n( 6 ) - د : ناى\r\n( 7 ) - الف ، ب : ملوك\r\n( 8 ) - الف : لمقدمكم\r\n( 9 ) - الف : خرافات د : حرافات\r\n( 10 ) - د ، ب : خلف\r\n( 11 ) - د : كجد الاحزاب\r\n( 12 ) - الف : سلطانه\r\n( 13 ) - ب ، د : مغير\r\n( 14 ) - الف ، د : نشده\r\n( 15 ) - د : سوائى - حديث قدسى : احياء علوم الدين ج 4 ص 256 و كشف المحجوب هجويرى ص 70\r\n","page_name":" 13 ","page_number":13},
  {"content":"\r\n\r\nهجرانيم ، كه از فقد احباب هايم و عطشانيم ، و در اين خشك رود ماهيان تازه را طالبانيم ، و چهرهء زيباى دردمندان محبت را عاشقانيم . اين قدر ما را است كه نسيم سعادتشان در اسحار خلوت به ما مىرسد ، و اندوه نايافت از جان اين خسته دل مىبرد : يا ليتنى كنت معهم فافوز فوزا عظيما ( 4 / 73 ) .\r\nاگرچه عالم خاليست از اين حديث ، پيوسته خبر مىداد دلم كه : در اقاليم زمين سوختگان هستند كه ايشان هم از نايافت ياران « 1 » از ياران مهجورند ، و در دست اين مفلسان زمانه رنجورند . و رئيس عاشقان - صلى اللّه عليه و سلم - « 2 » بدين نكته ناطق است كه : فى آخر الزمان لا يبقى صاحب موافق الا فى اطراف الارض و لكل واحد منهم فى كل يوم اجر مائتي شهيد . و در همهء ايام از هر جايى « 3 » كه آينده‌اى آمدى ، از راهروان معرفت استخبار كردمى ، و از عاشقان اين كار باز پرسيدمى كه تا كجاست فقيرى ، صادقى « 4 » ، عيارى ، دليرى ، سراندازى ، قماربازى ، پاكبازى ، مستى ، عاشقى ، تا به يادش بياسودمى .\r\nو قاعده در دعاام اين بودى كه هرگاه « 5 » كه ما را مشكلى افتادى شاهان عرب و سروران عجم و اولياى شام و رفتگان عراق و نهفتگان روم و تندان زنگبار و اميران خراسان و سلطانان سند و خلفاء هند و سراندازان غزنين و چابكان بدخشان و عياران ماوراءالنّهر و پيران تركستان و ظريفان تبت و چين ، و عاشقان غور كه در حيات ظاهر و باطنند به شفاعت به درگاه بردمى تا آن مشكل را حلّى پديدار آمدى . با آنكه از ايشان به ظاهر خبرى نيافته بودمى ، ليكن دل از اين يافت بيگانه نبودى « 6 » .\r\nتا در اين وقت كه اخى ابو الفرج « 7 » ، بلغه اللّه مقام الفقراء ، بدين جانب رسيد ، و ما را از\r\n\r\n\r\n","description":"","footnote":"\r\n( 1 ) - الف ، ب ، ج ، د : « از ياران » ندارد\r\n( 2 ) - ب ، د : عليه الصلاة و السلام\r\n( 3 ) - د : خاكى\r\n( 4 ) - د : صديقى\r\n( 5 ) - د : هرگه\r\n( 6 ) - د : نه بيگانه بودى\r\n( 7 ) - از مريدان جناب شيخ روزبهان و مردى بازرگان بود كه براى تجارت به اطراف جهان مسافرت مىكرد .\r\n","page_name":" 14 ","page_number":14},
  {"content":"\r\n\r\nياران خراسان و برادران ماوراءالنّهر و مشايخ تركستان - رضى اللّه عنهم - خبر داد ، و بدان ايام ما را منور كرد « 1 » و اوقات ما را به ذكر آن عاشقان مطيب كرد . شاد باد آن دلى كه « به شما راه داند » « 2 » ، و از دفتر غريب شما حرف‌هاى عشق برخواند ، و از گنج معرفت شما نكتهء حكمت بنمايد ، و از صدف دل شما سلك لئالى فطنت بگشايد ! سعادت باد شما را در همهء احوال معانى ، و دولت باد شما را در همهء افعال معالى ! آمدن شمس حقيقت از كوهسار شريعت « 3 » خراسان مؤبّد باد ، و چهرهء خوبان تركستان به خلوق حسن ازلى مزيّن باد ، تا به روز نورانىشان « 4 » ظلمت‌ها زائل شود ، و به روى خوب شاهدان تركستان دل‌ها مايل گردد .\r\nنه از ناتمامى است اين تقاضا ، « و نه » « 5 » از تشنگى است اين تمنا ، كه در صدر وحدت هيچ عارف از خداى معزول نيست ، و هيچ دويى در تنگناى توحيد موجود نيست . نقصان نگيرد آنكه تمام عشق است ، و دويى نپذيرد آنكه يكرنگ خم تفريد است . احتياج به عشق هم از عشق است ، زيرا كه فقر از نايافت است ، و استغناء از معرفت از ادراك معرفت است . زيرا كه توانگرى از بقاست ، طلب فقد در وجد است ، و سكون وجد در فقد . نرسيد آنكه برسيد ، و برسيد آنكه نرسيد . خو كردن در بندگى كافرى است ، و بر گذشتن از رسم « 6 » عبوديت « 7 » موحدى است . جنون عشق از نيستى است در هستى ، و طمانينت « 8 » جان بر هستى است از نيستى . در عين عيان دلايل كفر است ، زيرا كه راه از غير به دو نباشد - راه از او بدوست . كه صرف يگانگى اقتضا چنين كند كه چون در غير او نگاه كنى و آنگاه به دو روى ، « از او » « 9 » بازماندگى است . يار در غايت شوق نيايد ، كه در آن مقام قبله مختلف است ، همه معزول‌اند بر در آستانهء انس كه قبله « 10 » يكيست . آنجا تا تو و « خدايى » « 11 » ، خداى آن تو نيست .\r\n\r\n\r\n","description":"","footnote":"\r\n( 1 ) - الف : گردانيد\r\n( 2 ) - د : بشارت دادند\r\n( 3 ) - ج : « از جانب اميران » اضافه دارد\r\n( 4 ) - د : روشن خراسان\r\n( 5 ) - ب ، ج : بلكه\r\n( 6 ) - الف : دم\r\n( 7 ) - الف : « شرط » اضافه دارد\r\n( 8 ) - ب ، ج ، د : طمانيت\r\n( 9 ) - ج : عين\r\n( 10 ) - د : « همى » اضافه دارد\r\n( 11 ) - ج : خدايى پيدا د : خدا پيدا\r\n","page_name":" 15 ","page_number":15},
  {"content":"\r\n\r\nو اين « دو منزل است » « 1 » بعد از تفريد . چون حق هست و تو نيستى ، عين عبوديت است تو را ، و حق ربوبيت « 2 » حق را . چون تو هستى از پوشيدگى حق در تو ، آن عين توحيد است و غايت ربوبيت است ، كه مرد « به جايگاه مردان » « 3 » نرسد تا خود را حق نداند . و هر چه بيرون اين است همه و هم « 4 » آدمى است نه سرّ الهى . و هر كه جواهر تمكين بيابد « 5 » و به معادن تحقيق رسد « 6 » ، كفر و ايمان از وى بگريزد ، و طاعت و معصيت از وى بپرهيزد ، زيرا كه نه لطفى و نه قهرى است .\r\nرسم معرفت هم معرفت است ، كه معرفت بىرسمى است . منزل اولش عشق است ، و دوم نيستى و سوم هستى ، و بالاى هستى هيچ نيست . شه رخ پير و مريد و يار با يار در عرصهء طلب است ، و اگرنه در آستانهء فنا رخ معزول است و شه مات . آنجا است كه عشق مجهول و عاشق مجهول و معشوق مجهول بايد « 7 » ، كه هر سه يك رنگ شوند .\r\nاما سرّ معرفت قاعده چنان « 8 » دارد كه در اين « سراى » « 9 » قلابان مكر و بلا هر زمانى زر معدنى از كوره به رنگى بيرون آورند . گاه به اصل خويش بيرون آورند ، تا در آن « 10 » تصرف توان كرد . و گاه به رنگى مجهول بيرون آورند ، تا در همه بازار خداى كس به دو جو نستاند .\r\nچون به رنگ خود نيست طالب است ، و چون به رنگ خود است مطلوب است . و در اين سراى ضرب حدثان ازين هر دو حال پيوسته ناگزير است . يا طالب باشد يا مطلوب . اگرچه هر دو راه « سر به يك راه » « 11 » دارد .\r\nاما طلب منهاج سالكان است ، و مطلوبى معارج عاشقان . از اين سبب است كه ما را به روى ياران اشتياق است ، و اگرنه در بحر وحدانيت به هر ساحلى صد هزار نهنگ نفى است ، كه\r\n\r\n\r\n","description":"","footnote":"\r\n( 1 ) - ب : منزلى است\r\n( 2 ) - د : « است » اضافه دارد\r\n( 3 ) - فقط در نسخه « ب » بود\r\n( 4 ) - د : رسم\r\n( 5 ) - ج ، د : بيافت\r\n( 6 ) - الف ، ج ، د : رسيد\r\n( 7 ) - الف : بود\r\n( 8 ) - د : چنين\r\n( 9 ) - ج : سر بازار\r\n( 10 ) - ب ، د : بدان\r\n( 11 ) - ب ، د : سو به يكى\r\n","page_name":" 16 ","page_number":16},
  {"content":"\r\n\r\nچون دهن باز كند نخست « پيران و ياران » « 1 » فروبرد .\r\nاما واجب است بر مردان دايرهء ربوبيت كه دفع تهمت را دمى به عالم عبوديت نگرند ، تا مفلسان زمانه از بىمعرفتى بت‌پرست نشوند . كه اگر بدانند كه ايشان كيستند ، در بحر « 2 » توحيد افتند . كه اگر عارف به رنگ خود بيرون آمدى ، هيچ‌كس حق را از بنده باز نشناختى . و اين سخن بيرون از خيال خلق است ، كه ايشان تشبيه و تعطيل و حلول و نزول گويند .\r\nو از روى تواضع بدين كلمات روى بدان صادقان آوردم كه نزد ايشان همه عيب‌ها هنر است ، چون از يار باشد ، زيرا كه يار ايشان بىيار باشد . و ما را در اظهار كردن اين سخن مقصود آن است كه آن سروران ما را ياد كنند . كه هر كه در ياد ايشان آيد ، از جملهء « 3 » زندگان بقا است . و هر كه در ياد ايشان نيايد ، از زمرهء « 4 » مردگان فناست . اشتياق به روى خوبشان نه چندان دارم كه بتوان نوشت . زيرا كه تا مطلوب مطلوب است « طلب نباشد » « 5 » .\r\nاز غايت سرگردانى بدان دلبران محتاج شدم تا در نهاد ما تصرفى كنند و ما را از ما بستانند ، تا چون ما نمانيم همه ما مانيم . نه از شوخى نوشتم اين كلمات ، و نه نيز محتاجم كه در ياد شما باشم ، ليكن برادر ابو الفرج - اكرمه اللّه بكرامة العارفين - اقتراح « 6 » چنين كرد و گفت بايد كه نوشته‌اى از نزد اين درويش به ولايت شاهان خراسان و تركستان برم ، تا فايدهء سفر و سكينهء حضر باشد . و خواست كه تا از مقام مشايخ عشق فصلى دو سه بنويسم تا مريدان را موعظتى باشد ، و پيران را تذكرتى بود .\r\nتأمل كردم در اصول قوم كه قانون آن « چند علم « 7 » است » ، و « معلوم چنين شد كه مدار طريق « 8 » سالكان حق به دوازده علم است » « 9 » . و باللّه التوفيق :\r\n\r\n\r\n","description":"","footnote":"\r\n( 1 ) - الف : پير و ياران را\r\n( 2 ) - ب ، د : عين\r\n( 3 ) - ب ، د : حساب\r\n( 4 ) - الف : حساب د : جملهء\r\n( 5 ) - د : طالب نه برسد\r\n( 6 ) - درخواستن ، آرزو كردن .\r\n( 7 ) - د : به چند نوع\r\n( 8 ) - د : طريقت\r\n( 9 ) - ج : و فهرست آن بدين‌طريق نهاده شد .\r\n","page_name":" 17 ","page_number":17},
  {"content":"\r\n\r\nالفصل الاول فى علم التوحيد ، الفصل الثانى فى علم المعرفة ، الفصل الثالث فى علم الحالة ، الفصل الرابع فى علم المعاملة ، الفصل الخامس فى علم المكاشفة و المشاهدة ، الفصل السادس فى علم الخطاب ، الفصل السابع فى علم السماع ، الفصل الثامن فى علم الوجد ، الفصل التاسع فى علم المعرفة ارواح ، الفصل العاشر فى علم المعرفة القلب ، الفصل الحادى عشر فى علم المعرفة العقل ، الفصل الثانى عشر فى علم المعرفة النفس .\r\nو اين علوم « 1 » را على حده هر يكى اصلى است و فرعى ، كه از معرفت آن ناگزير است . و خلاصهء اين علم‌ها معرفت است بر مهلكات و منجيات ، كه قانون و قواعد معرفت است . و سنبيّنها فصلا فصلا . ان‌شاءالله تعالى .\r\nفنبتدى « 2 » به حمد اللّه تعالى و الثناء على رسوله محمد - صلى اللّه عليه و على آله و سلم - كسنن المشايخ - رضى اللّه عنهم . و انه بلغنا ان النبى - صلى اللّه عليه و سلم - قال : كل امر ذى بال لم يبدأ « 3 » فيه بذكر اللّه فهو اقطع . و يقال : به حمد اللّه اجذم « 4 » : « بسم اللّه الرحمن الرحيم . و به نستعين . رب تمم بالخير » « 5 » .\r\n\r\n\r\n","description":"","footnote":"\r\n( 1 ) - الف : علم‌ها\r\n( 2 ) - د : فتبدا\r\n( 3 ) - تفسير منهج الصادقين ملا فتح اللّه ، چاپ حاج ميرزا محمد خونسارى ص 12\r\n( 4 ) - د : احدم\r\n( 5 ) - ب : حسبى اللّه و نعم الوكيل\r\n","page_name":" 18 ","page_number":18},
  {"content":"\r\n\r\n\r\n[ خطبه 
  ]\r\nبسم اللّه الرحمن الرحيم الحمد للّه الذى لم يزل الها قبل ازل الآزال ، و فى وحدانيته سرمدا بعد اجل الآجال ، الذى خلق الموت و الحياة ليبلوكم ايّكم احسن عملا ، و هو العزيز الغفور ، الذى نزّه نفسه عن الازمان و الاكوان « 1 » ، و قدس صفاته عن الاشباه و الاقران . تفرد وجوده عن اشراك « 2 » اهل الاصنام و امتنع كماله عن ادراك خواطر الانام ، الاول عند اوليته مجهول و الآخر عند آخريته معزول . اوله آخر و آخره اول . له الحمد التام « 3 » و الآيات العظام و العباد الصوام القوام و الملائكة الكرام ، و الانبياء و الكلام و الاولياء و الالهام .\r\nخالق « 4 » الخلق بعلمه ، و منشئهم بحكمه ، اوجدهم من العدم ، بعلمه فى القدم . نفخ روحه فى آدم . و نشر ذريته فى العالم . و اصطفى منهم عبادا ، و جعلهم لارضه « 5 » سندا و عمادا . و اوضح بانوارهم طرق الخلائق و طهرهم بمياه شفقته عن دنس العوائق ، و وضع فى قلوبهم خزاين المعرفة ، و شرفهم بخصائص المحبة ، و زين اسرارهم بانوار المشاهدة ، و فتح لابصار قلوبهم ابواب المكاشفة . و صلى اللّه على محمد ، خاتم الرسالة و الهادى من الضلالة ، سيد المشتاقين و امام العاشقين ، حمام برج الملكوت و طاوس حضرت الجبروت ، ارسله الى الجمهور بالدين المشهور ، و الكتاب المسطور ،\r\n\r\n\r\n","description":"","footnote":"\r\n( 1 ) - الف : والادان\r\n( 2 ) - د : ادراك\r\n( 3 ) - الف : التمام\r\n( 4 ) - الف : خلق\r\n( 5 ) - ب : للارض\r\n","page_name":" 19 ","page_number":19},
  {"content":"\r\n\r\nو النور الساطع ، و السناء اللامع ، و السيف القاطع ، و الامر الصادع ، ازالة للشبهات و احتجاجا بالآيات و سياسة بالمثلات ، و على آله و اصحابه نجوم « 1 » ابراج السعادات و جواهر بحار الكرامات . و سلم تسليما كثيرا .\r\n\r\n\r\n","description":"","footnote":"\r\n( 1 ) - د : النجوم\r\n","page_name":" 20 ","page_number":20},
  {"content":"\r\n\r\n\r\nالفصل الاوّل فى بيان حقايق التوحيد\r\nاعلموا اخوانى - زادكم اللّه انوار التوحيد - كه « 1 » توحيد ذروهء علياى احوال است ، و عروهء وثقاى مقامات است ، و تيجان « 2 » انبياست ، و حليهء اوليا است . و حقايق توحيد نه هر رهروى كه راه رفت يافت ، كه سر توحيد لباس ربوبيت است كه « جان جان » « 3 » بدان ملبس « 4 » است . تا واحد در واحد نشود ، سالك در عين عيان توحيد نرسد .\r\nو اصل توحيد سه قسم است : « قسمى توحيد عام است ، و قسمى توحيد خاص است ، و قسمى توحيد خاص الخاص است » « 5 » .\r\nاما آنكه « 6 » توحيد عام است ، بعد از ارشاد حق سير كردن در آيات و جستن حق به وسيلت عقل و نور ايمان و شواهد حدثان ، تا ساكن باشند از اضطراب شك و يقين ، و در اثبات وحدانيت حق افتند ، و از خطرات نفس باز رهند ، و تقديس ذات قديمش بيابند ، و تنزيه صفات عزيزش بدانند . و معلوم كنند كه حق - سبحانه - واحد است من كل الوجوه . ذاتش در صفات يكتاست ، و « صفاتش در ذات يكتاست » ، قدمش از حدوث جدا كنند ، و دانند كه وجود جليلش « متعلق » « 7 » نيست به شيئى از اشياء . و از دل خيال محال بيرون كنند ، و اللّه را - سبحانه و تعالى - منزه دانند از جواهر و اعراض ، و زمان و مكان ، و تشبيه و تعطيل ، و كيف و حيث ، و قبل و بعد ، و جهات و حد ، و حدود و صورت ، و قرب و بعد ، و حلول ، و ضد و ند ، و\r\n\r\n\r\n","description":"","footnote":"\r\n( 1 ) - د : ندارد\r\n( 2 ) - جمع تاج : افسرها\r\n( 3 ) - ب : ترجمان\r\n( 4 ) - ب ، ج : ملتبس\r\n( 5 ) - ب : قسم اول عام راست و قسم دوم خاص را و قسم سوم خاص خاص را\r\n( 6 ) - ب : آنچه\r\n( 7 ) - ب : را تعلق نيست\r\n","page_name":" 21 ","page_number":21},
  {"content":"\r\n\r\nمثل « 1 » ، و جزو و كل ، و خردى و بزرگى ، و جرم و جسم ، و اركان و جارحه . و قدمش را اول ندانند ، و ابدش را آخر نشناسند . و هرچه در وهم و فهم آيد از آن بيرون شوند .\r\nو چنان كه ذاتش را اثبات كنند ، صفاتش را اثبات كنند :\r\nو اعلموا و تيقنوا انه لم يزل موصوفا باسمائه و صفاته التى اخبر فى كتابه من الكبرياء و العظمة و العزة و القدرة . و انه الواحد الاحد الفرد الصمد الذى لم يلد و لم يولد ، و لم يكن له كفوا احد . الحى القيوم الذى ليس كمثله شيئى و هو السميع البصير . العالم بعلمه ، المتكلم بكلامه ، المريد بارادته ، بنفى الاضداد و الانداد ، بلا تكليف و لا تشبيه و لا تعطيل و لا تصوير و لا تمثيل و لا تخييل ، بلا مقايسة و لا ممازجة و لا مخالطة و لا مباشرة . بنفى التلوين و اسقاط التغير ، و ترك الايتلاف و الاجتماع و الافتراق و الاضطراب و السكون و الحركات . تفرد « 2 » باسمائه الحسنى ، و صفاته العليا . الذى لم يزل موصوفا بها قبل ايجاد خلقه . و انه اول العالم و الآخر الدائم ، و الظاهر القديم ، و الباطن العليم . لا يدركه بعد الهمم ، و لا يناله غوص الفطن ، موجود لا يتعلق وجوده بالزمان ، و مرئى لا يوصف رويته فى المكان . جل اللّه ، تبارك اللّه رب العالمين . هذا توحيد العام .\r\nاما توحيد خاص آن است كه كون به جملگى « 3 » نزد وجود عظمت حق محو بينند ، و موجودات را در ربوبيت اللّه تعالى معدوم يابند ، از غلبات انوار قدم . و چنان كه در قدم « حق تعالى موجود بود و موجودات معدوم » « 4 » ، اكنون همچنان دانند . و در وجود هيچ چيز نبينند كه نه آن در امر حق مستغرق باشد ، به مشاهدهء بعد از علم ، كه علم عام راست و مشاهده خاص راست . و كون را چنان بينند كه گويى نزد صولجان قدرت بارى تعالى در ميدان خدايى « 5 » كه از ازل به ابد مىبرد ، و از ابد به ازل .\r\n\r\n\r\n","description":"","footnote":"\r\n( 1 ) - ب : « و شكل » اضافه دارد\r\n( 2 ) - ب ، د : يتفرد\r\n( 3 ) - ب : كون را با جملگى\r\n( 4 ) - الف ، د : حق موجودات معدوم بود\r\n( 5 ) - الف : خداى\r\n","page_name":" 22 ","page_number":22},
  {"content":"\r\n\r\nو مبادى توحيد خاص سير كردن است در شواهد صورت و روح و عالم صغرى كه جند حق و باطل آنجااند ، چون لشكر عقل و لشكر جان و لشكر دل و لشكر نفس ، و حجاب قهر و لطف ، و غرايب اشكال مقدورات كه در آن عالم موجود است ، و ظهور حق - عزّ و جلّ - كه در اسرار « حقايق » « 1 » ملكوت به چشم جان بينند ، كه توحيد عام از عالم ملك و شهادت رفتن است به حق ، كه به صورت آن عالم كبرى است .\r\nو توحيد خاص از خود رفتن است به حق كه به صورت آدم عالم معانى و سراى تجلى است ، و آن آيت « 2 » كبرى است اگرچه در جنب كون خرد است .\r\nو فرق ميان خاص و عام در توحيد آن است كه عام به شواهد و عقل بازمانند ، و خاص چون حق را بدانستند ، از شواهد عالم صغرى و كبرى فنا « 3 » شوند ، و فناى خود در بقاى حق بيابند ، و پيوسته در وجود حق مضمحل باشند ، تا احكام قديمش بر ايشان « 4 » مىگذرد ، و ايشان به طوع محكوم مىباشند .\r\nاما توحيد خاص الخاص آن است كه از حق به حق سير كنند ، و آن سير آنگه باشد كه روح مقدس از همه مراكب حدوث پياده شود ، و علوش سفل شود ، و سفلش علو گردد ، و جهات و مكان و سير و زمان نزد او معزول شود ، و حمر « 5 » خيال از اصطبل مركب نور براند ، و فهم و وهم را ميل نايافت در ديده كشد ، و حس حواس و ضمير بىعقل را معطل كند ، و عقل را به مقراض تنزيه زبان فضول ببرد ، و نفس رعنا را در بازار غيرت توحيد سر بردارد ، و لشكر هوا و شهوت « 6 » كه حزب شيطانند به صدمهء عشق بشكند ، و دل كه شهر خداى است بىعمارت عبوديت نگذارد ، و خانهء طبايع كه مملو است از اخلاق انسانى به طوفان نيستى و معول « 7 » هستى ويران كند ، و كون صغرى و كبرى را با شواهد و دلايل درهم پيچد ، و در كتم\r\n\r\n\r\n","description":"","footnote":"\r\n( 1 ) - الف ، ب ، ج : اين\r\n( 2 ) - ب ، ج ، د : آيات\r\n( 3 ) - الف : فرا\r\n( 4 ) - ج ، د : بديشان\r\n( 5 ) - جمع حمار : خران\r\n( 6 ) - الف : شهوات\r\n( 7 ) - كلنگ\r\n","page_name":" 23 ","page_number":23},
  {"content":"\r\n\r\nعدم اندازد ، تا بىاثقال حدوث در قدم گامى چند بردارد . و چون از ازدحام خلقيت « 1 » بياسايد ، خود را به درياى نيستى دراندازد ، تا او از او فنا شود .\r\nپس از بحر بقاى حق سر برآورد ، و بىخود حق را به حق ببيند ، و بداند كه اين يك خطوت است از نيستى به هستى . پس آن قدم بردارد ، و به قوت « 2 » عبوديت به جناح ربوبيت در هواى هويت پرواز كند .\r\nدر اول منزلى كه مجال « 3 » ارواح الهى است ، كه روح اول است ، و عكس صفات است ، كه روح روحانى بدان روح روحست ، صد هزار لباس است اللّه را ، كه هر يكى از آن به صد هزار كمال و جمال مرقوم است ، كه يك رقم از آن بر چهرهء يوسف - عليه السلام - نوشت و انبيا پيشش به سجود درآمدند .\r\n« و هر كه بدان ماند » « 4 » به عشق مرهون گشت ، و از توحيد معزول شد . زيرا كه صدمات قدوسى چون متجلى شود به جان اهل معرفت ، حلاوت جمال از مرد بستاند ، تا نه عاشق رعنا باشد « كه موحد استوار » « 5 » باشد ، كه مبادى عشق بندگى اقتضا كند ، و عظمت توحيد خدايى اقتضا كند .\r\nو اين مقام را مقام التباس در عشق نام كرده‌ايم « 6 » . و هم در اين خطوت صد هزار دقايق و حقايق قدرت است ، كه هر يكى بحرى لايزالى است كه قطره‌اى از آن كيميا از غايت هستى جمال خود به عدم نمود ، و معدوم را موجود كرد .\r\n« هر كه بداند » « 7 » محقق و حكيم شود ، و از سر اتحاد بيرون شود ، كه شرط اتحاد چنان است كه عارف از تخت « 8 » مقدورى بيرون شود ، و به قدرت حق تعالى قادر گردد . و هم در اين گام به عين صفات سمع رسد .\r\n\r\n\r\n","description":"","footnote":"\r\n( 1 ) - ب : خليقت\r\n( 2 ) - الف ، ج ، د : بى\r\n( 3 ) - ب : محل\r\n( 4 ) - الف ، د : كه اگر بدان بازماند\r\n( 5 ) - ب : بلكه موحد يكتا\r\n( 6 ) - ج ، د : ام\r\n( 7 ) - الف ، د : كه اگر بدان بازماند\r\n( 8 ) - ب : بحر\r\n","page_name":" 24 ","page_number":24},
  {"content":"\r\n\r\nدر حقيقت نجوى و استماع كردن حق از بنده معلوم شود . چنان كه واثق شود كه كائنات همه سمع حق است ، كه بدان نكتهء اسرار از زبان حدوث مىشنود ، و اين در عالم وسايط باشد ، و اگر نه سمعش بصر است در حقيقت ذات ، و بصرش سمع ، كس او را درنيابد به حقيقت وجود .\r\nاما عبارت از مقام اصفيا بدين الفاظ بيش نتوان كرد ، كه او از همه وجه « 1 » يكتا است . بلى او را صفات است كه تا آن معلوم نشود ذاتش نتوان دانست ، و او را ذاتى است كه تا آن درنيابند به صفاتش نتوانند رسيد . و آن صفات علم است كه موحدان بدان علم عالمند . مباشرت آن علم آنگه باشد كه معلوم را چنان دانى كه معلوم است ، تا از آن علم به تو رسيده باشد .\r\nو سرخيل عاشقان - عليه الصلاة و السلام - چنين درخواست كرد كه : ارنا الاشياء كما هى .\r\nبنماى ما را چيزها « چنانچه آن » « 2 » چيزها است . كه علم خداى محيط است به وجود موجودات چنان كه هست .\r\nچون چنان شوى به صفات علمش رسيدى ، و اين علم توحيد است . بلى از آن ببايد گذشت ، كه توقف شرط نيست ، اگرچه آن را حدى نيست ، تا بينايى حق را دريابد و به بيناييش بينا شود . چنان كه روح مقدس به ديدهء الهى صفات قدوسى ببيند كه اللّه تعالى مرئى است اگرچه در مكان نيست ، هست و ليكن در عالم جان است و جان نه در مكان است ، زيرا كه بين الاصبعين « 3 » است و آنجا كيف و كم نيست ، و به رؤيت باز نتوان استاد كه آن عام راست « 4 » بلكه سير بايد كردن به نور الهى در وجود وجود تا وجودت در وجود محو شود .\r\nپس چون آنگه در صحو شوى بىتو در تو عين عيان پديد آيد . و چون در آن رسى بعد از\r\n\r\n\r\n","description":"","footnote":"\r\n( 1 ) - ب : وجود\r\n( 2 ) - د : چنانك\r\n( 3 ) - اشاره به گفتار رسول ( ص ) : القلوب بين الاصبعين من اصابع الرحمن ( عبهر العاشقين ص 139 چاپ دوم 1380 ) .\r\n( 4 ) - الف ، ب : عام است\r\n","page_name":" 25 ","page_number":25},
  {"content":"\r\n\r\nصحو و محو وجودت به هر ذره‌اى انا الحق « 1 » گويد .\r\nاما حيات كه بحر بقا است در آن فانى بايد بود ، تا بعد از فنا از فنا فانى شوى . و چون از فنا فانى شوى ، حق ديدهء هستى به تو دهد ، و خلعت حيات باقى در تو پوشد ، تا دايم بمانى به حياتش از حياتش در حياتش ، و ازو به دو در مىنگرى ، و دم به دم سرّ ربوبيت به دو مىدانى . و باز نمانى ، كه اگر باز مانى باز مانى . و هم در اين قدم بحار الهام است كه از حق عاشقان را پيغام است ، كه به هر نكته‌اى صد هزار جان گروگان است كه جمله طيب وصال انگيزد . و آن لطائف چون در اسرار خم در خم دهد ، حسن عزت خويش ظاهر كند ، تا مجذوب را از خود منقطع گرداند ، و از صحو در محو برد ، و بىوجود در وجود سرگردان كند . گاه نمايد و نگويد ، و گاه گويد و ننمايد .\r\nحروفش همه خدعت است و حقيقت او همه يافت است . اگرچه منتهاى مقامات است ، مقام خطاب ، خطاب در دويى است . بايد كه برون شود تا از خود گويد ، و در خود گويد ، و با خود گويد ، كه سرّ اتحاد چنين اقتضا كند كه دويى بردارد . تا مخبر است مرسل است ، چون مستمع است ، مرسل است .\r\nو گران‌مايگان كه كيمياى وحدت ايشان را به اصل خود برده باشد ، چنان كه نفخ اول كه از سرّ قدوسى پيدا شد ، معدنى را به اصل خويش برد .\r\nآن طايفه را چشم يكى است در آخر مقام ، كه آن ديده از عين جمع است ، و در جمع تفرقه كفر است ، و در ابتداشان صد هزار چشم است .\r\nزيرا كه مبادى معرفت از صفات درآيد ، و صفات را نهايت نيست . و هر صفتى را ديده‌اى است كه آن ديده از آن صفت است ، كه عارف به ديدهء صفت ، صفت را بيند .\r\n\r\n\r\n","description":"","footnote":"\r\n( 1 ) - الف ، ج : انا الحقى\r\n","page_name":" 26 ","page_number":26},
  {"content":"\r\n\r\nو اين اهل كمال در سير منازل عشق در هر يك خطوت هفتصد هزار صفت بينند . كه آنچه عوام را گفتند نزد آنچه خواص دانستند در عدد اندكى نمايد ، اگرچه صفت همه يكى است . كه حق « 1 » اگر گويى كه همه صفت است ، همه صفت است ، و اگر گويى همه ذات است ، همه ذات است . منتها را منتها نيست ، و وراء را وراء نيست . اول آخر است و آخر اول است . در اين صفات روندگان بنمايند ، كه به يك صدمت تجلّى ذات جملگى اهل صفت را نيست كنند .\r\nبايد كه از آن گويد ، و در آن پويد . كه ره روشن آنجاست كه ناظر اعمى است ، و سامع اصم ، و گويا اخرس ، و باقى فانى ، و فانى باقى .\r\nو آن سير است در انقطاع كه سير روندگان آنجا هر لحظه تازه‌تر كند ، و ايشان را به رنگ خود مصبوغ كند ، و از شهرگى عشق به خدايىشان جلوه كند ، و از غيرت وحدت در خودشان از خود بپوشد .\r\nو سير اهل آن قرب از ذات به ذات است ، كه تجريد در آن مبادى است ، و تفريد در آن رسيدگى « 2 » است ، و توحيد در آن كمال است ، و اتحاد شرط آن مقام است . اگر در عالم تصرفات باشد ، وجود را همه او بيند . اگر در سير عشق آيد ، بىشواهد همه شاهد بيند . اگر در يكتايى يكتا شود و از خود فانى شود ، همه خود را بيند .\r\nچون رسيد بدين محل آنگه مبتدى توحيد است ، و در روش بر مزيد است در اين حال ، و ليكن هر لحظه منقطع است در عالم فنا كه محل ابتلا « 3 » است . به سرّ قديم است ، و به عرف محدث . در سكر مريد است ، و در صحو مراد . در شوق طالب است ، و در انس مطلوب .\r\nاوصافش حدثى است ، و احوالش قدمى . اركانش زمانى و مكانى است ، و خلاصه‌اش ازلى و ابدى . صورتش فانى است ، و جانش باقى . علمش جهل است در معرفت ، و جهلش علم است\r\n\r\n\r\n","description":"","footnote":"\r\n( 1 ) - ب : « آنست » اضافه دارد\r\n( 2 ) - ب : بلوغ\r\n( 3 ) - د : ابتدا\r\n","page_name":" 27 ","page_number":27},
  {"content":"\r\n\r\nدر توحيد . بيگانهء آشناست ، و آشناى بيگانه است . دانهء لئالى صمديت است كه از سلك لايزالى گسيخته است ، و در درج صورت نهفته است .\r\nكوكب آسمان كمال است كه به غيم حوادث محجوب است . نهر بحر تجلى است كه در جان جان متجلى است . آيات كبرى است كه در درج « صغرى نبشته » « 1 » است . مجهول افعال است و محمود احوال . نارسيده است در عشق ، و رسيده است در طلب . ملامتى است در صورت علم ، و سلامتى است در حقيقت علم .\r\nاين رونده را در نتوان يافت به ديده‌هاى ناقص و عقل‌هاى قاصر ، زيرا كه بيرون از اين هر دو حال است ، از ديدن و دانستن . راه بيراهى دارد ، و نشان بىنشانى . درست خويش است و شكستهء ديگران . درست ديگران است و شكسته خويش . آداب از او برند ، و در سكر مسقط آداب است . انفاسش همه فرائض است ، و حركاتش همه نوافل . زيرا كه قبلهء وجود است ، و محراب سجود . آدم تازه است كه از گل حدوث سر برآورده است . در صورت به ملامت ملتبس ، و در حقيقت به ربوبيت « 2 » مشهور « 3 » است . نطقش نطق است و ديده‌اش ديده . علمش علم است و حياتش حيات و بقاء بقاء « 4 » . آسمانى صفوت است و عرشى جوهر . سرّش از سرّ است و آن حديث در علم مجهول است . زبان راز آن نگفت ، و گوش حقيقت آن نشنيد . علم در او بيگانه شد ، زيرا كه ادراك مدرك منقطع است .\r\nاللّه تعالى صفات « 5 » خود به وى آشكارا كرد ، چنان كه آن صوفى مستور - عليه الصلاة و السلام - گفت : خلق اللّه تعالى آدم على صورته « 6 » . كوه تهمت است ، كه حق متجلى است در آن كوه . انظر الى الجبل ( 7 / 143 ) . جبل خود او بود ، زيرا كه حدوث چون پرتو عزت ندارد « 7 » ،\r\n\r\n\r\n","description":"","footnote":"\r\n( 1 ) - الف : خودى نوشته\r\n( 2 ) - د : به رويت\r\n( 3 ) - الف : مشهود\r\n( 4 ) - ب ، ج ، د : « و بقاء بقاء » ندارد\r\n( 5 ) - ب ، ج ، د : صفت\r\n( 6 ) - بخارى ج 4 ص 56 / مسلم ج 8 ص 149 / مسند احمد ج 2 ص 315 / جامع صغير ج 2 ص 4\r\n( 7 ) - ب : اندازد\r\n","page_name":" 28 ","page_number":28},
  {"content":"\r\n\r\nمتحمل معرفت نتواند بود . او بود كه او بود ، زيرا كه عاشق معشوق « 1 » بود ، طالب مطلوب بود ، و مطلوب طالب .\r\nسرگردان خواجه‌اى است كه از حدّت عشق متمكن سلطانى است . در مقام تمكين طفلى است . و در راه تلوين پريشان است . در جهان تفرقه جمع جمع است ، و در عين جمع عيان در عيان است . در ابهام ابهام خلقش ظريف است ، و همتش شريف .\r\nموحد و مهربان نام دارد ، زيرا كه حرّ و كريم است . خلقش عزيز است ، زيرا كه به صفات او موصوف است . هادى است اگرچه مهدى است . سوختگان را آسايش بود ، و نيز آسودگان را سوزش . حكيم گوهر است و نبوى سيرت « 2 » . ناسخش منسوخ است و منسوخش ناسخ .\r\nعلم حق است كه در جهان عبوديت افراشته است ، تا تازه‌رويان محبت در ظل سعادتش بياسايند . عندليب گلستان صفات است كه به زخمهء عشق ترنم لايزالى مىزند . نساج كارخانهء قدرت است كه حلّهء احوال و مقامات به ابريشم نور مىتند .\r\nرقام پرده مكاشفه است . مشاطهء عروس مشاهده است . كابينش طلاق حدوث است .\r\nهديه‌اش شكستن قفس صورت است . سيرش در خطرات است . وطنش در مهلكات است .\r\nكه رسم در شاهوار آن است كه در تحت بحر نكره مأوا سازد . سراج شب هجران مريدان است ، كه سراى جان از ظلمت طبايع دور مىدارد .\r\nسيرتش پاكبازى است و صفتش سراندازى . مستى وى هشيارى است ، و هشياريش مستى است .\r\nحقيقت توحيد در گفت نيايد ، زيرا كه اگر بگويند « 3 » كفر است . صفت موحد نتوان گفت ، كه اگر بگويى جاهلى است .\r\n\r\n\r\n","description":"","footnote":"\r\n( 1 ) - الف ، ج ، د : نه عاشق\r\n( 2 ) - ب : صورت\r\n( 3 ) - د : بگويم\r\n","page_name":" 29 ","page_number":29},
  {"content":"\r\n\r\nاين‌قدر كه گفته شد نه از دانش است و نه از بىدانشى « 1 » . بىخودى با بىخودى مىگويد .\r\nسرّ خود سرّ شناسد ، اگرچه عالم عارف « 2 » از اين بيگانه است .\r\n رب ورقان متوف « 3 » بالضحى * ذات شجر صرحت فى فتن \r\n ذكرت الفا و دهرا صالحا * فبكت حزنا فهاجت حزنى \r\n فبكائى ربما ارقها * و بكاها ربما ارقنى \r\n هى ان تشكو فلا افهمها * و اذا اشكو فلا تفهمنى \r\n غير انى بالجوى اعرفها * و هى ايضا بالجوى تعرفنى « 4 » \r\nرزقنى اللّه « 5 » و اياكم دقايق الموحدين ، و حقايق المتحدين ، و سلم تسليما .\r\n\r\n\r\n","description":"","footnote":"\r\n( 1 ) - ب : نادانش الف ، د : فدانش\r\n( 2 ) - د : عرف\r\n( 3 ) - الف : هتوف\r\n( 4 ) - در نسخه ج : پس از اشعار عربى اين رباعى نوشته شده است :\r\n نه با خودم و نه بىخودم من چه كنم * نه با توام و نه بىتوام من چه كنم \r\n گر من روزى به يار گفتم كه منم * اكنون نه منم جمله تويى من چه كنم \r\n( 5 ) - د : رزقنا\r\n","page_name":" 30 ","page_number":30},
  {"content":"\r\n\r\n\r\nالفصل الثانى فى بيان المعرفة\r\nاعلموا اخوانى - زادكم اللّه حقايق المعرفة - كه معرفت بر سه قسم است : قسمى عام راست ، و قسمى خاص راست ، و قسمى خاص الخاص راست .\r\nاما قسم عام معرفت است بر اسماء و نعوت و شواهد و افعال .\r\nو اما قسم خاص معرفت است بر حالات و مكاشفات و مقامات .\r\nو اما قسم خاص الخاص معرفت است بر حقيقت مشاهده .\r\nاما مجال عام در معرفت ، نخست در آيات است و افعال حق - جل جلاله - كه آن شاهد « 1 » وجود اوست ، كه موجود است از وجود افعالش . و آن به سه نور تعلق دارد : نور عقل و نور دل و نور ايمان . تا به نور « 2 » عقل جولان كند در شواهد ، و به نور دل استنباط كند از دفتر آيات حقايق قدرت ، و به نور ايمان صفات فعلش دريابد . تا بدان بداند اسما و « فعل حق و نعت حق » « 3 » كه بدان موصوف است و معلوم كند كه مدبر و مقدر و صانع در صفات خود يكتاست .\r\nشريك و نظير ندارد . و افعالش را بىآلت داند ، و مصنوعاتش را بىخلل يابد . و اسماء حسنااش صفات « 4 » داند ، و صفت و نعتش به وجود او قايم داند . و در اثبات قدمش بر مزيد يقين باشد . و بقاى جاويدش معلوم كند . و همهء صفات كه حق راست بىعلت داند ، تا به حق آشنا شود . و پيوسته از قناديل شواهد انوار شاهد را مقتبس « 5 » باشد ، تا بدان نور سبل « 6 »\r\n\r\n\r\n","description":"","footnote":"\r\n( 1 ) - الف : شواهد\r\n( 2 ) - د ، ب : نور\r\n( 3 ) - الف : نعوت او\r\n( 4 ) - الف ، ج : صفت\r\n( 5 ) - د : مقبس\r\n( 6 ) - ب ، د : سبيل\r\n","page_name":" 31 ","page_number":31},
  {"content":"\r\n\r\nحقيقت و معرفت بيابد . و بدان راه مىرود تا وى را به نور مشاهدت رساند .\r\n« و اين بيان‌ها كه كرديم » « 1 » در آخرت باشد ايشان را ، زيرا كه اينجا ناتمامند « 2 » ، كه روح ايشان به عوارض شهوات محجوب است و عقلشان در كمال كمال « 3 » عاجز است ، و طبايعشان آشفته است و ايمانشان مضطرب است و در مهلكات متحيرند . تا از آن بيرون نيايند ، به نور مشاهده نتوانند رسيد ، كه حقايق معرفت خاص دريابند « 4 » .\r\nاما معرفت خاص شناختن احوال است كه از واردات وجد برخيزد و شعب آن فهيم « 5 » فهم كند ، تا هر يكى از صادر و وارد غيب چه اقتضا كند . و انوار ثاقب يافت كه مضاف است بر اسرار مقامات ، چون حقايق فنا و بقا و قبض و بسط و جمع و تفرقه و شوق و محبت و عشق ، كه هر يكى به وجود خويش مردد « 6 » را در افق معارف سيار كند و طيار گرداند . و اين منازل متعلق است بر وجود تجلى كه حق بدان متفرد است . چون تجلى عظمت درآيد ، خوف را پديد آورد . چون تجلى حسن درآيد ، عشق را پيدا كند . چون تجلى صفات درآيد ، محبت را بيان كند . چون تجلى ذات درآيد ، توحيد تولد كند .\r\nو به هر صدمه‌اى كه از عالم يكتايى درآيد ، روح مقدس « 7 » را لباسى ديگر پوشد . تا آن حد كه روح به لباس فردانيت ملتبس شود ، و به حق از خود بينا گردد و به حق از حق بينا شود ، و حق به حق بيابد و خود به حق بداند ، و حق بىخود بداند ، و حق با خود بداند « 8 » ، تا چنان شود كه خود را باز نداند . و اين فناء است در سرّ . و چنان شود كه حق را باز نداند . و اين فناء فناء است در عين نكره . و چنان شود كه همه حق را داند . و اين سرّ بقاست . و چنان داند كه همه خود است . و اين سرّ انبساط است . و زيادت‌تر از اين داند كه خود را از حق باز نداند . و اين\r\n\r\n\r\n","description":"","footnote":"\r\n( 1 ) - الف : به اين مراكب كه گفتيم و آن ب : تا اين مراتب كه گفتيم و آن د : با اين مراكب‌ها كه گفتيم و آن\r\n( 2 ) - د : ناتمام آيد\r\n( 3 ) - ب ، ج : يك « كمال » دارد\r\n( 4 ) - د : درنيابند\r\n( 5 ) - الف ، ب : « فهيم » ندارد\r\n( 6 ) - د : خود\r\n( 7 ) - د : مقدسش\r\n( 8 ) - الف : نداند\r\n","page_name":" 32 ","page_number":32},
  {"content":"\r\n\r\nشرط اتحاد است .\r\nچون در جمال جمال افتد ، سكران ازل شود . و چون در حسن شهود افتد ، صاحى ابد گردد . هستش نيست شود ، و نيستش هست گردد . كون به افواه صفات در روى روحش بخندد . چون حق به عين جمع در وى نگاه كند ، سرّ قدم با او بگويد . بر بقاى بقاش شاد كند . به زيور اخلاق خودش بيارايد ، تا ملك حق در نهاد خويش بيند ، و در ملك حق پادشاه شود . شاه امير حاجبى است خرّم و كش . از حضرت وجود آمده است . و آينهء مكاشفت در دست روح مصفى دارد ، تا در ديدهء « 1 » لاهوتى بىناسوت « 2 » اللّه را بيند . و هر دم در سراى جانش « 3 » ، حق به خودى خود بىتشبيه نزول كند ، و سرّش بىتعطيل به توحيد مزين گرداند . شجرهء مباركهء الهى است كه از اغصان معارفش حق به جهان جان تجلّى مىكند . و هر ساعت او را در كارخانهء خدايى نساجى « 4 » مىآموزد تا سندس صفا مىبافد ، و طراز مقامات بر او مرقوم مىكند . و از جيب و دامنش لؤلؤ الهام از غيب غيب مىبارد . و به كحل وحدانيت ديدهء سرّش حقيقت مكاشفت مىبيند .\r\nمعرفت اين قوم كه خاصگانند برتر از آيات آمد ، زيرا كه مجالشان در صفات آمد . و نور نور چراغ طريق معرفت ايشان آمد . عام به چراغ آيات به سراى معنى شوند ، و ايشان از حق به حق به نور حق شوند . و امور افعال خاص بدان بدانند ، چون تواتر حالات و ثبات مقامات و وطنات مكاشفات .\r\nبلى در سرّ وحدت جناح روحشان اگر پرواز كند ، محترق شود ، زيرا كه آن عالم خاص الخاص است ، و خاص الخاص به معرفت خاص الخاص بدان تواند « 5 » رسيد . و اين درجهء سوم است كه خاص الخاص راست .\r\n\r\n\r\n","description":"","footnote":"\r\n( 1 ) - ب ، د : به ديدهء\r\n( 2 ) - ب : لاهوت و ناسوت د : نىناسوت\r\n( 3 ) - الف ، د : جان\r\n( 4 ) - الف ، د : رقاصى\r\n( 5 ) - ب ، ج ، د : توانند\r\n","page_name":" 33 ","page_number":33},
  {"content":"\r\n\r\nو معرفت ايشان مزن « 1 » سحاب الفت است كه از بحر قيومى در سراب فنا باران وحدانيت آورده است . و عرايس تجلّى ازل است كه از كارخانهء وراء وراء سرّ وجود وجود پيرايهء بقاء بقاء « 2 » اين طالبان را آورده است . شموس و اقمار صفات در افلاك ذات به جان اين‌ها غروب مىكند و از مطلع عقل كل به صحراى روح مقدس طلوع مىكند . از روى عشق همه دريابند و از روى توحيد همه بگذارند « 3 » . آن شرط بقاست در التباس ، و اين سرّ توحيد است در فنا . هر كه داند كه حق آن اوست ، چنان كه هست به ظاهر كافر است ، و به حقيقت مؤمن . اگر چنان داند كه آن اوست چنان كه هست در حقيقت توحيد موحد است و در سرّ عشق كافر . زيرا كه در عشق يافت است و در توحيد نايافت . اينجا اگر نايافت را يافت داند كافر است . و آنجا اگر يافت را نايافت داند كافر است .\r\nسرّ عشق بلاغت اقتضا كند و سرّ معرفت نيستى . آن عجز است و اين ادراك . اين معرفت تولد كند و آن نكره . مقام قرب قرب از بعد بعد است و بعد بعد از قرب قرب است . جمع از تفرقه است و تفرقه از جمع است . در عين جمع تلوين است ، و در افتراق تلوين عين تمكين است . طرق ارواح منطمس است ، زيرا كه سبل از ذات به ذات است . جان در سرّ تجلى ذات محترق است ، زيرا كه معرفت منقطع است . پردهء خودى خود است و او را پرده نيست . اگر هست جان جان است و جان جان پردهء خويش است . اگر از خودى خود بيرون آيد ، از پرده بيرون آمد ، و او را با پردهء او ببيند ، كه او پردهء خويش است . اگر از او به دو فارغ آيد ، از پردهء او بگذشت .\r\nو نيز محجوب نشود ، زيرا كه غيرت منهدم است در آن مقام كه دويى نيست . عاشق جدا نيست و معشوق جدا . چرا كه اگر دو است ، دو يكى را نداند . چون يكى است ، يكى را داند ، كه\r\n\r\n\r\n","description":"","footnote":"\r\n( 1 ) - ابر پرآب\r\n( 2 ) - د : يك « بقاء » دارد\r\n( 3 ) - ب : درهم مگذارند\r\n","page_name":" 34 ","page_number":34},
  {"content":"\r\n\r\nسرّ يكى بر يكى آشكارا شود . و چون دو است ، پنهان شود . يكى شدن آن است كه بىتوهّم و خيال صرف انوار سبحات در روح روح رسد . و روح بدان روح منور شود . ديده‌اش ديده شود بدان ديده . در اين ديده نگاه كند و ديده را همه يكى بيند . پس چون ديده يكى شد ، همه سرّ در سرّ بيند . كه اگر از آن ذره‌اى به مثل به جان اولين و آخرين متجلّى شود ، در دمى هزار بار عارف شوند ، و هم در آن دم جاهل شوند . كه او خود را داند ، و كس او را نداند . اگر دانند ، اوست كه مىداند ، و اگر ندانند ، او خود را پنهان مىكند .\r\nاى عزيزان ، تا نپنداريد كه ايشان دم از ازل و ابد زنند ، كه ازل و ابد دو نامهء مكتب حق است كه به جهان عقول « 1 » فرستاده است . ايشان چون به طغراى اسرار درنگرند ، آن حروف مزور را كه براى اطفال مهد عبوديت نوشته‌اند ، ناسخش منسوخ كنند ، و منسوخش ناسخ . ايشان صورت وجود را صورتند ، و حقيقت حقيقتند . اگرچه جان جان « 2 » وجودند ، نه از اين راه درآمدند « 3 » ، كه چون درآمدند ، به دو آمدند . زمام مركب معارف ايشان به دست عشق به ميدان جمال و جلال مجذوب است . و آن عندليب « 4 » خوش‌سراى بر اغصان گل جلال موقوف است « 5 » . تا نبينى ندانى ، و چون ببينى دانى كه ندانى . چون شمس عزت از دريچهء عظمت به روى اين عاشقان برآمد ، گرم و روشن كرد ايشان را ، ليكن متحير كرد . تا به عشق گروگان « كرد ، نيافتند » « 6 » ، اگرچه ديدند .\r\nحد عشق حد توحيد آمد ، و آن را حد نيامد . آخر نفسشان در معرفت نكره است . گويى دانستند و ليكن نتوانستند . آنكه گويد ، جاهل است ، و آنكه نگويد ، معطل است . خاموشى پارسايى است . گفت عيارى است . اگر نگويد ناتمام است ، و اگر بگويد تمام است . اگر نگويد از عقل نگويد ، و آن خوف است . و اگر بگويد از انبساط بگويد ، و آن بسط است . آنكه نگفت\r\n\r\n\r\n","description":"","footnote":"\r\n( 1 ) - الف : عقولش\r\n( 2 ) - ب ، ج ، د : فقط يك « جان » دارد\r\n( 3 ) - الف : آمده‌اند\r\n( 4 ) - الف ، ب ، ج : عناديل\r\n( 5 ) - الف : اند\r\n( 6 ) - د : كردند و نيافتند\r\n","page_name":" 35 ","page_number":35},
  {"content":"\r\n\r\nزندهء صورت آمد ، و آنكه بگفت زندهء معنى آمد . گفتن از جرأت است ، و آن تمامى است « 1 » .\r\nناگفتن از جبانى است ، و آن از ناتمامى است .\r\nيار بگفت و تو بگوى ، و بنمود و تو بنماى . پرده بدر و سرّ آشكارا كن :  حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  ( 8 / 39 ) .\r\nرباعيه\r\n در بتكده بىتو بت‌پرستان چه كنند ؟ * با تنگ دهانت تنگدستان چه كنند ؟ \r\n من مست توام مرا نكو بايد داشت * ورنه « تو بگو » « 2 » بتا كه مستان چه كنند « 3 » ؟ \r\nبلّغنى اللّه و اياكم مقام « 4 » العارفين العاشقين .\r\n\r\n\r\n","description":"","footnote":"\r\n( 1 ) - د : ناتمامى است ، الف : نه تمامى است\r\n( 2 ) - ج ، د : بنگر\r\n( 3 ) - ب : ور بىتو نظاره كن كه مستان چه كنند\r\n( 4 ) - ج : ساد د : سيادة\r\n","page_name":" 36 ","page_number":36},
  {"content":"\r\n\r\n\r\nالفصل الثالث فى بيان الحالات « 1 »\r\nاعلموا اخوانى - زادكم اللّه اسرار الحالات - كه حالات « 2 » مردان را حد و نهايت نيست ، زيرا كه متصرف تجلى وجود حق است ، و آن را غايت نيست . و معدن تجلى به مثال بحر است ، و واردات به مثال نهر است ، و قلوب اصفيا به مثال وادىهاست . چون از دريا موج برآيد ، از لجّهء بحر لطمات بحر به نهر درآيد ، و همهء وادى و صحرا پرآب كند ، و در صحرا و كوهسار « 3 » صد هزار گل و لاله برويد ، كه از آن هر يكى مرهم دردى باشد . اگرچه آب يكى است ، اما نبات متلون است .\r\nهمچنين است صفات « 4 » حالات كه به جان مردان حق درآيد ، و آن واردات تجلى است كه به مثال نهر است ، كه از بحر وجود به صدمات عظمت به صحراى دل صادقان درآيد ، و چندين هزار شكوفهء اسرار بروياند - چون گل محبت ، و ياسمين مودت ، و عبهر صفا ، و لالهء عشق ، و بهار اشتياق ، و رياحين مكاشفت ، و نسرين مشاهدت ، و هر دلى به قدر مياه سعادت ، كه از بحر « 5 » شفقت حق به دو مىرسد ، نور حقايق مىروياند ، و از آن شكوفه‌ها كه از تأثير مزن « 6 » الفت است ، عرق درد به سوى « 7 » جويبار ديده‌ها مىگذرد ، چنان كه اللّه تعالى فرمود « 8 » :\r\n أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها  ( 13 / 17 ) .\r\nو بدان كه روح « 9 » بنىآدم چون در گل آدم بنهادند ، و عرايس ارواح در آن معادن محبوس كردند ، و ابواب قلوب به عوارض شهوات مسدود كردند - از براى امتحان - تا آن مرغ\r\n\r\n\r\n","description":"","footnote":"\r\n( 1 ) - الف ، ب ، د : الاحوال\r\n( 2 ) - د : حالت\r\n( 3 ) - الف : كهسار\r\n( 4 ) - د : صفت\r\n( 5 ) - د : نواخت\r\n( 6 ) - ابر ( فرهنگ معين )\r\n( 7 ) - د : به سبوى\r\n( 8 ) - د ، ج : گفت\r\n( 9 ) - الف ، ب ، ج : دل\r\n","page_name":" 37 ","page_number":37},
  {"content":"\r\n\r\nقفس شكن به منقار هستى ، بند و زندان حوادث بشكند ، و به هواى الوهيت برپرد ، و در بساتين مشاهده به اغصان و رد كفايت نشيند ، و به زبان بىزبانى « 1 » درد هجران چهرهء يار با يار بگويد . پس اگر از عروق شهوات متلذّذ شود ، محبوس چهار ديوار طبايع آيد ، و از طيران هواى ازل بازماند . بلى ، اگر سرّ اشتياق به دو درآيد ، و سلسلهء مهر قدم بجنباند ، و آن روح ناطقه از قفس جسم برآورد ، و در باغ ربوبيت بپراند ، آن باشهء مقدس جولان كند در وجود ملكوت ، و نظاره كند در سراپردهء جبروت ، و هيچ محلى نيابد خود را جز دست صياد ازل كه مرغان كوهسار عشق به رامهء « 2 » اجل بگيرد .\r\nپس چون به بزم شاه راه يافت ، هم از دست شاه قوت خورد ، و در غيب غيب پرواز كند .\r\nساعتى در ارادات مريد شود ، و نزد مراد خويش بيدل و سرگردان شود . ساعتى در طلب وى را خسته كند . ساعتى به نور ايابت وى را بنوازد . ساعتى در « 3 » اسرار مراقبت وى را مستحكم كند و ديدهء تفرس « 4 » بدهد ، تا به دروازهء غيب ، بيّاعى كاروان تجلى كند . ساعتى از بوى گل محبت مست شود . ساعتى از شراب « 5 » اشتياق عطشان شود . ساعتى به شمشير عشق سرش بردارد و همه‌اش عشق زنده كند . ساعتى از مكاشفت متلون گردد « 6 » . ساعتى در مشاهدت متمكن شود . ساعتى از يافت سكران « 7 » شود . ساعتى از نايافت صاحى شود . ساعتى در معرفت از صداع خمار نكره بياسايد . ساعتى از معرفت در نكره از نكره خمارش رسد .\r\nساعتى از عظمت محو شود . ساعتى از حسن در صحو شود . ساعتى از جمال گريان شود .\r\nساعتى از جلال بريان شود . ساعتى در تفريد « 8 » كافر شود . ساعتى در توحيد موحد گردد .\r\nساعتى از يافت عظمت « 9 » منبسط شود . ساعتى از قرب قرب با يار متحد شود . ساعتى بزم ازل بشوراند . ساعتى از بقاى ابد « شمع وجد فروزاند » « 10 » . ساعتى از نيستى متواجد « 11 » شود .\r\n\r\n\r\n","description":"","footnote":"\r\n( 1 ) - ب ، ج ، د : بىزبانان\r\n( 2 ) - مهرهء افسون براى محبت ( فرهنگ نفيسى )\r\n( 3 ) - ب ، ج ، د : ندارد\r\n( 4 ) - د : تعرس\r\n( 5 ) - الف ، ج : سراب\r\n( 6 ) - ب ، ج ، د : شود\r\n( 7 ) - الف ، د : سرگردان\r\n( 8 ) - الف ، ج ، د : توحيد\r\n( 9 ) - الف ، د : عصمت\r\n( 10 ) - الف ، د : وجد سر رسد\r\n( 11 ) - د : متوحد\r\n","page_name":" 38 ","page_number":38},
  {"content":"\r\n\r\nساعتى از هستى واجد « 1 » شود . ساعتى از خم التباس رنگرزى كند و جامه‌هاى ملامت به رنگ خدعت « 2 » بيرون آورد . ساعتى در خوف محترق شود . ساعتى به حسن « 3 » رجاء زنده گردد .\r\nساعتى در روى يار بخندد و ساعتى در روى « 4 » يار بگريد . ساعتى به بحر قدوسى سر فروبرد و به پيراهن « 5 » سبوحى ملتبس شود و آستين و دامن ربوبيت از غبار عبوديت بيفشاند و در شهر خدايى « 6 » به نطق « 7 » عزت الوهيت دعوى كند . ساعتى از خود فنا شود و از فنا فانى گردد . ساعتى از خوف برى شود و به حق باقى شود . ساعتى رياح اسرار از راه قرب قرب به دو بوى دوست آورد . و او در جهان صورت به رقص و بيت و سماع درآيد ، و عالم سفلى را به شمشير كفايت معرفت از دست نفس اماره بستاند ، و ربق عبوديت در گردن وى كند ، و به بازار غيرت برآويزد ، تا اعوان شياطين به دو « 8 » حذر گيرند . و از بازار اسرار بگريزند .\r\nو بدان كه احوال بر سه قسم است : قسمى عام راست ، و قسمى خاص راست ، و قسمى خاص الخاص راست .\r\nآنچه عام راست ، حرقت از فطنت باشد ، و سوزش از سازش باشد ، و گدازش از نازش باشد ، و تواجد از نارسيدگى باشد ، و رقت از سستى باشد ، و گرميش از سردى باشد ، و سرديش از خوشدلى باشد . اين قدر حال عام بود ، و ايشان را بيش از اين ره نباشد .\r\nاما حال خاص سنگ منجنيق خوف در مبادى باشد ، كه قلعه بايست و نابايست ويران كند .\r\nو زمام خدايى در گردن آن دزد پريشان كند ، تا در كارخانهء عزت دست از قلابى بدارد . و عروس رجا باشد ، كه چهرهء خوب خويش به خلوق حسن الظن بيارايد و جان آشفته را به خود شاد كند ، و او را به عالم انبساط برد . خنده در گريه باشد حالشان . « گريه در خنده باشد » « 9 » وجدشان . رسم بندگى بر نظام باشد ، و سرّ خدايى در دل ايشان بر دوام باشد .\r\nآزادان بنده‌اند و بندگان آزادند . عاقلان ديوانه‌اند و ديوانگان عاقلند . طلبشان مشاهده\r\n\r\n\r\n","description":"","footnote":"\r\n( 1 ) - الف ، ب ، د : واحد\r\n( 2 ) - ب : صدعت\r\n( 3 ) - د : به جان\r\n( 4 ) - ج : از آرزوى\r\n( 5 ) - د : پيرايه\r\n( 6 ) - ج ، د : خداى\r\n( 7 ) - د : به لطف\r\n( 8 ) - الف : بدان\r\n( 9 ) - د : در گريه و در خنده باشد\r\n","page_name":" 39 ","page_number":39},
  {"content":"\r\n\r\nاست ، و روششان در مكاشفه . از خود درگذرند ، چون به خود رسند . نيست شوند چون هست شوند . اشتياق ايشان را به شمشير درد ، جگر پاره كند ، و جوى خون از ديده‌هاى ايشان بگذراند . سر عشق جانشان « به پرواز آورد » « 1 » و آنگه به دوست رساند . حالشان از وراى مشاهده بيش نباشد .\r\nاما حال خاص الخاص آن است كه پرتو عزّت بر جبين روح افتد ، خود را در بقا باقى داند ، و از فنا برى داند ، و تر و تازه شود . از غايت حسن متمكن بقا شود . سرّ سرّش بجوشد ، و مهر مهرش پديد آيد . به جناح محبت در انوار معرفت بپرّد ، و به نور محبت به سرّ توحيد رسد .\r\nحركاتش زفرات و عبرات باشد . هيجانش در هيجان باشد . وله در وله باشد . محو در صحو باشد و صحو در محو و سكر در سكر و سرّ در سرّ . حق را ببيند و با حق بگويد و با حق بنشيند و به حق بنازد . لباس سعادت در پوشد و به تخت سرمدى بنشيند و با ملك ملك باشد .\r\nهشتصد هزار از اين رموز آن سروران را است ، كه اين صرف مبادى احوال ايشان است . و آن در گفت نيايد ، كه اگر درآيد شهر شرع ويران گردد . نگوييم رفق را بر اين « 2 » امت ساده كار نايافته ، كه اگر بگوييم ، هم ما بگوييم ، و اگر نگوييم ، هم ما نگوييم . ما راست اين طريق خاص الخاص كه مخصوصيم به مجالس مستى در مستى با يار .\r\nلحسين بن منصور - رحمة اللّه عليه و بركاته :\r\nشعر\r\n قد تجلت طوالع زاهرات * يتشعشعن فى لوامع برقى \r\n حصتى « 3 » واحدى بتوحيد صرف * ما اليها من المسالك طرقى \r\nبلغنى اللّه و اياكم مقام اهل النهى فى الدرجات الكبرى بمنه الكريم و جوده القديم .\r\n\r\n\r\n","description":"","footnote":"\r\n( 1 ) - الف : بپروراند\r\n( 2 ) - د : بدين\r\n( 3 ) - الف : حسبنى\r\n","page_name":" 40 ","page_number":40},
  {"content":"\r\n\r\n\r\nالفصل الرابع فى بيان المعاملات\r\nاعلموا اخوانى - زادكم اللّه حقايق المعاملات - كه معاملات طرق مقامات است ، و مقامات سبل مكاشفات است ، و مكاشفات ابواب مشاهدات است . و در سنن حق طريق معارف نخست بر مقامات است ، زيرا كه بدايات است ، و متمكنان را اين پيرايه تا نهايات است . و معاملت همچون صورت است ، و حالت همچون جان است . و صورت را از جان ناگزير است ، چنان كه جان را از صورت ناگزير است .\r\nو هر حالتى را در خور خويش معاملتى است « 1 » در اسرار ، كه آن معاملت آسايش جان روندگان است ، تا نپندارى كه مرد از معاملت خالى ماند ، در همه احوال ، كه آن غلطى عظيم است . كه عام معاملات در حركات ظاهر دانند ، و از حقايق باطن خبر ندارند ، كه حقيقت معاملت آنجاست . و چنان كه حال را نهايت « 2 » نيست ، معاملت را نهايت « 3 » نيست . تا به جايى رسد كه حال و معاملت هر دو برخيزد ، و آن فناى فنا است .\r\nاما حقيقت معاملت بر هفت قسم است ، كه اساس جملهء مقامات است . و آن مثل توبه است و ورع و زهد و فقر و صبر و توكل و رضا « 4 » . و اين هفت مقام بناى هفتصد هزار مقام است ، كه آن به ممارست « 5 » بتوان دانست ، چون از حقايق صفات روى بنمايد .\r\n\r\n\r\n","description":"","footnote":"\r\n( 1 ) - ج ، د : دارد\r\n( 2 ) - د : نهايتى\r\n( 3 ) - د : نهايتى\r\n( 4 ) - الف : هر هفت « است » اضافه دارد\r\n( 5 ) - د : نه مجاز است\r\n","page_name":" 41 ","page_number":41},
  {"content":"\r\n\r\nاما بيان توبت - كه مبادى است مريدان را - آن است كه دل گم‌شده در ظلمات قهر به قذف نور انابت منور كنند ، و باز بر در آستانهء عبوديت آورند . و گوش هوش او « 1 » به انگشت جذب بمالند ، و از او حق حق بخواهند ، و او را در بوتهء امتحان بگدازند . و آينهء جانش از زنگ طبيعت بزدايند ، و اسرار غيب در آن مرآت بنمايند . و در آن عيوب نفس و روح بر او پيدا كنند ، و حظ او را به دو نمايند . و معلاق درد در جان وى آويزند ، تا « 2 » او را از خودپرستى بستانند . و به لطمهء شفقت وى را از رقدت « 3 » غفلت بيدار كنند ، و دلش را در بوتهء ندم از غش اخلاق مذمومه مستخلص كنند . و راه انابت بنمايند ، تا مشاهدهء حضرت ببيند . و راه نيستى گيرد ، و جملهء هستى بگذارد . و در خطوت اول كونين را رها كند . و در دوم قدم خود را فراموش كند ، تا بىخجلت در حجله تازه‌رويى « 4 » باشد ، و آنگه از توبه‌ها توبه كند ، و از رسم‌ها بيرون شود ، كه دريافت توبه بيش از نايافت است ، كه نتوان گفت سرّ تايبان كه كتاب دراز شود .\r\nاما حقيقت ورع آن است كه هر چه دل نپسندد دست از آن كوتاه كند ، و هر چه مشكوك است « 5 » از آن خود را باز گيرد ، تا به غير حق از حق باز نماند كه شبهات در طريق محارم محارم « 6 » حق است ، و آن امتحان راست . نظر اول از جهان حدوث فرو بايد گرفت ، تا به نظر بىنظرى در منظور ازلى نگاه كنى . هر چه نه حق راست ، آن نه حق است . روى بتاب از آن ، كه آن خدعت است . مورع باش از وجود خويش ، تا آشنا شوى نزد خويش . بيگانه است آنكه ترسنده است . آشنا است آنكه دلير است .\r\nتا تو خودرأيى ، هر چه آن حق است بر تو حرام است . چون حق رأيى ، آن همه بر تو حلال است . از حلال و حرام بگذر ، تا نه مورع باشى و نه مباحى ، كه آن هر دو آشفتگى است . به رسم عشق آى ، كه آن گران‌مايگى است . اگر در غير او نظر كنى ، در ورع كافرى . اگر با خودى « 7 » ،\r\n\r\n\r\n","description":"","footnote":"\r\n( 1 ) - ج ، د : هوشش\r\n( 2 ) - د : « جان » اضافه دارد\r\n( 3 ) - هيئت خواب ( فرهنگ نفيسى ) د : خواب\r\n( 4 ) - د : روى\r\n( 5 ) - د : مسكر گشت\r\n( 6 ) - الف ، ب ، ج : يك « محارم » دارد\r\n( 7 ) - ب ، ج : خود آيى\r\n","page_name":" 42 ","page_number":42},
  {"content":"\r\n\r\nمباحيى . محكوم خاطر باش تا عيشت خوش باشد « 1 » كه خاطر تو را جز آن نفرمايد ، كه در عواقب عشق و محفل حق نيكو آيد « 2 » . اگر بستهء نفسى ، بندهء نفسى ، و در محل تهمتى . و تهمت شبهت است « 3 » . از خود برون شو ، تا به ديدهء جان هر چه بينى همه حق بينى ، و از حق به حق روى ، و ناحق نپسندى ، كه در عالم رسوم است تا مورع باشى .\r\nاما حقيقت زهد آن است كه از وجود فارغ آيى ، و به ديده‌اى كه حق را نگرستى غير وى را ننگرى و به رنگرزى حق از حق باز نمانى ، كه زهد اساس توكل است ، و منهاج معرفت است ، و سنگ امتحان نفس است ، و خلوتخانه عارفان است ، و عيش صادقان است ، و پيرايهء مخلصان است ، و تبر نيستى است كه بر هستى زنى ، تا خانهء آذر نفس ابراهيم‌وار از صنم طبيعت پاك كنى .\r\nحقيقت زهد آن است كه طرف عين روح چون در مشاهده مست شود « 4 » به ملكوت غيب باز ننگرد ، تا از مشاهده مفلس نشود ، كه كشف در حقيقت بند است عارفان را . اگر از بند برون نروند ، بىبند دربند بمانند .\r\nاما فقر سرّ توحيد است ، و خلاصهء معرفت است ، و آب ربوبيت است كه گرد عبوديت از چهرهء روح مقدس بشسته است . و لباس تنزيه ازلى است كه جان اهل معرفت بدان ملتبس است . تا تو هستى ، فقر از آن تو نيست . چون فنا شدى ، فقر لباس تست . چون در فقر فقير شدى ، از فقر غنى شدى . بر فقر چون رسم فقر با فقر « 5 » بماند فقير تويى . چون فقر بىرسم بماند « 6 » فقير اوست و تو نيستى . سرّ فقر از گفت فقير « 7 » برون است ، كه فقر نزد فقير « 7 » رسم\r\n\r\n\r\n","description":"","footnote":"\r\n( 1 ) - ب ، ج ، د : خوش‌عيش باشى\r\n( 2 ) - ب : به حقيقت حق بگويد\r\n( 3 ) - ب : « هلاك باد آنكه بندهء نفس است » اضافه دارد\r\n( 4 ) - د : شد\r\n( 5 ) - ب ، ج : فقير\r\n( 6 ) - ب : در فقر چون رسم فقر با فقير نمايد فقير تويى . چون رسم فقر بىفقير نمايد\r\n( 7 ) الف ، ج ، د : فقر\r\n","page_name":" 43 ","page_number":43},
  {"content":"\r\n\r\nاست ، و اگر نه فقر بىفقير « 1 » فقير است . چه گويم در فقر كه كس را گوش فقر نماند ، كه او در آينهء فقيران به لباس فقر تجلى مىكند . و آن آينه در غلاف « 2 » غيب غايب شده است . اگر هست شما را است ، و اگر نيست ما را است .\r\nاما حقيقت صبر آن است كه صبر در صابرى از صابر نگريزد ، و صابر از صبر در وى گريزد ، كه صبر ستيهندگى است ، و ستيهندگى از بىمعرفتى است . و اگرنه صبر شرك است ، و صابر با صبر مشرك است ، كه دعوى تصبر دعوى ربوبيت است ، و آن كافرى است . چون حق حق است ، صبر چيست ؟ و صابر كيست ؟\r\nدر قهر « 3 » او صبر كردن از نايافتن اوست ، و اگرنه با قهر او كه برآيد ، كه يك صدمت است مبادى قهر را . و صد هزار جان نبى و ولى منهدم « 4 » . صبر در لطف « 5 » از ناتمامى است و ايستادگى ، و اگرنه صولت قدوسى صبر صابر را بىسرمايهء صبر بگذارد ، بلى اگر خواهد كه هست او باشد ، در نيستى فر ايزدى بر جان جان گمارد ، تا نزد جانان بىجان نماند « 6 » و از جانان برخوردار باشد . آن صبر بود صابران را ، كه اگر باشد در آخر « 7 » مشاهده ، باقى ماند .\r\nو شرط صبر رسم صبر است ، و ما در دم عشق از صبر بيگانه شديم . اگر صبر نماند ، علم صبر معلوم است ، كه عاشق بر همهء علوم محيط است .\r\nاما توكل آن است كه چشم جانت بر فراغت حق افتد ، تا به حق از غير حق فارغ شوى ، و راه از او به دو برى ، و در رسم نروى ، كه اگر از او به رسم او وانگرى ، در توكل كافرى . و اگر از او در او نگرى ، در توكل موحدى . توكل باران يقين است كه از بحر وجود بر دل متوكل بارد ، و انوار حقيقت در او بگذارد ، و شبهات نفسانى بردارد ، تا بازار سر بىزحمت فضول نفس آسوده ماند . چون منظور حق گشتى ، محفوظ عصمت اويى . معصوم حق كى به غير او آلوده\r\n\r\n\r\n","description":"","footnote":"\r\n( 1 ) - الف ، ج ، د : فقر\r\n( 2 ) - د : غليف\r\n( 3 ) - د : فقر\r\n( 4 ) - ب ، ج : منهزم\r\n( 5 ) - د : اطفال\r\n( 6 ) - ب ، ج ، د : بماند\r\n( 7 ) - د : آخرت\r\n","page_name":" 44 ","page_number":44},
  {"content":"\r\n\r\nشود ؟ اما نيك نگه كن ، كه هر كه بر او توكل كند در مبدأ عشق متهم بوده است . و اگرنه چه معنى دارد ، كه حق از آن تو است پيش از وجود تو ، و با وجود تو ، و بىوجود تو ، كه تو بر حق توكل كنى .\r\nهر كه از هستى به نيستى درآيد حاجتمند توكل نباشد ، كه توكل كردن گويى كه از غير درآمدن است . و اگرنه جان را با حق انس است و حاجتمند رسم توكل نيست ، كه نه وقتى بيگانه بود و اكنون آشناست ، كه از غير به دو توكل كند . نشان پراكندگى است به رسم توكل درآمدن ، و اگرنه او سرمايهء عاشقان است ، و ثبات دل مقربان است ، و مونس جان عارفان است و همراز محبان است ، و كفايت مريدان است ، و حب واجدان است ، و سرور سوختگان است ، و حيات سراندازان است ، و عروس مشتاقان است ، و « كيمياى جان آشفتگان است » « 1 » .\r\nكجا جويم آنكه در وقايع تجلى سرّ توكل داند ، كه توكل چادر حفظ عنايت حق است كه بر روى خوبان معرفت فروكرده است ، تا ايشان را به رشك از غير نگه دارد .\r\nاما حقيقت رضا صفت اوست . و آن صفت آنگه تو راست كه تو بىصفت خويش بمانى ، و او را به دو بشناسى ، و از خود به دو پردازى ، و بىحكم با حكيم بزيى ، كه تا محكومى محكومى .\r\nمرغ رضا از آشيانهء عزت او چون بپريد ، محل خويش طلب كرد كه جان جان است . مترفرف شد به جناح معرفت در باغ جان ، مردان چون بيگانه نيافت ، مستوحش شد از نامردان ، چون جزع و فزع نفس يافت .\r\nرضا را سه نشان آمد : رضا از او ، و رضا به دو ، و رضا در او . رضا از او مسلمانى است ، و رضا به دو عارفى است ، و رضا در او سوختگى است . رضا از او سكون در حكم « 2 » است ، و رضا به دو سكون در مشاهدت است ، و رضا در او بىرضا بودن است . رضا در حكم شايد ، و رضا بر\r\n\r\n\r\n","description":"","footnote":"\r\n( 1 ) - ب : اوست كه كيمياى جان آشفته است و اوست كه مرهم دل سوخته است\r\n( 2 ) - د : حكمت\r\n","page_name":" 45 ","page_number":45},
  {"content":"\r\n\r\nحكم نشايد . كه اگر راضى شود خرسند گردد ، و هر كه خرسند است موقوف است ، و هر كه موقوف است از اسرار برون است . طفل است آنكه راضى است ، محقق است آنكه نه راضى است . راضى نشود اگر تو راضى شود ، او راضى شود اگر تو راضى نشوى . آنچه مبادى است رضاست ، و آنچه انتهاست نارضايى است . رضا آن است كه چون او تو را پسنديد به عبوديت ، تو او را بپسندى به ربوبيت . و نارضايى آن است كه هر چه يا بى از آن بگذرى ، كه در شرط رهروى ايستادن كفر است . اين قدر است نشان معاملات كه رهروان راست . و حقيقت آن در گفت نيايد ، زيرا كه ما را تعجيل است ، و كار وراى گفتگوى است . اما اين انموذج سكون دل ياران است ، و اگرنه ، كار از معاملت برون است ، كه عشق « 1 » از فهم‌ها دور است .\r\nاما معاملت بر سه قسم است : قسمى عام راست ، و قسمى خاص را ، و قسمى خاص الخاص را . آنچه عام راست تهذيب اشباح است ، و آنچه خاص راست تطهير ارواح است ، و آنچه خاص الخاص راست تقديس اسرار است .\r\nمجلسيان مشاهدهء او از اين هر سه برونند ، زيرا كه از گلخن طبيعت به صحراى حقيقت صيد وصال حق شدند . و از رسوم مقدس گشتند . سرشك « 2 » گوهر عشقشان از صدف « 3 » زمن بيرون است . آدمى صورتند و خداى صفتند ، زيرا كه به وجود حق روشنند . سبحان اللّه ، چه قومند كه زمام عبوديت را بگسستند « 4 » و شهر خدا را بغارتيدند و به بحر قدم فرورفتند ! كاشكى كه ايشان را از اين سوختگان كه همدرد ايشانند و از ايشان باز مانده‌اند ياد آمدى .\r\nشعر\r\n ان الكرام اذا ما اسهلوا « 5 » ذكروا « 6 » * من « دان بالفهم » « 7 » فى موضع الخشن \r\nبلغنى « 8 » اللّه و اياكم مقام العارفين المشتاقين « 9 » .\r\n\r\n\r\n","description":"","footnote":"\r\n( 1 ) - الف : عاشق\r\n( 2 ) - ب ، ج : سرشت\r\n( 3 ) - ب ، ج : صرف\r\n( 4 ) - الف : بگسيخته‌اند\r\n( 5 ) - ج : سهلوا\r\n( 6 ) - ج : اذكروا\r\n( 7 ) - الف : كان يألفهم\r\n( 8 ) - د : بلغنا\r\n( 9 ) - د : « ان‌شاءالله » اضافه دارد\r\n","page_name":" 46 ","page_number":46},
  {"content":"\r\n\r\n\r\nالفصل الخامس فى بيان المكاشفة و المشاهدة\r\nاعلموا اخوانى - زادكم اللّه حقايق المكاشفة و وقايع المشاهدة - كه مقام مكاشفه خصوصيت « 1 » انبياست ، و معراج رسل و منهاج اولياست .\r\nو مكاشفه بعد از مقامات و حالات باشد مر امناء حق را . و اين صفت بعد از استقامت وجد پديد آيد . كه اگر در مبادى وجد پديد آيد ، هيجان است ، و در آن ناتمامى است . زيرا كه اثر سكر است و كشف نتواند بود ، الا در تسرمد احوال و تواتر اسرار .\r\nكه به مقدمهء كشف نور حقيقت درآيد ، و روح را ديدهء حق‌بين بدهد از عين عيان حق ، تا به ديدهء حق ، حق را ببيند .\r\nو طرق كشف بر روح مقدس « 2 » آنگه روشن شود كه از غبار حدوث بيرون آيد ، و به صحراى وحدت درآيد ، و رسم انسانيت در شوق شهود « 3 » بگذارد ، و در صدمات تجلى نيست شود ، و هم به حسن تجلى هست شود ، تا از هستى و نيستى بگذرد .\r\nپس بىرسم وجود حق ببيند . چون به حق صافى شود ، اول در ره روش كشف ، عالم جسمانى به رنگ روحانى بيند ، و عالم روحانى به رنگ جسمانى بيند . و در ملكوت جان عرايس اسرار روى به دو نمايد .\r\nو قلابان قهر در وادى طبايع مشمّر « 4 » بيند . و اثر قهر قديم بديشان بشناسد . و روح ناطقه\r\n\r\n\r\n","description":"","footnote":"\r\n( 1 ) - ج : مخصوص\r\n( 2 ) - الف : روح القدس\r\n( 3 ) - د : شهوب\r\n( 4 ) - ب ، د : مستمر\r\n","page_name":" 47 ","page_number":47},
  {"content":"\r\n\r\nخود را بداند كه از چيست و كيست و در كيست و با كيست .\r\nو پيادگان حق در عالم صورت - كه رونده‌اند از مجلس اوامر و نواهى - بشناسد . و در آفاق صورت به مراكب اذكار و افكار جولان كند ، و به اطراف جان در كوهسار التباس نور احديت لباس آن كوهسار « 1 » بيند .\r\nبىخود حق را ببيند ، و با حق خود « 2 » را ببيند ، و بىحق خود را ببيند . و نكره در نكره و معرفت در معرفت ببيند . و حق بىمعرفت و نكره بيند .\r\nو در هر مقام كه معلوم است عارفان حق را ، حق به دو ظاهر شود . و سرّ ملكوت صغرى « 3 » به دو بنمايد . و باز همتش از خودى بيرون شود ، و در عالم آيات و صنايع درافتد . و لباس قدم بر وجود كون نگاريده بيند . و آيات را در حق محو بيند . و بىآيات حق را بيند . و اشكال آيات چنان كه هست به دو بنمايد « 4 » .\r\nديده‌اش بر ملكوت كبرى افتد ، و ارواح و اشباح انبياء و اولياء ببيند . و حجب انوار ببيند . و حجلهء اسرار ببيند . و تتق بقا ببيند .\r\nو كروبيان و روحانيان در دايرهء حضرت پريشان و سرگردان ببيند . و جمع عاشقان ملايكه خون‌افشان ببيند . و نور در نور و بها در بها و عظمت در عظمت ادراك كند . تا به ساحل صفات رسد . و به مراقبه خانهء قرب رود . و در مجلس انس به هزار كرسى و سرير عروسان تجلى را ببيند .\r\nپس صولت سبوحى به سلاح عظمت بيرون آيد و وى را محو كند ، و نقاب ربوبيت از حسن رجا بردارد ، و بىخوف و رجا او را مونس خويش كند .\r\nپس به حسنش عاشق كند ، و به جمالش محب كند ، و به جلالش مشتاق كند ، و به « 5 »\r\n\r\n\r\n","description":"","footnote":"\r\n( 1 ) - ب ، ج : كوه‌ها\r\n( 2 ) - الف : با خود حق\r\n( 3 ) - ج : اصغر\r\n( 4 ) - الف : نمايند\r\n( 5 ) - د : « به حيلتش » اضافه دارد\r\n","page_name":" 48 ","page_number":48},
  {"content":"\r\n\r\nهيبتش فانى كند ، و به وجه كريمش باقى كند . و به قدر ارادتش انوار اسرار صفات به دو مىنمايد ، تا رنگ صفات گيرد ، و قوت ادراك اجلال ذات بيابد . پس به حيرتش رساند ، تا ولهش پديد آيد .\r\nپس معرفتش دست گيرد و به سرّ قدم برد ، تا مشاهدهء قديم ببيند . و آنجا ازلى صفت شود .\r\nپس بقاى بقاش بنمايد ، تا ابدى گوهر شود . به مركب معرفت و به جناح حكمت در سراپردهء الوهيت جولان كند ، تا جلال توحيد در او رسد ، و اصطلام حق خويش از او بخواهد ، تا نيست هستش كند ، و هست نيستش كند .\r\nو حقيقت انبساط او را دست گيرد ، تا بىرسم به حق گستاخ شود ، تا از نارسيدگى و ناتمامى در انبساط نباشد « 1 » .\r\nپس عزّت اتحاد او را از او بستاند ، تا بىخود به حق باقى شود . و از خود « 2 » فانى شود ، و به همهء احوال از فنا بيرون آيد . و از حق ، حق باشد ، و با حق ، حق باشد ، و بىحق ، حق باشد . چون با خود آيد ، به عالم التباس درآيد .\r\nو عروس وحدت با سلب عشق به لباس كمال جلال به ديدهء بىديده‌اش درآيد . تا به هر چه درنگرد بىشىء شىء را بيند . و همه حق بيند .\r\nگهش به لباس حسن بيند ، گهش در صفات آدم بيند . گهش بىخود چون خود بيند . گهش عيان بيند در بيان ، گهش بيان بيند در عيان ، گهش بىعيان و بيان بيند .\r\nدر مجهوليش مجهول بيند ، و از معروفيش معروف بيند . گه به كسوت ملامتش ببيند ، و گه در ولايت « 3 » خيالش بيند ، گهش بىخيال محال بيند . گهش سازنده بيند ، گهش رمنده بيند .\r\nگهش حيله « 4 » بيند ، و آن خدعت باشد .\r\n\r\n\r\n","description":"","footnote":"\r\n( 1 ) - ج : باشد\r\n( 2 ) - الف : از خوف خويش\r\n( 3 ) - ج : آلات\r\n( 4 ) - الف : جمله د : خدعت\r\n","page_name":" 49 ","page_number":49},
  {"content":"\r\n\r\nگهش چنان بيند ، گهش بىچنان بيند « 1 » . گه مشبّهى شود ، گه معطلى شود . گه به كافرى سر برآورد ، و آن از غلبات عشق باشد . گه در تنزيه كافر شود ، گاه در اثبات مشبّه شود .\r\nاين عالم خودى است « 2 » ، اما « 3 » بىخودى نهان در نهان است ، و عيان در عيان است . جهل علم است آنجا ، و علم جهل است .\r\nچه گويم خداوندا در سرّ مكاشفت و انوار مشاهدت ، كه در هر يك لحظه به صد هزار لباس ملاحت قدم و حسن ازل و خلوق ابد در دل عاشقان تجلى كند ، تا ايشان را گريان كند ، و نالان و سوزان و گدازان كند ، و هايم و عطشان كند .\r\nدر اين حال گويى كه همه يافتند ، ولى هيچ نيافتند . وجود عزيزش در آينهء كدام مفلس درآيد ، كه هستى « 4 » ارواح از قدس اوست ، و نيستى اشباح از قهر اوست .\r\nشعر\r\n ايها المنكح الثريا سهيلا * عمرك اللّه كيف يلتقيان \r\n هى شامية اذا ما استقلت * و سهيل اذا استقل يمان \r\nاما مكاشفت و مشاهدت بر سه قسم است : قسمى عام راست ، و قسمى خاص را ، و قسمى خاص الخاص را .\r\nاما مشاهدهء عام در مكاشفه و مكاشفه بىمشاهدت ايشان را انفتاح خاطر مضيق باشد به انوار يقين ، تا ارواح « 5 » محبوسشان گه‌گه آثار انوار ملكوت و لمعات بروق جبروت بينند ، تا بدان نور در معاملت مستحكم شوند ، و مرآت دلشان از غلاف هوا بيرون آرند ، و وقايع « 6 » حكم در عين حق در آن بنمايد .\r\nو اكثر مكاشفه ايشان در خواب و ميان خواب و بيدارى باشد ، زيرا كه ايشان از جولان\r\n\r\n\r\n","description":"","footnote":"\r\n( 1 ) - ب : داند\r\n( 2 ) - ب ، ج : با خودى\r\n( 3 ) - ج : و در\r\n( 4 ) - ب ، د : قدس\r\n( 5 ) - الف ، ج : روح\r\n( 6 ) - الف : دقايق\r\n","page_name":" 50 ","page_number":50},
  {"content":"\r\n\r\nاسرار به جناح احرار معزولند .\r\nو اما مكاشفت خاص آن است كه حق - جل جلاله - از براى تجديد ارادت به هر لحظه در مراقبت اين جوانمردان سر از ملكوت برآورد .\r\nو آن مربع « 1 » عزت به صفاى صفات خويش بيارايد ، تا ايشان به ديدهء لاهوت در ناسوت لاهوت را ببيند ، و در حضرت حضرت به غيب غيب فروشوند ، و غرايب احوال و عجايب افعال از حق بيابند .\r\nو اما مكاشفت خاص الخاص انفتاح ابواب سراى ارواح است ، و ظهور ضياء شموس صفات است ، و كشف قدس قدس است ، و ارتفاع ازليات و ابديات است ، تا خداوند را بىرسم خدايى ببينند ، و با او بگويند ، و از او بشنوند .\r\nو حق مكتومات سرّ خويش بر ايشان پيدا كند ، تا در مجلس يكتايى به انفراد حق منفرد شوند ، و از حضرت قديمش مست و شاد بيرون آيند ، و شهر شريعت بغارتند ، و دست به شطاحى و عيارى برآورند .\r\nاين باب « 2 » نه هر نارسيده‌اى يا هر « شوخ‌دلى » « 3 » راست . اين بازار « 4 » اسرار راسخان توحيد است ، و رجال بيابان تفريد است .\r\nيك ذره از اين صد هزار جهان اسلام ويران كند ، زيرا كه نه هر كس را است ، و نه با هر نايافته‌اى اين حديث در ميان توان نهاد .\r\nرباعيه\r\n عشق آمد و جان و دل « 5 » فرا جانان داد * معشوق « 6 » ز جان خويش ما را جان داد \r\n زان گونه پيام‌ها كه او پنهان داد * يك ذره به صد هزار جان نتوان داد \r\n\r\n\r\n","description":"","footnote":"\r\n( 1 ) - ب : مرقع\r\n( 2 ) - ج : حال\r\n( 3 ) - الف ، ب ، ج : خوشدلى\r\n( 4 ) - ج : راز از\r\n( 5 ) - الف : خود ب : من\r\n( 6 ) - د : معشوقه\r\n","page_name":" 51 ","page_number":51},
  {"content":"\r\n\r\nرزقنى اللّه و اياكم شرف « 1 » المكاشفين و حضور المشاهدين « 2 » .\r\n\r\n\r\n","description":"","footnote":"\r\n( 1 ) - ب : سيرة\r\n( 2 ) - الف : « بمنه وجوده » اضافه دارد\r\n","page_name":" 52 ","page_number":52},
  {"content":"\r\n\r\n\r\nالفصل السادس فى بيان الخطاب\r\nاعلموا اخوانى - زادكم اللّه فهم الخطاب - « كه مقام » « 1 » خطاب خلاصه جملهء مقامات است ، و صرف احوال است ، و منتهاى « 2 » اسرار است ، و كفايت آمال است ، و پرورش ارواح است ، و مفسر مشكلات است . و در همهء مقامات از بدايت تا به نهايت خطاب است . و در مدارج سعدا به هر نفسى مشكلى است كه آن منفسخ « 3 » نشود الا به خطاب .\r\nاز مقام توبت تا مقام مراقبت هزار مقام است ، و در هر مقامى هفتاد هزار خطاب است . تا مقام بر مرد تمام نشود « 4 » تواتر خطاب است « 5 » .\r\nو از مراقبت تا به معرفت هفتاد هزار مقام است . و همچنين در هر مقامى هفتاد هزار خطاب است ، كه اگر يكى از آن اهل مقامات بشنوند ، جمله كافر شوند « 6 » .\r\nو از مقام معرفت تا اسرار مكاشفت هفتاد هزار مقام است ، و در هر مقامى هفتاد هزار خطاب است ، كه اگر اهل معرفت بدان اسرار مطلع شوند ، همه از « 7 » معرفت پريشان شوند .\r\nو از مكاشفه تا به صرف مشاهده هفتاد هزار مقام است ، و در هر مقامى « 8 » هفتاد هزار خطاب است ، كه اگر يكى از آن اهل مكاشفت بشنوند ، جمله معطل شوند .\r\nو از مقام مشاهده تا مقام « 9 » توحيد هفتاد هزار مقام است ، كه اولش صحو است ، و آخرش اصطلام است ، و ساحلش فناء فنا است ، و لجه‌اش بقاى بقا است ، و جواهرش رجا و بسط و\r\n\r\n\r\n","description":"","footnote":"\r\n( 1 ) - د : بدانكه\r\n( 2 ) - ج ، د : منتهى\r\n( 3 ) - د : به فسخ\r\n( 4 ) - الف ، ج ، د : شود\r\n( 5 ) - الف : اوست\r\n( 6 ) - الف : گردند\r\n( 7 ) - ج : اهل\r\n( 8 ) - ج ، د : هر يك مقام\r\n( 9 ) - د : به مقام\r\n","page_name":" 53 ","page_number":53},
  {"content":"\r\n\r\nانبساط است ، و سكر با سكر و صحو با صحو . و در هر نفس « 1 » صد هزار رمز در رمز است حق را با موحد ، كه اگر يكى از آن اهل مشاهدت بشنوند همه مشبه شوند .\r\nو از توحيد تا به اتحاد هفتاد هزار حجاب عبوديت است ، كه اولش نيستى است ، و آخرش هستى . و در هر حجابى هفتاد هزار اشكال التباس است ، كه در هر لباسى « 2 » صد هزار عروس حسن است . و هر عروسى را صد هزار زبان سر است ، كه از همه « 3 » نطق لايزالى با عاشق فانى گويد ، كه اگر يكى از آن به گوش همهء موحدان رسد جمله « 4 » كافر شوند .\r\nو چون اهل حقايق به حقيقت اتحاد رسند ، همه خطاب شنوند - تا به جايى رسند كه خطاب نيز برخيزد ، كه اگر خطاب بود آن دويى بود . آنجاست كه خطاب منقطع شود و همه نمودن « 5 » باشد ، تا كار تمام شود . پس نمودن نيز برخيزد ، كه همه آن نظر تهمت است . چون در سكر سكر افتد ، نمايش‌ها همه بگذارد ، تا باز به صحو صحو افتد ، و بين الصحو و السكر همه خود را بيند . آنگه خود با خود گويد . و كلمات او « 6 » اين باشد : انا انا سبحانى سبحانى .\r\nتا بدين جاى است علم معارف . وانگه سرّ و علم هر دو منقطع است . بلى ، آنچه بيان از آن حلال « 7 » است خطاب بر وفق احوال است . بعضى از وراى حجاب و بعضى در مشاهده افتند .\r\nو بعضى حق بىوسيلت در وجد وجد با روح مقدس گويد . و بعضى به زبان تعظيم « 8 » با اهل عشق گويد . و بعضى بر طوالع « 9 » احوال توحيد با منفردان محبت گويد . و بعضى به زبان الهام با راسخان معاملت گويد . و بعضى با گمشدگان به نطق شفقت گويد . و به هر زبان سخن گويد ، و در هر مقام « 10 » گويد . و نه با همه رهروان گويد ، كه با سران و سروران گويد « 11 » و با سيدان « 12 » و عاشقان گويد .\r\n\r\n\r\n","description":"","footnote":"\r\n( 1 ) - ج ، د : نفسى\r\n( 2 ) - د : هر لباسى\r\n( 3 ) - الف ، ب ، ج : آن همه\r\n( 4 ) - د : همه\r\n( 5 ) - الف : نمود\r\n( 6 ) - ب : و آن كلمات\r\n( 7 ) - د : جلال\r\n( 8 ) - د : توحيد\r\n( 9 ) - الف ، ب ، ج : « احوال » ندارد\r\n( 10 ) - د : « سخن » اضافه دارد\r\n( 11 ) - د : كه با اميران گويد و با سروران گويد\r\n( 12 ) - ج ، د : « گويد » اضافه دارد\r\n","page_name":" 54 ","page_number":54},
  {"content":"\r\n\r\nاما « 1 » خطاب انتباه مريدان راست ، و خطاب اشتياق محبان راست . و خطاب انفراد عاشقان راست ، و خطاب وحدت عارفان راست ، و خطاب اتحاد موحدان راست - به نطق مجهول با عاشقان « 2 » مجهول در سماع مجهول . با اهل سماع هزار هزار رمز در رمز دارد كه همه مهيج احوال « 3 » و اسرار است ، و مفتاح ابواب مشاهده و مكاشفه است . در عين جمع با روح گويد ، و در صرف صحو با دل گويد ، و در صفاى صفات با عقل كل گويد ، و در قهريات با نفس گويد .\r\nخود گويد و از خود گويد و با خود گويد . موجودات را زبان گرداند ، و به آن همه با عارفان گويد « 4 » .\r\nاز اول درجه محبت تا به آخر درجه معرفت نوازش در نوازش و گدازش در گدازش است . چون به هيبت گويد خوف اقتضا كند ، چون به لطف گويد حسن و رجا آورد . چون به محبت گويد مستى تولد كند ، چون به عشق گويد هستى روى نمايد . اگر نگويد بنمايد ، و اگر بنمايد « 5 » نگويد . چه گويم ؟ رفيق مستعجل است ، و اگرنه ، اين فصل به صد هزار سال نتوان گفت . اگر اوقات اقتضا كردى ، از بدايت تا به نهايت نطق ربانى به زبان انسانى بگفتمى تا مفلسان زمانه از بىخبرى بازرستندى . و ليكن اين قدر نمودارى است « 6 » از يافت در مجهولى كه بنموديم تا رهروان را از اين « قدر نور » « 7 » آسايشى باشد .\r\nاما خطاب بر سه قسم است : قسمى عام راست ، و قسمى خاص را ، و قسمى خاص الخاص را .\r\nاما خطاب عام در معاملات « 8 » باشد ، و آن در نهاد انسانى است . و خطاب خاص در حالات است ، و آن از « 9 » وراى حجاب است . و خطاب خاص الخاص در مشاهدت است ، و آن در حجال « 10 » انس بىحجاب « 11 » است . اهل تجريد از حق به زبان توحيد بشنوند . اين لطائف\r\n\r\n\r\n","description":"","footnote":"\r\n( 1 ) - نسخ ديگر ندارد\r\n( 2 ) - ج ، د : عاشق\r\n( 3 ) - د : در\r\n( 4 ) - ج ، د : و آن همه با عارف گويد\r\n( 5 ) - د : ننمايد\r\n( 6 ) - الف ، ج : نموده‌ايست\r\n( 7 ) - الف ، د : قدس\r\n( 8 ) - د : معاملت\r\n( 9 ) - د : « از » ندارد\r\n( 10 ) - ب : مجالس\r\n( 11 ) - الف ، ب ، ج : « است » ندارد\r\n","page_name":" 55 ","page_number":55},
  {"content":"\r\n\r\nگران‌مايگان راست ، كه هر دم به سراى خاموشان مترقب نور « 1 » اسرارند و حاضر احوالند .\r\nنشنود آنكه با خود است ، و بشنود آنكه بىخود است . از اين حديث محجوب است آنكه در حديث است . بيگانه است از اين آنكه بيگانه نيست . آشنا است آنكه آشنا نيست . بىزبانان راست اين گفت . بىسمعان راست اين شنيد . بىعلمان راست اين علم . بىديدگان راست اين ديد « 2 » .\r\nنگويند با ناتوانان كه نشنوند و ندانند . واجب است در هشيارى بر هشياران كه چون توانند نگويند ، و لازم است بر مستان كه چون توانند بگويند . برهد « 3 » آنكه نگويد ، و نرهد « 4 » آنكه بگويد . اگر گويند با خود گويند و از خود گويند ، و با خود گويند چون با خود باشند ، و اگر بىخود باشند با همه بگويند . چون عاقل بوند بدين كلام بخيل باشند . چون از عشق بىعقل شوند ، در اين گفت سخى باشند . اهل تمكين با اهل تلوين اگر گويند مشبهند ، و اهل تلوين اگر با اهل تمكين گويند معطلند .\r\nرزقنى اللّه و اياكم صرف الخطاب بلا عتاب .\r\nشعر\r\n ابكى الى الشرق و ان كانت منازلكم * من جانب الغرب خوف القيل و القال \r\n اقول بالخد خال حين اذكره * خوف الرقيب و ما بالخد من خال \r\nرباعيه\r\n اى عقل اگر چند شريفى دون شو * اى دل ز دلى بگرد همچون خون شو \r\n در پردهء آن نگار ديگرگون شو * بىچشم درآى و بىزبان بيرون شو « 5 » \r\n\r\n\r\n","description":"","footnote":"\r\n( 1 ) - الف ، ب ، د : ندارد\r\n( 2 ) - ب ، د : ديدن\r\n( 3 ) - د : نرهد\r\n( 4 ) - د : برهد\r\n( 5 ) - اين دو بيت فقط در نسخه « ج » بود\r\n","page_name":" 56 ","page_number":56},
  {"content":"\r\n\r\n\r\nالفصل السابع فى بيان السماع\r\nاعلموا اخوانى « 1 » - زادكم اللّه طيب العيش فى السماع - كه قواعد سماع انواع است عاشقان حق را . و آن را بدايت و نهايت است . و تلذذ ارواح در آن مختلف است ، بر وفق مقام روح مقدس از آن لذت تواند « 2 » يافت . و ليكن مهيا نشود مگر اهل سلطنت را در معرفت ، زيرا كه صفات روحانى با طبايع جسمانى مختلط است ، تا از آن دنس مهذّب نشود ، در مجالس انس مستمع نگردد .\r\nبلى ، جملگى موجودات آنچه هستند از حيوانات مايل‌اند به سماع ، زيرا كه هر يكى را علىحده در خور خويش روحى است كه او بدان روح زنده است . و آن روح به سماع زنده باشد .\r\nو سماع استرواح جملهء خاطرهاست از اثقال بشريت . و مهيج است مر طبايع آدمى را . و محرك اسرار ربانى است .\r\nبعضى را فتنه است چون ناتمام‌اند ، و بعضى را عبرت « 3 » است چون تمام‌اند . نشايد آنها كه به طبيعت زنده‌اند و به دل مرده كه سماع شنوند ، كه مهلكه بار آورد ايشان را . واجب است بر آنكه خوش‌دل است از راه يافت و نايافت جانان كه مستمع سماع باشد ، كه در سماع صد هزار لذت است ، كه به يك لذت از آن هزارساله راه معرفت توان بريد ، كه آن به هيچ عبادت ميسر\r\n\r\n\r\n","description":"","footnote":"\r\n( 1 ) - ب : « رحمكم اللّه و » اضافه دارد\r\n( 2 ) - الف ، ب : توان\r\n( 3 ) - ج : غيرت\r\n","page_name":" 57 ","page_number":57},
  {"content":"\r\n\r\nنشود هيچ عارف را .\r\nو بايد كه طالب سماع را همه عروق شهوات از شهوات رقيق باشد ، و از صفاى عبادت پرنور باشد ، و به جان در حضرت حاضر و مستمع باشد ، تا از فتنهء نفس در سماع دور باشد ، كه اين مسلم نيست مگر اقوياى عشق را .\r\nكه سماع ، سماع حق است ، و سماع از حق است ، و سماع بر حق است ، و سماع در حق است ، و سماع با حق است . كه اگر يكى از اين اضافت با غير حق كند كافر است ، و راه نايافته است ، و شراب وصال در سماع ناخورده است .\r\nو سماع بىنفس شنوند مريدان محبت ، و سماع بىعقل شنوند سالكان شوق ، و سماع بيدل شنوند شوريدگان عشق ، و سماع بىروح شنوند آشفتگان انس . اگر بدين‌ها شنوند از حق محجوب‌اند . اگر به نفس شنوند زنديق‌اند .\r\nو اگر به عقل شنوند معتبر بود . و اگر به دل شنوند مراقب‌اند . و اگر به روح شنوند حاضراند « 1 » « 2 » .\r\nسماع ، سماع وراى حضور است . دهشت و وله است . حيرت در حيرت است . در آن جهان رسوم منقطع است . عالم جاهل است و عاشق فانى .\r\nسامع و قايل در بزم عشق هر دو يكى است . راه عشاق حقيقتش با سماع است . و حقيقت حقيقتش بىسماع است . سماع از خطاب است ، و بىسماعى از جمال است . چون نطق است بعد است . چون خرس « 3 » است قرب است .\r\nچون سمع است بىخبر است « 4 » و بىخبران در دويىاند . در سماع خرد معزول است ، و امر نهى است و ناسخ منسوخ « 5 » .\r\n\r\n\r\n","description":"","footnote":"\r\n( 1 ) - د : خاص\r\n( 2 ) - در تمام نسخ « است » بود\r\n( 3 ) - گنگى ( فرهنگ نفيسى )\r\n( 4 ) - ج : « و گنگ » اضافه دارد\r\n( 5 ) - الف ، ج : و امر و نهى ناسخ و منسوخ\r\n","page_name":" 58 ","page_number":58},
  {"content":"\r\n\r\nدر اول وهلهء سماع همهء ناسخ‌ها منسوخ است ، و همهء منسوخ‌ها ناسخ .\r\nسماع مفتاح گنج حقايق است ، و آن عارفان را مقسوم است . بعضى بر مقامات شنوند ، و بعضى بر حالات شنوند . و بعضى بر مكاشفات شنوند ، و بعضى بر مشاهدات شنوند . چون در مقام شنوند در عتابند ، و چون در حال شنوند در مآبند « 1 » . چون به كشف شنوند در وصال‌اند ، چون به مشاهده شنوند در جمال‌اند .\r\nاز بدايت مقامات تا نهايت مقامات هزار هزار مقام است كه در هر يك مقام هزار هزار سماع است ، و در هر يك سماع هزار هزار صفات درآيد - چون تغير « 2 » و توبيخ و فراق و وصال و قرب و بعد و حرقت و هيجان و جوع و عطش و هيجان و خوف و رجاء و عبرت « 3 » و زفرت « 4 » و وله و دهشت و صفا و عصمت و عبوديت و ربوبيت . كه اگر يكى از آن به جان همهء زهاد عالم رسد ، بىاختيار جان از ايشان برآيد .\r\nو همچنين از اول بدايت احوال تا به نهايت احوال هزار هزار مقام است كه در هر يك مقام هزار اشارت است در سماع . و در هر اشارتى انواع درد است ، مثل محبت و شوق و عشق و حرقت و صفوت و نهمت « 5 » و دولت . كه اگر يكى از آن بر دل همهء مريدان بگذرد ، همه را سر از تن بگسلد .\r\nو همچنين از اول كشف تا به نهايت كشف در سماع نمايش در نمايش است كه اگر يك نمايش همهء عاشقان ببينند ، چون سيماب مذاب شوند .\r\nو همچنين در مشاهدت صد بار صد هزار صفات درآيد در وقت سماع ، كه هر يكى از آن هزار لطائف در عارف مهيا كند ، چون معرفت و حقيقت و طوارقات و بروق « 6 » لمعات و انوار قدس و هيبت و تمكين و تلوين و قبض و بسط و شرف و طمانينت ، او را به غيب غيب افكند\r\n\r\n\r\n","description":"","footnote":"\r\n( 1 ) - ب : نقابند\r\n( 2 ) - الف : تغيير\r\n( 3 ) - ج : عشرت\r\n( 4 ) - ب : فرقت\r\n( 5 ) - ب : بهجت ج ، د : تهمت\r\n( 6 ) - د ، الف : بروز\r\n","page_name":" 59 ","page_number":59},
  {"content":"\r\n\r\nو اسرار بدايعش بنمايد .\r\nو از هر ورقى در بهشت مشاهده ، از اشجار صفات ، مرغان انوار به الحان قدمى سرود سرمدى پيش جان جانش بگويند . كه يك قول از آن عارف را از بندگى فنا كند ، و در خدايى « 1 » باقى كند ، و نهاد از او بستاند ، و نهادش بدهد ، و به خودش « 2 » آشنا كند ، و از خودش بيگانه كند ، و به خودش عارف كند ، و به خودش گستاخ كند ، و از خودش بترساند ، در عين جمع به رنگ خودش « 3 » بيرون آورد ، و نهان نهان با او بگويد ، و مقالت عشق از زبان دردش بشنود .\r\nگاه گويد كه تو « 4 » منم ، و گاه گويد كه من توام . گهش در فنا باقى كند ، و گاهش در بقا فانى كند .\r\nو گاهش بركشد ، و گاهش به انس آسايش دهد . گاهش به سهام توحيد خسته كند ، گاه جانش به التباس زنده كند .\r\nگاهش بشنواند ، گاهش براند ، گاهش بخواند . گاهش در صرف « 5 » عبوديت افكند ، گاهش در عين ربوبيت افكند .\r\nگاهش به جمال مست كند ، گاهش به جلال پست كند ، گاهش در صحو آورد . گاهش تمكين بخشد ، گهش تلوين دهد . گاه به ملت سماع جانش بستاند .\r\nگاهش به قلع طوارق نور لايزالى از طوالع توحيد بر بام كبريا به پادشاهى بنشاند . گاهش در هواى ازل به سرّ قدوسى پرواز دهد . گاهش به مقراض تنزيه جناح همت در هواى هويت ببرّد .\r\nاين همه باشد در سماع و زيادت از اين . و آن كس داند كه در عين شهود از حسن شهود در حضور حضور از ساقى قدم بىزحمت عدم شراب الفت بستاند ، و قول سبوحى از فلق\r\n\r\n\r\n","description":"","footnote":"\r\n( 1 ) - د : بر درگاه\r\n( 2 ) - ج : به خدا\r\n( 3 ) - ب : خويش\r\n( 4 ) - الف ، د : من منم\r\n( 5 ) - د : شهود\r\n","page_name":" 60 ","page_number":60},
  {"content":"\r\n\r\nقدوسى در غيبوبات روح ناطقه بشنود . داند آنكه آنجا است ، كه اينجا بيان آن ندانند .\r\nنه نارسيدگان راست اين قول كه مشبه شوند ، و نه بيگانگان را است اين خبر كه معطل شوند ، كه اين ميراث موسوى است ، و رمز عيسوى است ، و حرقت « 1 » آدم است ، و خلت خليل است ، و بكاى « 2 » يعقوب است ، و درد اسحاق است ، و تمكين اسماعيل است ، و الحان داود است ، و آشنايى نوح است ، و گريختن يونس است ، و عصمت يوسف است ، و بلاى ايوب است ، و مداوات يحيى است ، و خوف زكريا است ، و شوق شعيب است ، و مكاشفت و مشاهدت حبيب است احمد - صلوات اللّه الرحمن عليهم اجمعين .\r\nاين حديث رمز انا الحق است ، و حقايق سبحانى است . سرى سقطى راست حقيقت سماع . ابو بكر واسطى راست نطق سماع . شبلى راست درد سماع . سماع مباح است مر عاشقان را ، حرام است مر عاميان را .\r\nو سماع سه قسم است : قسمى عام راست ، و قسمى خاص را ، و قسمى خاص الخاص را .\r\nعام به طبيعت شنوند ، و آن مفلسى است .\r\nخاص به دل شنوند ، و آن طالبى است .\r\nخاص الخاص به جان شنوند ، و آن محبّى است .\r\nاگر شرح سماع گويم ترسم كه در جهان فراخ گوش‌ها تنگ آيد . زيرا كه از خرابات فنا مىآيم و سرّ بقا آورده‌ام .\r\nاگر گويم بىنهاد گويم . كه اگر از نهاد گويم در خورد نهاد گويم .\r\nمطربم حق است و از او گويم . شاهدم حق است و او را بينم . كلامم نواى عندليب الست است ، با مرغان آشيان ازل گويم .\r\n\r\n\r\n","description":"","footnote":"\r\n( 1 ) - د : خرقه\r\n( 2 ) - الف ، د : كام\r\n","page_name":" 61 ","page_number":61},
  {"content":"\r\n\r\nشعر\r\n تغرب « 1 » امرى عند كل غريب * فصرت عجيبا عند كل عجيب \r\nرزقنى اللّه و اياكم « شرف اهل السماع » « 2 » .\r\n\r\n\r\n","description":"","footnote":"\r\n( 1 ) - ب : يعرف\r\n( 2 ) - ب : تمكين السماع و مشاهداته\r\n","page_name":" 62 ","page_number":62},
  {"content":"\r\n\r\n\r\nالفصل الثامن فى بيان الوجد\r\nاعلموا اخوانى - زادكم اللّه انوار الوجد - كه حقيقت وجد از انوار تجلى مهيا « 1 » شود . و آن صفو « 2 » وجد است و خلاصهء كار است ، و جان رباى مريد است . كه ايشان را از آفات بشريت و اخلاق طبيعيات محو كند ، و جناح « 3 » روح مقدس از اثقال انسانى و شيطانى خفيف كند ، تا فوق العلى در هواى اسرار نزد نقاب قدس « 4 » پرواز كند ، و از دريچه‌هاى ملكوت ، انوار جبروت ببيند ، و از آنجا مست و شاد بازگردد ، و قوت دل از مفرح جمال و جلال بياميزد ، دل به مدد شوق او خوش شود ، جسم از هيجان دل به اضطراب درآيد .\r\nمبادى وجد از اين طرف برخيزد كه وجد عين جذب است ، و حقيقت سلب است . پرتو مشاهده است ، و عكس صفات است كه جان مهربان در عشق لايزالى آورد ، و دخان نفس اماره بنشاند ، تا بازار نجوى بىزحمت بماند « 5 » ، مترصد بر جادهء مراقبت بنشيند ، و نفحات حق را متعرض باشد . گاه به خطاب هائم شود ، گاه به جمال واله شود ، گاه به صفات حيران شود ، گاه از فقر گريان شود ، گاه در قرب سلطان شود ، گاه از حسن مستوحش شود ، گاه در هجران خوش‌دل شود ، گاه از خود بنالد ، گاه با خود بسازد ، گاه بر حق بنازد ، گاه نيست شود ، گاه هست شود ، گاه ساكن شود ، گاه مضطرب شود .\r\nرواتب « 6 » اهل وجد از خوان مشاهده است كه به كأس تفريد شراب توحيد خورند ، و از عرصهء تجريد نرد وحدت برند . گاه به سماع متلذّذ شوند ، گاه از سماع منفرد شوند ، قربشان در\r\n\r\n\r\n","description":"","footnote":"\r\n( 1 ) - ب : ظاهر\r\n( 2 ) - ب : صفوت\r\n( 3 ) - د : به خباح\r\n( 4 ) - الف : مقدس\r\n( 5 ) - د : نمايد\r\n( 6 ) - ب ، د : رؤيت\r\n","page_name":" 63 ","page_number":63},
  {"content":"\r\n\r\nعين وصال بعد است ، بعدشان در عين فراق قرب است . محبان را هيجان است ، عارفان را هيمان است . اشراق شمس قدم از كوه جان ايشان برآيد ، و عالى كند ايشان را گاه‌گاه در توحيد ، تا به حدى رسند كه بىسامان شوند در عشق . اگرشان بندگى ياد آيد ، از ياد بىياد شوند . چون از ذكر برون شوند ، واجد از ذكر غنى شود . موجود با واجد بىوجد در وجد يكتا شود ، اگر وجدش رسد بىاتحاد با غم بىوجد شود و بىغم ، اگر متحد شود زنده به وجد است . دل مريدان آشفته به وجد است ، جان عاشقان آسوده به وجد است ، سرّ عارفان به وجد است . وجد يافت روح است . معشوق قدم را وجد حاصل بىحاصلى است . نامهء مجهولى است از حق به سوى « 1 » دوستان . شراب حق است كه در وقت مناجات به صاف صفا دهد صافيان را ، تا از پردهء بىپردهء كام گام نزنى ، در كام بىكام نرسى .\r\nوجد نور آفتاب قدس است كه از مطلع « 2 » انس برآيد ، و طيب كند اوقات طالبان را تا از خودى بيگانه شوند . چون بنشينند در انس‌اند ، چون برخيزند در قرب‌اند ، چون بگردند دريافت‌اند ، چون بدوند در صاعقهء توحيدند ، چون بگريند « در مجاهده حين‌اند » « 3 » ، چون بخندند در مشاهدهء عين‌اند « 4 » ، چون دست زنند در صبح صادق مكاشفه‌اند ، چون بانگ زنند در خطابند ، چون بگريزند در عتاب‌اند ، چون نيست شوند در هستىاند ، « چون در هستىاند در مستىاند » « 5 » . صفاى معرفت جام‌هاى ايشان با جان ايشان محرق « 6 » كند . از حدت « 7 » هويت چون گريند « 8 » در صرف اتحاد از اعراض و جواهر و زمان و مكان منزّه شوند ، به غرايب تجلى درافتند .\r\nنور نور بينند . از ادراك ذات ديوانه شوند ، و از خود بيگانه شوند . جانشان به لذت مشاهده ترنم كند ، گاه در خود محترق شوند ، كون و مكان از كوفتن پاى ايشان در وجد گران‌بار شود .\r\n\r\n\r\n","description":"","footnote":"\r\n( 1 ) - ب ، ج ، د : به جان\r\n( 2 ) - ج : از مطالع\r\n( 3 ) - الف ، د : در حسن‌اند\r\n( 4 ) - ج : غنى\r\n( 5 ) - الف : چون هست شوند در نيستىاند\r\n( 6 ) - الف : محترق ب ، ج : مخرق\r\n( 7 ) - ب : جذب ج : جدت\r\n( 8 ) - ب : گويند\r\n","page_name":" 64 ","page_number":64},
  {"content":"\r\n\r\nدل مريدان به صفاى وجد در عين قرب گرانمايه شود . در تنگناى دل در وقت وجد صد هزار درياى پرنور است از وجود حق - جل جلاله - كه روح مقدس بدان « 1 » درياها « 2 » غواصى مىكند . و هر مويى كه به صورت عارف است از آن حقيقت نور تجلى مىكند .\r\nخراب كند وجد « مر ديوان » « 3 » آداب را . در خرابات عشق به تصفيق كون پردازد « 4 » . و به شطح ربوبيت كتاب شرع بردارد . به رقص دل‌هاى آبادان ويران كند . و به صعقه‌اى جان‌هاى مرده زنده گرداند . اسرافيل زمانند . چون بانگ كنند ، گاه بميرانند و گاه زنده كنند . روح الامين حق‌اند كه جانشان كسوت حق دارد به رموز . و حقايق وجد شوخان را مستور كند ، و مستوران را شوخ كند . تصنع نيست حركاتشان ، تكلف نيست عباراتشان .\r\nتواجد حق است اما عاشقان را . حرام است مر مفلسان را . وجد نفس زنده قبول نكند .\r\nوجد با غير حق نسازد . وجد از جمال حق برخيزد ، چون روح را لقاى خود بنمايد . كى بيند او را هر بيگانه‌اى ؟ هر كه مايل است به حيات « 5 » خويش او را وجد نرسد .\r\nوجد ميراث مكاشفه است در مراقبه . ميراث خطاب است . ميراث انوار است . ميراث قرب است . ميراث خوف است . ميراث رجاء است . ميراث انس و يقين است . ميراث تمكين است . ميراث تلوين است . ميراث تحقيق است . ميراث محبت است . ميراث شوق است .\r\nميراث عشق است . ميراث كشف است . ميراث مشاهده است . ميراث حسن است . ميراث جمال است . ميراث جلال است . ميراث عصمت « 6 » است . ميراث توحيد است . ميراث تجريد است . ميراث تفريد است . ميراث هيبت است . ميراث خشيت است . ميراث وحدت است .\r\nميراث سلطنت است . ميراث اتحاد است . ميراث ربوبيت است . ميراث انانيت است . ميراث قبض است . ميراث بسط است . ميراث التباس است .\r\nاز عين جمع است . از جمع جمع است . از عين عيان است . از فناء فناء است . از بقاء بقاء\r\n\r\n\r\n","description":"","footnote":"\r\n( 1 ) - ب ، ج : در آن\r\n( 2 ) - الف : درياهاى پرنور\r\n( 3 ) - د : مريدان\r\n( 4 ) - د : بردارد\r\n( 5 ) - د : به جاه\r\n( 6 ) - الف : عظمت\r\n","page_name":" 65 ","page_number":65},
  {"content":"\r\n\r\nاست . محو محض قدم است . از كمال ذات است . از حلاوت جمال است . از خطاب خطاب است . از وراء وراء است . از حجب حجال انس است . از رقام خانهء قدرت است . از خندهء معشوق است . از ضرب معشوق است . از تغير « 1 » معشوق است . از توبيخ معشوق است . از خلق معشوق است . از عتاب معشوق است . در « 2 » خرابات معشوق است . معشوق با معشوق است . و معشوق از معشوق است . و معشوق بىمعشوق است . از تفرقه در جمع است . از جمع در تفرقه است . در عزب خانهء انفراد است . از سماع دوست است . از كلام دوست است . از سرّ دوست است . از دوست با دوست است . از بوقلمونى رنگ يار است .\r\nاين همه از وجد است ، و وجد از اين همه است ، راهبر وجد است ، بدايات از وجد است ، نهايات با وجد است ، واجدان را در خلوت وجد رسد ، از ذكرشان وجد رسد ، از فكرشان وجد رسد « 3 » ، در خلأشان وجد رسد ، در ملأشان وجد رسد ، در هجرانشان وجد رسد ، از بيگانه‌شان وجد رسد ، از آشناشان وجد رسد ، در خاموشىشان « 4 » وجد رسد ، در گويايىشان « 5 » وجد رسد « 6 » ، از بوى خوششان وجد رسد ، از « 7 » روى شاهدان بىزحمت شهواتشان وجد رسد .\r\nاز شمع سبز و ياركش در وقت خوش با حريف پاك‌بازشان وجد رسد ، از حركات عالمشان وجد رسد ، از همهء كلامشان وجد رسد ، از همهء سماع‌هاشان وجد رسد ، از الحان مرغانشان وجد رسد ، از ياد جوانمردانشان وجد رسد ، در صفاى عبوديتشان وجد رسد ، به آسمان و كوه و صحرا نگرستنشان وجد رسد ، به ستاره و ماه و آفتاب نگرستنشان وجد رسد ، از تقلب ارواح به ميادين اذكار در عالم خداوند - جل جلاله - شان وجد رسد .\r\nدر گفت نيايد وجد عارفان ، اگرچه صد هزار سال گويند و نويسند ، كه وجد را نهايت\r\n\r\n\r\n","description":"","footnote":"\r\n( 1 ) - الف : تغيير\r\n( 2 ) - ج : از\r\n( 3 ) - ب : در زحمت‌شان وجد رسد ج : در رحمت‌شان وجد رسد د : در وجدشان وجد رسد ، در چمن‌شان وجد رسد\r\n( 4 ) - د : سكونشان\r\n( 5 ) - د : مقالتشان\r\n( 6 ) - ب ، ج : « از سرور رودشان وجد رسد » اضافه دارد\r\n( 7 ) - ج ، د : در\r\n","page_name":" 66 ","page_number":66},
  {"content":"\r\n\r\nنيست ، زيرا كه موجود را غايت نيست . داند آنكه دارد ، و دارد آنكه داند . واجد با ادب است در هر حال ، و وجد را ادب است . ادب وجد انفراد است از كائنات ، و بيزارى است از بريات .\r\nكمال وجد در وجد است ، و امتحان وجد در فقد است .\r\nوجد نقل عاشقان و پيالهء مستان است ، و جرعهء محبان است ، و رياحين صادقان است .\r\nوجد شفقت حق است بر جان اوليا . مطيّب كند اوقات عاشقان را . پسنديده نيست آن حركت « 1 » كه دل استادان طريقت بدان منكر باشد . در وجد صدق بدرقه بايد ، كه مهلكه ريا است در حركات .\r\nواجد اگر ياران را سرد كند او گرم نيست ، و اگر گرم كند او گرم است . نهاد چون به حركات درآيد عاشقان را در سوزش و گدازش آورد . مفلسان را رنگرزى كنند ، و ليكن نزد عاشقان به رنگ شهره نشوند ، زينهار كه مباح نيست روى آن مفلسان ديدن ، زيرا كه دزدان رعنااند خزانه پادشاه نبرده ، و نديده كه لاف زنند . نايافته كار ايشان را در چهار سوى غيرت حق بياويزند .\r\nوجد مرغ تجلى است كه از آشيانهء حق پريده است . مترفرف است و ناظر در قلوب طالبان .\r\nاگر حسن العهد بيند ، در منشور نامهء حق بدان محل فرود آيد . و اگر صدق نبيند ، در آن بيگانه جاى روى ننمايد . حقيقت وجد آن است كه شارع شريعت مهتر واجدان - صلوات الرحمن عليه - به هيچ حركات او منكر نشود .\r\nنارسيدگان را محال است ، و متواجدان را حرام است . زيرا كه آنجا محل بلا است ، مأواى شيران است . سر جادهء عاشقان است . صد هزار عيار تحت طارم حجرهء يار كشتهء بىجان افتاده .\r\nدر تقلب اسرار واجدان كافرانند ، و در نزول تجلى همه عاشقان از دوست مستوحش‌اند ، زيرا كه خودند كه خودند . در بزم اين عاشقان ماه رويان طراز بايد ، و خسروان معرفت ، و شاهدان چين ، و محبان فارس ، و موسيقار روم بايد ، و ناقوس فرنگ ، و مشك تبت بايد ، و يار خاقانى .\r\n\r\n\r\n","description":"","footnote":"\r\n( 1 ) - ب : حركات\r\n","page_name":" 67 ","page_number":67},
  {"content":"\r\n\r\nآنجاست كه بر لب شمشير تيز بايد رفت . اين حديث اقوياى عشق را مسلم باشد ، كه در « 1 » محفل هجران اين نقل ايشان باشد . آنها را مسلم است كه به عين ربوبيت در عبوديت نگريستند ، و به عين عبوديت در ربوبيت ننگريستند . دولتى مرغانند كه در محفل يار گرد سرير مملكت بقاى سبحانى پرند . نطقشان انانيت باشد ، و قوتشان وحدانيت . در سراب « 2 » حيرت صاحىاند ، و در بحر جلال سكران . يا رب چه كلاه‌بازانند آن سروران ! يا رب چه سراندازانند آن گردنان ! « 3 » خوش باد دل آنكه ايشان راست !\r\nو وجد واجد بر سه قسم است : قسمى عام راست ، و قسمى خاص راست ، و قسمى خاص الخاص راست .\r\nآنچه عام راست سوزش در سوزش است . و آنچه خاص راست سازش در سازش است . و آنچه خاص الخاص راست نازش در نازش است .\r\nتمام است اين فصل اگرچه ناتمام است . از ناتمامى به تمامى است . تمام باد تا تمام تمام است . مىنرهم چون مىبنگرم . مىنروم چون مىبروم .\r\nشعر\r\n الا يا صبا نجد متى هيجت من نجدى * لقد زادنى مسراك وجد اعلى وجدى \r\nرباعيه\r\n يارم ز خرابات برآمد سرمست * همرنگ رخ خويش ، مى لعل به دست \r\n گفتم صنما كه خواهد از دست تو رست « 4 » * گفتا نرهد هر كه به ما در پيوست \r\nرزقنى اللّه و اياكم مقام الواجدين المتحققين .\r\n\r\n\r\n","description":"","footnote":"\r\n( 1 ) - الف ، د : بر\r\n( 2 ) - د : شراب\r\n( 3 ) - د : گردنكشان\r\n( 4 ) - الف ، ب ، ج : گفتم صنما من از تو كى خواهم رست\r\n","page_name":" 68 ","page_number":68},
  {"content":"\r\n\r\n\r\nالفصل التاسع فى معرفة « 1 » الارواح\r\nاعلموا اخوانى - زادكم اللّه سير الحقائق بجناح « 2 » الارواح « او باجنحة الارواح » « 3 » - كه چون خلق عالم را از عدم به وجود آورد اللّه - سبحانه و تعالى - و ايوان خدايى بركشيد ، و ديوان ربوبيت بگستريد « 4 » و تخم مخلوقات در مزارع مقادير بپاشيد ، و در صحراى حدوث نبات اجسام برويانيد ، و هوا و مكان و زمان در يكديگر آوريد ، و در ميادين وحدانيت مرغ اعراض و جواهر در مجال جهات بپرانيد ، و طبايع اربعه به مسمار قدرت در فطرت بنىآدم محكم كرد ، و اخلاط اخلاق به سر علم قدم در آن اصداف در بحر صور « 5 » منعقد كرد ، و جلباب عظمت در سر مكنونات كشيد ، و دامن بروج افلاك پرشموس و اقمار كرد ، خواست ، چنان كه خواست ، تا خود را عرض « 6 » كند بر اشكال عالميان ، تا او را به دو بدانند ، كه از گنج قدم در كنج عدم هيچ از معرفت وجود موجود نبود . خود از خود تقاضا كرد تا بىخود « 7 » خداييش بدانند و ببينند .\r\nچنان كه حكايت كرد از رب العزة - جل سلطانه - سر غوغاى « 8 » بازار عشق ، و « غرض خلاصهء محبت » « 9 » و سرافراز « 10 » معرفت ، و شاهين « 11 » قدم ، و لؤلؤ صدف كرم ، احمد\r\n\r\n\r\n","description":"","footnote":"\r\n( 1 ) - ج ، د : بيان\r\n( 2 ) - ب ، ج : با جنحة\r\n( 3 ) - ب ، ج ، د : ندارد\r\n( 4 ) - د : بگسترانيد\r\n( 5 ) - الف : صورت\r\n( 6 ) - ب : عرضه\r\n( 7 ) - ج ، د : « از » اضافه دارد\r\n( 8 ) - الف : غربال\r\n( 9 ) - ب : « و غرض مقصود آفرينش خلاصه عالم محبت »\r\n( 10 ) - ب : « مجلسيان » اضافه دارد\r\n( 11 ) - ب : « چمن » اضافه دارد\r\n","page_name":" 69 ","page_number":69},
  {"content":"\r\n\r\nالعربى الهاشمى - صلوات اللّه و سلامه عليه - كه حق گفت : كنت كنزا مخفيا فاحببت ان اعرف .\r\nپس دانست كه كس او را بىاو نداند . در نقاش خانهء قدرت نظر كرد و به مهر در معادن الوهيت از دوستى مهر خويش بر صفات خويش نهاد ، و بىمثليت از بىنقشى نقش ارواح پديد كرد .\r\nچنان كه آن صدر صفه صوفيان و سرور عالميان گفت - عليه الصلاة و السلام - كه : خلق اللّه تعالى آدم على صورته .\r\nچون از ناتمامى « 1 » تمام كرد ، كسوت صفاتش در پوشيد ، و پرتو ذات بر وى افكند . زيرا كه ذات روح ذات كرد و بر وى صفاى صفات كرد . چنان كه گفت ، احكم الحاكمين ، خلقت بيدى .\r\nدر خلقيت خلاف نيست ، و در حدوث روح محال نيست .\r\nبلى ، طراوت معنى حقيقت دارد ، و پرتو جمال عزت دارد . و از ذات « 2 » قديم قوت قرب قرب از صرف صرف در جمع جمع از انانيت انانيت دارد . به صفات حق موصوف است ، و به نور حق تعالى مشروح است ، و در يمين حق موجود است ، كه : الارواح فى يمين الرحمن .\r\nزيرا كه در قرب نهان است . نزد ديدهء بىديده عيان است ، و در اشباح انسان پنهان است . دل عرش اوست ، و صورت ميدان اوست . كونين تخت اوست . و از معرفت گران‌بار اوست . حق با اوست ، و حق بىاوست .\r\nدر حدوث از حق معزول است ، و در عشق نزد حق مقبول است . شرف عيان دارد زيرا كه صحت بيان دارد « 3 » . طغراى رحمان دارد زيرا كه در انسانيت « 4 » خليفهء حق است . در\r\n\r\n\r\n","description":"","footnote":"\r\n( 1 ) - الف ، ب : تمامى\r\n( 2 ) - ب : ارادت\r\n( 3 ) - الف ، د : سخت بيان است\r\n( 4 ) - ب ، ج ، د : انسان است\r\n","page_name":" 70 ","page_number":70},
  {"content":"\r\n\r\nدار الضرب صورت آدم پيشواش عقل است ، و حاجبش فهم است . صفتش سير در معرفت است . لبش « 1 » حكمت است . حرفتش عشق است . ديدنش حق است .\r\nجوهر لايزالى است . قوتش لقاى ابدى است . عبادتش انفراد است ، و دولتش اتحاد است .\r\nمرتعش انبساط است . مركزش آيات است . فعلش سوختن حجاب است ، و سرودش « 2 » شطح است ، و گفتنش انا الحق است .\r\nمست خداى در سراى « 3 » خداى است . غواص بحر قدم است . سوار ميدان ازل است .\r\nچاووش بارگاه ابد است . از حق شنود بىواسطه . با حق گويد بىواسطه . حق را بيند بىحجاب . ساقيش حق است ، مطربش حق .\r\nمرغ آشيان وصال است كه در آسمان هويت به جناح احديت پرواز كند . قاتل نفس است بىديت ، خازن حق است بىغلط .\r\nربانى علم است ، اگرچه در انسان است . حيات جهان است . وتد طبايع است . حاكم خلايق است .\r\nديده‌ها از ديدنش كوتاه است ، و عقل‌ها در معرفت گوهرش قاصر . نبينندش عارفان ، و ليكن به حقيقتش برسند « 4 » .\r\nهر كه او را بيند حق را بيند . هر كس بشناسد ، حق را بشناسد . چنان كه گفت : من عرف نفسه فقد عرف ربه .\r\nآيات خداى است در بلاد خداى . چنان كه فرمود - جل جلاله -  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  ( 41 / 53 ) .\r\nجوهرى است در صدف صورت كه آن جوهر به حقيقت حيات دارد . و علم دارد و\r\n\r\n\r\n","description":"","footnote":"\r\n( 1 ) - ب : لباسش\r\n( 2 ) - ج ، د : سرودنش\r\n( 3 ) - ج : سر\r\n( 4 ) - الف ، ب ، ج : ندانند\r\n","page_name":" 71 ","page_number":71},
  {"content":"\r\n\r\nقدرت دارد ، و سمع دارد و بصر دارد ، و مخالطت دارد « 1 » و مخاطبت دارد . نور مطلق است .\r\nبلى از خيال بيرون است . با حق بگويد ، و از حق با تو بازگويد .\r\nدر علم راسخ است ، و در حكم حاكم است . مزيل آفت « 2 » است ، و نه در آفت « 2 » است . او را خلق است و صفات است . و او را ذات است .\r\nخلقش رأفت و رحمت است ، و كرم و الفت است ، حب و شفقت است ، تجريد و تحقيق و تمكين و تلوين است ، قبض و بسط است ، خوف و رجا است ، عشق و شوق است ، پاكبازى و سراندازى ، سخاوت و شجاعت و سماع و وجد و حرقت ، و هيجان و زعقه « 3 » و شهقه و سيران و طيران .\r\nقوتش « 4 » طيب الحان است . و بوى ريحان است . حسن و جمال است . صفتش قدس و طهارت است . جوهر سبوحى است كه رنگ قدوسى دارد . چشمش در كشف مشاهده بيند ، و در مشاهده مكاشفه داند .\r\nدر معرفت متمكن است . در عبوديت منفرد است . در هجران رنجور است ، ليكن از حق نه محجوب است .\r\nآفتابش ذكر است ، و رفتنش در فكر است . اندوهگين است از حق . محزون است بىحق .\r\nمعروف است با معروف . مجهول است با مجهول . در نكره گريزد از معرفت . در معرفت گريزد از نكره .\r\nبه بحر جمع جمع دريابانى كند . در فضاى قدم كاروانى كند . پياده در حدوث از حدوث سوار بر مراكب نور جولان كند ، چون از ديدن حق مست شود . ذاتش بىنشان است ، زيرا كه بىنشان چون خودش بىنشان كرد . بلى مرئى است به چشم دل . در كشف كشف ببينندش . در\r\n\r\n\r\n","description":"","footnote":"\r\n( 1 ) - ب ، ج : و مخاطب و مخاطب است\r\n( 2 ) - د : آفات\r\n( 3 ) - ج : « و زفرت » اضافه دارد\r\n( 4 ) - د : قولش\r\n","page_name":" 72 ","page_number":72},
  {"content":"\r\n\r\nشهود شهود دانندش .\r\nصورتش مرآت روح است ، و روحش مرآت صورت . چون او را بينى اين را بينى ، و چون اين را بينى آن را بينى . بيش از اين نتوان گفت ، كه هيچ خاطرى بيش « 1 » از اين مجال ندارد در اين حديث ، كه كار از كشف رود بعد از اين ، كه اين علمى مبهم است .\r\nبلى نزد اهل حقايق نه مبهم است . مبهم است بر آنكه مبهم است از عقول بيرون برد ، چون گفت حق - سبحانه و تعالى -  قُلِ الرُّوحُ مِنْ أَمْرِ رَبِّي  ( 17 / 85 ) . از اشكال جدا كرد ، و گفت :  ثُمَّ أَنْشَأْناهُ خَلْقاً آخَرَ  ( 23 / 14 ) . چون چنين است  فَتَبارَكَ اللَّهُ أَحْسَنُ الْخالِقِينَ  ( 23 / 14 ) .\r\nاما معرفت ارواح بر سه قسم است : قسمى عام راست ، و قسمى خاص را ، و قسمى خاص الخاص را .\r\nعام « 2 » به تأثير وجودش دانند .\r\nخاص به اخلاق و حركات اثرش بينند .\r\nخاص الخاص در مكاشفه روح را بينند ، و به قدر معرفت شناسند .\r\nاين قدر كه گفته شد پنده‌ايست « 3 » طالبان را و نكته‌ايست رهروان را ، تا وسيلتى باشد به معرفت روح ايشان را . كه كس نرسد به خود تا خود را نداند . اگرش ببينى عاشق شوى ، زيرا كه به روى خوبش خلوق « 4 » خدايى است ، و در چشمش نور لايزالى است ، و در گوشش گوشوار سبوحى است ، و بر وجودش حليت الوهيت است . كسوت حق دارد ، زيرا كه شاهد حق است .\r\nبيت\r\n گفتم اى جان پر از نكويى تو * از كجايى مرا نگويى تو \r\n\r\n\r\n","description":"","footnote":"\r\n( 1 ) - الف ، د : بعد\r\n( 2 ) - د : عامش\r\n( 3 ) - الف : بنده ب : رمز\r\n( 4 ) - الف : خلق\r\n","page_name":" 73 ","page_number":73},
  {"content":"\r\n\r\n گفت من دست كرد لاهوتم * قايد و رهنماى ناسوتم \r\n اول خلق در جهان ماييم * نه همه جاى چهره بنماييم \r\n بر نااهل و سفله كم گرديم * در جبلت ز خلق‌ها فرديم \r\nرزقنى اللّه و اياكم صفاء الارواح فى الاشباح .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nالفصل العاشر فى معرفة القلب\r\nاعلموا اخوانى - زادكم اللّه فهم القلب « 1 » - كه صورت بنىآدم به مثال « 2 » كون است ، و دل در آن به مثال عرش است . روح را در وجود محل استواش « 3 » قلب است . چنان كه آسمان مرقات معراج است ، هياكل صورت نردبان پايهء عالم قلب است . و چنان كه در ملكوت حجاب است ، از تو تا دل كه عرش روح است صد هزار حجاب است ، چون حواس و طبايع و عوارض و اخلاق و نفس و هوا و شياطين و امثال ذلك . تا در اين « 4 » بنگذرى به مقر روح نرسى .\r\nو محل روح از قلب منظر انوار حق است ، كه حق به خودى خود بىحجاب در آن تجلى مىكند . و از اين دل كه به صورت مضغه است ، تا بدان دل كه محل روح است ، هفتصد هزار حجاب است از بيرون در « 5 » اندرون . بلى حق به خودى خود چون بناى دل كرد ، خانهء خودش خواند ، چنان كه كعبه را بيت خويش خواند . كعبهء ظاهر را در بگشاد و كعبهء باطن را در ببست .\r\nزيرا كه كعبهء ظاهر محل زيارت خلق است ، آن را در گشاده بايد ، كه عام راست « 6 » و كعبهء باطن در بسته بايد ، زيرا كه محل زيارت حق است . و آن خاص است . بايد كه ابواب دل مسدود باشد . تا از طوارق قهر در وى هيچ ورود نكند .\r\nو صورت اين دل همچون صدفى كرد ، و در درياى صورت انداخت . و در آن جوهر روح\r\n\r\n\r\n","description":"","footnote":"\r\n( 1 ) - الف ، د : الغيب\r\n( 2 ) - الف : بر مثال ب ، ج : مثال\r\n( 3 ) - د : استوارش\r\n( 4 ) - ب : تا از اين‌همه\r\n( 5 ) - ب ، ج : تا\r\n( 6 ) - ب ، ج : است\r\n","page_name":" 75 ","page_number":75},
  {"content":"\r\n\r\nپنهان كرد . تا به درياى اشكال صورت فرونروى ، به صدف روح مقدس نرسى ، و مثال دل همچون لگن است . و مثال روح چون شمع است كه در خانهء صورت نهاده است ، اگرچه در يك محل است ، همهء خانه به وى روشن است . قوام وجود به سرايت ضوء اوست در جسم از آنچه « 1 » حى است . بلى نه مختلط است ، قايم به ذات خويش است .\r\nاز دل جسمانى تا دل روحانى مسافت‌هاست . و از دل روحانى صد هزار دريچه است روح را به حجرهء ملكوت كه بدان حجره‌ها عجايب غيب و بدايع ملك بيند . و از آن محل به صفات انسانى فيض فرستد . از دريچهء قبض « 2 » انوار توحيد بيند . و از دريچهء بسط صرف تفريد گيرد . و از دريچهء خوف در عين عظمت افتد . و از دريچهء محبت آثار جمال در وى رسد . و از دريچهء شوق به همه چشمى مشاهده بيند . و از دريچهء عشق شراب الفت ستاند . و از دريچهء قدم لطمهء فناش زنند . و از دريچهء ابد به حجلهء بقاش برند .\r\nو آن سراى عرصه حق است ، كه با شاهد خويش نرد تحقيق به مهرهء تجريد برد . محل وحى است . خانهء علم است . خزينه « 3 » حق است . بيت سرور است . كنج حزن است . گنج حسن است . طور موسى است . محل تجلى است . ضياء ربانى است . بستان « 4 » جاودانى است .\r\nتخمش ايمان است . اشجارش معرفت است . ثمارش محبت است . قفس حكمت است ، داروى مرغ معرفت است .\r\nسراى نزول است . بحر عجايب ربوبيت است ، كه در وى هر لحظه از آسمان توحيد لئالى معرفت بارد . درج درج نامهء وحدانيت است . كاروانگاه نفحات هويت است . ملكوت اصغر است . نقاش‌خانهء مكاشفت است . كارخانهء طراز مشاهدت است . به صورت خرد است ، به صفت بزرگ است . بارگاه امانت حق است . آنچه كون برنتافت او متحمل آن است ، چنان كه\r\n\r\n\r\n","description":"","footnote":"\r\n( 1 ) - د : آن\r\n( 2 ) - ج ، د : فيض\r\n( 3 ) - الف ، د : خزاين\r\n( 4 ) - الف ، ب : بوستان\r\n","page_name":" 76 ","page_number":76},
  {"content":"\r\n\r\nگفت ، قوله تعالى :  فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ  ( 33 / 72 ) . و گفت :\r\nلا يسعنى السموات و الارض و يسعنى قلب عبد المؤمن .\r\nسيرش در درياى صفات است ، زيرا كه سفينهء روح قدسى است . گاه در قدس قدس رود ، گاه در انس انس رود . گاه در عظمت رود . گاه در قدرت رود . گاه در ارادت رود . گاه در ولايت رود . گاهش مكاشفه است . گاهش مشاهده است . گاه در قدم فانى است . گاه در ابد باقى است .\r\nگاه در عبوديت است . گاه در ربوبيت است . گاه در جلال است . گاه در جمال است .\r\nچنان كه گفت سيد العالمين و امام العارفين - عليه الصلاة و السلام - كه : القلوب بين اصبعين من اصابع الرحمن يقلبها كيف يشاء .\r\nحصن محصون است ، و بيت معمور است . طور نجوى است ، و درج مرضى است .\r\nلاله‌زار روح است ، و سفينهء نوح است . سقفش كبريا است . دروازه‌اش بقاست . ديوارش تنزيه است . زمينش عرصهء تفريد است . بيت المقدس جان است ، و مزار جانان است . آنجاست كه كاروان وجد متواتر است ، و اسرار مجد متتابع . صندوق مهر است ، و محل مهر است . از تو تا به دو هم چندان « 1 » است كه از تو تا به عرش ، او واسع‌تر از عرش است ، زيرا كه دوست با وى است ، نه بر عرش است .\r\nاگر هيچ بدان محل رسى ، به دروازه‌اش عقل كل دروازه‌بان « 2 » بينى . فهم به فراشى بينى .\r\nعلم به طغراكشى يا بى . روح به نديمى يا بى . حق با دوست يا بى ، و دوست با حق بينى . اگر او را بينى اين را بينى و اگر اين را بينى او را بينى :\r\nشعر\r\n انا من اهوى و من اهوى انا * نحن روحان حللنا بدنا \r\n فاذا ابصرتنى ابصرته * و اذا ابصرته ابصرتنا \r\n\r\n\r\n","description":"","footnote":"\r\n( 1 ) - د : همچنان\r\n( 2 ) - الف : ديده‌بان\r\n","page_name":" 77 ","page_number":77},
  {"content":"\r\n\r\nاز دل اين قدر بيش نتوان گفت ، كه بعد از اين آنچه هست در عبارت نيايد . مگر كه جان با جانان بگويد . آنكه اين بخواند « و به فهمش رسد » « 1 » از ما آن بداند .\r\nاما معرفت قلب بر سه قسم است : قسمى عام راست ، و قسمى خاص را ، و قسمى خاص الخاص را .\r\nاما معرفت عام بر اخلاق قلب است ، و معرفت خاص به اشكال مكاشفه در قلب است . اما معرفت خاص الخاص به انوار مشاهده است در قلب قلب ، كه آن حجلهء انس حق است ، كه اللّه - سبحانه - آنجا خود را به روح مقدس نمايد . آنكه اخلاق دل بداند ، افعال حق بشناسد . و آنكه اشكال مكاشفه ببيند ، صفات حق بشناسد . و آنكه انوار وجودش دريابد ، ذات قديمش بشناسد . خلق دل تصرف الطاف است ، و مكاشفهء دل نزول صفات است ، و نور دل بروز « 2 » ذات است . هر كه به خلق او عارف شود مؤمن است . و هر كه به كشف آن عارف شود موقن است . و هر كه به نور آن عارف شود موحد است .\r\nرزقنى اللّه و اياكم معارف المنازل .\r\n\r\n\r\n","description":"","footnote":"\r\n( 1 ) - ب ، ج ، د : ندارد\r\n( 2 ) - د : پرورش ب : پرتو\r\n","page_name":" 78 ","page_number":78},
  {"content":"\r\n\r\n\r\nالفصل الحادى عشر فى بيان « 1 » معرفة العقل\r\nاعلموا اخوانى - زادكم اللّه لب العقول - كه حق - جل ثنائه - بنىآدم را مخصوص كرد از جميع مخلوقات به انوار عقل تا موافق آيد در همه احوال طاعت خداوند را . كه عقل آلت عبوديت است ، و معرفت آلت ربوبيت . عقل احكام راست ، و معرفت اعلام راست . به نور عقل فرق توان كرد ميان حق و باطل . عقل وزير روح است ، و خازن وجود است . كاتب وحى الهام است ، و نساخ دفتر پيغام است . اخلاق را مربى « 2 » اوست ، و افعال را معلم اوست . زاجر وسواس است ، و غاسل اوساخ « 3 » است . بياع كاروان دل است ، و رئيس اعوان گل است .\r\nاوست كه تهذيب حواس دهد ، و معجون طاعت آميزد . امين شارع شرع است ، و حاجب بارگاه مجد است .\r\nاگرنه او بودى سلالهء فخار آدمى در ملك دل به نظام عبوديت نبودى . راست آمد از حق ، و راست كرد بازار حق . نخاس « 4 » كارخانهء ملكوت است كه در هر چه از حضرت حق بيرون آيد به وسيلت او خيال به تلقف بستاند ، و در درج خويش نقش كند .\r\nاما عقل بر چهار قسم است : عقل غريزى و عقل الهامى و عقل مجازى و عقل حقيقى .\r\nاما عقل غريزى دانشى است كه حق - جل جلاله - در نهاد بنىآدم « 5 » پديد كرد تا بدان تميز كند ميان افعال مذموم و محمود . و بدين صفت مخصوص است از جميع جانوران . و اين\r\n\r\n\r\n","description":"","footnote":"\r\n( 1 ) - ب ، د : ندارد\r\n( 2 ) - الف ، ج ، د : مزين\r\n( 3 ) - جمع وسخ : چرك‌ها\r\n( 4 ) - الف ، ب : نقاش\r\n( 5 ) - د : آدمى\r\n","page_name":" 79 ","page_number":79},
  {"content":"\r\n\r\nمحمود است ، زيرا كه به نفس خويش كارهاى مبهم « 1 » كه متعلق است به عالم جسمانى به دو ظاهر شود . و آن مقوى اشخاص است در طاعت و محل اين عقل در صورت بنىآدم دماغ است . اما اين عقل هم استرواق « 2 » كند از عالم دل ، و علوم الهى از آنجا گيرد . و زيادت و نقصان پذيرد ، زيرا كه به نفس خويش مستقل نيست . و چون او به كمال نباشد عالم طبايع به نظام نباشد .\r\nاما عقل الهامى مخاطبات ملك است كه لحظه به لحظه به مردم مىرسد . و بدان افعال حق از افعال خلق مىداند ، و صنايع و مقادير بارى تعالى بدان مىشناسد ، و جولان مىكند خاطرش به قوت آن نور در آيات حق . و به فيض حق زيادت مىشود . و قدم از حدوث جدا مىكند . و طوارق قهر و لطف را از حضرت ملكوت بيان مىكند . و تهذيب اسرار مىدهد . و مقامات را فرّاشى مىكند ، و حالات را گدايى مىكند .\r\nو محل اين عقل از وجود مرد صدف ضمير است كه از فطنت ملك عالم و متعلم مىشود .\r\nو اگر او نبودى عالم دل را شياطين زحمت كردى . و از كتاب و سنت و شريعت جان برنخوردى . اوست كه موافق حقيقت است ، و شارع شريعت . اوست كه خواص علوم را مبين است « 3 » . و اشكال مجهول در قهريات و لطفيات بداند تا دل در مكاشفات غلط نكند .\r\nاما عقل مجازى ادراكى « 4 » است كه حق تعالى در جبلت دل آفريده است كه در همه احوال جمع نشود . زيرا كه دل منقلب است از ارادت .\r\nگهش در قهريات افكند و گهش در لطفيات . از آن مجازى است كه بر دوام نيست . هرگاه كه قايم است هيچ طاعت نقصان نگيرد ، و هرگاه كه متفرق است « 5 » بازار مناهى به هم برآيد « 6 » .\r\nو چون اللّه - سبحانه و تعالى - خواهد كه تا قضا و قدر را در جهان بشريت نفاذ دهد ، آن نور را\r\n\r\n\r\n","description":"","footnote":"\r\n( 1 ) - ب : مهم\r\n( 2 ) - ب : استمداد ج : استراق\r\n( 3 ) - ب : و غواص علوم است و غوامض علوم را مبين است\r\n( 4 ) - د : به ادراكى\r\n( 5 ) - د : منفرق\r\n( 6 ) - ب ، د : برآرد\r\n","page_name":" 80 ","page_number":80},
  {"content":"\r\n\r\nاز دل منطمس كند .\r\nاما عقل حقيقى آن است كه پيش از وجود « 1 » حقش بيافريد از نور صرف ، و با او خطاب كرد ، و اعاجيب ربوبيت « 2 » به دو نمود ، تا در عبوديت استوار گشت . و بعد از موجودات به عالم جسمانى فرستاد و به وديعت به روح روحانى « 3 » داد . و محل اين عقل روح مقدس است . و چنان متحدند كه اين را از آن « 4 » باز نتوان دانست . و آن « 5 » را از اين . زيرا كه صفاتش كسب او است كه غرض موجودات است ، و خليفهء بريات است ، و مخاطب مخاطبات است ، و قايل « 6 » كرامات است ، و سرّ فراسات است ، و طير مكاشفات است ، و شاهد مشاهدات است .\r\nاوست كه در حقايق موافق حالات است . و منفرد است از خبيثات « 7 » بشريات و آشوب طبيعيات « 8 » زيرا كه گلى است كه در گل بنىآدم پديد آمد ، تا لحظه به لحظه روح ناطقش ببويد و به طيب او در معرفت متمكن شود . اين عقل است كه از بازار قدم نور حكمت خريد و سلب نفس بر هم دريد . اوست كه باقى ماند با روح مسرمد « 9 » .\r\nبقاء جاودانى دارد ، زيرا كه با حق جاويد ماند . بر « 10 » مزيد است از نور تجلى . چندانى كه كشف بيش باشد ، نور اين عقل بيش باشد . و به كمال هرگز نرسد ، زيرا كه اين حديث نه برسد ، از آن كه عبد است و او حق ، كه اين نيست و او هست .\r\nاما معرفت عقل بر سه قسم است : قسمى عام راست ، و قسمى خاص را ، و قسمى خاص الخاص را .\r\nاما معرفت عام به جوهر عقول بيش از معرفت عقل غريزى نيست . و معرفت خاص بر عقل الهامى است . و معرفت خاص الخاص بر عقل كل است ، و آن عقل حقيقى است كه در مسند حق خليفهء حق است .\r\n\r\n\r\n","description":"","footnote":"\r\n( 1 ) - ج : « كون » اضافه دارد\r\n( 2 ) - ب : الوهيت\r\n( 3 ) - الف ، ج : حيوانى\r\n( 4 ) - د : او\r\n( 5 ) - د : او\r\n( 6 ) - الف ، ج : قابل\r\n( 7 ) - ب : جلباب\r\n( 8 ) - الف : طبيعت ب : طبعيات\r\n( 9 ) - ب : سرمد\r\n( 10 ) - د : در\r\n","page_name":" 81 ","page_number":81},
  {"content":"\r\n\r\nبيت\r\n بر در غيب ترجمان خرد است * شاه تن جان و شاه جان خرد است \r\nرزقنى اللّه و اياكم شرف ذوى العقول و حقيقة « 1 » المعقول « و هو الموفق بفضله و كرمه » « 2 » .\r\n\r\n\r\n","description":"","footnote":"\r\n( 1 ) - ب : محبة\r\n( 2 ) - ب ، ج ، د : ندارد\r\n","page_name":" 82 ","page_number":82},
  {"content":"\r\n\r\n\r\nالفصل الثانى عشر فى معرفة النفس\r\nاعلموا اخوانى - زادكم اللّه معرفة النفوس و الانفاس - كه نفس سه است : نفس اماره ، و نفس لوامه ، و نفس مطمئنه ، چنان كه اشارت است از حق تعالى در كتاب عزيزش « 1 » . و اين هر سه جمع است در رهرو . و معرفت آن هر سه واجب است ، كه معرفت حق - جل جلاله - به معرفت اين‌ها موقوف « 2 » است . چنان كه سيد ما ، كه صد هزار آفرين بر روان عزيزش باد از اولياء حق ، فرمود : من عرف نفسه فقد عرف ربه .\r\nاما آنچه خداوند تبارك و تعالى گفت :  إِنَّ النَّفْسَ لَأَمَّارَةٌ بِالسُّوءِ  ( 12 / 53 ) ، آن نفس روينده است . و آنچه گفت :  وَ لا أُقْسِمُ بِالنَّفْسِ اللَّوَّامَةِ  ( 75 / 2 ) ، نفس جوينده است . و آنچه گفت :  يا أَيَّتُهَا النَّفْسُ الْمُطْمَئِنَّةُ  ( 89 / 27 ) ، آن نفس گوينده است .\r\nو نفس روينده آن است كه در همه افعال موافق قهر است . و افعالش پسنديدهء شيطان است . و نفس جوينده دل مخزون « 3 » است . و نفس گوينده روح ناطقه است . كه وصف اين هر دو در فصل مقدم ذكر كرده شده است . اگر زيادت گوييم كتاب دراز شود .\r\nبلى در شناختن نفس اماره كلماتى چند گفته آيد ، به عون حق تعالى و تأييد او ، كه مريدان را از آن فايده باشد ، ان‌شاءالله تعالى .\r\nبدان كه آنچه جارى است بر « 4 » افواه خلق از ذكر نفس اسم نفس است . و اگرنه ، ايشان به دو\r\n\r\n\r\n","description":"","footnote":"\r\n( 1 ) - د : كلام قديمش\r\n( 2 ) - الف ، ب ، ج : مقرون\r\n( 3 ) - الف ، ب : محزون\r\n( 4 ) - د : در\r\n","page_name":" 83 ","page_number":83},
  {"content":"\r\n\r\nره ندانند . زيرا كش نشناسند . و از آن نشناسند كش نبينند . كه آن سرّى است ميان عارف و حق كه هيچ مخلوقى بر آن مطلع نشود . كه تا حق را نشناسى او را ندانى . و دانستن او آنگه باشد كه عبور بر مقامات و سير در حالات و طيران در مكاشفات و حضور در مشاهدات پديد آيد . كه او آنجا بىاختيار او مكشوف شود .\r\nزيرا كه آنجا مرد صاحب ديده شود . و او از ديده نتواند گريخت ، كه ديده ديدهء حق است و او اسير حق است .\r\nو هر كه بدين جاى نرسد از او محتجب است ، كه آن مخدوع بر سر بازار دل نشيند ، و از عالم كشفيات استراق كند ، و از اسرار مشاهدات « 1 » استماع كند . از تو تا به دو دور است ، كه تو در عالم حسى و او نزد وسواس قهر است . صد هزار پرده است . چون به دو رسى ؟ كه تو بىديده و بىآلتى ، و ندانى تا تو آنجايى ، كه گرد حصن حق چه جولان مىكند ، و چه جوهرها مىبرد ، و چند ره به هم برمىآشوبد .\r\nچنان كه روح مقدس را قوام صورت در الطاف بدوست ، همچنين قوام صورت در قهريات بدوست .\r\nچنان كه حق تعالى فرمود :  فَأَلْهَمَها فُجُورَها وَ تَقْواها  ( 91 / 8 ) آن حزب حق است و اين حزب باطل « 2 » .  أَلا إِنَّ حِزْبَ اللَّهِ هُمُ الْمُفْلِحُونَ  ( 58 / 22 ) و  حِزْبَ الشَّيْطانِ هُمُ الْخاسِرُونَ  ( 58 / 19 ) . و زمام هر دو حق دارد .\r\nاگر خواهى كه مطيع تو شود ، تو مطيع حق شو تا زمام به دست تو دهد . و بدان كه روح نورى است از عالم لطف حق كه علم دارد و قدرت دارد ، و به همهء اوصاف و اخلاق حق موصوف است . نفس نه چنان است كه هر كه چنان داند كوته‌ديده است . كه نفس چيزى نيست\r\n\r\n\r\n","description":"","footnote":"\r\n( 1 ) - ج ، د : مشاهده\r\n( 2 ) - الف : شيطان\r\n","page_name":" 84 ","page_number":84},
  {"content":"\r\n\r\nكه در تخيل آيد ، يا صورتى است كه در دست آيد .\r\nبلى ، خاطرى است كه از عالم قهر در دل ممتحن ورود كند تا دعوىاش از معنى پديد آيد .\r\nو آن القاء حق است كه شعلهء نار افتراق در دل متحيران « 1 » دراندازد . تا بدانند به تقلب احوال و سير اسرار ، كه تا حجب قهريات نبرّى ، به مشاهدت لطفيات نرسى .\r\nبلى ، از آنجا كه مجاز است ، در او سخن گويند ، و به دو افعال مذموم اضافت كنند . زيرا كه تخم فساد است ، و ثمراتش « 2 » و بال است . مايل است به شهوات ، و تن در دهد به لذات .\r\nكسلان كند مرد را از طاعات ، و بشوراند عالم دل را به وسوسه ، و حديث محال مرايى نيست تا غلط نكنى . زيرا كه سر الهام فجور است .\r\nبلى ، چنان كه عافيت را به صورتى بنمايند او را نيز به صورتى بنمايند . و اگرنه او را صورتى نيست . كه آن دلخوشى قومى است ، و هيچ‌كس از اين ابتلا بيرون نشود كه هر يكى را نفسى كافر است كه تا نفس آخر از او باز نماند . زيرا كه تعذيب اوليا است و صحبت آن ناجنس اشد بلاست .\r\nاو را بينى در همه احوال كه مايل است به نارضايى ، و فاتر است در رضايى . اگرش رياضت ندهى سر به دعوى خدايى برآرد . و اگر پيشهء او گيرى كافرى . از او نتوان گفت حقيقت او كه مثلى و شبهى ندارد ، زيرا كه آنچه‌اش نفس خوانند آشوب افعال حق است . و آن صفات است و از آن صفات راه معرفت به حقيقت ذات است .\r\nاز آن است كه اگر اين را بدانى حق را بشناسى . و سبب اين كار و اين تصرفات در عارف كه از عالم قهر است ، آن است كه تا مرد عارف ، حق را به همه صفات بداند ، كه به جواهر توحيد نرسد تا در بحار شرك سباحت نكند .\r\n\r\n\r\n","description":"","footnote":"\r\n( 1 ) - الف : « عشق » اضافه دارد\r\n( 2 ) - الف : ثمرهء او\r\n","page_name":" 85 ","page_number":85},
  {"content":"\r\n\r\nاگر صاحب ديده « 1 » و دقيق نظر باشد ، در حجب قهر حق را به حقيقت لطف بداند ، كه در وحدت « 2 » مشاهده در كشف قهر اهل عظمت را در عين سرمديت سطوات كبريا در سرّ فنا برد مشرق بقاء ايشان را قوىتر آيد .\r\nكه حق در عين جان عارف « 3 » صد هزار مشارق دارد از قهر و لطف ، كه هر نفس در جان عارف از مشرق نو برآيد . گه از مشرق قهر و گه از مشرق لطف . چنان كه رب العالمين - جل جلاله - فرمود كه :  بِرَبِّ الْمَشارِقِ وَ الْمَغارِبِ  ( 70 / 40 ) .\r\nاگر هيچ دانى كه نفس چيست ، او نفس نفس است و نفس از آن نفس است كه او متجلى به صفات نفس است . اگرش بينى نفس نفس را بشناسى . تو آنگه به دو عارف شوى كه به همه اوصافش ببينى و آن يكى نفس است .\r\nاگر كافر بداند كه كفر چيست موحد است . اگر صاحب نفس بداند كه نفس كيست نفس حق است .\r\nاما آنچه فعل محرك است در تشابهات بايد كه از عيوب بدانند « 4 » ، كه از جملهء عيب‌هاى نفس يكى طاعت آموختن است ، تا مرد را در مهلكه ريا و سالوس و ناموس افكند ، تا سودا و ماليخوليا برش « 5 » غالب كند . يا خودپرست و بت پرستش كند ، يا مدعى و متكبرش « 6 » كند . يا فترت از ثقل عبوديت بر مرد افكند ، تا مرد را از عبادت بر دوام منقطع كند . و آن دقايقى چند است كه كبار مشايخ دانند .\r\nو آن پريشان را در مكايد چندان دست است كه رهرو را به خدعت به بىرسمىها برآرد « 7 » و با او اغلب سخن از تأويل و رخص گويد .\r\nو بايد كه آن را نخرند كه بلا و فترت از آن برخيزد . بيشترين عيبش استعمال رياست باشد ،\r\n\r\n\r\n","description":"","footnote":"\r\n( 1 ) - د : ديد\r\n( 2 ) - د : حدث\r\n( 3 ) - د : ندارد\r\n( 4 ) - الف ، ج : آن عيوب بداند\r\n( 5 ) - الف : بر او\r\n( 6 ) - الف ، ج : منكرش\r\n( 7 ) - الف ، ج : درآورد\r\n","page_name":" 86 ","page_number":86},
  {"content":"\r\n\r\nو طلب مال و جاه كردن باشد ، تا مگر كه سر به فرعونى برآورد . تا تايبان را به شهوات از راه ببرد . و مورعان را به رخصت در شبهات افكند ، و زاهدان را به جاه از راه ببرد . فقيران را به سؤال متهم كند . صابران را در غضب اندازد .\r\nاما معرفت نفس بر سه قسم است : قسمى عام راست ، و قسمى خاص راست ، و قسمى خاص الخاص راست .\r\nاما آنچه عام راست معرفت بر صورت افعال وى است ، و آنچه ناموافق است در شريعت و طريقت .\r\nو معرفت خاص بر دقايق و حقايق و مكريات اوست در طيران روح به عالم الهيات .\r\nو معرفت خاص الخاص معرفت است بر وجود او كه از كجا صادر و وارد است . و دانستن او كه لباس تهمت است كه در منسج قهريات بافته‌اند . تا در وقت التباس جمال عظمت آن جلباب به اهل توحيد نمايد تا حق را به همه صفات بشناسد . و آن ديده كه او را بيند نور از عين كمال گيرد ، تا به عين لطف عين قهر را ببيند .\r\nكجا است آن معلمى كه آن طرار « 1 » را بدين عيوب بشناسد ، تا مريدان را جنة « 2 » بلا باشد ، و صادقان را شمشير رضا باشد .\r\nاين كلمات كه در اين فصول گفته شد از خاطر بىخاطران « 3 » برآمد ، و اگرنه ما را چه مجال آن باشد كه در اوصاف صفات ما را زبان باشد . از نارسيدگى و بىرسمى بود كه جهان از جوانمردان به صورت خالى بود . و اگرنه ، چه محل دارد گدايى كه در مقام اوليا سخن گويد .\r\nلا جرم چون ايشان رفتند اين ناتمام از بىخودى سخن گويد . اما شادى به روى خوب عاشقان باد كه اين غلط بر ما نگيرند .\r\n\r\n\r\n","description":"","footnote":"\r\n( 1 ) - ب ، د : طراز\r\n( 2 ) - د : انداخته\r\n( 3 ) - ج : خاطر\r\n","page_name":" 87 ","page_number":87},
  {"content":"\r\n\r\nشعر\r\n احب من الاخوان كل مواتى * و كل غضيض الطرف من عثراتى \r\nبلغنى اللّه و اياكم مقام العلماء الربانيين و سادات العارفين .\r\nو صلى اللّه على محمد و آله . تمت الرسالة القدسية بمنه و فضله و كرمه .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nرساله غلطات السالكين\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nبسم اللّه الرّحمن الرّحيم\r\nو به نستعين\r\nرب تمم\r\nهذه مسائل سألت عنه فى طريق اهل المعرفة و اجابها بتأييد اللّه عزّ و جلّ .\r\nسئل عنه عن حقيقة الكفر .\r\nفقال : اعلم - خلصك اللّه من شوايب النوائب - بدان كه بنده را چهار كفر است كه پيوسته بدان سبب در اضطراب تلوين و تكوين است : كفرى از آن نفس است ، و كفرى [ از آن 
  ] عقل است ، و كفرى از آن قلب است ، و كفرى از آن روح است .\r\nاما كفر نفس بر سه طريق است : كفرى در كرامات ، و كفرى در حالات ، و كفرى در مكاشفات .\r\nاما كفر بر كرامات آن است كه در هرچه ظاهر شود از تصرفات حق در عالم معاملت ، چون تقليب اعيان ، و ما يعجز الخلق فيه من الآيات و المعجزات ، كه او در آن مضطرب شود و بر آن شك كند كه خلق من الجهل و العمى ، كورى و گمراهى دارد از آن ، بر آن شك كند . و اگر همه آيت صغرى و كبرى بر وى عرض كنى بدان مؤمن نشود .\r\nبلى ، از جهت استيلا و قهر روح و سرزنش دل به دو و تواتر نعم حق بر عارف بدين سبب‌ها به تلبيس و خدعت گويى كه طمأنينتى گيرد و هرگز با دل همراز نشود . و ما را با او آشتى نيست ، كه خلق را با او تألّف نيست . و از آن سبب چنين است كه حق او را بيافريد ، و نظرش از وجود خود با وجود نفس دفع كرد ، كه اگر او حق را بديدى هرگز در او كافر نشدى . زيرا كه او همه خود بيند ، و حق را نبيند .\r\nو اين كفر فرعون بود كه بىحق ديدن خود را بديد ، و از آن كافر شد . كه هر كه از خود در\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nحق نگاه كند ، حق را به چشم خود ديده است ، كافر است بر صفات او . و هر كه حق را به حق بيند ، كافر است بر صفات خويش . و اين اساس توحيد است و آن اساس كفر . گاه باشد كه وجود مرد همه نفس است . و گاه باشد كه وجود او همه جان است . هرگاه كه به خود در خود نگرد ، آنگه همه نفس است . و هرگاه به حق در حق درنگرد ، آنگه همه جان است .\r\nاما كفر نفس در حالات آن است كه محمدت نفس چون ورود كند در مصدر عشق صاف بقا پرمفرح عظمت قدوسى باشد . جان جان از جام جان شراب ربوبيت به مذاق عبوديت بازخورد . بىنهاد در نهاد جولان كند . و از غلبات عشقيات شطحيات به دو روى نمايد . و از هر ذرهء وجود آن جوانمرد زبانى از انانيت به گفت آيد . اين كافر با او معارضه كند ، و گويد كه تو حق نه‌اى . و اين از براى آن گويد كه حق را نداند ، كه اين گفت آنگه باشد كه حق گويد ، كه هر كه آن زبان بازدهد ، بىخلاف كافر اوست .\r\nاما كفر بر مكاشفات آنگهش باشد كه حجب حضرت از هم بگشايد ، و عرايس حقيقت روى بنمايد . و نزد روح ناطقه اشكال ربانى در ارواح قدوسى برآيد ، و خود را به روح پاك نمايد . و از غرايب غيب عجايب ملك پيدا شود . جان گويد كه توحيد است ، و آن كافر گويد كه تشبيه است . زيرا كه خويش خيال است ، و عالم ملكوت را به چشم خيال بيند . از آن در آن طعن زند كه نداند كه بدايع ربوبيت است كه در معادن عبوديت روى نموده است . نفس نه موحد است ، زيرا كه نه متكثر است . جان موحد است ، زيرا كه نه زادهء اين سراى است . از آن به عجايب حق مؤمن است .\r\nاما كفر عقل در سه محل است :\r\nدر التباس امر ، كه از حد عقل و فهم بيرون است ، زيرا كه اين عقل طفل مكتب شرع است .\r\nهر چه در لوح شرع نبيند بدان كافر است . و مثل اين در قصهء سؤالات خضر و موسى است - صلوات اللّه عليهما - كه آنجا بود اشتباه امر .\r\nاما در يك محل ديگر از عقل آن عقل مقصود است كه آن از عالم قهريات است كه چون در\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبزم قدم لشكر تعظيم به صدمت الوهيت لشكر عقل شكند ، و به سهام تحيرش خسته كند ، هرگاه كه صدمت الوهيت قدم گويد ، او گويد عدم . و اين سبب آن است كه او زادهء زمان و مكان است ، كه اگر عقل در قدم رسيدى ، نامحدود محدود شدى ، زيرا كه در حيز حدوث شدى . بقايش يكتاست در وجود . هيچ مخلوقى را بدين باديه راه نيست .\r\nاين چهار حريف كه مزدوران بازار حق‌اند ، كه عبارت است از نفس و عقل و قلب و روح ، اندر اين ميدان مجال ندارند ، زيرا كه خود است كه وجود خود است . وجود او بجز وجود او كس نداند . عقل از او بيگانه است ، زيرا كه در حقيقت ديوانه است .\r\nاما در محلى ديگر كه عقل در آن محل تنگدست شود از توحيد ، مقام قدرت است ، كه در آن تنزيه واحد است ، جان را آنجا مجال است ، زيرا كه جان در مقام معلوم است . چون وراء سواتر ملكوت ملاطفهء مناظرهء ربوبيت در عالم مقادير بيند ، و مكتوب مسطور معشوق بيند ، از نايافت پندارد كه يافت ، و گويد كه  هذا رَبِّي  ( 6 / 76 و 77 و 78 ) . اين وسيلت است بر مشاهدت اگرچه ابواب مكاشفه است ، زيرا كه به آخر گفت :  إِنِّي ذاهِبٌ إِلى رَبِّي سَيَهْدِينِ  ( 37 / 99 ) .\r\nعقل در تفرقه خانه مقادير شد در بدايت توحيد . از سرعت انتباه در اشتباه شد . به هر طلوعى كه از مشارق قدرت به خدعت برآمدى ، گفتى كه هذا رب سؤال  أَرِنِي  ( 2 / 260 ) چون مبادى رؤيت بود ، از آن جهت چون از حق حجاب آمد كه  أَ وَ لَمْ تُؤْمِنْ  ( 2 / 260 ) ابراهيم عليه السلام گفت :  بَلى ، وَ لكِنْ لِيَطْمَئِنَّ قَلْبِي  ( 2 / 260 ) .\r\nزيرا كه عقل از توحيد ضعيف آمد چون دانست كه رؤيت كه در لباس است نه صرف وحدت است ، گفت :  إِنِّي بَرِيءٌ مِمَّا تُشْرِكُونَ  ( 6 / 78 ) ،  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً  ( 6 / 79 ) .\r\nچون عقلش مىجست در عدم آمد . چون جانش مىجست بىغلط آمد . عقل مفلس مقادير است ، از آن سرگردان است . اما اين شرط شرطى مقربى است ، آنگه كه با خود آيند .\r\nبلى ، توحيد مؤمنان است چون بىخود آيند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاما كفر دل در سه وقت است : در وقت مراقبه ، و در وقت مناظره ، و در وقت محاسبه .\r\nچون مراقبت كند و نظرش نه بر وجود حق افتد ، بدان التفات كافر است . و چون در مناظره آيد اگر از حق بجز از حق چيزى التماس كند ، يا از خود با حق بازگويد ، كافر است . و در وقت محاسبه چون در تهذيب اسرار است ، محجوب انوار است . چرا كه با غير اوش كار است . در حقيقت افعال او به دو مىشمارد . هر كه چيزى از آن در حد آورد كافر است . و اگر در فعل نه فاعل بيند كافر است .\r\nاما كفر روح كفرى است كه آن عين توحيد است . بلى بر او وسيلتى است ، زيرا كه به دو عالم تقدير است ، و آن در سه حال پديد آيد .\r\nدر لذت محبت : اگر متلذّذ شود روح كافر است ، زيرا كه به لذت از حق بازماند .\r\nو حال ديگر چون در ذكر موانس شود ، بايد كه داند كه ذكر نه مذكور است ، كه اگر به ذكر از مذكور محجوب شود عين كفر است .\r\nو يك حال ديگر آن است كه چون سلطنت جمال حق در او رسد ، او را متلاشى كند ، چرا كه تحمل سبحات ذات ندارد . اگر آن محو نخواهد و در صحو گريزد ، كافر است .\r\nاين است كفر عارفان . اگر ذره‌اى به مشام جان همه كافران رسد ، همه موحد شوند . زيرا كه كفر پردهء اوست . چون در او نرسى ، كافر اويى . اگر به دو رسى ، كافر خويشى . نرسى تا كافر خود نشوى ، برسى تا موحد او شوى . تا تو تويى ، در اشكال ارواحى . تا تو تويى ، كفر و ايمان دو است . و اگرنه ، وجود او چون روى نمايد ، هم كفر بردارد و هم اسلام .\r\nزيرا كه فراق صد هزار وصال است . تا مرارت كفر نخورى ، شهد توحيد را حلاوت نچشى . اگر لطمهء قهر نخورى ، لذت لطف تو را ندهد . كفر به ارادت اوست ، و در زير گليم او صد هزار ديوانهء عاقل است . به جان همهء جوانمردان كه هر ساعتى هزار هزار بار كافر شوم ، و باز مسلمان شوم . آنچه دانستم ندانستم ، و آنچه ديدم نديدم . چه گويى ؟ غايبى حاضر است ، و حاضرى غايب . اگر با خودم ، كافرم و غايبم . و اگر با اويم ، موحدم و حاضر . چون با اويم بى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاويم . همه اوست ، و همه بىاوست . اگرت نمايد ، بينى . و اگرت گويد ، دانى . و اللّه اعلم .\r\nو سئل ايضا عن العشق و المحبة و حقيقته .\r\nفقال : اعلم - وفقك اللّه طريق العاشقين . بدان كه مبادى عشق محبت است ، و بعد از آن شوق است ، و نهايتش عشق است ، و آن استغراق محبت است ، و اين هر سه بعد از كشف و مشاهده است ، كه تا تواتر الطاف به وسايل انوار از غيب حق به دل نرسد ، دل از حب حق مملو نشود ، و تا فيض حسن وى متواتر نشود ، شوقش پديد نيايد ، و تا در جمال و جلال روح مقدس مست نشود ، عشقش پديد نيايد ، و سبب مستى روح افتتان روح است به جلال حق . و منبع عشق از صفاى صفات است ، تا حق را به پيرايهء حسن قدم نبيند به حق عاشق نشود . نه هر كه خوش‌دل است عاشق است ، يا هر كه مونس است عاشق است . عشق را حد نيست ، زيرا كه حسن معشوق را حد نيست . عشق از اين محل برخيزد ، كه ما بعد آن طوالع توحيد است .\r\nو عشق در توحيد مقام كفر است . چرا كه در عشق دويى است ، و اگر او در توحيد يكتاست ، عشق بر كيست ؟ جان آشفته از وقايع غيب تا سكون نگيرد ، پس به عين عيان غرايب غيب الغيب نبيند . و تا وجودش همه چشم نشود ، تا در وجود بجز از چشم نماند ، پس به غربت ازل به مراكب مهر سوار نشود . زيرا كه به زاد تفرقه به مزار جمع تواند شد . آنگه مسلوب كلى است به عشق ، كه حقيقت عشق از سر بقاء است . و آن مهد طفل روح است ، كه يد عظمت به توحيد مجرد است .\r\nاگرچه حسن مهيج عشق است ، نفاست مهيج حقيقت است ، و صفاى صفات آنجاست . تا آن ارادت محو نشود ، پس در صفات او نتواند رسيد ، كه آن عشق است . عشق صفت اوست و عاشقى پيشهء او ، و عاشق خود اوست ، و از آن عشق يك رنگ است .\r\nو سئل ايضا عن الصحبة .\r\nفقال : اعلم - وفقك اللّه صحبة الصادقين الصالحين . بدان كه صحبت حصن محصون معرفت است ، و مجالس حظاير قدس وحدت است . چنان كه حق - سبحانه و تعالى - گفت :  ما \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ  ( 58 / 7 ) ، بازار افلاس نفس است . نخاس‌خانهء روح مقدس است . بوتهء خلاص زر كانى جان است كه تا از معادن فطرت اسلام بيرون نيايد ، در آن صراف‌خانه نقش مىنپذيرد . صحبت سراى تهذيب اسرار است و مشارق شموس انوار است .\r\nآنجاست كه آشوب طبايع از گل بنىآدم بيرون برند .\r\nملك‌زادگان غريب‌اند كه در غربت فنا با يكديگرند ، و هر چه غير عبوديت محض است ، در ربوبيت صرف ، آن را به دست اخلاص از طرق معارف بردارند . ساكنان القىالسمع‌اند ( 50 / 37 ) و متفرسان غيب . آنها كه از اللّه يكديگر را رسول‌اند ، اگر بينى ايشان را به صورت متفرق‌اند ، و به جان واحدند . همه ايشان را بينى و غير نبينى ، كه با ايشان غير نيابى .\r\nجاسوس قلوب‌اند و مرآت غيوب‌اند ، از مادر مهر زاده‌اند . از آن بر يكديگر مشفق‌اند . اللّه را ناصرند ، چون يكديگر را معين‌اند . متباذل‌اند به غايت از جهت مواسات . داعى يكديگرند در وقت مناجات . در راستى با يار راست‌اند و با خود كژند . سرّشان آشكار است با يكديگر ، زيرا كه از يكديگر نه بيگانه‌اند . عيون كاروان نفحات‌اند كه استنشاق نسيم رايحهء قدس مىكنند . در بازارشان نوادر عجايب ملكوت فروشند و نخرند جز ايشان كه فروشند . قبلهء يكديگرند چون در انفرادند . سلاحشان نقار است ، ايشان را در نقار نوا است . چنان كه سيد - صلى اللّه عليه و سلم - گفت : اختلاف العلماء رحمة .\r\nصفتشان ايثار است ، و صدقشان دثار است . جانند يكديگر را . چون بىجانند ، از خود جدايند . در مصاحبت موافق‌اند . بىنفس گويند و به دل شنوند . در عدّ انفاس يكديگر حقايق سراير مستوفى ستانند . القاء يكديگر را گوش باشند . در وقت معاشرت همه هوش باشند .\r\nرفق پيشهء ايشان است و صدق مربع ايشان است و اخلاص مرتع ايشان . در حسن عشرت مزاحم يكديگر نباشند ، و اذاى يكديگر را اذاى خود شناسند . وصال را باشند در وقت هجران و هجران از ميان مهجور كنند .\r\nاز يكديگر نشكيبند از صدق و راستى . و از يكديگر بنگريزند ، چون به اخلاص محاورت\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكنند . همه خادم يكديگر باشند ، و همه استاد يكديگر . همه مريد يكديگرند ، زيرا كه عين واحدند . صحبت چون روى بنمايد ، تمكين آورد ، چون رميده شود ، در همه احوال گزيده شود . اثر حق باشد كه خليفهء حق است خلق او را .\r\nهر كه از صحبت تمام‌تر آيد بر سر خويش خليفهء روزگار خويش باشد :  إِنَّ إِبْراهِيمَ كانَ أُمَّةً  ( 16 / 120 ) ، هادى و مهدى شود چون ميراث انبيا دارد . اگر صحبت نبودى ، مرد در احكام ربوبيت راسخ نبودى ، و در جريان قضا و قدر ساكن نبودى ، و در مجالس انس اديب و متادب نبودى . هم‌سفرهء ايشان كسى بود كه نان از قسط خورد ، كه با ايشان گرسنگى خورد . و با ايشان كسى خسبد كه در دم ليل و نهار ، و در دم مراقبت ، همدم ايشان باشد . اهل بيت حق‌اند ، كه در ايشان بيگانه نشود . زيرا كه عرايس سراى غيب‌اند ، و جواهر نفيس حكمت دارند . بايد كه سخن ايشان جز ايشان نشنوند . كه اگر غير را بشنوانند مفتون شوند . شرط صحبت شرط معرفت است . چندان كه در خود روند عارف‌ترند ، و در صحبت صادق‌ترند .\r\nو سئل ايضا عن الشيخ و المريد .\r\nفقال : اعلم - وفقك اللّه . بدان كه مريد سهام رامى است كه از قوس اهتدا رفته است ، و به هيچ منزل به هدف حظوظ نرسيده . مجذوب كمند محبت است كه به مسامير ارادت مسدود شده است . حيران بيابان اندوه است كه راحلهء مراد گم كرده است . در فقد وجد است ، و در وجد مفقود است . قبله ندارد ، زيرا كه بىجهت است . پختهء ظاهر است و خام معنى . خوپذير است نفس را در عشق . در رامش است جانش .\r\nعبوديت پيرايهء اوست ، و اثبات ربوبيت سايهء اوست . متلون است ، مفرد است ، مراقب است ، حاضر است ، ذاكر است ، تايب است ، مورع است ، زاهد است ، عابد است ، صافى است ، صادق است ، مخلص است ، اواب است ، اوّاه است . ياران را معين است . سوختگان را قرين است . به درد دين شريف است . و در توكل بىنظير است . و در ملك دل امير است . مجاهد است بىكسل . و حجاب است بىامل . خوش‌دل است بىبصيرت . متوحد است . غريب و\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nوحيد است . محترق است .\r\nاخلاقش كريم است ، و لسانش لطيف است . خدوم است . رئوف است . رحيم است . از بلا بنگريزد . و چون ذوق معانى دارد ، در شهوات نياميزد . چون غم عشق را شايد ، شعله‌اى است از آتش استادان . مريد است و مراد است ، كه اگر اين نبودى ظهور او نبودى . مريد در عبوديت مريد است ، اما در ربوبيت مراد است . در ارادت آسايش نيست ، و مريد را آلايش نيست .\r\nاما پير آنگه به درجهء شيخوخيت رسد كه به هفت جوهر از جواهر طريق عالم و عامل شود .\r\nاول در عبوديت بودن است در مرجع مهلكات ، و موفق شدن به نظر منجيات . و مرد تمام نشود در طريق معرفت تافتن ابليس و حيله‌هاى او نشناسد ، و حديث نفس و مزخرفات او را نداند - چنان كه سيد العالمين و خواجهء قاب قوسين - صلوات اللّه و سلامه عليه - گفت : من عرف نفسه فقد عرف ربه .\r\nو پير عارف نبود چون آفات را نشناخته باشد . و آفات در آن كس باشد كه از آفات رسته باشد . و اگرچه آفات بيش از ستارهء آسمان و ريگ بيابان و قطره‌هاى باران و موى پشت جانوران است ، اما آنچه در قدر وسع باشد در آن كلماتى چند گفته آيد كه طالبان را فايده باشد .\r\nان‌شاءالله تعالى .\r\nاما از جملهء غلطهاى اين قوم آن است كه خود رأى و معجب به نفس خويش باشند . و اقتدا به هيچ پير نكنند . و چنين گويند كه ما را استاد با خويش است . دارند و ليكن ابليس . چنان كه گفت : من لم يكن له استاد ، فاستاده الشيطان .\r\nو از غلطهاى ديگر آن است كه علم شريعت نخوانند ، و آموختن آن ننگ دانند . و گويند كه علم شريعت زحمت راه است . و از فضولى ندانند كه نمىدانند .\r\nو از غلطهاى ديگر آن است كه آداب نگه ندارند در جميع احوال ، و حركاتشان جمله در قبايح باشد . و چنين دانند كه رسيده‌اند ، ليكن به نار و سقر .\r\nو غلطى ديگر آن است كه رواتب و نوافل بگذارند ، و به كسلان خوى كنند ، و متعبدان را\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nطعن زنند و گويند كه عابد ناتمام است . او افكندهء نفس است . و خبر ندارند كه هفت جوهر مىبايد ، كه تا آن حاصل نشود مرد عارف نبود .\r\nاول بداند كه رفتن راه ربوبيت بر عبوديت است و كيفيت آن .\r\nدوم در تهذيب طريق و طهارت آن و معرفت غلطات آن و كيفيت نجات از آن .\r\nسوم در همه علوم شرع رسيدن ، و حقايق آن بجاى آوردن به نيكويى علم و عمل .\r\nچهارم علم معرفت در يافتن و بصير شدن در آن .\r\nپنجم علم حالات و احكام آن بدانستن .\r\nششم علم مكاشفات و حقايق آن فهم كردن .\r\nهفتم به سر مشاهده رسيدن و در بحار توحيد غوص كردن . بعد از آن در احكام و حدود معارف متمكن شدن .\r\nهر كه اين هفت معنى در وى پيدا شود ، پيرى را شايد و تواند كرد . كه پيرى ميراث حق است ، كه در آن خود را به مريدان نمايد . خليفة اللّه است كه از روى خوبش حيات افزايد . او متأدب است به آداب حق . عالم است به تعليم حق . عامل است به امر حق . در عشق مونس است ، و در توحيد يگانه ، و در معرفت راسخ .\r\nمرغان ارادت را آشيانه است . بروج سيارگان آسمان علم است . نور مقتبسان شعلهء بيابان است . قدوهء طالبان مشاهده است . به مفتاح خزينهء مكاشفه است . جوهر صدق است كه بر مريد خاص و عام است . آن كس را كه بخرد بخرندش ، و آن را كه براند برانندش .\r\nو سئل ايضا عن آفات الطريق و غلطاته .\r\nفاجاب و قال : اعلموا - خلصكم اللّه عن محن الصوفية التى نودى الى الصلاة - غلط و آفات طريق بيش از آن است كه گفته‌اند . و شمار آن به عدد انفاس رهروان است ، كه در هر يك نفس غلطى است ، چنان كه در هر نفسى رشدى و اهتدايى است . و بر اشتباه آن واقف نشود ، الا عالمى ربانى كه از غيب مختبر باشد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو آن غلطها يكى آن است كه طيبت‌هاى فراخ كنند ، و گويند كه اين انبساط است ، و آن هذيان باشد ، از آنكه انبساط حسن آداب است .\r\nو ديگر آفت آن باشد كه از حرام و شبهات باك ندارند ، و گويند حلال و حرام نارسيده راست . و اگر در يگانگى همه يكى است ، اين گفتنشان از جاهليت است و نداشتن اختيار و امتحان ، كه بنده ممتحن است و مكلف از حق بر جميع معاملات .\r\nو مهين غلطهاشان آن است كه با زنان و امردان بنشينند و مباشر يكديگر باشند ، و خود را بىزيان دانند . بلى ، عشق به هر محلى كه فرود آيد در حالت مشاهدت شهوت را ببرد . چون در همهء وجود رهرو از بشريت هيچ نماند ، در مجالس عشاق حق نشستن او را مسلم باشد . و جماعتى از كفر مستحل خمر باشند ، و گويند مركب ما است . شوم حالى است كه آن را حاجت به آبى تلخ باشد ، كه مستى مردان از مشاهدهء جمال اللّه باشد كه شور از جان عاشقان برآرد .\r\nو از غلطهاشان يكى آن است كه هر فرايضى كه حق - سبحانه و تعالى - واجب كرده است بر بندگان آن را فروگذارند ، چون نماز و روزه و زكات و صدقه و امثال آن . و چنان نمايند از خود كه ما مخصوصيم بر حريت ، و عبوديت از آن غير ما است .\r\nو ديگر غلطشان آن است كه در عبوديت نبوده‌اند ، و دم از ربوبيت زنند . ربوبيت حالت سكر است ، و عبوديت حالت صحو . تا در اين جهانند ، از اين هر دو ناگزير است عارفان را .\r\nهرگاه كه سكر درآيد :  لا تَقْرَبُوا الصَّلاةَ وَ أَنْتُمْ سُكارى  ( 4 / 43 ) و هرگاه كه صحو درآيد :  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ  ( 4 / 172 ) نشان ايشان است .\r\nو از غلطهاشان آن است كه وضو و طهارت و غسل جنابت مهمل دارند ، و گويند ما وضوى ازل داريم . دارند ولى جنابت ازل ، كه به همهء بحار عالم پاك نشوند . چنان كه مهتر عالم و برگزيدهء بنىآدم - عليه الصلاة و السلام - گفت : لو اغتسل اللواطى بماء البحور لا ياتى يوم القيامة الا جنبا . زيرا كه قدس طهارت صفت اللّه است ، و پاكان مقدس را دوست دارد :  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  ( 2 / 222 ) .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nو از ديگر غلطهاشان آن است كه سخن‌چين باشند ، و آن را بىميزان شرع باز گويند . و آن را بر خود بندند و با مزخرفات و طامات بياميزند ، و يكديگر را بدان سخنان معزول كنند .\r\nشياطين يكديگرند ، و هذيان از شيطان به تلقف بستانند ، و وى را متابع شوند ، كه حق - جل و عزّ - چنين گفت :  شَياطِينَ الْإِنْسِ وَ الْجِنِّ  ( 6 / 112 ) .\r\nو معظم غلطهاشان آن است كه اگر طريق صواب در پيش ايشان نهى ، قبول نكنند ، و از طبع و هوا دست ندارند ، و گويند ما از ياران و پدران و ائمه كفر ديديم . و موافق آيند با آن كافران كه گفتند :  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  ( 43 / 23 ) .\r\nو از غلطهاشان آن است كه گويند هر چه در ازل بوده است ما نتوانيم گردانيد ، و به قصد ما تغيير و تبديل در آن نتوان كرد . و بدين سخن راه هوا خوش‌خوش روند ، و سخنشان راست و فعلشان زشت بود . حجت بر ايشان آن است كه در وقت زخم و بلا بگريزند . اگر قولشان با نيت برابر بودى ، همه از امر ازل دانستندى . چرا بعضى را بپسندند و بعضى را نه ؟  نُؤْمِنُ بِبَعْضٍ وَ نَكْفُرُ بِبَعْضٍ  ( 4 / 150 ) پيشهء ايشان است . و ايشان را در اين گفتگو اسقاط معاملات مقصود است ، و اختيار لذات و شهوات دنيا و بطلان دين ، و آن بطنان مذهب دهريان است . كه هر كه اين سخن گويد ، رأيش ميل به مذهب دهريان مىكند . نعوذ باللّه من مذهبهم .\r\nو از غلطهاشان آن است كه به اباحت مشغول باشند . و گويند فاعل اين حركات همه حق است ، ما را در اين ميانه هيچ دست نيست . و بدين رخصت محرمات را مستحل باشند . و زود زود سر به كافرى برآرند .\r\nچنين است ، فاعل و خالق افعال همه موجودات حق است ، و آفريننده مستحسنات و مستقبحات اوست . ليكن آن را كه در ازل به رضاى قدم بپسنديد ، محمود افعال است . و آن را كه در سخط ازل به هاويهء ضلالت انداخت ، مذموم افعال است . قوله تعالى عزّ و جلّ :  مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ  ( 7 / 178 ) .\r\nو از غلطهاشان آن است كه گويند همه خود اوست . و بدين همه گفتن جزويات متفرق\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nحادث از ذات خواهند . و به رمز يكديگر را گويند كه ما خود اوييم . پس مر آن كافران را صد هزار خداى باشند ، و حق سبحانه از جمع و تفرقهء محدثات منزه است . و احدى است كه جز او را بر او راه نيست . طول نپذيرد ، و متلون نشود . بدين قول كافرند . نه خود را دانند و نه حق را ، كه اگر كسى حق بودى كى فنا شدى .\r\nو قومى را غلط در روح است . و اين‌ها در روح غلط ندارند ، اما در جسم غلط كنند . آنها گويند كه روح از ذوات است . مذهب نصارى دارند ، اخزاهم اللّه . و قومى ديگر گويند كه روح خاص از وجود اوست ، و روح عام آفريدهء اوست . و اين خيال محال است ، كه وجود قديم در حد آيد و در ظرف گنجد . و نزديك است اين مذهب به تناسخ . قاتلهم اللّه .\r\nو غلط ديگر ضعفا راست كه در عالم خيالات باشند ، و تمثيلات بينند و پندارند كه آن كشف است ، و ذات و صفات حق را مانند نهند . متهم‌اند و خيال‌پرست . نعوذ باللّه من شئوم خاطرهم .\r\nو از غلطهاشان آن است كه اوليا را بر انبيا تفضيل نهند ، يا برابر دارند ، قد كفروا بذلك . اين خاطرى فاسد است . و قولشان در اين آن است كه مىگويند حال نبى با واسطه است و حال ولى بىواسطه . از بىفهمى در غايت جهل بود اين سخن ، كه الهام و حديث و مناجات انبيا راست بر دوام . و نيز بر وحى و رسالت جبرئيل ( ع ) و ارسال كتب مخصوص‌اند . و حالت نبى از وراى طور ارواح است در صرف قدس . و حالت ولى غالبا بين الارواح و الاشباح است . و آن كس داند كه او را بوده است .\r\nو ديگر غلطشان آن است كه جماعتى از ايشان دعوى رؤيت كنند به چشم سر . و آن در دنيا مستحيل نيست ، و ليكن سنت بر اين رفته است . و گروهى كشف عيان از كشف بيان باز ندانند ، و توهم كنند كه آنچه مىبينيم آن خود به چشم باز ديدهء سر است ، و ليكن از غايت خامى ندانند . و در سنت از رسول - صلى اللّه عليه و سلم - آمده است كه ابليس ميان آسمان و زمين بر عرشى نشيند ، و نفس خود را بر جماعتى از عوام عرض كند تا ايشان را گمراه كند ، و به همه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nكارى [ بكشاند 
  ] . هرچه از آن نشان دهند حق نه آن است ، بلكه حق بىنشان است .\r\nو غلط ديگرشان آن است كه گروهى از ايشان نورى چند بينند از انوار مخلوقات ، و پندارند كه آن نور حق است ، و تعلق به ذات او دارد . اين خطاست ، كه او موصوف است به نور ، ليكن نور او هدايت است ، و معرفت و توحيد است و ارشاد . و اين نور و ظلمت كه ايشان گويند حق از آن منزه است . اما حق را انوار است وراء اين همه ، و ليكن از خيال بيرون است . و اگر به مثل از جلال نور خويش ، به مقدارى كه آن حق داند و در حدود و چند و چون نيايد ، بر كون تجلى كند ، موجودات محترق شود .\r\nاو بديع است به هر حال . و نور جلالش قديم است ، و روح ناطقه كه روح جلالى است ، قدسىاى ربانى ، بدان نور تجلى مصفى است ، و هر چه بيند بدان بيند ، و بدان داند ، و بدان گويد ، و بدان شنود ، و بدان گيرد . و در قرآن مجيد بر اين مثل است اللّه را - سبحانه و تعالى - چنان كه گفت :  اللَّهُ نُورُ السَّماواتِ وَ الْأَرْضِ  ( 24 / 35 ) .\r\nو ديگر غلطشان آن است كه چون ملازم شوند بر افعال اهل ضلال ، و چون مدتى برآيد ، نتوانند كه از آن بيرون آيند ، از غلبهء ريا و نظر اغيار ، كه چون مدعى بود و مدتى بر اين طريق رفته ، و خلق او را بدان نهج ديده ، و او را بستوده ، چون او اسير نفس و رياست ، بر آن طريق كفر بر خود پسندد ، و ننگ دارد كه با طريق صواب آيد ، تا بدين خيانت از چشم خلق نيفتد ، كه چون به شرع رسول ( ص ) درآيد ، مزدوريش بايد كرد . و اين ظالم را شكوهى عظيم باشد . و احكام شرع ثقلى دارد ، و نفس در آن حقير مىشود . و اين صاحب دولتان از غايت محبتى كه دارند ، كلفت تكليف از ايشان برخاسته كه بار شرع بارى گران است :  وَ إِنَّها لَكَبِيرَةٌ إِلَّا عَلَى الْخاشِعِينَ  ( 2 / 45 ) .\r\nو اين قدر كه گفته شد از غلطهاى اين قوم غلطى چند است در اصول دين كه دين به آن ويران شود . اما غلطها كه در فروع افتد نمودارى از آن پيدا كنيم تا راه راست از گمراهى در اين طريق در وقتى چنين پيدا شود - ان‌شاءالله تعالى وحده .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nو اما از غلطها كه در فروع افتد يكى آن است كه توانگر را بر درويش تفضيل نهند ، و ندانند كه خداوند عالم فقر و تجرد رهروان خود را اختيار كرد ، و فرمود :  وَ اللَّهُ خَيْرٌ وَ أَبْقى  ( 20 / 73 ) و نيز بستود صادقان را ، و گفت :  لِلْفُقَراءِ الَّذِينَ أُحْصِرُوا  ( 2 / 273 ) و مهتر فرزندان آدم و برگزيدهء عالم محمد مصطفى ( ص ) خود را و امت خود را فقر برگزيد ، و دنيا و حطام او بگذاشت ، و گفت كه : الفقر فخرى « 1 » .\r\nو ديگر غلطشان آن است كه جماعتى خود را به نشان صوفيان برآرند ، و از حال ايشان بىخبر باشند ، و به نامى و رسمى قناعت كنند . و در اين صورت بعضى خود را به سالوسى و ناموسى برآورند ، و چيزى كه ندارند مىفروشند .  وَ أَنَّ اللَّهَ لا يَهْدِي كَيْدَ الْخائِنِينَ  ( 12 / 52 ) .\r\nو قومى كسب اختيار كنند و توكل را طعن زنند ، و معلوم نكنند كه توكل حال رسول اللّه ( ص ) بوده است ، و كسب سنت اوست . و توكل اقويا راست ، و كسب ضعفا را . و بر مقام خويش آن كس كه برسد و واقف شود ، تقبيح و توبيخ ديگرى نكند .\r\nو قومى گويند آخرت به دنيا بهتر به دست آيد كه به درويشى . و بدان رخصت خود طلبند ، تا به لذت و شهوت درافتند . معلوم بايد كرد كه به تجريد و تفريد بهتر ثواب توان يافت ، كه به علايق و عوايق .\r\nو ديگر غلطشان آن است كه چون تحمل اثقال ملامت و درويشى نتوانند كرد و دخول كنند در توسع دنيا ، و بدان رخصت و تأويل جويند . بلى ، چون با خود برنيايند ، از غايت سالوسى تأويل‌ها را سپر خويش سازند .\r\nو ديگر غلطشان آن است كه چون ذكر مشايخ بزرگ بشنوند ، و شرف ايشان نزد خداى - عز و جلّ - و خلق فهم كنند ، بدان سبب به انواع مجاهده ايشان سعى كنند ، و مدتى دراز بمانند ، و هيچ حلاوتى از آن نيابند و به نزد حق تعالى آرامى نيابند ، و نيز از خلق حرمتى نبينند . و گرد\r\n\r\n\r\n","description":"","footnote":"\r\n( 1 ) - رجوع شود به : سفينة البحار چاپ نجف ، ج 2 ، ص 378\r\n","page_name":" 104 ","page_number":104},
  {"content":"\r\n\r\nمجاهدت بر ايشان بنشيند ، و همه خلق از ايشان بگريزند . زيرا كه به حيل درآيند و به كسل بيرون شوند ، و ندانند كه : اللّه تعالى خصمهم فى ذلك .\r\nو ديگر غلطشان آن است كه گروهى قصد طواف شهرهاى مختلف كنند ، تا آنچه ديده باشند بازگويند ، و بدان جاه و حرمت به دست آورند . نه چنين بوده‌اند ياران كه رفتند . رضى اللّه عنهم و سقى ارواحهم شراب الزلفة .\r\nو ديگر غلطشان آن است كه مال ببخشند و سخاوت اظهار كنند ، و سر به خادمى برآورند ، تا بدان شيخ الشيوخى كنند . سادات ماضى - رحمة اللّه عليهم - جاه از پى مال فدا كردند و خود را به ياران وقف كردند و از راه عوض برخاستند ، كه عوض در راه عاشقان بر عاشقان حرام است .\r\nو ديگر غلطشان آن است كه طايفه‌اى گويند ما مجردانيم و هر چه يابيم به كار بريم و فرق نكنند ميان حق و باطل و حلال و حرام . اين حديث كليد بطلان است كه بدان در خزانهء اباحت مىگشايند .\r\nو ديگر غلطشان آن است كه جمعى از مفلسان ذكر كرامات اين قوم كنند و مىپندارند كه آن به مجاهدت راست شود ، و ندانند كه با مجاهدت استعداد كرامات بايد و تأييد حق - جل جلاله - و چون چندى بر آن برآيد و چيزى از آن نيابند ، در كرامات اوليا طعن زنند . اين نشان حماقت است ، نه نشان مجاهدت . كه مجاهدت به حق موجب كرامات است . چرا كه مجاهدت بر نهج شرع سبيل هدايات است .\r\nو ديگر غلط آن است كه گروهى خود را از بىعلمى به رياضت بسيار ضعيف كنند ، تا به حدى كه از فرائض بازمانند ، و ندانند كه مشايخ رياضت را به تدريج كرده‌اند نه به تعجيل .\r\nو ديگر غلط آنكه در زاهدى در كوه‌ها و غارها بىحال و مقام مشايخ مشغول شوند و ظنشان چنين باشد كه از خلق بگريختند ، و به رياضت‌هاى مبرم ممارست كردند ، و از شر نفس ايمن ببودند ، و معلوم نكردند كه از شر نفس ايمن نتوان بود هرگز ، و در خلوت بىحال\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nقوم نتوان نشست ، و اگرنه ، مرض و ماليخوليا بيش باشد كه حال و كشف .\r\nو ديگر غلط آن است كه طايفه‌اى خود را اخصا كردند . پنداشتند كه بدان از آفت شهوات بازرستند . ندانستند كه شهوات نه در آلت است ، بلكه شهوات در نهاد است ، كه تا تو هستى آن هست .\r\nديگر غلط آن است كه قومى بىزاد و راحله در باديه فرورفتند ، و خود را هلاك كردند . و ندانستند كه مشايخ چون در باديه رفتند ، جانشان مرهون به عشق حق بود ، و دلشان پر از توكل و يقين . و ايشان را گرسنگى و سيرى و خراب و عمران يكى بود .\r\nو ديگر غلطشان آن است كه جماعتى به تكلف و تلبس مشغول شدند ، و لباس‌هاى مصبوغ و مرقعات الوان درپوشيدند ، و در رباطها بنشستند ، و اشارت قوم بياموختند ، و پنداشتند كه ايشان نيز صوفيانند . و سهوشان افتاد كه به تحلى و تمنى صوفىاى برنيايد ، و روز قيامت حسرت و ندامت و نار و شتار بار آرد .\r\nو ديگر غلط آن است كه جماعتى از معلومات دنيا خزانه‌ها پر كنند از دراهم و دينار ، و مرابحت و مضاربت در آن مىكنند ، و سكون بدان وجه معلوم به دست آورند ، و با آن همه در نماز درآيند و همه وقت روزه دارند ، و خشيت و آب ديده اظهار كنند . و چنين گويند كه معلوم ببايد تا عبادت بر نظام بماند ، و دل پراكنده نباشد ، و فارغ بماند . و توهم كنند كه اين حال خاصان است - بئس الظن هذا . چگونه باشد حقيقت عبوديت كه با وى زهد نباشد ؟ كه تا از علايق و عوايق باز نپردازى ، عبوديت از تو درست نيايد .\r\nو ديگر غلط آن است كه طايفه‌اى از طاماتيان رقص و بيت و سماع و دست زدن و جامه دريدن اختيار كنند ، و پندارند كه چون آن حاصل آمد ايشان حال اوليا بيافتند . هيهات ! بدين مزورات مقامات نتوان يافت .\r\nو ديگر غلط آن است كه گروهى از جملهء آنها چنين گويند كه : حقيقت اخلاص آن است كه از رؤيت خلق جهان به‌يك‌بار بازمانند ، و اگرنه اخلاص حاصل نشود . و ايشان اين بدان\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nخواهند كه از روى ظاهر از خلق منقطع شوند ، و اين وهم است . و اگرنه ، آنكه به اخلاص مخصوص است ، اگر همهء كون با خلق به‌يك‌بار در چشم وى افتند ، چشم اخلاص وى از اغيار هيچ غبارى نپذيرد .\r\nو ديگر غلط آن است كه جماعتى در حقيقت كلام نشنيدند . پنداشتند كه فنا فناى بشريت است ، و به انواع صداع و سودا درافتادند . بعضى به ترك طعام و شراب بگفتند ، تا خود را نزار كردند ، و پنداشتند كه فنا فناى حظ جان است از حق در سر توحيد ، و فنا در فناء فنا است .\r\nهذه غلطاتهم فى الفروع التى استعملوها وقعوا فى مهلكة المتعبدين . عليهم ايضا فى سير الحقائق غلطات ، و اذا وقعوا فيها احتجبوا عن اسرار المقامات و حقيقة الحالات ، و سنبين بعضها . ان‌شاءالله وحده .\r\nاما از غلطات كه در سير منازل افتد سالكان را بكاى بىحرقت است ، و نالش بىنازش ، و حضور بىقربت ، و انبساط بىحرمت ، و تواجد بىوجد ، و صحو بىسكر ، و حزن بىفرح ، و خوف بىرجا ، و رجاى بىخوف ، و سماع بىآن دم ، و ارادت بىطلب ، و قبض بىبسط ، و استيحاش بىانس ، و ضحك بىبكا ، و طلعت بىحلاوت ، و مراقبت بىمكاشفه ، و خيال بعد الكشف ، و اشارت بىمعرفت ، و التباس بىعشق ، و استغفار بىغرامت ، و توبهء بىندامت ، و فكر بىبشارت ، و گريهء بىرشاشت ، و اختلاج بىوجد ، و نوم بىسهر ، و صبح بىسحر ، و طمس بىرمس ، و رقص بىهيجان ، و عشق بىهيمان ، و رين بىزين ، و سلطنت بىمحنت ، و عبوديت بىربوبيت ، و عبرت بىغيرت ، و شوق بىتمناى مرگ ، و در بيابان وى رفتن بىاهبت ، و اشتياق بىريحان ، و سماع بىالحان ، و نظر بر وجود امردان بىمشاهدهء رحمان ، و مقام بىحال ، و حال بىوصال ، و عدم بىقدم ، و تاوهء بىسقم ، و قبول مستحسنات در ضمن مستقبحات . از جهت آنكه در سير مقامات و استعمال معاملات چنان كه از مستحسنات فوائد است از مستقبحات فوائد است . هذه اشارة لا يعلمها الا اهل الاشارة . و السلام على من اتبع الهدى .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nهذا سؤال عنه فيما ياتى ذكره .\r\nمسألة : چه گويند رهروان حقيقت و سالكان طريقت در حال آن سيمرغ گرم قدم و آن روضه جنان كرم ابو المغيث حسين بن منصور حلاج - قدس اللّه روحه العزيز - كه چون محبوس بود ، نقل است از احوال او كه هر روز از سرمستى شراب وحدت كلمهء انا الحق بر زبانش برفتى ، و خبر است از آداب او كه هر روزى با سيزده بند هزار ركعت نماز بگزاردى ؟\r\nاين دو حال متناقض بيان كنند تا فايده‌اى باشد . ان‌شاءالله وحده .\r\nقال فى جوابه :\r\nحسين - رضى اللّه عنه - از حق حظ خداى بستد ، و حق تعالى از حسين حظ بندگى بستد .\r\nكاس سكرش از شراب يكتايى پر بود . به لا يزال العبد يتقرب الى بالنوافل مستوفى شده بود .\r\nجواب ديگر :\r\nچون عشق به چنگال قربت از سر محبت گريبان انسانيت بگرفت و به حقيقت وصل كشيد ، دامن عبوديت در دست ربوبيت بماند .\r\nجواب ديگر :\r\nچون بلبل صفات بر شمشاد جانش نشست ، و به نطق ازلى در جهان بشرى انا الحق مىسرود ، آن نه زبان حدثى بود ، بلكه نواى عندليب قدمى بود . و عاشقان را در اين كلمه اعتبار از شجرهء  إِنِّي أَنَا اللَّهُ  ( 28 / 30 ) موسى بود .\r\nجواب ديگر :\r\nچون آفتاب تجلى از بام كبريا پيدا شد ، و خسرو روح او از خانهء حدثان جدا گشت ، و در قرب قرب از سكر سكر در دايرهء تنزيه در سرّ ازليت يكتا شد ، علم فرق كرد خدايى از بندگى ، زيرا كه آفتاب احديت در غيم فنا از عين بقا بر او پيدا شد .\r\nجواب ديگر :\r\nسبب عبوديت حسين در ربوبيت آن بود كه چنان كه حسين به صفات حق ملتبس شدى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدر عبوديت حق و روش بر ربوبيت بىامتزاج لاهوت با ناسوت و اختلاط ناسوت با لاهوت بل به انفراد قدم از حدوث . تمت الاجوبة .\r\nفقال : مقام الطاعات اكبر من مقام الكرامات . و قال الرضاء فى الحالات خصك فيك . و قال - رضى اللّه عنه - عن العباد اذا اصطفاهم فى الازل لنفسه و لا يبالى باعمالهم ، و رضى العباد عن اللّه - عزّ و جلّ - اذا اختاروا اللّه تعالى على كل شيئى فى الازل باشارته عليهم :  أَ لَسْتُ بِرَبِّكُمْ ؟ قالُوا : بَلى  ( 7 / 172 ) .\r\nو قال صلاة العارفين طيران الارواح فى فضاء السرمدية و صفاء الديمومية . و حركاتهم روعان الطلب فى عالم الطرب . فاستقبالهم الكعبة ، استقامتهم فى الحال و نفى الجهات و نياتهم تمكن القلوب فى الغيوب . و استفتاحهم التبرى من كل شيئى سوى اللّه . و قراءتهم الحان الارواح فى قفص الاشباح و ركوعهم خفض اجنحة الهمة فى بحار المنة . و سجودهم زوائد الحب فى مدارج القرب و رفع ايديهم الخلق فى مرتع الشهود . و تشهدهم استخبار الجبروت و ادراك المشاهدات فى المكاشفات . و تكبيرهم تهذيب الادراك من الاشراك . و تسبيحهم ازدحام الذكر عن الفكر . و تسليمهم خروج الروح عن ضيق الرسومات و الدخول فى الانبساط . هذه كلمات صدرت عنه فى حالة الوجد .\r\nو قال : الفناء اقوى من البقاء ، لان الفناء فناء العبد فى عين الوجود ، و البقاء بقاء العبد فى حسن الوجود .\r\nو قال : الهمنى ربى شيئا ليس الا غيبا .\r\nو قال : فى قوله عزّ و جلّ : عفا اللّه عنك . قال : هذا تعريف و ليس به تعبير . انما اراد اللّه ان يعرفه دقايق المعاملات فالطف بقوله : عفا اللّه عنك . و ايضا قال فيه : وقع العفو مقابلة الانتباه لما انتبهوا قبل التاديب الطف عليه الحق قبل التثريب .\r\nو سئل عنه عن سير الاشباح فى الهواء .\r\nفاجاب و قال بالفارسية : عنقاى مغرب عشق را جناح معرفت در منزل ازل به مقراض\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتنزيه مقطوع گشت ، و وجود معاملات چنان كه كون طيران روح جلالى از حق به حق معدوم گشت . در آن مطاف سير در مكان چه خطر دارد .\r\nو وصف نفسه احد بعلم الظاهر فى غيبته .\r\nفقال فى حق القائل : آنكه از بحار قدم جواهر علوم لايزالى در سلك حكمت كشيد ، و از راوق خانهء كبريا رحيق مختوم معرفت چشيد ، محفوظات مسطور رسم نزد خاطرش چه گذر كند . و آنكه بىعروس انس در عزب خانهء وصال تماشا كند ، در وعد و وعيد از مدح و ذم خلق تبرا كند . صاحب هذيان را از نزد حق - عزّ و جلّ - ملامت است ، و در شرع رسول - صلى اللّه عليه و سلم - غرامت است . و اللّه اعلم بالصواب .\r\nقد تمت الرسالة فى بيان غلطات الطريق به حمد اللّه الحفيظ و هو ولى التوفيق .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nفهرست اسامى مردان و زنان\r\nنام صفحه\r\nآدم ( ع ) 104 / 61\r\nابراهيم ( ع ) 93\r\nابو الفرج 17 / 14 / 6 / 5\r\nابو بكر واسطى 61\r\nابو نصر 3\r\nارشد الدين ابو الحسن على نيريزى 4\r\nاسحاق 61\r\nاسعد بن احمد بن محمد الكاتب 6\r\nاسماعيل ( ع ) 61\r\nامام فخر الدين مريم 4\r\nايوب ( ع ) 61\r\nجبرئيل ( ع ) 102\r\nحلاج 108 / 40\r\nخضر ( ع ) 92\r\nداود ( ع ) 61\r\nدرويش على بن ابو سعيد الكججى 6\r\nدوميراس 6\r\nزكريا ( ع ) 61\r\nسرّى سقطى 61\r\nنام صفحه\r\nشبلى 61\r\nشعيب ( ع ) 61\r\nشيخ ابو بكر بن عمر بن محمد 4\r\nشيخ جاگير 3\r\nشيخ جمال الدين خليل فسائى 3\r\nشيخ سراج الدين سالبه 4\r\nشيخ شرف الدين ابراهيم 4\r\nصدر الدين ابراهيم سلفه اصفهانى 4\r\nعلى بن الحاج محمد بن مسعود 7\r\nفرعون 91\r\nمحمد ( ص ) / 67 / 61 / 28 / 25 / 19 / 18 / 14 / 98 / 96 / 88 / 83 / 77 / 70 / 69 110 / 104 / 103 / 102 / 100\r\nموسى ( ع ) 108 / 92 / 76\r\nنوح ( ع ) 77 / 61\r\nيحيى ( ع ) 61\r\nيعقوب ( ع ) 61\r\nيوسف ( ع ) 61 / 24\r\nيونس ( ع ) 61\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n\r\n","description":"","footnote":"","page_name":" 112 ","page_number":112}
  ]