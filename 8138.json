[
  {"content":"\r\n\r\nده سفرنامه\r\nيا\r\nسيرى در سفرنامه هاى جهانگردان خارجى راجع به ايران\r\nترجمهء : مهراب اميرى\r\nانتشارات وحيد\r\nزمستان 1369\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nنام كتاب : ده سفرنامه\r\nمترجم : مهراب اميرى\r\nناشر : انتشارات وحيد - تلفن 6406455\r\nحروفچينى سهروردى - چاپ گوته\r\nتيراژ 2000\r\nچاپ اول - 1369\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست مطالب\r\nعنوان صفحه\r\nفهرست مطالب 3\r\nيادداشت ناشر 7\r\nپيش‌گفتار مترجم 6\r\n\r\nبخش اول : سفرنامه كروسينسكى\r\nمحاصرهء اصفهان و سقوط دولت صفويه در سال 1722 13\r\nيادداشتهاى مترجم راجع به بخش اول 25\r\n\r\nبخش دوم : سفرنامهء جيمزفريزر راجع به نادرشاه\r\nروزنامهء وقايع ورود نادر به دشت كرنال 33\r\nسيزدهم ذيقعده - دوازدهم فوريه 34\r\nچهاردهم ذيقعده - سيزدهم فوريه 35\r\nپانزدهم ذيقعده - چهاردهم فوريه 36\r\nشانزدهم ذيقعده - پانزدهم فوريه 39\r\nهفدهم و هيجدهم ذيقعده - 16 و 17 فوريه 40\r\nنوزده و بيست ذيقعده - 18 و 19 فوريه 41\r\nبيست و يكم ذيقعده - بيستم فوريه 44\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعنوان صفحه\r\n22 و 23 و 24 ذيقعده - 21 و 22 و 23 فوريه 46\r\nبيست و پنجم ذيقعده - 24 فوريه 47\r\nبيست و ششم ذيقعده - 25 فوريه 48\r\nبيست و هفتم ذيقعده - 26 فوريه 49\r\nبيست و هشتم و بيست و نهم ذيقعده 50\r\nاول ذيحجه - اول مارس 51\r\n6 و 7 و 8 ذيحجه - 6 و 7 و 8 مارس 52\r\nنهم ذيحجه - نهم مارس 53\r\nدهم ذيحجه - دهم مارس 54\r\nيازدهم ذيحجه - 11 مارس 55\r\nدوازده و سيزده ذيحجه - 12 و 13 مارس 58\r\nچهارده و پانزده و شانزده ذيحجه - 14 و 15 و 16 مارس 60\r\nهفدهم ذيحجه - 17 مارس 61\r\nهيجدهم ذيحجه - 18 مارس 62\r\nنوزدهم ذيحجه - 19 مارس 64\r\n20 و 21 و 22 ذيحجه - 20 و 21 و 22 مارس 65\r\n23 و 24 و 25 ذيحجه و مارس 66\r\n27 ذيحجه - 27 مارس 67\r\nششم محرم - چهارم آوريل 68\r\nدهم آوريل - هشتم محرم 69\r\nسوم صفر - اول مه 72\r\nچهارم و ششم صفر - دوم و چهارم مه 74\r\nهفتم و هشتم صفر - 5 و 6 مه 75\r\nصفات و خصوصيات اخلاقى نادرشاه 80\r\nيادداشتهاى مترجم راجع به فصل دوم 85\r\n\r\nبخش سوم : سفرنامه ويليام‌فرانكلين\r\nملاقات با جعفر خان زند ( 1787 ) 93\r\nمدعيان سلطنت 95\r\nخصوصيات اخلاقى كريمخان 96\r\nاحداث ساختمانهاى عمومى 97\r\nقواى انتظامى 97\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nعنوان صفحه\r\nكمك به افراد نيازمند 98\r\nاستقامت و پايمردى در جنگ 98\r\nكريمخان بيسواد بود 99\r\nعقايد مذهبى كريمخان 99\r\nگسترش و توسعه تجارت 100\r\nروابط خارجى 100\r\nجعفر خان 101\r\nاول نوامبر 1788 102\r\nيادداشتهاى مترجم راجع به بخش سوم 102\r\n\r\nبخش چهارم - سفرنامه سرهارفورد جونزبريج\r\nآخرين ملاقات سرهارفورد جونزبريج با لطفعلى خان زند 111\r\nاز شيراز تا خشت - نوامبر 1791 112\r\nديدار با سلطان بىتاج و تخت 119\r\nحركت به بندر ريگ 138\r\nيادداشتهاى مترجم راجع به بخش چهارم 145\r\n\r\nبخش پنجم : سفرنامه سرجان‌ملكم\r\nورود به تهران و ملاقات با صدراعظم - نوامبر 1800 151\r\nتهران - نوامبر و دسامبر 1800 159\r\nيادداشتهاى مترجم راجع به بخش پنجم 178\r\n\r\nبخش ششم : سفرنامه ادوارد اسكات‌وارينگ\r\nشيراز 1802 186\r\nبازار وكيل 189\r\nلباس مردان ايرانى 190\r\nلباس زنهاى ايرانى 193\r\nمحله‌هاى شيراز 194\r\nپليس و قواى انتظامى 196\r\nتجارت و معاملات بازرگانى در ايران 198\r\nماليات و وصول عوارض گمركى 201\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nعنوان صفحه\r\nارتش ايران 203\r\nمالكيت و دريافت بهرهء مالكانه 206\r\nيادداشتهاى مترجم مربوط به بخش ششم 210\r\n\r\nبخش هفتم : نوشته سرهارفوردجونز از دربار ايران\r\nاز بمبئى تا شيراز 214\r\nشيراز - 24 دسامبر 1809 222\r\nاصفهان - اول فوريه 1809 238\r\nتهران - 14 فوريه 1809 242\r\nشاهزاده محمد على ميرزا 249\r\nعباس‌ميرزا 250\r\nملاقات با ميرزابزرگ 250\r\nملاقات با خسرو ميرزا 251\r\nيادداشتهاى مترجم مربوط به بخش هفتم 254\r\n\r\nبخش هشتم : خاطرات جيمزمورير راجع به ايران\r\nتهران - بيستم مارس 1809 262\r\nبيست و يكم مارس 263\r\nبيست و دو و بيست و چهارم مارس 264\r\nبيست و پنجم مارس 268\r\nبيست و ششم و سىام مارس 272\r\nسى و يكم مارس 273\r\nچهارم آوريل 275\r\nنهم آوريل 276\r\nپانزدهم آوريل 279\r\nبيست و نهم آوريل 280\r\nپايتخت ايران 280\r\nتبريز - مه 1809 282\r\nيادداشتهاى مترجم مربوط به بخش هشتم 292\r\n\r\nبخش نهم : سفرى به بلوچستان و سندازپوتينگر\r\nديدار از كرمان - مه 1810 300\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nعنوان صفحه\r\nچهارم مه 1810 301\r\nپانزدهم مه 1810 305\r\nكرمان 306\r\nيادداشتهاى مترجم مربوط به بخش نهم 315\r\n\r\nبخش دهم : موقعيت جغرافيائى امپراطورى ايران از ماكدونالدكينر\r\nخوزستان 319\r\nكعب 319\r\nكارون 321\r\nفلاحيه 323\r\nاهواز 324\r\nهنديان 325\r\nحوزهء حكمرانى شوشتر 327\r\nرامهرمز 328\r\nرودخانه‌هاى خوزستان 331\r\nشوشتر 332\r\nدزفول 333\r\nشوش 335\r\nحويزه 342\r\nآب‌وهواى خوزستان 343\r\nگيلان 1810 343\r\nمازندران 1810 345\r\nبارفروش 347\r\nاسترآباد 352\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nيادداشت\r\nترجمه و چاپ و نشر سفرنامه‌ها و خاطرات بيگانگانى كه طى چند قرن اخير به ايران آمده‌اند كاريست مفيد و درخور عنايت و اگر به صورت صحيح انجام پذيرد خدمتى درخور به روشن كردن زواياى تاريك تاريخ قرون اخير ايران خواهد بود .\r\nالبته جهانگردان خارجى غالبا هدفهاى مختلفى داشته‌اند و از اين رهگذر لطمات فراوان نيز به شئون سياسى ، اجتماعى ، مذهبى ، اقتصادى و فرهنگى ما وارد آورده‌اند ليكن چون با سلاطين و رجال قوم ارتباط و سروكار داشته‌اند توفيق يافته‌اند تا اخبار و حوادث و وقايع مهم و دست اول را از زبان و بيان دست‌اندركاران بشنوند و بر صحايف دفاتر خود منتقل كنند و با چاپ و نشر آن آثارى درخور اعتنا از خود به يادگار بگذارند .\r\n* * * دوست و همكار ما آقاى مهراب اميرى طى چند سال اخير با كوشش فراوان توفيق يافته است تا سفرنامه‌هاى مفيد و مهم را كه در دسترس نبوده و يا ترجمه نشده بدست آورد و به ترجمه آنها بپردازد و جملگى را براى چاپ در اختيار انتشارات وحيد بگذارد و ما خوشوقتيم كه اكنون توفيق چاپ ده‌سفرنامه از مجموعهء ايشان را بدست آورده‌ايم .\r\nلازم به ذكر است كه غالب سفرنامه‌ها راجع به كشورهاى ديگر هم مطالبى دارد كه ترجمه و نقل همهء آنها نه مفيد است و نه ممكن .\r\nزيرا در اين مجموعه و نيز در مجلدات ديگرى كه آماده چاپ كرده‌ايم به نقل مطالبى پرداخته‌ايم كه صرفا مربوط به ايران بوده و روشنگر مطالب تاريخى و مهم راجع به ايران بوده است و اين كار را آقاى اميرى با دقت انجام داده است .\r\nضمنا بسبب وسعت دامنهء كار و كمبود امكانات بسيار بجاست كه ديگران نيز در اين امر مفيد به سرمايه‌گذارى مادى و معنوى بپردازند . باشد روزى برسد كه كليه مطالب درخور اين سفرنامه‌ها ( اعم از چاپ‌شده يا دست‌نويس ) ترجمه و چاپ شود و در دسترس ارباب تحقيق قرار گيرد . ان شاء الله\r\nس - وحيدنيا\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبنام خدا\r\n\r\nپيش‌گفتار مترجم\r\nكتاب سيرى در سفرنامه‌ها همچنانكه از نامش پيداست ، شامل گزيده‌هائى از بهترين سفرنامه‌هاى ديپلماتها و خاورشناسان و جهانگردان معروف خارجى در سه قرن اخير است كه هركس با مسائل تاريخى سروكار داشته باشد لامحاله بايد اين افراد را بشناسد و از مهمترين بخش‌هاى سفرنامه‌هاى آنها درباره مسائل سياسى و اجتماعى و اقتصادى ايران آگاهى يابد .\r\nالبته من ادعا نمىكنم كه در اين مجموعه هر دو مقصود را تأمين كرده‌ام ، يعنى هم معروفترين اين جهانگردان و هم بهترين قسمت‌هاى سفرنامه‌هاى آنها را ترجمه و معرفى كرده‌ام ، چرا كه تأمين چنين مقصودى حتى با تدوين و تنظيم مجموعه‌هائى چند برابر اين مجلدات هم ممكن نيست ، ولى با اين وصف مىتوانم به خوانندگان عزيز اطمينان دهم تا آنجا كه برايم مقدور بود در اجراى اين نيت خير كوشيده‌ام و دقت كامل نموده‌ام تا لااقل اين مجموعه به همين صورت كه هست حاوى اطلاعات جامعى درباره مهم‌ترين بخش‌هاى اين سفرنامه‌ها باشد كه اطلاع از آنها براى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nهركس كه بخواهد با تاريخ دو سه قرن اخير ايران سروكار داشته باشد لازم و ضرورى است .\r\nشايد اين مجموعه مجلدات داراى نواقصى نيز باشد ولى يقين دارم كه نظير آن در اين نوع ، تاكنون به فارسى منتشر نشده و براى خوانندگان و به ويژه پژوهشگرانى كه بخواهند در تاريخ سه قرن اخير ايران به خصوص تاريخ قاجاريه به تحقيق و پژوهش بپردازند اثرى مفيد و سودمند خواهد بود زيرا كه در اين مجموعه بيش از سى سفرنامه و چندين مقاله از بين صدها كتاب و مطالب مختلف راجع به ايران انتخاب و مورد استفاده قرار گرفته كه شايد بعضى از آنها اصولا براى خوانندگان ناشناس باشند . به هر حال اميدوارم كه اين مجموعه سرآغازى باشد كه مترجمين باذوق كشور ما به ترجمه و انتشار كتاب‌هائى كامل‌تر از اين نوع دست بزنند و تا آنجا كه ممكن است خوانندگان و پژوهشگران ايرانى را به نوشته‌ها و آثار اين جهانگردان و خاورشناسان خارجى آشنا نمايند ان‌شاء الله .\r\nتهران زمستان 1369 مهراب اميرى\r\n\r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n\r\n\r\nبخش اول\r\n\r\n[ سخن مترجم 
  ]\r\nجودازكروسينسكى  Judasz Tadeusz KrusinsKi  ( 1675 - 1756 ) مدت بيست سال به عنوان نماينده امپراطور فرانسه در كليساى جلفا انجام وظيفه مىكرد و با دربار شاه سلطان حسين صفوى روابطى برقرار كرده بود . وى با بيشتر رجال و اعيان شهر آشنائى داشت و به هنگام محاصره اصفهان به وسيله افغانها خود شاهد و ناظر حوادث بود .\r\nاو خاطرات خود را در دو جلد كتاب دربارهء سلسلهء صفويه تحت عنوان  History of The Late RevoIutions Of Persia  به رشته تحرير درآورد . اين كتاب در سال 1729 در يك مجلد با قطع وزيرى در 526 صفحه در لندن چاپ و منتشر شد و بار ديگر در سال 1973 در نيويورك تجديد چاپ گرديد . اينك ما بخشى از خاطرات او را در مورد سقوط اصفهان از جلد دوم كتاب مورد اشاره نقل مىنمائيم .\r\n« مترجم »\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمحاصره اصفهان و سقوط دولت صفويه در سال 1722\r\n. . . در اين موقع مردم اصفهان هيچگونه كمكى از شاهزاده ( 1 ) كه شهر را ترك كرده بود دريافت نداشتند افغانها روزبه‌روز حلقهء محاصره را تنگ‌تر مىنمودند . مردم شهر هر روز حيران و سرگردان به طرف كاخ سلطنتى هجوم مىآوردند و فرياد مىزدند كه از اين زندگى پرمذلت احساس شرم و خجالت مىكنند و قادر خواهند بود در مقابل مهاجمين پايدارى كنند و بر عليه دشمن بجنگند . گاهى در جواب به آنها گفته مىشد كه شاهزاده طهماسب ميرزا قريبا به يارى آنان خواهد شتافت و بعضى اوقات هم به نظر مىآمد كه شاه ( 2 ) تقاضاى آنها را اجابت كرده است ، زيرا قول مىداد كه در پيشاپيش مردم بر عليه دشمن وارد جنگ خواهد شد . . .\r\nبارها و بارها مردم ازدحام نمودند حتى سكنه حرمسرا با تضرع و زارى از شاه مىخواستند كه در پيشاپيش آنها حركت كند تا در برابر دشمن مقابله و جنگ كنند . ولى شاه هميشه كلمات زيبائى بر زبان جارى مىكرد و به آنها قول مىداد كه فردا مقصود آنها را عملى خواهد كرد ، لكن مردم چندان به گفته‌هاى او اعتماد نمىكردند\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو مرتب فرياد مىزدند كه مىخواهند شاه را ببينند . در اين موقع خواجه‌ها و قراولان از پشت پنجره‌هاى كاخ به مردم تيراندازى مىكردند تا آنها را متفرق نمايند .\r\nمردم شهر متوجه شدند كه هيچ روزنهء اميدى وجود ندارد و شاه هم بدون توجه به بدبختى و خطرى كه جان و تخت‌وتاجش را تهديد مىكرد به خواب خرگوشى فرورفته بود و از قصر خارج نمىشد . هركسى به فكر خود بود كه چگونه جانش را از مهلكه نجات دهد . . . كم‌كم جمعيت شهر رو به كاهش نهاد و افغانها نيز از اين بابت خوشحال بودند . بدين ترتيب مردم از تحرك باز ماندند ، قحطى شديدى بر شهر مستولى شد . احمد آقا آن خواجه شجاع كه از كاهش جمعيت شهر و بروز قحطى به خود هراسى راه نمىداد در صدد برآمد تا بار ديگر به افغانها حمله نمايد ولى عده كافى در اختيار نداشت . او كه مردانه از دروازه شيراز دفاع مىكرد به سركردگى تعدادى افواج قديمى به يكى از قرارگاه‌هاى اصلى افغانها حمله برد و راه را براى ورود چند هزار شتر حامل مواد غذائى كه فقط به علت بسته بودن راه عبور متوقف شده بودند باز نمود و محموله‌هاى خواربار را وارد شهر نمود . بعد از اين واقعه محمد ولى كمى با او سر لطف آمد و اما بعد به جاى كمك و همكارى بر ضد او و افواج تحت فرمانش مخالفت‌هائى را آغاز نمود و چون از مخالفت و درگيرى با او واهمه داشت لامحاله از وى به شاه شكايت برد و گفت كه خواجه در كارهاى من دخالت مىكند ، و به ميل خود به جنگ مبادرت مىنمايد ، و در يك حمله ناموفق بر عليه مهاجمين تعدادى از زبده‌ترين سربازان شاه را از دست داده است . . .\r\nبدين طريق شاه در اثر شبهه و اشتباه از خواجه صديق و وفادار خود خشمگين شد و او را مورد بازخواست و سرزنش قرار\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nداد كه چرا بدون كسب دستور مبادرت به عمليات جنگى نموده است . احمد آقا همانطورى كه در ميدان جنگ از خود رشادت و شجاعت نشان مىداد همينطور هم با حلم و شكيبائى خشم و غضب خود را فرو برد و آشكارا به شاه گفت كه او قربانى يك توطئه شده است كه نتيجه آن نهايتا تسليم به افغانها خواهد بود و از اين به بعد وى هيچگونه دخالتى در عمليات جنگى نخواهد كرد اما قبل از آنكه نقشه خيانت‌كارانه بعضىها به شهر برسد او جان خود را نثار قدوم شاه خواهد كرد چرا كه حاضر نيست ببيند چگونه شاه در اثر خيانت يك موجود رذل و بدبخت كه بيشتر از افغانها به شاه خصومت مىورزد از اريكه سلطنت پائين كشيده مىشود لذا گوشه عزلت اختيار نمود و ديگر روح بزرگش قادر نبود اين ننگ و بىعدالتى را تحمل نمايد بنابراين مقدارى زهر تهيه نمود و روز ديگر كالبد بىجانش را از رختخوابش بيرون كشيدند . او بطور كلى از احترام و اعتبار ويژه‌اى برخوردار بود و فقدان و درگذشتش تأثر عمومى را برانگيخت و همه در سوك مردى كه تاكنون اميد خود را به دو بسته بودند شيون و زارى مىنمودند .\r\nمرگ وى همه را دچار يأس و نوميدى نمود افغانها در حيات او هرگز مطمئن نبودند كه بتوانند شهر را تصرف نمايند چرا كه سركرده آنها به خوبى مىدانست كه احمد تنها سردار ايرانى بود كه از شجاعت و اعتمادبه‌نفس او در هراس بودند و اگر او به جاى محمد ولى فرمانده گارد و قراولان خاصه‌شاهى بود هيچوقت افغانها قادر به محاصره اصفهان نبودند ، درست است كه او يك خواجه بود ولى بعضى اوقات با شاه دربارهء تصميم به آزادى شهر صحبت مىكرد كه ديگران جرأت گفتن آن را نداشتند . و وقتى هم با مسئوليت خود غذاى شاه را بين سربازان و عمله خلوت تقسيم\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنمود و به آنها گفت تا زمانى كه شكم شاه و درباريانش سير باشد به قحطى نمىانديشند .\r\nشاه سلطان حسين از مرگ نوكر وفادارش كه هميشه با او بود سخت اندوهناك شد .\r\nبا فقدان چنين مردى اختلافات و رقابت‌هاى داخلى بالا گرفت و در حقيقت اين سرنوشت خود شاه سلطان حسين بود كه بيشتر از آنچه دشمنانش مىكردند در حق خويش انجام مىداد . . .\r\n. . . آنطورى كه تصور مىرفت ديگر جمعيت زيادى در اصفهان باقى نماند كه مواد غذائى و خواربار سريعا مصرف نمايند . ولى در همان اوايل حمله افغانها قسمتى از راه عبورومرور شهر باز بود و حتى قبل از بستن راهها حكمى صادر شد كه تنها افرادى مىتوانند در شهر سكونت جويند كه در اصفهان خانه و زندگى داشته باشند لكن اهالى حومه شهر و سكنه دهات اطراف در اثر اغتشاش ناشى از جنگ و ترس از حمله افغانها به شهر هجوم آوردند بطورى كه رفت‌وآمد در خيابانهاى عريض شهر در اثر تراكم جمعيت مشكل گرديد . با اين ترتيب يك گروه كثير بيكاره ولى در عين حال مصرف‌كننده در شهر اجتماع نمودند .\r\nاميد آزادى شهر از طرف وليعهد نيز به تدريج مبدل به يأس مىشد ، بهاى ارزاق تا آخر ماه مه در حد متعارف ، ولى كم‌كم رو به گرانى نهاد ، ولى هنوز قيمت‌ها تا اندازه‌اى مطلوب و قابل قبول بود در ماه‌هاى ژوئيه و اوت مردم شهر شروع به خوردن گوشت شتر و قاطر و اسب و الاغ نمودند ، چرا كه ديگر گوشت در بازار يافت نمىشد . در آخر ماه اوت قيمت لاشه يك اسب به هزار قران رسيد و در ماه‌هاى سپتامبر و اكتبر اهالى حريصانه گوشت سگ‌ها و گربه‌ها را مىبلعيدند .\r\nنويسنده اين يادداشت‌ها خود شاهد بوده است كه در خانه يكى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاز هلندىها زنى مىخواست گربه‌اى را خفه نمايد و حيوان در حال تلاش و ضجه و ناله تمام دستهايش را با دندان و چنگال خون‌آلود نمود ولى آن زن گربه را رها نكرد و گفت تمام گوشت تو را خواهم خورد .\r\nدر ماه سپتامبر غله و حبوبات به طور كلى ناياب شد و قيمت هر پوند نان به سى شيلينگ ، و در اكتبر به پنجاه شيلينگ ترقى كرد . شهر اصفهان پر از درخت بود و به قول « تاورنيه » بيشتر به يك جنگل شباهت داشت تا يك شهر ! تمام تنه درختان را در اثر قحطى و گرسنگى قطع كرده و شاخ و برگهايشان را وزن كرده و به مردم مىفروختند . بدين ترتيب سكنه شهر ريشه گياهان و برگ درختان را با غذاى خود ممزوح نموده و مصرف مىنمودند ، مدتى پوست و چرم كفش را مىپختند و به جاى غذا تناول مىكردند و سرانجام روزى رسيد كه اجساد مردگان را مىخوردند در كوچه‌ها نعش مردگانى به چشم مىخورد كه پنهان از ديد ديگران ران آنها را قطع كرده بودند . اين روش غيرانسانى ديگر قابل تحمل نبود و آنهائى كه مبادرت به خوردن اجساد مردگان مىكردند با چوب و فلك به سختى مجازات مىشدند ولى ترس از مجازات هم مانع از آن نشد كه مردم دست از اعمال شيطانى خود بردارند ، و سرانجام نتيجه اين عمل منجر به اعمال هولناك‌ترى گرديد يعنى بچه‌هائى كه در اثر قحطى و گرسنگى نيمه‌مرده و تقريبا ديگر رمقى نداشتند به وسيله افراد گرسنه دزديده مىشدند و با گوشت آنها سدجوع مىكردند .\r\nهيولاى قحطى و گرسنگى با تمام خشونت‌ها و بىرحمىهايش به مردم اصفهان چنگ و دندان نشان مىداد ، بودند مادرانى كه فرزندان خود را مىكشتند و گوشت آنها را مىخوردند .\r\nمرگ‌ومير اجتناب‌ناپذير و در عين حال آرام و بدون سر و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nصدا جواب قابل قبولى به زندگى نكبت‌بار مردم اصفهان بود .\r\nفاجعه به قدرى عظيم بود كه كسى به دفن مردگان توجهى نداشت سراسر كوچه‌ها انباشته از اجساد مردگان بود كه تقريبا راه عبور و مرور را مسدود كرده بود و همين عامل باعث بروز بيمارى طاعون گرديد .\r\nشهر اصفهان داراى هوائى صاف و سالم است با اينكه اجساد مردگان در درون كوچه‌ها بر روى هم انباشته بودند ولى مردم گهگاه آنها را به درون زاينده‌رود پرتاب مىكردند . بخشى از اين رودخانه در كنار شهر جريان دارد . تعداد اجسادى كه به درون رودخانه پرتاب شده ، به قدرى زياد بود كه آب را آلوده و متعفن نموده بود . آب زاينده‌رود به قدرى ملوث گرديد كه تا يك سال بعد ماهىهائى كه قبلا و هنگام قحطى و محاصره در رودخانه پرورش يافته بودند هنوز بوى تعفن مىدادند .\r\nمردم ذلت و بدبختى زيادى را تحمل نمودند يكى از متمولين شهر تمام ثروت و دارائيش را فروخت و در عوض ارزاق عمومى و خواربار تهيه نمود و اين مواد غذائى را به مقدارى معين و به اندازه مصرف روزانه خانواده‌اش مصرف مىنمود . روزى كه متوجه شد ديگر غذائى باقى نمانده است و باتوجه به قحطى و گرسنگى بىامان ، چاره ديگرى به‌نظرش نرسيد لذا دستور داد تا غذائى را با آخرين قطعات باقىمانده گوشت‌ها تهيه نمايند و سپس تمام گوشت‌ها را با زهر آلوده نمود و به افراد خانواده خورانيد به اين ترتيب تمام آنها يك جا به هلاكت رسيدند . هيچكدام از افراد خانواده غير از خودش از اين ماجرا اطلاعى نداشتند .\r\nماجراى جالب‌ترى كه شنيدم اين بود كه گداى كورى قبل از محاصرهء اصفهان در آن شهر زندگى مىكرد و در تمام مدت محاصره شهر ، كارش تكدى بود و پس از آنكه افغانها نيز شهر\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nرا به تصرف درآوردند كار خود را از دست نداد و هنوز هم به كار خود ادامه مىداد . البته اين موجب شگفتى است در جائى كه هزاران تن از ثروتمندان بنام ، در اثر گرسنگى جان خود را از دست داده بودند مشيت الهى بر اين قرار گرفت ، كه از جان گداى كورى كه از نعمت بينائى محرومش كرده بود حراست نمايد و روزى او را از طريق تكدى تهيه و تدارك نمايد . لااقل اين داستان به ما نشان مىدهد كه در بعضى اوقات گدايان ممر درآمدى دارند كه ثروتمندان از آن محروم هستند .\r\nمن نمىتوانم به درستى تعداد مرگ‌ومير سكنه اصفهان را شمارش نمايم چرا كه اين‌جانب راقم اين سطور قبل از سقوط اصفهان آن شهر را ترك كرده بودم و هنگامى كه وارد اروپا شدم نامه‌اى از يكى از ارامنه جلفا دريافت داشتم كه مىگفت در خلال محاصره اصفهان در حدود يك ميليون و چهار صد هزار نفر تلف شده بودند . ولى من باور نمىكنم كه آمار متوفيات تا اين اندازه بالا رفته باشد لكن من چون خود شاهد ماجرا بودم نمىتوانم موضوع را انكار نمايم چرا كه مطمئنا اصفهان گدايان و بينوايان فراوانى داشت و جمعيت آن نيز به مراتب از اسلامبول بيشتر بود و از طرفى هنگام محاصرهء اصفهان توسط افغانها نيز هزاران تن از دهات مجاور به درون شهر هجوم آوردند ، و در صورتى كه پس از سقوط اصفهان تنها يكصد هزار تن در آن شهر باقىمانده بود .\r\nلذا خواننده اين مطالب خود مىتواند تعداد قربانيان اين حادثه را حدس و تخمين بزند . به طورى كه نويسنده اين يادداشت‌ها خود شاهد وقايع بوده است هنگام حمله افغانها به فرح‌آباد كمتر از بيست هزار نفر كشته شدند و در مقابل افغانها فقط تعداد كمى از افراد خود را از دست داده بودند ، در حالى كه آنها در تيررس توپخانه مدافعين شهر قرار داشتند . در هنگام محاصرهء شهر تعداد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nچهارصد عراده توپ در نقاط مختلف شهر مستقر شده ، كه در هر شليك چهارصد گلوله ، و اقلا رويهمرفته يكصد و شصت هزار گلوله در آن واحد به طرف دشمن خالى مىكردند ولى متأسفانه اين تيراندازيها ناشيانه و بدون نتيجه بود و مىتوان گفت كه با اين تيراندازىهاى بىثمر ، شايد چهار صد تن از افغانها هم به قتل نرسيده بودند .\r\nهنگامى كه افغانها به « گلون‌آباد » رسيدند يكى از مهندسين توپخانه ايران از « توپچىباشى » ( فرمانده توپخانه ) خواست كه از انگليسىهاى مقيم اصفهان سؤال شود كه آيا در اروپا توپى وجود دارد كه دوازده مايل برد داشته باشد و آيا تفنگ و مهماتى فعلا در اختيار دارند كه به گلون‌آباد حمل گردد ؟ وقتى كه مير محمود به وسيله جاسوسان خود از اين موضوع مطلع شد دانست كه شاه در اثر سوء سياست مشاورين خود نمىتواند به او صدمه‌اى وارد نمايد و از طرفى شهر هم روزبه‌روز در اثر مرگ‌ومير ضعيف‌تر و خالى از سكنه مىگرديد و احمد آقا همان خواجه‌اى كه آنها از او ترس و وحشت داشتند نيز مرده بود لذا قوت‌قلبى پيدا كردند و سنگرهاى خود را در كنار خيابانهاى اصفهان مستقر نمودند تا هرگونه كمك و يارى را به مدافعين شهر قطع نمايند .\r\nمير محمود ترديدى به خود راه نمىداد كه قحطى و گرسنگى سرانجام شهر را به سقوط خواهد كشانيد و به همين خاطر هم دو ماه تمام از حمله به شهر خوددارى نمود . و گاهى ايرانىهائى را كه به او تسليم شده بودند آزاد مىكرد ، و بعضى اوقات هم براى ايجاد رعب و وحشت آنها را به قتل مىرسانيد . ولى او هنوز براى بركنارى شاه و تسليم شهر در حال مذاكره بود و ظاهرا به اشاره شاه نيز با استعفا موافق بود .\r\nمير محمود عمدا مذاكرات خود را به درازا مىكشانيد تا هرچه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبيشتر مردم از گرسنگى به ستوه آيند ، حقيقت آن است كه او در اول اكتبر ديگر بر شهر فائق آمده بود و سرداران سپاهش از وى خواستند تا با يك حمله شهر را تصرف نمايند . آنها دلائلى اقامه مىكردند كه اولا تصرف و غارت پايتخت تأثير مثبتى در تمام قلمرو كشور به جاى خواهد گذاشت و در ثانى جلوس بر اريكه سلطنت آن هم با ضرب شمشير مزيت‌هاى فراوانى دربر دارد اما مير محمود نمىخواست با شتاب در تصرف شهر موقعيت خود را به خطر اندازد و از سوى ديگر خزانه‌شاهى و اموال رجال و اعيان اصفهان را به حال خود رها نمايد تا در اثر يورش و حمله به شهر مورد تطاول و غارت لشكريانش قرار گيرد لذا با توسل به انواع عذر و بهانه اين حمله را به تأخير مىانداخت مثلا گاهى ابراز عقيده مىكرد كه نمىخواهد جان سربازانش را در معرض خطر قرار دهد و زمانى مىگفت كه مايل است در حمله به شهر تعداد زيادى از لشكريانش زنده بمانند . وقتى كه او در مقابل تقاضاهاى سردارانش طفره مىرفت مذاكرات با دربار شاه سلطان حسين هنوز ادامه داشت سرانجام قحطى و گرسنگى نيز مانند بقيه اهالى شهر به درون كاخ‌شاهى راه يافت و به‌نظر مىآمد كه شاه بيشتر از مير محمود به انعقاد يك قرارداد و مصالحه نيازمند است با اين ترتيب شاه سلطان حسين كه ديگر چيزى براى اعاشه زندگى در اختيار نداشت لامحاله در تاريخ بيست و هشتم اكتبر تصميم نهائى را گرفت ، و در حالى كه لباس سياهى بر تن كرده بود از قصرشاهى خارج شد و در خيابانهاى شهر اصفهان به گردش پرداخت و از ديدن آنهمه بدبختى و فلاكت مردم به گريه و زارى پرداخت ولى ديگر خيلى دير شده بود و براى دلدارى و تسكين آنها مىگفت كه شاه جديد بهتر از وى به رفاه و بهبود زندگى آنها توجه خواهد كرد او با لحنى غمزده براى تبرئه خود گناه را به گردن وزراء و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدولت‌مردان خود انداخت . با اينكه مردم از ضعف نفس و تلون مزاج و تن‌بارگى و سوء زمامدارى وى متنفر بودند ولى اظهار اين مطالب حزن‌آلود از زبان پادشاهى كه بعد از بيست و هشت سال زمامدارى در حالى كه تخت‌وتاجش را از دست مىداد و هرگز هم با مخالفت‌هائى مواجه نشده بود و از طرفى از لحاظ نوع دوستى و تقوى و پرهيزكارى در مقايسه با اسلافش نيز از مزيت‌هائى برخوردار بود مردم را به رقت درآورد ، و نه تنها تقصيراتش را از ياد بردند بلكه بدبختى و بيچارگى خود را نيز فراموش كردند و چنان به ندبه و زارى پرداختند كه صداى ضجه و ناله آنها تا جلفا شنيده مىشد . در ميان ترس و وحشت مردم اصفهان شاه سلطان حسين به قصر خود مراجعت كرد و روز بعد يعنى بيست و نهم اكتبر نماينده تام‌الاختيارى به قرارگاه افغانها اعزام داشت و همان روز پيمان متاركه و تسليم را امضاء نمود .\r\nروز بيست و نهم اكتبر يعنى در يك روز عجيب و مهم تاريخى افغانها تعدادى اسب جهت شاه و درباريانش به شهر فرستادند چرا كه حتى يك اسب در اصفهان باقى نمانده ، و گوشت تمام چارپايان به مصرف مردم محاصره شده اصفهان رسيده بود . شاه و اطرافيانش سوار بر اسبان التفاتى روانه قرارگاه افغانها شدند .\r\nمردم خود را آماده مراسم جشن تغيير سلطنت مىنمودند و ديگر گريه و زارى نمىكردند زيرا آنچه بايستى بكنند دو روز قبل انجام داده بودند و به جاى ضجه و ناله سكوت حزن‌انگيزى همه جا حكمفرما بود در ميان نگاههاى مضطرب و وحشت‌زده مردم يك نوع بهت و سردرگمى مخصوص به چشم مىخورد نااميدى و دلشكستگى تمام گله و شكايت‌ها را از ياد برده بود .\r\nشاه سلطان حسين به طرف قصر زيبا و مجلل فرح‌آباد كه به طرز زيبا و جالبى تزئين‌كارى شده بود پيش مىرفت ، فرح‌آباد\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nتنها قصرى بود كه هميشه آن را دوست مىداشت و در نگهدارى و آبادانيش كوشش مىنمود اين قصر در اولين يورش به‌دست افغانها افتاده بود .\r\nوزراء و رجال بيش از آنكه به جان خود بينديشند نگران حال پادشاه خود بودند زيرا كه آنها از نتيجه كار به خوبى آگاه بودند آنان در يك فضاى مأيوس و نااميدكننده‌اى شاه را دنبال مىكردند كه به خوبى مىتوانستند دريابند كه به‌دست يك صاحب‌منصب دون‌پايه و در عين حال وحشى شاه ، مورد هتك‌حرمت و بىاحترامى قرار مىگيرند .\r\nهنگامى كه شاه سلطان حسين به قرارگاه افغانها نزديك شد رؤسا و سركردگان افغانى به مير محمود پيشنهاد كردند كه از شاه كه پدرزنش نيز به حساب مىآمد استقبال به عمل آورد ولى مير - محمود اين پيشنهاد را نپذيرفت و به حكم طبيعت خويش كه از همه چيز وحشت داشت ترجيح داد كه تنها يكى از ايوان‌هاى كاخ با وى ملاقات نمايد .\r\nهنگامى كه شاه وارد قصر شد بر خلاف انتظار او مير محمود به خواب عميقى فرورفت و شاه را دو ساعت در حال انتظار گذاشت .\r\nو موقع ملاقات به مجردى كه مير محمود را ديد با آغوش باز به طرف او دويد و وى را در بغل فشرد و بوسيد و سپس در كمال فروتنى تاج را از سر برداشت و بر فرق مير محمود گذاشت و در حضور سران قوم خلع خود و اولاد و احفادش را از سلطنت اعلام و موفقيت و كامكارى جانشين را از خداوند خواستار گرديد و سپس در حق او دعا كرد و از وى خواست كه با او مانند يك پدر رفتار نمايد و از تجاوز و هتك حيثيت زن‌هاى حرم جلوگيرى نمايد و نيز از جان افراد خاندان سلطنت حراست نمايد . شاه سلطان حسين همچنين به او توصيه كرد كه پادشاه خوبى براى مردم باشد و با\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nعدل‌وداد با آنها رفتار نمايد و از وصول ماليات گزاف خوددارى نمايد و به آنچه مردم قادر به پرداخت آن مىباشند قناعت نمايد .\r\nوقتى كه مير محمود متوجه شد كه سركردگان افغان از غرور و تكبر بيجاى او در برابر فروتنى و تواضع شاه سلطان حسين نا - خشنود هستند كمى نرمش نشان داد و از شاه سلطان حسين دعوت كرد كه در كنار چپ او كه معمولا در ايران جاى افراد متشخص است بر روى « صفه » بنشيند . سپس شاه سلطان حسين به گواهى تمام وزيرانش سندى را امضاء نمود كه تمام خزائن‌شاهى و اموال خاندان سلطنت را به مير محمود منتقل مىكرد و در مقابل او غير از حراست از جان شاه و فرزندانش تعهد ديگرى تقبل ننمود و سپس « مفتى » يا يكى از ملاهاى بزرگ افغان جلو رفت و براى شاه جديد و پادشاه معزول دعا كرد و سپس به هركه در آينده اين عهدنامه را ناديده بگيرد نفرين و ناسزا گفت و آنگاه او و شاه سلطان حسين هردو در برابر مير محمود تعظيم نمودند .\r\nبه مجردى كه اين تشريفات پايان پذيرفت سران و رؤساى حاضر طبق آداب و رسوم ايران در مقابل شاه جديد به خاك افتادند و زانوى او را بوسيدند و اعلام همبستگى نمودند همان روز دستجاتى از افغانها به اصفهان اعزام شدند تا نقاط مهم و سوق - الجيشى اصفهان را اشغال و تحت كنترل خود بگيرند و سپس آنان در كاخ‌هاى سلطنتى كه درهايشان به رويشان باز بود مستقر شدند و حفاظت آن محل‌ها را به عهده گرفتند و همزمان از طرف شاه جديد عفو عمومى اعلام گرديد و روز بعد مير محمود همراه با سران لشكرى و كشورى ايران و افغان رهسپار اصفهان گرديد در حالى كه شاه سلطان حسين با اسكورت عده‌اى سرباز افغانى از راه ديگرى به طرف شهر حركت مىنمود . . .\r\nج 2 ص 100 - 84\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nيادداشت‌هاى مترجم\r\n( 1 ) مقصود از شاهزاده طهماسب ميرزا پسر بزرگ يا به روايتى پسر سوم شاه سلطان حسين است كه در سمت وليعهدى كشور هنگام محاصره اصفهان به اشاره پدر شبانه در تاريخ هشتم ژوئن 1722 حلقهء محاصره افغانها را شكست و جهت گردآورى سپاه و كمك به مردم پايتخت روانه قزوين گرديد . اعتماد السلطنه در جلد سوم منتظم ناصرى جزو وقايع سال 1134 ه ق مىنويسد :\r\n« در سال 1134 قمرى طهماسب ميرزا با هشت نفر سوار گزيده از طايفه قاجار از اصفهان به طرف قزوين حركت كرد » ( منتظم ناصرى ج 3 ص 28 ) رضا قلى خان هدايت نيز در جلد هشتم روضة الصفاء جزو وقايع همين سال مىنويسد : « . . . امناى دولت پادشاهى در شب بيست و سوم رمضان 1134 طهماسب ميرزا ولد شاه را به وليعهدى منصوب كرده و همان شب با ميرزا حسين اشتهاردى از شهر بيرون و روانه قزوين نمودند كه مددى و معاونى به شاه برساند » ولى اين شاهزاده هنگام ورود به قزوين مأموريت خود را فراموش نموده و به عيش‌ونوش پرداخت و براى خود مجلس عروسى برپا نمود . بنابه روايت بعضى از مورخين طهماسب ميرزا پس از سقوط اصفهان و زندانى شدن شاه سلطان حسين رسما در قزوين بر تخت سلطنت جلوس نمود ( تاريخ حزين ص 56 ) ولى رضا قلى خان هدايت مىنويسد كه پس از قتل شاه سلطان حسين طهماسب ميرزا رسما تاجگذارى نمود .\r\nشاه طهماسب براى نجات تخت‌وتاج خود دست كمك به طرف سلطان احمد سوم عثمانى و پطر كبير تزار روسيه دراز نمود\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nظاهرا سلطان عثمانى توجهى به درخواست شاه طهماسب ننمود ليكن پطر كبير طى قراردادى حاضر شد كه در ازاى تصاحب شهرهاى استرآباد ، مازندران ، گيلان ، بادكوبه ، داغستان و در بند افاغنه را از ايران اخراج نمايد اما اين قرارداد هيچگاه به مرحله اجرا درنيامد چرا كه در همين اوضاع و احوال پطر كبير درگذشت ( 1725 . م ) و از طرفى نيز نادر قلى افشار در صحنه سياسى ايران ظهور كرده و به خدمت شاه طهماسب پيوست و افاغنه را از ايران بيرون راند و شاه طهماسب در سال 1142 ه ق ( ژانويه 1730 ) در اصفهان به نام شاه طهماسب دوم تاجگذارى نمود ولى از آنجائى كه نادر خود داعيه‌شاهى داشت با تمهيد مقدماتى شاه طهماسب را در ربيع الاول 1145 ه ق از سلطنت خلع و طفل شيرخوارش را به نام شاه عباس سوم به جاى او به شاهى برگزيد . شاه طهماسب مدتى در مشهد و قزوين و مازندران و آخر عمر در سبزوار به حال تبعيد و زندان بسر مىبرد تا اينكه در اوائل سال 1152 ه ق هنگامى كه شايع شد نادر شاه در هندوستان كشته شد رضا قلى ميرزا وليعهد نادرشاه از بيم آنكه مبادا مردم به طرفدارى از سلسله صفويه بر عليه او شورش نمايند به محمد حسين خان قاجار حاكم استرآباد فرمان داد تا شاه طهماسب و دو پسر هفت‌ساله و شش‌ساله او به ترتيب شاه عباس سوم و سليمان ميرزا را به قتل رسانيد اين سخن نيز گفتنى است كه چون محمد حسين خان جد خانواده علاء الدوله است در بين مردم شهرت دارد كه خنجر شمر در خانواده علاء الدوله است .\r\n( 2 ) شاه سلطان حسين پسر ارشد شاه سليمان در سال 1105 ه ق به تخت سلطنت جلوس نمود . در اثر سوءسياست و بىلياقتى اين پادشاه افغانها پس از چند سال جنگ و ستيز سرانجام در سال 1134 ه ق ( 1722 م ) تا گلون‌آباد پانزده كيلومترى اصفهان پيش\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nآمدند در اين موقع شاه سلطان حسين بيشتر سپاهيان خود را كه متجاوز از پنجاه هزار نفر بود با تجهيزات و توپخانه به جنگ بيست هزار سرباز بدوى افغانى كه بطور كلى فاقد نظم و ديسيپلين جنگى بودند اعزام نمود سركردگى قشون ايران بين رستم خان قوللر آقاسى و على مردان خان والىلرستان و محمد قلى خان اعتماد - الدوله تقسيم شده كه هرسه با هم دشمنى و خصومت‌هاى ديرينه داشتند در جنگى كه در هشتم مارس 1722 در گلون‌آباد بين طرفين درگرفت در آغاز قشون ايران ضربات سختى به افغانها وارد آورد ليكن افغانها با مهارت و تاكتيكى خاص توانستند پياده نظام ايران را هدف آتشبارهاى خودى قرار دهند در اين زدوخورد كه قريب دو هزار سرباز ايرانى به قتل رسيده بود ترس و وحشت عجيبى بر سپاه ايران مستولى گرديد و نهايتا در حال عقب‌نشينى و فرار به درون حصار شهر عقب نشستند و افغانها اصفهان را در محاصرهء خود گرفتند .\r\nهمان‌طورى كه در اين يادداشت‌ها ديديم سرانجام شاه سلطان حسين خلع خود و پادشاهى مير محمود را اعلام نمود .\r\nهنگامى كه مير محمود وارد اصفهان شد در عمارت چهل‌ستون تاجگذارى كرد او در آغاز با مردم اصفهان به مهربانى و مدارا رفتار نمود ليكن پس از چندى به فرمان او چند هزار تن از قزلباشها را كشتند و به قتل و غارت مردم اصفهان پرداختند . چون شاه سلطان حسين در حين محاصرهء اصفهان با گرو گذاشتن جواهراتى به ارزش بيست و پنج هزار تومان مبلغ پنجاه هزار تومان وجه نقد از نماينده بازرگانى هلند قرض گرفته بود مير محمود دستور داد كليه اين جواهرات را پس گرفتند و نماينده هلند را نيز به زندان انداختند و سپس از نماينده بازرگانى انگليس معادل هفت هزار تومان و از نماينده فرانسه شش هزار تومان نقدا دريافت داشتند\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو پس از مدتى نيز فرمان داد تا كليه تجارتخانه‌هاى اروپائى را غارت نمودند .\r\nدر سال 1137 ه ق ( 1725 م ) مير محمود مبتلا به جنون شد و در هشتم فوريه همان سال به فرمان او سى و نه نفر از شاهزادگان صفوى را به قتل رسانيدند . رؤسا و سرداران افغانى چون حالات روحى او را نامناسب تشخيص دادند در 22 آوريل اشرف پسر مير عبد الله عموزاده او را از قندهار احضار ، و به جايش به سلطنت برگزيدند . چون در همين سال بين روس و عثمانى قراردادى در مورد تقسيم ايران به امضاء رسيده بود ، به زودى هركدام سهم خود را به تصرف درآوردند ولى چون عثمانىها طمع بيشترى داشتند به‌دست‌آويز كمك به شاه سلطان حسين و رهانيدن او از زندان در سال 1140 ه ق ( 1727 . م ) به طرف اصفهان سرازير شدند . اشرف نيز براى جلوگيرى از تجاوز و از بين بردن بهانه آنها دستور داد سر شاه سلطان حسين پير را كه مدت شش سال زندانى بود بريدند و سپس به نزد احمد پاشا فرمانده قواى عثمانى كه ظاهرا تحويل شاه سلطان حسين را خواسته بود ارسال داشتند .\r\n\r\n","description":"","footnote":"","page_name":" 28 ","page_number":28},
  {"content":"\r\n . \r\n","description":"","footnote":"","page_name":" 29 ","page_number":29},
  {"content":"\r\n\r\n\r\nبخش دوم\r\n\r\n[ سخن مترجم 
  ]\r\nتاريخ نادر شاه نام كتابى است كه تحت عنوان  The History Of Nader Shah  توسط جيمز فريزر انگليسى  ( Jams Fraser )  كه خود معاصر نادر شاه بوده و با او ديدارى داشته تأليف گرديده است .\r\nاين كتاب براى اولين‌بار در سال 1741 ميلادى در لندن به چاپ رسيده است ، ولى اين قسمت از روى چاپ دوم كه با قطع رقعى در 234 صفحه در لندن منتشر گرديده ، ترجمه شده است .\r\nهمان‌طورى كه در كليشه پشت صفحه اول مشاهده مىشود اين كتاب تاريخ انتشار ندارد و تنها به ذكر چاپ دوم اكتفا شده ولى احتمالا چند سال بعد از چاپ اول اين كتاب مجددا به زيور طبع آراسته شده است .\r\nنويسنده ، صفحات يك تا هفتاد كتاب را به اوضاع سياسى و اقتصادى و اجتماعى زمان محمد شاه گوركانى تيمورى ، پادشاه مغول هندوستان اختصاص داده است . بخش‌هائى از اين كتاب بسيار خواندنى و گوشه‌هاى تاريكى از زندگى نادر شاه را روشن\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو بازگو مىنمايد مثلا در بخش زندگى نادر شاه نكات جالبى ارائه مىدهد و مىنويسد هنگامى كه بر تخت سلطنت نشست اين شعر بر روى سكه‌هائى كه به مناسبت تاجگذارى او ضرب شده ديده مىشد .\r\n سكه بر زر كرد نام سلطنت را در جهان * نادر ايران زمين و خسرو گيتىستان \r\nو يا بر روى بعضى مسكوكات ديگر يك سمت آن ( الخير فى ما وقع ) « 1 » و سمت ديگرش « ضرب فى كرمان 1148 » .\r\nو يا پس از فتح قندهار بر روى سكه‌ها نقش شده « السلطان نادر » و روى ديگر « خلد الله ملكه ضرب فى قندهار » .\r\nو يا به مناسبت فتح دهلى كه خطبه و سكه را به نام خود كرد اين شعر بر روى يك طرف مسكوكات طلا و نقره كه از ضراب - خانه خارج شده بود به چشم مىخورد .\r\n هست سلطان بر سلاطين جهان * شاه شاهان نادر صاحب قران \r\nو بر روى سمت ديگر آن خلد الله ملكه ضرب فى احمدآباد ، ولى بخش‌هائى كه بسيار خواندنى و جالب توجه است يكى روزنامه وقايع ورود نادر به دشت كرنال و فتح دهلى است كه به وسيله ميرزا زمان خان منشى سربلند خان روزبه‌روز در دهلى نوشته شده و جيمز فريزر كه خود نيز در دهلى شاهد اين وقايع بوده اين\r\n\r\n\r\n","description":"","footnote":"\r\n( 1 ) - ميرزا قوام الدين محمد قزوينى تاريخ جلوس نادر شاه را به جمله « الخير فى ما وقع » يافت كه به حروف ابجد مىشود ( 1148 ) از اين جهت به تاريخ قوامى شهرت پيدا كرد و برخى از اشخاصى هم كه از سلطنت او ناراضى بودند تاريخ جلوس او را لا خير فيما وقع مىگفتند كه به حروف ابجد هردو جمله يكى است و اما در معنى با هم تفاوت دارد . ( نقل از تاريخ رجال ايران . ج 4 - ص 213 تأليف مهدى بامداد ) .\r\n","page_name":" 31 ","page_number":31},
  {"content":"\r\n\r\nيادداشت‌ها را از روى متن هندى به انگليسى ترجمه نموده و ديگرى بخش خصوصيات نادر شاه است .\r\nما به‌همين مناسبت هردو بخش فوق الذكر را ترجمه و به خوانندگان گرامى عرضه مىداريم .\r\n« مترجم »\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n« روزنامه وقايع ورود نادر به دشت كرنال « و فتح دهلى به وسيله سپاهيان ايران و پىآمدهاى آن » « از يازدهم فوريه تا ششم مه 1739 »\r\n\r\nدوازدهم ذيقعده * يازدهم فوريه 1739\r\n12 ذيقعده موكب امپراطور « 1 » به دشت كرنال نزول اجلال فرمودند و سراپرده سلطنتى برافراشته شد . قرارگاه امپراطور در زمينى به مساحت هفت « كوس « 2 »  Coos  » سنگربندى و به وسيله پنج هزار عراده توپ متعلق به توپخانه شاهى و ديگر امرا « 3 » ( 4 )\r\n\r\n\r\n","description":"","footnote":"\r\n( 1 ) - 1151 هجرى قمرى « مترجم » محمد شاه گوركانى « مترجم » .\r\n( 2 ) - كوس  Kos Coss  يك واژه هندى است و معمولا براى مسافتى به طول يك تا سه مايل به كار گرفته مىشود . « نقل از فرهنگ انگليسى راندم هوس  Random House  چاپ دوم نيويورك ص 1066 « مترجم » .\r\n( 3 ) - كلماتى كه در پرانتز ديده مىشود عينا از فارسى در متن انگليسى آمده است « مترجم » .\r\n","page_name":" 33 ","page_number":33},
  {"content":"\r\n\r\nمحاصره و محافظت مىگرديد .\r\nدر قلب سپاه شخص امپراطور و در پيشاپيش و در صف مقدم نظام الملك و سعادت خان به اضافه واحدهاى توپخانه امپراطور و آتشبارهاى متعلق به خودشان در جناح راست خان دوران مظفر خان ، و على حمد خان ، شاهدخان خان زمان خان ، در جناح چپ قمر الدين خان ، عظيم الله خان ، جانى خان و سيد نياز خان . در پشت جايگاه امپراطور سربلند خان و پشت سر او محمد خان بنگوش ، و پشت سر خان دوران دستجاتى از طوايف « كرپارام  Kirporm  » و « جائز » ( از قبايل « راجپوتز » و پشت سر وزير ( يعنى نظام الملك - مترجم ) سربازان هرنيند  Hernind  ، امل  Amul  كوت پوتلى  Kowt Poutli  و در سمت راست جنب « نقاره‌خانه » قشون بهروز خان ، اسحق خان ، و اصلح على خان ، و پشت اين صفوف افراد طوايف اهرز  Aheers  ( از قبايل راجپوتز ) موضع گرفته بودند با اين ترتيب هريك از اين « امراء » به‌طور شايد و بايد با تمام قشون ابوابجمعى خود در حدود دويست هزار نفر سواره و پياده در دشت كرنال اجتماع كرده بودند .\r\nامروز خبر داده شد كه حاجى خان « قراول » نادر شاه به سركردگى شش هزار سواره كرد ، به دهكده تيلاورى كه پنج كوس تا قرارگاه امپراطور فاصله دارد وارد شده است .\r\n\r\nسيزدهم ذيقعده دوازدهم فوريه\r\n13 ذيقعده تعدادى از سواران « قزلباش » در اطراف اردوگاه ديده شدند و از قرار معلوم چند نفرى را كه قصد داشتند وارد\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nقرارگاه شوند كشته و چند تن از آنها را هم دستگير و نزد نظام - الملك بردند .\r\n\r\nچهاردهم ذيقعده سيزدهم فوريه\r\nچهاردهم ذيقعده نادر شاه تعدادى از تجهيزات و باروبنه خود را در شاه‌آباد يك منزلى دربند و قسمتى را هم در تانىشير مستقر نمود و خود با چهل هزار سرباز مركب از افواج نيزه‌دار ، كمان - دار ، و تفنگدار وارد دهكده تيلاورى شدند هر سوار دو يا سه نفر گماشته از قبيل مهتر و جمازه‌ران يا شتربان همراه داشتند تماما جوان و قوىهيكل و مسلح كه بعضى سوار بر شتر و برخى هم سوار بر قاطر يا « يابو » بودند .\r\nهيچ فرد غير مسلح يا پياده‌اى ديده نمىشد حتى آنهائى كه باروبنه و اثاثيه را از عقب اردو حمل مىكردند همه مسلح و سوار بودند تمام افراد قشون و خدمه به يكصد و بيست هزار نفر مىرسيد در بعضى موارد ارباب از نوكر ، و سوداگر و عمله خدمت ، از سرباز ، تشخيص داده نمىشد ، همه جسور با اراده و از جان‌گذشته و مستعد همه نوع مقاومت و فداكارى بودند .\r\nدر حدود شش يا هفت هزار زن كه از تركها و قندهاريها به اسارت گرفته بودند در ميان قشون حركت مىكردند و تشخيص آنها از سربازان بسيار مشكل بود آنان هركدام يك « بارانى » بر روى لباس خود بر تن كرده و يك كمربند تنگ و چسبان به دور كمر بسته و صورت و لب‌هايشان را با نقاب‌هاى زيبائى پوشانده و يك شال به شكل عمامه بر سر نهاده و چكمه نظامى به پا كرده و همه مانند مردان مسلح شده بودند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nامروز پيغام‌هائى توسط چند افسر درباره صلح به نظام - الملك رسيد كه همه را رد كرد و غير از جواب جنگ چيز ديگرى شنيده نشد .\r\n\r\nپانزدهم ذيقعده چهاردهم فوريه\r\n15 ذيقعده نادر شاه به علت احتياج به آب از تيلاورى كوچ نموده و در پشت قرارگاه خان دوران به فاصله چهار كوس قشون خود را مستقر نمود . امروز صبح سعادت خان وارد سراپرده امپراطور شد و در انتظار شرفيابى نشست مقارن ساعت نه خبر رسيد كه عمله و گماشتگان سعادت خان كه باروبنه و اثاثيه‌اى را از عقب حمل مىكردند چون بين اردوگاه نادر شاه و خان دوران اتراق كرده بودند به علت عدم استحكامات و حفاظت مورد حمله دشمن قرار گرفته و چند نفرى كشته و باروبنه نيز به غارت گرفته شد « 4 » . سعادت خان بعد از شنيدن اين خبر « دربار » را ترك نمود و با تمام قشون خود به‌طرف قرارگاه خويش شتافت خان دوران نيز همان شب به اتفاق دو پسر و سپاهيانش به او ملحق گرديد و همچنين مظفر خان و سيد حسن خان و خان زمان خان و شاهد خان و اسحق على خان و جمعا بيست و دو تن از امرا و سرداران با تمام سپاهيانشان نيز به دو پيوستند . نادر شاه كه به تازگى از تيلاورى به آنجا رسيده بود از اين نقل و انتقالات آگاهى\r\n\r\n\r\n","description":"","footnote":"\r\n( 4 ) - محمد رضا خان يكى از سرداران سعادت خان كسى بود كه در اولين حمله چهارصد يا پانصد نفر قزلباش به همراه چند تن كشته گرديدند . در اين زدوخورد عده‌اى نيز به اسارت گرفته شدند « نويسنده » .\r\n","page_name":" 36 ","page_number":36},
  {"content":"\r\n\r\nيافت و بلافاصله به‌طرف قرارگاه آنها پيش راند و دستور داد تا هزار سوار « كرد » ، هزار سوار « قاجار » هزار سوار « بختيارى » و هزار سوار تفنگدار جمعا چهار هزار سوار از اردو انتخاب و جدا شوند ، و آنگاه مقرر داشت سه هزار نفر از اين سواران در سر كمين‌گاه مختلف موضع بگيرند و بعد پانصد سوار تفنگ‌دار را ( تفنگ فتيله‌اى ) به‌طرف اردوى سعادت خان و پانصد سوار ديگر را به سوى قرارگاه خان دوران امر به حمله داد تا با اين حيله آنها را به ميدان نبرد بكشاند اين تمهيد با موفقيت همراه بود چرا كه سوارانى كه در كمينگاه‌ها مستقر شده بودند از سه طرف حمله‌ور شدند غير از اين چهارهزار نفر افواج ديگرى از سپاهيان نادر در اين نبرد شركت نجستند مگر خود نادر به سركردگى هزار سوار « افشار » كه پيشاپيش سواران خود حمله مىكرد و آنها را به پايدارى و مقاومت ترغيب مىنمود در اين موقع بقيه سپاهيان به دستور نادر شاه در فواصل يعنى در جاى خود آرايش جنگى گرفتند و هر فوجى جداگانه آماده و گوش به فرمان سركرده خود بودند ليكن فرصتى براى شركت آنها در جنگ به‌دست نيامد زيرا كه آن پنج هزار سوار انتخابى سرسختانه تا غروب به جنگ و ستيز ادامه دادند تا سرانجام قواى امپراطور را در هم شكستند .\r\nدر اين جنگ سعادت خان شيرجنگ و فرزند كوچك خان دوران در حالى كه چندين زخم برداشتند به اسارت درآمدند و عده‌اى هم كه جراحت برداشتند به پشت ميدان جنگ منتقل شدند مظفر خان با تعدادى از افسران ديگر به قتل رسيدند و تعدادى هم به سختى مجروح كه به قرارگاه‌هاى خود عودت داده شدند . سيد حسن خان نيز زخمى گرديد و او را روانه دهلى نمودند و عدهء زيادى هم در\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nميدان جنگ كشته شدند « 5 » . در اين حيص و بيص سربازانى كه از ميدان نبرد گريختند بىنظمى و آشفتگىهاى زيادى به وجود آوردند عده‌اى به چادرهاى خان دوران و مظفر خان و سعادت خان و ديگران حمله برده و اثاثيه و تجهيزات آنها و سپاهيانشان را به غارت بردند در بحبوحه اين هرج‌ومرج از هم پاشيدگى امپراطور به قرارگاه نظام الملك كه داراى استحكامات بيشترى بود و در صف مقدم ميدان جنگ قرار داشت نقل‌مكان كرد و از طرفى خود وزير ( نظام الملك ) و ديگر وزراء بدون داشتن استحكامات يا سنگربندى سپاهيان خود را در مقابل قواى ايران به حالت آماده‌باش درآوردند و آرايش جنگى گرفتند تا شايد از اين طريق از حمله و پيشروى سپاه دشمن جلوگيرى نمايند بدين ترتيب امروز وحشت و اضطراب به پايان رسيد و در حدود يك ساعت پس از غروب آفتاب امپراطور\r\n\r\n\r\n","description":"","footnote":"\r\n( 5 ) - در نامه‌اى كه از قرارگاه محمد شاه يك روز بعد از اين جنگ نوشته شده حاكى از آنست كه نادر شاه با پنجاه هزار سوار ( ؟ ) به جنگ خان دوران و مظفر خان آمد او سواران خود را به سه گروه تقسيم نمود و سرانجام لشكر پادشاه مغول را شكست داد فيل‌هاى حامل سعادت خان و شيرجنگ ، در ميدان جنگ محاصره شدند و قزلباشها آنها را به اسارت گرفتند خان دوران گلوله‌اى به بازو و پهلويش اصابت كرد مظفر خان در حالى كه خود را از روى فيل به زمين پرتاب مىكرد كشته گرديد مير كلاه شاهد خان ، اخلاص خان و اصغر خان و پسر بزرگ خان دوران به قتل رسيدند اغول ، بيگ خان با پسرش و عبد الرضا خان و جعفر خان با پسر و برادرانش و سردار ملك زخمى شدند .\r\nميرزا خدا بنده خان پسر بزرگ محبت خان به قتل رسيدند خان‌زمان خان تيرى به گلويش اصابت كرده و مجروح گرديد و قاضى خان همچنين زخمى گرديد و از طرف ديگر هفت تن از سرداران و افسران ارشد نادر شاه با دو هزار و پانصد تن از سربازانش كشته شدند و پنج هزار نفر ديگر نيز به ضرب شمشير و گلوله زخمى و مجروح شدند . « نويسنده » .\r\n","page_name":" 38 ","page_number":38},
  {"content":"\r\n\r\nبه سراپرده خود بازگشت . در اين هنگامه عجيب سربازانى كه از ميدان جنگ فرار كرده بودند و عمله‌جات و خدمه‌اى كه از بارو بنه و وسائل نقليه و ارابه‌ها مواظبت مىكردند همه به‌طرف دهلى فرار نمودند و بدين طريق تعداد زيادى از آنها در بين راه كشته و برخى را نيز لخت غارت نمودند .\r\nخطوط مقدم جبهه به‌طور كلى از سرباز خالى شده بود در چنين اوضاعى نيمه‌شب امپراطور نظام الملك را احضار نمود از محل استحكامات و سنگربنديها تا قرارگاه امپراطور مساحتى در حدود سه ربع كوس تقريبا خالى از سرباز ، و بلادفاع مانده بود .\r\nنظام الملك و سربلند خان و قمر الدين خان و ديگر « امراء » با حالتى وحشت‌زده و نگران تا نزديكىهاى صبح نزد امپراطور ماندند و سپس هركدام به جايگاه خود مراجعت نمود .\r\n\r\nشانزدهم ذيقعده پانزدهم فوريه\r\nامروز شانزدهم ذيقعده قدرت دفاعى امپراطور رو به كاهش نهاد و بيم آن مىرفت كه هرلحظه قزلباشها حمله را آغاز نمايند لذا افواج باقيمانده در صفوف فشرده‌ترى از محل سراپرده سلطنتى تا قرارگاه نظام الملك در تمام روز به حالت آماده‌باش مستقر شدند و هرلحظه انتظار مىرفت كه دشمن جنگ را از سر گيرد .\r\nغروب آن روز چادر كوچكى جهت امپراطور سر پا نمودند و تمام افواج بدون اينكه زين از پشت اسب بردارند يا به آنها علوفه بدهند در اطراف چادر امپراطور به حالت آماده‌باش درآمدند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nهفدهم ذيقعده شانزدهم فوريه\r\nروز هفدهم ذيقعده نيز با ترس و وحشت سپرى شد . امروز برحسب فرمان نادر شاه سعادت خان پيغامى فرستاد تا بقيه قشون و باروبنه‌اش به او بپيوندند تعدادى از سربازان فرارى مقدارى از اثاثيه و وسائل او را به غارت بردند و بقية السيف كه نيز در اطراف قرارگاه باقى مانده بودند به وى ملحق شدند . نادر شاه دستور داد تا چادرهائى در محلى نه چندان دور از قرارگاه خودش جهت سعادت خان و شير جنگ و پسر خان دوران برافراشتند و براى عمله‌جات و خدمه آنها نيز محلى جداگانه از اردوگاه در نظر گرفته شد . اين سرداران اجازه نداشتند با افراد خود ملاقات يا از وسائل شخصى استفاده نمايند .\r\n\r\nهيجدهم ذيقعده هفدهم فوريه\r\nدر هيجدهم ذيقعده نظام الملك « 6 » و عظيم الله خان براى مذاكره و اصلاح به قرارگاه نادر شاه رفتند و پس از شش ساعت توقف\r\n\r\n\r\n","description":"","footnote":"\r\n( 6 ) - نظام الملك و عظيم الله خان و تعدادى سوار چادر كوچكى در ميان دو اردوگاه سرپا نمودند كاظم بيك خان اعتماد الدوله وزير نادر شاه از آنجا آمد و از طرف پادشاه خود با آنها وارد مذاكره شد . اعتماد الدوله نظام الملك را پهلوى خود نشانيد و احترام زياد كرد و يك فنجان شربت به او تعارف نمود و بعدا به شيوه خانه وزير از او پذيرائى به عمل آورد و در پايان گفتگو موافقت كرد كه پادشاه مغول از نادر شاه ديدن نمايد . « نويسنده » .\r\n","page_name":" 40 ","page_number":40},
  {"content":"\r\n\r\nمراجعت نمودند اين مذاكرات محرمانه بود و كسى نمىدانست بين آنها چه گذشت عصر همان روز خان دوران در اثر زخم‌هاى مهلكى كه برداشته بود درگذشت .\r\n\r\nنوزدهم ذيقعده هيجدهم فوريه\r\nروز نودهم ذيقعده نيز در ميان فكر و دودلى سپرى شد شب هنگام نظام الملك به دريافت « خلعت » مفتخر آمد و به لقب « مير - بخشى » و « امير الامراء » سرافراز گرديد .\r\n\r\nبيستم ذيقعده نوزدهم فوريه\r\nصبح روز 20 ذيقعده آذوقه قشون خان دوران از قرارگاه او به دشت كرنال منتقل گرديد و امپراطور بر تخت روان سلطنتى نشست در حالى كه چترى بر بالاى سرش افراشته بود با يك دسته اسكورت و موزيك همراه با قاضى الدين خان و عظيم الله خان و پسر وزير و چند تن از خواجه‌سرايان و دويست تن سوار از قرارگاه خود خارج شد و پس از طى مسافتى به وى اطلاع داده شد كه اسكورت و ملتزمين را مرخص نمايد و تنها با خواجه‌سرايان و امرا ( كه هركدام مىتوانند سه غلام همراه داشته باشند ) وارد اردوگاه نادر شاه شود .\r\nهنگامى كه محمد شاه به ميانه راه رسيد طهماسب خان وكيل به استقبال او شتافت و احترامات لازم را به‌جا آورد و سپس نصر الله ميرزا ( 1 ) پسر نادر شاه كه با تخت‌روان كوچكى به پيشواز آمده\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبود پياده شد و طبق آداب‌ورسوم كشور خود احترامات لازم را به عمل آورد امپراطور نيز امر كرد تا تخت روان خود را پائين آوردند و از نصر الله ميرزا خواست تا پهلوى او بنشيند و آنگاه رهسپار قرارگاه نادر شاه شدند جلو درب ورودى سراپرده سلطنتى همهء ملتزمين متوقف شدند و تنها امپراطور با دو يا سه تن از خواجگان مخصوص و امرا اجازه يافتند كه عبور نمايند و وقتى كه به جايگاه اختصاصى رسيدند امپراطور پياده شد و بلافاصله نادرشاه به استقبال او شتافت و او را در بغل فشرد و بعد هم وى را در كنار خويش بر روى همان « مسندى » كه خود نشسته بود نشانيد و پس از مراسم تشريفات و احوال‌پرسى نادر شاه خطاب به محمد شاه گفت : عجيب است كه شما تا اين اندازه به كارهاى خود بىاعتنا و كم‌علاقه هستيد ما چند بار به شما نامه نوشتيم و سفيرى به دربار شما اعزام داشتيم كه دوستى و نيات خيرخواهانه ما را مورد تأئيد قرار داد ليكن صدراعظم شما نه تنها جواب مثبت و مساعدى ابراز ننمود سهل است ، بلكه بنابه تمايل و يا دستور شما بر خلاف تمام اصول و موازين بين المللى سفير ما را در كشور شما به قتل رسانيدند « 7 » و حتى موقعى كه ما وارد قلمرو امپراطورى شما شديم هيچ نوع احساس مسئوليتى ننموديد و اصلا كسى را نفرستاديد كه ببينند كى هستيم و نقشهء ما چيست ؟ و وقتى كه به لاهور رسيديم هيچكدام از مأمورين شما به ديدن ما نيامدند تا سلام شما را ابلاغ نمايند و هنگامى كه همهء « امراء » شما از خواب غفلت بيدار شدند به‌طور كلى از مصالحه و آشتى سر باززدند و با آنهمه تظاهر و سروصدا در صدد برآمدند از پيشروى قواى ما جلوگيرى نمايند و آنگاه بدون اينكه نيروى كمكى در پشت جبهه\r\n\r\n\r\n","description":"","footnote":"\r\n( 7 ) - سفير به دست يك عده از شورشيان « راجپوتز » به قتل رسيد . « نويسنده » .\r\n","page_name":" 42 ","page_number":42},
  {"content":"\r\n\r\nتدارك ببينيد تا در صورت لزوم جبهه‌هاى جنگ را تقويت نمايد دستجمعى خود را به تله انداختيد و در كنار اين مسائل شما به طرز احمقانه‌اى خود را در ميان استحكامات و سنگربنديها محصور نموديد و به اين مسئله توجه نكرديد كه اگر دشمن از شما قويتر باشد نمىتوانيد در اين استحكامات براى مدتى بدون آذوقه و آب بمانيد و از طرفى هم اگر ملاحظه شود كه ضعيف‌تر است شما به طور خفت‌بارى در كنار او احساس ناآرامى و ناراحتى خواهى نمود .\r\nشما مىبايست متوجه مىشديد كه اگر دشمن از روى بى - ملاحظه‌گى مىخواهد حمله نمايد بدون اينكه خود را تنها و بلا - دفاع بگذاريد فورا بايد تعدادى از افسران باتجربه و وفادار به خود را كه در كوتاه‌ترين مدت بتوانند دشمن را از پاى درآورند انتخاب و وارد معركه نمائيد و احيانا اگر هم از تجربه و رهبرىهاى جنگى او وحشت داريد مىتوانيد پس از تحريك او دست به يك مخاطره بزنيد و ضربه را وارد نمائيد ولو آنكه خود را به دردسر بيندازيد . ما پيشنهاد مصالحه داديم ولى شما با يك غرور كودكانه و در عين حال تصميمى احمقانه پيشنهادات معتدل و منطقى ما را نپذيرفتيد تا اينكه سرانجام متوجه شديد كه با قدرت بزرگترين و سلحشورترين قواى نظامى دنيا چه اتفاقى روى داده است . و به‌علاوه اسلاف شما طبق يك سنت ديرينه از كفار « جزيه » مىگرفتند ولى شما در اين مدت بيست سال آنها را به حال خود رها نموديد تا هرچه دلشان مىخواهد در قلمرو امپراطورى انجام دهند . ( 2 )\r\nدر خاتمه گفته‌هايم چون تاكنون هيچگونه اذيت و آزارى از سلسله تيمورى به خاندان صفويه نرسيده است لذا مردم ايران مايل نيستند كه شما را از سلطنت خلع نمايند اما از آنجائى كه غرور و راحت‌طلبى شما ما را مجبور كرد كه مسافت طولانى را تا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاينجا بپيمائيم و هزينه فوق العاده‌اى را متحمل شويم و سربازان ما نيز در اثر پيمودن راه طولانى بسيار خسته هستند و احتياج به تهيه و تدارك وسائل لازمه مىباشند لامحاله براى چند روزى به دهلى مىرويم تا لشكريان كمى استراحت نمايند و بعد همان‌طورى كه با نظام الملك قرار گذاشتيم پس از دريافت « پيشكش » ( غرامت جنگى ) كه شايسته و در خور مقام ما باشد اينجا را ترك مىنمائيم تا شما فرصت رسيدگى بيشترى به كارهاى خودتان داشته باشيد .\r\nدر خلال تمام اين مذاكرات محمدشاه كلمه‌اى بر زبان جارى نكرد و تنها با سكوت شرم‌آور و فكرى پريشان و مشوش گفته‌هاى وى را تأئيد مىنمود .\r\nدر اين مذاكرات خصوصى فرد ثالثى شركت نداشت . بعد از اين ملاقات عصر همان روز امپراطور به اتفاق جواد خان و بهروز خان و قاضى الدين خان به لشگرگاه خود مراجعت نمود . در اين موقع عده‌اى از افسران به امپراطور شكايت كردند كه عده‌اى از فروشندگان نرخ غله و ارزاق عمومى را بالا بردند امپراطور دستور داد تا دكان‌هاى آنها را غارت نمودند ليكن اين كار به جاى اينكه اثر مثبتى داشته باشد برعكس نرخ خواربار را بطور بى - سابقه‌اى بالا برد .\r\n\r\nبيست و يكم ذيقعده بيستم فوريه\r\nدر صبح روز 21 ذيقعده وزير نظام الملك و عظيم الله خان و قاضى الدين خان به حضور نادر شاه بار يافتند و اجازه خواستند تا به دهلى مراجعت نمايند در اين ديدار وزير مفتخر به دريافت يك رأس اسب و يك دست ملبوس شد و عظيم الله خان و قاضى الدين\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخان نيز هركدام به دريافت يك بالاپوش سرافراز و مباهى گرديدند .\r\nمقارن ساعت نه همان شب آنها به حضور محمد شاه رسيدند و نتيجه مذاكرات محرمانه با نادر شاه را به اطلاع وى رسانيدند در همان روز امپراطور دستور داد تا اجساد پانصد تن از سپاهيان را كه در ميدان جنگ بر زمين افتاده بودند جمع‌آورى و دفن نمايند تعداد جنازه‌هائى كه از سپاه هندوستان در ميدان جنگ جمع‌آورى كرده بودند به هفده هزار جسد شمارش شده بود اين اجساد در زمينى به مساحت هفت كوس پراكنده بودند .\r\nبه طورى كه گفته شده هنگام دفن به قدر كافى خاك بر روى اجساد ريخته نشده و در نتيجه چند روز بعد بعضى از جنازه‌ها از زير خاك بيرون آمده بود .\r\nبه طورى كه گزارش شده تعداد چهارصد تن از سپاهيان نادر شاه در ميدان جنگ كشته شده و هفتصد تن نيز زخمى شده بودند ليكن كسى مقتولين را نديده چرا كه شبانه آنها را به خاك سپردند .\r\nتعدادى از سربازان هندى كه زخمى شده و قادر به حركت نبودند و كسى هم آنها را از ميدان جنگ خارج نكرده تا تحت معالجه قرار گيرند پس از مدت كوتاهى نيز در ميان كشتگان جان سپردند و ضمنا لاشه سه رأس فيل نيز در ميدان جنگ مشاهده گرديد .\r\nدر روز 21 ذيقعده غله و ارزاق عمومى كمياب شد و بهاى هريك سيرونيم گندم يك روپيه و هر سير روغن به دو تا چهار روپيه رسيده بود و علت گرانى اين بود كه در اثر محاصره هيچگونه غله و آذوقه‌اى وارد لشكرگاه نمىشد بعضى از سربازان بدون اسلحه به اردوگاه نادر شاه كه در حدود سى تا چهل كوس فاصله داشت مىرفتند و گندم را به بهاى هردوازده سير به يك روپيه خريدارى مىكردند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nتعداد نفراتى كه در خلال جنگ در جاده‌ها و اطراف كشور به وسيله سپاهيان نادر شاه به قتل رسيدند بين چهارده تا پانزده هزار نفر تخمين زده مىشود .\r\n\r\nبيست و دوم ذيقعده بيست و يكم فوريه\r\nدر روز بيست و دوم ذيقعده كاظم بيك خان به ملاقات نظام - الملك آمد و تا عصر با وى به مذاكره پرداخت .\r\nمير حسن خان كه در ميدان جنگ جراحت برداشته و به طرف شاه جهان‌آباد حركت كرده بود به علت ناامنى جاده در همين روز به لشكرگاه عودت نمود .\r\n\r\nبيست و سوم ذيقعده بيست و دوم فوريه\r\nامروز 23 ذيقعده سپاه امپراطور از كرنال كوچ كرده ، و در مقابل سپاه نادر شاه اتراق نمود . هنگام ورود سپاه سواران قزلباش 27 رأس فيل و 25 نفر شتر را از لشكرگاه ربودند و شب هنگام نيز تيراندازى زيادى كردند .\r\n\r\nبيست و چهارم ذيقعده بيست و سوم فوريه\r\nروز 24 ذيقعده نظام الملك به قرارگاه نادر شاه احضار شد و او به اتفاق پنج يا شش تن از همراهانش توقيف شد و ضمنا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nچند سوار قزلباش به فناشير اعزام گرديدند و سكنه آنجا را غارت نموده و با غنائمى سنگين مراجعت كردند .\r\nدر اردوگاه محمد شاه قيمت هر سير گندم به دو و نيم تا سه روپيه رسيد ليكن هركسى به لشكرگاه نادر شاه مىرفت اجازه داشت هر اندازه كه مىخواهد آذوقه خريدارى نمايد اما اجازه نداشت آنها را به خارج از قرارگاه حمل نمايد .\r\nمقارن ساعت هشت شب قمر الدين خان وزير « فرمانى » از نادر شاه دريافت كرد كه مىبايست فردا محمد شاه ، سربلند خان ، محمد خان بنگوشى و عظيم الله خان به حضور او باريابند و همچنين در اين فرمان به قمر الدين خان تذكر داده شده بود كه پس از اطمينان از عدم از هم‌پاشيدگى لشكريان و يا برانگيخته‌شدن احساسات آنها خود او هم شرفياب گردد .\r\nهنگامى كه امپراطور از اين موضوع مطلع شد سربلند خان و ديگر « امراء » را احضار نمود و تا نيمه‌هاى شب با آنها به مذاكره و مشاوره پرداخت سرانجام امپراطور اظهار داشت با اين ترتيب ديگر اقتدار ما به پايان رسيده است و بيش از سه راه در پيش‌روى نداريم : اول آنكه فردا از قرارگاه خارج و حمله ديگرى را آغاز نمائيم و يا اينكه فورا تصميم بگيريم و از همه چيز صرف‌نظر كنيم و خود را با زهر هلاك نمائيم و يا اينكه تسليم شويم و هر نوع ذلت و تحميلى را بپذيريم ظاهرا امپراطور مايل بود كه شق سوم را بپذيرد .\r\n\r\nبيست و پنجم ذيقعده بيست و چهارم فوريه\r\nامروز بيست و پنجم ذيقعده سربلند خان و محمد خان و ديگران\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبا سپاهيانشان آماده شدند تا در صورتى كه امپراطور دستور حمله را صادر نمايد آنها هم آمادگى خود را اعلام نمايند و اگر هم بخواهد تسليم شود آنها اوامر او را اطاعت نمايند . ولى در اين روز هيچگونه تصميمى گرفته نشد غلات و ارزاق عمومى در قرارگاه به شدت كاهش يافت تا جائى كه هريك سيرونيم گوشت لاشه گاو مرده به يك روپيه به فروش مىرسيد .\r\n\r\nبيست و ششم ذيقعده بيست و پنجم فوريه\r\nدر روز 26 ذيقعده سر بلند خان اجازه يافت كه به طرف اردوگاه نادر شاه كوچ نمايد طبق يك دستور قشون و باروبنه‌اش در سمت راست قرارگاه نادر شاه جاى داده شد و خود او نيز به اتفاق خان‌زادخان و سه يا چهار سوار اسكورت و چهار يا پنج خدمه به طرف اردوگاه نادر شاه روانه گرديد و در چادر كوچكى جنب اقامتگاه سعادت خان در نزديكى « بارگاه » اقامت گزيد .\r\nمقارن ساعت نه صبح محمد شاه ( طبق يك دستور ) بر تخت روان سلطنتى نشست و به اتفاق امير خان و اسحق خان و تعدادى از خواجگان رهسپار اردوگاه نادر شاه گرديد . هنگام ورود او را به چادرى كه روز قبل به فرمان نادر شاه در مقابل جايگاه اختصاصى برايش آماده نموده بود راهنمائى كردند در اينجا او اجازه يافت كه هر تعداد خدمه و يا هر چيز ديگرى كه احتياج داشته باشد در اختيارش گذاشته بود و ضمنا هزار سوار قزلباش به عنوان گارد محافظ او گماشته شدند .\r\nمقارن ساعت هشت شب محمد شاه احضار و به ملاقات نادر شاه رفت و بعد از سه ساعت به استراحتگاه خود مراجعت نمود و همان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nشب دستورى صادر شد كه هيچكس از « امراء » حق ملاقات با او را نداشته باشند .\r\n\r\nبيست و هفتم ذيقعده بيست و ششم فوريه\r\nروز بيست و هفتم ذيقعده سر بلند خان « به دربار » نادر شاه فرا خوانده شد و مقرر گرديد كه او و سعادت خان در معيت « توپچى - باشى » و « نسقچىباشى » كه هركدام دويست سوار در اختيار داشتند مأموريت‌هائى انجام دهند « توپچىباشى » وظيفه داشت تا تمام تجهيزات و واحدهاى توپخانه امپراطور و امراء را ضبط نمايد و « نسق‌چىباشى » نيز دستور داشت تا با كمك قمر الدين خان خزانه سلطنتى و كليه وسائل و مهمات متعلق به امپراطور و امراى معدوم‌شده را مصادره نمايد و همچنين سلطان احمد پسر امپراطور و ملكه الزمان امپراطريس را به استراحتگاه محمد شاه اعزام نمايند و همزمان امريه‌اى به قمر الدين خان و سعادت خان صادر شد كه تمام نوكران و سربازان قديمى امپراطور در محل اقامت خود باقى بمانند ولى تمام عمله‌جات و باربرها از خدمت معاف و متفرق شوند . طبق همين فرمان تمام اموال و اثاثيه مورد نظر ضبط و مصادره گرديد و نيز پسر امپراطور و همسر او ( ملكه الزمان ) به اندرون محمد شاه اعزام شدند .\r\nدر اين روز بىنظمى و آشفتگىهاى زيادى در اردوگاه محمد شاه به وقوع پيوست و مقدار زيادى از باروبنه و تجهيزات را به غارت بردند و عده‌اى از سربازان و گماشتگان امپراطور فرار كردند و به طور مخفى زندگى تازه‌اى را آغاز نمودند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nبيست و هشتم ذيقعده بيست و هفتم فوريه\r\nامروز 28 ذيقعده بقيه سپاه محمد شاه با باروبنه و تجهيزات بدون واحدهاى توپخانه به طرف اردوى نادر شاه حركت نمود و همچنين نوكران قديمى امپراطور و امراء ( طبق يك دستور ) در محلى كه نهر كوچكى آنها را از اردوگاه مجزا مىنمود مستقر شدند .\r\nتمام وسائل و باروبنه و مهمات امپراطور در اختيار نادر شاه قرار گرفت در همين روز دويست عراده توپ با وسائل نقليه از واحدهاى توپخانه امپراطور و مقدارى از خزينه‌شاهى به همراه هزار سوار از خدمه توپخانه با اسكورت دو هزار سوار قزلباش به كابل گسيل گرديد تا از آنجا به قندهار حمل گردد .\r\nامروز نادر شاه سه ماه حقوق بلاعوض به ملتزمين و سپاهيان و عمله‌جات خود پرداخت نمود ، درست همان كارى را كه قبلا در قندهار انجام داده بود .\r\n\r\nبيست و نهم ذيقعده بيست و هشتم فوريه\r\nصبح روز 29 ذيقعده طهماسب خان وكيل مأموريت يافت در قلعه شاه جهان‌آباد مستقر شود و همچنين سعادت خان مأمور شد از شهر و خانه « امراء » حفاظت نمايد و نيز مقرر گرديد عظيم الله خان عبور از رودخانه را تحت‌نظر داشته باشد با اين ترتيب افراد فوق الذكر هركدام با افراد و تجهيزات خويش همراه با چند تن « نسق‌چى » سوار كه مأموريت داشتند از تعدى و اجحاف و آزار به\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمردم شهر جلوگيرى نمايند به صوب مأموريت خود روانه شدند . و سر بلند خان نيز رخصت يافت تا به قرارگاه خود مراجعت نمايد .\r\n\r\nاول ذيحجه اول مارس\r\nدر اول ذيحجه نادر شاه مقارن ساعت چهار صبح با بيست هزار سوار انتخابى به طرف شاه جهان‌آباد حركت نمود و از طرفى چهار هزار سوار تفنگدار مأمور « قرق » وظيفه داشتند تا حرم‌شاهى را اسكورت نمايند و هيچ ذيروحى نه زنده و نه مرده و نه بيمار و نه ايرانى و نه هندى اجازه نداشتند در آن مسير عبور نمايند و هر كس به اندازه يك تيررس به آنجا نزديك مىشد مورد شليك قرار مىگرفت محمد شاه نيز همراه چهل تا پنجاه سوار از مشاورين و ملتزمينش با اسكورت ده هزار سوار قزلباش و دوهزار تفنگدار در فاصله يك كوس مسافت در عقب نادر شاه حركت مىكرد در يكطرفش سر بلند خان با قشون و باروبنه‌اش ، و در طرف ديگر اثاثيه و تجهيزات خود امپراطور و همچنين در سمت ديگرى افراد و باروبنه نظام الملك و قمر الدين خان و محمد خان بنگوش و هر دسته به وسيله اين سواران معين مىگرديد .\r\nپس از پنج روز راهپيمائى وارد « سنيوت » شدند در اينجا چند دهكده نه تنها مورد غارت و چپاول قرار گرفتند بلكه تعداد زيادى از سكنه آنها نيز به قتل رسيدند اهالى « پاتىپوت » و « سنيوت » هميشه مورد تهاجم و دستبرد اشرار قرار مىگيرند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nششم ذيحجه ششم مارس\r\nسه‌شنبه ششم ذيحجه قشون به سنيوت رسيد و شب را در « منيرلا » اتراق كرد سر بلند خان رخصت يافت به شهر مراجعت كند و صبح زود وارد خانه‌اش گرديد .\r\n\r\nهفتم ذيحجه هفتم مارس\r\nچهارشنبه هشتم ذيحجه نادر شاه وارد باغ شالىمار شد .\r\n\r\nهشتم ذيحجه هشتم مارس\r\nپنجشنبه هشتم ذيحجه به فرمان نادر شاه محمد شاه بر تخت‌روان نشست و به اتفاق دويست تن از ملتزمين سواره و پياده خود در حالى كه چهار هزار سوار قزلباش وى را اسكورت مىنمودند وارد قلعه شدند و او را در « عيش‌محل » جاى دادند . چون نادر شاه شنيده بود كه مردم شهر ناراحت و عصبانى هستند محض احتياط آن شب وارد شهر نشد ولى صبح به اتفاق بيست هزار سوار بااحتياط تمام وارد قلعه شد و بقيه اردوى خود را امر به توقف در بيرون شهر داد .\r\nپس از آنكه وارد قلعه شد محمد شاه به پيشوازش شتافت و به او تبريك گفت و آنگاه هردو به اتفاق صبحانه را با هم صرف نمودند و تا غروب به مذاكره پرداختند در اين موقع نادر شاه نهايت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاحترام را در حق او به جاى مىآورد و به وى محبت فراوان مىكرد .\r\nامروز نادر شاه فرمانى صادر كرد كه سپاهيانش را از تجاوز و بى - احترامى نسبت به سكنه شهر منع مىكرد و به « نسق‌چىباشى » دستور داد كه هركس از اين فرمان سرپيچى كند و به يك فرد هندى آزار برساند تنها گوش يا دماغ او قطع نخواهد شد بلكه تا حد مرگ او را چوب خواهند زد و اين دستور درباره تمام سپاهيان قزلباش در هر مقام و منصبى كه باشند به مرحله اجرا درخواهد آمد ولى مردم به قدرى از هيئت خشن و قيافه زمخت « 8 » ايرانيان در هراس بودند كه حتى از معامله و گفتگو با آنها خوددارى مىكردند .\r\n\r\nنهم ذيحجه نهم مارس\r\nنادر شاه در شب نهم ذيحجه سعادت خان را احضار نمود و در باره جمع‌آورى و پرداخت « پيشكش » با وى به تندى گفتگو نمود و مقارن ساعت چهار صبح همان شب سعادت خان در يك حالت اغماء و بيهوشى بدرود حيات گفت . بعضىها تصور مىكنند كه او در يك حالت عصبى درگذشت و يا احتمالا از فرط خشم و غضب و با استفاده از زهر دست به خودكشى زده است .\r\n\r\n\r\n","description":"","footnote":"\r\n( 8 ) - هرچند ايرانيها از لحاظ ادب و تجمل‌پرستى از ديگر مردم خاورزمين مزيت‌هائى دارند ولى در عين‌حال خيلى جسور و گستاخ و در پوشيدن لباس و رسيدگى به وضع ظاهرى خود لاقيد مىباشند و از اين لحاظ با مردم حساس و نازك‌بين هندوستان قابل مقايسه نيستند . « نويسنده » .\r\n","page_name":" 53 ","page_number":53},
  {"content":"\r\n\r\n\r\nدهم ذيحجه دهم مارس\r\nشنبه دهم ذيحجه روز عيد « اضحى » اول صبح سر بلند خان به قلعه احضار شد و با طهماسب خان وكيل و مصطفى خان « عارض بيگى » و نظام الملك و قمر الدين خان تمام روز را درباره جمع - آورى « پيشكش » به مذاكره پرداختند امروز ظهر طهماسب خان نه نفر « نسق‌چىباشى » سوار به ميدان خواربارفروشى اعزام داشت و دستور داد تا انبارهاى غله محتكرين را به روى مردم باز نمايند و قيمت ارزاق عمومى را در حد معقول تثبيت نمايند . به مجردى كه آنجا رسيدند دستور دادند تا گندم را از قرار هر ده سير به يك روپيه به فروش برسانند ليكن فروشندگان و صاحبان دكاكين به اين عمل اعتراض نمودند و عصر همان روز گروهى از مردم دست به تظاهرات زدند « 9 » و به تدريج دستجات ديگرى نيز به آنها پيوستند و در نتيجه سركرده « نسق‌چىباشىها » و چند تن از « قزلباشها » را كه براى خريدن ما يحتاج عمومى به آنجا آمده بودند به قتل رسانيدند و غروب همان روز شايع كردند كه نادر شاه دستگير و زندانى شده است و بعضىها نيز گفتند كه او را مسموم كرده‌اند با اين ترتيب تمام افراد بيكاره و اراذل و اوباش از تمام محلات شهر در اين غائله شركت نمودند و هر نوع اسلحه يا جنگ‌افزارى كه به دست مىآوردند به طرف قلعه شليك يا پرتاب مىنمودند . با وقوع اين حادثه سربازان نادر شاه كه در پاى قلعه كشيك مىدادند لامحاله بعضى عقب نشستند و عده‌اى نيز\r\n\r\n\r\n","description":"","footnote":"\r\n( 9 ) - گردانندگان اين تظاهرات سيد نياز خان و شهسوار خان پسر يا يكى از خويشان قورى خان و ريحان نظر بودند . « نويسنده » .\r\n","page_name":" 54 ","page_number":54},
  {"content":"\r\n\r\nبه نقطه‌اى بين رودخانه « رتى » و قلعه پناه بردند و برخى را هم به قتل رسانيدند و آن دسته از قزلباشهائى را هم كه در قصر خان دوران و ديگر كاخ‌هاى بزرگ جا داده شده بودند تمام شب حالت دفاعى گرفتند و در اين حيص و بيص چند تير توپ نيز از قلعه و كاخها شليك شد تا از هجوم شورشيان و حمله آنها جلوگيرى به عمل آيد در تمام اين مدت غائله و شورش رو به گسترش بود و لحظه‌به‌لحظه شمار شورشيان فزونى مىگرفت سيد نياز خان داماد قمر الدين خان چند تن « نسق‌چىباشى » را كه به عنوان گارد از خانه‌اش حفاظت مىكردند با ضرب گلوله به قتل رسانيد .\r\n\r\nيازدهم ذيحجه 11 مارس\r\nيكشنبه 11 ذيحجه مقارن ساعت هشت صبح هنگامى كه غائله و شورش به اوج خود رسيده بود نادر شاه در حالى كه بسيار خشمگين به‌نظر مىرسيد سواره از قلعه خارج و به طرف  Chandni ChoK  ( بازار ) رهسپار شد تا دستور مجازات شورشيان و رفع غائله را صادر نمايد در بين راه با جسد چند تن از سربازان خود كه شب قبل به دست شورشيان كشته شده بودند برخورد نمود او يك فوج نيرومند از سربازان خود را به ميان معركه اعزام داشت تا در صورت لزوم با توسل به اسلحه غائله را سركوب و جمعيت را متفرق نمايند او همچنين اجازه داد كه مسببين را به قتل برسانند ولى در عين حال به آنهائى كه در غائله دست نداشتند آزارى نرسانند .\r\nدر آغاز سربازان نادر شاه با شورشيان به مدارا رفتار كردند ولى جمعيت بدون ترس و واهمه لحظه‌به‌لحظه جسورتر و\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگستاختر مىشدند سرانجام سربازان با تفنگ و كمان به طرف آنها تيراندازى نمودند .\r\nدر اين موقع نادر شاه به مسجد روشن الدوله كه نزديك محكمه حاكم شرع بود ، وارد گرديد سكنه محل كه از اين موضوع اطلاع يافتند در اطراف مسجد اجتماع كرده و شروع به پرتاب سنگ نمودند در اين اثنا از درون يكى از پنجره‌هاى مسجد تيرى به سوى نادر شاه شليك شد كه به خطا رفت ليكن يكى از افسرانى كه در كنارش ايستاده بود كشته گرديد و اين حادثه موجبات خشم و غضب وى را فراهم نمود و امر به قتل‌عام داد بلافاصله سربازان از ديوارها و پنجره‌ها به درون خانه‌ها هجوم بردند و شروع به كشتار دستجمعى نمودند صحنه اين كشتار مساحتى را به طول سه كوس از « طرف اردو » ( بازار صرافها ) تا جلو قلعه « عيدگاه قديم » و از يك طرف هم تا  Jittli Tamb  و از طرف ديگر نيز تا پل « متاعى » را دربر مىگرفت . تمام كوچه‌هاى بازار و خانه‌هاى اطراف و « خانم بازار » و اطراف مسجد جامع و بازار بزازها و طلافروشان مورد غارت و چپاول قرار گرفت و بعضى محل‌ها نيز به آتش كشيده شد و سربازان هركسى را كه در خانه‌ها يا كوچه‌ها يا بازار مىديدند چه بزرگ و چه كوچك و چه زن و چه مرد همه را از دم تيغ مىگذرانيدند حتى درنده‌خوئى و تبعيت را به جائى رسانيدند كه چند زن زندانى را نيز به قتل رسانيدند .\r\nلطفعلى خان افسرى كه مأمور قتل‌عام ميدان سعد الله خان و دروازه دهلى بود هنگامى كه به خانه سر بلند خان رسيد خان هراسناك و حيران از خانه بيرون دويد و خود را به آن افسر معرفى نمود و بعد از آنكه قول داد مبلغى به او بپردازد دستور داد تا سربازانش به اهل خانه كارى نداشته باشند ولى در جاهاى ديگر كشتار و آتش‌زدن در حد وحشىگرى ادامه يافت .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنادر شاه پس از صدور فرمان قتل‌عام به قلعه بازگشت و در حدود دو ساعت محمد شاه و نظام الملك كه براى شفاعت از مردم شهر آمده بودند در حال انتظار ماندند تا سرانجام نادر شاه وساطت محمد شاه را پذيرفت و دستور داد تا توقف و خاتمه كشتار را با نواختن طبل به اطلاع سربازان رسانيدند . اين كشتار از ساعت هشت صبح تا سه بعد از ظهر ادامه يافت و در اين بلواى عام چهارصد قزلباش و از سكنه شهر در حدود يكصد و بيست هزار تن ( كوچك و بزرگ ) به قتل رسيدند . بعضىها شمار كشته‌شدگان را به يكصد و پنجاه هزار تن تخمين زده‌اند و همچنين ثروت و مايملك فراوانى به غارت رفت كه مقادير زيادى به خزانه نادر شاه واريز ، و قدرى هم دستخوش طعمه حريق گرديد .\r\nدر چندين خانواده هندو از هر خانوار تنها يك تن زنده مانده ، و در جاهاى ديگر بودند خانواده‌هاى سى تا چهل نفرى كه به دور هم جمع مىشدند و خود را به آتش مىكشيدند ، در كوچه‌ها و خيابانها به قدرى اجساد بر روى هم انباشته شده كه براى مدتى رفت‌وآمد عابرين را مختل كرده بود .\r\nهنگامى كه كشتار عمومى آغاز شد شورشيان در يك طرفة - العين ناپديد شدند اما بقيه مردم بىگناه و كسبه بازار به دست قزلباشان خشمگين قتل‌عام شدند . تعدادى از افراد متعصب به خاطر حفظ حيثيت خانواده نه تنها زنهايشان را كشتند بلكه خودشان را نيز معدوم نمودند يكى از اين افراد بخت‌برگشته به مجردى كه سربازان به نزديكى خانه‌اش رسيدند در حدود بيست تن زن و افراد خانواده‌اش را در آتش افكند و خود منتظر ماند تا سربازان به خانه‌اش بريزند و او را نيز به قتل برسانند ولى بر حسب اتفاق سربازان متوجه آن خانه نشدند و از آن محوطه گذشتند اما آن مرد چنان از خود بىخود و نااميد شده بود كه به\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nدنبال آنها دويد و چند تن از آنها را به درون خانه آورد و اشياء و اسباب‌هاى گرانبهاى خانه را به آنها نشان داد . سربازان نيز پس از غارت كردن خانه بدون اينكه به وى صدمه‌اى برسانند از آنجا خارج شدند آن مرد پس از رفتن سربازان شخصا اقدام به خودكشى كرد . تعداد زيادى از مردم به خصوص زنان و كودكان در خانه‌ها خود را به آتش كشيدند .\r\n\r\nدوازدهم ذيحجه دوازدهم مارس\r\nدوشنبه 12 ذيحجه كليه زندانىها به‌خصوص زنها « 10 » طبق فرمان نادر شاه آزاد و روانه خانه‌هاى خود شدند ولى با چشمانى اشكبار كه نيازى به تشريح آن نمىبينيم .\r\n\r\nسيزدهم ذيحجه سيزدهم مارس\r\nسه‌شنبه 13 ذيحجه آن دسته از سربازانى كه قبلا از طرف نادر شاه جهت جمع‌آورى و تحويل گرفتن توپها به « سراى » روح الله خان رفته بودند به وسيله سكنه آن منطقه به قتل رسيدند چون مردم اين محله همه مغول و تاتار بودند يك فوج نيرومند از سربازان ايرانى به آنجا اعزام گرديد كه بين پنج تا شش هزار\r\n\r\n\r\n","description":"","footnote":"\r\n( 10 ) - در حدود ده هزار زن خود را به درون چاهها انداختند كه بعضى زنده ماندند و بعد از دو سه روز آنها را از درون چاهها بيرون كشيدند تعداد زندانيان زن و مرد در حدود پنجاه هزار نفر تخمين زده شدند . « نويسنده »\r\n","page_name":" 58 ","page_number":58},
  {"content":"\r\n\r\nتن از آنها را قتل‌عام نمودند و در حدود سيصد نفر از خدمه توپخانه به اتفاق « هزاره » يا سركرده آنها را نيز همراه خود آوردند .\r\nامروز فولاد خان به دريافت « خلعت » مفتخر و به سمت « كوتوالى » شهر و قلعه منصوب گرديد اين انتصاب با نواختن طبل به اطلاع مردم رسيد و همچنين دستورى صادر شد كه هركس براى حفاظت خود تعدادى محافظ استخدام نمايد و از اين به بعد سربازان از آنها محافظت نخواهند كرد .\r\nيك فوج سرباز به ميدان خواربارفروشان اعزام گرديد تا خانه و اموال سعادت خان را ضبط و مهروموم نمايند و تعدادى محافظ در آنجا بگمارند .\r\nامروز نظام الدين و قمر الدين « پيشكش » يا وجوه نقدى را كه مىبايست بپردازند پرداخت نمودند دارائى و ماترك خان دوران و مظفر خان ضبط و مصادره گرديد . جواهرات و نقدينه و اثاثيه خان دوران ( بدون احتساب آنچه در اردوگاه او تصاحب شد ) به مبلغ يك كرور « 11 » روپيه تخمين زده شد ولى ثروت و مالكيت مظفر خان تقريبا كمى كمتر از يك كرور روپيه برآورده شده بود .\r\nامروز به دستور شاه دستجاتى از سربازان به عنوان كشيك و گشتى در اطراف شهر و سواحل رودخانه مستقر شدند و عبور از رودخانه « رقى » در مقابل قلعه بدون جواز عبور قدغن گرديد و اما هيچكس اجازه نداشت از آب‌راه پشت قلعه وارد شود .\r\nتمام افرادى كه از « سراى » روح الله خان به اسارت گرفته\r\n\r\n\r\n","description":"","footnote":"\r\n( 11 ) - هر كرور مساوى است با صد لك ( هرلك مساوى است با صد هزار ) و صد كرور نيز مساوى است با يك اريب . « نويسنده » .\r\n","page_name":" 59 ","page_number":59},
  {"content":"\r\n\r\nشده بودند تماما معدوم و جسد آنها به درون رودخانه پرتاب گرديد .\r\n\r\nچهاردهم ذيحجه چهاردهم مارس\r\nچهارشنبه چهاردهم ذيحجه تعدادى « فقير » به اين قصد كه به محل ديگرى مسافرت كنند از شهر خارج شدند در بيرون شهر گشتىها آنها را دستگير و پس از قطع گوش و دماغ مجددا آنها را به شهر بازگردانيدند .\r\n\r\nپانزدهم ذيحجه پانزدهم مارس\r\nپنجشنبه 15 ذيحجه رايحه مشمئزكننده و تعفن اجسادى كه در اطراف قلعه و بازار و ديگر محلات افتاده بود مشام عابرين را آزار مىداد لذا امروز اين اجساد را از سطح شهر جمع‌آورى و به درون رودخانه پرتاب مىكردند و آنهائى كه هم حدس زده مىشد هندو هستند در حدود چهل تا پنجاه جسد را بر روى هم مىريختند و آنها را مىسوزاندند .\r\n\r\nشانزدهم ذيحجه شانزدهم مارس\r\nجمعه 16 ذيحجه فرمانى از طرف نادر شاه صادر شد كه اهالى قلمرو ايران براى مدت سه سال از پرداخت ماليات معاف\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمىباشند ( 3 ) اين فرمان به وسيله يك چاپار به ايران ارسال گرديد و همچنين در همين روز حقوق و مواجب عقب‌افتاده سربازان « 12 » و يك سال آينده سربازان و حتى خدمه و عمله و باربر به عنوان انعام و پاداش پرداخت گرديد .\r\nامروز نظام الملك به اتفاق هزار سوار قزلباش مأموريت يافت تا خزانه و ماترك سعادت خان را ضبط و به عمال نادر شاه تحويل نمايد « 13 » .\r\n\r\nهفدهم ذيحجه هفدهم مارس\r\nشنبه هفدهم ذيحجه سر بلند خان به « دربار » احضار شد تا عصر در آنجا ماند نادر شاه اظهار داشت كه به او اعتماد دارد ولى به علت كهولت و پيرى در جمع‌آورى « پيشكش » و وجوه پرداختى چندان فعاليتى ندارد لذا به او توصيه كرد كه در جمع‌آورى وجوهات موردنظر هرچه زودتر اقدام به عمل آورد .\r\n\r\n\r\n","description":"","footnote":"\r\n( 12 ) - حقوق عقب‌افتاده سربازان نادر شاه چهار كرور و هشتاد و هشت لك روپيه معادل شش ميليون يكصد هزار لير بوده است . « نويسنده » .\r\n( 13 ) - گنجينه و مايملك سعادت خان از « لوك‌نوتى » به وسيله منصور على خان حمل و در 25 محرم مطابق 23 آوريل تحويل كارگزاران نادر شاه گرديد اين مايملك در حدود هشتاد لك روپيه معادل يك ميليون ليره استرلينگ تخمين زده شد .\r\n« نويسنده » .\r\n","page_name":" 61 ","page_number":61},
  {"content":"\r\n\r\n\r\nهيجدهم ذيحجه هيجدهم مارس\r\nامروز 18 ذيحجه سر بلند خان به « دربار » احضار نظام الملك و قمر الدين خان نيز در آنجا بودند طهماسب خان وكيل در رابطه با پرداخت « پيشكش » با آنها به مذاكره پرداخت در همين جلسه سر بلند خان به نظام الملك گفت من از مدتها قبل اين خفت و رسوائى را پيش‌بينى مىكردم و بارها به امپراطور توصيه مىكردم كه علاج واقعه را قبل از وقوع بايد كرد و پيشنهاد كردم كه از همين حالا هم بايستى از هرپيش‌آمد سوئى جلوگيرى به عمل آورد و بايستى هرچه زودتر يك شخصيت باتجربه و مورد اعتماد امپراطور را با مبلغى وجه نقد و ديگر اشياء نفيس به عنوان « پيشكش » به نزد پادشاه ايران بفرستيم در آن موقع هركس پيش خود فكر مىكرد كه من با اين پيشنهاد نقشه خاصى را دنبال مىكنم ولى هيچكدام از آنها طرح يا تدبير تازه‌اى ارائه نداد تا اينكه سرانجام اين رسوائى و مصيبت به وقوع پيوست . نظام - الملك در پاسخ جوابى نگفت .\r\nطهماسب خان نيز مانند نادر شاه كه محمد شاه را ملامت كرد قمر الدين خان را مورد سرزنش قرار داد و خطاب به او گفت : چرا گذشته را به‌خاطر نمىآوريد حالا پادشاه من پول مىخواهد ! و هرچه در قدرت داريد انجام دهيد و اگر اين كار را نكنيد با رسوائى و خفت مواجه خواهيد شد سر بلند خان جواب داد بدون ترديد اين پول را از هر محلى كه ممكن باشد تهيه و پرداخت خواهد نمود طهماسب خان گفت اگر او پول نقد نداشته باشد ! سر بلند خان به او گفت اگر من پول كافى مىداشتم قبلا به قندهار\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمىفرستادم و مانع از آن مىشدم كه شما اين همه رنج سفر را تا اينجا بر خود هموار نمائيد .\r\nآنچه در اين ملاقات كوتاه به‌دست آمد معلوم گرديد كه نادر شاه پس از كسب پيروزى و استقرار قدرت مبلغ بيست كرور روپيه ( معادل بيست و پنج ميليون ليره استرلينگ ) از نظام الملك مطالبه نمود ( غير از ظروف طلا و سنگ‌هاى قيمتى و ديگر اشياء نفيسى كه از امپراطور و ديگر امراء مصادره كرده بود ) او همچنين اشياء گرانبها و مورد علاقه خويش را از خزانه امپراطور و « امراء » و ديگر مردم متمول و ثروتمند شهر به دقت جمع‌آورى كرد ليكن با تمام اين احوال اين اشياء نفيس كه بيشتر از سه كرور « 14 » روپيه تخمين زده مىشد با آنچه از خزانهء امپراطور خارج كرده قابل مقايسه نبود چرا كه در خزانهء امپراطور دفينه‌هائى از ساليان دراز وجود داشت كه كسى نمىدانست به وسيله چه كسانى مهروموم شده‌اند و مبلغ آنها چه اندازه است شمش‌هاى طلا و نقره به مقدارى زياد بيش از مسكوكات رايج از خزانه مصادره گرديد .\r\nنظام الملك در حدود يك كرور و نيم روپيه و جواهر « 15 » و اشياء نفيس « پيشكش » نمود و قمر الدين خان نيز به همين اندازه تقديم داشت سعادت خان قبلا موافقت كرده بود كه يك كرور « 16 » روپيه بپردازد اما او در حدود سى لك « 17 » روپيه تدارك ديده بود كه پس از شكست او همه به غارت و چپاول رفت او قول داد بقيه را جمع‌آورى و پرداخت نمايد سر بلند خان به\r\n\r\n\r\n","description":"","footnote":"\r\n( 14 ) - سه ميليون و هفتصد و پنجاه هزار ليره استرلينگ . « نويسنده . »\r\n( 15 ) - 000 ر 875 ر 1 ليره .\r\n( 16 ) - 000 ر 250 ر 1 ليره .\r\n( 17 ) - 000 ر 375 ليره .\r\n","page_name":" 63 ","page_number":63},
  {"content":"\r\n\r\nبهانه فقر و تنگدستى مبلغى پرداخت نكرد ولى به عنوان « منصب - دار و متصدى » مأموريت يافت سه كرور روپيه « 18 » از مردم ثروتمند دريافت و به خزانهءشاهى واريز نمايد . قبلا سعادت خان مسئوليت اين كار را بر عهده داشت ولى پس از درگذشت او اين مأموريت به عهده سر بلند خان محول گرديد . عظيم الله خان و ديگر « امراء » و « منصب‌داران » كه به وسيله طهماسب خان وكيل زير فشار قرار گرفته بودند همه موافقت كردند كه مبلغى را پرداخت نمايند و در همين رابطه كليه آنها در خانهء سر بلند خان اجتماع نمودند و قرار شد كه صورتى از افراد متمكن و ثروتمند با تعيين مبلغى كه مىتوانند پرداخت كنند تهيه و به شاه تسليم نمايند تا در صورت تمايل وجه را دريافت و يا آنها را مورد عفو و بخشش قرار دهد . و ضمنا افرادى كه مدعى هستند قادر به پرداخت وجهى نيستند بايستى نوشته‌اى به خط و مهر خود تسليم نمايند تا اگر ثابت شود دروغ گفته‌اند مورد مجازات قرار گيرند .\r\nامروز از صبح تا عصر مردم به خانه سر بلند خان مىآمدند و نام خود را يادداشت مىكردند و به خانه‌هاى خود مراجعت مىكردند .\r\n\r\nنوزدهم ذيحجه نوزدهم مارس\r\nدوشنبه نوزدهم ذيحجه مردم هنوز به خانهء سر بلند خان رفت و آمد مىكردند و نام خود را در دفاتر مربوطه ثبت مىكردند در همين روز سيد نياز خان را كه يك شب قبل از قتل‌عام ، چند تن از\r\n\r\n\r\n","description":"","footnote":"\r\n( 18 ) - 000 ر 750 ر 3 ليره . « نويسنده » .\r\n","page_name":" 64 ","page_number":64},
  {"content":"\r\n\r\n« قزلباش‌ها » را در خانه‌اش به قتل رسانيد با شال خفه نمودند و همچنين شهسوار خان و ريحان كه در همان شب مردم را به بلوا و آشوب تحريك مىكردند به ترتيب اولى را گردن زدند و دومى را نيز دوشقه كردند .\r\n\r\nبيستم ذيحجه بيستم مارس\r\nسه‌شنبه بيستم ذيحجه سر بلند خان « به‌دربار » احضار و به دريافت « خلعت » مفتخر و مباهى گرديد و سپس به اتفاق عظيم الله خان به خانه‌اش مراجعت و مشغول رسيدگى به كارها شد .\r\n\r\nبيست و يكم ذيحجه بيست و يكم مارس\r\nچهارشنبه 21 ذيحجه رحيم خان مين‌باشى به سركردگى دويست سوار تفنگدار تحت فرمان سر بلند خان قرار گرفتند تا جبرا از « منصب‌داران » تعدادى فيل و اسب و شتر جهت استفاده اصطبل نادر شاه مصادره نمايد .\r\n\r\nبيست و دوم ذيحجه 22 مارس\r\nپنجشنبه 22 ذيحجه نيز مانند روز قبل اقداماتى صورت گرفت .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nبيست و سوم ذيحجه بيست و سوم مارس\r\nجمعه 23 ذيحجه سر بلند خان و عظيم الله خان به دستور نادر شاه به قلعه احضار شدند و در رابطه با دريافت وجوه « پيشكش » مجلس مشاوره‌اى ترتيب دادند .\r\nدر همين روز دستورى صادر شد تا مرادخان با پنجاه سوار ابوابجمعى سر بلند خان ( به اتفاق الياس محمد هادى و مير تقى قلى بيگ ) مصحوب « سرپيچ » ( عمامه ) و فرمانى جهت شجاعت خان « صاحبدار » بنگال بدان صوب حركت نمايد و ماليات سه ساله و وجوه « پيشكش » را از وى دريافت نمايد بموجب همين فرمان مبلغ يك هزار روپيه به مراد خان و سه هزار و دويست و بيست روپيه به سواران او از خزانه‌شاهى پرداخت گرديد .\r\n\r\n24 و 25 و 26 ذيحجه و مارس\r\nشنبه و يكشنبه و دوشنبه 24 و 25 و 26 ذيحجه همه مشغول جمع‌آورى وجوهات « پيشكش » بودند در خلال اين روزها عده‌اى مشغول چراغانى سواحل رودخانه و تدارك آتش‌بازى براى مراسم عروسى نصر الله ميرزا پسر نادر شاه بودند قرار است نصر الله ميرزا دختر يزدان بخش پسر خان بخش نوه اورنگ زيب را به عقد و ازدواج خود درآورد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nبيست و هفتم ذيحجه بيست و هفتم مارس\r\nشب سه‌شنبه 27 ذيحجه مراسم عروسى برپا گرديد « 19 » محمد شاه مقدارى جواهر و اشياء نفيس ديگر به ارزش پنجاه هزار روپيه به شاهزاده خانم جوان اهداء نمود و نادر شاه هم چند روز بعد از عروسى مبلغ پنج لك روپيه ( شصت و دو هزار و پانصد ليره استرلينگ ) جواهر و زينت‌آلات به عروس هديه نمود .\r\nمجلس مشاوره و مذاكره در رابطه با گردآورى وجوه « پيشكش » در قلعه نزديك « ديوان‌خانه » به مشاركت طهماسب خان و مصطفى خان و محمد شاه و ديگر « امراء » تا دهم محرم ( 1152 ه ق . م ) مطابق 27 آوريل ادامه داشت در خلال اين مدت تمام شركت - كنندگان از صبح تا عصر در اين مجلس حضور پيدا مىكردند آن عده از سربازان نادر شاه كه در خارج از شهر مستقر بودند در يكى از شب‌ها بىنظمىهائى مرتكب شدند كه فردا صبح چند تن از آنها به سختى مجازات شدند .\r\nتعداد زيادى از مردم به خاطر سهميه‌بندى و پرداخت « پيشكش » بسيار مضطرب و ناراحت بودند و چند نفرى هم براى اينكه اين پول را نپردازند خود را به قتل رسانيدند كه در ميان آنها اعلم الله نايب و پسرخوانده سيد فولاد خان ( كوتوال ) قلعه بود كه در روز پنجم محرم ( سوم آوريل ) به طرز بسيار زننده‌اى با خنجر شكم خود\r\n\r\n\r\n","description":"","footnote":"\r\n( 19 ) - در محافل المؤمنين ( نسخه خطى كتابخانه آستان قدس رضوى مشهد ) آمده است « در 26 محرم 1152 نصر الله ميرزا را تزويج با دختر محمد شاه اتفاق افتاد » رضا قلى خان هدايت در جلد هشتم روضة الصفاء و محمد حسن خان اعتماد السلطنه در جلد سوم منتظم ناصرى نيز اشتباها عروس را دختر محمد شاه ذكر كرده‌اند . « مترجم » .\r\n","page_name":" 67 ","page_number":67},
  {"content":"\r\n\r\nرا چاك زد و كمى بعد در اثر جراحات وارده درگذشت .\r\n\r\nششم محرم چهارم آوريل\r\nروز ششم محرم طهماسب خان دستور داد تا گوش يكى از پيشكاران قمر الدين خان را برابر چشم اربابش قطع نمايند قمر الدين خان به عنوان وساطت به نزد طهماسب خان آمد به مجردى كه چشم وكيل به قمر الدين خان افتاد با يك لحن تند و آمرانه‌اى به او گفت حالا نوبت شما است كه او را ساكت كنيد آن مرد اين حرف را به دل گرفت و كمى بعد در روز دوازدهم ( 10 آوريل ) دست به خودكشى زد .\r\nچند تن از « متصديان » امپراطور در حضور طهماسب خان به چوب بسته شدند به‌طورى كه خون از سر و صورت و بدنشان جارى شده بود وكيل بنگال به‌طور بسيار شديدى مورد ضرب و شتم قرار گرفت « 20 » .\r\nهنگامى كه صورت‌بردارى از افراد تمام شد نادر شاه مقرر داشت تا نظام الملك و سر بلند خان و قمر الدين خان و عظيم الله خان و مرتضى خان برادر مراد خان وجوهات جمع‌آورى نمايند او همچنين به آنها اظهار داشت كه انتظار دارد مبلغ سه كرور روپيه ( سه ميليون و هفتصد و پنجاه هزار ليره استرلينگ ) را در خلال ده روز تدارك نمايند .\r\n\r\n\r\n","description":"","footnote":"\r\n( 20 ) - به وكيل بنگال دستور داده شده بود كه مبلغ هفت كرور روپيه به وسيله چند واگن از بنگال به دهلى ارسال نمايد او به خانه‌اش مراجعت كرد و بلافاصله دست به خودكشى زد . « نويسنده » .\r\n","page_name":" 68 ","page_number":68},
  {"content":"\r\n\r\nآن تعداد اسامى را به پنج گروه تقسيم نمودند و هزار سوار قزلباش را نيز در دسته‌هاى دويست نفرى مأمور دريافت اين وجوهات نمودند « 21 » .\r\n\r\nدهم محرم هشتم آوريل\r\nمقارن ظهر روز دهم محرم مأمورين وصول به اتفاق سواران قزلباش شروع به جمع‌آورى و اخذ وجوهات نمودند پرداخت اين ماليات به‌طور نامتناسبى ارزيابى شده بود كه بعضى قادر به پرداخت آن نبوده به‌طورىكه مثلا مأمور وصول ده لك روپيه تنها توانست مبلغ پنج هزار روپيه دريافت نمايد در صورتى كه مأمورين دريافت ده هزار روپيه موفق شدند دوازده هزار روپيه اخذ نمايند اين موضوع ربطى به لياقت يا عدم شايستگى مأمورين نداشت بلكه مربوط به خوش يا بدشانسى پرداخت‌كنندگان بود و هنگامى كه هم ثابت مىشد كه طرف پرداخت‌كننده وجهى ندارد فريادرسى نبود كه به اين موضوع رسيدگى كند .\r\n\r\n\r\n","description":"","footnote":"\r\n( 21 ) - سر بلند خان فشار زيادى به مردم كامياب خان يكى از منسوبان قمر الدين خان و ديگران وارد نمود بطورىكه چند تن بعد از آنكه چند لك پرداخت نمودند دست به خودكشى زدند و با اينهمه فشار باز هم شكاياتى به نادر شاه رسيد كه مبلغ بيست لك روپيه از افرادى كه پرداخت استحقاق آن را داشته‌اند وصول نشده است .\r\nشريف خان پسر خير النساء بيگم و چند تن از خواجگان به محمد شاه شكايت بردند كه سر بلند خان مردم را به نابودى كشانده است و جبرا مبلغ سه لك روپيه از شريف خان مطالبه مىنمايد محمد شاه كسى را نزد عبد الباقى خان وزير نادر شاه و كسى كه بين او و شاه رابط بود اعزام داشت و از او خواست كه به سربلند خان دستور دهد تا از مطالبه وجه از شريف خان خوددارى نمايد . « نويسنده » .\r\n","page_name":" 69 ","page_number":69},
  {"content":"\r\n\r\nمأمورين وصول با وضع بسيار خشن و بىرحمانه‌اى پول را وصول مىنمودند و تعدادى از مردم در زير شكنجه جان سپردند و آنهائى كه هم جان سالم بدر مىبردند اغلب يك دست يا يك پاى خود را از دست مىدادند در خلال اين مدت از صبح تا شب به جمع‌آورى پول مشغول بودند و مردم به قدرى روحيه خود را باختند كه اگر يك سوار قزلباش به ميان هزار نفر جمعيت هندى وارد مىشد و هرگونه بىاحترامى و خشونتى هم كه به خرج مىداد صدائى از كسى بلند نمىشد و اين رويه تا زمانى كه نادر شاه با دريافت مبلغى نزديك به چهار كرور روپيه شهر را ترك نمود ادامه داشت . از اين مبلغ معادل سه كرور و سى لك روپيه ( چهار ميليون و يكصد و بيست و پنج هزار ليره استرلينگ ) به خزانهء نادر شاه واريز گرديد و مبلغ هفتاد لك روپيه ( هشتصد و هفتاد و پنج هزار ليره استرلينگ ) به امراى قزلباش تعلق گرفت و مبلغى نيز به هزار سوار قزلباش پرداخت گرديد و به‌علاوه مقدار زيادى از مالكيت مردم به بهاى اندكى قيمت‌گذارى و مصادره مىگرديد مثلا ارزش يك اسب كه پانصد روپيه ( شصت و دو ليره و ده شيلينگ ) بود تنها به پنج تومان ( دوازده ليره و دو شيلينگ ) يعنى صد روپيه و شايد هم پنجاه روپيه معادل يك تومان يا بيست روپيه ( دوليره و ده شيلينگ ) قيمت‌گذارى مىشد جواهرات و ديگر اشياء نفيس مردم نيز به‌همين گونه ارزيابى و ضبط مىگرديد و آنچه هم براى شاه وصول نمودند به‌همين نحو قيمت‌گذارى شده بود چرا كه هيچ خريدارى غير از قزلباشها وجود نداشت .\r\nاز همان روزى كه قتل‌عام آغاز شد هرجا انبار غله‌اى يافت مىشد قزلباشها آن را مصادره مىكردند در اثر اين پيش‌آمد و از طرفى به واسطه بسته شدن راهها به محله‌هاى مسكونى نرخ\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nارزاق به‌طور فاحشى ترقى جست كه بهاى دو سير گندم يا يك سير و نيم برنج يا نيم سير روغن به يك روپيه رسيده بود اين گرانى تا مدت بيست روز ادامه داشت تا اينكه سر بلند خان و عظيم الله خان اجازه يافتند چند عرابه به فريدآباد بفرستند و مقدارى غله و ارزاق عمومى وارد شهر نمايند اين ارزاق پس از ورود بين محلات فقير نشين شهر تقسيم گرديد و براى مدتى هفت‌سير گندم به يك روپيه به فروش مىرسيد ولى نرخ برنج و روغن كه به ترتيب براى هردو سير و نيم و دو سوم سير يك روپيه تعيين شده بود باز هم فزونى يافت در تمام اين مدت سواران قزلباش در اطراف فريدآباد و ديگر محلات كه در حدود بيست كوس از شهر فاصله داشتند مىرفتند و مزارع و دهات را غارت مىنمودند و اگر هم اهالى اين دهات مقاومت مىكردند به قتل مىرسيدند . آنها به جاى كاه به چارپايان خود جو و گندم مىدادند در صورتى كه مردم به هيچ قيمتى نمىتوانستند به اين نوع ارزاق عمومى دسترسى يابند و تمام غنائم و احشام آنها از گرسنگى جان سپردند .\r\nكمى بعد در اواخر محرم دانشمند خان ( برادر ملاعلى ملا - باشى نادر شاه ) به پيشنهاد نادر شاه به سمت پيشكار و مباشر محمد شاه منصوب گرديد ولى پس از رفتن نادر شاه چند روزى بيمار شد و در روز 14 ربيع الاول ( دهم ژوئن ) درگذشت و بعدا هم نادر شاه كس ديگرى را به جانشينى او به امپراطور پيشنهاد نكرد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nسوم صفر اول مه\r\nسه‌شنبه سوم صفر چهل و دو تن از « امراء » از طرف نادر شاه مفتخر به دريافت « خلعت » شدند و مقرر گرديد همه خلعت‌ها را بپوشند و رأس ساعت پنج صبح به حضور محمد شاه باريابند .\r\n« خلعت » هاى نظام الملك و سر بلند خان و قمر الدين خان و محمد خان بنگوش عبارت بودند از يك جليقه بسيار گرانبها ، يك كت مخصوص شكار زردوزىشده ، چهار يا رد شال ، يك « منديل » يا عمامه گرانبها ، يك خنجر جواهرنشان ، يك كارد با غلاف مرصع .\r\nبقيه « خلعت » ها هم انواع مختلف بودند بعضى پنج يا چهار يا سه يا دو تكه بودند و برخى هم حتى يك شيئى از طلا يا نقره برحسب مقام و رتبه افراد اختصاص داده شده بود .\r\nمقارن ساعت هشت صبح محمد شاه بر تخت روان نشست در حالى كه چتر سلطنتى بالاى سر او افراشته شده به اتفاق چند تن از امراء به طرف « ديوان‌خانه » حركت نمود و امراء با كمى فاصله در پشت سر او حركت مىكردند هنگامى كه به ديوان‌خانه رسيدند امپراطور به سعد الله خان دستور داد كه غير از چند تن از امراء و « منصب‌داران » ارشد بقيه حق ورود ندارند . جلو ديوان‌خانه همه پياده به راه افتادند امپراطور نيز از تخت روانش پائين آمد و به طرف جايگاه نادر شاه پيش رفت و پس از آنكه همديگر را در بغل فشردند با هم به صرف صبحانه پرداختند و براى امراء نيز ناشتائى تهيه و تدارك ديده شد ، كمى بعد اشياء زير را مقابل محمد شاه برزمين گذاشتند يك تاج جواهرنشان ، يك « سرپيچ » ، يك كمربند ، يك خنجر با دسته جواهرنشان ، يك قمه مرصع ، نادر شاه با دست خود تاج را بر سر محمد شاه گذاشت و بعد از\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nآنكه او را كمى پند و اندرز داد مرخص نمود اندرزهاى نادر شاه از اين قرار بود :\r\nدر اولين مرحله بايستى تمام امرائى را كه از جنگ فرار كردند دستگير و با توجه به مقام و مصب‌شان آنها را جريمه و مجازات نمايند و به هيچكدام از آنها اجازه داده نشود كه قشون جداگانه‌اى براى خود داشته باشند ولى خود امپراطور بايستى شصت هزار سوار زبده در اختيار داشته باشد و هر ماهه به هر سوار شصت روپيه مواجب پرداخت شود و هردو سوار بايستى يك « ده‌باشى » ، و هر ده نفر « ده‌باشى » يك « صداوند » و هر ده نفر « صداوند » بايد يك « هزاره » بر آنها فرماندهى داشته باشد و شما مىبايست به شايستگى و لياقت هريك از امراء و طوايف وابسته به آنها وقوف كامل داشته باشيد و به هيچكدام از افسران و سربازان اجازه ندهيد كه به تنبلى و تن‌بارگى عادت نمايند هنگامى كه احتياج باشد دستجاتى سوار زير فرمان يك افسر شجاع و مورد اعتماد تشكيل سازمان دهيد و پس از رفع ضرورت بلافاصله افواج را متفرق نمائيد هيچوقت اجازه ندهيد يك فرمانده براى مدت طولانى در مقامش باقى بماند و شما مخصوصا بايستى از نظام الملك برحذر باشيد چرا كه ما او را مردى حيله‌گر و جاه‌طلب يافتيم محمد شاه پس از اصغاء اين فرمايشات اظهار سپاسگزارى نمود . نادر شاه همچنين توصيه كرد به مجردى كه امپراطور فراغت پيدا كردند افراد ذيصلاحيتى را در پست‌هاى مهم ابقاء نمايند و چنانچه هم احساس كرديد بعضى از اين افسران موردپسند شما نمىباشند همين كه ما رفتيم مىتوانيد هر كدام را به منصب و مقامى كه شايستگى آن را دارند بگماريد و چنانچه بعضى از آنها تمرد كردند بلافاصله اطلاع دهيد تا\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمأمورى اعزام نمائيم تا او را تنبيه و يا در صورت لزوم با اعزام قشونى وى را سركوب كنيم .\r\nما در خلال چهل روز مىتوانيم خود را از قندهار به شما برسانيم و در تمام حوادث و پيش‌آمدها فكر نكنيد كه از شما دور هستيم . پس از اين ملاقات محمد شاه اجازه يافت كه به عيش‌محل برود و امراء نيز هركدام به خانه‌هاى خود مراجعت نمايند .\r\n\r\nچهارم صفر دوم مه\r\nچهارشنبه چهارم صفر نادر شاه به نظام الملك و سر بلند خان و ديگر امراء دستور داد تا واحدهاى توپخانه خود را تسليم محمد شاه نمايند . به‌طورى كه گزارش شده نادر شاه در نزد امرايش مانند طهماسب خان و لطفعلى خان و ديگران اظهار داشت كه او دو كار غيرعاقلانه و دور از احتياط انجام داده است يكى آنكه دوباره سلطنت را به محمد شاه واگذار نموده زيرا كه او نمىتواند بر هندوستان حكومت كند و بيش از پيش باعث ويرانى مملكت خواهد شد و ديگر آنكه وزارت را به نظام الملك سپرده كه مردى مكار و حيله‌گر است و هميشه به خاطر حفظ منافع شخصىاش در هر فرصتى آشوب به پا مىكند و بر خلاف گفتارش عمل مىنمايد .\r\n\r\nششم صفر چهارم مه\r\nجمعه ششم صفر « پيش‌خانه » شاه به طرف شاليمار حركت نمود و يك « منادى » نيز اعلام كرد كه هيچ فرد سپاهى يا وابسته به\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nسپاه حق ماندن در شهر را ندارد و همچنين مقرر گرديد كه هيچ‌كس حق ندارد غلام يا كنيز ، يا اسيرى همراه خود بياورد مگر آنكه سندى به گواهى شهود و رضايت فروشنده‌اش ارائه دهد و يا زنهائى كه از روى عشق و علاقه ازدواج كرده‌اند يا حتى بردگان را چه زن و چه مرد بدون تمايل نمىتوانند همراه خود بياورند و با صدور اين فرمان تقريبا تمام آنهائى كه در دهلى ازدواج كرده بودند زنهاى خود را به خانواده‌شان برگردانند چرا كه آنها مايل نبودند كشور خودشان را ترك نمايند ولى با اين وصف تعدادى از افسران و فرماندهان بر خلاف تمايل همسرانشان ، آنها را به زور وادار به جلاى وطن نمودند ولى چند روز بعد كه نادر شاه از اين موضوع اطلاع يافت دستور داد كه فورا آنها را به خانواده‌هايشان بازگردانند .\r\n\r\nهفتم صفر پنجم مه\r\nشنبه هفتم صفر نادر شاه به « شاليمار » نقل‌مكان كرد و فرمان داد تا سربازان بدون درنگ و به‌طور كامل در همين روز شهر را ترك نمايند .\r\n\r\nهشتم صفر ششم مه\r\nيكشنبه قبل از آنكه وارد باغ شود دستور داد تا به حضور و غياب سربازان بپردازند و در نتيجه گزارش شد كه تعداد چهارصد نفر سرباز و خدمه اردوگاه را ترك كرده‌اند . شاه بلافاصله به\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nسيد فولاد خان كوتوال دستور داد تا اين افراد را جمع‌آورى و تحت - الحفظ به قرارگاه او اعزام دارد و ضمنا چند نفر نسق‌چىباشى را نيز مأمور اين كار نمود .\r\nكوتوال پس از تفحص و جستجوى زياد موفق شد شصت تن از اين افراد فرارى را دستگير نمايد و بلافاصله آنها را همراه عده‌اى از مأمورين خود و چند تن نسق‌چىباشى به قرارگاه شاه گسيل دارد . آنها در نزديكى سربند به اردوى شاه رسيدند . نادر شاه فرمان داد تا همه را به قتل رسانيدند . كمى بعد سيد فولاد خان تعداد ديگرى از اين افراد را دستگير كرد و مىخواست آنها را روانهء اردوگاه نادر شاه نمايد ولى چون شنيده بود كه با افراد قبلى چه معامله‌اى شده است به امپراطور مراجعه كرد و قضيه را با او در ميان نهاد امپراطور اظهار داشت كه بدون شك او اين افراد بيچاره و بدبخت را نيز به قتل خواهد رسانيد ما چرا خون اين افراد را به گردن بگيريم بهتر است آنها را رها كنيد كه به هر جا دلشان مىخواهد بروند . نادر شاه با قشون خود به حركت ادامه داد تا نزديك لاهور رسيد طبق اطلاعى كه دريافت داشتيم او عده‌اى از سكنه دهات تافىشير را به قتل رسانيد و نيز چند دهكده ديگر را امر به غارت داد ظاهرا علت اين بود كه تعدادى از سواران جهت تهيه عليق و علوفه و ديگر لوازم ضرورى به آن دهات اعزام شده بودند ليكن سكنه دهات سربازان را دستگير و همه را به قتل رسانيدند و اسب‌هايشان را به غارت بردند و شب هنگام نيز به قشون دستبرد زدند و هرچه توانستند به سرقت بردند با اين ترتيب قبل از آنكه قشون به لاهور برسد بيش از هزار قاطر با محموله‌هايشان به وسيله سكنه بين راه دزديده شده بودند به‌طورى كه گزارش شده است نادر شاه مالك دشت كرنال را احضار نمود ( محلى كه در آنجا فاتح شده بود ) و آنجا را به مبلغ پنجاه هزار روپيه از وى خريدارى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنمود و دستور داد تا دهكده‌اى در آنجا ايجاد شود و نام آن را فتح‌آباد بگذارند .\r\nقبل از آنكه دهلى را ترك كند عده‌اى از سپاهيان خود را به لاهور گسيل داشت وقتى كه اين عده به آن شهر رسيدند زكريا خان تمام تجار و صراف و ثروتمندان شهر را فراخواند و آنها پس از مشاوره تصميم گرفتند كه از شهر خارج شوند و پيغامى به اين مضمون براى سركرده قشون بفرستند : اگر نقشه شما قتل‌عام است اين شما و اين مردم . ما حاضر هستيم ، اگر قصد شما غارت و چپاول است ما شهر را ترك نموديم و هرچه هست در شهر است ، ولى اگر پول مىخواهيد « صاحب‌دار » ما بيش از يك كرور روپيه ( يك ميليون و دويست و پنجاه هزار ليره استرلينگ ) نمىتواند تدارك ببيند و اگر هم قصد داريد كه دستور اعدام و كشتار را صادر نمائيد اينجا شهر كوچكى است و نمىتواند در مقابل خشم و غضب شما مانند دهلى مقاومت نمايد .\r\nهنگامى كه فرمانده اين پيغام را دريافت داشت آن را به اطلاع شاه رسانيد نادر شاه دستور داد تا يك كرور روپيه را دريافت نمايند و مزاحمتى هم براى سكنه فراهم ننمايند و فرمانده پس از وصول وجه به اردوگاه شاه ملحق گرديد . با اين ترتيب نادر شاه از كنار لاهور عبور نمود .\r\n* * * از آغاز جنگ كرنال تا خروج نادر شاه از شاه جهان‌آباد ضايعات و خساراتى از قبيل غارت خزاين و سفاين و انهدام مزارع و ويرانى خانه‌ها كه به مردم وارد گرديد رقمى نزديك به يك اريب روپيه معادل يكصد و بيست و پنج ميليون ليره استرلينگ تخمين زده شده است . آنچه نادر شاه شخصا تصاحب نمود گنجينه‌اى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبه ارزش هفتاد كرور روپيه ( هشتاد و هفت ميليون و پانصد هزار ليره استرلينگ ) . سهم متعلق به سرداران و سربازانش مبلغى در حدود ده كرور روپيه ( دوازده ميليون و پانصد هزار ليره استرلينگ ) . هزينه قشون و پرداخت حقوق عقب‌افتاده و پيش - پرداخت و انعام خانه‌ها و از بين بردن مالكيت و به آتش كشيدن مزارع مردم نزديك يا بيشتر از بيست كرور روپيه ( بيست و پنج ميليون ليره استرلينگ ) . آنچه كه نادر شاه با خود به ايران برده ، به قرار زير است :\r\nجواهراتى كه از امپراطور و امرا دريافت داشته 25 كرور روپيه\r\nظروف و جنگ‌افزار مرصع با تخت طاوس و نه قطعه الماس 9 كرور روپيه\r\nمسكوكات طلا و نقره 25 كرور روپيه\r\nظروف طلا و نقره‌اى كه در ضرابخانه ذوب و سكه زده شده 5 كرور روپيه\r\nملبوسات قيمتى از هر نوع 2 كرور روپيه\r\nلوازم خانگى و ديگر اشياء گران‌قيمت 3 كرور روپيه\r\nجنگ‌افزار و مهمات 1 كرور روپيه\r\nجمع كل 70 كرور روپيه\r\nبه اضافه هزار رأس فيل ، هفت هزار اسب ، ده هزار نفر شتر و صد نفر خواجه ، يكصد و سى نفر خياط ، دويست نفر زرگر ، سيصد نفر معمار و بنا ، صد نفر سنگ‌تراش ، دويست نفر نجار .\r\nنادر شاه اين هنرمندان را براى احداث قلعه و شهرى به سبك قلعه و شهر شاه‌جهان‌آباد در قندهار استخدام نمود و قرارداد سه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nساله‌اى با آنها منعقد نمود و حقوق مكفى به آنها پيشنهاد كرد و چاپار و ديگر وسائل ضرورى نيز در اختيار آنها گذاشت و در قرارداد ذكر شد كه آنان بعد از سه سال مىتوانند به هندوستان مراجعت كنند و يا اگر هم مايل باشند در همانجا متوطن شوند و ليكن در راه لاهور چند نفر از اين عده فرار و به دهلى مراجعت كردند .\r\nاز زمان ورود نادر شاه به هندوستان و تا وقتى كه به لاهور مراجعت كرد در حدود دويست هزار نفر از مردم امپراطورى به شرح زير جان خود را از دست دادند .\r\nاز لاهور تا كرنال و دهات بين راه 8000 نفر\r\nكشته‌شدگان جنگ كرنال 17000 نفر\r\nآنهائى كه در خلال جنگ سه روزه در جاده‌ها و اطراف اردوگاه‌ها به قتل رسيدند 14000 نفر\r\nآنهائى كه هنگام ورود قشون به شهر ، در سنپوت و پانيپوت و دهات اطراف كشته شدند 7000 نفر\r\nآنهائيكه در قتل‌عام و كشتار عمومى به قتل رسيدند 110000 نفر\r\nآنهائيكه در سراى روح الله خان و مناطق اطراف كشته شدند 25000 نفر\r\nآنهائى كه هنگام عبور از تانىشير و دهكده‌هاى اطراف به قتل رسيدند 12000 نفر\r\nآنهائى كه خانواده خود را سوزانيدند و خود را به قتل رسانيدند 7000 نفر\r\nجمع كل 200000 نفر\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nصفات و خصوصيات اخلاقى نادر شاه\r\nنادر شاه تقريبا پنجاه و پنج ساله ، بلندقامت ، و قدش به بلندى شش پا ، ولى در عين حال داراى هيكلى تنومند و متناسب مىباشد رنگ چهره‌اش گلگون و تا اندازه‌اى گوشت‌آلود است اما خستگىها و مرارت‌هاى زياد از چاقى مفرط او جلوگيرى مىنمايد . او داراى چشمانى درشت و زيبا و ابروانى سياه مىباشد خلاصه كلام آنكه وى يكى از خوش‌قيافه‌ترين مردانى است كه من در طول عمرم ديده‌ام .\r\nمشقاتى كه در اثر گرماى آفتاب و برودت هوا تحمل نموده بيش از پيش به او سيمائى مردانه مىدهد صدايش قوى و رسا است به حدى كه سربازانش از صد ياردى دستورات و اوامرش را مىشنوند و اجرا مىنمايند .\r\nاو در حد اعتدال و متعارف شراب مصرف مىنمايد و بىنهايت از مصاحبت و همنشينى زنها لذت مىبرد ولى بيش از اندازه خود را به اين كار مشغول نمىنمايد . ساعاتى كه در اندرون بسر مىبرد بسيار اندك است و به ندرت قبل از ساعت يازده يا دوازده شب\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبه حرم مىرود و درست رأس ساعت پنج صبح نيز از حرم خارج و به كارهاى روزمره مىپردازد . از تجمل‌پرستى بيزار است و اغلب در اجتماعات از مخده و ظروف غذاخورى ساده استفاده مىكند و بعضى اوقات نيز از خوردن غذا امساك مىورزد و تنها با مقدارى نخود برشته كه هميشه در جيب دارد سدجوع مىنمايد .\r\nدر اردوگاه يا در سفر يا حضر حتى هنگامى كه تنها باشد كسى را احضار مىكند و با او به گفتگو و مذاكره مىپردازد او شخصا حقوق و مواجب سربازانش را پرداخت مىكند و اجازه نمىدهد افسران و ما فوق به سربازان اجحاف و تعدى روا دارند او هر ماهه گزارشى از وضعيت عمومى اطراف و اكناف كشور دريافت مىدارد و به‌طور دائم و مستمر با جاسوسان و خبرگيران شخصى خود در تمام استان‌هاى كشور در تماس و مكاتبه مىباشد در هر آستان يك جاسوس ويژه به نام « همكلام » نزد استاندار يا حاكم دارد كه او را مجبور مىكند هر ماهه در حضور وى گزارشى از وضعيت حوزه حكمرانى خويش تهيه و بدون اينكه اجازه دخالت به او داده شود شخصا گزارش را به وسيله پيك مخصوصى به نزد شاه ارسال مىنمايد . اين شخص از حاكم حقوق يا انعامى دريافت نمىدارد حقوق و انعام يا احيانا مجازات او از طرف شاه تعيين مىگردد .\r\nاين احتياط و هوشيارى بيش از حد نادر شاه باعث مىشود كه از ستم و تعدى حاكم به مردم ، و يا هر گونه توطئه يا شورشى بر عليه شخص خود او جلوگيرى نمايد .\r\nاو فوق العاده كريم و جوانمرد است به خصوص نسبت به سربازان بسيار سخاوتمندانه رفتار مىنمايد و در مقابل انجام وظائفشان انعام و پاداشى مىدهد . اما در عين حال در نظم و انضباط بسيار دقيق و سخت‌گير است و آنها در برابر تقصيرات\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبزرگ محكوم به مرگ ، و يا در اثر يك اشتباه كوچك گوش خود را از دست مىدهند او هيچوقت مقصر را در هر مقام و رتبه‌اى كه باشد نمىبخشد و قبل از تحقيقات لازم چنانچه كسى از مقصرى شفاعت كند بسيار خشمگين و عصبانى خواهد شد . در سفر و لشكركشىها سعى مىكند از لحاظ غذا و پوشاك و وسائل خواب همطراز سربازان باشد .\r\nاو داراى طبيعتى بسيار سخت و مقاوم مىباشد و ديده شده كه اغلب اوقات در حدود چهل شب خود را در عبا يا بالاپوش پيچانده و زين اسبش را به صورت متكا در زير سر گذارده و به خواب رفته است وى در يك موقعيت استثنائى يا حمله ناچار است كه شخصا اثاثيه‌اش را جابجا نمايد . بارها اتفاق افتاده كه خود را به دشمن رسانيده در حالى كه طرف متخاصم چنين انتظارى را نداشته است . هيچ چيز به اندازه حضور در ميدان جنگ او را خوشحال نمىكند ليكن هنگامى كه مجبور باشد براى ترميم و باز - سازى قشونش در شهر توقف نمايد بسيار متأسف است .\r\nوى كمتر از نيم ساعت به صرف غذا مىپردازد و بلافاصله كارهاى خود را از سر مىگيرد گماشتگان و خدمه او در هر روز سه يا چهار بار عوض مىشوند او در روز بهيچوجه خود را به سرگرمى و تفريح مشغول نمىدارد اما شب‌هنگام ، به اتفاق سه يا چهار تن از محارم و نزديكان به استراحتگاه خصوصى مىرود و به عياشى و خوشگذرانى مىپردازد ولى هيچگاه در شرابخوارى راه افراط نمىپيمايد و حداكثر بيش از سه قدح نمىنوشد در اين گونه مجالس او هميشه شوخ و بذله‌گو و سرحال مىباشد و هيچ فردى اجازه ندارد راجع به مسائل عمومى سخنى بر زبان جارى نمايد . بعضى از اوقات ديده شده كه بعضى از اين محارم شبانه در مجامع عمومى پيشنهاداتى به شاه ارائه دادند كه او سخت برآشفته\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nگرديد و به آنها گفت كه شما مرز بين نادر شاه و نادر قلى را تشخيص نمىدهيد .\r\nاو به دوستان و محارم خود كه در مذاكرات خصوصى او شركت مىكنند محبت بسيار مىكند اما در مسائل عمومى با آنها در حد شايستگى و لياقت آنها رفتار مىكند تا جائى كه نتوانند به همكاران و هم‌قطاران خود فخر و مباهات بفروشند .\r\nمادرش كه تا سال 1737 زنده بود ( به گفته آنهائى كه به خانواده سلطنت نزديك بودند ) پس از آنكه شاه را از سلطنت خلع كرد از وى درخواست كرد كه شاه را دوباره به سلطنت برگرداند و در عوض شاه قانونى را به تصويب برساند كه او را مادام العمر به سمت سپه‌سالارى خود برگزيند . نادر شاه از مادرش پرسيد كه آيا واقعا اينطور فكر مىكند ؟ مادرش گفت آرى نادر شاه در حالى كه مىخنديد به وى گفت اگر من هم يك پيره‌زن بودم شايد اينطور فكر مىكردم و آرزو داشتم كه خود را در مهلكه و دردسرهاى سلطنت نيندازم .\r\nاو با كوچكترين عمه‌ى شاه طهماسب يعنى خواهر شاه سلطان حسين ازدواج كرده است به طورى كه شنيدم از او صاحب دخترى است او چند كودك خردسال از زنان صيغه‌اى خويش و همچنين دو پسر از ازدواج دوران گمنامى خود دارد پسر بزرگش رضا قلى ميرزا ( 4 ) در حدود بيست و پنج سال دارد و از خردسالى با درجهء افسرى جزء وارد قشون شد و حالا به درجهء ژنرالى ارتقاء يافته و هنگامى كه پدرش به هندوستان لشكركشى نمود به سمت نايب - السلطنه ايران برگزيده شد . دومين فرزند او نصر الله ميرزا است كه در حدود بيست و يكسال سن دارد و حكمران مشهد و استاندار خراسان است و يك وزير هم به عنوان مشاور در كارهايش به او كمك مىنمايد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nپسر بزرگش هنگامى كه يك افسر دون‌پايه بود تنها با حقوق خود اعاشه و زندگى مىكرد و پدرش نيز بيش از ديگر افسران به او توجهى نمىكرد و به او اجازه مىداد تا با ديگر افسران آميزش و رفت‌وآمد داشته باشد و همچنين به او هشدار داده بود كه اگر تقصير يا خطائى از او سر بزند مانند ديگران به سختى مجازات خواهد شد او اگر شايستگى و لياقتى از خود نشان مىداد نه تنها او را به درجه بالاتر ارتقاء مىداد سهل است ، بلكه مهر و محبت پدرى را نيز نسبت به او افزايش مىداد آنهائى كه به خوبى آن جوان را مىشناسند ( براى اينكه من هرگز او را نديده‌ام ) مىگويند از هر لحاظ به پدرش شباهت دارد و به خوبى شهامت و شايستگى خود را در چند جنگ هنگامى كه نادر شاه در هندوستان بوده نشان داده است ، و به‌طور خصوصى هم شنيده‌ام كه او با مهارت و سياست خاصى بر امپراطورى ايران حكومت نموده و همه چيز را به حال عادى نگهداشته تا پدرش مراجعت كرده است .\r\nدر ميان استعدادهاى فوق العاده نادر شاه بيش از همه حافظه و هوش او قابل تحسين است كه كارهائى كه در يك لحظه دستور داده يا انجام گرفته است به خاطر دارد و تمام افسران ارشد خويش را كه در قشون بيشمارش به خدمت اشتغال دارند به نام و نشان مىشناسد و تمام خدمه و نوكران خاص خود را كه زمانى در خدمت او بودند به ياد دارد و هر وقت بخواهد كسى را مجازات يا مورد التفات قرار دهد وى را به نام احضار مىنمايد .\r\nاو مطالب خود را به يك يا دو منشى ديكته مىنمايد در حالى كه در آن واحد دستورات ديگرى صادر مىنمايد .\r\nبه من گفته شد كه در هنگام عمل ، به سرعت احتمالات و جوانب كار را از هر جهت تشخيص مىدهد و مىداند كه چگونه قشونش را به سوى پيروزى رهبرى نمايد هرگاه يكى از سردارانش به طرز\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنامعقولى از دشمن شكست بخورد او شخصا با تبرزينى كه هميشه در دست دارد وى را به قتل مىرساند و سپس دستور مىدهد تا سردار ديگرى جاى او را بگيرد .\r\nدر تمام جنگ و ستيزها و محاصره‌ها هميشه در پيشاپيش سپاه حركت مىكند ولى هرگز زخم يا جراحتى برنداشته است جز آنكه چند اسب زير پايش كشته شده و چند گلوله نيز مختصر آسيبى به زره او رسانيده است .\r\nمن مىتوانم خيلى مطلب مهم و قابل ذكر ديگر از اين قهرمان بزرگ ، ( يعنى همان كسى كه دنيا را متقاعد كرد كه چند نسل طول خواهد كشيد تا كسى ديگر چون وى پا به عرصه هستى گذارد ) كه خود به چشم ديده ، يا شنيده‌ام بيان نمايم .\r\nوقتى كه او به علت فقدان پول و قلت قشون آن چنين كارهاى اعجاب‌آميزى انجام مىدهد كه ما انتظارش را از وى نداشتيم ، حالا كه چنان ذخاير سرشار و ثروت بيكرانى در اختيار دارد و احتمالا ممكن است براى سى سال ديگر زنده بماند ( 5 ) و در خلال اين مدت اگر بخواهد مىتواند پيروزىهاى ديگرى به دست آورد و هيچ مردى هم قادر نيست كه در مقابل شجاعت و جاه‌طلبىهاى نامحدود او پايدارى نمايد .\r\n\r\nيادداشت‌هاى مترجم\r\n( 1 ) نصر الله ميرزا فرزند دوم نادر شاه و مادرش دختر بابا على بيگ كوسه احمدلو افشار حاكم ابيورد است و هنگام لشكر -\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nكشى نادر شاه به هندوستان همانطورى كه ديديم همراه پدر بود ، و هنگام ورود به دهلى ، با نوه اورنگ زيب ازدواج كرد پس از كشته شدن نادر ، عليقلى خان يا عادلشاه پادشاه جديد سهراب گرجى غلام مورد اعتماد خود را براى تصرف خزائن و كشتن بستگان و اولاد نادر شاه روانهء كلات كرد . هنگامى كه شاهزادگان از قتل پدر آگاهى يافتند سه تن از آنها يعنى نصر الله ميرزا ، امامقلى ميرزا و شاهرخ ميرزا سوار بر اسب شده و به جانب مرو فرار نمودند دوست محمد چهچهى قوشچى نصر الله ميرزا با جمعى سوار به تعقيب‌شان پرداخت و در سه‌فرسخى كلات شاهرخ ميرزا و امامقلى ميرزا را دستگير و به كلات آورد و قربانعلى نامى را مأمور دستگيرى نصر الله ميرزا نمود . قربانعلى در حوض‌خان يكى از آبادىهاى مرو شاه جهان به نصر الله ميرزا رسيد در پيكارى كه بين آنها رخ داد نصر الله ميرزا به يك ضربت شمشير وى را به هلاكت رسانيد و دوباره راه فرار را در پيش گرفت ولى در حوالى مرو عده‌اى از قراولان مروى او را دستگير و به كلات برگردانيدند و سهراب گرجى نيز هرسه را تحت الحفظ به مشهد نزد عادلشاه مىفرستد او هم فورا نصر الله ميرزا و امامقلى ميرزا را مىكشد و شاهرخ ميرزا را نيز بنا به مصلحت خويش در ارك مخفى نموده و شهرت مىدهد كه او را نيز كشته است . هنگامى كه نصر الله ميرزا كشته شد به روايتى 23 سال و به روايت ديگر 29 سال داشته است .\r\n( 2 ) نادر شاه در دسامبر 1737 ميلادى يكى از سرداران خود به نام عليمردان خان شاملو را به سفارت نزد محمد شاه فرستاد تا ضمن اعلام فتح قندهار از وى بخواهد كه به افغانهاى فرارى اجازه ندهد كه خاك هند را پايگاه حملات خود به متصرفات ايران قرار دهند محمد شاه كه طبعا از فتح قندهار ناخشنود بود به تقاضاى سفير نادر شاه وقعى نگذاشت ، نادر شاه براى بار دوم\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمحمد على خان قوللر آقاسى را به دربار دهلى اعزام داشت و تقاضاى قبلى را تكرار نمود كه اين بار هم نتيجه‌اى به دست نداد و افغانها به‌طور دائم و مستمر پس از قتل و غارت شهرها و روستاهاى ايران بدون هيچ رادع و مانعى به كابل و غزنين كه هردو جزو قلمرو هندوستان بودند پناهنده مىشدند .\r\nنادر براى سومين بار سردار محمد خان تركمان را به دربار هندوستان گسيل داشت كه در بين راه به دست حاكم جلال‌آباد به قتل رسيد و همين پيش‌آمد بهانه‌اى به دست نادر شاه داد كه در دسامبر 1738 به هندوستان لشكركشى نمايد .\r\n( 3 ) نادر شاه به علت حوادثى مانند شورش تقى خان حاكم فارس و طغيان محمد خان بلوچ در خوزستان و آشوبهاى اهالى داغستان و بروز ناآرامىهاى ديگر در كشور دستور داد تا ماليات سه ساله را كه به خاطر فتح دهلى به مردم ايران بخشيده بود مجددا وصول نمايند . براى دريافت اين ماليات مأمورين او از هيچگونه ظلم و ستمى به مردم فروگذار نمىكردند . بازن طبيب مخصوص او مىنويسد هنگامى كه از آباده به طرف كرمان عزيمت مىنمود براى دريافت ماليات حكم كرد تا تمام عمال و كارگزاران استان فارس به كرمان احضار شوند و اين عده كه بالغ بر هفتاد و پنج تن مىشدند پس از اخذ مبالغ زيادى از هركدام دستور داد تا دوازده تن از معتبرين آنها را كه عبارت بودند از وزير و مستوفيان فارس و كلانتر و كدخداباشى شيراز به استثناى يك نفر از يك چشم سايرين را از هردو چشم نابينا كردند و پس از چند روزى دوباره حكم كرد كه تا افراد بينا و نابينا كه عدهء آنان بالغ بر هفتاد و چهار نفر از فارسيان و يكصد و شانزده نفر از اهالى كرمان بودند همه را به قتل رسانيدند و نسق‌چيان نيز فرمان او را به اجرا درآوردند و از سركشتگان دو مناره كله ساختند كه بلندى يكى از آنها را كه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nخود تعيين كرده بود به سىپا ( ده متر ) مىرسيد .\r\n( 4 ) رضا قلى ميرزا فرزند ارشد نادر شاه در سال 1131 ه ق متولد ، و در سال 1160 ه ق به اتفاق هيجده تن از ديگر اولاد و اعقاب نادر شاه به فرمان عادل شاه عمه‌زاده‌اش به قتل رسيد .\r\nرضا قلى ميرزا در سال 1142 ه ق در سن دوازده‌سالگى با فاطمه سلطان بيگم دختر شاه سلطان حسين ازدواج نمود و از اين وصلت شاهرخ ميرزا در سال 1146 ه ق قمرى تولد يافت ، كه بعدها با اينكه چشمهايش را ميل كشيده بودند تا سال 1210 ه ق در خراسان سلطنت مىكرد و در همين سال به وسيله آغا محمد خان قاجار از سلطنت خلع و به مازندران تبعيد گرديد .\r\nنادر شاه پس از احراز مقام سلطنت ( 25 شوال 1148 ه ق ) رضا قلى ميرزا را والى خراسان كرد و در روزهائى كه نادر شاه قندهار را در محاصره داشت رضا قلى ميرزا با سپاه خراسان نواحى بلخ و بدخشان را به تصرف درآورد .\r\nو پس از آنكه در سال 1154 ه ق به جان پدرش سوء قصدى انجام گرفت نادر شاه اين سوء قصد را به پسرش نسبت داد و در حال خشم و غضب دستور داد تا چشم‌هاى رضا قلى ميرزا را از حدقه بيرون كشيدند .\r\nدر سال 1160 ه ق كه نادر شاه به قتل رسيد رضا قلى ميرزاى كور با ساير شاهزادگان در كلات بسر مىبردند و همان‌طورى كه قبلا گفتيم سهراب گرجى غلام عادلشاه او را با ديگر شاهزادگان در كلات به قتل رسانيد .\r\n( 5 ) بر خلاف پيش‌بينىهاى جيمز فريزر نادر شاه در سالهاى آخر عمر به جاى دست زدن به كارهاى اعجاب‌انگيز پس از كور كردن فرزندش رضا قلى ميرزا دچار جنون آدم‌كشى گرديد و از آن تاريخ به بعد دست ظلم و تعدى به جان و مال مردم ايران دراز كرد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو خست و بيدادگرى را به جائى رسانيد كه همه بيگانگان و شاهزادگان و حكام و سرداران و سربازان تماما از خشم و غضب او انديشناك بودند و توطئه‌هاى سرى از هر طرف آغاز شد حتى خويشان و نزديكان او نيز به ناراضيان پيوستند و هر كسى را آرزو بود كه فرصتى به‌دست آورد و به گوشه‌اى فرار كند و جان خود را از مهلكه نجات دهد وضعيت غيرعادى و جنون او روز به روز افزايش مىيافت و خودى و بيگانه هر لحظه مرگ را در جلو چشمان خود مىديدند و آخر سر كار را به جائى رسانيد كه دست تجاوز به نزديكان و بستگان خود دراز كرد و از هركدام مبلغ كلانى مطالبه مىكرد و آنان هم لامحاله از هر كجا و به هر وسيله‌اى كه ممكن بود تهيه مىنمودند چرا كه در صورت عدم پرداخت جان خود را از دست مىدادند و همين ظلم و بيدادگريها موجب شد كه سازشهائى بين جمعى از نزديكان و مقربان او صورت گيرد ، و سرانجام تصميم گرفتند به هر نحو كه ممكن است كار او را تمام نمايند به روايت بازن طبيب مخصوص او ، پادشاه در اطراف خود خبر زمزمه فساد و عصيان نمىشنيد ، پيك‌هاى او را بازداشت مىكردند اوامر او منقطع مىشد هر روز از طغيان نوى خبر مىدادند درد او روزبه‌روز افزونتر مىگشت و درباريان از اينكه وقايع را در نظر او بزرگتر جلوه دهند لذت مىبردند .\r\nبا اين ترتيب شاه در نوزدهم ژوئن 1740 به نيم مايلى قوچان رسيد و در همان محل اردو زد و گفتى خطرى را كه در اين محل در كمينش بود احساس مىكرد چند روز بود كه اسبى را زين كرده و آراسته در حرم آماده داشت و حتى وقتى ناگهان خواست به كلات خود بگريزد نگهبانانش مطلب را دريافتند و نتيجه‌هاى وخيمى را كه از گريختن او حاصل مىشد به او آشكار نمودند و گفتند ما خدمتگزاران وفادار پادشاهيم و با تمام دشمنان او خواهيم جنگيد\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو هيچ‌يك از ما خداوند خود را ترك نخواهد كرد نادر شاه لامحاله خرسند شد و خواهى نخواهى برگشت و از خيال فرار منصرف شد او نيك مىديد و شك نداشت كه چندى است توطئه‌اى بر ضد او چيده شده است و زندگى او در خطر است ولى عاملان توطئه را نمىشناخت .\r\nسرانجام توطئه‌گران در شب يكشنبه يازدهم جمادىالثانى 1160 هجرى قمرى ( 20 ژوئن 1747 . م ) در فتح‌آباد خبوشان ( 3 ) كيلومترى شمال باخترى قوچان ) هنگامى كه نادرشاه در خواب بود داخل چادر او شده ابتدا به ضرب شمشير يكدست او را قطع كردند و سپس سر او را بريده به همراه قاصدى براى عليقلى خان برادرزاده‌اش كه در هرات بود ( و بعدها عادل‌شاه لقب گرفت ) فرستادند .\r\n\r\n","description":"","footnote":"","page_name":" 90 ","page_number":90},
  {"content":"\r\n . \r\n","description":"","footnote":"","page_name":" 91 ","page_number":91},
  {"content":"\r\n\r\n\r\nبخش سوم\r\n\r\n[ سخن مترجم 
  ]\r\nترجمه‌اى كه به خوانندگان گرامى تقديم مىگردد ، بخش‌هائى از كتابى است ، تحت عنوان\r\n Observation Madeon a Tour Bengal To Persia Years 1786 - 7 \r\nكه توسط ويليام فرانكلين  William FrancKlin  افسر وابسته به رژيمان بنگال به رشته تحرير درآمده است .\r\nاين سفرنامه ابتدا در سال 1790 در 347 صفحه به قطع رقعى در لندن منتشر و بعدا نيز در سال 1976 براى بار دوم تجديد چاپ شده است .\r\nفرانكلين در تاريخ 27 فوريه 1786 از بمبئى حركت كرده و در تاريخ 29 مارس 1787 وارد شيراز شده و مدت هشت ماه براى جمع‌آورى اطلاعات مربوط به ايران در شيراز اقامت داشته است .\r\n« مترجم »\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nملاقات با جعفر خان زند ( 1787 )\r\nدر تاريخ هيجدهم ژوئيه 1787 به اتفاق آقاى جونز ( سر - هارفورد جونز بريج سفير بعدى انگليس در ايران . م ) دبير دوم كنسولگرى انگليس در بصره براى باريابى به قرارگاه جعفر خان زند رفتيم .\r\nهنگام ورود به قرارگاه شاه ، كمى پس از ساعت ده صبح به چادر محمد حسين وزير « 1 » راهنمائى شديم در آنجا به شيوه ايرانيها با قليان و قهوه از ما پذيرائى به عمل آوردند . چادر ميرزا محمد حسين بسيار زيبا و مستطيل شكل و جلو آن كاملا باز بود آستر چادر با يك نوع چيت بسيار قشنگ تودوزى شده و كف آن نيز با اقسام قالىهاى نفيس ايرانى و نمدهاى كاريز مفروش شده بود معمولا در ايران مخده يا بالش در مجالس عمومى مورد استفاده قرار نمىگيرد ولى گهگاهى در محافل خصوصى به كار گرفته مىشود .\r\nدر حدود نيم يا يك ساعت بعد از ظهر يك نفر افسر به ما اطلاع داد كه خان آماده است تا ما را به حضور بپذيرد بلافاصله به دنبال او به راه افتاديم چادر خان در فاصله سى ياردى چادر وزير قرار داشت و پس از ورود به استراحتگاه خان آن افسر ما را ترك گفت و صاحب‌منصب ديگرى جاى او را گرفت و ما را به چادر خان راهنمائى كرد .\r\nدر همين موقع به فراشان و محافظان كه چادر را در محاصره\r\n\r\n\r\n","description":"","footnote":"\r\n( 1 ) - ميرزا محمد حسين وفا وزير خاندان زنديه بود براى اطلاع بيشتر به يادداشتهاى مترجم ذيل بخش چهارم مراجعه شود .\r\n","page_name":" 93 ","page_number":93},
  {"content":"\r\n\r\nخود داشتند دستور داده شد تا لبه‌هاى چادر را از چپ و راست بالا زدند در اينجا ما توانستيم هيئت خان زند را بطور وضوح مشاهده نمائيم . به مجردى كه اطراف چادر را بالا زدند افسر راهنما اشاره كرد كه وارد شويم ، ما طبق آداب‌ورسوم انگلستان كلاه از سر برداشتيم و در برابر خان تعظيم نموديم ، جعفر خان با تكان دادن سر به كرنش ما پاسخ گفت و سپس از بيرون به سمت درب عقبى چادر پيش رفتيم و در مدخل چادر بار ديگر سر فرود آورديم و خان براى دومين بار با سر اشاره كرد كه بنشينيم و ما در فاصلهء چهار ياردى يعنى در جائى كه آقاى جونز در ملاقاتهاى قبلى مىنشست ، بر زمين نشستيم . خان خوشحال و سرحال به‌نظر مىرسيد او در رابطه با اوضاع اروپا و انگلستان و آداب‌ورسوم آنها پرسشهائى نمود و آقاى جونز به سئوالاتش پاسخ گفت و سپس خان به ما اطمينان داد كه امنيت ما را در شيراز تأمين خواهد نمود و به منشى خود دستور داد تا به همين منظور براى ما « فرمانى » صادر نمايد و پس از اينكه مدتى تقريبا طولانى در حضور خان بوديم اجازه مرخصى يافتيم و با همان تشريفات قبلى از چادر خارج شديم .\r\nچادر خان تقريبا بزرگ و مستطيل و با سرديرك سرپا نگه‌داشته مىشد ديركها با روپوشهائى زراندود تزئين يافته بودند قسمت جلو چادر در تمام اوقات باز بود و با يك نوع پارچه قشنگ ابريشمى آستردوزى شده كه مانند چادر وزير طرحهاى زيبائى در آن به كار رفته و كف آن نيز با فرشهاى گرانبها و نمدهاى كناره مفروش شده بود در قسمت فوقانى چادر ، جعفر خان بر روى يك نمد بزرگ كه بر روى هم تا شده ، جلوس كرده بود و در مقابل او خارج از چادر ميرزا محمد حسين با چند تن از افسران و فرماندهان سپاه ايستاده بودند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nلباس خان با ديگر تن‌پوش رجال و اعيان دربار چندان تفاوتى نداشت او يك « قباى » نارنجى ابريشمى به تن داشت قليان بسيار زيبائى كه با طلا تذهيب‌كارى شده در دست گرفته و مشغول كشيدن بود اين قليان بسيار ظريف و زيبا و « سرپوشى » از طلا داشت . در پشت چادر خان و در حدود چهل يا رد فاصله « حرم » سلطنتى واقع شده كه اطراف آن را با بورياى قرمز رنگ كه در حدود دوازده پا ارتفاع داشت پوشانده بودند . خان هميشه تعدادى از زوجات خود را همراه دارد و به همان اندازه هم تعدادى زن و خدمه در كاخ سلطنتى در شيراز بسر مىبرند .\r\nروز سىام اوت ما شيراز را به اتفاق آقاى جونز براى ديدن خرابه‌هاى پرسپوليس ترك گفتيم . . .\r\n\r\nمدعيان سلطنت\r\nسلسلهء پادشاهانى كه در اين مقطع از زمان بر ايران حكومت مىكردند عبارتند از على شاه ( 1 ) به مدت نه ماه ، ابراهيم شاه ( 2 ) شش ماه ، و شاهرخ شاه ( 3 ) پس از يك تغيير و تحول سرانجام بر شهر مشهد غلبه يافت و هنوز زنده است و بيش از چهل سال از عمرش مىگذرد و خطه خراسان زير سلطه فرزندش نصر الله ميرزا قرار دارد . سليمان شاه و اسمعيل شاه « 2 » ، هركدام چهل روز سلطنت كردند و به قتل رسيدند ( 4 ) آزاد خان افغان ( 5 ) يكى از سرسخت‌ترين دشمنان كريم خان زند پس از شكست دستگير و مغلولا به شيراز\r\n\r\n\r\n","description":"","footnote":"\r\n( 2 ) - اسمعيل شاه ظاهرا همان ابوتراب ميرزا است كه به نام شاه اسمعيل سوم به تخت نشست و كريم خان نايب السلطنه است . « مترجم » .\r\n","page_name":" 95 ","page_number":95},
  {"content":"\r\n\r\nآورده شد و در آنجا از مرگ طبيعى درگذشت حسين خان قاجار ( 6 ) يكى ديگر از دشمنان كريم خان شيراز را در محاصره گرفت ولى نسبتا لشكريانش در اثر تمرد و سركشى او را رها كردند عده‌اى از متمردين حسين خان را دستگير و او را به قتل رسانيدند و سر او را به نزد كريم خان فرستادند و در ضمن افرا خانواده‌اش نيز به اسارت گرفته شده و به شيراز اعزام گرديدند . كريم خان با افراد اين خانواده به مدارا رفتار كرد و كمى بعد آنها را آزاد نمود به شرط آنكه شيراز را ترك ننمايند . سرنوشت عليمردان خان بختيارى را ( 7 ) نيز قبلا شرح داديم .\r\nكريم خان ( 8 ) يكى از سرداران مورد توجه نادر شاه بود و هنگام مرگش در شيراز و استان‌هاى جنوبى اقامت داشت پس از يك كشمكش و جنگ و ستيز با رقيبانش سرانجام فرمانروائى كشور ايران را به خود اختصاص داد .\r\nكريم خان به عنوان نايب السلطنه در حدود سىسال قدرت را در دست داشت و تحت عنوان « وكيل » يا نايب السلطنه بر ايران فرمانروائى مىكرد و هيچگاه عنوان شاهى را قبول نكرد و شيراز را مقر حكمرانى خود قرار داد و كمك‌هاى شايان و بىدريغى از مردم شيراز و اهالى جنوب دريافت داشت و سرانجام در سال 1779 در ميان اندوه و تأثر عمومى در حالى كه به او به ديدهء افتخار ايران نگاه مىكردند درگذشت .\r\n\r\nخصوصيات اخلاقى كريم خان\r\nاگر يك پادشاهى سزاوار نامى بزرگ باشد كريم خان مىتواند ادعا كند كه اين عنوان را به خود اختصاص داده است و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاقداماتى كه انجام داد امروز اين مسئله را ثابت مىكند اين پادشاه بزرگ پس از آنكه قدرت را به دست گرفت تمام هم‌وغم خود را به آبادانى شيراز معطوف نمود و از طرفى نيز با ابداع و تدوين قوانين تازه در جهت رفاه و بهبود مردم سرزمين ايران اقداماتى به عمل آورد .\r\n\r\nاحداث ساختمانهاى عمومى\r\nاو چند قصر در شيراز و حومه آن احداث كرد مساجد و بقاع متبركه را تعمير و مرمت كرد و با ايجاد شاهراهها شيراز را به ديگر نواحى اطراف مرتبط نمود و كاروانسراهاى مخروبه را دوباره بازسازى نمود او همچنين ترتيبى اتخاذ كرد تا تمام تجار و بازرگانان و مسافرين در قلمرو امپراطورى ايران بتوانند آزادانه فعاليت و رفت‌وآمد نمايند .\r\n\r\nقواى انتظامى\r\nطبق اطلاعاتى كه از چند تن از اهالى شيراز كسب نمودم در طول زمامداريش به علت نظم و انضباط قواى انتظامى هيچگونه بىنظمى يا قتلى به وقوع نپيوسته است چرا كه مسببين چنين بىنظمىها به شدت مجازات و تنبيه مىشدند . معمولا در ايران هر حكمرانى براى تثبيت قدرتش دست به كشت و كشتار مىزد ولى كريم خان به آرامى و ملايمت و در عين حال با اجراى عدالت قدرت را به دست گرفت و اين رويه را در تمام طول زمامداريش مراعات\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمىنمود . مردمى كه دوران زمامداريش را به ياد دارند و زنده‌اند ، هنوز عميقا تحت‌تأثير محبت‌هاى او قرار دارند و كشت و كشتارهائى كه در انقلابات بعدى توسط جانشينانش انجام گرفت به طور چشمگيرى محبوبيت او را نسبت به زمان حياتش افزايش داده است .\r\n\r\nكمك به افراد نيازمند\r\nدر قلمرو فرمانروائيش او بزرگوار و آزادانديش بود در خلال زمامداريش چندين ساختمان به منظور ايجاد تأسيسات صنعتى جهت اشتغال به كار بيكاران و محرومين ايجاد نمود اين روش نمونه‌هائى از رفتار و حسن سلوك پادشاهان متمدن و پيشرفته جهان را به خاطر مىآورد . او حتى نسبت به كسانى كه چند بار به جانش سوء قصد كردند عفو و اغماض نشان داد و با اينكه دوستان و درباريانش به شدت طالب مجازات آنها بودند نرمى و ملايمت نشان مىداد .\r\n\r\nاستقامت و پايمردى او در جنگ\r\nدر لشكركشىها و عمليات رزمى خود را كاملا با زندگى زمان جنگ وفق مىداد او در زمان نادر شاه به چند پيروزى مهم دست يافت در ايران هيچ سواركار و شمشيرزنى همانند كريم خان نبود در ايران معمولا فرماندهان سپاه در فاصله‌اى دور عمليات جنگى را هدايت مىنمايند ولى كريم خان با يك روش غيرمعمول هميشه\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدر هنگامه جنگ در پيشاپيش قشونش در ميدان جنگ ديده مىشد .\r\n\r\nكريم خان بيسواد بود\r\nاين مسئله بسيار مهم و قابل توجه است كه پادشاهى كه به يك كشور پهناور فرمانروائى مىكند بيسواد باشد كريم خان خواندن و نوشتن را نمىدانست ولى رفتار بشردوستانه او كه مقامش را به حد رفيعى رسانيده بود كمبود بيسواديش را جبران مىنمود او صنعت‌كاران و هنرمندان را تشويق مىكرد و در زير چتر حمايت خود قرار مىداد .\r\n\r\nعقايد مذهبى كريم خان\r\nهمان‌طورى كه قبلا گفتيم او چندين مسجد بزرگ در كنار كاخ سلطنتى احداث نمود و مبلغى گزاف نيز بابت مخارج خدمه و تعميرات اين چنين تأسيساتى وقف نمود او همچنين در طول زمامداريش مانند يك پادشاه معتقد به اصول و مبانى مذهبى مبالغى وجه نقد براى مصارف اعانات و صدقات و امور خيريه اختصاص داد او نسبت به خارجيان به خصوص اروپائيها بسيار مهربان بود و آنها هميشه از بذل و بخشش و منش كريمانه‌اش بهره‌مند بودند . وى از مال‌اندوزى و طمع‌ورزى تنفر داشت و تمام تجار و بازرگانان شيراز پذيرفته‌اند كه در طول زمامدارى كريم خان دينارى به عنف از آنها گرفته نشده است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nگسترش و توسعهء تجارت\r\nكريم خان از توسعه و گسترش تجارت و بازرگانى حمايت مىكرد و از اين طريق به افزايش ثروت و رفاه مردم كشورش كمك مىنمود .\r\n\r\nروابط خارجى\r\nاو به علت ايجاد يك حكومت مستقل و نيرومند داخلى مورد احترام كشورهاى خارجى بود خليفه مغرور عثمانى از اسلامبول سفيرى به دربار كريم خان گسيل داشت و تقاضاى اتحاد و دوستى نمود هرچند اعزام اين سفير جنبهء سياسى داشت و بابعالى مىترسيد كه كريم خان به شهر بصره حمله نمايد اما طولى نكشيد كه سپاهيان كريم خان بصره را به محاصره خود درآوردند و خاك عثمانى را مورد تجاوز قرار دادند .\r\nسفراى ديگرى از دربار حيدر على معروف و ديگر امرا و راجه‌هاى هندوستان با مقاديرى هدايا به دربار كريم خان اعزام شده بودند و هركدام به نوبهء خود طالب اتحاد و همبستگى با وى شدند چنانچه حكمرانى كريم خان به درازا مىكشيد بدون شك ملت ايران به شهرت و افتخارات فراوانى دست مىيافت و احتمالا با قدرتى كه به دست مىآورد دولت عثمانى را ( در جوار روسيه ) شكست مىداد ولى مرگ او همه چيز را درهم ريخت و كشور ايران را دچار هرج‌ومرج نمود و سالها طول خواهد كشيد تا دوباره اين كشور بتواند زمامدارى مثل كريم خان را به خود ببيند . وى در سن\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nهشتاد سالگى در سال 1779 در ميان اندوه و تأثر عمومى درگذشت .\r\nهرگز ديده نشده كه بحثى از كريم خان به ميان آيد و مردم شيراز براى شادى روح او طلب آمرزش و مغفرت ننمايند يا اشكشان جارى نگردد از زمان مرگ كريم خان تاكنون سه سال مىگذرد ولى مردم هنوز خاطرهء او را گرامى مىدارند .\r\nمن اين مطالب را از سرداران سپاه و ديگر افرادى كه با وى حشر و نشر داشتند شنيده‌ام .\r\n\r\nجعفر خان\r\nجعفر خان مردى است فربه و تنومند كه چشم راستش كمى لوچ است و ذاتا مردى معتدل و ملايم و محبوب مردم مىباشد در شيراز نظم و ترتيبى قابل تحسين بوجود آورد . او نسبت به خارجيان به خصوص انگليسها بسيار نظر مساعدى دارد و هنگامى كه من و جونز در شيراز اقامت داشتيم نهايت لطف و محبت را در بارهء ما به عمل آورد . در ميان دو رقيبى « 3 » كه فعلا بر سر تصاحب تخت و تاج در حال جنگ و منازعه مىباشند او محبوبيت بيشترى دارد چنانچه بر رقيب پيروز گردد ممكن است به وضع مملكت سر و سامانى بخشد ولى مدتها طول خواهد كشيد تا بتواند ضايعاتى كه در اثر هرج‌ومرج و انقلابات متعدد در اين كشور بوجود آمده ترميم نمايد قواى دو طرف متخاصم تقريبا مساوى است و هركدام به‌طور تقريب بيست هزار سوار در اختيار دارد .\r\nجعفر خان داراى فرزندان متعددى است بزرگترين پسر او\r\n\r\n\r\n","description":"","footnote":"\r\n( 3 ) - منظور آغا محمد خان قاجار است . « مترجم » .\r\n","page_name":" 101 ","page_number":101},
  {"content":"\r\n\r\nلطفعلى خان جوان نوزده ساله‌اى است كه ظاهرى اميدبخش دارد او اخيرا به سمت بيگلربيگى شيراز منصوب گرديده است . . .\r\n\r\nاول نوامبر 1788\r\nهنگامى كه اين يادداشتها را به پايان رسانيدم نامه از ايران دريافت داشتم كه جعفر خان اخيرا شهر لار را قهرا به تصرف درآورد و آخرين خبر حاكى است كه آغا محمد خان با بيست هزار قشون خود در نزديكى پرسپوليس موضع گرفته است .\r\n\r\nيادداشتهاى مترجم\r\n1 و 2 - على قلى خان افشار ملقب به عادل شاه پسر ابراهيم خان ظهير الدوله برادرزادهء نادر شاه است او در روزهاى واپسين عمر نادر شاه بر عليه عموى خود دست به تمرد و سركشى زد و پس از قتل نادر به تعجيل تمام خود را از هرات به مشهد رسانيد و به نام على شاه بر تخت سلطنت جلوس نمود در يادداشتهاى مترجم ذيل بخش دوم گفتيم كه على شاه يكى از سرداران مورد اعتماد خود به نام سهراب خان گرجى را روانهء شهر كلات نمود تا آنجا را به تصرف درآورد . سهراب خان پس از ورود به كلات بلافاصله نصر الله ميرزا و امامقلى ميرزا پسران نادر شاه و شاهرخ ميرزا پسر رضا قلى خان را كه متوارى شده بودند دستگير و آنها را\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمغلولا به نزد عادلشاه روانه نمود و رضا قلى ميرزاى كور را با هيجده تن ديگر از اولاد و احفاد نادر شاه كه همگى در كلات بودند به قتل رسانيد ، و آنگاه على شاه در حدود ده كرور نقدينه نادر شاه را كه در قلعهء كلات ذخيره كرده بود از خزانه‌ها بيرون كشيد و همه را بدون ملاحظه بذل و بخشش نمود اين پادشاه پس از يك سال و نيم سلطنت در جنگى كه بين او و برادرش ابراهيم خان بين تهران و قزوين به وقوع پيوست شكست خورد و در حين فرار عده‌اى او را دستگير و نزد برادر آوردند پس از اسارت و دستگيرى او ابراهيم خان دستور داد تا وى را از هردو چشم نابينا ساختند چندى بعد كه ابراهيم خان از شاهرخ ميرزا شكست خورد على شاه را هم كه همراه برادر دستگير كرده بودند به مشهد آوردند به قول مؤلف محافل المؤمنين اين پادشاه كور تيره‌روز را به اهل حرم - سراى نادرى سپردند . آنها هم وى را به قصاص خون شاهزادگان و جنايات زشتى كه مرتكب شده بود قطعه‌قطعه كردند . ابراهيم خان پس از دستگيرى و كور كردن عليشاه به همدان و از آنجا به تبريز رفت چون در اين موقع شاهرخ شاه پسر رضا قلى ميرزا در مشهد بود امراء و اعيان خراسان با پادشاهى او همداستان بودند لذا ابراهيم خان براى اغفال آنان نقشه‌اى طرح نمود و چنين شهرت داد كه او در واقع نماينده شاهرخ ميرزا مىباشد و برايش پيغام فرستاد كه از مشهد به تبريز بيايد و در آنجا تاجگذارى كند تا او به عنوان يكى از سردارانش به وى خدمت نمايد از آنجائى كه امراء خراسان پى به مكنونات قلبىاش بردند برايش پيغام فرستادند كه بهتر است وى به مشهد بيايد و در مراسم تاجگذارى شاهرخ ميرزا شركت نمايد به دنبال اين پيغام امراء و اعيان خراسان در تاريخ هشتم شوال 1161 ه ق شاهرخ ميرزا را به شاهى برگزيدند .\r\nابراهيم خان پس از آگاهى از اين ماجرا او هم در هفدهم ذيحجه\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nهمان سال خود را شاه خواند و سكه به نام خود زد و بلافاصله براى تسخير خراسان و عزل شاهرخ شاه روانه مشهد گرديد ولى در بين راه لشكريانش بر عليه او شورش نمودند و در قلعهء قم او را دستگير نموده و ماوقع را به اطلاع شاهرخ شاه رسانيدند . شاهرخ شاه نيز فورا عده‌اى را براى آوردن او به مشهد روانهء قم نمود .\r\nمأمورين شاهرخ شاه ابراهيم خان را در بين راه به قتل رسانيده و جسدش را همراه با عليشاه كور به مشهد آوردند .\r\n( 3 ) به يادداشت‌هاى مترجم در ذيل بخش دوم مراجعه شود .\r\n( 4 ) ميرزا سيد محمد نوه شاه سليمان اول معروف به شاه سليمان دوم پسر ميرزا داود متولىباشى آستان قدس رضوى است ميرزا سيد محمد در تاريخ 1163 ه ق شاهرخ شاه نوه نادر شاه را كه در اين موقع هيجده سال داشت دستگير و چشمانش را ميل كشيد و خود به نام شاه سليمان دوم بر تخت سلطنت جلوس كرد .\r\nشاه سليمان تنها چهل روز سلطنت كرد تفصيل از اين قرار بود كه وى پس از رسيدن به سلطنت سرداران و هواداران خود را مأمور تسخير هرات و قندهار نمود در اين حيص و بيص يوسف على خان جلاير كه يكى از سرداران وفادار به شاهرخ شاه بود از غيبت بهبود خان اتكى تاتار مروى و ديگر طرفداران شاه سليمان استفاده كرد و شاه سليمان را از سرير سلطنت به زير كشيد و او را از هر دو چشم كور كرد و مجددا شاهرخ شاه كور را به سلطنت رسانيد .\r\nشاه سليمان پس از كور شدن به مدت شش سال ديگر زنده بود تا سرانجام در سال 1169 ه ق در شهر مشهد بدرود حيات گفت .\r\n( 5 ) آزاد خان از طايفه سليمان خيل افغان يكى از سرداران سپاه نادر شاه بود آزاد خان در جنگهائى كه بين على مردان بختيارى و كريم خان زند رخ داد از على مردان خان حمايت كرد و نيز در جنگى كه بين او و كريم خان به وقوع پيوست خان زند را شكست داد\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nو وى را تا ملاير و اصفهان تعقيب نمود .\r\nآزاد خان سالها با كريم خان و محمد حسن خان قاجار در جنگ و ستيز بود و سرانجام چون ياراى مقاومت در مقابل خان زند را نداشت لامحاله تسليم شد و به نزد كريم خان آمد و خان زند نيز نهايت احترام را در حق او به‌جا آورد آزاد خان از سال 1179 تا سال 1193 ه ق زمان فوت كريم خان در نهايت عزت و احترام زندگى مىكرد و بعد از فوت كريم خان نيز چند سالى ديگر زنده ماند تا اينكه در سال 1169 ه ق در شيراز درگذشت .\r\n( 6 ) محمد حسن خان قاجار پسر فتحعلى خان قاجار قوانلو است محمد حسن خان در سال 1127 ه ق متولد و در سال 1172 ه ق در سن چهل و پنج سالگى در حوالى بهشهر توسط دو نفر از طايفه يوخارىباش ( دولو ) به قتل رسيد آن‌دو نفر پس از كشتن خان قاجار سرش را به تهران نزد كريم خان زند بردند . كريم خان نيز دستور داد تا آن سر را با احترام شستشو دادند و در صحن حضرت عبد العظيم دفن نمودند و پسرانش آغا محمد خان و حسينقلى خان را مورد محبت قرار داد و با خود به شيراز برد و بقيه را نيز در قزوين سكونت داد . از محمد حسن خان نه پسر به جاى ماند كه آغا محمد خان مؤسس سلسله قاجاريه بزرگترين فرزند او مىباشد .\r\n( 7 ) على مردان خان از رؤساى بزرگ بختيارى است هنگامى كه شاهرخ شاه بر تخت سلطنت جلوس كرد ابو الفتح خان را كه او نيز از رؤساى ايل بختيارى بود به حكومت اصفهان منصوب كرد اين موضوع به سبب كدورت و رنجش على مردان خان شد و او با كريم خان زند بر عليه ابو الفتح خان متحد گشته و به اصفهان لشكركشى كرد . ابو الفتح خان پس از جنگى كه در حوالى اصفهان با على مردان خان و كريم خان كرد هزيمت يافته و اصفهان در تاريخ 18 محرم 1163 هجرى قمرى به تصرف على مردان خان درآمد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاو به مصلحت شخصى ابوتراب ميرزا فرزند ميرزا صدر - الممالك را كه دخترزاده شاه سلطان حسين صفوى و طفلى هشت ساله بود به پادشاهى برگزيد و او را شاه اسمعيل ناميد و سپس خود را به نام نايب السلطنه و كريم خان را به عنوان وكيل الدوله و سردار سپاه به رجال و سرداران و سپاهيان معرفى نمود او پس از انجام اين مهام كريم خان را با لشكرى به دفع محمد على خان حاكم همدان مأمور نمود پس از عزيمت كريم خان به همدان ابو الفتح خان را به قتل رسانيد و حكومت اصفهان را به حاج بابا خان بختيارى سپرد و خود براى تصرف فارس بدون حدود لشكركشى كرد .\r\nصالح خان بيات كه در فارس استقلال داشت لشكرى فراهم آورد و در صدد دفع عليمردان خان برآمد ليكن شكست خورد و به شيراز فرار كرد و به مصلحت و متابعت خان بختيارى راضى گشت پس از آنكه كار عليمردان خان و كريم خان به مخالفت انجاميد چندين جنگ و پيكار بين آنها روى داد كه در همه‌جا پيروزى با كريم خان بود تا آنكه محمد خان زند نزد عليمردان خان رفت و با مكر و حيله مدتى نزد او بسر برد و در يك فرصت مناسب او را با ضرب خنجر از پاى درآورد ( 1168 ه ق ) .\r\n( 8 ) كريم خان پسر ايناق رئيس طايفهء زنديه است او در سال 1163 ه ق به خدمت ابراهيم خان برادرزادهء نادر شاه پيوست و در ازاء خدماتى كه انجام داد مورد توجه او قرار گرفت و چندى بعد او و برادرش صادق خان را به لقب خانى مفتخر نمود پس از كشته شدن ابراهيم خان كريم خان براى كسب قدرت مدتها با عليمردان خان بختيارى و محمد حسن خان قاجار و آزاد خان افغان و فتحعلى خان افشار در جنگ و ستيز بود و سرانجام همه رقبا را از ميان برداشت و خود به عنوان وكيل الرعايا به مدت سى سال و اندى حكومت كرد و سرانجام در روز سيزدهم صفر 1193 ه ق در\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nشيراز درگذشت . جانشينان كريم خان مدت شانزده سال يعنى از سال 1193 تا 1209 ه ق در نهايت سختى و دشوارى و با جنگ و كشتار در قسمتى از خاك ايران حكومت كردند .\r\n( 9 ) جعفر خان پسر بزرگ صادق خان و خواهرزادهء زكى خان و برادر مادرى على مراد خان زند است جعفرخان پس از فوت على مراد خان در سال 1199 ه ق در اصفهان بر تخت سلطنت نشست و سكه به نام خود زد به روايت ميرزا محمد كلانتر او صاحب جثه‌اى بزرگ و زورى فوق العاده بود . و روزى دو من هريسه ( حليم ) را با قند و روغن مىخورد ولى به علت ترس و جبن ذاتى در هيچ جنگى پايمردى و استقامت از خود نشان نمىداد و فرار را بر قرار ترجيح مىداد جعفر خان به علت ظلم و ستمى كه به مردم ، به خصوص به اطرافيان خود مىنمود محارم و نزديكانش او را مسموم نمودند و در حين مسموميت و بيمارى تعدادى از زندانيان از جمله شاهمرادخان و جهانگير خان زند با تمهيد مقدماتى از زندان آزاد شدند و شبانه به درون خوابگاه او راه جستند و پس از كشمكش مختصرى سر او را از تن جدا ساختند و سپيده‌دم سر بريدهءخان زند را از دروازهء ارك به عنوان مدرك قتل او بيرون انداختند .\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\nبخش چهارم\r\n\r\n[ سخن مترجم 
  ]\r\n« سرهارد فورد جونز ( 1847 - 1764 م ) در زمان سلطنت » « فتحعلى شاه به مدت چهار سال ( 1811 - 1807 م ) وزيرمختار » « انگليس در تهران بود جونز قبلا نيز چند بار در سمت نماينده » « تجارى و سياسى انگليس در بصره به ايران سفر نمود و بار ديگر » « نيز در سال 1791 ميلادى ظاهرا براى خريدن مقدارى از » « جواهرات سلطنتى از لطفعلى خان زند وارد شيراز شد او با » « لطفعلى خان بسيار مأنوس بود و هنگامى كه پادشاه زند با نيرنگ » « و توطئه حاجى ميرزا ابراهيم خان شيرازى از سلطنت بر كنار » « شد جونز در شيراز و در منزل ميرزا حسين وفا ( 1 ) اقامت » « داشت و در موقعى كه شيراز را ترك گفت توانست در بيابانهاى » « اطراف خشت با لطفعلى خان كه متوارى و سرگردان بود ملاقات » « نمايد او شرح اقامت خود در شيراز ، و ملاقاتهايش را با خان » « زند و به خصوص آخرين ديدارش را با او كه در نزديك چادر » « كوچكى در روى يك نمد زين اسب صورت گرفت در مقدمه » « كتابى تحت عنوان  Dynasty of the KAjars  »\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n« تاريخ سلسله قاجار بيان مىنمايد اين كتاب ترجمه كتاب مأثر » « سلطانيه عبد الرزاق دنبلى است و جونز مقدمه‌اى را به نكوهش » « از قاجاريه و گراميداشت لطفعلىهان به متن كتاب اضافه نمود . » « اين كتاب در سال 1833 يك بار به قطع وزيرى در لندن چاپ » « و منتشر ، و بار ديگر نيز در سال 1973 در نيويورك تجديد » « چاپ شده است . اينك ما قسمتى از خاطرات جونز را كه » « مربوط به آخرين ملاقاتش با خان زند است از مقدمهء كتاب نقل » « مىنمائيم .\r\n« مترجم »\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\n« آخرين ملاقات سرهار فورد جونز بريج با لطفعلى خان زند »\r\n« اگر دوران سلطنت و مصيبت‌هاى لطفعلى خان را بيش از » « اندازه معمول شرح مىدهم اميدوارم خواننده مرا ببخشد چرا كه » « هنگامى كه بر اريكه سلطنت بود مرا مورد مهر و محبت قرار داد » « و هنگامى كه تخت‌وتاجش را از دست داد و در حال تبعيد بسر » « مىبرد ، افتخار يافتم كه در يك چادر ژنده و محقر با وى بر » « روى يك نمد زين اسب بنشينيم ، تقوا و عزت‌نفسش او را در » « نزد رعايا و زيردستانش عزيز و محترمتر مىساخت ، شجاعت و » « پايمردى و خويشتن‌دارى كه در هنگام بلا و بدبختى از خود » « نشان مىداد مضمون تصنيف و ترانه‌هائى است كه تا زبان فارسى » « زنده است ممكن است باقى بماند ، در دوران عزت و كامكارى » « جوانمرد و خوش‌برخورد ، دلپذير و در ايام مصيبت و بدبختى » « به اندازه‌اى بزرگوار و باشكوه بود كه طبيعت بشرى كمتر قادر » « به تحمل آن خواهد بود چنين موجود ارزشمندى كه اميد و آرزو » « و مايه مباهات كشورش بود به وسيله خيانت به دست شخص رذل » « و پستى كه به غلط مورد اعتمادش بود گرفتار شود و موقعى كه » « رشته حياتش قطع مىشود چنان مورد اهانت و بىحرمتى قرار گيرد »\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n« كه شنيدن آن هر انسانى را بلرزاند پسر كوچكش را مقطوع » « النسل نمايند ، دخترش را به اجبار به عقد پست‌ترين موجودات » « روى زمين درآورند ، و شرافت زنش را مورد تجاوز قرار دهند » « اگر تمام اينها تقدير و مشيت الهى است ما نمىتوانيم در محكمه » « خداوند دادخواهى نمائيم ولى اجازه داريم به آن به ديدهء عبرت » « بنگريم .\r\n« از مقدمه شرح‌حال لطفعلى خان زند ص 42 - 41 جونز « بريج »\r\n\r\nاز شيراز تا خشت نوامبر 1791\r\nدر اول نوامبر پس از يك توديع و خداحافظى هرگز فراموش ناشدنى با ميرزا حسين به اتفاق حاجى ابراهيم تاجر ، شيراز را ترك نموديم ، او بيست و پنج قاطر زير محمولات سنگين تجارتى داشت و من نيز چهارده قاطر زير بار داشتم كه از لحاظ كمى سبكتر ، ولى از حيث كيفى گرانبهاتر بودند در ميان بارهاى من متاعى بود كه اگر كشف مىشد احتمالا جانم را از دست مىدادم . در خلال بحرانهاى اخير يك نسخه قرآن بسيار نفيس كه گفته مىشد به خط يكى از امامان دوازده‌گانه است ( به خاطر نمىآورم كدام امام ) در معرض فروش قرار گرفته بود يك سيد كم‌بضاعت خراسانى به نام سيد مرتضى كه قبلا صاحب خانه كاپتين فرانكلين ( 2 ) بود ، و گاهى اوقات هم چيزهائى برايم مىخريد به من گفت كه او پول كافى براى خريدن آن ندارد چنانچه اين قرآن به هندوستان برده شود به مبلغ قابل توجهى فروش خواهد رفت من مبلغ صد تومان معادل هزار روپيه بابت آن نسخه خطى پرداخت نمودم و در ميان وسائل خود جاسازى نمودم . لازم است با روحيه متعصب ايرانيها\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nآشنائى داشت تا دريافت كه اگر يك ايرانى اين كتاب مقدس را در دست يك « كافر نجس » مشاهده مىكرد تا چه اندازه احساس تنفر و انزجار مىنمود و من نيز در صورت كشف آن بدون هيچ مشكلى مىتوانستم سرنوشت خويش را حدس بزنم .\r\nدر تمام طول عمرم به خاطر ندارم از يك جدائى به قدر دورى از ميرزاحسين و ميرزا بزرگ و افراد خانواده‌اش ناراحت شده باشم و آن چيزى كه اين جدائى را دردناكتر مىكرد اين فكر بود كه مبادا در ماه‌هاى آينده به چشم‌ها و يا جان اين وزير ارجمند خوش‌مشرب گزندى وارد آيد و يا احتمالا ميرزا بزرگ را ( 3 ) از بچه‌هايش جدا كنند و به زنهاى خانواده تجاوز و بىاحترامى شود و به مناطق دور و پرت افتاده مازندران و گيلان تبعيد گردند و يا اطفالى كه با آنهمه ناز و نعمت پرورش يافته بودند و تربيت و رفتارشان بزرگترين لذت زندگانى ميرزا بزرگ و ميرزا حسين بود از كنف حمايت والدينشان محروم گردند ، نوكرها نيز از اين واقعه سخت متألم و متأثر بودند و در حق من هزاران شرط ادب و احترام را مرعى مىداشتند . سرانجام خانه را به اتفاق ميرزا بزرگ كه مايل بود مرا تا دروازهء شهر بدرقه و همراهى نمايد ترك گفتيم واقعا چه كار خوبى ! چرا كه در غير اين صورت بدون شك مسافرت من در اثر اذيت و آزار دروازه‌بانان به تأخير انداخته مىشد لحظات رنج‌بار آخرين « خداحافظى » فرا رسيد . به عقيدهء من اين لحظات با صداقت و احترام دوجانبه همراه بود و هردو سعى نكرديم كلمات ديگرى بر زبان جارى نمائيم .\r\nمن يك آشنائى قديمى و دادوستد زيادى با همسفر تاجرم داشتم او آدمى عاقل و باهوش بود و با اينكه هنگام مسافرت سر تا پا مسلح بود ليكن مانند تمام بازرگانان شرقى در هنگام خطر بزدل و ترسو بود با اين حال بايستى قبول كرد كه جادهء بين شيراز\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nو بوشهر خالى از خطر جانى و مالى نبود . در اولين گذرگاه دشت به سينه‌كش ارتفاعات ما به بىارزشى جواز عبور حاجى ابراهيم ( 4 ) پىبرديم چرا كه قراول راهدارخانه ما را متوقف كرد و به اصرار خواستار بازرسى بارها و دريافت عوارض راه - دارى شد ، و با اين بهانه مىخواست كه هرچيزى را كه بيشتر مورد علاقه اوست از بين اسبابها براى خودش بردارد . در اين گيرودار همسفرم از من خواست كه اعتراض كنم . لذا از او خواستم تا مرا به نزد رئيس خود هدايت نمايد . پس از ملاقات با رئيس با لحنى نسبتا شديد زبان به شكايت گشودم . هنوز گله‌هايم به پايان نرسيده بود كه در نهايت شگفتى ديدم رئيس فرياد زد : « آه عزيز » ، شمائيد قسم به جان خودم هركس بخواهد كوچكترين اذيتى به شما برساند به سختى مجازات خواهد شد » چون اين گفت و شنود در پرتو نور ضعيف در هواى آزاد صورت پذيرفت ، در اول به درستى نتوانستم تشخيص بدهم كه اين دوست به موقع رسيده كيست بالاخره فهميدم كه او يكى از صاحب‌منصبان وابسته به ميرزا حسين است كه با حمايت او به مقامات بالاترى رسيده است و خوشبختانه مىدانست كه ميرزا تا چه اندازه به امنيت و حفظ جان من علاقمند است . ما بلافاصله در كنار آتشى كه افروخته بودند به استراحت پرداختيم . رئيس راهدارخانه با شام مأكولى از ما پذيرائى كرد و عليق و علوفه نيز براى قاطرها و اسب‌هايمان تدارك ديد و توصيه كرد در اواسط شب حركت كنيم و بين راه - دارخانه او و دشت كازرون براى استراحت چارپايان يكى دو ساعت اتراق نمائيم و وقتى كه به كازرون رسيديم در حوالى حصار شهر چادر بزنيم ، و چندان به رضا قلى خان حاكم شهر اعتماد نكنيم . به موازات اين مساعدتها او خدمات ارزنده‌اى نيز براى من انجام داد . و يكى از تفنگچىهاى خودش را همراهمان فرستاد تا ما را\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاز تمام راهدارخانه‌هاى واقع بين محل مأموريت خودش تا دشت كازرون عبور دهد . و هنگام خداحافظى از من خواست در صورتى كه امكان‌پذير باشد شاه ( يعنى لطفعلى خان ) و ميرزا حسين و ميرزا بزرگ را از مساعدتهائى كه در حق من و همسفرم انجام داده است آگاه نمايم و نيز اضافه كرد در مورد همراهتان بايستى بگويم اگر همسفر شما نبود ولو اينكه جواز عبور از حاجى ابراهيم خان همراه داشت باز هم به حسابش مىرسيدم ، چون حاجى ابراهيم خان ذاتا آدم رذل و پستى است و او قصد ندارد به قدرت او اتكاء نمايد .\r\nوقتى كه او دربارهء حاجى ابراهيم خان سخن مىگفت تمام الفاظ و عبارات زشت و مستهجنى كه در زبان فارسى وجود دارد بر زبان جارى مىكرد .\r\nهمان‌طورى كه قرار بود در نيمه‌هاى شب حركت نموديم و در حدود سى ساعت بعد بدون هيچ حادثهء مهمى وارد دشت كازرون شديم و چادرهاى كوچك‌مان را در كنار ديوار مخروبه شهر برافراشتيم . اين مسافت كمى بيشتر از صد مايل بود و قسمت‌هاى مهم آن را فرازونشيب كوهستانهاى مرتفع تشكيل مىداد . و معمولا سرعت و شتاب در اين راهها امكان‌پذير نبود .\r\nرضا قلى خان چند سال قبل به بصره تبعيد شده بود و من در آن روزها بعضى كمك‌ها به او مىنمودم ولى او چنان خصومتى با شاه ( لطفعلى خان ) داشت كه من ميل نداشتم او بداند تا چه اندازه به لطفعلى خان نزديك هستم . ما قصد داشتيم كه در كازرون كمى به چارپايان استراحت بدهيم و سپس به مسافرت خود ادامه دهيم ( من به بندر ريگ بروم و تاجر همسفرم به بوشهر ) ما هردو شب دير به رختخواب رفتيم و صبح پيش از آنكه از خواب برخيزم ، تاجر همسفرم به شهر اگر بشود نام شهر بر آن نهاد رفت ، تا با رضا قلى خان ديدار نمايد . در حدود ساعت سه بعد از ظهر در حالى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nكه مضطرب و هيجان‌زده به‌نظر مىرسيد مراجعت كرد . من علت را جويا شدم . در جواب گفت كه رضا قلىخان از آمدن من به اينجا اطلاع حاصل نموده و از محبت‌هائى كه در بصره به او نمودم زياد گفتگو كرد و با اصرار مىخواهد كه ما شب ميهمان او باشيم . من گفتم خوب عيب اين كار كجاست ؟\r\nجواب داد « آه » به خدا خان آدم بدطينتى است و نقشه‌اش اينست كه به طرفة العين و در موقعى كه مشغول صرف غذا هستيم دستور دهد تا مال التجاره‌هاى ما را غارت نمايند .\r\nمن گفتم آيا اطمينان داريد ؟\r\nدر جواب گفت آرى . چرا كه من با شخصى برخورد كردم كه قبلا در بصره نوكر شما بود و حالا هم يكى از نزديكان خان است او از من خواسته اين موضوع را به شما بگويم .\r\nمن گفتم ممكن است دروغ بگويد بهتر است قبل از آنكه در بارهء اقدامات بعدى تصميمى اتخاذ كنيم در رابطه با اين موضوع اطلاعات بيشترى كسب نمائيم .\r\nتاجر گفت مىتواند به چاروادار خودش كه مدت زيادى است به او خدمت مىكند اعتماد داشته باشد زيرا او مردى است صديق و در عين حال زرنگ و باهوش . لذا موافقت كرديم كه قاطرچى به داخل شهر برود و ببيند چه اطلاعاتى مىتواند كسب نمايد . در حدود ساعت چهار بعدازظهر مراجعت كرد و گزارش كار خود را داد كه ما به موجب آن يك شوراى جنگى متشكل از تاجر و چاروا - دار تشكيل داديم . در اين شورا تصميم گرفتيم كه نبايستى خان از قصد ما كه نمىخواهيم شام را با او صرف نمائيم مطلع شود ليكن در واقع مىبايست همه چيز را آماده و حاضر نمائيم كه به مجردى كه هوا به قدر كافى تاريك شود حركت نمائيم . ما دقيقا به همين ترتيب كارها را تدارك ديديم و خان را در انتظار ميهمانانى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكه براى پيدا كردنشان مىبايست تعقيب‌شان نمايد ترك گفتيم و به مسافرت خود ادامه داديم . از دشت كازرون به سلامت گذشتيم و وارد گذرگاه باريك و تنگ ما بين دشت كازرون و كمارج شديم . اين گذرگاه اگر حافظه‌ام يارى كند بيش از يك مايل و نيم طول دارد و پرتگاههاى اطراف آن در بعضى جاها تقريبا به هم متصل هستند . اين جاده زمانى در بستر دره‌ها و گاهى هم از روى تل و ماهورها عبور مىكند . اين پست و بلنديها هنگاهى كه دشت كازرون خاتمه مىيابد در سمت راست جاده قرار دارند .\r\nموقعى كه كاروان كوچك ما به عمق گذرگاه رسيد گلوله‌اى از بالاى تپه شليك شد و من تازه متوجهء شليك شده بودم كه بغتنا شليك‌هاى متوالى ديگر در امتداد گردونه شروع شده و گهگاهى نيز به « يخدانها » اصابت مىنمود .\r\nدر اين موقع من در عقب كاروان سوار بر اسب زيباى كرند ميرزا بزرگ پيش مىرفتم بلافاصله خود را به كاروان كه در حال بىنظمى گاهى به طرف جلو و زمانى به طرف عقب در حركت بود رسانيدم و ديدم قاطرچى با چه تردستى و مهارتى راهنمائى كاروان را به عهده گرفته و در حالى كه فرياد مىزد شليك نكنيد ! و فشرده و نزديك به هم حركت كنيد و هرچه مىتوانيد دادوبيداد راه بيندازيد و سريع برويد و به مجردى كه به دشت كمارج برسيم كاروان در امان خواهد بود چرا كه به منطقهء تحت فرمان زال خان وارد خواهيم شد . شب روشنى بود و ماه در آسمان مىدرخشيد همان‌طورى كه پيش مىرفتيم نقطه‌هاى سياهى در لابلاى صخره‌ها ديده مىشدند و بلافاصله جرقه باروت روشن مىشد و غرش گلوله به گوش مىرسيد . سرانجام لحظاتى فرا رسيد كه گلوله از هرسو باريدن گرفت ولى حواس من بيشتر متوجه اسب كرند ميرزا بزرگ بود شايد تعجب‌آور باشد كه بگويم در حالى كه سخت ترسيده بودم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nكه مبادا گلوله‌اى به آن حيوان اصابت نمايد اين فكر به سرم راه نيافت كه احتمال دارد اين گلوله به خودم بخورد و مرا عليل و از كار افتاده نمايد و من هرگز در زندگى به ياد نمىآورم كه تا اين حد تمام افكارم را به يك جهت معطوف كرده باشم .\r\nبعد از اين پذيرائى كه در حدود نيم ساعت به طول انجاميد وارد دشت كمارج شديم . قاطرچى يعنى فرمانده سپاه ما فرمان ايست داد تا به شمارش كشته‌شدگان و زخمىها بپردازد و سرانجام نتيجه را به اين شرح اعلام نمود : كشته هيچ ، مجروح يك رأس قاطر كه زخمش چندان مهلك نبود ، و جراحت‌هاى سطحى سه عدد من احساس تعجب خود را پس از شنيدن اين گزارش موافق بعد از آنهمه گلوله‌باران شديد به قاطرچى ابراز داشتم و از او خواستم اگر بتواند علل و موجبات آن را برايم توضيح دهد وى مىگفت روشنائى شب كه ما در آن حركت مىكرديم بسيار گول - زننده بود و هرصدائى كه از اين گذرگاه بلند مىشد بلافاصله بازتاب عجيبى به وجود مىآورد و من شك ندارم كه سروصداهائى كه ما به راه انداخته بوديم دشمن تصور كرد كه آنها را از پشت سر مىشنود و در چنين موقعيتى كسى نمىتواند دقيق نشانه‌گيرى كند چرا كه او فكر مىكند كسى از پشت سر او را هدف قرار خواهد داد ولى علت اصلى خوش‌شانسى ما اين بود كه اين عده‌اى را كه براى قطع و بستن راه ما اعزام كرده بودند تفنگ فتيله‌اى داشتند معمولا اين‌گونه تفنگها زمانى طول مىكشيد تا جرقه به باروت برسد و گلوله شليك شود ولى از آنجائى كه ما تند و سريع حركت مىكرديم قبل از اصابت گلوله از تيررس آنها فاصله مىگرفتيم . ظاهرا اين توضيح برايم قابل قبول بود .\r\nهنگامى كه وارد دشت كمارج شديم در نهايت شعف و شادمانى\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاطلاع يافتم كه شاه « 1 » ( لطفعلى خان . م ) روز قبل وارد دشت خشت شده است و ما نيز غروب به آنجا رسيديم و تقريبا در حدود يك مايل و نيم فاصله از دهكده خشت چادر زديم و قرارگاه كوچكى بوجود آورديم . من پيغامى براى زال خان فرستادم تا او را از ورود خود آگاه نمايم و در صورت امكان لطفعلى خان را نيز در جريان آمدنم قرار دهد . طولى نكشيد كه پيغامى از اعليحضرت دريافت داشتم تا هرچه زودتر او را ملاقات نمايم .\r\n\r\nديدار با سلطان بىتخت و تاج\r\nمن شاه را در زير يك چادر كوچك و نازك و در عين حال محقر بر روى يك نمدزين يا بالاپوش اسب نشسته ديدم در حالى كه زين و خورجين و بعضى وسائل خود را به عنوان مخده يا تكيه‌گاه جلو تير چادر گذاشته بود . دهنهء اسب ، شمشير ، طپانچه ، نيزه ، و تفنگ كوتاه شكارى ( كارابين ) كه من به او هديه كرده بودم در كنارش بر روى زمين ديده مىشدند ، و در جلو چادر كوچكش اسب معروف و مورد علاقه‌اش را كمند كرده بودند .\r\nمن يادداشتهائى كه در رابطه با اين مذاكرات برداشته بودم قبلا گم كرده بودم و حالا آنچه را به خاطر مىآورم مىنويسم . اگر بگويم در طول عمرم واقعه‌اى كه به‌طور كامل در ذهنم نقش بسته همين مذاكره با اين سلطان از تخت رانده شده است سخنى اشتباه نگفته‌ام .\r\n\r\n\r\n","description":"","footnote":"\r\n( 1 ) - جونز در شرح‌حال لطفعلى خان همه‌جا از او به عنوان شاه نام مىبرد .\r\n« مترجم » .\r\n","page_name":" 119 ","page_number":119},
  {"content":"\r\n\r\nدر ورودى چادر باز بود همينطور كه نزديك مىشدم در هر فاصله‌اى به شاه تعظيم مىكردم در عوض او سرش را به اشاره اينكه پيشتر بروم تكان مىداد وقتى كه كاملا وارد چادر شدم با اينكه هنوز سرجايش نشسته بود دستش را به طرفم دراز كرد و هنگامى كه مىخواستم ببوسم با شگفتى فراوان دستم را گرفت و تكان داد و گفت كه به من مىگويند در كشور شما دوستان اينطور با هم خوش‌وبش مىنمايند « بنشين » « 2 » جائى براى نشستن غير از زمين نمناك يا بالاپوش اسبى كه شاه بر روى آن نشسته بود وجود نداشت اعليحضرت متوجه نگرانى من شد و شتابزده گفت تصور نكنيد كه من از شما توقع دارم روى زمين بنشينيد بيا و در كنار من بنشين چرا كه با شما سخن فراوان دارم و تو را يكى از دوستان ثابت‌قدم خود مىدانم . سپس اعليحضرت بدون اينكه منتظر جواب من باشد بلافاصله پرسشهائى را آغاز كرد . آيا از خانواده‌ام اطلاع داريد ؟ قبل از آنكه شيراز را ترك كنيد آيا پسرم خسرو را ديده‌ايد ؟ لله ميرزا حسين چطور است ؟ اهالى شيراز دربارهء من چه مىگويند آيا دوباره مىخواهند مرا در بين خود ببينند ؟\r\nبه مجردى كه شاه مكث كرد در پاسخ گفتم ميرزا حسن به من مأموريت داده است تا وى را از تمام جزئيات باخبر نمايم . حرم و خانواده سلطنتى با اينكه شديدا تحت مراقبت هستند ولى با آنان به طرز بسيار احترام‌آميزى رفتار مىشود . به پسرش هنوز اجازهء خروج از ارك را نداده‌اند نه من و نه ميرزا در اين اواخر او را نديده‌ايم . ميرزا حسين نه به صورت ظاهر بلكه واقعا دلشكسته است زيبندگيها ، و پردلىها ، و پايمردىهاى اعليحضرت\r\n\r\n\r\n","description":"","footnote":"\r\n( 2 ) - كلماتى كه در پرانتز ديده مىشود ، عينا از فارسى در متن انگليسى آمده است . « مترجم » .\r\n","page_name":" 120 ","page_number":120},
  {"content":"\r\n\r\nمضمون اشعار و ترانه‌هائى است كه مردم در كوچه و خيابانها جلو روى حاجى ابراهيم مىخوانند « 3 » .\r\nهمهء مردم شيراز بازگشت مقدم اعليحضرت را به شهر گرامى خواهند داشت اما از آنجائى كه چند تن از رجال برجسته زندانى هستند و بقيه نيز خلع‌سلاح شده‌اند من بيم دارم كه بقيه هرچند تمايل به خانواده سلطنتى داشته باشند بتوانند كارى انجام دهند .\r\nشاه در حالى كه ديدگانش را به بالا دوخته بود و با هيجان و عجله صحبت مىكرد ، گفت : اگر مشيت الهى بر اين قرار گيرد كه بار ديگر به شيراز برگردم هرگز در غيابم غير از « لله » چوپانى اين گله را به كسى ديگر واگذار نمىكنم آيا شما به تقدير اعتقاد داريد ؟\r\nدر حينى كه با عجله به خود پاسخ مىگفت اضافه كرد نه ! نه ! به من گفتند شما اروپائيها اعتقاد نداريد اما گوش كن ! پدربزرگ و پدرم واقعا ميرزا حسين را دوست داشتند و خود من هم براى او احترام زياد قائل هستم با اين حال چه آنها و چه خودم در موقع\r\n\r\n\r\n","description":"","footnote":"\r\n( 3 ) - آقاى اسكات واريكف در سفرنامه خود اولين تصنيفى را كه مردم شيراز پس از آنكه دانستند لطفعلى خان در لشكرگاه خود در حوالى قمشه از بين نرفته است در سفرنامه خود آورده است ، او اضافه مىكند اين تصنيف مانند يك ترانه انگليسى بيشتر وزن دارد تا مفهوم ، از اين لحاظ ناچارا من از روى حدس و گمان به معنى اشعار پىمىبرم . اگر سر خواننده را درد مىآورم اميد عفو دارم . اين ترانه را ميرزا بزرگ برايم فرستاده است و به‌همين دليل هم اعتقاد دارم كه اين تصنيف ساخته عمويش ميرزا محمد حسين است كه گفته مىشود شاعر بزرگى بود . نهايتا بسيار مأيوس و افسرده مىشوم اگر ترجمه‌اى كه در اينجا مىآورم خالى از وزن و مفهوم مىباشد معلوم است اين تصنيف بعد از واقعه گذرگاه پرسپوليس ساخته شده است و خوشبختانه آن را اخيرا در بين كاغذهايم پيدا كرده‌ام . « نويسنده » .\r\n","page_name":" 121 ","page_number":121},
  {"content":"\r\n\r\nدشوارترين مرحلهء زندگى توصيه‌هاى بعضى افراد مزور و دورو را به اندرزهاى عاقلانه و سودمند او ترجيح داديم . هنگامى كه پدر بزرگم از بصره به شيراز آمد ميرزا حسين به روى قدمهايش افتاد و با الحاح از او خواست كه ابو الفتح خان پسر وكيل را به تخت بنشاند و خود به عنوان نايب السلطنه كارهاى دولت را در دست گيرد ولى پدربزرگ من ابو الفتح خان را دستگير و از نعمت بينائى محروم ساخت و خود پادشاه شد و همين موضوع به قيمت جانش تمام شد . ( 5 ) هنگامى كه پدرم سيد مراد خان و حاجى على قلى خان را به زندان انداخت « لله » به او توصيه كرد تا زنهائى را كه قبلا به حرم صيد مراد خان تعلق داشتند از اندرون اخراج نمايد اين اندرز هم سودمند نيفتاد و بالمآل پدرم نيز جانش را از دست داد ( 6 ) قبل از آنكه رهسپار اصفهان شوم ميرزا حسين آشكارا مرا از نقشهء حاجى ابراهيم باخبر نمود و كرارا خواستار شد تا براى امنيت و حفظ جان خود اقداماتى به عمل آورم او در اين مورد به قدرى سرسختى نشان داد كه خوش‌آيند من قرار نگرفت و نصيحت او را نپذيرفتم همين سهل‌انگارى و غفلت در آن لحظات به خصوص ، موجب شد كه من تخت و تاجم را از دست بدهم راستى آيا اينها همه بازى تقدير است ؟ در جواب گفتم تا زمانى كه اعليحضرت زنده و سلامت هستند تخت و تاج متعلق به ايشان است . پاسخ گفت صحيح ! صحيح ! بله ! بله ! ولى امروز تخت من پشت اسب كرن ( كرنگ . م ) است و وضعيت من همين است كه مىبينى زال خان مايل است كه چادر و آبدارخانه آبرومندى در اختيارم بگذارد ولى تا موقعى كه آنچه را از دست دادم به چنگ نياورم من يعنى لطفعلى حاضر نيست بهتر از فقيرترين همراهانش زندگى نمايد به‌علاوه آقا ! اين راه و رسم بالاتر از روشى نيست كه سر دودمان خاندان ما وكيل در هنگامى كه بخت با او مساعد نبود انجام مىداده\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست . آيا شما مهر على خان بندرريگى را مىشناسيد ؟\r\nگفتم از ديرباز با او آشنائى دارم و بعد از مرخص شدن از پيشگاه اعليحضرت تصميم دارم از بندر ريگ با كشتى به بصره بروم و خان به من قول داده است يكى از كشتىهايش را براى انجام اين مقصود در اختيارم بگذارد .\r\nشاه گفت « والله » سواركار ماهرى است . دلم مىخواست در اين روزها اينجا بوديد و مشاهده مىكرديد كه او چطور اين دشتسانىهاى كثيف را با سرنيزه به سيخ مىكشيد . آيا بندر ريگ مناسبتر از بندر بوشهر نيست ؟\r\nجواب گفتم كه مىترسم نباشد !\r\nشاه گفت متأسفم : و خيلى هم متأسفم . به اعتقاد من مهر على خان حتى آخرين اسب و آخرين « دينار » پولش را در راه من خرج كرده است . خيلى خوشحال مىشوم اگر روزى بتوانم تلافى اين همه محبت و گذشت را بنمايم .\r\nآنگاه پير بوشهر ( شيخ نصر ) چند روز پيش نزديك بود به چنگم گرفتار شود هرچند كه اگر هم اسير مىشد مايل نبودم به او صدمه‌اى وارد نمايم چرا كه نمىتوانستم كمكهاى ذيقيمتى را كه در گذشته درباره‌ام انجام داده بود فراموش نمايم ولى به او مىگفتم « اى احمق » تو نمىتوانى بين پسر شاه و پسر يك « بقال » ( اشاره به حاجى ابراهيم است ) فرق بگذارى .\r\nخوب به خاطر دارم پس از قتل پدر مرحومم ، روزى حاجى محمد على بهبهانى « ميهماندار » شما در شيراز به من گفت اعليحضرتا شما نبايستى انتظار زيادى از شيخ نصر ( حاكم بوشهر . م ) داشته باشيد او حيوانى است كه خداوند او را با گوش‌هاى دراز و مغز كوچك خلق كرده است . من در جواب گفتم اعليحضرت چند بار در تنگنا و در هنگام خطر از دست دشمن نجات يافته است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآه ، واقعا همينطور است آيا ميل داريد وقايع را بشنويد ؟ در برابرش تعظيم كردم و شاه چنين آغاز سخن كرد . غروب بود و شمعدانها را تازه در چادر روشن كرده بودند بغتتا صداى داد و فريادى در لشكرگاه به گوش مىرسيد ظاهرا اين همهمه و هياهو هرچه بيشتر به چادر من نزديك‌تر مىشد در اين موقع من در « خلوت » بودم و قبل از آنكه كسى متوجه شود خود را از سراپرده بيرون كشيدم اولين فكرى كه به مغزم خطور كرد اين بود كه محتملا قاجارها شبيخون زده‌اند با همين تصور پياده به سمتى كه همهمه و صداى شليك زيادتر بود روانه شدم بغتتا خود را در ميان عده‌اى يافتم كه در آن حيص و بيص صدائى به گوشم خورد كه مىگفت شاه كجاست ؟ به زودى صدا را تشخيص دادم او زال خان بود كه به شخصى كه پهلويش ايستاده بود مىگفت اين اراذل و اوباشها به سراپرده سلطنتى هجوم بردند ولى آنها شكار خود را به‌دست نياوردند . وقتى كه اين حرف را شنيدم گفتم زال خان چه شده است آيا قاجارها آمده‌اند ؟ محمد خان اخته نيز همراه آنهاست ؟ در جواب گفت اعليحضرتا خير ! حاجى ابراهيم شيراز را تصرف كرده است و عده‌اى از لشكريان به فرماندهى برادرانش دست به شورش زده و به سراپرده سلطنتى هجوم آورده تا اعليحضرت را دستگير نمايند و اينك قشون در معرض غارت و آشوب قرار گرفته است .\r\nمن گفتم بايستى كوشش كنيم تا اسب‌هايمان را پيدا كنيم و كمى از لشكرگاه فاصله بگيريم و تا صبح منتظر بمانيم تا آنوقت بتوانيم دوست را از دشمن تشخيص بدهيم و به نحو درستى در مورد آينده تصميم بگيريم . همين‌طور كه پيش مىرفتيم بغتتا مردى طپانچه‌اى به طرفم شليك كرد كه به قدرى نزديك بود كه من گرد\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nباروت را روى صورتم احساس نمودم « 4 » در آن لحظه تصور كردم گلوله به سرم خورده است ولى فورا بر خود مسلط شدم و با شمشير ضربه‌اى به او زدم كه ديدم به زمين پرت شد كه نه صدائى از او به گوش رسيد و نه ناله‌اى ! و بعدها معلوم شد كه سرش را از بدن جدا كرده بودم .\r\nهنوز از آن محل چندان دور نشده بوديم كه به يك عده سوار برخورد نموديم همچنانكه نزديك مىشديم شنيديم كه دربارهء من گفتگو مىكنند كمى بعد يكى از آنان فرياد زد ايست : اوباش‌ها شاه كجاست ؟\r\nمن صدايش را شناختم او مير آخورباشى من بود در جواب گفتم آه « حرامزاده » « 5 » اينجا هستم !\r\nاو بلافاصله به روى قدمهايم افتاد در حالى كه مىگفت فرار كن ! فرار كن ! سوار شو ! سوار شو ! غير از كرن همه چيز از دست رفته است كرن را جلو آورد و بلافاصله سوار شدم و كمى از قرارگاه فاصله گرفتيم و در آنجا مانديم تا صبح . در روشنى سپيده‌دم متوجه شدم كه اردو پراكنده شده و چند تن از « فراشها » مشغول برچيدن پوش سلطنتى كه بعدها مشاهده كردم در اثر شليك گلوله‌ها سوراخ سوراخ شده مىباشند . در اين حيص بيص اراذل و اوباش هرچه مىتوانستند به غارت و يغما بردند من بلا - فاصله عده‌اى بين سيصد تا چهارصد سوار گردآورى كردم ، و آهنگ شيراز نمودم روز بعد عده‌اى از قشون همراه با لله و ميرزا بزرگ نيز به ما پيوستند و به سرعت به سوى شيراز پيش رفتيم در\r\n\r\n\r\n","description":"","footnote":"\r\n( 4 ) - شاه ، دانه‌هاى باروت را كه زير پوست صورتش رفته بودند به من نشان داد .\r\n« نويسنده » .\r\n( 5 ) - واژه حرامزاده گاهى به عنوان شوخى و گرامىداشت استعمال مىشود .\r\n« نويسنده » .\r\n","page_name":" 125 ","page_number":125},
  {"content":"\r\n\r\nبين راه چند نفر كه از شهر فرار كرده بودند ما را از ملاقات احمقانه برخوردار خان با حاجى ابراهيم كه به واسطه اين اشتباه فاحش حاجى توانسته بود هم ارك و هم شهر را به تصرف درآورد آگاه نمودند كمى بعد زنبورك‌چيها نيز به ما ملحق شدند من تصميم گرفتم با صداى زنبوركها اهالى شيراز را از ورود خود با خبر نمايم و شما هم حتما اين صداها را شنيده‌ايد . مدتى اميدم بر اين بود كه طرفدارانم در پشت ديوار شهر راهى براى ورودم به شيراز بازنمانيد ولى نمىدانستم كه حاجى ابراهيم با چه مهارت و تدبيرى آنها را از اين كار بازداشته است .\r\nهرچند من شروع به جلوگيرى و منع ورود آذوقه به شهر نمودم ولى اين عمل چندان مؤثر واقع نشد و كم‌كم نشانه‌هائى از بى - حوصلگى و بىعلاقگى در قشون من پديدار شد و در چنين فرصتى بود كه حاجى ابراهيم توانست‌نامه‌هائى به چند تن از سرداران من بنويسد و آنها را تهديد نمايد كه اگر دست از يارى و مساعدت من برندارند افراد خانواده‌شان را در شيراز زير سئوال خواهد كشيد آنها اين نامه‌ها را نزد من آوردند و به وضوح گفتند چون در اين موقع اميدى به تصرف پايتخت ندارند لذا نمىتوانند كه افراد خانواده‌شان را در معرض تهديد و بيرحمىهاى خشونت‌بار حاجى ابراهيم قرار دهند و درضمن اضافه كردند كه اگر در آينده فرصت مناسبى به‌دست آوردند مانند هميشه به او وفادار خواهند ماند لله و ميرزا بزرگ از رفتن به شهر امتناع داشتند ولى به زور از آنها خواستم تا مرا ترك نمايند .\r\nپس از تفرقه و پراكنده شدن اردو مصمم شدم به بوشهر بروم ببينم شيخ نصر چه كمكى به من مىتواند بكند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدر هر ايستگاه و راهدارى « 6 » كه عبور مىكرديم من و نوكرهايم ناچار به زد و خورد بوديم تا اينكه سرانجام وارد دشت كازرون شديم رضا قلى خان حاكم كازرون به حاجى ابراهيم تعهد سپرد كه يا مرا دستگير و يا به قتل برساند .\r\nبه مجردى كه وارد دشت شديم با كازرونىها به زد و خورد پرداختيم اگر رضا قلى خان به كم‌دلى و ترسوئى شهرت نداشت شايد درگيرى شديدترى داشتيم . ما بيست نفر بوديم آنها تقريبا چهارصد تا پانصد تن . ما در ميان بهت و حيرت فراوان آنها به جاى اينكه از جاده مستقيم در امتداد دشت كازرون يعنى همانجائى كه براى دستگيرى ما در كمينگاه نشسته بودند پيش برويم يكراست و بىمحابا به طرف ارتفاعات صعب العبور كه از شرق و غرب دشت را دربرگرفته بود به حركت درآمديم . وقتى كه به سينه‌كش كوه رسيديم درنهايت شگفتى غير از پرتگاههاى مخوف و عمودى راه ديگرى در مقابل خود نديديم من گفتم « اى بچه‌ها » ما بايد به عقب برگرديم و با آنها بجنگيم ، پيش از آنكه دشمن به ما برسد يك جاده « شاطر » رو پيدا كرديم و سپس از اسبها پياده شديم و « نمدها » را از گرده اسبها برداشتيم و غير از كرن همهء آنها را در پاى كوه رها نموديم ما « نمد » ها را از اين جهت با خود آورديم تا بتوانيم كرن را از اين قسمت از ارتفاعات عبور دهيم چرا كه جاده از اين نقطه به اندازه‌اى لغزنده و صعب‌العبور بود كه امكان نمىرفت يك اسب بتواند روى پاهاى خودش بايستد جز آنكه شيب‌هاى تند اين صخره‌ها را با روپوش نرمى بپوشانند .\r\n\r\n\r\n","description":"","footnote":"\r\n( 6 ) - راهدارى ( راهدارخانه ) قراول‌خانه‌اى است كه در آن عوارض گمركى دريافت مىشود اين قراول‌خانه‌ها معمولا در درون صخره‌ها و پرتگاههاى سخت و جاده‌هاى تنگ و باريك احداث مىگردد . « نويسنده » .\r\n","page_name":" 127 ","page_number":127},
  {"content":"\r\n\r\nغير از كرن هيچ اسب ديگرى نمىتوانست از چنين سرازيرى خطرناكى عبور نمايد و حتى گاهى ما اجبارا او را روى نمد مىخوابانديم و حيوان زبان‌بسته هم مانند يك بره تمام اين مشقت‌ها را تحمل مىنمود . و بعضى اوقات او را نيز با زور بازو بالا مىكشيديم .\r\nكازرونيها نه جرأت آن را داشتند كه با پاى پياده ما را تعقيب نمايند و نه مىتوانستند سواره به دنبالمان بيايند ولى توانستند در حدود سى رأس اسب خوب از ما غنيمت بگيرند .\r\nپس از يك خستگى بسيار زياد سرانجام به دشتستان سرازير شديم وقتى كه در حوالى شيراز اردو زده بوديم زال خان به دستور من به مقر حكمرانى خود خشت رفته بود به مجردى كه خبر رهائى مرا از مهلكهء كازرون شنيد تعدادى تفنگچى و اسب به استقبال ما فرستاد .\r\nهمان‌طورى كه هم قبلا به شما گفته‌ام به اميد دريافت كمك به اتفاق آنها به راه افتاديم . طولى نكشيد كه آن مرد غيور يعنى مهر على خان خود را از بندر ريگ به من رسانيد و شيخ نصر كه براى دستگيرى من آمده بود خوشحال شد كه تنها جانش را به سلامت از معركه بدر برد .\r\nمهر على خان هرچه در قدرتش بود از كمك به من مضايقه ننمود و من بعد از آنكه دشتستانيها را گوشمالى حسابى دادم پريروز وارد خشت شدم و حالا من و زال خان به تدارك و جمع - آورى قشون مشغوليم تا بار ديگر به شيراز مراجعت كنيم رضا قلى خان نيز عده‌اى را در « تنگ‌تركون » ( زرغون ) مستقر نموده است اما « انشاء الله . . . »\r\nدر اينجا اعليحضرت بغتتا مكث كرد من براى او توضيح دادم كه در « تنگ‌تركون » چه اتفاقى براى ما رخ داد . و همچنين اضافه\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكردم كه در كازرون هيچگونه قشون و تجهيزاتى نديديم .\r\nكم‌كم دير مىشد ، و شاه گفت من از شما دعوت نمىكنم كه شام را با من صرف نمائيد چرا كه در خشت براى شما شام و استراحتگاه تدارك ديده شده است و در آنجا راحت‌تر خواهيد بود ولى فردا صبح اينجا باشيد چرا كه امشب هيچ كارى انجام نداديم و به جاى اينكه در مورد معامله خودمان صحبت كنيم به داستان - سرائى پرداختيم .\r\nوقتى كه به دهكده خشت رسيديم زال خان را آماده پذيرائى ديدم او به من خوش‌آمد گرمى گفت و از من پرسيد آيا گفتگوهائى را كه در سفر اولم به شيراز درباره تفنگ شكارى با هم داشتيم به ياد دارم !\r\nدر اينجا همسفر و دوستم تاجر اصفهانى را نيز ملاقات كردم او در نهايت راحتى و آسايش نشسته بود و زال خان تمام جزئيات گريز اعليحضرت را همان‌طورى كه من از زبان خود شاه شنيدم ، براى او شرح داده بود .\r\nهمه ما متفق القول بوديم كه شاه يك شخصيت برجسته و استثنائى است زال خان تقريبا با يك پيشگوئى پيامبر گونه‌اى فرياد زد : كه كشور ايران هرگز شانس ديدن مجدد او را بر تخت سلطنت نخواهد داشت . :\r\nاطاق بزرگ و مجللى در اختيار من و همسفرم گذاشتند كه جلو آن باز بود و گهگاهى به وسيله « پرده » پوشانده مىشد . اطاقى مناسب خواب ، با روانداز و تشك بسيار عالى ! همين كه صبح شد دوبار زمين‌لرزه رخ داد كه در دفعه دوم سقف گوشهء اطاق كه از ما فاصلهء زيادى داشت فرو ريخت به اعتقاد من ، در هيچ حادثه‌اى مثل زلزله آدم به ضعف و زبونى خود واقف نمىشود ، و من به كرات\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاز حركات حيوانات دريافته‌ام كه آنان نيز دچار همين حالات مىشوند .\r\nاز آنجائى كه در خشت زمين‌لرزه زياد رخ مىدهد شايد ميزبان ما از اين واقعه به قدر ما معذب و ناراحت نشده بود .\r\nبعد از صرف ناشتائى به ديدار شاه شتافتم و پس از گفت و شنودى چند دربارهء زمين‌لرزه اظهار داشت : به وضوح به من بگو عقيده‌ات در مورد چشم‌انداز امكانات من براى تصرف دوباره شيراز چيست ؟\r\nدر پاسخ گفتم كه مىترسم كه اظهار عقيده من چندان مورد رضايت نباشد چرا كه بدون داشتن توپخانه و خمپاره‌انداز نمىتوان به شيراز راه يافت ، مگر آنكه از داخل شهر كمك‌هاى لازم به عمل آيد . قبلا هم گفته بودم كه بسيار مشكل است كه اين كمك‌ها را دريافت نمود به اعتقاد من غير از شورش و دستگيرى حاجى ابراهيم و يا اينكه قراولان يكى از دروازه‌هاى شهر به وظايف خود خيانت ورزند راه ديگرى وجود ندارد و الا تجهيزات و تداركات فعلى بهيچوجه جوابگوى اين مقصود نخواهد بود ، و از طرفى اگر شهر هم به محاصره درآيد فورا آغا محمد خان به يارى مردم آن خواهد شتافت كه در آن صورت بايستى عقب كشيد و يا آغاز به جنگ نمود كه آن هم براى چنين جنگى قواى كافى نخواهد بود .\r\nشاه براى مدتى به فكر فرورفت و سپس گفت اگر شما به جاى من بوديد چكار مىكرديد ؟ من هم خيلى دست خالى نيستم و هنوز آن چيزهائى را كه در شيراز ديديد با مقدار ديگرى همراه دارم من به اعليحضرت گفتم مطلبى كه ايشان درباره‌اش از من سئوال مىكنند از چنان اهميتى برخوردار است كه از حيطه فكر من خارج است و محتملا اظهار نظرهائى كه ابراز مىنمايم فاقد ارزش\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nخواهد بود ولى با اين حال چون از من سئوال مىشود لامحاله با صراحت جواب مىگويم اگر چنانچه قسمت‌هائى از آن پذيرفته شود و خدمات من مفيد واقع گردد من در اختيار اعليحضرت خواهم بود و آنگاه چنين آغاز سخن كردم :\r\nبه‌نظر من اولين هدف اعليحضرت بايستى تعيين محلى باشد كه در صورت شكست بتوانيد فارغ البال و در نهايت امنيت به آنجا عقب‌نشينى كنيد و در آنجا ممكن است همه چيز را براى كوششها و تلاش‌هاى آينده فراهم نمائيد و در واقع جائى كه بتوان قورخانه و مهمات جنگى را گردآورى و ذخيره نمود و از طرفى نيز ميعادگاهى براى دوستان و طرفداران شما باشد !\r\nدانستنيهاى من در اين مورد به‌خصوص ، چندان نيست ليكن مىتوانم به شما اطمينان بدهم كه با مخارج كم مىشود استحكامات بوشهر را تقويت نمود تا حدى كه بتواند در برابر قشون قاجارها مقاومت نمايد و تا زمانى كه اعليحضرت گذرگاههاى « كتل پيره‌زن » و « دالكى » را در اختيار داشته باشد قاجارها به آسانى نمىتوانند به شهر نزديك شوند و من مىدانم براى شما چقدر لازم و ضرورى است كه براى مجازات و تنبيه رضا قلى خان و تصرف گذرگاههاى « كتل‌دختر » و « پيره‌زن » كمترين تأخيرى روى ندهد ، هنگامى كه اين اقدامات عملى شد من صلاح مىبينم كه اعليحضرت به جاى اينكه به شيراز عزيمت نمايند به عقب برگشته و بوشهر را تسخير نمايند . شاه به ميان حرف من دويد و گفت كه من تصور نمىكردم كه بشود بوشهر را تقويت نمود ! در جواب گفتم من از اين مطلب چندان تعجبى ندارم چرا كه در ايران همه عقيده دارند كه وقتى شهر محكم است كه داراى ديوارهاى بلند و حتى خندقهاى خشك باشد در حالى كه ممكن است در حول‌وحوش شهر نقاطى يافت شود كه از نظر موقعيت سوق الجيشى با اين امتيازات برابرى نمايد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمن به اعليحضرت اطمينان مىدهم كه اگر يك دشمن اروپائى پشت دروازه‌هاى شيراز مستقر شود من تصور نمىكنم كه احتياج به سنگربندى داشته باشد . اعليحضرت خوب مىدانند كه سه طرف شهر بوشهر را فقط از راه دريا مىتوان مورد حمله قرار داد لذا اين اقدام براى قاجارها امكان‌پذير نمىباشد و از طرفى از سوى خشكى نيز خط دفاعى چندان طولانى نمىباشد و چنانچه امكان حفر خندقهاى عميق آبى در امتداد اين راه نباشد من بايستى در پيشنهاد خود دچار سهو و اشتباهى شده باشم . بطور خلاصه من اطمينان دارم كه يك مهندس در مدت كمى مىتواند چنان بوشهر را در برابر قاجارها سنگربندى كند كه اگر هم با نيرومندترين سپاه بيايند بتواند در مقابل آنها مقاومت نمايد و اگر اعليحضرت در آنجا استقرار يابند ممكن است بتواند با حكومت هند بريتانيا روابطى برقرار نمايد كه بالمآل منجر به نتايج مهمى گردد .\r\nتجارت بوشهر رو به ازدياد است استقرار اعليحضرت براى مدتى در آنجا احتمالا موجب افزايش و گسترش تجارت آن شهر خواهد شد دشتستان مقادير زيادى غله توليد مىكند و ممكن است مقدارى ديگر از بصره و هند و جاهاى ديگر وارد نمود عوارض گمركى بوشهر بعضى اوقات هم مىتواند مبلغى وجه نقد تدارك نمايد و به‌زودى مىشود انبارى از مهمات و تجهيزات جنگى در اين شهر ايجاد نمود و به تدريج مىتوان نيروها و وسائل جنگى را به قدرى افزايش داد كه اعليحضرت قادر باشد با شانس پيروزى با دشمن نيرومند خود در صحنه نبرد مصاف دهد و بدون ترديد در همان جنگ است كه به دنبال آن مىتوان بر شيراز دست يافت .\r\nدر آن روز شكوهمند كه با پايمرديها و دليريهاى شما در فرا - رسيدنش ترديدى ندارم ، بار ديگر همه چيز تحت اراده و قدرت اعليحضرت قرار خواهد گرفت . بنابراين - اين دلگرمى به من جسارت\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمىدهد كه تصور كنم به جاى اين حملات ناموفق به شيراز ، صلاح است كه يكى دو سال ديگر به تهيه و تدارك تجهيزاتى كه از آنها نام بردم بپردازيد .\r\nو از طرفى مطمئن هستم كه حاجى ابراهيم قصد ندارد شيراز را به قاجارها تسليم نمايد مگر اينكه مجبور شود ، و يكى از عللى كه او را وادار به اين كار نمايد حملات پياپى اعليحضرت به شيراز خواهد بود ليكن تا زمانى كه استانهاى جنوبى كشور حكومت‌هاى نيرومندى داشته باشند كه بتوانند از قلمرو خود محافظت نمايند هرگز تسليم قاجارها نخواهند شد .\r\nاعليحضرت با حوصله و بردبارى فراوان گفته‌هاى مرا شنيد و پذيرفت كه پيشنهادات من شايسته غور و بررسى است و سپس زال خان را احضار نمود و نقشه و پيشنهاد مرا با وى در ميان نهاد ولى ظاهرا او چندان رغبتى به نقطه‌نظرهاى من نشان نداد .\r\nبلافاصله به اين نكته پى بردم كه شاه بيشتر مايل است به شجاعت و غرور خود متكى باشد تا از يك طرح و نقشه ملايم ولى در عين حال معتدل‌تر !\r\nهرچند ، سال بعد بسيار خوشحال شدم كه از زبان ميرزا بزرگ شنيدم كه مىگفت كه اگر لطفعلى خان در خشت به اندرزهاى شما گوش داده بود احتمالا به جاى تبريز ، من هم اكنون در شيراز بودم و او هم در عوض اينكه در بيرحمانه‌ترين شرائطى جان خود را از دست بدهد هم اينك بر اريكه سلطنت تكيه زده بود .\r\nكمى بعد شاه با لحن شتاب‌آلودى سئوال كرد تا چه مدت قصد داريد در بندر ريگ بمانيد ؟ قبل از آنكه جواب بدهم اضافه كرد براى شما كارى پيدا كردم ! در اين موقع از جيب درونى لباس خود ريسمان آبى رنگى كه حلقه‌هاى متعددى به آن آويزان شده بود درآورد همان‌طورى كه در ايران افراد صاحب مقام براى حمل\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمهرهاى خود از اين نوع ريسمانها استفاده مىكنند . ولى در اين بار به جاى مهر تعدادى انگشتر ، و تا آنجا كه به خاطر دارم بين دوازده تا چهارده حلقه مشاهده نمودم نگين اين انگشترها همه الماس به اندازه‌هاى مختلف بود در بين اين سنگها الماس زردفام كه گفته مىشد به نادر شاه داده ، و يا به‌زور گرفته شده وجود داشت قشنگ‌ترين جواهراتى كه به اعتقاد من در دنيا نظير نداشته است « 7 » .\r\nسپس شاه شروع به كندن « ارخالق » خود نمود در حالى كه\r\n\r\n\r\n","description":"","footnote":"\r\n( 7 ) - به‌طورى كه من توانستم اين جواهر را در درون قابش ارزيابى نمايم بين هيجده تا بيست و چهار قيراط وزن داشت اين سنگ‌تراش برليان‌خورده و در براقى و درخشندگى همتائى نداشت رنگش كاملا ليموئى و تا اندازه‌اى كم‌رنگ روشن بود ، اين جواهر را محمد شاه مغول در حضور نادر به منشى مخصوص او ميرزا مهدى خان كه زندگينامه نادر را نوشته است هديه كرده بود ، شايد زيبائى بيرون از اندازه سنگ و يا حسادت بىحد نادر موجب گرديد كه از منشى خود سئوال كند كه پادشاه مغول به او چه بخشيده است ميرزا مهدى خان در جواب گفت قربان يك ياقوت زردرنگ :\r\nپادشاه مغول معترضانه جواب داد كه من كمياب‌ترين جواهر جهان را براى كسى نگهداشتم كه زندگينامه بزرگترين پادشاه روى زمين را به رشته تحرير كشيده است با اينكه اين گفته نادر را خوشحال نمود ولى او جواهر را از منشى خود پس‌گرفت من فكر مىكنم پادشاه فعلى ( فتحعلى شاه . م ) ديگر اين سنگ را در اختيار ندارد چرا كه براى آخرين بارى كه در ايران بودم رخصت يافتم تا از خزانه سلطنتى بازديد نمايم ولى اين جواهر را در خزانه نديدم و وقتى كه هم موضوع را با شاه در ميان نهادم او از بغل خود جواهرى كم‌ارزش و با وزن و تراش ديگر بيرون آورد و به عنوان الماس نادر شاه به من نشان داد من بعدها اين موضوع را به ميرزا بزرگ گفتم ، او با نگاهى غمناك ولى در عين حال گله‌آميز گفت خدا تو را ببخشد : به شاه بگوئيد اين همان جواهرى است كه در خشت ديده‌ايد .\r\nبعد از آنكه من از جواهرات سلطنتى ديدن نمودم شاه به من گفت در مورد بعضى از اين جواهرات ما خود را رهين منت صداقت و درستكارى شما مىدانيم چرا كه لطفعلى خان مىخواست همهء آنها را در اختيار شما بگذارد تا برايش به فروش برسانيد . « نويسنده » .\r\n","page_name":" 134 ","page_number":134},
  {"content":"\r\n\r\nآن را از تن خود خارج مىكرد متوجه شد كه من بر روى بازوهاى برهنهء او دو « بازوبندى » كه در شيراز ديده‌ام مشاهده مىكنم و گفت اين اشياء احمقانه براى من بلااستفاده است آيا شما مسئوليت اين سنگها را به عهده مىگيريد ؟\r\nخوب مىدانم كه به قصد خريدن « درياى نور » به شيراز آمده‌ايد و براى من دشوار است كه بدون پول بتوانم كارى انجام دهم .\r\nمن از پيشنهاد شاه به قدرى شگفت‌زده شدم كه نتوانستم فورا جواب بگويم او شتاب‌زده گفت حالا مىخواهيد چه كنيد ؟ و چه مىگوئيد ؟\r\nدر جواب گفتم اگر اعليحضرت طرح پيشنهادى مرا بپذيرند و در بوشهر مستقر شوند من نيز پس از مراجعت اعليحضرت از كازرون به ايشان ملحق خواهم شد و هر شخصى را كه معين بفرمايند با خود به هندوستان خواهم برد تا آن مقدار جواهرات را كه ميل داريد به رهن بگذارم و يا به فروش برسانم ، ولى در موقعيت كنونى مطمئنا هيچ تاجر ايرانى جرأت نمىكند كه وارد اين معامله شود چرا كه اگر خداى نكرده در اثر بعضى پيش‌آمدها حادثه‌اى براى اعليحضرت رخ دهد اين جواهرات مطالبه و پس‌گرفته خواهد شد .\r\nشاه گفت « آه » به همين دليل است كه ميل دارم اين جواهرات هرچه زودتر از ايران خارج گردد چونكه نمىتوانم تصور آن را بكنم كه اين جواهرات به‌دست قاجارها بيفتد « 8 » .\r\n\r\n\r\n","description":"","footnote":"\r\n( 8 ) - پس از آنكه لطفعلى خان در شهر بم به وسيله محمد على خان سيستانى به طور ناجوانمردانه‌اى زخمى و گرفتار گرديد ، او سه قطعه الماس مورد بحث يعنى درياى نور ، تاج ماه ، و اكبرشاهى را كه از بقاياى جواهرات نادرى بودند از بازوى خان زند درآورد و عجب آنكه محمد على خان اين جواهرات را توسط برادرش حيدر خان نزد آغا محمد خان به كرمان فرستاد . « مترجم » .\r\n","page_name":" 135 ","page_number":135},
  {"content":"\r\n\r\n« لله » چنان شخصيتى از تو به من ارائه داده است كه ميل دارم مسئوليت اين جواهرات را به عهده شما بگذارم تا اينكه بعدا ببينم چه مىتوانيم بكنيم !\r\nدر جواب گفتم اين كار براى من غيرممكن است كه بتوانم حسن‌ظن و اعتماد اعليحضرت را هرقدر هم به اين پيشنهاد احساس افتخار مىكنم قبول نمايم ، اولا قبل از آنكه به هند مراجعت كنم بايستى به بصره بروم و مدتى در آنجا بمانم و آن كار خطرناك و احمقانه‌اى خواهد بود كه چنين اشياء نفيسى را از اعليحضرت بگيرم و با خود حمل نمايم و چه بسا ممكن است در اثر نگرانىها و بعضى اتفاقات ديگر جان خود را از دست بدهم و از طرفى با چنين عملى خود را در معرض سرزنش و انتقاد مافوقان خود قرار خواهم داد سپس گفتم كه من بيش از پانصد پياستر  Piastres  همراه ندارم كه به زحمت تكافوى مخارج سفر مرا از خشت تا بصره خواهد نمود اما مقدار قابل توجهى ظروف طلا و نقره و الماس‌هاى كوچك و چند طاقه « شال » با خود آورده‌ام كه در اختيار اعليحضرت خواهم گذاشت .\r\nشاه گفت براى مقصودى كه دارم اشياء شما بهتر از مال خود من نيست گرچه همسفر شيرازى شما حاجى ابراهيم تاجر ، ممكن است پول همراه داشته باشد نه مايل هستم پولهايش را بگيرم و نه او را مجبور خواهم كرد كه به عنوان قرض به من بدهد زيرا براى استرداد آنچه از دست داده‌ام از راه « حلال » اقدام خواهم نمود و سپس گفت . به من بگوئيد چه بايد بكنم ؟\r\nمن جواب دادم : پس از حمله به كازرون همان‌طورى كه قبلا هم جسارت كرده و پيشنهاد نمودم در بوشهر مستقر شويد و با حكومت هند بريتانيا روابطى برقرار نمائيد و از اين طريق جواهراتى را كه مايل به فروش يا گرو گذاشتن آنها هستيد به\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nهندوستان بفرستيد با اين ترتيب معامله صورت منظم و قانونى انجام خواهد گرفت و به‌نظر من اجراى آن نيز با مشكلاتى مواجه نخواهد شد ، و چنانچه اعليحضرت مايل باشند در اين طرح از خدمات من استفاده نمايند قول مىدهم كه در اواسط يا اواخر ژانويه در بوشهر باشم و سپس به اتفاق هر كسى كه اعليحضرت تعيين نمودند به هندوستان بروم و علتى نمىبينم كه پس از شش ماه همراه مهمات و تجهيزات جنگى كه شما دستور خريد آنها را به نماينده خود يا من مىدهيد به بوشهر مراجعت ننمايم .\r\nشاه گفت « والله » نصيحت شما بسيار خوب است ! به مجردى كه رضا قلى خان را تنبيه و مجازات نمودم به بوشهر مراجعت خواهم كرد ميل دارم كه هرچه زودتر به من ملحق شويد و حالا در بندر ريگ وقت زياد تلف نكنيد و هرچه زودتر كار خود را سر و سامان بدهيد و شما هم به‌طور محرمانه مىتوانيد آنچه را كه در مورد بوشهر بين من و شما گذشته است به مهر على خان بگوئيد و من انتظار دارم كه او مساعدت‌هاى لازم و ضرورى را در اجراى اين طرح به من بنمايد .\r\nدر اين لحظه « چاشت » شاه را آوردند من بپاخاستم كه از حضور او مرخص شوم ولى در ميان بهت و حيرت من گفت : شما براى مدت مديدى در ميان عربها زندگى كرده‌ايد و مىدانيد كه نان و نمك كسى را خوردن يعنى چه ! آيا مايل هستيد كه نان و نمك مرا بخوريد « بسم الله » « 9 » سپس اعليحضرت يك سيخ « كباب » و يك تكه نان به من تعارف كرد و پس از صرف ناهار اعليحضرت به من گفت حالا ديگر آسوده‌خاطر شدم طرح شما معقول و منطقى است اگر\r\n\r\n\r\n","description":"","footnote":"\r\n( 9 ) - يكى از خواص اين عمل اين است شخصى كه نان و نمك كسى را خورد تا آخر عمر بايستى از همه‌چيز صاحب نمك دفاع نمايد . « نويسنده » .\r\n","page_name":" 137 ","page_number":137},
  {"content":"\r\n\r\nمن بتوانم « لله » و ميرزا بزرگ را از شيراز خارج نمايم همه‌چيز روبراه خواهد بود شتاب كنيد . و هرچه زودتر خود را به بصره برسانيد و كارهايتان را سر و صورتى بدهيد و زال خان اسكورت نيرومندى در اختيارتان قرار خواهد داد تا شما را به قلمرو مهر على خان برساند .\r\nشاه در حالى كه يك انگشتر فيروزه قشنگى را از انگشت خود خارج مىكرد و در انگشت من مىكرد ، اظهار داشت اين انگشتر به ياد شما خواهد آورد كه ما با هم ديگر نان و نمك خورده‌ايم و شما نمك‌خورده من هستيد ! خدا همراهت باد .\r\nدريغا كه بار ديگر هرگز اين جوانمرد ، و نجيب‌زاده شجاع و اين شاهزاده ناشاد و سيه‌بخت را نديدم . اميد است خواننده مرا عفو كند اگر لحظاتى او را با خود مشغول مىنمايم و آنچه كه آن روز مرا آشفته و منقلب مىكرد با او در ميان مىگذارم . در خلال تمام مذاكراتى كه با او داشتم هرگز يك جمله عبث يا شكايت يا يك كلمه تحقيرآميز و يا يك لفظ زشت و ركيك در مورد حاجى ابراهيم از زبان او نشنيدم . ليكن هنگامى كه درباره ميرزا حسين صحبت مىكرد چشمانش پر از اشك مىشد و وقتى درباره خانواده‌اش سخن به ميان مىآورد اشكهايش جارى مىشد .\r\n\r\nحركت به بندر ريگ\r\nشب‌هنگام با اسكورتى نيرومند از ارتفاعات به‌طرف پائين سرازير شديم .\r\nشايد خواننده در غم و اندوهى كه هنوز بر قلبم سنگينى مىكند خود را سهيم بداند اگر به او بگويم هنگام مسافرت در حينى كه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدستكشهايم را از دستم خارج مىكردم انگشتر فيروزه‌اى را كه از شاه هديه گرفته بودم و براى انگشتم گشاد بود از انگشتم لغزيد و به زمين پرتاب شد و چون آن موقع متوجه گم شدن آن نشدم ديگر آن را پيدا نكردم اما به‌همين منظور در بندر ريگ توقف نمودم تا مهر على خان افرادى را جهت يافتن انگشتر بفرستد ايرانيها مردم خرافاتى هستند و وقتى تمام اميدها براى يافتن انگشتر به يأس مبدل شد هنگام توديع مهر على خان به من گفت سرنوشت و طالع شما براى هميشه از هم جدا شده است و شب گذشته بدون اينكه اشتباه كنم در رؤيا دريافتم كه سرنوشت من هم كاملا با بدبختى همراه خواهد بود . من خجالت نمىكشم كه اقرار نمايم با گم شدن انگشتر و پيش‌بينى مهر على خان كه بعدها تماما به حقيقت پيوست موجب گرديد كه من بسيار نگران بشوم .\r\nحال بپردازم به بقيه داستان بدبختىها و مصيبت‌هاى شاه . چند روز بعد از حركت من شاه از خشت به قصد كازرون و شيراز لشكركشى نمود و در مدخل دشت كازرون با رضا قلى خان مصاف داد نتيجه چنين جنگ و ستيزى را مىتوان به آسانى پيش‌بينى نمود .\r\nاعليحضرت حريف خود را دستگير و چشمهايش را ميل كشيد و اسبان زيبائى را كه هنگام عقب‌نشينى به‌طرف دشتستان اجبارا رها كرده بود دوباره تصاحب نمود . و سپس با دلى پراميد و روحيه‌اى شاد آهنگ شيراز نمود و كمى بعد در اطراف شيراز مستقر گرديد .\r\nمردم شيراز به‌زودى خود را در مضيقه تدارك آذوقه يافتند چرا كه اعليحضرت مقدار زيادى غله و حبوبات از مصطفى خان كه از طرف حاجى ابراهيم مأمور گردآورى غلات بود غنيمت گرفت و نتيجتا حاجى ابراهيم مجبور شد با قشونى كه در اختيار\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nداشت از درون حصار خارج شود و به اردوى شاه حمله نمايد ولى اين حمله با شكست مواجه شد .\r\nدر اين موقع اقداماتى در قلعه شهر به عمل آمد كه اگر به موقع كشف نشده بود و به حاجى ابراهيم خبر نداده بودند احتمالا شاه به تخت و تاج خود دست مىيافت و طرفدارانش نيز به او ملحق مىشدند . قسمتى از اين نقشه اين بود كه شاه مىبايستى از مواضعى كه در اطراف شهر داشت عقب بنشيند تا حاجى ابراهيم احتياط كمترى نشان دهد و طرفداران شاه بتوانند در نهايت آزادى طرح خود را به مرحله اجراء درآوردند . لذا اعليحضرت از موضع خود عقب نشست و در اين موقع كه حاجى ابراهيم به احساسات و اهداف اهالى شيراز پىبرد و متقاعد شد كه اجراى طرح اصلى مبنى بر ايجاد يك حكومت متحد غيرممكن است و بقاء و امنيت او متضمن آمدن هرچه زودتر قاجارهاست لامحاله تصميم گرفت شهر را به آنها تسليم نمايد و آنگاه با هيجان و لحنى ملتمسانه از آغا محمد خان دعوت نمود كه براى رسيدن به شيراز درنگ ننمايد درخواست او اجابت شد و مورد قبول واقع گرديد ليكن به لطفعلى هم فرصت داده شد تا شجاعت شگفت‌آور و مهارتهاى نظامى خود را نيز به منصه ظهور رساند . آغا محمد خان در آغاز با صفوف مقدم لشكر خود گردنه‌هاى صعب العبوربين اصفهان و دشت پرسپوليس را اشغال نمود و سپس با لشكر نيرومند خود در نقطه‌اى با فاصله كمى از گذرگاه « ابرج » اطراق نمود . برترى قشون قاجارها و استحكامات مناطق اشغالى به وسيله طلايه‌داران آغامحمد خان و فاصله ميان سپاه قاجار و قشون زند و قلت نفرات شاه ، كاملا آغا محمد خان را از طرف حمله ناگهانى دشمن آسوده‌خاطر نمود .\r\nموقعيت قشون دشمن هرچند بر لطفعلى خان پوشيده نبود ولى او با يك يورش اجبارى كه هرگز مانند آن در ايران ديده نشده\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nاست خود را به گذرگاه پرسپوليس در حالى كه دشمن مشغول خوردن شام بود رسانيد و به‌طور ناگهانى به صفوف مقدم دشمن حمله كرد و آنها را منهزم نمود و متعاقبا به قلب سپاه يورش برد و دشمن پس از يك زد و خورد خونين سخت در هم شكسته شد و تمام اين حوادث به سرعت برق يكى پس از ديگرى به وقوع پيوست .\r\nحال پيروزى و موفقيت نزديك بود و به‌طورى كه گفته مىشد آغا محمد خان فرار كرده بود ولى در يك لحظه شوم و شيطانى ميرزا فتحعلى ( فتح الله خان اردلانى - مترجم ) نزد لطفعلى خان آمد و از وى تقاضا نمود تا سپيده صبح استراحت نمايد . شاه اين پيشنهاد خائنانه را از آن جهت پذيرفت كه او و قشونش پس از پيمودن راه طولانى و بعد از آنهمه جنگ و ستيزها احتياج به استراحت كوتاهى داشتند و همچنين او از نقاره‌خانه دشمن اعلام پيروزى خود را به عنوان پادشاه فاتح ايران شنيده بود .\r\nسرانجام صبح صادق دميد ، صبح افسوس و نااميدى ! صبحى كه شاه را غصه‌دار كرد . چرا كه در روشنائى سپيده‌دم مشاهده كرد كه آغا محمد خان در دورترين نقطه قرارگاه خود خيمه و خرگاه برپا نمود و سپاهيان فراريش از هر جهت به او مىپيونديدند « 10 » .\r\n\r\n\r\n","description":"","footnote":"\r\n( 10 ) - هنگامى كه اردوى لطفعلى خان به تيررس سپاه آغا محمد خان رسيد دو فوج سوار در اختيار عبد الله خان و محمد خان زند كه از منسوبان او بودند قرار داد كه از دو طرف به اردوى آغا محمد خان حمله‌ور شوند و خود او نيز از سمت اردو بازار به قلب سپاه قاجار يورش برد ، در اين حمله شبانه كه آغا محمد خان قاجار در سراپرده شاهى غافلگير شده بود تمام لشكريان او از خوف وحشت فرار كردند جز عده‌اى از سواران مازندرانى كسى از لشكريان در اطراف سراپرده شاهى ديده نمىشد عده‌اى از سواران زنديه حمله‌كنان از راه بازار خود را به حوالى سراپرده سلطنتى رسانيدند ولى در اين موقع فتح الله خان اردلانى كه در اردوى خان قاجار بود نزد لطفعلى خان شتافت و اظهار داشت كه آغا محمد خان در اولين حمله فرار كرد و مصلحت آنست كه\r\n","page_name":" 141 ","page_number":141},
  {"content":"\r\n\r\nسپاهيان شاه هنوز از خستگى سى و شش ساعت راه‌پيمائى و روياروئى با دشمن كه هر نفر در برابر بيست نفر مىجنگيدند بيرون نيامده بودند و قادر نبودند كه مجددا دست به حمله بزنند لذا اعليحضرت قواى كوچك خود را جمع و جور كرد و آهسته اما دلتنگ ميدان نبرد را پشت سر گذاشت .\r\nاخته ( يعنى آغا محمد خان ) هيچ تلاشى براى دنبال كردن او ننمود و عاقلانه آنهائى كه را از راه تملق و مداهنه مىگفتند دشمن به آسانى قابل تعقيب است توبيخ و ملامت نمود و گفت هرگز به شير گرسنه‌اى كه مىخواهد شما را ترك كند حمله نبريد « 11 » .\r\n\r\n\r\n","description":"","footnote":"\r\nفعلا به خاطر جلوگيرى از تاراج و چپاول اثاثيه سلطنتى دست از جنگ بكشيد و چون صبح شود و فرار خان قاجار معلوم گردد تمام لشكريان بدون جنگ و خونريزى تحت اطاعت و انقياد شما درخواهند آمد لطفعلى خان بدون انديشه اين پيشنهاد خدعه‌آميز را قبول نمود و دستور داد تا كسى وارد سراپرده‌شاهى نشود و لشكريان دست از جنگ بكشند . گرچه لشكريان زند از اين فرمان اطاعت كردند و از حمله به سراپرده‌شاهى خوددارى نمودند ولى بيشتر آنها بعد از به غنيمت بردن اثاثيه لشكريان فرارى خان قاجار به طرف مرودشت متوارى شده و عده‌اى در حدود هزار سوار بيشتر همراه خان زند نماند ولى همين كه صبح صادق آشكار شد بر خلاف تصور لطفعلى خان هنگامى كه بانك اذان برخاست دانسته شد كه آغا محمد خان قاجار در پيشاپيش قشون خود مشغول نماز است در اين موقع بود كه لطفعلى خان به خود آمد و دانست به او خيانت شده است . . .\r\nبارى لطفعلى خان پس از آنكه اين فرصت بزرگ را از دست داد از ابرج به مرودشت و از آنجا از راه نيريز و كرمان به جانب طبس و خراسان شتافت .\r\n« نقل از سلسله مقالات « اولين صدراعظم قاجار » ( 3 ) از مهراب اميرى - مجله گوهر سال سوم شماره دوم ارديبهشت 1354 » .\r\n( 11 ) -\r\n كه دانا زد اين داستان بزرگ * كه شيرى بگريزد از چنگ گرگ\r\nنبايد كه گرگ از پسش دركشد * كه او را همان بخت بد بركشد \r\n« فردوسى »\r\n« مترجم »\r\n","page_name":" 142 ","page_number":142},
  {"content":"\r\n\r\nوقايع اين شب شوم به تمام اميد و آرزوهاى شاه براى بازپس گرفتن شيراز از دست قاجارها كه حالا بدون هيچ رادع و مشكلى به جلو مىرفتند پايان داد . وقتى كه آغا محمد خان قاجار به آن شهر طالع برگشته نزديك شد حاجى ابراهيم از فاصله‌اى دور به استقبال شتافت و كليد دروازه‌ها و قلعه شهر را به وى تسليم نمود و در همان موقع نيز خانواده و خزانه ولى نعمت سابق خود و شرف و هستى شهروندان خود را در اختيار اين ستمگر جبار گذاشت ، و در حين گفتگو او به حاجى ابراهيم گفت من در تمام عمرم شاهد سه وقايع مهم بودم اول بزرگى بيش از حد و سيه‌كارى و خيانت شما ، دوم پردلى و دليرى لطفعلى خان در حمله به جبهه مقدم در جنگ پرسپوليس و يورش به قلب سپاه در « ابرج » و سوم پايدارى شخصى خودم در هنگامى كه ظاهرا همه چيز از دست رفته بود و توقف در ميدان جنگ تا سپيده‌دم .\r\nاولا بايد تبه‌كارى و خيانت حاجى ابراهيم را بپذيرم و ثانيا در شهامت و از خودگذشتگى ، لطفعلى خان نيز شك و ترديدى وجود ندارد . و ثالثا آنچه مرد اخته در مورد شايستگىهاى خود توصيف نمود بايد ترديد داشت چرا كه او در تمام اين مدت با ميرزا فتحعلى ( فتح الله خان اردلانى ) خيانت‌كار در رابطه بود و مقصود قاجارها از به صدا درآوردن نقاره‌خانه و اعلام پيروزى در حقيقت جز فريب دادن شاه نگون‌بخت چيز ديگرى نبود ، و سپس پيغامى براى اخته فرستادند كه « ميرزا » لطفعلى خان را قانع نموده كه تا صبح به استراحت بپردازد .\r\nمن مايل نيستم تمام وقايع وحشتناكى را كه پس از پيروزى در شيراز اتفاق افتاد بيان نمايم ولى لازم است كه بگويم اولين كسى را كه فاتح احضار نمود وزير سابق « ميرزا محمد حسين »\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبود و اولين سئوالى كه از وى كرد اين بود كه كتابهايش را چه كرده است « 12 » .\r\nاو جواب داد آقاى من ، آنها براى استفاده شما موجود هستند .\r\nآغا محمد خان گفت بسيار خوب در غير اين صورت اگر شما آنها را به وسيله آن مرد « فرنگى » كه براى خريد جواهرات آمده بود از ايران خارج مىكرديد جان خود و خانواده‌ات را در مخاطره افكنده بودى چرا كه من قادر بودم كسى كه آنها را از ايران خارج مىكرد نيز مجازات نمايم . من اين داستان را در سال 1809 كه با ميرزا بزرگ ملاقات كردم از زبان ايشان شنيدم .\r\nدر اينجا من نمىخواهم شرح دليريها و عدم موفقيت‌هاى شاه را براى تصاحب تخت و تاجش به تفصيل بيان نمايم بلكه عجله دارم كه حتى پس از گذشت ساليان دراز غم و اندوهى را كه سرنوشت مصيبت‌بار او به دلم نهاده است از خود دور نمايم .\r\nدر فاصله كمى از كرمان كه شاه با شجاعت و شهامت ذاتى از خود دفاع مىكرد كرن و صاحبش هردو به زمين در غلطيدند اسب اصيل به دست چند تن اراذل و اوباش پىگرديد و خود شاه نيز زخم‌هاى مهلكى برداشت كه بدبختانه هيچكدام كشنده نبودند و در چنين وضعيتى او را دستگير و به نزد اخته قاجار بردند آغا محمد خان از زبان شاه مخلوع جز حقيقت سخنى راست نشنيد دستور داد تا چشم‌هايش را از حدقه بيرون كشيدند و چنان رفتار زشت و قبيحى با وى نمودند كه به علت شناعت و پليدى زبان قادر به بيان آن نمىباشد . ( 7 )\r\n\r\n\r\n","description":"","footnote":"\r\n( 12 ) - هنگامى كه حاجى ابراهيم شيراز را به تصرف درآورد جونز در شيراز بود و ميرزا محمد حسين مىخواست كتابخانه نفيس خود را به او بفروشد ولى در دم آخر از ترس آغا محمد خان كه مبادا كتابخانه را مطالبه نمايد از اين كار منصرف شد .\r\n« مترجم » .\r\n","page_name":" 144 ","page_number":144},
  {"content":"\r\n\r\nچند روز بقيه عمر اين شاهزاده بزرگ با غم و اندوه سپرى گشت اما هنوز ايرانيها از دلاوريها و قهرمانيهاى او با افتخار ياد مىنمايند و مردم جنوب خاطره‌ها و صفات پسنديده‌اش را ارج مىنهند و گرامى مىدارند .\r\nچند ماه بعد كه به بصره مراجعت كردم مدتها به‌طور منظم با شاه مكاتبه داشتم و در هر نامه‌اش حتى تا موقع شكست مصيبت - بارش در « ابرج » از من تقاضا مىكرد كه هرچه زودتر با وى ملاقات نمايم .\r\nبا سقوط و مرگ او چراغ خاندان زند خاموش گشت و با ظهور آغا محمد خان سلسله قاجار به سلطنت رسيدند همانطورى كه خواننده خواهد ديد عدل خداوندى نيز دامن حاجى ابراهيم را گرفت و آن مرد رذل با همه خويشان يعنى برادران بىمقدار و تعداد زيادى از افراد خانواده‌اش به همان سرنوشتى دچار شدند كه او بر سر شاه و شهروندان خود و ديگر خانواده‌ها آورده بود .\r\nنقل از مقدمه كتاب تاريخ سلسله قاجار ( ترجمه مأثر سلطانيه ) ص 92 - 60 .\r\n\r\nيادداشتهاى مترجم\r\n( 1 ) ميرزا حسين يا ميرزا محمد حسين متخلص به وفا فرزند ميرزا عيسى فراهانى است كه او و برادرش محمد حسن سالها در دستگاه خاندان زنديه به خدمت اشتغال داشتند ميرزا حسين در زمان صادق خان و جعفر خان و لطفعلى خان ( 1209 - 1193 ) مقام\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nوزارت داشت و پس از سقوط زنديه حاضر به خدمت در دربار آغا محمد خان نشد و به عتبات مهاجرت كرد و در آنجا مقيم شد .\r\n( 2 ) كاپيتن فرانكلين  W . FrancKIyn  سياحى است كه در سال 1787 ميلادى به ايران سفر كرد و در شيراز با جعفر خان زند ملاقات نمود سفرنامه فرانكلين تحت عنوان\r\n Obeservations Made on a Tour From Bengal to Persia 1786 - 7 with a Short Account of the Remains of Ancient Palace of Perse Polis and other interesting events . \r\nدر سال 1790 در لندن به چاپ رسيده است .\r\n( 3 ) ميرزا عيسى مشهور به ميرزا بزرگ پسر ميرزا حسن و برادرزاده ميرزا حسين وفا است كه پس از انقراض خاندان زنديه به خدمت قاجارها درآمد ميرزا بزرگ مدتى محرر حاجى ابراهيم خان صدراعظم و بعدها به عنوان پيشكار و وزير عباس ميرزا نايب السلطنه به كار اشتغال جست ميرزا بزرگ در سال 1218 قمرى ملقب به قائم مقام گرديد و بيش از پيش مورد توجه عباس ميرزا قرار گرفت ميرزا بزرگ در 22 ذيقعده 1237 ه ق در اثر ابتلاء به بيمارى و با در تبريز درگذشت .\r\n( 4 ) حاجى ابراهيم كلانتر پسر سوم حاجى هاشم كدخداباشى محلات حيدرى شيراز است و در دستگاه زنديه داراى نفوذ و اقتدارى فوق العاده بود حاجى ابراهيم در مقابل صيد مراد خان از لطفعلى خان حمايت كرد و در رسيدن به سلطنت او را يارى داد ولى بعدها از لطفعلى خان روگردان شد و وسايل خلع او را همانطورى كه ديديم فراهم نمود حاجى ابراهيم در زمان آغا محمد خان و اوايل\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسلطنت فتحعلى شاه مقام صدارت را به عهده داشت ولى سرانجام در غره ذيحجه 1215 ه ق به دستور فتحعلى شاه به طرز فجيعى به قتل رسيد .\r\n( 5 ) صادق خان نياى لطفعلى خان و برادر وكيل ، پس از قتل زكى خان وارد شيراز شد و ابو الفتح خان پسر كريم خان را به سلطنت برگزيد ولى پس از دو ماه و اندى او را از مقام خود بر كنار و خود به جاى او بر تخت سلطنت نشست و ليكن خود او نيز پس از چندى به وسيله عليمراد خان زند دستگير و به قتل رسيد .\r\n( 6 ) جعفر خان پسر بزرگ صادق خان پس از چهار سال سلطنت در شب پنجشنبه 25 جمادى الاول 1203 شب‌هنگام ، در حال بيمارى به وسيله چند تن از سرداران زند شاه مراد خان و جهانگير خان كه با تمهيداتى از زندان بيرون آمدند به قتل رسيد .\r\n( 7 ) پس از سقوط شهر كرمان به وسيله آغا محمد خان قاجار لطفعلى خان به اتفاق جهانگير خان سيستانى شبانه از خندق شهر گذشتند و به طرف بم متوارى شدند ولى در بين راه جهانگير خان راه را گم كرد و از خان زند جدا ماند لطفعلى خان در يك شبانه روز در حدود چهل فرسنگ راه را طى نمود و خود را به بم رسانيد و پس از ورود ، محمد على خان و ديگر برادران جهانگير خان حال برادر خود را از شهريار زند جويا شدند لطفعلى خان اظهار داشت تا بيرون شهر كرمان با هم بوديم ولى او راه را گم كرد و قريبا وارد خواهد شد آنها سه روز منتظر ماندند وقتى خبرى از جهانگير خان نشد يقين كردند كه به دست لشكريان آغا محمد خان گرفتار شده و سرانجام به اين فكر رسيدند كه اگر لطفعلى خان را دستگير و تسليم آغامحمد خان نمايند ممكن است در مجازات برادرشان تأثير داشته باشد لذا پس از پى كردن غران يا كرن و زخمى نمودن\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nلطفعلى خان او را به زنجير كشيده و همراه حيدر خان يكى از برادران جهانگير خان به كرمان نزد آغا محمد خان گسيل داشتند .\r\nجهانگير خان در دهكده دارزين شش فرسخى بم به آنان رسيد و از كردار برادران خوشش نيامد ولى كار گذشته بود .\r\n\r\n","description":"","footnote":"","page_name":" 148 ","page_number":148},
  {"content":"\r\n . \r\n","description":"","footnote":"","page_name":" 149 ","page_number":149},
  {"content":"\r\n\r\n\r\nبخش پنجم\r\n\r\n[ سخن مترجم 
  ]\r\nسر جان ملكم نماينده كمپانى هند شرقى و سفير حكومت هند بريتانيا سه بار به ترتيب در سالهاى 1800 و 1808 و 1810 ميلادى برابر با سالهاى 1215 و 1223 و 1225 هجرى قمرى به ايران سفر نمود ولى در دفعه دوم به علت نفوذ فرانسويها در تهران به او اجازه ورود به پايتخت داده نشد لامحاله در بوشهر متوقف شد . سرجان ملكم شرح سفارت خود در سالهاى 1800 و 1810 ميلادى را در كتابى تحت عنوان  SKetches of Persia  به رشته تحرير درآورد كه در سال 1845 در 287 صفحه با قطع وزيرى در لندن به چاپ رسيده است .\r\nاينك ما ترجمه بخشى از اين كتاب را در مورد ورود ملكم به تهران در سال 1800 و ملاقاتش را با فتحعلى شاه و ديگر دولت - مردان ايران به خوانندگان عزيز عرضه مىنمائيم .\r\n« مترجم »\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nورود به تهران و ملاقات با صدراعظم نوامبر 1800\r\nاولين منظره تهران پايتخت جديد ، بسيار پرشكوه و دلپذير بود . شهر در دامنه ارتفاعات البرز قرار گرفته ، سلسله ارتفاعاتى كه از اروپا تا دورترين نقطه آسيا كشيده شده است .\r\nظاهرا بزرگترين قله اين رشته‌كوهها ، دماوند است كه در ميان توده‌هاى ابر سر بر آسمان برافراشته و در تمام فصول سال پوشيده از برف است و به هر آنچه در حول و حوش آن قرار دارد با ديده تحقير مىنگرد .\r\nما ، قله دماوند را به فاصله صد مايلى از دور مشاهده كرديم و هرچه جلوتر مىآمديم شكوه و عظمت آن بيش از پيش نمايان مىگرديد .\r\nبا كمى فاصله از قرارگاه خودمان چند تپه خاكى و آثار ديوارهاى خراب‌شده شهر معروف قديمى رى را مشاهده نموديم آنهائى كه به آثار باستانى علاقمندند ترجيح مىدهند به قله دماوند صعود نمايند و از خرابه‌هاى رى ديدن كنند ولى يك مرد سوداگر و تاجرپيشه تنها به تهران مىانديشد .\r\nدر نزديكىهاى كوهستان البرز يك قصر تنها ديده مىشد كه تحسين و حيرت مرا برانگيخت ظاهرا ميهمانان سلطنتى از اين كاخ استفاده مىنمايند .\r\nما خود را آماده حركت به پايتخت نموديم ولى تشريفات ورود ما هنوز ترتيب داده نشده بود نامه‌ها و يادداشتها هر دقيقه فرستاده مىشد پيغام‌هاى محرمانه گاه و بيگاه ردوبدل مىگرديد ساعت ورود\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n« ايلچى » « 1 » به تهران به علت مشورت با يك منجم معروف اصفهانى براى مدت طولانى به تأخير افتاد آن مرد دانشمند پس از استخاره با قرآن و تعيين ساعت نيك در حالى كه كاغذى در دستش ديده مىشد اظهار داشت كه ترديدى ندارد كه ورود « ايلچى » به دروازه تهران در ساعت دو و چهل و پنج دقيقه بعدازظهر سيزدهم نوامبر 1800 ساعت و روز مباركى است و مذاكراتش با اولياء دولت ايران ثمربخش خواهد بود .\r\nميرزا آقا مير « 2 » كه مانند بيشتر هموطنانش به طالع‌شناسى عقيده محكم و استوارى داشت مراقب ساعت معهود بود و مقام و موقعيتش او را قادر مىكرد كه پابه‌پاى « ايلچى » حركت نمايد و سرعت و كندى حركت او را كنترل نمايد تا درست در همان دقيقه‌اى كه منجم‌باشى پيش‌بينى كرد وارد دروازه تهران شود .\r\nعده‌اى از رجال به پيشواز ايلچى آمدند كه از آن جمله نوروز خان قاجار ( 1 ) رئيس غلامان خاصه‌شاهى ( ايشيك آقاسىباشى . م ) در ميان آنها بود كه در حدود ششصد سوار از قراولخانه‌شاهى وى را همراهى مىكردند ما با نواختن شيپور و به صدا درآوردن طبل خود را آماده استقبال و پيشواز نموديم سواره‌نظام و پياده‌نظام اروپائى در صفوف منظم صف كشيد و هنگامى كه دو طرف به بيست ياردى يكديگر رسيدند ايلچى خود را مهيا و آماده مىكرد تا قبل از پيشوازكنندگان ايرانى خود از اسب پياده شود ، ولى در اين موقع نوروز خان بدون تأمل و شتابان و قبل از آنكه ايلچى بتواند اسب خود را آرام نمايد ، پياده شد و به طرف ميهمان\r\n\r\n\r\n","description":"","footnote":"\r\n( 1 ) - مراد از ايلچى سر جان ملكم ، نويسنده اين يادداشتها است . « مترجم » .\r\n( 2 ) - ظاهرا اين شخص ميهماندار و يكى از همراهان ملكم بود كه او را به پايتخت همراهى مىكرد . « مترجم » .\r\n","page_name":" 152 ","page_number":152},
  {"content":"\r\n\r\nپادشاه خود پيش آمد و به وى خوش‌آمد گفت ، همه به اتفاق ايلچى پياده شدند و پس از خوش‌وبش و احوال‌پرسى دستجمعى سوار شديم . نوروز خان و ايلچى در جلو ، و همراهان با توجه به مقام و موقعيت خويش با كمى فاصله به ترتيب در عقب حركت مىنمودند هنگام عبور از دشتى كه منتهى به پايتخت مىشد تعدادى از افراد گاردشاهى رموز و فنون سواركارى خود را به منصه ظهور درآوردند آنها با تردستى و مهارت خاصى به نيزه‌بازى پرداخته و زوبين خود را با دقت زايد الوصفى به‌طرف هدف پرتاب مىنمودند و بعضى اوقات سواركاران مجبور مىشدند خود را از اسب به زير بيندازند تا مورد اصابت زوبين قرار نگيرند .\r\nيكى از ورزشهاى ديگرى كه « دوغلابازى » ( ! ) نام دارد به وسيله سواركاران به معرض نمايش گذاشته شده بود به اين معنى كه سواركار انتهاى چوب كوچكى را كه طول آن كمى بيش از يك يا رد است در دست مىگيرد و آن را در نزديكى اسب خود كه به سرعت مشغول تاخت است با قوت هرچه تمامتر به‌طرف زمين پرتاب مىنمايد و اين ضربه موجب مىشود كه اسب سر خود را برگرداند و در همين حين سواركار با مهارتى قابل تحسين چوب را در هوا كه هنوز در حال چرخش است دوباره مىگيرد . ولى يكى از نمايش‌هائى كه بيش از همه مورد توجه من قرار گرفت اين بود كه هنگامى كه سواركار در نهايت سرعت مشغول تاخت بود ليموئى را به هوا بالاى سر خود پرتاب مىنمود درحالى كه كاملا بدنش را به‌طرف چپ مىچرخاند و خود را به پهلو و تهيگاه اسب مىچسباند ، ليمو را نشانه‌گيرى مىكرد كه بيشتر اوقات تيرش به هدف اصابت مىنمود به‌نظر مىآمد كه در اثر جنب و جوش و حركات مختلف اسب نشانه‌گيرى سواركار بسيار دشوار خواهد بود ليكن اين عمل نيز مانند ديگر عمليات حيرت‌انگيز ، نتيجه ممارست زياد مىباشد چرا\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nكه بچه‌هاى ايرانى در سنين شش و هفت‌سالگى تا زمانى كه بتوانند ماشه تفنگ را بكشند بر گرده اسب مشغول تمرين اين‌گونه عمليات مىباشند .\r\nما حالا به حومه تهران نزديك شده بوديم در اين لحظه آقا مير در گوش ايلچى گفت فقط ده دقيقه باقىمانده است كمى آهسته‌تر ! دقايقى بعد گفت شتاب كن و دوباره شنيدم آهسته‌تر .\r\nهنگامى كه ايلچى قدم به آستانه دروازه تهران گذاشت آقا مير با قيافه‌اى شاد و خندان گفت « الحمدالله » ، و به نوروز خان گفت لحظه مباركى است و وقتى كه او نام منجم اصفهانى را شنيد بسيار خوشحال شد و گفت در پيشگوئىهاى وى در مورد انتخاب ساعت سعد براى ورود ايلچى به تهران شك و ترديدى ندارد .\r\nبعضى از ايرانيها درباره صداقت و خلوص‌نيت ايلچى و همراهانش شك و ترديد داشتند يك روز بعد از پايان ميهمانى درحالى كه صدراعظم تبسمى بر لب داشت به ايلچى گفت همان‌طورى كه مشاهده مىكنيد تمام علم و دانش اروپائيها در نتيجه پيشگوئى يك منجم ايرانى است كه با ستاره‌شناسى و طالع‌بينى به شما ياد داده است كه چگونه با اسلحه خود ما به جنگ ما بيائيد .\r\nهنگام ورود به تهران به كوچه خانه حاجى ابراهيم صدراعظم راهنمائى شديم در اينجا نوروز خان از ما جدا شد ، و ما جلو دروازه‌خانه صدراعظم مورد استقبال عده‌اى از دوستان و رجال ايرانى قرار گرفتيم و مدتى معطل مانديم تا خبر دادند كه صدر - اعظم مىخواهد از ميهمانان خود ديدار نمايد .\r\nحس كنجكاوى من براى ديدار اين مرد فوق العاده و استثنائى زياد بود و ظاهرا چيزى كه موجب تعجب و حيرت من يا هر انسان ديگرى است اين است كه چگونه كسى خود را از مقامى پائين يعنى كلانترى يك بخش از شيراز آن هم بدون داشتن مهارت و فنون\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nنظامى و يا اينكه قادر باشد حتى يادداشتى بنويسد و يا لااقل سه سطر مطلب بخواند به جائى برساند كه شاهى را از اريكه سلطنت پائين كشد و ديگرى را به جايش بنشاند و به عنوان يك قهرمان شاه‌تراش معرفى شود و به واسطه عقل و دانشش همان‌طورى كه مشهور است « فرمانش » همه‌جا نافذ باشد تا جائى كه بتواند آرامش و امنيت را در اين قرن به كشور ايران بازگرداند .\r\nمردان ايرانىنژاد زيبا و خوش‌هيكل مىباشند و به لباس و آراستن سر و وضع خود علاقمند مىباشند من انتظار داشتم كه حاجى ابراهيم را با لباسى فاخر و قيافه‌اى آمرانه ببينم او مردى زيرك و بانشاط و زنده‌دل و داراى صفاتى برجسته بود مضافا به اينكه داراى چشمانى موشكاف و تيزبين و بىقرار بود كه مشكوكانه در نهايت شگفتى همه مذاكرات و گفتگوها را تعقيب مىنمود و به عنوان صدراعظم ايران احساس مسئوليت مىكرد و مراقب همه چيز بود . وقتى كه ورود او اعلام شد همه از جا برخاستيم و ايلچى به‌طرف او رفت تا با وى ملاقات نمايد بر خلاف انتظار به جاى اينكه او را در لباس فاخر و گرانبها ببينم بغتتا يك مرد درشت‌اندام كه لباس بسيار ساده‌اى به تن داشت وارد اطاق شد و در حينى كه بدنش هنگام راه رفتن به چپ و راست متمايل مىشد به‌طرف جايگاه خود پيش‌رفت .\r\nحاجى داراى چهره‌اى تقريبا خشن و چشمانى روشن و شفاف بود كه با موشكافى همه چيز را برانداز مىنمود ، من در سلام و احوال‌پرسى بر او سبقت گرفتم و ظاهرا او هنوز همان ويژگيهاى اخلاقى شيرازى خود را حفظ كرده بود ، من بايستى اعتراف كنم كه كاملا مأيوس و نااميد شدم ولى هنوز نيم ساعت از مذاكرات او و ايلچى نگذشته بود كه تغيير عقيده دادم و دريافتم كه او داراى نفوذ كلام و صداقت و قوه دراكه است و كاملا متقاعد شدم كه او\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nصاحب حس تشخيص و عملا شهرت و صلاحيت لازم را دارا مىباشد . برادر حاجى يعنى عبدالرحيم خان روز ديگر به ملاقات ايلچى آمد ميهماندار من سعى مىكرد كه مقام و مرتبه‌اى بيش از شخصيتش به من ارائه دهد و اظهار داشت كه او برادر بزرگ حاجى ابراهيم است و بيشتر اوقات حاجى محض احترام مسند و جايگاه خود را به وى تعارف مىنمايد من در پاسخ گفتم كه او كار بسيار خوبى مىكند ، اما اين آقا برادر من نيست .\r\nو اين جواب به خاطر اين بود كه مطلب را همينجا درز بگيرم و به اين بحث خاتمه دهم .\r\nعبد الرحيم خان به ديدن من آمد او آدمى فربه و تا اندازه‌اى كندذهن به‌نظر مىرسيد و ظاهرا تنها امتيازش اين بود كه برادر صدراعظم است او با خستگى و بىحوصله‌گى در حدود يك ساعت و نيم با من مذاكره و گفتگو نمود .\r\nاولين شبى كه در خانه حاجى ابراهيم بسر برديم مشاهده كردم كه در اطاقى كه درش روبروى ما باز مىشد كسى به‌طور ناشمرده و با صدائى درهم‌وبرهم صحبت مىكند ، بعدها متوجه شدم كه اين همان زندانى بدبخت زال خان خشتى است « 3 » اين شخص محترم داراى معروفيت زيادى در كوهستان‌هاى بين بوشهر و شيراز مىباشد او به عنوان يكى از دليرترين هواداران خاندان زنديه به‌شمار مىآمد بعد از مرگ لطفعلى خان او و ديگر حكمرانان ناحيه فارس خود را بر آغا محمد خان تسليم نمودند ولى آن پادشاه ظالم از ترس جان خود و به خاطر وفادارى اين سردار به خانواده زند دستور داد تا چشمهايش را ميل كشيدند و هنگامى كه زال خان به عنوان اعتراض با صداى بلند او را سلطانى ستمگر خطاب كرد\r\n\r\n\r\n","description":"","footnote":"\r\n( 3 ) - براى اطلاع بيشتر به بخش چهارم همين كتاب مراجعه كنيد . « مترجم » .\r\n","page_name":" 156 ","page_number":156},
  {"content":"\r\n\r\nدستور داد تا زبانش را نيز قطع نمايند اين فرمان نيز بلافاصله به مرحله اجرا درآمد و بدين ترتيب او قدرت بيان و تكلم خود را از دست داد ولى كوشيد كه با زبان بريده نيز صحبت كند گرچه صدايش كلفت و كلماتى كه از دهانش خارج مىشود درهم‌وبرهم است ، ليكن تا اندازه‌اى گفته‌هايش مفهوم است او هنوز شخصيتى باهوش و خوش‌مشرب مىباشد و من مرتب با او در تماس بودم اغلب اوقات او از معايب و بدبختىهاى گذشته و از اينكه شاه فعلى از راه جوانمردى و مروت دوباره وى را به حكمرانى خشت منصوب كرد با من گفتگو و مذاكره مىنمود .\r\nمن يك متخصص علم تشريح و كالبدشناسى نيستم بنابراين نمىتوانم دليلى ارائه دهم كه چرا وقتى يك مرد زبان ندارد مىتواند صحبت كند . يك روز پس از آنكه وارد تهران شديم مذاكرات خود را شروع نموديم زبان فارسى بسيار مفصل است و حاكى از مفهوم‌هاى متفاوتى است كه ايرانيها را قادر مىكند در حين محاوره و گفتگو به زبان شعر و ادب سخن بگويند به عنوان مثال براى فهماندن يا بيان نمودن يك جمله ممكن است آن را در سه يا چهار قاعده استعمال نمود گوينده ممكن است روى عادت شخصى بگويد من براى شما احترام قائلم ، يا دوستى شما براى من مغتنم است ، يا وظيفه من است كه در خدمت جنابعالى باشم ، يا هميشه آماده خدمتگزارى هستم ، ولى موضوع قابل توجهى كه ما در آن كشور با آن مواجه شديم خصوصا رابطه آنها با نمايندگان خارجى بود .\r\nايلچى و ميزبانش حاجى ابراهيم ممكن است قلبا به اين‌گونه تعارفات پوزخند مىزدند و براى اين اداواطوارها ارزشى قائل نبودند ولى به هر صورت در محاوره و گفتگو اين‌گونه اصول و قواعد را رعايت مىنمودند دو تن از رجال دولتى به عنوان نماينده\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو قائم‌مقام صدراعظم براى گفتگو و مذاكره با هيئت ما انتخاب شدند آقامير و محمد حسين منشى هندى من نيز در سلك همراهان ايلچى قرار گرفتند مذاكرات طبق طرح و زمينه قبلى بين دو هيئت همرتبه آغاز گرديد . ظاهرا دو هيئت در فضاى مساعد و مطمئنى شروع به كار نمودند . ( 2 )\r\nدوست هندى من گفت كه ميرزاى وزير ، سعى مىكند كه اختلافات جزئى را كه مورد تأئيد من نيست بزرگتر از آنچه هست به ما فوق خود ارائه دهد . آنها از آقامير كه يك نفر ايرانى بود مىترسيدند ولى انتظار نداشتند كه بر عليه منافع صدراعظم و كشورش اقدامى به عمل آورد .\r\nمحمد حسين درحالى كه از نقش خود در مجلس مذاكره با غرور ياد مىكرد گفت از حالا به بعد بيشتر از آنچه حاجى ابراهيم صحبت مىكند به او احترام بگذاريد و به‌طورى كه آنها گفته‌اند مردم انگليس به اين‌گونه مسائل توجهى ندارند من ( يعنى محمد حسين ) به آنها گفتم كه ايلچى احترامات لازم را همان‌طورى كه در ايران مرسوم است حتى در اداى جزئىترين كلمات رعايت خواهد نمود .\r\nمحمد حسين گفت ببينيد آنها نتوانستند امتيازى از من بگيرند و لامحاله با ما به يك راه‌حل دوستانه رسيدند كلمات دوستانه و احترام‌آميز مانند در انتظار ارجاع خدمات هستم . يا آماده اجراى اوامر مىباشم به‌طور گسترده‌اى در مذاكرات فى ما بين ردوبدل مىشد . . .\r\nبه هر حال خاتمه اين جنگ الفاظ در تهران و مراسم باريابى به حضور شاه را در بخش بعدى ملاحظه خواهيم نمود .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nتهران ، نوامبر و دسامبر 1800\r\nبا اينكه هنوز خيلى مسائل پيچيده و غامض در دستور مذاكرات باقىمانده بود ولى با اين وصف « ايلچى » به عنوان يك شخصيت مهم و فعال و سياستمدار در حل‌وفصل مسائل فى ما بين در دربار ايران شناخته شد .\r\nمذاكرات زيادى درباره نوع لباس ما در شيراز به عمل آمد ولى سابقه‌اى در پايتخت وجود نداشت كه به وزير دربار اجازه دهد كه ايلچى با چه لباسى در مراسم شركت نمايد .\r\nدوستان روسى ما به تازگى به عنوان ميهمان‌نوازى سروصورت ما را اصلاح و آرايش كرده بودند . آنان چندين سال قبل قلمرو ايران را مورد تاخت‌وتاز قرار دادند و قواى نظامى آنها هم بار ديگر اين كشور را تهديد به حمله ديگرى مىنمود بنابراين شاه و درباريانش يك روش خصمانه به آنها نشان مىدادند .\r\nهنگامى كه در شيراز بودم چراغعلى خان ( 3 ) ما را حلال‌تر از مسيحيان شمال كشورشان مىپنداشت و به ايلچى مىگفت آيا شما هم اعتقاد داريد كه آنها ( يعنى روسها ) غير از نوشيدن شراب‌قوى و خوردن گوشت خوك از هيچ‌چيز ديگر لذت نمىبرند . آنان از گوشت حيوانات حرام تغذيه مىكنند و موهاى خود را مانند دم آرايش داده و به پشت سر خود آويزان مىنمايند و به‌طورى كه اطلاع دارم سالى يك بار هم سروصورت خود را اصلاح و تميز نمىنمايند . من با ناباورى به جملات اخير او گوش دادم ، بعد از تمام اين حرفها من فكر كردم كه از لحاظ پوشيدن لباس در روز شرفيابى آسوده و راحت مىباشم ولى سخت در اشتباه بوديم . دو روز بعد از آنكه وارد اصفهان شديم يك نفر « ميرزا » از طرف حاجى ابراهيم به\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nديدن ما آمد تا درباره بعضى موضوعات با ايلچى مذاكره نمايد پس از مذاكرات زياد در رابطه با مراسم باريابى گفت انتظار دارد كه ايلچى در موقع شرفيابى لباس مناسبى به تن نمايد من به او گفتم مقصودش را درست نمىفهمم زيرا كه غير از لباس كشور خودم كه آن هم اونيفورم نظامى است لباس ديگرى نمىپوشم . او درحالى كه لبخندى به لب داشت اظهار داشت كه آنها اطلاع بيشترى از آنچه ايلچى فكر مىكند ، در اين زمينه دارند و سپس او بسته‌اى باز كرد كه حاوى چند پاكت بود و در ميان يكى از پاكت‌ها چند قطعه عكس كوچك بيرون كشيد كه ظاهرا متعلق به سفيرى بود كه دو قرن پيش از ايران ديدن كرده بود و گمان مىكنم يكى از اين تصويرها متعلق به سرآنتونى شرلى سفير انگليس بود كه لباس زمان ملكه اليزابت را به تن داشت .\r\nميرزا گفت اين برنامه‌اى است كه اميدوارم مورد قبول واقع شود چرا كه اعليحضرت مايل است كه شما تمام تشريفات دوران سلاطين صفويه را كه نشان‌دهنده شأن و مقام سلطنت ايران است رعايت كنيد . وقتى اين حرف را از زبان او شنيدم بسيار خنديدم اما ميرزا نگاه سردى به من انداخت بلافاصله به او گفتم معذرت مىخواهم هنگامى كه با حاجى ابراهيم ملاقات كردم در اين رابطه نيز او را راضى خواهم نمود .\r\nكمى بعد از اين مذاكرات وزير بلافاصله وارد اطاق شد و پس از تعارفات زياد مطلب را به لباس زمان ملكه اليزابت كشانيد او به‌طور خلاصه ولى با لحنى قاطع گفت خوب ! خوب ! آداب و رسوم ما با شما فرق دارد اشتباه كردن كه تعجبى ندارد و ما هر دو نبايد مانند بچه‌ها به پيراهن پدربزرگمان بخنديم هر كشورى داراى ويژگيهاى مربوط به خودش مىباشد و هركس حق دارد به اين سنن و آداب وفادار بماند بعد به‌طور نجوى گفت اين مسائل\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nجزئى شما را آزار مىدهند من به بدقلقى شهرت دارم چرا كه مردى لجوج و سختگيرم ولى در اين مورد به شما اعتماد دارم و در پايان اضافه كرد كه خلق‌وخوى خوش شما به من اجازه داد كه نزد شما به خصوصيات اخلاقى خود اعتراف نمايم .\r\nهنگامى كه نزديك دروازه بزرگ قصر رسيديم سرنيزه‌ها به جاى خود نصب گرديدند ، و شمشيرها از غلاف‌ها كشيده شدند و طبل‌ها به صدا درآمدند و در اينجا نقطه‌اى بود كه ما پياده شديم و اين تشريفات ورود به قصر و شرفيابى به حضور شاه بود . و در قصر سلطنتى همه رجال منتظر ورود ايلچى بودند .\r\nدر آغاز كشمكش‌هائى بر سر پوشيدن لباس باريابى درگرفت و تعدادى تصوير از كتابها جمع‌آورى شده كه ثابت مىكرد كه تشريفات باريابى در زمان صفويه چگونه بوده است و همچنين مقدارى بحث و گفتگو در مورد مقام و رتبه اشخاصى كه مىبايستى قبل از آنكه شاه سفير را به حضور بپذيرد در مدخل اطاق از وى استقبال نمايند بين طرفين درگرفت .\r\nسليمان خان قاجار ( 4 ) اولين عموزاده و داماد شاه كه مدتى هم آرزوىشاهى را در سر مىپرورانيد شخصيت مناسبى بود كه اين قسمت از برنامه را به عهده بگيرد هيچ تعارف و تكريمى براى سفير از اين بالاتر نبود ، ولى مشكل اينجا بود كه گفته مىشد شأن و مقام سليمان خان بقدرى بالا است كه غير از پادشاه يا يك تن از خاندان سلطنت جلو پاى هيچكس ديگر از جايش بلند نمىشود و از طرفى او « ديوان‌بيگى است » و دفترى در دربار دارد كه در غياب شاه به كارهاى مهم كشور رسيدگى مىكند .\r\nبهر تقدير توافق به عمل آمد كه وقتى ايلچى وارد اطاق مىشود او با يك نيم‌خيز به او احترام بگذارد تا ايلچى در كنارش روى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nقالى بنشيند همه چيز براى شرفيابى آماده و مهيا شده بود درست صبح روز شانزدهم نوامبر يكهزار و هشتصد در حالى كه ما بهترين لباسهايمان را پوشيده بوديم جلو خانه حاجى ابراهيم اجتماع نموديم . كوچه مملو از جمعيت غريبه شده بود كه خيره خيره ما را برانداز مىنمودند .\r\nپياده‌نظام با دسته موزيك و فراشهاى هندى با لباسهاى قرمز مليله‌دوزى ، و همراهان و اسكادران سواره‌نظام ايلچى را در حالى كه سوار بر يك اسب زيباى عربى كه مزين به زين و برگ انگليسى بود ، اسكورت مىنمودند وقتى كه به نيم مايلى قصر سلطنتى رسيديم سكوت مطلقى بر همه‌جا حكم‌فرما بود در حقيقت يك نوع ديسپيلين اروپائى با يك آداب و سنن آسيائى .\r\nما از ميان صفوف سواره كه ظاهرا مىترسيدند حتى سرهايشان را تكان بدهند عبور كرديم . عده‌اى از رجال و شخصيت‌ها در اولين ميدان ارك قبل از آنكه ما وارد قصر شويم با لباسهاى فاخر و زين و برگ و لگامهاى گران‌قيمت اجتماع كرده بودند ما از آخرين دروازه قصر گذشتيم و وارد باغى شديم كه در مقابل تالار بارعام شاه قرار گرفته بود اين تالار به قدرى زيبا تزئين و تذهيب - كارى شده بود ، عينا همان تصويرى كه ما از دربار ايران در ذهن و مخيله‌مان داشتيم .\r\nيك نهر در وسط باغ جريان داشت كه چند فواره در آن كار گذاشته بودند پياده‌روهاى وسيعى كه رديف‌هائى از درختان اطراف آنها را گرفته بود در سمت چپ و راست ديده مىشدند .\r\nبين درختان و ديوار بلند قصر در صحن حياط به طور دايره تعداد زيادى مرد مسلح با تفنگ‌هاى فتيله‌اى خود ايستاده بودند . در امتداد خيابانها از دروازه تا مقابل تالار بارعام شاهزادگان و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nرجال و سرداران و افسران در صفوف مختلفى با توجه به مقام و رتبه خود صف كشيده بودند .\r\nدر نزديكى مدخل كاخ و در جائى كه گاردشاهى كاخ را در محاصره گرفته بود وليعهد عباس ميرزا در سمت راست برادرانش در چند قدمى تخت ايستاده بود .\r\nدر تمام اين صفوف كسى ديده نمىشد كه شمشير مرصعى بر ميان ، و « شال كشميرى » بر كمر و دور كلاهش بسته نشده باشد بعضى از شاهزادگان و رجال لباسهاى فاخر و گرانبهائى به تن داشتند ولى وقتى چشم‌ها به شاه افتاد تمام اينها را از ياد برديم .\r\nشاه داراى قدى متوسط ، سنش كمى بيشتر از سى سال ، چهره‌اش تا اندازه‌اى زيبا و اندامش قشنگ ، متناسب ، هنگام سخن گفتن عجول و شتاب‌آلود ، ولى در عين حال زيرك و باهوش به نظر مىرسيد ريش سياه و براقش كه تا روى سينه‌اش كشيده شده بود نظر ما را به خود جلب كرد . توصيف لباسش تا اندازه‌اى گيج - كننده و مغشوش است قباى سفيدى كه مزين به انواع و اقسام جواهرات بود بر تن داشت چون جايگاه شاه طورى بود كه نور آفتاب بر روى لباسش مىتابيد لذا تلالؤ و درخشندگى جواهرات تشخيص و شمارش آنها را غير ممكن مىنمود .\r\nدو تن از افسران ارشد در حالى كه دو گرز طلائى در دست داشتند دو بار در حالى كه به‌طرف تخت سلطنتى پيش مىرفتند توقف نموده و تعظيم نمودند و ايلچى نيز در همان حال كه به‌طرف تالار پيش مىرفت كلاهش را از سر برداشت و توقف نمود و در همين حين رئيس تشريفات دربار گفت : جان ملكم ايلچى فرمانفرماى هند بريتانيا به پيشگاه اعليحضرت شرفياب مىشود . شاه نگاهى به ايلچى انداخت و با خوشحالى ولى با لحنى آمرانه گفت « خوش آمديد » .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nما از پله‌هاى تالار بالا رفتيم و در جائى كه برايمان در نظر گرفته شده بود نشستيم ، و نامه‌اى كه از طرف فرمانفرماى هند داشتيم در سينى طلا گذاشته شد و قرائت گرديد . سپس اعليحضرت جوياى حال و سلامتى پادشاه انگلستان و فرمانفرماى هند شدند و آنگاه مخصوصا مايل بود كه بداند در قلمرو ايران با ايلچى چگونه رفتار شده است و به علاوه در اين كشور چه چيز نظر او را به خود جلب نموده است ايلچى به تمام اين پرسشها جواب لازم و مقتضى داد و بعد از بيست دقيقه در كمال خوشحالى به اتفاق فتحعلى خان نوائى ( 5 ) ميهماندار از پيشگاه اعليحضرت مرخص شديم . و بعدها رضايت‌خاطر شاه شاهان از اين شرفيابى توسط صدراعظم به ايلچى و هيئت همراه ابلاغ گرديد .\r\nچند روز بعد ايلچى براى بار دوم اجازه شرفيابى يافت تا هداياى نفيس و گرانبهاى فرمانفرماى هند را كه در ميان آنها تعدادى آئينه قدى وجود داشت به حضور شاه تقديم نمايد در باريابى دوم تغييراتى در مراسم داده شد بدين معنى كه ما در اطاق سليمان خان قاجار معطل نمانديم و از طرفى سليمان خان چه هنگام رفتن و چه موقع برگشتن جلو پاى ما بلند شد و از طرفى هيچگونه كشمكش يا تشريفات ديگرى در اين باريابى وجود نداشت دربار هنوز بيش از دفعه قبل مملو از فراش و خدمتگزار بود و شاه نيز اين‌بار لباسهاى نفيس و گرانبهائى بر تن داشت .\r\nكمى بعد از نشستن ريز هدايا و پيشكش‌ها قرائت شد هنگامى كه يكى از وزراء مىخواست نام افرادى را كه مىبايست هدايا را دريافت نمايند بخواند خيلى نگران شدم چرا كه او مىخواست نام كسى را در ريز دريافت‌كنندگان جاى دهد كه از لحاظ رتبه و مقام همپاى آنهائى كه هدايا را ارسال داشتند نبود بنابراين ايلچى اجازه نداد اين ترتيب عملى شود و به صدراعظم گفت اگر چنين\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاقدامى صورت گيرد با اينكه او نمىتواند در مقابل رسوم و قوانين دربار ايران مقاومت كند ولى فورا به شاه خواهد گفت كه اين هدايا باج و خراجى نيست كه در اثر بىتوجهى به منشيان و درباريان داده شود بلكه يك نوع تحفه و هدايائى است كه از طرف فرمانفرماى انگليسى هند به خاطر دوستى و احترام براى شاه ايران فرستاده شده است اين گفته مؤثر واقع شد و هدايا بين افراد صاحب مقامى توزيع گرديد كه مورد تأئيد شاه قرار گرفته بود .\r\nگرچه اين ديدار جنبه تشريفاتى داشت ولى شاه مايل بود جنبه‌هاى ديگرى به آن بدهد بنابراين از ايلچى پرسيد گزارشى دريافت كردم كه پادشاه شما تنها داراى يك همسر است ولى من نمىتوانم باور كنم .\r\nايلچى در پاسخ گفت : هيچكدام از پادشاهان مسيحى بيش از زن نمىتوانند داشته باشند .\r\nآه ، من مىدانم ، اما ممكن است « كنيزكى » داشته باشد .\r\nسفير جواب داد : پادشاه رئوف و مهربان ما جرج سوم چه از نظر مذهبى و چه از لحاظ خصوصيات اخلاقى مانند ديگران است .\r\nپادشاه ايران در حالى كه مىخنديد گفت ممكن است اين عمل بسيار خوبى باشد ولى من دوست ندارم پادشاه چنين كشورى باشم .\r\nهنگامى كه قصر را ترك مىكردم با حادثه عجيبى روبرو شدم مرد غول‌پيكرى كه قدى در حدود هشت پا داشت در حالى كه چماق بزرگى در دستش ديده مىشد پاى ديوار دروازه‌اى كه از آن عبور مىكرديم ايستاده بود و ظاهرا اين شخص را به خاطر اينكه من او را ببينم اينجا آورده بودند . ايلچى در نهايت حيرت ولى بدون ترس و يا اينكه توجهى به وى كند و تنها با يك نگاه اجمالى او را ورانداز نمود و از كنارش گذشت ، ولى در حقيقت آدم دچار حيرت و سردرگمى مىشود وقتى كه فكر مىكند چنين انسانى وجود\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nداشته باشد ! تصوير و گرز رستم ( كه اين آدم غول‌پيكر به همان هيئت درآمده بود ) در ايران معروفيت دارد و هنگام عبور فكر مىكردم كه نكند اين شخص همان رستم باشد .\r\nاولين بار اين اشتباه دولتمردان ، به وسيله ميهماندار مورد ستايش قرار گرفت بعدها به من گفت واقعا قابل تحسين است .\r\nاحمق‌ها خواستند با نمايش آن مرد غول‌پيكر كه در كنار ديوار ايستاده بود شما را بترسانند آنها چشم‌هاى شما را كه براى يك لحظه به او خيره شده بود تعقيب مىنمودند و آشكارا ديدند كه شما ابدا توجهى نكرديد و سپس اضافه كرد كه من بايد به آنها بگويم كه در كشور شما از اين‌گونه مردان عظيم الجثه فراوانند و حتى بلندى قامت اين مرد به اندازه يكى از افراد گارد پادشاه انگلستان نيست !\r\nقبل از آنكه تهران را ترك گويم چندين ملاقات با شاه داشتم كه در تمام اين ملاقاتها شاه هميشه سرحال و بانشاط به‌نظر مىرسيد و در بعضى موارد هم صحبت‌هاى خصوصى از عادات و رسوم و سنن مردم و دولت انگليس به ميان كشيده مىشد .\r\nدر حين مذاكره شاه پرسيد آيا حقيقت دارد كه از امپراطورى هند هر ساله ده كشتى پر از طلا و نقره به انگلستان فرستاده مىشود ، ايلچى در پاسخ گفت به ندرت اتفاق مىافتد كه شمش‌هاى طلا از مستملكات شرقى امپراطورى به انگلستان فرستاده شود مگر اينكه به خاطر تجارت اين كار انجام گيرد . پادشاه گفت چرا آن سفيرى « 4 » كه شما فرستاده بوديد به من دروغ گفت در حالى كه خشمگين به‌نظر مىرسيد به ايلچى گفت ببينيد ، شما ناراحت\r\n\r\n\r\n","description":"","footnote":"\r\n( 4 ) - مهدعلى خان يك نفر ايرانى بود كه سال قبل به نمايندگى از طرف حكمران بمبئى به اتفاق آقاى دونكن  Duncan  به دربار ايران اعزام شده بود . « نويسنده » .\r\n","page_name":" 166 ","page_number":166},
  {"content":"\r\n\r\nنشويد اين موضوع باعث شرمسارى شما نيست بلكه موجب خجالت ماست ، چرا سفير شما يك ايرانى بود و براى چه يك نفر ايرانى را به عنوان سفير به دربار ما فرستاده‌ايد ؟ ما در همه چيز اغراق مىكنيم ولى شما سخن راست مىگوئيد . و آنگاه شاه پرسيد آيا فرانسويها ملت نيرومندى هستند ؟ سفير در جواب گفت مطمئنا و از طرفى شايسته نيست كه ما آنها را دشمن مردم انگليس بدانيم ، و دوباره شاه در حالى كه به وزيرش چشم دوخته بود گفت شما مىدانيد كه به ما گفته بودند فرانسويها ملتى ضعيف مىباشند و اين موضوع براى ما باورناكردنى بود ولى سفير با ابراز حقيقت عين عدالت را در مورد آنها اجرا نمود و مقام و منزلت كشورش را در حد آنها بالا برد بحث و گفتگوهاى زيادى درباره آمريكاى جنوبى و كارخانجات اروپا به ميان آمد ، شاه گفت تمام اينها چيزهاى محير العقولى هستند . ايلچى گفت اگر ايران چيزى ندارد اما محكم و استوار است و با اراده آهنين اداره مىشود . شاه گفت از ابتداى خلقت تاكنون فرمانروائى و ثروت به‌طورى كه مشاهده شده است هميشه به ضرب شمشير نياكان ما به دست آمده است و ما از اين بابت راضى هستيم . شاه اطلاع حاصل كرد كه ايلچى در مذاكراتش با صدراعظم اظهار علاقه به دانستن تاريخ اجداد او در استرآباد نموده است لذا او از روى كنجكاوى براى اجراى اين تقاضا دستورى صادر نمود . ما وارد اطاقى شديم كه تنها چند نفر از درباريان و از جمله چهار يا پنج نفر از رؤساى ايل قاجار در آنجا حضور داشتند مذاكرات آغاز شد ايلچى با اطلاعاتى كه از مسافرت جونز هانوى  Jonas Hanway  « 5 » قبلا به دست آورده بود\r\n\r\n\r\n","description":"","footnote":"\r\n( 5 ) - جونز هانوى در سال 1744 هنگام شورش اجداد پادشاه فعلى در استرآباد بود . « نويسنده » .\r\n","page_name":" 167 ","page_number":167},
  {"content":"\r\n\r\nمطالبى اظهار داشت كه شگفتى همگان را برانگيخت وقتى كه ايلچى تمام وقايعى را كه حدود پنجاه و شش سال پيش اتفاق افتاده بود بيان نمود تمام حاضرين از فرط تعجب صداى « يا على » را بلند نمودند . شاه نيز به نوبه خود از اطلاعات ايلچى در مورد گذشته خانواده‌اش از اينكه در بين چهار ملت مختلف تركمن ، و گرجى ، و مازندرانى شهرت قاجارها به اروپا رسيده است راضى و خوشحال به‌نظر مىرسيد .\r\nهنگامى كه ايلچى راجع به آزادى و قانون صحبت مىكرد شاه مات و متحير بود كه او در مورد چه مطلبى گفتگو مىكند ايلچى توضيح داد كه هيچ فرد بلندپايه‌اى در انگلستان وجود ندارد كه بتواند بر خلاف قانون عملى انجام دهد و در آنجا هيچ چيز بر عليه قانون ديده نمىشود ظاهرا اين موضوع را نيز مانند ديگر مطالبى كه ايلچى برايش تشريح نمود متوجه گرديد .\r\nشاه گفت كه تمام مطالبى را كه گفته‌ايد فهميدم و پس از اندكى مكث و تفكر اضافه كرد به‌نظر من پادشاه شما « كدخداى اول » كشور است سپس اعليحضرت در حالى كه تبسم مىكرد به ايلچى كه حالت دفاعى به خود گرفته بود گفت : اين وضعيت دوام و بقاء سلطنت را تضمين مىنمايد ولى چندان لذت‌بخش نيست .\r\nليكن پادشاهى من لذت‌بخش است من اگر اراده كنم دستور مىدهم تا سر سليمان خان و عده‌اى از رجال بلندپايه را از تن جدا نمايند آنگاه اشاره به درباريان نمود و گفت آيا اينطور نيست ؟\r\nآنان در حالى كه سر فرود مىآوردند گفتند بله ! « قبله‌عالم » همينطور است . سپس شاه گفت اين يك قدرت واقعى است ولى ثبات و دوامى ندارد هنگامى كه من بروم پسرم براى تصاحب تخت و تاج خواهد جنگيد و همه چيز درهم فرو خواهد ريخت هر چند حكومت بر ايران با داشتن لشكر و سپاه ميسر خواهد بود .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nشاه در اين ديدار ظاهرا ايلچى را مورد تفقد قرار داد و روزهاى بعد موافقت كرد تا از جواهرات سلطنتى ديدار نمايد كه در ميان آنها درياى نور بود « 6 » كه گمان مىرود يكى از خالص‌ترين و گرانبهاترين الماس‌هاى عالم است و از نظر زيبائى و درخشش در دنيا نظير ندارد و غير از اين سنگ قيمتى جواهرات نفيس و گرانبهاى ديگرى نيز در خزانه سلطنتى مشاهده نمودم .\r\nعصر همان روز بعد از از بازديد از خزانه سلطنتى آن دوست شفيق من كه قبلا گفته بودم در خرابه‌هاى تخت‌جمشيد به يك مرغابى تيراندازى كرده بود گفت آرزو دارد پادشاه ايران بشود من به او گفتم اگر به اين مقام برسى چه خواهى كرد بلافاصله جواب داد هيچ ! تاج سلطنتى را برميدارم و فرار مىكنم ما از حقيقت - گوئى و ساده‌لوحى اين مرد بسيار خنديديم .\r\nفكر مىكنم براى اولين‌بارى كه فتحعلى شاه را ديدم طبق قوانين اسلامى اضافه بر چهار زن جوان عقدى خود كه من جرأت بردن نام آنها را ندارم تعداد زيادى زن ديگر داشت كه از آنها صاحب يكصد فرزند بود كه رنگ و جلاى خاصى بر سرير سلطنت مىدادند و براى مدتى طولانى موقعيت و قدرت پادشاهيش را تحكيم مىبخشيدند چرا كه عموى ستمگر ولى در عين حال نيرومند او آغا محمد خان تمام مدعيان تخت و تاج را محو و معدوم كرده بود و او هميشه اين جمله معروف را بر زبان مىآورد : كه من كاخ\r\n\r\n\r\n","description":"","footnote":"\r\n( 6 ) - وزن درياى نور 186 قيراط است و يكى از زيباترين و درخشان‌ترين الماس‌هاى دنيا است . « تاج‌ماه » نيز يكى از الماس‌هاى باشكوهى است كه 146 قيراط وزن دارد اين دو الماس بر روى بازوبندى نصب شده بودند قيمت آنها در حدود يك ميليون ليره استرلينگ تخمين زده شده ، و غير از اينها جواهراتى به اندازه‌هاى قابل ملاحظه‌اى بر روى تاج سلطنتى و به‌طور جداگانه در خزانه ديده مىشود .\r\n« نويسنده » .\r\n","page_name":" 169 ","page_number":169},
  {"content":"\r\n\r\nشاهى را با مصالحى از خون بنا كرده‌ام تا بابا خان ( هميشه برادر - زاده‌اش را به اين نام خطاب مىكرد ) در پناه ديوارهاى آن آسوده بخوابد .\r\nشاه از لحاظ بعضى خصوصيات بر ديگران ارجحيت داشت او يك شاعر بود و كتابى به شعر به رشته نظم كشيده بود كه خبرگان زبان فارسى از گيرائى و جذبه اشعار آن تعريف و تمجيد مىكردند « 7 » .\r\nمن تنها آرزويم اين بود كه چنان قدرتى مىداشتم تا خشونت و سبعيت را از او مىگرفتم و به جاى آن همه خشم و غضب مهربانى و ملاطفت را در دل او زنده مىكردم .\r\nمن درباره زندگى شاه و از اينكه چگونه اوقات خود را صرف مىنمايد تحقيقاتى به عمل آوردم وى در انجام وظايفش بسيار منظم و دقيق است و از اينكه پادشاه ايران است هيچگونه مسئوليتى بر عهده ندارد او صاحب دو دربار است يكى عمومى و ديگرى خصوصى .\r\nدر دربار اول تمام پسران و وزراء و رجال و افسران عالى - رتبه و ديگر طبقات مردم به حضور شاه بار مىيابند و در دربار دوم كه مخصوص وزراء و افراد مورد توجه شاه است فقط به كارهاى ادارى و معاملات و قراردادها رسيدگى به عمل مىآيد پادشاه فعلى به اقتضاى طبيعت و سنش وقت كافى براى تفريح و سرگرمى دارد او به سواركارى و ورزش علاقه زياد نشان مىدهد و روى همين اصل هم سواركار و تيرانداز ماهرى است .\r\nبعضى اوقات نيز انجمنى از شعرا و ادباى ايران تشكيل\r\n\r\n\r\n","description":"","footnote":"\r\n( 7 ) - ظاهرا ملكم اين گزافه‌گوئيها را از رجال متملق دربارى شنيده است .\r\n« مترجم » .\r\n","page_name":" 170 ","page_number":170},
  {"content":"\r\n\r\nمىگردد كه آنها اشعار خود را براى شاه مىخوانند و او از شنيدن اين سروده‌ها لذت مىبرد .\r\nسن و خصوصيات اخلاقى حاجى ابراهيم هميشه الهام‌بخش شوخيها و سرگرمىهاى شاه مىباشد هنگامى كه همه مشغول تفنن و بذله‌گوئى هستند بغتتا شاه فرياد مىزند كه حاجى ابراهيم مىآيد ، اين جمله سحرآميز همه را به جاى خود ساكت و خاموش مىنمايد تا اينكه شاه خنده را سرمىدهد و مىگويد تنها يك شوخى بوده است .\r\nمن يك‌بار فرصت يافتم تا خنده شاه را در مجلس وزراء و درباريانش ببينم ، حاجى ابراهيم به من گفت كه بيش از يكى دو بار تاكنون شاه را تا اين اندازه سرحال و بانشاط نديده است .\r\nسليمان خان قاجار همان كسى كه حاضر به اداى احترام به سفير نبود بيمار شد و تقاضا كرد تا طبيب ما او را معالجه نمايد چون دكتر فارسى نمىدانست لذا ايلچى موافقت كرد تا فيض على مترجم او وى را همراهى نمايد ظاهرا سليمان خان با سردى و بى - ميلى با پزشك انگليسى برخورد نمود و به همين دليل هم براى بار دوم حاضر نشد از خان قاجار عيادت نمايد ولى ايلچى به ملاحظات روابط خود با شاه اصرار كرد تا پزشك سيمون بار ديگر از سليمان خان عيادت نمايد نحوه پذيرائى اين‌بار كاملا بر خلاف دفعهء قبل بود چرا كه سليمان خان اين‌بار با شيرينى و قهوه از طبيب پذيرائى كرد ، و هنگامى كه پزشك با انگشتان خود چشم بيمار خان را معاينه مىكرد خان با لحنى مخصوص گفت كه بسيار خوشحال است كه يك طبيب اروپائى او را معالجه مىكند و بر خلاف هموطنان جاهل و نادان او به جادو و جنبل متوسل نمىشود . هنگامى كه آن‌دو مراجعت كردند ما با حاجى ابراهيم مشغول صرف شام بوديم صدراعظم از مترجم ايلچى پرسيد كه خان را چگونه يافتيد ؟\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمترجم گفت همه چيز دوباره تكرار شد حاجى پرسيد چرا ؟ دوست من جواب داد براى اينكه به احتمال قوى خان مست بود و مىتوانم بگويم كه در تمام مدت او خيلى مؤدب و سرحال بود و خيلى متأسفم كه چرا دفعه قبل او مست نبود . اين جواب بسيار مورد توجه حاجى ابراهيم قرار گرفت و همان شب موضوع را به اطلاع شاه رسانيد و بعدها شنيدم كه اعليحضرت به سليمان خان گفت كه فيض على گفته است كه هر وقت خان مست باشد رفيق بسيار خوب و مؤدبى است .\r\nواقعه ديگرى كه بيش از پيش شاه شاهان را خوشحال كرد اين بود كه عده‌اى از رجال و اعيان درجه اول از شاه اجازه خواستند تا مجلس شامى به افتخار ايلچى برپا نمايند كه در ميان آنها از جمله يكى از خويشاوندان شاه به نام محمد حسين خان بود اين شخص انتظار داشت كه تمام رجال و اعيان به بازديد ايلچى بروند ولى خود او از اين تكليف معاف شود لذا ايلچى اين ترتيبات را نپذيرفت و بالمآل يك نوع بىتصميمى و سردرگمى در بين وزراء بوجود آمد شاه چندين بار حاجى ابراهيم را نزد ايلچى فرستاد و محرمانه پيغام داد كه اگر ايلچى اين ترتيبات را بپذيرد منتى بر شاه نهاده است و در آينده نيز سعى خواهد شد كه چنين وضعى به وجود نيايد و در ضمن حاجى اضافه كرد كه اگر شما در اين ضيافت شركت نكنيد به اعتبار و حيثيت خان قاجار لطمه وارد خواهد آمد و در نتيجه همه از چشم من خواهند ديد . ايلچى بنا به تقاضاى شاه و اصرار صدراعظم لامحاله موافقت كرد كه در اين ميهمانى شركت نمايد .\r\nهنگامى كه ايلچى وارد تالار پذيرائى شد با اينكه مىدانست ميزبان به خاطر موقعيت و مقامش در صدر مجلس نشسته است معهذا به‌طرف شخص ناشناسى پيش‌رفت و رو به‌طرف « ميهماندار »\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nكرد و پرسيد در بين اين « امراء » كدام يك محمد حسين خان دوداغ ( 6 ) است ؟\r\nميهماندار در حالى كه دست‌پاچه شده بود به شخصى كه با غرور و نخوت در ميان جمع ديده مىشد اشاره كرد . هيچ عكس - العملى در برابر اين اقدام به عمل نيامد و مجلس ميهمانى به خوشى و خوبى به پايان رسيد .\r\nمن متوجه اين مطلب نشدم تا به خانه مراجعت كردم از آنجائى كه ايلچى تركى را مثل فارسى نمىدانست با كمال تعجب از ميهماندار شنيد كه صفت دوداغ را كه به ميزبان خود داده يك لقب درخور احترامى نيست بلكه يك نام خصوصى و قراردادى است كه به خاطر لب‌هاى كلفت خان قاجار به او داده شده تا وى را از بين صدها محمد حسين خان در ايل قاجار متمايز نمايد .\r\nهنگامى كه شاه از اين موضوع اطلاع پيدا كرد بسيار خوشحال شد و بعد از آن هر وقت ميزبان ما را در ميان رجال و سركردگان در برابر تخت مىديد به شوخى فرياد مىزد كدام يك از اين « امراء » محمد حسين خان دوداغ است ؟\r\nشاه هر روز چند ساعت از وقت خود را در حرم مىگذرانيد بطورى كه شنيدم طرح ساختمان و اطاقهاى اندرون شاه عينا به سبك قسمت‌هاى بيرونى مىباشد . شاه مانند همه مسلمانان متدين صبح زود از خواب برمىخيزد و قبل از طلوع آفتاب هر روز فريضه مذهبى را به جاى مىآورد و سپس با كمك كنيزكان لباس مىپوشد و در اين موقع بيش از سيصد خانم با توجه به مقام و شخصيت خود نزديك مسند او صف مىكشند به‌طورى كه به من گفته‌اند تنها دو تن از زنان او اجازه نشستن دارند يكى مادر وليعهد ( 7 ) و ديگرى دختر ابراهيم خان شيشه ! ( 8 ) و سراى شاه به وسيله سه صاحب - منصب زن اداره مىشود كه يكى وظيفه‌اش آنست كه دختران جوان\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nغريبه را به شاه معرفى نمايد و ديگرى رئيس تشريفات اندرون ، و نفر سوم نيز مأمور انتظامات و حفاظت از شبستان شاه مىباشد .\r\nبعضى از اين خانم‌ها داراى نفوذ فراوانى هستند و شاهزادگانى كه در نقاط دوردست كشور حكومت مىكنند اغلب مادرهايشان با آنها بسر مىبرند و با نيرنگ و خدعه سعى دارند كه مقام و قدرت پسرهايشان را تثبيت نمايند ، و ساليانه هم يك‌بار براى ديدن شاه به پايتخت مىآيند .\r\nدستجاتى خواننده ، رقاصه ، كمدين در اندرون وسايل سرگرمى خانمها و شاه را فراهم مىنمايند بعضى از فروشندگان دوره‌گرد زن به‌طور مرتب به اندرون رفت‌وآمد مىكنند و كالاهاى مورد نظر سكنه حرم را تهيه و در دسترس آنها قرار مىدهند .\r\nپادشاه ايران طبق قوانين اسلامى تنها مىتواند چهار زن عقدى داشته باشد ازدواج با اين زنها از روى تمايلات شخصى نبوده بلكه بنا به مقتضيات و مصلحت سياسى انجام گرفته است وضعيت اين زنها با ديگر خانمهاى اندرون تفاوت دارد و هر كدام داراى تشكيلات جداگانه‌اى هستند و هميشه مورد احترام و توجه و شايد هم مورد علاقه شاه مىباشند ولى من فكر نمىكنم شاه قلبا علاقه‌اى به آنها داشته باشد و اگر هم‌چنين دلبستگى وجود داشته باشد به‌تدريج و به مرور زمان از بين خواهد رفت ولى من داستانى كوتاه از دلدادگى شاه شنيدم كه چون مورد تأئيد عده‌اى قرار گرفت در صحت آن ترديدى ندارم و بدون شك مىتوان گفت كه شاه شاهان يك‌بار هم معنى مقدس كلمه عشق را فهميده است .\r\nيك رقاصه جوان شيرازى به نام طوطى در حين گمنامى به اندرون شاهى راه يافت ، طوطى به اقتضاى شغلش در همان اوان جوانى به بعضى از محافل راه جست و به علت داشتن صداى خوش\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nو صوتى زيبا به حرمسراى شاه معرفى شد و با هوش خداداد خود قلب شاه را به سوى خود جلب نمود تا زمانى كه زنده بود شاه به ديگران توجهى نداشت و ليكن اين گل زيبا زود پرپر شد و دار فانى را وداع گفت شاه از اين بابت فوق العاده غمگين و متأثر شد و جسد او را در مقبره حضرت عبد العظيم پنج مايلى پايتخت به خاك سپرد بعد از اين واقعه رفت‌وآمد شاه به بقعه حضرت عبد العظيم زياد شد و مدتها با حالتى محزون و غمزده در كنار قبر طوطى مىنشست و به گذشته شيرين او فكر مىكرد . . .\r\nشاه هر روز رأس ساعت هشت از اندرون خارج مىشود و يكى دو ساعت قبل از صرف صبحانه با اطرافيان مورد علاقه خود از جمله محمد حسين خان مروى كه يكى از رجال سرشناس و بلندپايه است گفتگو مىنمايد . ( 9 )\r\nناشتائى اعليحضرت با طرز باشكوهى برگزار مىگردد در اين مراسم ظروف تمام طلا به كار گرفته مىشود صرف غذا معمولا در ساعت ده صبح ، و شام در ساعت هشت شب انجام مىگيرد .\r\nمجموعه غذاى شاه به وسيله يك افسر مورد اعتماد مهر مخصوص زده مىشود تا از مسموم شدن احتمالى غذا جلوگيرى شود يك طبيب نيز غذاى شاهانه را بازرسى مىكند تا از نظر كيفيت به‌سلامتى او لطمه‌اى وارد نيايد .\r\nهيچكس حق ندارد با شاه هم‌غذا شود مگر اينكه يكى دو تن از كودكان خردسال شاه در كنارش مىنشينند و او بشقاب‌هاى غذاى مورد علاقه‌شان را جلوشان مىگذارد . شاه نيز بعضى اوقات به‌خاطر ابراز تفقد مقدارى از مأكولات يا لباس‌هاى خود را به ديگران مىبخشد . اين افتخار نصيب ايلچى مىشد كه هميشه مقدارى مواد غذائى از قبيل نان ، برنج و پلو از مطبخ سلطنتى به‌عنوان هديه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nدريافت نمايد . و اين عطيه ملوكانه هميشه موجبات رضايت و خوشحالى ما را فراهم مىنمود .\r\nهنگامى كه اولين ميسيون ما تهران را ترك گفت شاه محبت بسيار كرد و همه ما به دريافت لباسهاى فاخرى مفتخر شديم و به علاوه يك اسب زيبا و يك خنجر مرصع جواهرنشان به ايلچى اعطا گرديد . شاه بسيار مايل بود كه من قباى اهدائى او را بپوشم ولى به او گفتم كه اجازه ندارم غير از اونيفورم نظامى لباس ديگرى بر تن داشته باشم . شاه در آخرين ملاقات اصرار داشت كه كلاهى كه به من هديه كرده بود به سر بگذارم او مىگفت كه با به سر نهادن اين كلاه يكى از بلندقامت‌ترين مردان ايران خواهى بود .\r\nتوديع و خداحافظى با حاجى ابراهيم هم به‌نوبه خود شرح مفصلى دارد . اين شخصيت استثنائى با ايلچى بسيار مأنوس و صميمى شده بود و او مرگ قريب الوقوع خود را پيش‌بينى كرده بود . و گفت كه شاه و وزرايش همه مايلند تا مرا از بين ببرند ليكن آمدن شما موجب شده است كه نقشه آنها براى مدتى به تعويق بيافتد من مىتوانم به‌آسانى جان خود را نجات دهم اما ايران دوباره صحنه جنگ و خونريزى خواهد شد قصد من اين بود كه ايران تنها يك پادشاه داشته باشد براى من فرقى نمىكرد كه او يك زند يا يك قاجار باشد و فقط مىخواستم به اين كشت‌وكشتار پايان دهم من به‌قدر كافى صحنه‌هاى پيكار و خونريزى را ديده‌ام و ديگر حاضر به تكرار آن نيستم و اميدوارم كه خداوند از من راضى باشد تا در آرامش بميرم .\r\nايلچى كه تا اندازه‌اى موفق شده بين حاجى ابراهيم و ديگر وزراء مانند ميرزا شفيع خان ( 10 ) و ميرزا رضا قلى خان ( 11 ) مصالحه برقرار نمايد از حاجى ابراهيم خواست كه با اين افراد با احترام بيشترى برخورد نمايد و او همچنين به حاجى نصيحت كرد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nكه در برابر خشم و غضب شاه نرمش بيشترى نشان دهد . حاجى در پاسخ گفت من نمىتوانم طبيعت خود را تغيير دهم و از طرفى نيز معلوم است كه اگر نصيحت‌هاى شما را انجام دهم باز هم بى - فايده است چرا كه بيشتر سقوط مرا تسريع مىنمايد و ترس دشمنان از من موجب گرديد كه نقشه بسيار عميقانه‌اى بر عليه من طرح‌ريزى نمايند .\r\nاين مذاكرات دو روز قبل از حركت من انجام گرفت و روزى كه اين گفتگوها را مىكرديم حاجى خيلى غمگين و پريشان به‌نظر مىرسيد . ايلچى با پسر زيبا و پنج‌ساله حاجى انس و الفتى گرفته بود اين كودك كه در ايران به‌خوبى آداب معاشرت را ياد گرفته بود تا آن‌موقع ساكت به‌نظر مىرسيد ولى هنگامى كه ايلچى مىخواست از در خارج شود به‌دنبالش دويد و سعى داشت كه با گرفتن دامن لباسش از حركتش جلوگيرى نمايد و درحالىكه سر و روى ايلچى را غرق بوسه كرد به‌شدت گريه مىنمود .\r\nحاجى بلافاصله دويد و كودك را در بغل فشرد و او را « دلدارى » داد و آهسته به ايلچى گفت كه خدا به او الهام كرده است كه به‌زودى بىپدر خواهد شد و بنابراين دنبال يك دوست مىگردد .\r\nگرچه به علت نفوذ مادر شاه كه به‌خوبى از ارزش خدمتگزار شايسته‌اى چون حاجى ابراهيم باخبر بود ، براى يكى دو سالى مرگش به‌تأخير افتاد ولى با درگذشت او راه براى دشمنان حاجى باز شد و هركدام در فرصت‌هاى مناسبى شاه را ترساندند و از وى خواستند تا وى را معدوم نمايند و سرانجام هم موفق شدند تا اين مرد به‌راستى بزرگ را با تمام برادران و پسرهايش به‌شيوه بربريت و همان‌طورىكه در ايران مرسوم است به‌طرز ظالمانه‌اى طبق يك طرح قبلى در سراسر قلمرو ايران در يك روز و يك ساعت معينى دستگير و بعضى از آنها را به قتل رسانيدند و برخى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nرا هم كور نمودند و تمام ثروت اين خانواده را كه مدتهاى طولانى اندوخته بودند به غارت بردند . ( 12 )\r\nبا اينكه شاه متقاعد شده بود كه وجود حاجى ابراهيم خطرى براى تخت‌وتاجش مىباشد ولى بيشتر اوقات از عملى كه با وى انجام داده ، پشيمان بود و در هر فرصتى كه به‌دست مىآورد وزراء فعلىاش را مورد سرزنش قرار مىداد و مىگفت : كجاست حاجى ابراهيم كه يك تنه شاه را اندرز مىداد و در گرفتاريهايش او را يارى مىداد !\r\nاحتمالا و شايد هم عملا مىخواست علاقمندى خود را به اين موضوع ثابت نمايد چون اطلاع يافت كه ايلچى هنگامى كه در سال 1800 تهران را ترك گفته بود با پسر خردسال حاجى ابراهيم بسيار مأنوس شده بود لذا در مسافرت بودن ميسيون انگليسى به تهران دستور داد تا آن نوجوان نابينا را كه هنوز مانند دوران كودكى دوست‌داشتنى بود نزد ما آوردند و من با دوست قديمى خود ملاقات و اظهار همدردى نمودم .\r\n\r\nيادداشتهاى مترجم\r\n( 1 ) نوروز خان پسر الله‌وردى خان عز الدين لوى قاجار سمت ايشيك آقاسىباشى ( رئيس تشريفات ) دربار فتحعلى شاه را به عهده داشته است او چندين بار مأموريت‌هائى از طرف فتحعلى شاه در مناطق كوه‌كيلويه و نرماشير و سرحدات عثمانى انجام داده است تكيه نوروز خان ، و سقاخانه نوروز ، و حمام نوروز خان كه\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاز آثار او بوده در تهران شهرت داشته است .\r\n( 2 ) ملكم موفق گرديد يك قرارداد سياسى در پنج ماده با دولت ايران منعقد نمايد ، به‌موجب اين قرارداد دولت ايران متعهد بود كه هر گاه افاغنه بخواهند به هندوستان حمله نمايند دولت ايران به‌نفع انگلستان با افغانستان وارد جنگ گردد و هر گاه دولت فرانسه يا افغانستان به ايران حمله نمايد دولت انگليس متعهد مىشود هر مقدار اسلحه و مهمات كه لازم باشد در اختيار دولت ايران بگذارد و هر گاه دولت فرانسه وارد يكى از بندرگاههاى ايران شود دولتين ايران و انگليس متفقا درصدد اخراج و دفع هجوم برآيند و همچنان در اين قرارداد قيد شده بود كه هر گاه دولت ايران چنين درخواستى را قبول نمايد ملكم غير از اين معاهده سياسى يك معاهده تجارتى نيز با دولت ايران به امضاء رسانيد او پس از تحصيل اين موفقيت به محل مأموريت خود بازگشت ( نقل از زندگى سياسى اتابك اعظم ) تأليف . مهراب اميرى ص 111 - 110 .\r\n( 3 ) چراغعلى خان نوائى پسر صادق خان و عموزاده رضا قلى خان نوائى منشى الممالك فتحعلى شاه است . چراغعلى خان چندى يساول باشى ( رئيس تفنگداران خاصه ) . . . فتحعلى شاه مدت هفت سال ( 1220 - 1214 ه ق ) نيز وزارت حسينعلى ميرزا فرمانفرما را در فارس به عهده داشته است چراغعلى خان شاعر بود و فطرت تخلص مىكرد و سجع مهر فتحعلى شاه از سروده‌هاى اوست .\r\n گرفت خاتم شاهى ز قدرت ازلى * قرار داد در كف شاه زمانه فتحعلى \r\n( 4 ) سليمان خان قاجار قوانلو ملقب به اعتضاد الدوله فرزند محمد خان قاجار و خالوزاده آغا محمد خان است . سليمان خان بسيار مورد توجه و احترام بود و به‌همين مناسبت هم آغا محمد خان او را\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nخان اوغلى خطاب مىكرد در اوايل سلطنت فتحعلى شاه سليمان خان به حكمرانى آذربايجان منصوب گرديد و در اثر هرج‌ومرج داخلى و گرفتاريهاى فتحعلى شاه با مدعيان سلطنت سليمان خان نيز داعيه شاهى كرد ولى خيلى زود به اشتباه خود پىبرد و محركين خود را دستگير و به تهران اعزام داشت و خود متعاقبا به پايتخت آمد و در اصطبل شاهى پناهنده گرديد سرانجام فتحعلى شاه از تقصيراتش درگذشت و او را به‌سمت ديوان بيگى يا وزير دربار خود منصوب نمود .\r\n( 5 ) در بين رجال دربار فتحعلى شاه دو فتحعلى خان شناسائى شده كه يكى فتحعلى خان خواجه وند است كه در سال 1222 ه ق به‌سمت نمايندگى شاه به كشورهاى سند و حيدرآباد اعزام شد . و ديگرى فتحعلى خان بيگلربيگى رشتى حاكم تبريز است كه در دستگاه عباسى ميرزا نايب السلطنه به خدمت اشتغال داشت ولى اين شخص كه ملكم از او به‌عنوان فتحعلى خان نوائى و ميهماندار خود نام مىبرد احتمالا بايستى يكى از منسوبان رضا قلى خان نوائى منشى - الممالك ، و از خانواده نوائىها بوده باشد ظاهرا اين خانواده خود را منتسب به امير على شير نوائى وزير دانشمند سلطان حسين بايقرا مىدانند .\r\n( 6 ) محمد حسين خان قاجار قوانلو معروف به دوداغ ، ( دوداغ به تركى يعنى لب ) خاله‌زاده آغا محمد خان قاجار است محمد حسين خان در زمان آغا محمد خان مدتى كشيكچىباشى و چندى هم حاكم مازندران بود در زمان سلطنت فتحعلى شاه محمد حسين خان مجددا به‌سمت سركشيكچىباشى برگزيده شد و تا سال 1222 ه ق كه درگذشت در اين سمت باقى بود .\r\n( 7 ) مادر وليعهد دختر فتحعلى خان قاجار دولو ، و دومين زن عقدى فتحعلى شاه است عباس ميرزا نايب السلطنه ( وليعهد ) در\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nچهارم ذى الحجه 1204 ه ق در قصبه نواى مازندران از اين زن متولد شده است .\r\n( 8 ) اين زن آغا بيگم و معروف به آغا باجى است و پيش از آنكه آغا باجى زن دوازدهم فتحعلى شاه شود شاه چهار زن عقدى داشت لامحاله آغا باجى در ابتدا صيغه او گرديد و بعد از آنكه آسيه خانم دختر محمد خان قاجار دوانلو درگذشت آغا باجى به‌جاى آسيه خانم به عقد دائمى فتحعلى شاه درآمد . اين زن دختر ابراهيم خليل خان جوانشير شيشه والى قره‌باغ است بطورى كه مشهور است فتحعلى شاه از اين زن خوشش نمىآيد و به‌همين علت هم هيچگاه با وى هم‌بستر نشده است آغا باجى در قم دم‌ودستگاه مفصلى براى خود به‌راه انداخت و سرانجام در سال 1248 ه ق درگذشت و در همان شهر به خاك سپرده شد .\r\n( 9 ) محمد حسين خان مروى پسر بيرامعلى خان حاكم مرو ، معروف به خان مروى از سركردگان طايفه عز الدين لو قاجار است محمد حسين خان در جنگى كه بين او و بيگ جان حاكم بخارا درگرفت از وى شكست خورد و به دربار ايران پناهنده گرديد فتحعلى شاه به او محبت فراوان كرد و او را مورد تفقد قرار داد و شخصا به ملاقات او رفت و حتى مىگويند پس از قتل حاجى ابراهيم خان از محمد حسين خواست تا مقام صدارت را بپذيرد و ظاهرا او قبول نكرد خان مروى در مدت اقامت خود در تهران ثروت هنگفتى بهمرسانيد و مدرسه مروى تهران از آثار اوست و در نزديكى مدرسه بازارچه مروى و باغ مروى نيز از املاك موقوفه وى به‌شمار مىآيد .\r\n( 10 ) ميرزا شفيع مازندرانى يكى از رجال مورد توجه فتحعلى شاه بود او پس از قتل حاجى ابراهيم خان در سال 1215 ه ق به جاى او به صدارت منصوب گرديد و مدت بيست سال در اين سمت\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nباقى بود تا اينكه در سال 1234 ه ق در قزوين درگذشت و به‌جاى او محمد حسين خان نظام الدوله اصفهانى به صدارت برگزيده شد .\r\n( 11 ) ميرزا رضا قلى خان نوائى منشى الممالك از اهالى قريه نوا لاريجان يكى از رجال استخواندار دربار فتحعلى شاه است ميرزا رضا قلى خان در زمان آغا محمد خان مهردار و منشى او ، و در دوران سلطنت فتحعلى شاه نيز به‌سمت منشى الممالكى منصوب گرديد ميرزا رضا قلى خان طبع شعر داشت و سلطانى تخلص مىكرد .\r\n( 12 ) پس از كشته شدن آغا محمد خان دشمنان و مخالفان حاجى ابراهيم خان از فرصت استفاده نموده و او را به سازش و همكارى با ميرزا تقى خان حكمران ياغى و متمرد يزد متهم نمودند ولى چون در آن موقع حاجى از قدرت و نفوذ فوق العاده‌اى برخوردار و به‌علاوه فتحعلى شاه نيز به لياقت و كاردانى او محتاج بود لذا كارشكنىها و دشمنىها به‌جائى نرسيد لكن بعدها توطئه‌چينىها و دسيسه‌بازيها به رهبرى ميرزا شفيع مازندرانى روزبه‌روز شدتى بيشتر يافت تا سرانجام به نتيجه رسيد و طبق يك قرارداد و مواضعه قبلى تمام بستگان و اعوان و انصار او را در غره ذيحجه 1215 ه ق در تمام ولايات دستگير نمودند و به قتل رسانيدند و در ضمن خود حاجى را نيز در همان روز به جرم خيانت گرفتار كردند و به امر شاه چشمهايش را از حدقه كندند و زبانش را بريدند .\r\n« آنگاهش مغلولا با زن و فرزندان كه نيز هريك زخم و جراحتى داشتند در قزوين جاى دادند و هم از آنجا به جهان ديگر كوچ فرمودند » ( ناسخ التواريخ قاجاريه . ج 1 ص 64 ) هنگامى كه اموال حاجى ابراهيم را ضبط نمودند و دو پسرش ميرزا عليرضا و ميرزا على اكبر را نيز به‌حضور شاه بردند فتحعلى شاه براى اينكه كسى از نسل اين خانواده باقى نماند دستور داد تا هردو را\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمقطوع النسل نمايند فرمان شاه تنها در مورد ميرزا عليرضا به مرحله اجرا درآمد چون فرزند كوچكتر يعنى ميرزا على اكبر سخت بيمار بود ، شاه دستور داد او را به حال خود گذاردند .\r\nبرحسب اتفاق ميرزا على اكبر از اين ناخوشى جان سالم بدر برد و شاه هم چون آتش غضبش فرونشسته بود ديگر متعرض اين طفل نشد بعدها كه فتحعلى شاه با خانواده حاجى بر سر لطف آمد به جبران گذشته ميرزا عليرضا را خواجه‌باشى حرم خود كرد و ميرزا على اكبر را هم به لقب قوام الملكى و كلانترى فارس منصوب نمود حاجى ميرزا عليرضا چون اولادى نداشت اموال خود را وقف امور خيريه نمود ولى از حاجى على اكبر چند پسر باقى ماند كه يكى از آنها فتحعلى خان صاحب ديوان و ديگرى ميرزا محمد خان قوام الملك كلانتر فارس بود از صاحب ديوان فرزند لايقى نماند ولى پسر ميرزا محمد خان ، محمد رضا خان و پسر او حبيب الله خان و پسر او ابراهيم قوام هريك در نوبت خود لقب قوام الملكى و كلانترى فارس را داشته‌اند « * » .\r\n\r\n\r\n","description":"","footnote":"\r\n( * ) نخستين صدراعظم ايران كه قربانى سياست خارجى گرديد نوشته مهراب اميرى « نقل از مجلهء خواندنيها شمارهء 22 سال 36 آذر ماه 1354 » .\r\n","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\nبخش ششم\r\n\r\n[ سخن مترجم 
  ]\r\nادوارد اسكات وارينگ  Edward Scott Warning  بنا به گفته خودش در ظاهر به عنوان سير و سياحت ، ولى در باطن براى گردآورى مطالب سياسى راجع به اوضاع ايران در تاريخ 22 مه 1802 وارد بوشهر و بعدها شيراز شد و خاطرات خود را تحت عنوان  A tour to Shiraz  به رشته تحرير درآورد كه آن را در سال 1807 به قطع وزيرى در 329 صفحه در لندن به چاپ رسانيد اسكات وارينگ در اين سفرنامه اطلاعات جالبى از آداب و رسوم و مسائل سياسى و اقتصادى و اجتماعى كشور را به دست مىدهد كه از هر لحاظ جالب و ارزنده است و اينك ما ترجمه قسمت‌هائى از اين سفرنامه را در اين بخش به اطلاع خوانندگان عزيز مىرسانيم .\r\nمترجم\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nشيراز 1802\r\nيك روز پس از ورودم به شيراز چراغعلى خان « 1 » و عده كثيرى از مردم شيراز به پيشواز « خلعتى » كه شاه براى حاكم به وسيله مادر و برادر كوچكش فرستاده بود به خارج از شهر رفتيم من گمان مىكنم در حدود بيست هزار نفر در اين مراسم شركت كرده بودند .\r\nپس از آنكه شاهزاده با برادر كوچكش ديدار كرد به‌طرف چادرى كه به‌همين منظور سرپا كرده بودند رهسپار گرديدند . در اين موقع حكام نواحى هركدام به نوبه خود به شاهزاده به خاطر افتخارى كه نصيبش شده بود تبريك گفتند و در مقابل اظهار مراحم و الطاف پادشاه نيز از طرف شاهزاده به آنها ابلاغ گرديد .\r\nدر اين مراسم دسته‌اى از چابك‌سواران ايرانى در حالى كه بسته‌هائى از نقل و نبات در دست داشتند به مجردى كه نزد شاهزاده رسيدند طبق يك سنت ايرانى كيسه‌هاى نبات را به اطراف روى زمين پاشيدند . تمام بازار و دكاكين شهر به خاطر تقارن روز بعد با عاشوراى حسينى تعطيل بود .\r\nبراى آنهائى كه مثل من فكر مىكنند شيراز شهر بزرگ و پر جمعيتى است پس از ورود به اين شهر نااميد و دلسرد مىشوند شيراز ارزش ديدن را دارد ولى ارزش آن را ندارد كه براى ديدن آن رنج را تحمل نمود . شهر به‌طورى كه گفته‌اند چندان بزرگ نيست حصارى دور شهر كشيده شده كه آن را از حمله و هجوم دستجات سواره محافظت مىنمايد . شيراز داراى شش دروازه است كوچه‌هاى شهر به قدرى تنگ و باريك است كه هنگامى كه الاغى\r\n\r\n\r\n","description":"","footnote":"\r\n( 1 ) - چراغعلى خان نوائى . براى اطلاع بيشتر به يادداشتهاى مترجم ذيل بخش پنجم مراجعه شود .\r\n","page_name":" 186 ","page_number":186},
  {"content":"\r\n\r\nبا محموله‌اى از چوب عبور مىكند راه عبور سواره را مسدود مىنمايد ( من از روى تجربه شخصى خودم صحبت مىكنم ) خانه‌ها معمولا نمائى زشت و كثيف دارند .\r\nبطورى كه مىدانيم شيراز اخيرا به وسيله آغا محمد خان زيان فراوانى ديد حصار و برج و باروى محكم شهر را ، به اضافه چند دستگاه از بهترين عمارات شيراز را با خاك يكسان نمود دور شهر خندق عظيمى وجود داشت كه پس از ويرانى قلعه دستور داد تا آن را نيز پر نمودند .\r\nمن درباره گزافه‌گوئىها و مطالب ستايش‌آميزى كه توضيحا متفقا درباره شيراز نوشته‌اند شك و ترديد دارم اما براى من غير ممكن است كه بگويم تمام مطالبى كه سعدى و حافظ درباره شيراز گفته‌اند نادرست مىباشد چرا كه آنها به شيوه هر شاعرى با شور و حرارت از شهر و زادگاه خود سخن گفته‌اند .\r\nبيشتر عمارات و ساختمان‌هاى مهم در اثر هواى نامساعد شيراز خراب و از حيز انتفاع افتاده‌اند با اينكه حافظ به ما مىگويد كه آب‌وهواى شيراز در دنيا نظير ندارد ليكن در ايامى كه در شيراز اقامت داشتم اغلب درجه حرارت بالاى صد را نشان مىداد و هرگز درجه حرارت به زير نود نرسيده بود ولى با اين وصف من هيچگاه اخطار حافظ را فراموش نمىكنم كه مىگويد :\r\n شيراز و آب ركنى و آن باد خوش نسيم * عيبش مكن كه خال رخ هفت كشور است \r\nمسافرينى كه قبل از ويرانى و حمله آغا محمد خان از شيراز ديدن كرده‌اند هيچكدام از آثار و بناهاى مجلل تاريخى شيراز سخنى نمىگويند اليريوس  Olearius  كه در سال 1615 از شيراز ديدن كرده مىنويسد در اين شهر بيش از ده هزار خانه وجود ندارد ليكن خرابه‌هاى آن مساحتى به وسعت دو مايل را در بر\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمىگيرد هربرت  Herbert  كه همراه توماس شرلى  Thomas Sherley  به شيراز سفر كرده بود مىگويد كه مساحت شيراز در حدود هشت يا نه مايل است و پانزده مسجد در آن وجود دارد كه در يكى از مساجد آن دو مناره به بلندى  St . Pauls  به چشم مىخورد . دكتر فرير  Fryer  مىنويسد شيراز داراى چند بازارچه زيبا مىباشد به روايت ديونوت  Thevenot  شيراز شهر كثيفى است و مىتوان اطراف آن را در حدود دو ساعت با پاى پياده طى نمود او همچنين مىگويد شيراز در ميان يك حصار گلى محصور شده كه بيشتر آن فروريخته است به گفته بعضى از مسافرين اروپائى شيراز استحقاق اين همه مبالغه‌گوئى را كه شرقىها درباره آن ابراز مىدارند ندارد و اين بسيار ساده‌لوحانه است كه به بعضى از اين مطالب كه در مشرق زمين گفته مىشود توجه نمود .\r\nبانى و مؤسس شيراز به‌طور وضوح معلوم و آشكار نيست بعضى معتقدند كه سيروس شيراز را بنا نهاد و برخى هم بر اين باورند كه جمشيد بنيان‌گذار شيراز بود و عده‌اى نيز آن را مشتق از واژه شير مىدانند و غير از اينها مطالب زيادى در اين مورد گفته شده كه تكرار آنها در اينجا زائد به‌نظر مىرسد .\r\nمن فكر مىكنم كه شيراز در حدود پنج مايل مساحت دارد و كمى بيش از يك ساعت سواره اطراف آن را گردش نمودم . در شيراز دو كارخانه شيشه‌سازى و ريخته‌گرى وجود دارد كه هردو از هر حيث قابل ديدن مىباشند كوزه قليان شيشه‌اى كه در اين كارخانه ساخته مىشود نظر هر غريبه‌اى را به خود جلب مىنمايد اين شيشه قليانها با برگ گل و نوعى از درختان تزئين‌كارى شده‌اند بعضى از كارگران اين كارخانه‌ها در حد خود داراى مهارت‌هاى فراوان مىباشند ولى متأسفانه در شرائط اسف‌بارى زندگى مىكنند و مجبورند كه براى سرمايه‌داران و مردم ثروتمند شهر\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nكار نمايند بدون اينكه كوچكترين اميدى به دريافت پاداشى و يا جبران كار خود داشته باشند .\r\nدر بين اين كارگران تفنگ‌ساز ماهر و چيره‌دست فراوان يافت مىشود و يك نوع طپانچه به بازار عرضه مىنمايند كه با طپانچه - هاى اروپا برابرى مىنمايد .\r\n\r\nبازار وكيل\r\nبازار وكيل با آجر ساخته شده و در نوع خود يكى از بهترين شاهكارهاى زمان خود به حساب مىآيد اين بازار تقريبا در حدود نيم مايل طول و در حدود پنجاه پا عرض دارد مىگويند هنگامى كه بناى آن به اتمام رسيد كريم خان سواره از ميان آن عبور مىكرد و جاى ناخنى را بر روى ديوار مشاهده كرد بلافاصله دستور داد تا مقصر را پيدا كردند و سرش را به خاطر اين عمل از تن جدا كردند يك گارد محافظ شبانه از بازار حراست مىنمايد و هر كالائى جاى جداگانه‌اى مخصوص به خود دارد كه مشترى براى تهيه و خريد آن مىداند به كدام قسمت مراجعه نمايد . در شيراز بازارچه‌هاى قشنگ ديگرى وجود دارد ولى هيچكدام به پايه بازار وكيل نمىرسد .\r\nنماى خارجى مسجد جامع شهر بسيار زيبا است و معمولا مانند ساير عمارات و بناهاى شرقى آياتى با خط عربى بر روى آن نوشته شده است .\r\nمىگويند سنگى كه بر روى سردر اصلى مسجد كار گذاشته شده است خيلى سنگين است و كسى قادر به بلند كردن آن نبود ولى هنگامى كه وكيل به كمك كارگران شتافت سنگ بلافاصله از جايش كنده شد در شيراز داستان‌هائى از اين قبيل در مورد وكيل\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبر سر زبانها است و او تنها زمامدارى بود كه تاكنون كسى به بدى از او نام نبرده است .\r\nمدرسه شهر به وسيله جانشين جابر و ستمگرش به‌طور كلى ويران گرديد و محل آن را براى منظور ديگرى اختصاص داده‌اند ميدان مقابل دار الحكومه و كاخها و عمارت آن قسمت بهترين محله شهر محسوب مىگردد . چهار محله شيراز به‌طور كلى خراب و ويرانه است و در حدود ده هزار خانه متعلق به طايفه لك به وسيله آغا محمد خان كاملا با خاك يكسان گرديده است .\r\n\r\nلباس مردان ايرانى\r\nايرانىها لباس خود را بنا به شرائط مناطقى كه در آن زندگى مىكنند تهيه مىنمايند لباس آنان چندان دست‌وپاگير نيست و مىتوانند در مدتى كمتر از پنج دقيقه آن را از تن خارج نمايند ايرانىها چندان شيك‌پوش نيستند و تنها لباسى كه تقريبا شيك و زيبا به‌نظر مىرسد يك نوع تن‌پوشى است موسوم به قجرى .\r\nلباس مردان ايرانى به آسانى قابل توصيف است زيرجامه يك نوع شلوار فراخى است از پارچه ابريشمى ، ولى معمولا در فصل تابستان و ايام گرما به جاى ابريشم از پارچه كتانى استفاده مىنمايند پيرهن تن‌پوشى است كه آن را روى شلوار مىپوشند ارخالق را نيز از پارچه‌هاى مسلين يا چيت و يا از يك نوع شال زيبا مىدوزند قبا يا خرقه‌اى كه روى لباس مىپوشند اغلب از انواع پارچه نفيس و گران‌قيمت دوخته مىشود كلاهشان هم از يك نوع پوست مرغوب سياه‌رنگ تاتارى كه بسيار زيبا است تهيه مىشود .\r\nتجار و بازرگانان از پوشيدن لباس قرمزرنگ و همچنين\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nتكمه‌هاى طلا و نقره روى قباهاى خود منع شده‌اند استعمال لباس‌هاى ابريشمى به وسيله مسلمانان تحريم شده و آنان همچنين از پوشيدن تن‌پوش‌هائى كه با ابريشم و كتان مخلوط شده نيز تا اندازه‌اى احتراز مىنمايند ولى مقدار زيادى از اين نوع پارچه از گجرات وارد ايران مىگردد .\r\nايرانىها نه مانند اسلاف خود و نه مانند هندىها به شيوه زنها لباس‌هاى خود را زينت نمىدهند و من فكر مىكنم كه تنها پادشاه است كه لباس‌هاى جواهرنشان به تن مىكنند .\r\nدر مورد علاقه هندىها به استفاده از جواهرآلات داستانى به صورت مزاح و ريشخند وجود دارد مىگويند هنگامى كه يك نفر هندى به ايران مسافرت مىكرد بين راه « راهدار » او را به عنوان يك زن مورد بازخواست قرار داد و هرچه آن مرد هندى تلاش كرد كه هويت خود را ثابت نمايد راهدار متقاعد نشد تا اينكه او را نزد حكيم فرستادند .\r\nالقاب و مناصب براى مردم هندوستان يك نوع سرگرمى است و به جز لقب اعتماد الدوله كه مخصوص نخست‌وزير است بقيه مناصب مانند خان و غيره ارثى است ( در هندوستان ممكن است كه شما يك لقب را با مبلغ جزئى خريدارى نمائيد ) عادت نظاميان بر اين است كه كلاه را كج سرمىگذارند چنان كه حافظ در اين مورد مىگويد : « نه هركه طرف كلاه كج نهاد و تند نشست . »\r\nميرزا و ديگر مقامات كشورى شالى دور كلاه خود مىپيچند .\r\nتجار و بازرگانان و صاحب حرف نيز كلاه خود را به‌طور قائم و عمودى به سر مىگذارند شاه عباس كه مايل بود تجار و بازرگانان ولخرجى زياد نكنند فرمانى صادر كرد كه آنها تنها از شال و عمامه و قبا و لباس فراخ استفاده نمايند او تصور مىكرد كه شال ارزان‌ترين نوع پارچه‌اى است كه مىتوان لباسى از آن تهيه نمود\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nچرا كه پس از استعمال و كهنگى امكان داشت كه از قسمت‌هاى قابل استفاده آن براى بچه‌ها لباس دوخته شود . با اينكه حمام‌هاى ايران ( صرف‌نظر از عدم نظافت ) بسيار مجلل و زيبا هستند ولى من حيث المجموع مردم آن كشور بسيار كثيف مىباشند آنان به ندرت پيراهن‌هاى خود را عوض مىكنند مگر آنكه احساس خطر نمايند در ايران كسى پيدا نمىشود كه هر ماه يك بار جامه تازه بپوشد و يا اينكه هر شش ماه دو بار شلوار خود را تعويض نمايد .\r\nيك سرباز ايرانى به‌طور مسخره‌آميزى خود را تا دندان مسلح مىنمايد ، واقعا مضحك به‌نظر مىرسد كه يك سرباز ايرانى تا اين اندازه خود را به سلاح جنگى مجهز مىنمايد اسب‌هايشان به زحمت در زير بارگران اسلحه حركت مىكنند اين‌گونه ابزار جنگ عبارتند از يك جفت طپانچه در درون دو جلد چرمى ، يك فلاخن‌انداز روى كمر ، يك قبضه قرابين يا يك تفنگ بلند تركى ، يك شمشير و يك خنجر و يك نيزه بلند به اضافه اينكه هركدام از اين اسلحه‌هاى گرم داراى يك سنبه و دبه باروت و جعبه‌هاى فشنگ مىباشند با اين ترتيب اگر آنها به‌طرف شما در حركت باشند از فاصله‌اى دور صداى به هم خوردن جنگ‌افزارها را خواهيد شنيد . من تصور مىكنم كه وزن زين و يراق اسب و اين گونه جنگ‌افزارها به حدود هشتاد پوند برسد و تازه سربازان ايرانى با مقايسه با سواره‌نظام ترك سبك‌تر مىباشند . اسلحه ايرانىها بسيار ممتاز و به‌خصوص شمشير آنها به مراتب از نوع شمشيرى كه ترك‌ها به كار مىگيرند بهتر است اين‌گونه شمشيرها پر از « جوهر » است و به شمشير دمشقى شهرت دارند تاورنيه  Tavernier  مىگويد هيچ شمشيرى بهتر از نوع دمشقى نيست و اين اشتباه است كه ما شمشير كار خراسان را بهترين نوع شمشير بدانيم . بهاى اين‌گونه شمشيرها اغلب بين بيست تا سى گنيز\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n Guineas \r\n( هر گنيز دو شيلينگ ) مىباشد لباس ايرانىها بسيار نفيس و گران‌قيمت است و اغلب بين شصت تا يكصد گنيز ارزش دارد افراد كم‌بضاعت كلاه به سر نمىگذارند و اغلب از لباس‌هاى ارزان‌قيمت استفاده مىنمايند . ايرانىها در فصل سرما و زمستان از پالتوهاى پوست گوسفند استفاده مىنمايند .\r\n\r\nلباس زنهاى ايرانى\r\nخانم‌هاى ايرانى در خانه لباس زيادى نمىپوشند آنان به پيراهن سفيد زياد علاقمند مىباشند يك پيراهن و يك زيرجامه لباس اصلى آنها را تشكيل مىدهد معمولا شلوار از يك نوع مخمل ضخيم از پارچه ابريشمى به صورت كيسه‌اى دوخته مىشود چنان كه گوئى ساق‌هاى آنها در درون دو كيسه قرار گرفته است پيراهن نيز از پارچه‌اى نازكتر روى شلوار قرار مىگيرد در زمستان لباس خانم‌ها از پارچه‌هاى شال و ابريشم تهيه مىگردد در ايران عبا هم مانند هندوستان به وسيله زنها بافته مىشود ولى اين عباها چندان ظريف و ريزبافت نيستند . طرز برخورد و تكلم زنهاى ايرانى با مردان غريبه بسيار خشن و نفرت‌انگيز است و اما در معاشرت با هم‌جنسان خود بسيار خليق و مهربان مىباشند وقتى كه از خانه خارج مىشوند يك عبا به سر مىكنند كه تمام اندام آنها را از سر تا پا مىپوشاند و صورت خود را با يك نوع نقاب‌تورى پنهان مىكنند و يا اينكه در خود عبا دو سوراخ به اندازه چشم‌هاى خود تعبيه مىنمايند با اين ترتيب وقتى كه انسان يك عده موجودات بلندقامت و خوش‌هيكل را در خيابانها مىبيند كه هيچ عضوى از بدنشان ديده نمىشود حس كنجكاوى تحريك مىگردد .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nدر ايران خانم‌ها خود را با جواهرات و زيورآلات و عطر زينت مىدهند زيبائى زنها با آنچه ما تصور مىكنيم در اين كشور با توجه به طبيعت و سليقه آنها فرق دارد آنها چشم‌هاى درشت و سياه و « خمار » را يكى از اركان زيبائى مىشناسند و به‌همين خاطر هم زنها چشم‌هاى خود را سرمه مىكشيدند . اغلب زنهاى شيراز به زيبائى زنهاى اروپا هستند و اغلب اين زنان عادت دارند كه ابروهايشان به هم پيوسته باشند لذا آنان بيشتر براى اين مقصود ابروهايشان را با خال‌كوبى بهم متصل مىنمايند .\r\nمردان ايرانى طبق رسوم مسلمانها مىتوانند چهار زن عقدى و تعدادى صيغه در حرمسراى خود داشته باشند .\r\nدر ايران بر خلاف عرف و عادت مردم هندوستان زنهاى بيوه پس از فوت شوهرانشان مىتوانند پس از يك مدت معين دوباره شوهر كنند و به جمع خانواده‌ها بپيوندند .\r\n\r\nمحله‌هاى شيراز\r\nشهر شيراز به چندين محله تقسيم مىشود كه هر محله به وسيله يك نفر كدخدا اداره مىشود كه حقوقى از اين بابت دريافت نمىنمايد كدخدا درباره مسائل عمومى با ريش‌سفيدان و افراد متنفذ محله مشورت مىنمايد و به‌طور مرتب جريان وقايع روزمره را به اطلاع حاكم مىرساند . قبلا رسم و عادت بر اين بود كه كدخدا وقايع جزئى را مانند تولد نوزاد و مرگ‌ومير را فورا به اطلاع حاكم وقت برساند ليكن در حال حاضر اين رسم در شيراز منسوخ شده ولى گمان مىكنم در پاره‌اى از شهرهاى ايران رواج داشته باشد يكى از وظايف كدخدا اين است كه از نحوه گذران\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمردم محله و نوع معاملات و دادوستدهائى كه در حوزه عمليات او اتفاق مىافتد آگاهى بهمرساند و سود اين عمل نه تنها به نفع حاكم خواهد بود بلكه سكنه محل نيز از آن متمتع خواهند شد چرا كه اگر به‌طور ناگهانى شهر به وسيله يك قواى اشغالگر تحت محاصره و تهديد قرار گيرد در اين صورت كدخدا به حاكم اطلاع خواهد داد كه تا چه تعدادى نيرو مىتواند بسيج و آماده نبرد نمايد و يا چه مبلغى پول قادر خواهد بود تهيه و تدارك نمايد .\r\nكدخدا بايستى برحسب وظيفه بنا به توانايى و قدرت هر خانواده احتياجات ضرورى زمان جنگ را تدارك ببيند و معمولا سكنه نيز از اين بابت بسيار راضى و خوشحالند چرا كه اگر در اين مورد تعلل ورزند با خطراتى مواجه خواهند شد و دستجات چپاول‌گر به شيوه هر فاتح ستمگرى خانه و كاشانه آنها را مورد تجاوز قرار خواهد داد .\r\nدر حكومت‌هاى استبدادى صلاح است كه مدافعين شهر به جاى اينكه كار را به جائى بكشانند كه سكنه مورد غارت و چپاول قرار گيرند اجازه دهند كه شهر را تسليم فاتح مهاجم نمايند تا از اين رهگذر سكنه از دستبرد و تهاجم قشون متجاوز در امان بماند و با اين ترتيب تلفات و ضايعات آن در رويدادهاى مشابه اروپا كمتر خواهد بود .\r\nدر هنگامى كه يك حاكم ستمگر بيش از اندازه به سكنه تعدى و اجحاف نمايد اهالى طى شكوائيه‌اى به شاه از وى شكايت مىنمايند و در اين صورت به ندرت ديده مىشود شاه نسبت به دادخواهى آنها بىتوجهى نشان دهد .\r\nكدخدايان معمولا مدافع و پشتيبان طبقه ضعيف و كم‌بضاعت هستند و چنانچه اهالى با همسايگان و محله‌هاى مجاور خود اختلافات جزئى پيدا نمايند كدخدا سعى مىكند كه نقطه‌نظرهاى آنان را\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبه‌هم نزديك نمايد و بين آنان صلح و صفا برقرار نمايد . چنانچه بين زن و شوهرى اختلاف وجود داشته باشد وظيفه كدخداست كه بين آنها وساطت نمايد و آن‌دو را با هم آشتى دهد گرچه وظيفه كدخدا ممكن است گاهى با سوء سلوك و ناكامى مواجه شود ولى به گمان من يك رسم و عرف بسيار نيكو و پسنديده ايست و به خصوص براى طبقه فقير و كم‌بضاعت سود فراوانى دارد .\r\n\r\nپليس و قواى انتظامى\r\nبه‌طورى كه گفته شده است مأمورين انتظامى رژيم‌هاى مستبد در مقايسه با حكومت‌هاى دموكرات داراى اختيارات وسيع نامحدودى هستند چرا كه مستقيما آنان در رابطه با وظائفشان از حاكم مستبد دستور مىگيرند .\r\nپليس شيراز وظائفش را به‌طور منظم و قابل تحسينى انجام مىدهد من گمان نمىكنم كه طبقه متوسط بتوانند نقشه سوئى را بر عليه حاكم شهر طراحى نمايند و سپس از آن بىاطلاع بماند .\r\n« داروغه » بالاترين مقامى است كه از طرف حاكم بر امور شهرى نظارت مىنمايند وظيفه او اين است كه در بازار به شكايت مردم رسيدگى نمايد چنانچه تاجر يا صاحب كسبى از اجراى تعهدات خود سر باززند شاكى به داروغه شكايت نمايد او متشاكى را مجبور خواهد نمود تا به تعهدات خود عمل نمايد و يا اينكه در مدت معينى به او مهلت مىدهد تا ديون خود را بپردازد چرا كه رحم و شفقت اسلامى حكم مىكند تا به‌طرف بدهكار فرصت مناسبى داده شود تا بتواند بدهى خود را بپردازد ليكن چنانچه متشاكى به سوء\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاخلاق و بدحسابى شهرت داشته باشند بلافاصله داروغه او را روانه زندان مىنمايد .\r\nيكى از وظائف ديگر داروغه اين است كه از لحاظ حفظ شئون اخلاقى و پاىبند بودن به معنويات و شعائر مذهبى مردم را زير نظر داشته باشد چنانچه كسى مرتكب فساد اخلاقى و يا شراب - خوارى شود داروغه شخص خاطى را وادار خواهد كرد تا مبلغ كلانى بابت عمل خلاف خود پرداخت نمايد .\r\nبه‌طورى كه كسب اطلاع كردم آقا رضا ( داروغه ) مبلغ پنجاه تومان از يك ارمنى بدبخت به خاطر اينكه او را در محله بدنام دستگير كرده بودند جريمه دريافت كرده بود تازه بر او منت گذاشته تا اجازه داد از آن محله فرار نمايد . داروغه تعدادى گزمه يا پاسبان در اختيار دارد تا امنيت را در بازار برقرار نمايد و چنانچه تخلفى مشاهده شود بلادرنگ افراد خاطى و متخلف توقيف خواهند شد اين ترتيبات براى ثبات نظم و امنيت بسيار سودمند است گرچه در مقابل ، فساد و رشوه‌خوارى نيز در بازار وجود دارد و كسبه مجبورند مبالغى به عنوان هديه و پيشكش به داروغه بپردازند .\r\nوظيفه « مير عسس » تقريبا شبيه كار داروغه در بازار است اولى در خلال روز امنيت شهر را به عهده دارد و حال آنكه دومى در شب همين وظائف را انجام مىدهد وظيفه مير عسس آنست كه در شب نظم و امنيت را در شهر برقرار كند و اشخاصى را كه بدون اجازه از خانه‌هايشان خارج مىشوند دستگير نموده يا از دزدى و بىنظمى در شب جلوگيرى نمايد . او تعدادى شبگرد در اختيار دارد كه آنها را در خيابانها و پشت‌بام خانه‌ها به پاسدارى و نگهبانى مىگمارد تا از وقوع هر حادثه سوئى جلوگيرى شود .\r\nكسبه بازار موظفند هركدام ماهيانه مبلغى در حدود دو يا سه پنس به مير عسس بپردازند و چنانچه حجره يا دكانى مورد دستبرد قرار\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nگيرد مير عسس يا كشيك‌چىباشى مجبور است يا اجناس مكشوفه را پيدا نموده يا بهاى آن را شخصا پرداخت نمايد گاهى هم اتفاق افتاده كه مير عسس با تمام دزدان شهر تماس گرفته تا درباره اجناس سرقت‌شده به تحقيق بپردازد . با اين ترتيب دزدان شهر در حوزه عمليات مير عسس جرأت دزدى يا دستبرد به خانه‌هاى مردم را ندارند . به گمان من ، « محتسب » زير نظر داروغه در بازار انجام وظيفه مىنمايد و وظيفه وى آنست كه نرخ اجناس را كنترل نمايد و ببيند كه مقدار اجناس توزين شده كه به مشترى تحويل داده مىشود درست است يا نه ؟ معمولا او هفته‌اى يك بار به بازار سركشى مىنمايد و نرخها را بازرسى و كنترل مىنمايد چنانچه ببيند كه فروشنده‌اى جنس را كمتر از حد معمول توزين نموده و به مشترى داده است او را تا حد مرگ محكوم مىنمايد .\r\nبه موازات اين اقدامات مأمورينى نيز در دروازه‌هاى شهر به كار اشتغال دارند و اين مأمورين وظيفه دارند تا از خروج افرادى كه بدون اجازه حاكم مىخواهند از شهر خارج شوند جلوگيرى نمايند . بدون ترديد انتصاب چنين مأمورينى در دروازه‌هاى شهر در نوع خود عملى مذموم و ناپسند است و به‌طور كلى فساد و رشوه‌خوارى را تا حد زيادى اشاعه مىدهد اما مردم ايران مانند مردم اروپا در مقابل چنين قوانين جابرانه‌اى مقاومت نمىكنند .\r\n\r\nتجارت و معاملات بازرگانى در ايران\r\nايران كشورى است كه معاملات و دادوستدهاى بازرگانى در داخله آن محدود و اندك است چرا كه تنها تعداد كمى رودخانه قابل كشتيرانى در اختيار دارد و ضمنا فرآورده‌هاى مهمى نيز\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nجهت صادرات به خارج از كشور ندارد و فقط مقدار ناچيزى گندم ، برنج ، جو ، و بادام از طريق بوشهر به مسقط و ديگر بنادر خليج‌فارس صادر مىنمايد . تعدادى كارخانجات ابريشم‌بافى در كاشان و يزد وجود دارد كه تنها مصرف داخلى كشور را تأمين مىنمايد ليكن مقدارى از پارچه‌هاى بافت اصفهان ، كاشان ، و يزد به روسيه صادر مىگردد كه در عوض طاقه‌هاى ماهوت و مقاديرى كارد و ديگر وسايل آشپزخانه به ايران وارد مىگردد در حقيقت يزد مركز تجارت ايران به‌شمار مىآيد و هر ساله مقادير زيادى به ازبكستان و تاتارستان و خراسان صادر مىگردد كه تجار و بازرگانان در مقابل مقدارى ابريشم ، فرش ، نمد ، وسائل كشمير وارد كشور مىنمايد بيشتر شهرهاى ايران فرآورده‌هاى محلى خود را به شهرهاى همجوار صادر مىنمايند در كرمان يك نوع شال بافته مىشود كه تن‌پوش مردم كم‌بضاعت را تشكيل مىدهد و مورد استفاده تمام مردم ايران قرار مىگيرد و از طرفى عمدتا مردم به خارجىها متكى هستند تا اجناس لوكس را در اختيار آنها قرار دهند . در ايران مقادير زيادى صمغ ، دارو ، انقوزه توليد مىگردد كه بيشتر آن فرآورده‌ها به هندوستان صادر مىگردد اخيرا آمريكائىها يكى دو كشتى به بوشهر و بصره فرستادند تا مقدارى ادويه‌جات به آن كشور حمل نمايند ليكن با ناكامى مواجه شدند زيرا كه به تجار داخلى اجازه داده نشده كه اجناس مورد نياز آنها را تهيه و تدارك نمايند .\r\nهر ساله مقادير زيادى مرواريد كه از نوع مرواريد سيلان گرانبهاتر است به هندوستان صادر مىگردد و همچنين مقدارى ناچيز شراب و گلاب نيز به خارج صادر مىگردد به روايت توارنيه  Tavernier  هر ساله مقدار چهار هزار و صد و بيست و پنج تن شراب در شيراز توليد مىگرديد ولى در حال حاضر چنين نيست\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nتنها هر شخصى در كارخانه خود مقدارى شراب تهيه و توليد مىنمايد كه صادرات آن نيز به خارج از كشور ناچيز و اندك است .\r\nفعلا درآمد و سود تجار ايرانى از طريق فروش اسب تأمين مىگردد و هر ساله تعداد زيادى اسب به وسيله كشتى به هندوستان صادر مىگردد .\r\nتجار ايرانى افرادى جان‌سخت و ستيزه‌جو هستند و طبقات پائين جامعه متحمل مشقاتى مىشوند تا بتوانند مبلغى پول تهيه و تدارك نمايند بعضى از اين افراد به هندوستان سفر مىكنند و برخى نيز نمايندگان خود را به موصل مىفرستند تا كارخانه‌هاى چيت‌سازى را مورد بازرسى و نظارت قرار دهند و بيشتر آنان هم به نقاط دورترى مانند كشمير مسافرت مىنمايند تا مقاديرى شال تهيه و خريدارى نمايند با پذيرا شدن چنين خطراتى به ندرت انتظار دارند كه بعد از مسافرتى در حدود سه سال بتوانند سود قابل ملاحظه‌اى عايد نمايند . تجارت در ايران با مقايسه با كيفيت آن سود اندكى دارد مضافا به اينكه بايستى تعدادى قاطر نيز كرايه نمايند .\r\nاجناس موجودى هر تاجر سالى دو بار گاهى هم سالى يك بار و در بعضى موارد نيز ممكن است تا سه سال به فروش نرسد بعضى از تجار و بازرگانان عرب و ايرانى به جاى اينكه سرمايه‌هاى خود را با خريد اجناس و احتكار آن به خطر بيندازند اغلب ترجيح مىدهند مال التجاره‌هاى خود را با چارپا به بوشهر و بصره حمل نمايند تا از آنجا به مقصد موردنظر حمل گردد و از اين رهگذر سود سرشارى نصيب خود نمايند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nماليات و وصول عوارض گمركى\r\nماليات و عوارض گمركى در ايران از طريق چند دستگاه مسئول از طرف دولت كه در حقيقت مالك اصلى است صورت مىگيرد از اجناس و مال التجاره‌هاى وارداتى در بندر بوشهر صدى پنج گمرك يا عوارض وصول مىگردد ( اضافه بر اين عوارض شيخ بوشهر از هر لنگه قماش وارداتى نيز يك طاقه چيت ماليات يا حق العمل گمركى دريافت مىنمايد ) .\r\nبطورى كه مشاهده كرده‌ام بين بوشهر و شيراز نه ايستگاه راهدارخانه وجود دارد كه در هر قراولخانه از كل محموله در حدود نيم پياستر « 2 » راهدارى دريافت مىگردد .\r\nدر شيراز كاروانهاى حامل محمولات وارداتى در گمرك‌خانه متوقف مىشوند و در آنجا بازرسى و قيمت‌گذارى مىشوند و از كل بها مبلغى در حدود دو و نيم درصد عوارض وصول مىگردد . در گمرك‌خانه‌ها مأمورين مالياتى سعى دارند كه قيمت اجناس را بالاتر از بهاى واقعى قيمت‌گذارى نمايند و از طرفى صاحبان كالا تلاش مىكنند تا با پرداخت رشوه كالاها را كمتر از بهاى واقعى قيمت‌گذارى نمايند . در گذشته براى ترخيص لنگه‌هاى شال از گمرك بين صاحبان كالا و مأمورين گمرك مشاجرات لفظى زيادى رخ مىداد ولى اخيرا شاه فرمانى صادر كرد كه عوارض گمركى را بر مبناى وزن محموله دريافت نمايند .\r\nكاروانهائى كه از بوشهر عازم عراق ( ولايات مركزى )\r\n\r\n\r\n","description":"","footnote":"\r\n( 2 ) - هر پياستر معادل يكصد سنت است . « مترجم »\r\n","page_name":" 201 ","page_number":201},
  {"content":"\r\n\r\nمىباشند بايستى عوارض گمركى خود را در شيراز يا اگر از اصفهان عبور مىكنند در آن شهر بپردازند و در شهرهاى نزديكتر هر جا كه گمرك‌خانه وجود داشته باشد مىبايست عوارض محمولات خود را پرداخت نمايند و چنانچه محمولاتى به كرانه‌هاى بحر خزر حمل گردد صاحبان كالا موظف هستند معادل سى درصد از بهاى كل اجناس خود را بابت عوارض گمركى بپردازند بطورى كه شنيدم تجار عمده‌فروش و كسبه جزو بايستى هر ماهه مبلغى ماليات به دولت پرداخت نمايند ظاهرا اين مبلغ جزئى است و آنها موظفند هر ماهه آن را پرداخت نمايند .\r\nطبقه‌اى كه بيشتر از همه ماليات مىپردازند زنهاى رقاصه مىباشند كه تحت سرپرستى و قيموميت دولت مىباشند ، نام و سن و ديگر مشخصات اين افراد در دفتر حكومتى ثبت است و چنانچه ازدواج نمايند يا بميرند يا به شهر ديگرى نقل‌مكان نمايند بايستى اجزاء دولتى از آنها اطلاع داشته باشند . اينان به طبقات متعددى از « دوتومانى » تا « پول سياه » درجه‌بندى مىشوند و هر طبقه در خيابانهاى معينى زندگى مىكنند .\r\nهمان‌طورى كه در بخش مربوط به قواى انتظامى و پليس گفتيم مردم و مسافرين جلو دروازه‌ها متوقف مىشوند و بدون ارائه جواز عبور حق خروج ندارند و در اين مكان از هر محموله چارپائى كه وارد شهر شود نصف پنى عوارض دريافت مىنمايند و اين مبلغ حق ويژه « كوتوال » ارگ مىباشد و غير از اينها كه گفته شد شايد عوارض جزئى ديگرى در ايران مرسوم باشد كه احتمال دارد من نديده يا نشنيده باشم .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nارتش ايران\r\nاطلاعاتى كه در مورد قشون ايران به دست آورده‌ام چندان مورد رضايت من نيست ، و در حقيقت اين مطالب را از بعضى افراد كه با مسائل قشون سروكار داشته‌اند كسب نمودم .\r\nتمام دستجات قشون ايران در خدمت شاه هستند و عده‌اى از خوانين بزرگ صاحب طايفه در رأس افواج ابوابجمعى خود هستند . ظاهرا تمام رؤساى اين طوايف از شاه اطاعت مىنمايند .\r\nاين خوانين به صورت ملوك الطوايفى عمل نمىكنند بلكه به‌طور منظم از طرف دولت صاحب تيول و حقوق رسمى مىباشند معمولا اين دستجات نظامى در حيطه تحت فرمان خان خود خدمت مىكنند و براى اينكه شاه از صداقت و وفادارى هر رئيس طايفه مطمئن باشد خود خان يا پسرش را به عنوان گروگان در دربار نگاه مىدارد .\r\nقشون ايران معمولا از دستجات سواره‌نظام تشكيل مىگردد مگر در موقعى كه آنها بخواهند قلعه يا شهرى را محاصره نمايند در آن موقع دستجاتى از پياده‌نظام را تشكيل مىدهند سلاح و اسب و لباس و ديگر وسايل ضرورى افراد قشون از خزانه‌شاهى پرداخت مىگردد و هر سرباز ساليانه بين ده تا پانزده تومان حقوق به اضافه « سيورسات » يعنى عليق و علوفه براى اسبان و مقدارى گندم ، برنج ، و روغن و همچنين مبلغى انعام و پاداش دريافت مىنمايند كه در مورد رقم اخير الذكر چندان مطمئن نيستم با اينكه پرداخت چنين مبلغى در ايران خيلى زياد است كه ( به‌نظر من چهار تا پنج برابر مبلغ مشابهى است كه در انگلستان پرداخت مىگردد يعنى در حدود پنجاه و شش گنيز . ) .\r\nهر رژيمان در ارتش ايران متشكل از هزار سرباز است كه زير نظر يك مين‌باشى و هر صد نفر تحت فرمان يك يوزباشى\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو هر ده نفر به سركردگى يك اون‌باشى انجام وظيفه مىنمايد .\r\nاين فرماندهان حقوق خود را به‌طور منظم از شاه دريافت مىدارند خان هر طايفه بر تمام افواج ابوابجمعى خود نظارت مستقيم دارد و او در تمام مراحل به شاه متكى مىباشد .\r\nسربازانى كه به خدمت شاه و ارتش درمىآيند نام و نام پدر و سنشان در دفاتر مخصوص ثبت مىگردد چنانچه فردى بميرد بلافاصله نام متوفى از دفتر مخصوص حذف مىگردد براى يك خان يا رئيس طايفه بسيار دشوار و خطرناك خواهد بود كه كمتر از نتيجه و يا حدنصاب خود سرباز آماده به خدمت داشته باشد چنانچه وى تعدادى از سربازان خود را از خدمت معاف نمايد بلافاصله آنها به شاه شكايت خواهند نمود و چنانچه افرادى از اين سربازان بميرند « انباردار » يا مسئول سيورسات فورا از قضيه آگاه خواهد شد و با اين ترتيب فرمانده نمىتواند حقوق عقب‌افتاده چنين سربازانى را دريافت نمايد چرا كه در صورت چنين كارى فورا از طرف شاه معزول خواهد شد .\r\nمعمولا سربازان ساليانه يا هر سه ماه يك بار حقوق خود را دريافت مىنمايند ولى هر گاه به محل دورى از منطقه خود اعزام شوند وسايل مورد نياز و خانه در اختيار آنها گذاشته خواهد شد و از اين بابت در مضيقه نمىباشند . در مورد نظم و ديسيپلين سربازان ايران چندان آگاهى ندارم زيرا كه تعداد كمى از آنها در شيراز مستقر بودند و اينان كه من ديده‌ام ظاهرا افرادى بى - انضباط و فاقد ديسيپلين بوده‌اند و به ندرت در مانور شركت مىكردند و اگر هم دست به بعضى تمرينات مىزدند اغلب در گروههاى چهار تا پنج نفرى در فواصل چند قدمى يكديگر موضع مىگرفتند و خود را با جنگ‌هاى جزئى و كم‌اهميت مشغول مىنمودند ولى در مانورهاى سواره اغلب پس از تاخت بغتتا دهنه اسب را\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمىكشيدند و پس از توقف اسب بلافاصله به عقب و پهلو مىچرخيدند و با تارابين خود به‌طرف دشمن خيالى شليك مىكردند .\r\nاگر ما بخواهيم در خوى و طبيعت سربازان ايرانى قضاوت كنيم بايد بپذيريم كه اينان سربازانى دلير و سلحشور و صاحب ديسيپلين هستند و چنانچه شجاعت و پايمردى آنان را در كسب پيروزيها مورد ارزيابى قرار دهيم من مىترسم كه بگويم آنها تا حد زيادى شباهت به قشون ايتاليا دارند كه در تمام روز مىجنگند و حتى يك نفر تلفات نمىدهند .\r\nدر ارتش ايران به ندرت پياده‌نظام به كار گرفته مىشود و به همين خاطر هم كيفيت پياده‌نظام ايران به مراتب پست‌تر از سواره - نظام مىباشد براى مثال چندى قبل در بوشهر براى نشان دادن مهارت و كارآئى قشون مراسم سان و رژه‌اى ترتيب داده شده بود در اين مراسم كه سربازان شليك نمودند ابدا صدائى از هيچ تفنگى شنيده نشد آنان كه تصور مىكردند بدون خطر مىتوانند تفنگ‌هاى پرشده را از باروت و ساچمه خالى نمايند در حين انجام اين كار بغتتا چند گلوله از تفنگ‌ها شليك شد و عده‌اى از جمعيت را به قتل رسانيد .\r\nمعمولا پياده‌نظام هنگام محاصره شهرها يا قلاع نظامى به كار گرفته مىشود و در چنين مواردى آنها قريب يك ساعت يا بيشتر شهر يا قلعه را گلوله‌باران مىنمايند تا شكافى در ديوار ايجاد نمايند . همان‌طورى كه قبلا گفتيم در ايران به ندرت از پياده‌نظام استفاده مىگردد .\r\nايرانىها معمولا در جنگ بر عليه ترك‌ها اغلب پيروز مىشوند و يك‌بار هم ارتش هندوستان را شكست دادند . هنگامى كه پادشاه بخواهد فرماندهى سپاه را شخصا به عهده بگيرد تعدادى از سر - كردگان كه به عنوان گروگان در دربار شاه هستند افراد ابوابجمعى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nخود را به خدمت فرا مىخوانند با اين ترتيب قشونى در حدود پنجاه تا شصت هزار نفر در خلال چند روز بسيج مىگردد . در كنار اين دستجات مسلح قواى نظامى ديگرى به نام « غلام‌شاهى » نيز به چشم مىخورد اين افواج از سراسر قلمرو امپراطورى ايران انتخاب و دست‌چين مىگردند اينان حقوق كلانى از شاه دريافت مىنمايند و همچنين لباسهاى فاخر و گران‌قيمتى نيز از نوع سواره‌نظام بر تن دارند و تعداد آنها تقريبا به بيست هزار نفر تخمين زده مىشود كه با احتساب كارگر و عمله خدمت جمعا تعدادشان بر چهل هزار نفر بالغ مىگردد كه در همه موارد با جسارت و گستاخى عمل مىكنند و با لباسى كه بر تن دارند در تمام قلمرو كشور شناخته مىشوند .\r\nتحرك و سرعت طى طريق در ايران اعجاب‌انگيز است آنان مسافتى بين چهل تا پنجاه مايل را در روز به هيچ نمىشمارند و در موارد ضرورى و رويدادهاى فورى كه در عرض سه روز روزى هفتاد مايل را بدون توقف طى طريق مىنمايند البته طى اين مسافت بدون حمل اثاثيه مىباشد . اما كاروانها در ايران روزانه كمتر از سى و پنج مايل در روز راه‌پيمائى نمىنمايند .\r\n\r\nمالكيت و دريافت بهره مالكانه\r\nبراى يك مسافر بسيار دشوار است كه از عرف و رسوم دريافت بهره مالكانه در كشورى چون ايران كه بهره مالكانه را به‌طور نقد و گاهى هم به طريق غيرمنظمى از كشاورزان و زمين - كاران دريافت مىدارند ، آگاهى بهمرساند . و شما تنها مىتوانيد اين اطلاعات را از عدهء معدودى كه آن هم مايل به ابراز چنين مطالبى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nباشند كسب نمائيد . با توجه به مطالب فوق اينك من مختصرى از نحوه مالكيت و دريافت بهره مالكانه در ايران را به شرح زير بيان مىنمايم :\r\nدر ايران براى دريافت بهره مالكانه دو روش معروف و شناخته شده وجود دارد كه يكى « شاهى » و ديگرى « اربابى » است اراضىشاهى جزو خالصه‌جات دولتى و متعلق به شاه ، و زمين‌هاى اربابى در مالكيت مردم و اشخاص قرار دارد يك هشتم از اراضى فارس و عراق جزو خالصه‌جات دولتى است و بقيه نيز متعلق به سرمايه‌داران خصوصى است وصول بهره مالكانه اين اراضى بر دو روش مختلف صورت مىگيرد كه يكى به صورت « نقد » و ديگرى با دريافت « جنس » انجام مىپذيرد به اين معنى كه كسر وجوه نقد به مصرف كارخانجات قماش‌بافى و ابريشم‌بافى مىرسد و ماليات جنس هم به صورت غله و حبوبات از زارعين دريافت مىگردد .\r\nاراضى خالصه مالياتى برابر نصف توليدات فرآورده‌هاى خود به خزانه‌شاهى پرداخت مىنمايد در قبال وصول چنين مالياتى شاه نيز مخارج آبيارى ولايروبى قنوات را شخصا پرداخت مىنمايد . در حقيقت زمين‌كاران هر ساله مطابق برداشت محصول ، بهره مالكانه پرداخت نمىنمايند و شاه ساليانه از آنها ماليات مطالبه نمىنمايد بلكه بهره مالكانه نزد كشاورزان باقى مىماند تا قشون‌شاهى به حوالى آن منطقه نزديك شود و آن موقع « كلانتر » آن محل دستور جمع‌آورى و پرداخت بهره مالكانه را جهت مصارف قشون صادر مىنمايد و در بعضى موارد نيز در صورت احتياج هر ساله مقدارى وام و مساعده به كشاورزان پرداخت مىگردد .\r\nزمين‌هاى اربابى را معمولا مالكين براى خود كشت و كار مىنمايند و مالك معمولا بذر و گاو براى شخم زدن و آب كشيدن را در اختيار زارع ميگذارد و هنگام برداشت محصول پس از كسر\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمساعده و وامهاى قبلى مقدار يك پنجم از محصول را به كشاورز پرداخت مىنمايد و يك دهم را نيز بابت ماليات به دولت پرداخت مىنمايد .\r\nچنانچه بهره مالكانه نقدا دريافت گردد بايستى يك پنجم آن بابت ماليات به دولت پرداخت گردد و اگر مالك شخصا زمين خود را كشت و كار نمايد تنها عوارضى به دولت پرداخت خواهد نمود و بقيه محصول به خود او تعلق خواهد داشت . به گمان من در اراضى « نقد » يا خالصه‌جات معمولا ماليات نيز به صورت جنس دريافت مىگردد و بطورى كه شنيده‌ام در پاره‌اى موارد هم به صورت نقد پرداخت مىشود . در بعضى مواقع شاه عمله‌جات خود را جهت كشت و كار زمين‌ها مأمور مىنمايد در چنين مواردى بهره مالكانه به صورت جنس دريافت مىگردد واقعا اگر ما تجارت و دادوستد بازرگانى ناچيز ايران را مورد بررسى قرار دهيم و مبالغ گزافى را كه شاه براى لايروبى قنوات پرداخت مىكند درنظر بگيريم متوجه مىشويم كه چرا شاه ماليات و عوارض دولتى را به شيوه جداگانه و مختلف ( نقدى و جنسى ) وصول مىنمايد .\r\nدر بيشتر نقاط ايران آب كمياب و زمين‌هاى زراعتى به وسيله قنات و كانال‌هاى سطحى آبيارى مىشوند زمين‌هائى كه داراى آب فراوان مىباشند هر جريبى دوازده پوند به فروش مىرسند كشاورزانى كه اضافه بر مازاد كشت و كار خود آب داشته باشند از اين رهگذر سود فراوانى خواهند برد با يك چاه خوب و تعدادى گاو و چندين عمله در بيست و چهار ساعت مىتوان يك زمينى به مساحت دو جريب را آبيارى نمود .\r\nبطورى كه كسب اطلاع كرده‌ام زمين‌هاى كنار رودخانه‌ها ماليات چندانى به دولت پرداخت نمىنمايند چنانچه فردى چنين زمين‌هاى بايرى را آباد و قابل كشت نمايد براى مدتى از پرداخت ماليات معاف خواهد بود و او مىتواند اين زمين را به فرزندان خود\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبه هر صورتى كه مايل است واگذار نمايد .\r\nزمين‌هاى فارياب دشتستان معمولا جزو خالصه‌جات مىباشند و زارعين چنين اراضى ماليات و بهره مالكانه خود را به صورت اسب و قاطر به دولت پرداخت مىنمايند مضافا به اينكه مقدارى از اين اراضى به افراد و مالكين خصوصى تعلق دارد .\r\nسربازانى كه در بعضى از اراضى به كشت و كار اشتغال دارند به مجردى كه به خدمت فراخوانده شوند ناچارند كشته خود را به دوستان خويش واگذار نمايند و خود به محل خدمت عزيمت نمايند .\r\nبا اينكه زمين‌هاى اربابى در ايران متعلق به اشخاص مىباشند ولى طبق عرف و قوانين ايران مالك اجازه ندارد زمين خود را باير و بدون كشت رها نمايد و يا به عبارت ديگر او مجبور است ساليانه ماليات ملك را بر اساس اراضى زير كشت به دولت پرداخت نمايد . چنانچه مالك و دولت با هم توافق نمايند كه زمينى را با نظر يكديگر كشت و كار نمايند كار بسيار خوبى است ولى به ندرت چنين توافقى پيش مىآيد . به گمان من اين يكى از قوانين بسيار خوب ايران به‌شمار مىآيد ظاهرا ديگر ترتيبات نيز از زمان قديم تاكنون وجود داشته است . من بايستى بگويم كه اين اطلاعات را از يك صاحب‌منصب كه از طرف دولت مأمور دريافت ماليات‌شاهى و عوارض اربابى بوده است كسب نمودم .\r\n« مستوفى » يا دفتردار مأمور است كه مبلغ ماليات و عوارض دريافتى را در دفاتر دولتى ثبت نمايد و او همچنين مسئوليت دارد كه صورتى از وجوه دريافتى و پرداختى را به دولت تهيه نمايد كلانتران و ديگر صاحب‌منصبان دولتى كه مىخواهند از انباردار و مسئول سيورسات جنسى دريافت نمايند بايستى صورت اجناس درخواستى خود را به امناى مستوفى برسانند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدر اقصى نقاط كشور انبارهاى غله دولتى وجود دارد كه از طريق عوارض مالياتى و بهره مالكانه خالصه‌جات وصول مىگردد .\r\nهر انبار غله زير نظر يك انباردار يا صاحب‌منصب دولتى اداره مىشود حاكم هر شهر نيز موظف است كه بر وظائف اين كارگزاران نظارت نمايد و هر انباردار نيز تعدادى مرئوس در استخدام دارد كه هميشه آنها را به دهات تحت حوزه عمليات خود اعزام مىدارد تا اطلاعات و اخبار مورد نياز را كسب و به وى گزارش نمايند .\r\n\r\n","description":"","footnote":"","page_name":" 210 ","page_number":210},
  {"content":"\r\n . \r\n","description":"","footnote":"","page_name":" 211 ","page_number":211},
  {"content":"\r\n\r\n\r\nبخش هفتم\r\n\r\n[ سخن مترجم 
  ]\r\nهمانطورى كه در بخش‌هاى سوم و چهارم اين كتاب ديديم سرهارفورد جونز يك بار در زمان سلطنت جعفر خان زند به عنوان دبير دوم كنسولگرى انگليس در بصره ، و يك مرتبه هم براى خريد جواهرات سلطنتى در زمان لطفعلى خان زند به شيراز آمد ولى براى بار سوم او در مقام سفير پادشاه انگلستان در سال 1808 وارد ايران شد و بطورى كه در يادداشتهايش خواهيم ديد وى به علت آشنائى به زبان فارسى و دوستى با ميرزا بزرگ قائم‌مقام وزير عباس ميرزا توانست دوباره اعتماد دولت ايران را ( پس از بى - اعتنائى حكومت هند به مفاد قرارداد ژنرال ملكم ) به خود جلب نمايد و هيئت فرانسوى را به رياست ژنرال گاردان از ايران اخراج نمايد .\r\nسرهاردفورد جونز يادداشتهاى سفارت خود را در ايران تحت عنوان كتابى به نام\r\n An Account of the Transaction of His Majestys Mision to the court of Persia in the years . 1807 - 11 . \r\n\r\n","description":"","footnote":"","page_name":" 212 ","page_number":212},
  {"content":"\r\n\r\nتهيه و تنظيم نموده كه آن را در 472 صفحه به قطع وزيرى در سال 1834 در لندن منتشر نمود . اينك ما گلچينى از ترجمه اين سفرنامه را به‌طور خلاصه به اطلاع خوانندگان عزيز مىرسانيم .\r\n« مترجم »\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nاز بمبئى تا شيراز ( 12 سپتامبر تا 24 دسامبر 1808 )\r\nژنرال ملكم پس از گفتگوى مختصرى با مقامات ايرانى در شيراز ، تصميم گرفت كه از ايران خارج گردد و مستقيما با كشتى از بوشهر به كلكته مراجعت نمايد ( 1 ) بلافاصله فرماندار كل نامه‌اى به من نوشت كه بدون تأخير و تا آنجا كه ممكن است هرچه زودتر به‌طرف ايران حركت نمايم .\r\nبر حسب اتفاق كشتى سلطنتى لانريد جهت تعميرات تحت فرماندهى كاپيتن كوربت « 1 » به بمبئى آورده شد ، و سرادوارد پلو « 2 » فرمانده ناوگان سلطنتى در بمبئى پس از آنكه شنيد كه من مىبايست هرچه زودتر به ايران حركت نمايم دستور داد تا كشتى لانريد ما را به ساحل ايران برساند ، و من از اين بابت بسيار خوشحال شدم . بنابراين بعد از دريافت‌نامه لرد نيستو « 3 » در تاريخ 12 دسامبر سوار كشتى لانريد شدم و همراه با يك كشتى كوچك ديگر موسوم به سافر متعلق به شركت سليف به‌طرف سواحل ايران\r\n\r\n\r\n","description":"","footnote":"\r\n( 1 ) -  Corbett \r\n( 2 ) -  EdwardPellow \r\n( 3 ) -  Nistow \r\n","page_name":" 214 ","page_number":214},
  {"content":"\r\n\r\nرهسپار شديم . هيئت ديپلماسى انگليس عبارت بودند از خود من سفير ، ماژور اسميت « 4 » ، منشى هيئت ، جيمز مورير « 5 » منشى مخصوص ، توماس هنرى شريدان « 6 » معاون سياسى ، كاپيتن جيمز سوترلند « 7 » نقشه‌بردار و كورنت ويلوك « 8 » كه همراه ميسيون ژنرال ملكم بود ولى بعدها در بمبئى توقف نمود و ، يك منشى ايرانى كه به وسيله آقاى دنكان « 9 » به من معرفى شده بود .\r\nدر تاريخ 14 اكتبر 1808 لانريد « 10 » وارد ساحل بوشهر گرديد و بنا به تقاضاى من آقاى بروس « 11 » نماينده كمپانى هند شرقى در بوشهر به استقبال ما شتافت و پس از يك مذاكرات طولانى او همان شب به شهر مراجعت كرد تا موضوع را به اطلاع حاكم شهر ( كسى كه از جوانى او را مىشناختم ) برساند و مقدمات تشريفات ورود ما را به ساحل فراهم نمايد .\r\nصبح روز بعد آقاى بروس با كمال خوشحالى اطلاع داد كه مراسم ورود مطابق ميل ما آماده و تدارك ديده شده است . روز بعد شيخ عبد الرسول « 12 » و تجار و اعيان و رجال شهر به كشتى لانريد آمدند تا به ما خيرمقدم بگويند و مقارن ظهر همان روز با تشريفات كامل به اتفاق هيئت ديپلماسى و مقامات محلى كه به استقبال آمده بودند با قايق‌هاى گشتى سلطنتى وارد ساحل شديم .\r\nكاپيتن كوربت فرصت را از دست نداد و بلافاصله با كشتى خود به‌طرف هندوستان حركت نمود .\r\n\r\n\r\n","description":"","footnote":"\r\n( 4 ) -  Major Smith \r\n( 5 ) -  James Morier \r\n( 6 ) -  Thomas Henry Sheridan \r\n( 7 ) -  James Sutherland \r\n( 8 ) -  Cornet WillocK \r\n( 9 ) -  Duncan \r\n( 10 ) -  Laneride \r\n( 11 ) -  Bruce \r\n( 12 ) - شيخ عبد الرسول پسر شيچ نصر حاكم بوشهر . « مترجم » .\r\n","page_name":" 215 ","page_number":215},
  {"content":"\r\n\r\nهنگامى كه وارد بوشهر شديم به خوبى دريافتم كه دربار ايران به اين نتيجه رسيده است كه ژنرال ملكم با اين نقشه به هندوستان مراجعت كرده تا در رأس قشون نيرومندى به ايران لشكركشى نمايد و يكى از شاهزادگان تبعيدى زند را كه در بمبئى اقامت دارد به سلطنت قلمرو جنوب ايران برساند . اين شايعات موقعيت مرا در وضع نامطلوبى قرار داده بود .\r\nعبد الله آقا يك شخصيت ترك كه هنگام اقامت من در بصره چند سالى حاكم آن شهر بود اينك به حال تبعيد بسر مىبرد ، اين شخص محترم وقتى كه شنيد من وارد ساحل شدم به استقبال آمد و هنگامى هم كه وارد شهر شدم از من تقاضاى ملاقات خصوصى كرد و به مجردى كه تنها شديم گفت كه نامه‌اى از ميرزا بزرگ « 13 » دوست قديمى و در عين حال صاحب قدرت ما برايم آورده است اما وقتى كه نامه را خواندم بسيار نااميد شدم چرا كه غير از احوال - پرسى و تهنيت ورود ، حاوى مطالب ديگرى نبود ، عبد الله آقا كه متوجه نگرانى من شده بود گفت اين نامه تمام مطالب ميرزا بزرگ را دربر ندارد و غير از اين مكتوب ، يك پيغام مختصر ولى مهم شفاهى نيز براى شما دارم و آن پيغام اين است : كه هرچه زودتر مرا از هدف و نقشه خود به وسيله عبد الله آقا آگاه كنيد ، شما داراى دوستان زيادى در بين تجار و محترمين شهر هستيد و اگر به مقصود خود نائل نشويد مقصر خود شما هستيد ممكن است من براى مذاكره با شما انتخاب شوم در آن صورت از هر گونه كمك و راهنمائى من محروم خواهى بود . آن بچه‌ها كه شما قبلا در شيراز ديده‌ايد همه اكنون مرد شده‌اند و يكى از آنها وزير و\r\n\r\n\r\n","description":"","footnote":"\r\n( 13 ) - در بخش چهارم به يادداشتهاى مترجم زير نام ميرزا عيسى مشهور به ميرزا بزرگ مراجعه شود . « مترجم » .\r\n","page_name":" 216 ","page_number":216},
  {"content":"\r\n\r\nپيشكار يكى از شاهزادگان است ولى بدون اجازه او نمىتواند در مأموريت شما دخالت نمايد .\r\nيكشنبه سيزدهم نوامبر جعفر على خان نماينده انگليس در شيراز پيغامى برايم فرستاد كه شاهزاده يك نفر ميهماندار جهت من تعيين كرده است تا پس از ورود به شيراز ما را تا تهران همراهى نمايد و همزمان نامه ديگرى از جعفر على خان داشتم كه آقاى شريدان متن آن را به شرح زير در يادداشتهاى خود آورده است . جعفر على خان نامه جداگانه‌اى به سرهاردفورد نوشت كه در آن گفته شده كه ظاهرا به علت نفوذ ميرزا بزرگ در تهران مسلم بود كه به مجرد ورود شما به ايران با پذيرائيهاى گرمى مواجه خواهيد بود . در روز 25 نوامبر تصميم گرفته شد كه تمام تعهداتى را كه ژنرال ملكم به نام حكومت هند بريتانيا نسبت به ايران تقبل نموده بپذيرم و در صورت لزوم و از بعضى جهات نيز خواسته‌هاى آنها را هم‌آهنگ و مورد مطالعه قرار دهم . در رابطه با اين موضوع آقاى شريدان در يادداشتهايش نوشت « رونوشت‌نامه سرهاردفورد به نصر الله خان ( 2 ) وزير شاهزاده حاكم شيراز حاكى از آنست كه اولا تمام تعهدات ژنرال ملكم را نسبت به دولت ايران بدون چون و چرا مىپذيرد « 14 » و دوما سرهاردفورد مايل است كه ايران را در جنگ با روسها با ارسال مهمات و تجهيزات از هر نوع كه بخواهد يارى و مساعدت نمايد . » در تاريخ چهارم دسامبر محمد زكى خان يكى از صاحب‌منصبان مورد توجه شاهزاده به عنوان ميهماندار من تعيين ، و در روز 12 دسامبر خود را به بوشهر رسانيد من دستور دادم تا اسكادران سواره‌نظام و تمام ديپلماتهاى هيئت در چادرى\r\n\r\n\r\n","description":"","footnote":"\r\n( 14 ) - براى اطلاع بيشتر در اين مورد به يادداشتهاى مترجم در ذيل بخش پنجم مراجعه شود .\r\n","page_name":" 217 ","page_number":217},
  {"content":"\r\n\r\nكه سرپا كرده بوديم جهت ملاقات با او حاضر شوند .\r\nروز 15 دسامبر براى آخرين بار با عبد الله آقا ملاقات نمودم تا نامه خصوصى او را جهت ميرزا بزرگ دريافت نمايم چون نامه حاضر نبود ستوان ويلوك را نزد او گذاشتم تا نامه را از او بگيرد .\r\nما بوشهر را به قصد شيراز ترك نموديم و كمى بعد وارد برازجان شديم در اينجا نامه‌اى از جعفر على خان دريافت داشتم كه دوست من آقاى شريدان در دفتر خاطراتش راجع به آن چنين مىنويسد « يك نامه از جعفر على خان رسيد كه گويا از جواب سرهارفورد چنين استنباط كرده است كه بايستى سفير فرانسه توقيف و بازداشت گردد ، سرهارفورد در جوابش نوشت كه او از چنين نقشه‌اى متنفر است و به‌طور صريح به جعفر على خان دستور داد كه در پاسخ به وزير شاهزاده بگويد كه از شنيدن اين مطلب بسيار وحشت‌زده شده است و در حقيقت مفهوم پيغام جعفر على خان اين بود كه تمايلات وزير شاهزاده را به اطلاع من برساند در اينجا قصد من اين است كه طرز تفكر ايرانيها را به اطلاع خوانندگان برسانم كه چگونه به حربه خدعه و نيرنگ متوسل مىشدند و در واقع نه نصر الله خان و نه شاهزاده حاكم قدرت آن را نداشتند كه سفير فرانسه را توقيف نمايند بلكه آنها مايل بودند كه من هيئت ديپلماسى فرانسه را دستگير و به بمبئى اعزام نمايم بطورى كه كم‌وبيش از تهران كسب اطلاع مىشد اطمينان يافتم كه در كشمكش و اختلافات بين من و ژنرال گاردون رويهمرفته اوضاع به نفع من تمام خواهد شد لذا احتمال مىرود كه شاه در يك لحظه حساس چنين تصميمى تند و غيرعادلانه اتخاذ نموده ، و به چنين شيوه غير محتمل و غيرمعقول متوسل شده است .\r\nصبح روز 22 دسامبر به‌طرف خشت حركت نموديم و در اينجا\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nخود را آماده نمودم كه با دوست قديمى و فوق العاده صميمى خود زال خان يعنى همان كسى كه بعد از ملاقات با لطفعلى خان ( همان‌طورى كه در مجلد قبلى شرح داده‌ام ) « 15 » ديگر او را نديده بودم ملاقات نمايم .\r\nاو در تغيير و تحولات سلطنت دو عضو اصلى بدن خود يعنى چشم‌ها و زبانش را از دست داد وى تعداد زيادى تفنگچى به استقبال ما فرستاد و كمى قبل از آنكه وارد چادر خود شوم شخصا به ديدار من شتافت آن پيرمرد از اينكه دوباره مرا ملاقات كرده بسيار خوشحال به‌نظر مىرسيد و بلافاصله از من خواست تا هر خدمتى كه از دستش برمىآيد برايم انجام دهد او گفت ميرزا بزرگ تنها مردى است كه فعلا قدرت را در دست دارد و مرتب با وى در مكاتبه مىباشد و گفت با تجربه‌اى كه از گذشته دارم مىدانم كه نفوذ شما در ميرزا بزرگ بيشتر از من مىباشد او همچنين اضافه كرد كه قاجارها حالا قدرت را در دست دارند و من خوشحالم كه چشمانم را از دست دادم تا شاهد موفقيت و پيشرفت قدرت آنها نباشم و تنها يك مسئله است كه من تا روز مرگ خود را مستحق ملامت و سرزنش مىدانم و آن اين است كه چرا در مقابل پيشنهاد منطقى و عاقلانه شما به لطفعلى خان قبل از سفر آن به بندر ريگ ، ايستادگى كردم اگر ما به آن توصيه‌ها عمل مىكرديم شاه حالا زنده و بر اريكه سلطنت بود و زال پير نيز چنين عاجز از كارافتاده نبود .\r\nدر تمام مدتى كه با اعليحضرت ( يعنى لطفعلى خان ) بودم هميشه از شما راضى بود و نام شما ورد زبانشان بود و اغلب اوقات به ما مىگفت آن « فرنگى » از تمام ماها باهوش‌تر است و اگر زنده بمانم و بار ديگر او را ببينم هرگز ما را تنها نخواهد گذاشت آقاى\r\n\r\n\r\n","description":"","footnote":"\r\n( 15 ) - براى اطلاع بيشتر به بخش چهارم همين كتاب مراجعه شود . « مترجم » .\r\n","page_name":" 219 ","page_number":219},
  {"content":"\r\n\r\nشريدن در رابطه با كور شدن زال خان كه من فكر مىكنم كاملا حقيقت دارد چنين نوشته است « كمى بعد از آنكه آغا محمد خان شاه زند را به قتل رسانيد زال خان حاكم خشت نيز به اسارت او درآمد بطورى كه گفته مىشود آغا محمد خان قبلا قصد نداشت صدمه‌اى به او برساند ولى وقتى كه او را به حضور او آوردند زال خان نتوانست بر خود مسلط شود و بيش از حد بىاحتياطى نشان داد شايد هم به همين خاطر آغا محمد خان دستور داد تا چشم‌هايش را كور كردند ليكن او همچنان با صداى بلند به خان قاجار پرخاش مىكرد اخته ( هيچ نام و صفتى در ايران زشت‌تر و نارواتر از آن نيست كه در مورد كسى به كار برده شود ) فرمان داد تا نصف زبانش را قطع نمايند ، چنانچه از بدحرفى و فحاشى دست كشيد كارى با او نداشته باشند و الا نصف ديگر زبانش را نيز قطع نمايند . دستور آغا محمد خان فورا اجرا شد و پس از آن زال خان ديگر قادر به مكالمه نبود اما بعدها كه از زندان آزاد و به خانه‌اش مراجعت كرد در اثر ممارست و تمرين با همان نصف زبان توانست به گفت و شنود بپردازد بطورىكه سرهارفورد به من مىگفت كه او كلمات را خيلى واضح‌تر از زمانى كه سالم بود ادا مىنمايد و من به خوبى پىبردم كه جملاتى كه از دهانش خارج مىشود به‌خوبى قابل فهم و تشخيص است . »\r\nبيست و سوم دسامبر ما به‌طرف كازرون حركت كرديم و روز بعد وارد آن شهر شديم در كازرون از جعفر على خان نماينده انگليس در شيراز خواستم كه با من ملاقات نمايد آقاى شريدان راجع به ورود جعفر على خان در تقويم روزانه‌اش چنين مىنويسد :\r\n« جعفر على خان به ما ملحق گرديد . او داراى ظاهرى آراسته و قيافه بسيار زيبائى است سرهارفورد به خاطر خدماتى كه براى هيئت انجام داد به گرمى از وى استقبال نمود » جعفر على خان مىگفت كه\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nشاهزاده حاكم شيراز بسيار مايل است كه او برايش روزنامه‌هاى انگليسى را بخواند و هنگامى كه دانست كه دولت آلمان يكصد و بيست هزار تن سپاهى مسلح دارد و بيست و پنج هزار نفر از آنها تنها در يك جنگ كشته شدند بسيار در شگفت ماند و گفت چنين امرى محال است و او باور نمىكند زيرا در سخت‌ترين و طولانىترين جنگهاى خودمان هرگز بيش از پنجاه تا صد تن كشته نداشته‌ايم جعفر على خان همچنين به من گفت كه علت موفقيت سرهارفورد و شكست ملكم اين است كه سرهارفورد براى مدتى در بوشهر اقامت كرد و از هر پيش‌آمدى به نفع خود بهره‌بردارى نمود و رفتار او نصر الله خان را تحت‌تأثير قرار داد و از طرفى وضع مبهم و رفتار مشكوك و غيرصادقانه سفير فرانسه نيز موجب گرديد كه مشاوران و وزراء پادشاه به وى توصيه نمايند كه سفيرى را كه مستقيما از دربار لندن اعزام شده به حضور بپذيرد جعفر على خان در ادامه گفتار خود اضافه كرد كه ملكم هميشه در مذاكرات خود با دربار تهران را تهديد مىكرد كه اگر سفير فرانسه را اخراج نكنيد لامحاله به كلكته مراجعت مىكنيم و از فرمانفرماى هند مىخواهم كه دولت ايران را با توسل به نيروى نظامى وادار به اين كار نمايد با اين ترتيب موفقيت سرهارفورد چندان هم به تغيير و تحولات سياست اروپا بستگى ندارد بلكه مربوط به پشتكار و جديت خود سرهارفورد بوده و از طرفى ديگر سوءظن شخص شاه و وزرايش به نقشه‌هاى دولت فرانسه بود كه احتمال مىدادند چنانچه بپذيرند كه فرانسويها از طريق ايران به هندوستان لشكر - كشى نمايند آنها از پادشاه ايران خواهند خواست تا مبلغى نقد به عنوان قرض و همچنين تعداد زيادى اسب و شتر و قاطر در اختيارشان گذاشته شود . »\r\nهنگامى كه از كازرون حركت كرديم يك افسر ايرانى به نام\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nكريم خان كه چاپارى از تهران اعزام شده بود اولين فرمان شاه و وزرايش را به من ابلاغ كرد اين فرمان حاكى از آن بود كه روسها شكست سختى متحمل شدند و در نتيجه قلعه و شهر ايروان را رها نمودند و همچنين در اين نامه آمده بود كه وقتى اين خبر به تهران رسيد شاه گفت كه قدم سرهارفورد جونز مبارك است و من فكر مىكنم بايستى با او وارد مذاكره شويم .\r\nپس از دريافت فرمان دستور دادم تا تمام افراد هيئت در چادر كار من جمع بشوند و متن نامه شاه را استماع نمايند و همچنين ترتيبى دادم تا مضمون نامه به اطلاع تمام افسران ايرانى كه همراه ما بودند نيز برسد و ضمنا يكدست ملبوس و مبلغى نيز به عنوان انعام به حامل فرمان هديه كردم .\r\n24 دسامبر ما به سه مايلى شيراز رسيديم در اين محل به فرمان شاهزاده حاكم شيراز يك دستگاه از چادرهاى اختصاصى و مجلل او را جهت ما برافراشتند ورود ما به شهر بسيار باشكوه و احترام - آميز بود و جمعيت زيادى از هيئت استقبال كردند .\r\nآقاى شريدان در اين رابطه در يادداشتهايش نوشت :\r\n« . . . ميهماندار بسيار مواظب بود كه ما بدون هيچ مزاحمتى وارد شهر شويم و هنگامى كه وارد اقامتگاه اختصاصى شديم با شيرينى و تنقلات ديگر از هيئت پذيرائى به عمل آمد و كمى بعد عبد الله خان ( 3 ) پسر وزير اعظم به ديدار ما شتافت .\r\n\r\nشيراز 24 دسامبر تا 12 ژانويه 1809\r\nخوب ! من حالا در شيراز هستم : ولى با احساس متفاوت و شرائط ديگرى نسبت به سفرهاى قبليم !\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nكجاست آن شهريار بزرگ‌مرد ، و براستى آن شير ميدان جنگ كه من افتخار دوستى و نزديكى را با او داشتم . ولى او به وسيله خيانت به طرز فجيع و ناجوانمردانه‌اى از بين رفت ! « 16 » كجاست آن طفل پادشاه ، و آن كودك معصوم كه با شيرين‌زبانيهايش مرا سرگرم مىكرد ! بلى زنده است ؟ اما دريغ ، به‌طور غيرانسانى ناقص العضو و از كارافتاده ! « 17 » كجاست آن مرد رذل كه از روى جاه‌طلبى از اعتماد پادشاه سوءاستفاده كرد ، و شهروندان خود را به مصيبت و بدبختى مبتلا نمود بلى او مرده است ! من اميدوار و مطمئن هستم كه او سزاى قساوت و بيرحمىهاى خود را دريافت خواهد نمود ! « 18 » كجاست آن وزير بزرگ و مهربان ميرزا محمد حسينى « 19 » كه از روى ميهمان‌نوازى در خانه‌اش هميشه به روى من باز بود ! كجاست آن سيد ضعيف الجثه خنده‌روى كه هيچگاه در كلبه محقرش به روى من بسته نمىشد و هميشه اماده بود كه خدمتى براى من انجام دهد ! « 20 » كجاست محمد على بهبهانى ميهماندار و دوست قديمى و بذله‌گوى من ! كجاست محمد على آن تاجر چاق و تنومند كه پس از اولين سفرم به شيراز در سال 1786 با او آشنا شدم و پس از آن هميشه مواظب حال من بود ! كجا هستند بقيه دوستان و عزيزان من از هر طبقه . اما افسوس كه امروز ايران براى من دنياى ديگرى است !\r\nامروز نصر الله خان به ديدن من آمد او مرد سالخورده‌اى است كه هيئت ظاهرى او بر خلاف وزراى دوره زنديه ( كه اغلب آنها\r\n\r\n\r\n","description":"","footnote":"\r\n( 16 ) - منظور لطفعلى خان زند است .\r\n( 17 ) - خسرو ميرزا پسر لطفعلى خان . « مترجم » .\r\n( 18 ) - حاجى ابراهيم خان شيرازى .\r\n( 19 ) - ميرزا محمد حسن وفا وزير و معلم لطفعلى خان زند . « مترجم » .\r\n( 20 ) - سيد مرتضى به بخش چهارم مراجعه شود .\r\n","page_name":" 223 ","page_number":223},
  {"content":"\r\n\r\nرا مىشناختم ) چندان گيرايى و جذابيت نداشت .\r\nاول ژانويه روزى بود كه مىبايست با شاهزاده حاكم ملاقات نمايم در اينجا خوشحالم كه باز به يادداشتهاى دوستم آقاى شريدان برگردم . « ساعت 12 ظهر ما به اتفاق محمد زكى خان ميهماندار كه سرهارفورد را همراهى مىكرد حركت نموديم جلو سرهارفورد هفت اسب با زين و يراق طلا تماما ساخت انگليس كه همه به سبك اروپائى آرايش‌يافته در حالى كه هفت غلام ايرانى سوار آنها بودند به عنوان جنيبت ديده مىشدند ، هيئت ديپلماسى نيز پشت سر سفير بر حسب مقام و رتبه در حالى كه ستوان ويكوف پيشاپيش آنها قرار گرفته بود به حركت درآمدند .\r\nكوچه‌هاى شيراز همانطورى كه اغلب گفته شد بسيار تنگ ، و در بعضى جاها به زحمت دو سوار كنار هم مىتوانند عبور نمايند خانه‌ها آجرى ولى هيچ پنجره‌اى به كوچه‌ها باز نمىشود و با اين ترتيب مدتى طول كشيد تا ما به بازار وكيل كه به وسيله كريم خان احداث گرديد رسيديم در وسط بازار داروغه شهر در ايوانى نشسته و به كارهاى روزمره رسيدگى مىنمود و هنگامى كه به جايگاه او نزديك شديم بر حسب تصادف گزمه‌ها مىخواستند مقصرى را به چوب و فلك ببندند به مجردى كه داروغه ما را ديد با صداى بلند گفت « عفو كرده‌ام » « 21 » و بلافاصله از جايش برخاست به سفير اداى احترام كرد سرانجام ما از بازار گذشتيم و به يك حياط وارد شديم و از آنجا هم گذشتيم تا به حياط سوم رسيديم صحن اين حياطها مملو از جمعيت بود در اينجا ما به در دروازه حياطى كه مىبايست مراسم رسمى انجام گيرد ، رسيديم و بلافاصله پياده شديم و وزير تشريفات نيز آماده پذيرائى بود .\r\n\r\n\r\n","description":"","footnote":"\r\n( 21 ) - عينا از فارسى در متن انگليسى . « مترجم » .\r\n","page_name":" 224 ","page_number":224},
  {"content":"\r\n\r\nپس از عبور از دروازه وارد باغ مستطيل شكلى كه اطراف آن را ديوار كشيده بودند شديم در وسط اين باغ يك خيابان پهن و عريض ما را به‌طرف ساختمان اصلى هدايت مىكرد در اين باغ يك نهر آبى به پهناى دوازده تا سيزده پا مشاهده مىشد كه در فواصل معين فواره‌هائى در آن تعبيه كرده بودند و در هردو طرف كانال سنگ‌فرش وسيعى با سنك مرمر احداث شده كه ظاهرا گارد شاهزاده يا ديگر افواج نظامى در آنجا صف مىكشيدند يك افسر دون‌پايه روسى كه در جنگ ايران و روسيه دستگير شده و شايع كرده‌اند كه مسلمان شده است حالا به نام پير روس خان شهرت يافته در اينجا ايستاده است و به علاوه طبال همان رژيمان كه در همان موقع به اسارت درآمد ، كنار دست همين افسر نيز به نمايش گذاشته شده است .\r\nما در امتداد يكى از اين خيابانهاى سنگ‌فرش بين كانال و دستجات نظامى عبور كرديم و در نقطه‌اى كه معمولا ايرانيها تعظيم مىكنند كلاه از سر برداشتيم و تقريبا فاصله نسبتا زيادى را با قدم طى كرديم تا وارد اطاق شديم در گوشه اطاق شاهزاده در كسوت بسيار زيبائى جلوس كرده بود قباى سفيد زردوزى شده بر تن داشت كه بر روى آن عبائى از شال عالى پوشيده و روى شانه‌هايش پوست خز بسيار زيباى سياه رنگى ديده مىشد و در مقابلش يك كاسه طلاى ميناكارى كه من فكر مىكردم حاوى شيرينى يا نوعى تنقلات است به چشم مىخورد ليكن بعدها به من گفته شد كه اينها مرواريد هستند كه شاهزاده در حين انجام كارهايش با آنها بازى و خود را سرگرم مىنمايد .\r\nيك كلاه ايرانى كه شال بسيار زيبائى به دورش پيچيده بود به سر داشت و انگشترهاى گران‌قيمتى بر انگشتانش بود و شمشير مرصعى نيز بر كمرش ديده مىشد خلاصه كلام آنكه او از حيث\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nلباس و هيئت ظاهر به تمام معنى يك شاهزاده بود نام او شاهزاده حسنعلى ميرزا ( 4 ) و جوانى بسيار زيبا و خوش‌قيافه به‌نظر مىرسيد . نصر الله خان وزير او در مقابلش ايستاده بود . در سمت چپ شاهزاده از بالا به پائين سفير و ديگر اعضاء هيئت به ترتيب مقام و رتبه نشستند سه تن از محارم و نزديكان شاهزاده يعنى يوسف بيگ گرجى ، و عبد الله خان پسر وزير اعظم و ميهماندار ، زكى خان در سمت چپ شاهزاده و در پائين جايگاه هيئت ديپلماسى ايستادند و جعفر على خان نماينده انگليسى چون ايرانى نبود اجازه نشستن يافت . با اينكه سرهارفورد فارسى را به روانى انگليسى صحبت مىكرد معهذا هنگام مكالمه با شاهزاده نصر الله خان دوباره مطالب را براى شاهزاده تكرار مىكرد .\r\nاين ملاقات چندان طول نكشيد و پس از صرف قهوه و كشيدن قليان پس از نيم ساعت يا كمى بيشتر به خانه مراجعت كرديم .\r\nروز سوم ژانويه در خانه نشسته بودم كه به من گفتند شخصى به نام حاجى يوسف به اتفاق يك نفر ديگر كه ظاهرا تازه‌واردى است مىخواهد با من ملاقات نمايد گفتم آنها را به داخل اطاق هدايت نمايند هنگامى كه حاجى يوسف را ديدم فورا او را شناختم چرا كه او دوست قديمى من و زرگرباشى لطفعلى خان زند بود ، كه حالا به اتفاق شخصى كه عبدالله آقا پيغام مرا به وسيله او به ميرزا بزرگ رسانيده به ديدن من آمده بود .\r\nدر خلال چند روزى كه در شيراز بودم او به ديدن من نيامده بود فكر كردم شايد مرده است . پس از مصافحه و احوال‌پرسى حاجى يوسف گفت « الحمد الله كه ترا باز ديدم » « 22 » و آنگاه گفت قاصدى كه نزد ميرزا بزرگ فرستاده بوديد امروز به خانه من وارد شد و\r\n\r\n\r\n","description":"","footnote":"\r\n( 22 ) - عينا از فارسى در متن انگليسى آمده است . « مترجم » .\r\n","page_name":" 226 ","page_number":226},
  {"content":"\r\n\r\nنامه‌اى از ميرزا بزرگ برايم داشت كه از من تقاضا كرده بود كه همراه نامه‌رسانش با شما ملاقات نمايم سپس آن مرد قاصدنامه‌اى از ميرزا بزرگ به دستم داد كه مضمون آن بسيار سرد و در عين حال كوتاه و مختصر بود متن نامه اين بود كه نامه شما را دريافت داشتم و مىبايست به بعضى اراجيف و اباطيلى كه مىشنويد توجه نكنيد ! من به قاصد گفتم امروز برو و استراحت كن و فردا نامه‌اى براى اربابت عبد الله خان مىنويسم پس از رفتن قاصد حاجى يوسف كيسه كوچك سبز رنگى را از جيب بيرون كشيد و نامه‌اى به دستم داد كه به خط ميرزا بزرگ بود ميرزا بزرگ خطاب به من نوشت كه شما به جاى اينكه مستقيما به من بنويسيد مطالب خود را به عبد الله آقا بگوئيد من تمام مكاتبات شما را با وزرا در تهران ديده‌ام ، و اگر من هم نزد شما بودم بهتر از اين نبود آنچه كه محمد نبى ( 5 ) به شما گفته است عين حقيقت است من شكى ندارم كه شما به‌طور شايد و بايد مىتوانيد ابرهاى تيره و تارى كه آسمان مذاكرات را در شيراز پوشانده از بين ببريد ممكن است راضى كردن شاهزاده براى شما تا اندازه‌اى مشكل باشد اما اگر در اين رابطه دچار سوءظن شديد يا تأخيرى در مذاكرات روى داد قويا مراتب را به ميرزا شفيع « 23 » بنويسيد فرانسويها در تهران به آسمان و زمين متوسل مىشوند تا از ورود شما به تهران جلوگيرى نمايند ولى شما خواهيد آمد ، و بايستى بيائيد !\r\nميرزا شفيع براى مذاكره با شما در نظر گرفته شده است ولى او بدون اجازه من يك قدم حركت نخواهد كرد ، خبر خوشى براى شما دارم سفير شما وارد اسلامبول شده است و تمام مشكلات و\r\n\r\n\r\n","description":"","footnote":"\r\n( 23 ) - براى اطلاع بيشتر به يادداشتهاى مترجم در بخش پنجم بنام ميرزا شفيع مراجعه شود . « مترجم » .\r\n","page_name":" 227 ","page_number":227},
  {"content":"\r\n\r\nمعضلات دولت شما با باب عالى فيصله يافته است ، اين رويداد براى ما و شما بسيار سودمند است و چنانچه هم مايل باشيد از شيراز رابطه خصوصى با من داشته باشيد از طريق حاجى يوسف همسايه گرانقدر من و دوست قديمى خودتان اقدام نمائيد و در پايان اين جمله را به خاطر داشته باشيد « آتش دروغ نمىگويد . » « 24 » بعد از مطالعه نامه من و آن جواهرفروش ساعتها با هم مذاكره كرديم و از اينكه شنيدم آغا محمد خان پس از تصرف شيراز با او بدرفتارى نموده ، بسيار متأسف شدم .\r\nچهارم ژانويه كه به خانه مراجعت كردم ديدم كه پيكى مقدارى نامه و كاغذ از بوشهر برايم آورده است كه در ميان آنها نامه‌اى از لرد مينستو بود با اينكه خسته بودم ترجيح دادم يكى از نامه‌ها را مطالعه نمايم و بقيه را بگذارم براى روز بعد !\r\nروز پنجم ژانويه برايم روز مهمى بود چرا كه از امروز به بعد يك سلسله مباحثات و مناقشات نامطلوب را با فرماندار كل آغاز نمودم براى بار ديگر بهتر است كه باز هم به خاطرات دوستم شريدان مراجعه نمايم .\r\n« ديشب سرهارفورد نامه‌اى از لرد مينستو دريافت داشته بود كه آن را به من نشان داد و فرمانفرما در اين نامه به او دستور داده بود به خاطر بعضى ملاحظات و به منظور اقدامات پيشگيرانه هرچه زودتر از قلمرو ايران خارج گردد چرا كه قصد دارد جزيره خارك را در خليج‌فارس اشغال نظامى نمايد وقتى كه مكتوب را خواندم سرهارفورد با سردى گفت شريدان ببين ! اين مسئله در حد خود تحريك‌كننده است ، چه چيز فرماندار كل را وادار به انجام اين كار نموده است ؟\r\n\r\n\r\n","description":"","footnote":"\r\n( 24 ) - عينا از فارسى در متن انگليسى آمده است . « مترجم »\r\n","page_name":" 228 ","page_number":228},
  {"content":"\r\n\r\nولى من اطمينان دارم كه قبل از وقوع اين حمله غيرعادلانه به وسيله ناوگان دريائى هند ، نامه من به فرماندار كل بتواند كمپانى را از پرداخت اين هزينه گزاف و همچنين ملت انگليس را از اين رسوائى نجات دهد .\r\nمن قبل از آنكه وظائف خود را آغاز كنم ، در بمبئى مفصلا در رابطه با مأموريت ملكم با فرماندار كل گفتگو نمودم و گفتم آماده‌ام تا تمام اقدامات و عمليات خود را با وى هم‌آهنگ نمايم اما موقعيت من كاملا فرق كرده است و حالا در ايران هستم ! و نه تنها در ايران هستم بلكه سفير مورد اعتماد پادشاه كشور خويش مىباشم و مىبايست از آبرو و شئونات پادشاه خود پشتيبانى نمايم و اگر لازم بدانم تا پاى جان مقاومت خواهم كرد و از طرفى شايسته نيست كه من فرمان پادشاهم را اجراء ننمايم من به چند دليل ايران را ترك نخواهم گفت و عمده‌ترين دليل اين است كه بايستى به ايرانيها اعلام كنم كه قدرت فرمانفرماى هند از اقتدار پادشاه انگلستان بيشتر است ولى خون‌نژاد ولز « 25 » در رگهاى من است و هيچگاه به اين امر تن نخواهم داد در اينجا سرهارفورد براى فرمانفرما خط و نشان مىكشيد و مىگفت من مىترسم كه فرماندار كل نداند با چه كسى درافتاده است . » بايد خواننده مرا به خاطر عنوان كردن اين مطلب ببخشد و آن را حمل بر خودستائى نكند و اقدامات مرا مورد تأييد قرار دهد و هنگامى كه مورد اتهام و سوء سلوك لرد منيستو قرار گرفتم دريافتم كه اگر اين مطلب را به اطلاع هموطنانم برسانم همه با من هم‌عقيده خواهند بود كه اى خداى بزرگ تصرف جزيره خارك براى چيست ؟ بنابراين لازم دانستم كه به لرد مينستو بنويسم كه من عقيده خودم را در اين مورد\r\n\r\n\r\n","description":"","footnote":"\r\n( 25 ) - نام ايالتى است در انگلستان . « مترجم »\r\n","page_name":" 229 ","page_number":229},
  {"content":"\r\n\r\nبه اطلاع دربار خواهم رسانيد و غير از آن نمىتوانم راه ديگرى را بپذيرم .\r\nبلافاصله دنبال حاجى يوسف فرستادم و از او خواستم كه هرچه زودتر با من ملاقات نمايد او از راه لطف پيشنهاد مرا پذيرفت و به ديدارم شتافت من به‌طور مشروح و مفصل جريان را با وى در ميان گذاشتم و گفتم كه بعضى جريانات در هندوستان پيش آمده كه ممكن است در موقعيت من تأثير بگذارد و مشكلاتى برايم به وجود آورد كه از حركتم به تهران جلوگيرى شود ، او بلافاصله در ميان بهت و حيرت من جواب داد من موقعيت شما را درك مىكنم اين مسئله را از شب قبل مىدانستم و اگر هم مرا احضار نكرده بوديد شخصا به ملاقات شما مىآمدم حكومت هند تصميم گرفت كه با ايران وارد جنگ شود و جزيره خارك را تصرف نمايد در حالى كه سفيرى از طرف پادشاهشان در ايران اقامت دارد و سعى مىكند صلح و صفا را بين طرفين برقرار نمايد انگليس‌ها به خاطر درايت و مردانگىشان در ايران از اعتبار خاصى برخوردارند و حالا چه اتفاقى افتاده است و من قضاوت آن را به خود شما مىسپارم و به صداقت باطنى شما اعتماد دارم و مىخواهم بگويم اگر در دنيا يك نفر باشد كه بتواند اين سوءتفاهمات را بر طرف نمايد آن هم شخص شما هستيد . هيچ چيز نمىتواند مخفى بماند ديشب در قصر دو جلسه طولانى در اين مورد تشكيل يافته بود و چاپارى نيز به تهران اعزام گرديد فرانسويها پنج روز قبل اين اخبار را منتشر نمودند گرچه نزديك بود ما پشت آنها را به خاك بماليم ولى من مىترسم كه آنها بتوانند ما را از ميدان بدر كنند در اين مورد نيز نبايد بين شما و ميرزا بزرگ نامه‌اى ردوبدل شود به دستور او يك نفر سوار با اسبش در خانه من آماده است كه جهت پاره‌اى كارها به نزد او برود و من به وى خواهم گفت كه نامه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nشما را نيز همراه ببرد و سپس اضافه كرد كه بهتر است نامه خيلى مختصر باشد چونكه ممكن است در حين يورتمه نامه از لاى شال كلاهش به زمين پرتاب و گم شود موضوع مهمى كه مىبايستى به ميرزا بزرگ ثابت كنيد و او هم به نوبه خود به وزراء و دولتمردان تهران بقبولاند آن است كه شما داراى استقلال هستيد و وظائف شما ربطى به فرماندار كل ندارد من در پاسخ گفتم دوست عزيز شما به زودى همه چيز را خواهى ديد ! و اميدوارم شما به ميرزا بزرگ بنويسيد كه من ترجمه اسناد و مهر پادشاه را به او نشان خواهم داد من هرگز چهره بشاش آن مرد پير را فراموش نمىكنم كه فرياد زد « والله » شما بايستى نزد شاه برويد اما مىترسم كه اينجا زياد معطل بمانيد چونكه نبايد انتظار داشته باشيد قبل از آنكه شاهزاده دستورى از تهران دريافت نمايد ، حركت كنيد .\r\nتجار و بازرگانانى كه با هندوستان رابطه دارند نفوذ زيادى در اينجا دارند و شما همه آنها را مىشناسيد من سعى خودم را مىكنم و براى اين منظور از اعمال نفوذ آنها استفاده كنيد .\r\nدر رابطه با اين رويداد لازم بود كه من در شيراز اقداماتى انجام دهم عاقلانه‌ترين و شرافتمندانه‌ترين راه آن بود كه من ترجمه‌نامه فرماندار كل را كلمه به كلمه براى وزير ارسال دارم و از او بخواهم در صورتىكه مقتضى بداند با من ملاقات نمايد اين كار انجام گرفت و ترجمه‌نامه آماده و مهيا گرديد حال ببينيم دوست من شريدان در تقويم روزانه‌اش در اين مورد چه نوشته است . « سرهارفورد در باغ شاهزاده ملاقات طولانى با وزير داشت و در رابطه با ورود خصومت‌آميز ملكم به خليج‌فارس با او به گفتگو نشست اين رويداد بسيار ناخوش‌آيندى است و من ترديد ندارم كه توقف بيشتر ما در شيراز دردى را دوا نمىكند رفتار\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجاهلانه حكومت هند خيانت بزرگى به اين كشور است و حوصله و شكيبائى مردى چون سرهارفورد را به پايان رسانيده است ولى اگر در شرايط موجود لازم باشد كه ملكم وارد ايران شود از وى استقبال خواهد كرد . »\r\nكافى است كه خوانندگان بدانند گرچه وزير در اين ملاقات در آغاز به‌تندى كه من انتظارش را نداشتم به گفتگو پرداخت اما من به دلايل قابل قبولى آمادگى چنين برخوردى را داشتم .\r\nروز هشتم ژانويه اعضاى هيئت ديپلماسى به دريافت « خلعت » مفتخر شدند و من از اين بابت بسيار خوشحال شدم حامل خلعت يوسف بيگ گرجى يكى از افراد مورد توجه شاهزاده بود . عصر همين روز وزير را در خانه‌اش ملاقات نمودم و دوباره مذاكرات را از سر گرفتيم من اظهار داشتم كه فعلا ما بدون اوقات تلخى مانند دو برادر بايستى در جهت پيشبرد منافع كشورهايمان بيشتر با هم مشورت كنيم من به خوبى مىدانم كه رويداد نامطلوبى رخ داده است اما با درايت و كياست وزيرى مانند شما مىتوانيم هردو به نتيجه مورد دلخواهمان برسيم . وزير در پاسخ گفت تمام اين مطالب صحيح و درست است اما شما بايستى بدانيد گرچه شاهزاده در كارهاى حوزه حكمرانى خود مستقل است و با تهران تماسى ندارد ليكن اين يك مسئله بسيار مهم است و به سياست خارجى كشور ارتباط دارد او نمىتواند در اين مورد به شاهزاده پيشنهادى ارائه دهد مگر آنكه جواب نامه‌هائى كه به تهران ارسال داشته دريافت نمايد و شما بدون موافقت شاه نمىتوانيد به تهران حركت كنيد و از طرفى ما به محمد نبى خان و ساير حكام شهرهاى ساحلى دستور داديم تا خود را براى دفاع از حمله به خارك آماده نمايند و با اعزام نيرو و ذخيره كردن مهمات در آنجا اقدام لازم را به عمل آورند ملاقات ديشب شما با شاهزاده بسيار اثر مساعد\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nو مطلوبى به جاى گذاشته است من در پاسخ گفتم خدا شاهزاده و شما را سلامت نگهدارد ولى بايستى بگويم كه خيلى متأسفم از اينكه شاهزاده با اعزام قشون و ارسال تداركات به خارك خود را در زحمت انداخته است و تقاضاى من اينست كه چنانچه دستور اعزام قوا به خارك صادر نشده است آن را لغو نمايند وزير جواب داد چرا ؟ شما تصور مىكنيد كه ما جرأت آن را نداريم كه از آن جزيره دفاع كنيم و آبروى شاه خودمان را حفظ كنيم .\r\nنه خان عزيز ! هيچكس در شهامت و پايمردى شماها ترديدى ندارد و هر ايرانى از حيثيت و حرمت پادشاه خود دفاع خواهد كرد شما اشتباها گفته‌هاى مرا طور ديگر تعبير كرديد . دولت انگليس هم از روى حزم و احتياط و هم از لحاظ سياسى مايل نيست كه جزيره خارك را تصرف نمايد اين پيشنهادى است كه چند سال قبل من ارائه دادم ژنرال ملكم سعى مىكرد تا فرمانفرماى هندوستان را ترغيب نمايد تا جزيره قشم را از پادشاه ايران خريدارى نمايد و ملكم در اين باره عقيده مرا خواستار شد من هم با طرح دلائلى و ارائه به فرماندار كل با خريد جزيره قشم مخالفت نمودم كه خوشبختانه مورد توجه قرار گرفت ، « 26 » انگليس‌ها دوستى شما را مىخواهند روابط تجارى شما را مىخواهند و طالب خوشبختى شما هستند و بهتر است ما درباره مسئله پوچ و بىاهميت خارك\r\n\r\n\r\n","description":"","footnote":"\r\n( 26 ) - سرجان ملكم به داشتن يك جزيره يا پايگاهى در خليج‌فارس تعصب شديدى نشان مىداد و هنگامى كه از اولين مأموريت خود از ايران مراجعت كرد از ماركويز ويلزلى خواست تا جزيره قشم را خريدارى نمايد و ضمنا جزيره خارك را نيز با توسل به زور اشغال نظامى نمايد و هنگامى كه او فرماندار بمبئى بود كمپانى هند شرقى را ترغيب كرد تا آن جزيره را در اختيار بگيرد و تشكيلات وسيعى در آنجا تأسيس نمايد ولى هيئت‌مديره به علت هزينه سنگين اين پيشنهاد را احمقانه دانست و از پذيرفتن آن امتناع كرد . « نويسنده »\r\n","page_name":" 233 ","page_number":233},
  {"content":"\r\n\r\nصحبت نكنيم و در حال حاضر به كارهاى مهمترى بپردازيم اين مسئله قابل اهميت است كه من هرچه زودتر به تهران حركت نمايم بنابراين من از شما و شاهزاده تمنا مىكنم كه در اين مورد بخصوص از هيچ كمك و مساعدتى دريغ نورزند ، فرق بين ماندن در اينجا و حركت به تهران در اين است كه اگر حكومت هند به قلمرو ايران تجاوز نمايد احتمالا مرا در اينجا يا تهران توقيف و زندانى خواهند كرد اما اگر قبل از اين اتفاقات وارد تهران شوم و به عنوان سفير معتبر پادشاه كشورم به پيشگاه شاه ايران باريابم قدرتم از فرماندار كل هندوستان بيشتر خواهد بود و مىتوانم بين ايران و انگلستان اعلام صلح نمايم و اگر هم بر خلاف تعهداتى كه من نسبت به شاه ايران به عهده گرفته‌ام لرد مينستو يا ملكم به قلمرو ايران تجاوز كرده باشند لامحاله با توجه به مسئوليتى كه برعهده دارند ناچارند قواى خود را از خاك ايران خارج نمايند ، حالا اولين كارى كه شاهزاده بايستى انجام دهد اين است كه وقتى كه شنيد ملكم وارد خليج‌فارس شده است نامه‌اى به وى بنويسد و بگويد كه سفير پادشاه انگلستان رهسپار تهران شده است و همين مسئله كافى است كه او هيچ اقدام خصمانه‌اى بر عليه ايران انجام ندهد و در ضمن اضافه نمايد كه ما نه تنها در مقابل شما خشونت به خرج نمىدهيم بلكه مشتاقيم كه دوستانه از شما پذيرائى كنيم و اگر هم قشونى همراه داريد آماده‌ايم تا احتياجات شما را نيز تهيه و تدارك نمائيم تا اينكه موضوع بين سفير شما و دربار تهران فيصله يابد .\r\nوزير سالخورده پس از شنيدن اين حرف يكه خورد و اولين جمله‌اى كه از دهانش خارج شد اين بود كه آيا شما چنين نامه‌اى براى شاه خواهيد فرستاد ؟ بله ! به اميد خدا هرچه زودتر مهر خودم را براى او خواهم فرستاد وزير جواب داد بسيار خوب ! و حالا من\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nشما را براى چند دقيقه با شاهزاده و ديگر برادران وزراء تنها مىگذارم .\r\nدر حدود يك ساعت و نيم بعد وزير در حالى كه كاغذى كه حاوى طرح و پيشنهادات من بود مراجعت كرد و من هم فورا مهرم را كف دستش گذاشتم و با اين ترتيب به تمام مناقشات ناخوشايند پايان داديم .\r\nمن مىدانم كه اين سخت‌گيرىهائى كه از طرف حكمران شيراز نسبت به من به عمل مىآمد در اثر تحريكات چند نفر بوده كه مىخواستند به من صدمه‌اى برسانند ولى من آنها را مىبخشم و قضاوت اين موضوع را به عهده آنهايى مىگذارم كه شاهد اين ماجرا بودند . آقاى شريدان در مورد مشكلات و معضلاتى كه من با آنها مواجه بودم چنين مىنويسد : « سرهارفورد پس از بازگشت از مجلس مذاكره به ما اطلاع داد كه سرانجام در گفتگوهايش با وزير موفق شده است و او را متقاعد نمود تا فرمانى براى ملكم بنويسد كه در صورت بازگشت به خليج‌فارس به ايران سفر نمايد و مطمئنا از او با گرمى و احترام استقبال به عمل خواهد آمد و در نتيجه نيز سرهارفورد تعهدى به شاهزاده سپرد و با گرو گذاشتن شرافت و موقعيت خود در نزد شاهزاده قبول نمود كه چنانچه ملكم پس از ورود به ايران مرتكب عمليات خصمانه‌اى شود او با تمام قدرت بر عليه وى اقدام نمايد و از فرماندار كل بخواهد تا تمام اختيارات وى را سلب نمايد روز نهم ژانويه حاجى يوسف به ديدنم آمد و موفقيت‌هاى مرا تبريك گفت و اظهار داشت كه من شما را هنوز همان مردى مىبينم كه در زمان پادشاه بدبخت لطفعلى خان درباره جواهرات با هم مذاكره مىكرديم هرگز هيچ اروپايى به ايران سفر نكرده كه زبان فارسى را مثل شما خوب بفهمد ! ميرزا بزرگ بسيار خوشحال خواهد شد كه شما بدون كمك و معاونت او تمام\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nكارها را شخصا انجام داده‌ايد . امروز صبح شاهزاده مرا احضار كرد تا مقدارى جواهر برايش بتراشم در اين ديدار گفتگوهاى خصوصى زيادى بين ما ردوبدل شد و گفت شما اين سفير را از دوران سياه زنديه مىشناسيد او ديروز در حدود يك ساعت سواره با من گفتگوى خصوصى داشت من فكر مىكنم پيشنهادات او نسبت به خواسته‌هاى ما كه نصر الله خان به دولت انگليس ارائه داده معقول‌تر است و روى همين اصل هم خان پيشنهادات او را پذيرفته است و حالا هم سعى مىكنم تا هرچه زودتر موجبات سفر او را به تهران فراهم نمايم من وقتى كه اين موضوع را شنيدم بسيار خوشحال شدم .\r\nبا خود گفتم حالا فرصت بسيار خوبى است تا الماسى را كه از انگلستان به عنوان هديه براى شاه آورده‌ام به او نشان دهم و قيمت آن را بپرسم الماس را به وى نشان دادم او از تعجب فرياد كشيد و گفت من اين الماس را مىشناسم و در زمان سلطنت على مراد خان و جعفر خان و لطفعلى خان هميشه آرزو داشتم آن را ببينم كريم خان اين الماس را به عنوان نگين انگشترى در دست داشت و بعدها در انگشتان خانمهاى حرم جا گرفت و سرانجام پس از مرگ وكيل از قصرشاهى خارج گرديد من فكر نمىكنم شاه الماسى به اين گرانى را خريدارى نمايد و هيچكس هم در ايران نمىخواهد تمام سرمايه‌اش را براى خريدن اين سنگ به كار بيندازد اولا اگر خريدار شناخته شود شاه فورا الماس را از وى مطالبه خواهد كرد و دوما هيچ فردى به تنهائى نمىتواند چنين سنگ گرانبهائى را خريدارى كند مگر آنكه فورا آن را به فروش برساند اگر شما بخواهيد آن را به شاه هديه كنيد فكر مىكنم در حدود بيست هزار تومان ( معادل بيست هزار ليره استرلينگ )\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nارزش داشته باشد . « 27 »\r\nمن گفتم از اين بابت بسيار خوشحالم اما از شما خواهش دارم كه هيچ‌وقت به كسى نگوئيد كه اين الماس را ديده‌ايد و يا متعلق به كريم خان بوده است چون در تهران غير از ميرزا بزرگ هيچكس ديگر اين الماس را نمىشناسد كه من هم به آسانى او را وادار به سكوت خواهم نمود آن پيرمرد جواهرفروش به شيوه ايرانيها قسم ياد كرد كه از اين مقوله با كسى صحبت نكند و آنگاه گفت كه ممكن است قبل از آنكه به تهران حركت كنيد ديگر شما را نبينم ، حالا در عوض مىخواهم از شما تقاضايى بكنم بلافاصله انگشترى بسيار زيبايى از انگشتش خارج كرد و به من هديه كرد و اظهار داشت كه اين را به عنوان يادبود از يوسف پير بپذيريد من متقابلا مىخواستم چيزى به او هديه كنم ولى گفت كه من چند نامه به خط شما دارم و آنها براى من كافى هستند و كمى بعد با گفتن « خدا - حافظ » از من جدا شد و بعد از اداى اين كلمه هيچگاه ديگر او را نديدم خوانندگان مطمئن باشند كه من اغلب اوقات به اين انگشتر خيره مىشوم و مهربانىهاى او را به خاطر مىآورم .\r\nروز يازدهم ميهماندارى كه مىبايست مرا به اصفهان برساند تعيين شد و روز دوازدهم با من ملاقات كرد و همين روز درحالى كه عده‌اى از معاريف و اعيان شهر ما را بدرقه مىكردند در يك مايلى شيراز اتراق نموديم . . .\r\n\r\n\r\n","description":"","footnote":"\r\n( 27 ) - من بهاى آن را به مبلغ ده هزار پوند به حساب كمپانى هند شرقى گذاشتم ولى شاه ايران اعلام داشت كه در حدود بيست تا بيست و پنج هزار پوند هديه از ايلچى انگليس دريافت داشته است . « نويسنده » .\r\n","page_name":" 237 ","page_number":237},
  {"content":"\r\n\r\n\r\nاصفهان اول فوريه 1809\r\nروز اول فوريه به حوالى اصفهان رسيديم در حالى كه سواره به طرف شهر پيش مىرفتيم با حاكم اصفهان كه به استقبال آمده بود ، مواجه شديم و آنگاه به اتفاق به‌طرف شهر حركت نموديم هنگام ورود به اصفهان در حدود پنجاه هزار نفر جمعيت اجتماع كرده بودند روى ديوارها ، پشت‌بام‌ها همه مملو از تماشاچى بود بهتر است اين قسمت را باز هم از يادداشتهاى آقاى شريدان نقل نمائيم .\r\n« عبد الله خان هنوز به پيشواز نيامده بود ما حالا در يك مايلى باغى بوديم كه چادرهايمان را در آنجا سرپا كرده بودند سرانجام عبد الله خان به ملاقات ما آمد و چادر خود را در يكصد ياردى محل عبور هيئت برافراشت او دستوراتى راجع به اقامت خدمه ما در بهترين كاروانسراهاى شهر صادر نمود خان يا بيگلربيگى ( عبد الله خان ) ما را تا درون چادر همراهى كرد استراحتگاه به طرز بسيار زيبايى مبله شده بود و سفير كه بسيار خسته شده بود به زحمت از اسب پياده شد همه چيز عالى و باشكوه بود جز آنكه عبد الله خان با بعضى رفتارش خود را مورد تمسخر و ريشخند قرار داده بود . . . » كمى بعد از اين مراسم به‌طرف چهارباغ و همان جائى كه چادرهائى براىمان برافراشته بودند حركت نموديم در وسط اين باغ عمارت بسيار بزرگى بود كه براى اقامتگاه هيئت اختصاص داده شده بود اين كاخ بسيار مجلل و زيبا بود و به علت نزول برف فراوان ترجيح دادم يك اطاق مناسب فصل انتخاب نمايم .\r\nدوم فوريه حكمران اصفهان به ملاقات آمد بطورى كه آقاى شريدان مىگويد امروز به مراتب بيشتر از ديروز ما را مورد\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nتكريم و تجليل قرار داد در همين روز نيز خبرى دريافت داشتيم كه چندان مناسب حال ما نبود در اينجا باز هم بهتر است به كلمات تأسف‌بار آقاى شريدان مراجعه نمائيم . در نتيجه شايعات لشكركشى ملكم به خليج‌فارس طوايف لك كه با سلسله زنديه قرابتى دارند در شيراز دست به شورش زدند چون تعدادى از خدمه سرهارفورد منجمله پير محمد بيگ از طايفه لك مىباشد سرهارفورد فورا نامه‌اى به نصر الله خان نوشت و از او خواست كه مواظب خانواده او و ديگران باشد ، و كسى به آنها تعدى و اجحاف ننمايد چونكه آنها وظائف خود را صادقانه و به نحو شايسته‌اى انجام مىدهند . »\r\nروز سوم فوريه به بازديد « بيگلربيگى » رفتيم ولى بسيار مايل بودم كه توصيه ميرزا بزرگ را به كار بندم و هرچه زودتر به طرف تهران حركت نمايم .\r\nروز چهارم و پنجم فوريه بيگلربيگى به افتخار هيئت ضيافتى برپا نمود و به قول آقاى شريدان در نهايت تعجب مشاهده كرديم كه در اين ضيافت ميز و صندلى و همه وسايل پذيرائى به سبك اروپائى به كار گرفته شده است .\r\nروز ششم تصميم گرفتم كه فرصت را از دست ندهم و هرچه زودتر به‌طرف پايتخت حركت نمايم و لذا به چادر خود كه با كمى فاصله در خارج شهر برپا كرده بودند مراجعت نمودم امروز براى من واقعا روز جالب و پراهميتى بود و ترجيح مىدهم كه اين رويداد را از تقويم روزانه آقاى شريدان نقل نمايم .\r\n« نامه‌هائى از آقاى دنكان فرماندار بمبئى و ژنرال ملكم دريافت داشتيم ، نامه مورخ 29 دسامبر ژنرال ملكم حاكى از آن بود كه او به فرماندهى دو هزار سرباز به سمت خليج‌فارس حركت نموده تا جزيره خارك را اشغال نظامى نمايد . سرهارفورد جونز با همان خلوص نيت هميشگى بلافاصله مراتب را به حكمران\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاصفهان اطلاع داد و حالا هم در رابطه با همين موضوع يك جلسه مشورتى تشكيل داده‌اند . . . »\r\nمن در جلسه مشورتى به حكمران گفتم از لحظه‌اى كه وارد خاك ايران شدم سعى كردم هميشه با صداقت و حسن‌نيت رفتار نمايم و روى همين اصل هم ترجمه‌نامه‌اى كه اخيرا دريافت داشتم و حاكى از سوءنيت حكومت هند نسبت به ايران مىباشد به شما تسليم نمودم و اضافه كردم كه بسيار متأسفم كه آنها بر خلاف انتظار من غيردوستانه رفتار نمودند و ضمن پوزش به وى يادآورى نمودم كه من در وضعى قرار دارم كه فردا صبح بايستى هرچه زودتر به‌طرف تهران حركت نمايم .\r\nاو بلافاصله جواب داد كه از قدرت او خارج است كه به اين زودى وسائل حركت مرا فراهم نمايد و گفت كه شما براى حمل باروبنه دست‌كم به پانصد قاطر احتياج داريد كه تدارك اين چارپايان در مدتى كمتر از دو هفته ميسر نمىباشد . من در پاسخ گفتم بهتر است راجع به مسئله پوچ و بىاساس چارپايان صحبت نكنيم و بگذار حقيقت را بگويم ! خبرى را كه امروز به اطلاعتان رسانيدم شما را بر آن داشت كه از حركت من جلوگيرى كنيد تا اينكه مكتوبى به شاه بنويسيد و جواب آن را وصول نمائيد ، اما من بايستى به شما بگويم كه اين تصميم احمقانه‌اى است براى اينكه اولا شما به همان اندازه در تهران از من مطمئن هستيد كه در اينجا مىباشيد ! و دوما وقتى كه من در تهران باشم مىتوانم از وقوع يك حمله اسف‌بار جلوگيرى نمايم سوما اگر شما مرا در اينجا متوقف كنيد مانع از آن خواهيد شد كه الماس نفيسى را كه من از طرف پادشاه خودم براى شهريار ايران هديه آورده‌ام به معظم‌له تقديم نمايم ، حالا عبد الله خان خود دانيد ! و هر راهى كه خودت مىپسندى اختيار كن و من در اين رابطه هيچگونه التماس يا\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nدرخواستى نمىنمايم و خودتان مىدانيد و فرمانفرماى هندوستان و اگر مايل به جنگ هستيد هر طورى كه دلتان مىخواهد عمل نمائيد ، من مشاهده كردم كه گفته‌هايم تأثير مطلوبى در عبد الله خان به جاى گذاشته است و در خلال گفتگوهايمان نيز الماس را به وى نشان دادم عبد الله خان گفت خيلى خوب ! فورا مراتب را به تهران گزارش خواهم كرد و آنگاه بغتتا در حين خوشحالى من گفت اگر اجازه دهيد محض اطلاع شخصى خودم مىخواهم اندازهء الماس را روى كاغذ رسم نمايم و آنگاه يك قيچى نسبتا بزرگى از قلمدان بيرون كشيد و سطح الماس را روى كاغذ گذاشت و اطراف آن را قيچى كرد ، هركس با جواهرات سروكار داشته باشد به خوبى مىداند كه حتى اگر يك آدم خبره و وارد هم بخواهد با اين شيوه از روى اصل نمونه‌اى تهيه نمايد به‌طور حتم نمونه از اصل بزرگتر خواهد بود ، خدا مىداند كه عبد الله خان براى چه مىخواست اين الماس گران‌قيمت را با آن ابزار نامشابه خود با اين شيوه اندازه - گيرى نمايد . اين موضوع به من مربوط نيست : اما واقعا مىدانم كه پس از آنكه مرا ترك گفت بلافاصله نمونه خود را به تهران ارسال داشت اما اين مطلب به فكرش خطور نكرد كه با اين ترتيب او الماس را بزرگتر از اندازه واقعيش به شاه ارائه داد همان‌طورى كه جن چراغ ، به دلخواه علاء الدين جواهرات را به وى نشان مىداده است ! اين نكته هم گفتنى است كه پس از آنكه الماس را به شاه تقديم داشتم ميرزا شفيع آن نمونه كاغذى را به من نشان داد و گفت با اينكه ديدار شما با شاه مأيوس‌كننده نبود ولى ما الماس را روى همان كاغذ نمونه اندازه گرفتيم شاه گفت عبد الله خان نيز مانند پدرش احمق بزرگى است . « 28 »\r\n\r\n\r\n","description":"","footnote":"\r\n( 28 ) - منظور امين الدوله معروف است . « نويسنده » .\r\n","page_name":" 241 ","page_number":241},
  {"content":"\r\n\r\nپس از پايان جلسه به او گفتم اگر تهيه و تدارك قاطر برايش مشكلاتى ايجاد مىنمايد بهتر است كه بدون باروبنه هرچه زودتر به تهران حركت نمايم چون هر لحظه تأخير برايم خطراتى در بر خواهد داشت عبد الله خان پس از كمى تأمل جواب داد اگر شما كرايه موردنظر مرا پرداخت كنيد من قاطرهاى خودم را در اختيارتان مىگذارم و فردا نيز آماده حركت خواهند بود چونكه شما در جاى ديگر نمىتوانيد اين تعداد چارپا را كرايه نمائيد . بنا به نوشته آقاى شريدان كمى بعد از رفتن خان پيكى كه حامل فرمان شاه بود از تهران رسيد شاه در اين فرمان متذكر شد كه هرچه زودتر به طرف پايتخت حركت نمايم و همچنين ميرزا شفيع در يك نامه خصوصى گفت كه او براى مشاوره در رابطه با روسها به كمك من نيازمند است آقاى شريدان همچنين در يادداشتهايش مىنويسد « جلسه مشورتى سرهارفورد و عبد الله خان چند ساعت به طول انجاميد و بالمآل تصميم گرفته شد كه ما فردا ساعت 12 به‌طرف تهران حركت كنيم و مسافرت ما به‌طورى سريع انجام خواهد گرفت كه در خلال يك هفته بعد در تهران خواهيم بود » بدين ترتيب ما به طرف تهران حركت كرديم و روز سيزدهم اطلاع يافتيم كه ژنرال گاردن تهران را ترك گفته است . . .\r\nدر كنار گرد قاصدى از تهران رسيد و خبر داد كه ديروز ژنرال گاردن از تهران خارج گرديد و ترتيبات لازم از طرف ميرزا شفيع نيز داده شده است تا از هيئت استقبال به عمل آيد .\r\n\r\nتهران چهاردهم فوريه 1809\r\nروز چهاردهم فوريه به تهران رسيديم عدهء زيادى به استقبال\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nآمدند پس از انجام تعارفات رسمى ناهار را با امين الدوله ( 6 ) وزير دوم صرف نموديم ، آقاى شريدان در پانزدهم فوريه در تقويم روزانه‌اش مىنويسد « سرهارفورد تمام شب را با ميرزا شفيع به گفتگو نشسته بود و در روز شانزدهم مىنويسد « سرهارفورد رونوشت يك طرح قرارداد مقدماتى را به من نشان داد و گفت فردا مراسم شرفيابى انجام خواهد گرفت . »\r\nدر رابطه با مراسم شرفيابى باز هم به يادداشتهاى « 29 » آقاى شريدان مراجعه مىكنم « تعداد زيادى افسر و صاحب‌منصب در مسير ما تا كاخ‌شاهى صف كشيده بودند هنگام ورود براى مدتى در يكى از اطاقها توقف نموديم تا اينكه يكى از صاحب‌منصبان دربار اطلاع داد كه شاه براى پذيرفتن هيئت آماده است در اين موقع سرهارفورد نامه اعليحضرت پادشاه انگلستان را در ميان دو دستش بر روى سينه گذاشت و به مورير دستور داد تا با هدايا از جلو حركت نمايد ، اين هدايا عبارت بودند از يك قطعه الماس بسيار درشت و زيبا كه سرهارفورد قيمت آن را در ايران به مبلغ بيست و پنج هزار ليره استرلينگ تخمين زده بود ، به اضافه يك جعبه انفيه‌دان طلاى ميناكارى با قابى از تصوير شاه كه با برليان و ديگر جواهرات تزيين و تذهيب‌كارى شده و همچنين يك جعبه كوچك از چوب آبنوس كه با ظرافتى خاص صحنه‌هايى از جنگ ترافالگار را با عاج روى آن نقاشى نموده بودند و به اضافه چيزهاى ديگرى كه فراموش كرده‌ام .\r\nما از يك دهليز باريك عبور كرديم تا وارد تالار سلام شديم در اينجا مشاهده كرديم كه پادشاه ايران بر روى تخت نشسته و بر يك مخده سرخ مرواريددوزى تكيه داده است . اطاق تقريبا تاريك\r\n\r\n\r\n","description":"","footnote":"\r\n( 29 ) - به فارسى در متن انگليسى . « مترجم » .\r\n","page_name":" 243 ","page_number":243},
  {"content":"\r\n\r\nبه‌نظر مىرسيد و لباسى كه شاه بر تن داشت كمى سياه رنگ بود كه من نتوانستم همه چيز را به خوبى تشخيص دهم او تاجى بر سر داشت و تا اندازه‌اى كه درون نرده‌هاى تخت مىتوانستم ببينم ريشش تا محاذى كمرش مىرسيد .\r\nيك صندلى براى سرهارفورد گذاشتند او نامه پادشاه انگلستان را به ميرزا شفيع تسليم نمود و ميرزا هم با صداى بلند گفت « قربانت بروم » سرهارفورد به پايه سرير همايونى شرفياب شده است تا نامه برادرتان پادشاه انگلستان را به پيشگاهتان تقديم نمايد سپس ميرزانامه پادشاه انگلستان را در كنار تخت نهاد و آنگاه هدايا را از آقاى مورير دريافت نمود و روى اولين پله تخت نهاد بعد از پايان اين مراسم سرهارفورد مطالبى به انگليسى خطاب به شاه ايران بيان نمود كه جعفر على خان بياناتش را به فارسى ترجمه نمود . شاه به ايلچى گفت شما و هيئت همراهتان خوش آمديد سپس سرهارفورد نشست و مورير در سمت راست و جعفر على خان در طرف چپ و بقيه افراد هيئت با كمى فاصله در پشت سر او نشستند شاه خيلى شاداب و سرحال بود و به سفير گفت كه از اتحاد و يگانگى فعلى با انگلستان بسيار خوشنود است و بعد جوياى سلامتى برادرش پادشاه انگلستان شد و پرسيد كه آيا اعليحضرت جرج سوم هنوز پادشاه انگلستان هستند يا اينكه پسرش مقام سلطنت را عهده‌دار شدند سفير پاسخ داد كه خدا را شكر مىكنم كه جرج سوم هنوز بر اريكه سلطنت نشسته‌اند سپس شاه برگشت به ميرزا شفيع گفت چرا فرانسويها در اين مورد به من دروغ گفته‌اند : آنها گفتند كه جرج سوم سال قبل در ماه ژوئن درگذشته است .\r\nپس از مراسم باريابى اندكى بعد مرخص شديم و ديديم همان مراسمى كه در شيراز براى مراجعت ما به عمل آمد حالا هم در تهران\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nتدارك ديده شده بود هنگامى كه سوار شديم سه تير توپ به عنوان احترام از قصر شليك شد و موقعى كه از حياطهاى متعدد مىگذشتيم دستجات و افواج نظامى با لباسهاى متحد الشكل كهنه و مندرس اروپايى خود همان‌طورى كه فرانسويها به آنها تعليم داده بودند به تمرين نظامى مشغول بودند و از اينكه امروز شهريار ايران با لباس لباس ساده در مراسم ظاهر شد به خاطر روز دوم محرم روزهاى سوگوارى شيعيان بود ، بعد از دهم محرم كه معمولا ايرانيها كارهاى روزمره خود را آغاز مىكنند شاه دستور داد كه بلافاصله مذاكرات راجع به قرارداد آغاز شود ليكن سرهارفورد به من گفت كه اين اقدامات از طرف ميرزا بزرگ صورت گرفته است او همچنين اضافه كرد كه منشى ميرزا بزرگ به‌طور محرمانه به تهران وارد شده است و پيغام مهمى براى وى آورده است . »\r\nروز هيجدهم فوريه همراه با اعضاء هيئت به ملاقات امين الدوله رفتيم او به من گفت كه ديروز شاه از ملاقات با ديپلماتهاى انگليسى و همچنين هدايايى كه به معظم‌له تقديم شده بسيار خوشحال است و سوگند ياد كرده است كه ديگر با فرانسويها كارى ندارد .\r\nبه زودى پىبردم كه بايستى هرچه زودتر قراردادى ( 7 ) با دولت ايران منعقد نمايم زيرا كه احتمال مىرفت كه حكومت هند با سياست غيرعاقلانه خود از انعقاد چنين قراردادى جلوگيرى نمايد .\r\nخوشبختانه فرصت بسيار مناسبى بود چونكه ميرزا شفيع نيز مانند من به انجام اين كار تمايل داشت ، روز بعد كه به ملاقات او رفتم اظهار داشت كه او و امين الدوله هردو به عنوان نماينده تام - الاختيار انتخاب شدند تا درباره انعقاد قرارداد با من وارد مذاكره شوند .\r\nكمى بعد پيش‌نويس قرارداد به تأييد طرفين رسيد يكى از مواد قرارداد اگر اشتباه نكنم بند سوم حاكى از آن بود كه دولت\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nايران تعهد كرد چنانچه ژنرال ملكم ( بدون ذكر نام ) با قواى نظامى وارد خليج فارس شود آن دولت به طرز دوستانه‌اى با وى برخورد نمايد و تمام احتياجات و وسائل ضرورى او را ( با پرداخت قيمت ) تهيه و تدارك نمايد ، و اجازه دهد كه در جزيره خارك پياده و مستقر گردد .\r\nهنگام امضاء اين قرارداد مقدماتى ( قرارداد مجمل ) ( 8 ) برخوردى با ميرزا شفيع داشتم كه حالا پس از مرگش آن را بازگو مىنمايم .\r\nدر متن قرارداد ماده‌اى وجود داشت كه مىبايست دربار لندن آن را تصويب نمايد ولى اين ماده طورى نوشته شده بود كه نمايندگان تام‌الاختيار دولت ايران نمىتوانستند مضمون آن را درك نمايند و آنها يك ماده صريح و روشن مىخواستند كه به جاى آن نوشته شود ولى من اصرار داشتم كه اين ماده به‌همين ترتيب به دربار لندن ارسال شود ، من قرارداد را امضاء نمودم و ميرزا شفيع نيز به عنوان نماينده تام‌الاختيار دولت ايران نيز آن را امضاء نمود او كه نسخه امضاء شده را در دست داشت و مىخواست به من تسليم نمايد بغتتا آن را روى فرش گذاشت و شروع به مذاكره درباره آن ماده نامشخص نمود و اصرار داشت كه قبل از آنكه قرارداد به انگلستان ارسال شود مفاد آن ماده مبهم و گنگ روشن شود لذا پس از كمى بحث و گفتگو فكر كردم كه مىبايست هرچه زودتر به اين بحث و جدل خاتمه داده شود در اين حيص‌وبيص خوشبختانه بر خلاف انتظار ميرزاشفيع ناخودآگاه گفت كه شما اينجا آمديد ما را گول بزنيد ؟ در عرف و آداب ايرانيان استعمال اين جمله بسيار زشت و نامناسب مىباشد و در حقيقت كلمه‌اى را در انگليسى سراغ ندارم كه به جاى آن به كار برم پس از اداى اين جمله من بلافاصله نسخه قرارداد را كه روى قالى گذاشته بود\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبرداشتم و به آقاى مورير دادم و خطاب به وزير سالخورده گفتم :\r\nشما يك پيرمرد خرف و احمق هستيد ( ؟ ) و چطور جرأت كرديد كه در اين اطاق اين كلمات را خطاب به من ، يعنى نماينده پادشاه انگلستان بر زبان جارى نماييد و اگر به احترام پادشاه ايران نبود مغزت را به اين ديوار مىكوبيدم ، و سپس او را به ديوارى كه به آن تكيه داده بود فشار دادم و از جا برخاستم و لگدى هم به چراغ زدم و اطاق را كه در تاريكى محض فرو رفته بود ترك نمودم و بدون اينكه كسى از ايرانيها جرأت كند مانع حركت من شود سوار شدم و به‌طرف استراحتگاه خود كه در يكى از حياطهاى كوچك دربار بود روانه شدم من هنوز ننشسته بودم كه صداى دق الباب در را شنيدم و هنگامى كه در را باز كردم ديدم چند نفر پشت در ايستاده‌اند پرسيدم چه مىخواهيد در جواب گفتند آنها از طرف ميرزاشفيع و امين‌الدوله آمدند و نسخه قراردادى را كه من امضاء كرده بودم همراه آوردند و از من خواستند تا نسخه متقابل را كه توسط آنها امضاء شده مسترد نمايم من گفتم به اربابان خود بگوييد تا فردا صبر كنيد و منتظر بمانيد تا ميرزا شفيع بيشتر در اين مورد فكر نمايد آنها گفتند اگر ما بدون قرارداد برگرديم سرهايمان ارزش پيدا خواهد كرد در پاسخ گفتم اگر اينجا باشيد و سر و صدا راه بيندازيد كارى مىكنم كه سرهاى شما ارزش بيشترى پيدا نمايند . پس از كمى مكث و توقف درحالى كه مىرفتند شنيدم كه مىگفتند به خدا قسم كه اين فرنگى يا مست است ، يا ديوانه !\r\nروز بعد از شاه تقاضاى شرفيابى نمودم شاه با تقاضاى من موافقت كرد و پس از آنكه باريافتم و به شاه تعظيم نمودم بلافاصله گفت « ايلچى » فكر مىكنم آمديد تا در مورد توهينى كه شب گذشته به وزير ما كرده‌ايد پوزش بطلبيد ! در جواب گفتم : وظيفه من ايجاب\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمىكند كه موضوع را به اطلاع اعليحضرت برسانم تا پس از قضاوت به‌طور خصوصى دستور دهند تا هر نوع مجازاتى كه مستحق آن هستم درباره‌ام اجرا شود ليكن بايستى به عرض برسانم كه اعليحضرت پادشاه انگلستان اجازه نخواهند داد كه نماينده‌اش بدون اجازه مخصوص او عذرخواهى نمايد و لازم نمىبينم كه در پيشگاه اعليحضرت بگويم كه من سفير يك پادشاه بزرگ نيرومندى مىباشم ، و آنگاه جمله‌اى را كه صدراعظم خطاب به من گفته بود براى شاه تكرار نمودم و اضافه كردم كه بر فرض محال من ناخود - آگاه اين جمله را خطاب به نماينده اعليحضرت به كار مىبردم آيا اعليحضرت در اين مورد خوشحال بودند ؟ شاه ايران خنديد و گفت « حق داريد » « 30 » و مىبايست آن پيرمرد آنچه را ميرزا بزرگ درباره اروپاييها بخصوص شخص شما به او گفته است به خاطر داشته باشد و اينك من صدراعظم را احضار مىكنم تا با هم آشتى كنيد ، ميرزاشفيع بلافاصله وارد شد و شاه گفت ميرزاشفيع ! آصف - الدوله : ( وزير دربار ) سفير انگليس آمده است تا تأسف خود را درباره آنچه اتفاق افتاده است ابراز نمايد من گفتم اعليحضرتا ، اجازه بفرمائيد ! من اينجا آمده‌ام تا تأسف خود را از موقعيت آن ابراز نمايم : شاه گفت خوب ! خوب ! من ديگر چيزى در اين باره نمىگويم اين به سود من است كه شما هردو با هم دوستانه رفتار نمائيد و حالا آقاى سفير بايستى به شما بگويم كه من از قرارداد راضى هستم ! . . .\r\n\r\n\r\n","description":"","footnote":"\r\n( 30 ) - به فارسى در متن انگليسى . « مترجم » .\r\n","page_name":" 248 ","page_number":248},
  {"content":"\r\n\r\n\r\nشاهزاده محمد على ميرزا\r\nمؤلف تاريخ قاجار « 31 » مىگويد در خلال دو سه روزى كه شاهزادگان ( در چمن سلطانيه قرارگاه شاه ) با هم ملاقات مىكنند ترجيح مىدهند كه به خوبى و خوشى و حسن‌سلوك با هم بسر برند و درباره مطالب خصوصى در عالم دوستى و يكرنگى با هم به مذاكره پردازند . من در صحت اين گفته ترديد دارم و لامحاله بايستى بگويم كه اين مطلب حقيقت ندارد چرا كه در اين چند روزى كه شاهزادگان در قرارگاه سلطنتى بسر مىبرند اغلب اوقات موجبات تكدر و رنجش‌خاطر شاه را به علت بعضى از افراطكاريهاى خود فراهم مىنمايند . محمد على ميرزا خوشبختانه براى خودش ، و خوشبختانه براى برادرش ، و خوشبختانه براى پدرش ، و خوشبختانه بيشتر براى كشورش چندى است كه درگذشته است لذا خوانندگان بىميل نيستند كه بعضى از خصوصيات اخلاقى او را بدانند .\r\nميرزا شفيع محمد على ميرزا را شخصى ديوانه مىدانست و هميشه با ترس و وحشت درباره او صحبت مىكرد ، او داستان زير را در رابطه با خصوصيات اخلاقى آن شاهزاده برايم تعريف نمود ژنرال گاردن در ملاقاتى با محمد على ميرزا يك طپانچه بسيار زيباى ساخت پاريس به وى هديه نمود و گفت كه نشانه‌گيرى اين طپانچه به قدرى دقيق است كه در بيست ياردى يك سكه يك قرانى را سوراخ مىنمايد . اطاقى كه شاهزاده ژنرال را در آن به حضور\r\n\r\n\r\n","description":"","footnote":"\r\n( 31 ) - مقصود عبد الرزاق بيگ دنبلى مؤلف كتاب مآثر سلطانيه است كه جونز آن را از فارسى به انگليسى ترجمه نموده به بخش چهارم همين كتاب مراجعه شود .\r\n« مترجم » .\r\n","page_name":" 249 ","page_number":249},
  {"content":"\r\n\r\nپذيرفت ، درش به حياط بزرگى باز مىشد كه داراى ديوارهاى بلندى بود و فاصله ديوار تا محلى كه شاهزاده نشسته بود درست همان اندازه‌اى بود كه ژنرال براى هدف‌گيرى دقيق طپانچه خود معين كرده بود . ژنرال يك گلوله به هدف شليك كرد كه تيرش به خطا رفت بلافاصله شاهزاده به طرف منشى خود كه پهلويش ايستاده بود برگشت و گفت : بگذار ما هم طپانچه اين مرد فرانسوى را امتحان كنيم برو دست خود را محاذى ديوار قرار بده ! منشى پس از كمى ترديد و تأمل در يك حالت وحشت و سردرگمى ناچار شد اوامر او را اطاعت كند و خود را هدف گلوله قرار دهد شاهزاده آتش گشود ولى خوشبختانه تيرش به خطا رفت . . . بارها اتفاق افتاد كه ميرزا بزرگ به من مىگفت كشور شما داراى مردم خوشبختى است و جائى است كه شماها مىتوانيد چنين دستوراتى را اجرا نماييد . . .\r\n\r\nعباس ميرزا\r\nعباس ميرزا وليعهد ايران جوانى است زيبا و چست و چالاك پركار ، چشمانش سياه و درشت ، رنگ چهره‌اش مانند مردم ايران مايل به تيره ، و صدايش رسا و قوى و خلاصه كلام آنكه تمام رفتار و حركاتش مانند يك شاهزاده است هنگامى كه ايران را ترك نمودم بيست و دو سال داشت . . .\r\n\r\nملاقات با ميرزا بزرگ\r\n. . . در اينجا بايستى به شرح جالب و مورد علاقه خود يعنى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nملاقات با ميرزا بزرگ را بازگو نمايم لازم به تذكار نيست كه خوانندگان بدانند ميرزا بزرگ با چه احترام و صميميتى با من روبروگرديد من او را همان دوستى يافتم كه چند سال قبل جلو دروازه شيراز از او جدا شده بودم او خوشحال بود از اينكه بگويد در اين مدت قيافه‌ام هيچ تغييرى نكرده است من پسر بزرگ او ميرزا حسن را قبلا در چمن سلطانيه ملاقات كرده بودم او حامل پيغامى از عباس ميرزا براى شاه بود ميرزا حسن با يادآورى داستانهائى از ايام كودكيش ، يعنى همان روزهائى كه من در منزل عموى بزرگش ميرزا محمد حسين اقامت داشتم مرا سرگرم مىنمود .\r\nاو به من گفت قرار است كه شاه ميرزا بزرگ را به عنوان يكى از وزراى خود منصوب نمايد و وزارت شاهزاده به عهده وى ( يعنى ميرزا محمد حسن ) محول گردد اما اين تغييرات انجام نپذيرفت چونكه ميرزا بزرگ بعد از مدت كوتاهى به علت بيمارى درگذشت « 32 »\r\n\r\nملاقات با خسرو ميرزا « 33 »\r\n. . . عصر روز بعد خود را آماده نمودم كه با خسرو ميرزا ملاقات نمايم او با تعدادى خدمه و چند تن از فراشان و غلامان شاهى به ديدنم آمد براى استقبال او از چادر بيرون رفتم و هنگامى كه با هم وارد چادر شديم او به يكى از همراهانش اشاره كرد كه او را همراهى نمايد من او را در قسمت فوقانى چادر كه جاى افراد\r\n\r\n\r\n","description":"","footnote":"\r\n( 32 ) - ميرزا بزرگ در 22 ذيقعده 1237 ه ق در اثر ابتلا به بيمارى و با در تبريز درگذشت به يادداشتهاى مترجم ذيل بخش چهارم مراجعه شود . « مترجم » .\r\n( 33 ) - خسرو ميرزا فرزند لطفعلى خان زند . « مترجم » .\r\n","page_name":" 251 ","page_number":251},
  {"content":"\r\n\r\nمتشخص است هدايت كردم و تقاضا نمودم كه بنشيند براى مدت كوتاهى در مقابلش ايستادم تا اينكه اشاره كرد بنشينم ولى بلافاصله با يك هيجان خاصى بلند شد و مرا در بغل فشرد و با صداى بلند گريه نمود ، وقتى كه با هم صحبت مىكرديم گفت شاه كار بسيار خوبى كرده كه به من اجازه داد تا دوست قديمى پدرم را ببينم ، قبلا شنيده بودم كه وارد تهران شديد ولى ترسيدم كه تقاضاى ملاقات با شما را از شاه بنمايم تا اينكه ميرزا بزرگ كه به جاى پدر من است گفت صبر كنيد ترتيب ملاقات شما را مىدهم ، شب گذشته موقعى كه شما از نزد شاه مرخص شديد مرا احضار كرد و اجازه داد تا با شما ملاقات نمايم شما مىتوانيد حدس بزنيد كه از اين بابت چقدر خوشحال شدم و آنگاه با هم نشستيم و راجع به شيراز و ايام گذشته گفتگو نموديم در حين گفتگو به او گفتم اگر چيزى راجع به مذاكرات قبلىمان در باغ وكيل به خاطر دارد برايم بازگو نمايد در ميان بهت و حيرت من گفت : براى روز عيد يك قلمتراش و يك جفت مقراض از شما خواستم .\r\nاو در دنباله كلامش گفت كه شاه فوق العاده به او مهربان است و هميشه مقدارى از شرابهاى مخصوص خود را براى او مىفرستد .\r\nمن به او گفتم آقاى من آيا در دنيا كارى از من ساخته است كه برايت انجام دهم جواب داد نه ! و بعد تمام مذاكراتى كه بين من و پدرش در خشت انجام گرفت برايم تعريف نمود و هنگامى كه مىخواست برود گفت شكر خدا را مىكنم كه زنده ماندم و دو چيز را به چشم ديدم ، يكى كور شدن حاجى ابراهيم آن مرد فرومايه و ديگرى ملاقات با يكى از بهترين و شريف‌ترين دوستان پدرم :\r\nاميدوارم كه بار ديگر باز هم شما را ببينم ، ولى اگر در آينده اين ملاقاتها هم با اجازه شاه صورت پذيرد از روى حزم و مآل‌انديشى به صلاح من و شما نيست . او دوباره مرا در بغل گرفت و من هم تا\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nپاى اسب او را مشايعت كردم و هنگامى كه سوار مىشد در حالى كه تبسمى بر لب داشت با صداى بلند بطورى كه همراهانش شنيدند گفت « بارك الله » بسيار جالب است من يك غلام هستم در صورتى كه شما يك سفير !\r\nنقص عضو تأثير دهشتناكى در هيئت ظاهرش به جاى گذاشته ، ولى به‌طور كامل زيبايى او را از بين نبرده است .\r\nدر ملاقات بعدى كه با شاه داشتم از من پرسيد كه به خسرو چه گفتيد ؟ يا چه كرديد چرا كه آن بيچاره بعد از آنكه شما را ترك گفت غير از گريه تمام شب كار ديگرى نداشت .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nيادداشتهاى مترجم\r\n( 1 ) پايان لشكركشى فلاكت‌بار فرانسه در مصر و قتل ناگهانى و مرموز پل اول تزار روسيه در 23 مارس 1801 و به هم خوردن طرح حمله به هندوستان و شايد مهمتر از همه قرارداد صلح امين در مارس 1802 بين فرانسه و انگلستان موجب گرديد كه حكومت هند به قرارداد ژنرال ملكم چندان توجهى نشان ندهد و از انجام تعهدات خود با ايران سر باززند .\r\n( 2 ) نصر الله خان معروف به ميرزا نصر الله علىآبادى مازندرانى در سال 1209 ه ق از طرف آغا محمد خان قاجار به وزارت فتحعلى خان جهانبانى ( فتحعلى شاه ) برگزيده شد پس از مرگ آغا محمد خان ميرزا نصر الله خان به وزارت محمد على ميرزا دولتشاه كه در آن هنگام نه سال داشت و به استاندارى فارس منصوب شده بود انتخاب گرديد و بعدها بعد از عزل دولتشاه به وزارت حسينعلى ميرزا فرمانفرما برگزيده شد .\r\n( 3 ) عبد الله خان پسر حاج محمد حسين خان صدراعظم اصفهانى در سال 1193 ه ق متولد و در سال 1228 ه ق ابتدا\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nملقب به مستوفى الممالك و بعدها ملقب به امين الدوله و سمت بيگلر بيگى اصفهان منصوب گرديد .\r\nبعد از درگذشت حاج محمد حسين خان ، عبد الله خان در سال 1239 ه ق به جاى پدر به صدارت منصوب گرديد ولى صدارت او چندان طول نكشيد و در سال 1240 ه ق فتحعلى شاه او را از تمام مشاغل دولتى حتى حكومت اصفهان كه برايش موروثى شده بود بر كنار نمود عبد الله خان بار ديگر در سال 1243 ه ق به جاى الله - يار خان آصف الدوله به صدارت برگزيده شد بعد از فوت فتحعلى شاه قبل از آنكه محمد شاه خود را به تهران برساند عبد الله خان به خاطر اينكه خواهرش همسر حسينعلى ميرزا فرمانفرما والى فارس بود به نفع او برعليه محمد شاه دست به تحريكاتى زد ، پس از شكست و دستگيرى حسينعلى ميرزا محمد شاه دستور داد تا تمام املاك ورثه صدر اصفهانى ضبط و جزو خالصه‌جات دولتى شود و عبد الله خان نيز از ترس جان خود در خانه حجة الاسلام شفتى يكى از روحانيون متنفذ اصفهان پناهنده گرديد سرانجام در سال 1251 ه ق با وساطت مكنايل وزير مختار انگليس در تهران شاه به او اجازه داد كه از راه بختيارى عازم عتبات شود . عبد الله خان در نجف اشرف اقامت گزيد و در شعبان 1263 ه ق در سن هشتاد سالگى در آن شهر مقدس درگذشت .\r\n( 4 ) حسينعلى ميرزا فرمانفرما پسر پنجم فتحعلى شاه در سال 1203 ه ق متولد ، و به سال 1251 ه ق در تهران بدرود حيات گفت حسينعلى ميرزا در سن 12 سالگى با وزارت چراغعلى خان نوائى به حكومت فارس منصوب گرديد او از سال 1314 ه ق تا زمان مرگ فتحعلى شاه در سال 1250 ه ق يعنى به مدت 27 سال حكمران فارس بود . پس از عقد قرارداد تركمانچاى كه عباس ميرزا خود را به روسها نزديك نمود حسينعلى ميرزا نيز با انگليسها سازشهايى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nنمود پس از درگذشت فتحعلى شاه حسينعلى ميرزا خود را پادشاه خواند و به تخت سلطنت جلوس كرد و به نام حسينعلى شاه به نام خود سكه زد و پسر بزرگ خود رضا قلى ميرزا نايب‌الاياله را وليعهد كرد اما طولى نكشيد كه فتنه او با تدبير قائم‌مقام فراهانى منجر به شكست شد و حسينعلى ميرزا به اتفاق برادرش حسنعلى ميرزاى شجاع السلطنه كه با هم متحد و هم‌پيمان بودند به وسيله منوچهر خان معتمد الدوله دستگير و تحت الحفظ روانه تهران گرديد . قبل از ورود به تهران به دستور محمد شاه شجاع السلطنه را در بين راه از هر دو چشم نابينا ساختند ولى حسينعلى ميرزا پس از انتقال به تهران در برج‌نوش زندانى گرديد تا سرانجام در همان جا درگذشت .\r\n( 5 ) محمد نبى خان پسر آقا كوچك تاجر شيرازى در سال 1183 ه ق متولد ، و در سال 1230 ه ق در شيراز درگذشت .\r\nمحمد نبى خان چون مادرش فيروزه خانم قبل از ازدواج با آقا كوچك زن آقاى دوگلاس نماينده كمپانى هند شرقى در بصره و بندرعباس بود روابط بسيار نزديكى با انگليسها داشت و يك بار هم از طرف دربار تهران به عنوان سفارت به هندوستان رفت .\r\nمحمد نبى خان پس از مراجعت از هندوستان از طرف حسينعلى ميرزا حاكم فارس به جاى شيخ عبد الرسول خان به حكومت بندر بوشهر منصوب گرديد و بعدها نيز در سال 1223 ه ق به سمت وزير فارس برگزيده شد سرانجام ستاره اقبال محمد نبى خان افول كرد و از طرف فتحعلى شاه به تهران احضار گرديد و تمام اموال و دارائيش ضبط گرديد .\r\nمحمد نبى خان پس از آنكه كليه اموالش مصادره شد از ترس جان در بقعه مير سيد محمد در شيراز بست نشست و تا آخر عمر در يكى از حجرات آن امامزاده اقامت داشت .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( 6 ) امين الدوله - حاج محمد حسين خان ملقب به امين الدوله ، نظام الدوله ، و مستوفى الممالك و مشهور به صدر اصفهانى پسر حاج محمد و نوه رحيم علاف است . بطورى كه مشهور است او در ايام جوانى شاگرد علاف بود و بنا به قول فتحعلى خان صبا از كاه - كشى به كهكشان شد حاج محمد حسين خان يكى از متمولين بنام ايران بود او در سال 1321 ه ق به لقب امين الدوله و سمت مستوفى الممالكى منصوب گرديد و پسرش عبد الله خان به حكومت اصفهان برگزيده شد . امين الدوله در سال 1228 ه ق ملقب به نظام الدوله و در سال 1234 ه ق پس از درگذشت ميرزا محمد شفيع مازندرانى به صدارت منصوب گرديد و سرانجام پس از شش سال صدارت در سال 1239 ه ق به بيمارى يرقان درگذشت و پسرش عبد الله خان به جاى پدر به صدارت انتخاب گرديد .\r\n( 7 ) اين قرارداد كه به عهدنامه مجمل يا قرارداد جونز معروف است در 19 مارس 1809 ( 1224 ه ق ) در تهران بين سرهارفورد جونز و ميرزا شفيع مازندرانى به امضاء رسيد به موجب اين پيمان دولت ايران كليه قراردادهايى را كه با ساير دول اروپايى منعقد نموده و به آنان اجازه عبور سپاه از خاك ايران به هندوستان داده بود ملغى كرد و در مقابل دولت انگلستان متعهد گرديد اتحاد دائم با ايران داشته و در صورت حمله يكى از كشورهاى اروپايى به ايران اسلحه و مهمات لازم به اين دولت بدهد و تا زمانى كه با دولت روسيه در حال جنگ است سالانه مبلغ صد و بيست هزار تومان ( معادل صد هزار ليره انگليسى ) به خزانه دولت ايران واريز نمايد و همچنين دولت انگليس حاكميت ايران بر خليج‌فارس را نيز به رسميت شناخت و متعهد شد هر وقت دولت ايران در خليج احتياج به كمك داشته باشد ناوگان خود را در اختيار آن دولت بگذارد و ناوگان مزبور تنها از محل‌هائى كه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nدولت ايران اجازه مىدهد حق عبور داشته باشد .\r\n( 8 ) محمد على ميرزا متخلص به دولت و ملقب به دولتشاه پسر بزرگ فتحعلى شاه در سال 1203 هجرى قمرى متولد و در بيست و ششم صفر 1237 ه ق در سن سى و چهار سالگى در راه بغداد درگذشت محمد على ميرزا بعد از عباس ميرزا يكى از رشيدترين فرزندان فتحعلى شاه بوده است .\r\n( 9 ) عباس ميرزا وليعهد ملقب به نايب السلطنه پسر دوم فتحعلى شاه در چهارم ذيحجه 1202 ه ق در قصبه نواى مازندران متولد و در دهم جمادى الثانى 1249 ه ق در سن 47 سالگى در مشهد درگذشت . عباس ميرزا يكى از شجاع‌ترين شاهزادگان قاجاريه بوده و در جنگ ايران و روس رشادتهاى زيادى از خود نشان داد بعد از درگذشت عباس ميرزا با اينكه فتحعلى شاه فرزندان متعددى داشت به خاطر خدمات برجسته عباس ميرزا فرزند محمد ميرزا را به وليعهدى خود برگزيد .\r\n\r\n","description":"","footnote":"","page_name":" 258 ","page_number":258},
  {"content":"\r\n . \r\n","description":"","footnote":"","page_name":" 259 ","page_number":259},
  {"content":"\r\n\r\n\r\nبخش هشتم\r\n\r\n[ سخن مترجم 
  ]\r\nجيمز مورير  James Morier  اصلا اهل فرانسه و تبعه انگليس بود او در سال 1780 ميلادى در ازمير متولد گرديد و در آن شهر با آداب و رسوم شرقى و زبانهاى تركى و فارسى آشنا شد چون پدرش كنسول انگليس در استانبول بود وى را هم به استخدام وزارت خارجه درآورد .\r\nمورير همراه سرهارفورد جونز بريج در سال 1808 به عنوان منشى مخصوص سفير وارد ايران شد و براى بار دوم در سال 1811 به اتفاق سرگوراوزلى به تهران آمد و مدت شش سال سمت منشىگرى سفارت انگليس را در تهران به عهده داشته و در غياب سفير عهده‌دار كفالت سفارت بود و در انعقاد عهدنامه گلستان و تعيين خطوط مرزى ايران و روس ، و انعقاد معاهده شوم ايران و انگليس دست داشت كتاب حاجى بابا اصفهانى قريب ده سال پس از مراجعت نهايى مورير در لندن انتشار يافت .\r\nمورير ظاهرا اين كتاب را به خاطر انتقاد از ايرانيان و نشان دادن جهات زشت آداب و رسوم ايرانى به رشته تحرير درآورد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمورير خاطرات خود را به ايران در سمت منشى مخصوص سرهارفورد جونز تحت عنوان\r\n A Journey through Persia , Armenia , and Asia Minor , to Constaninople in the years 1808 and 1809 . \r\nبه رشته تحرير درآورد و آن را در 438 صفحه به قطع رحلى در سال 1812 در لندن به چاپ رسانيده كه هم‌اكنون ما ترجمه بخشى از اين كتاب را به خوانندگان گرامى عرضه مىداريم .\r\nمترجم\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nتهران بيستم مارس 1809\r\nروز بيستم مارس مقارن با اول سال ايرانيان و عيد نوروز بود . در اين روز به‌همين مناسبت امين الدوله دو بشقاب پر از مسكوكات طلا و نقره ( هركدام به‌طور جداگانه ) به اضافه چند سينى مملو از شيرينى به عنوان هديه براى سفير فرستاد ، اين هدايا در حدود ششصد و پنجاه پياستر « 1 » ارزش داشت كه سفير متقابلا هداياى باارزش بيشترى براى وى ارسال داشت شاه به مناسبت عيد نوروز به هركدام از رجال و درباريان خود يك « خلعت » كه معمولا عبارت از يك طاقه شال يا يك قبا و يا بعضى اوقات يك اسب است ، اعطا مىنمايد .\r\nاين‌گونه خلعت‌ها توسط امين الدوله به وسيله حاملان مخصوص به شهرهاى يزد ، شيراز ، اصفهان ارسال مىگردد ، و دريافت - كنندگان اين عطيه ملوكانه بايستى مبلغى به عنوان پيش‌كش به حامل خلعت پرداخت نمايند . تعداد خلعت‌هاى ارسالى تقريبا به نهصد مىرسد كه ميانگين ارزش آنها در حدود سيصد پياستر تخمين زده مىشود . به موازات اين اقدام شاه مبلغى سكه نيز در ديوان‌خانه به افراد مورد توجهش هديه مىنمايد . يك كاسه بزرگى پر از مسكوكات طلا و نقره در كنار آرنج او گذاشته مىشود ، و به هر كسى كه مىخواهد ابراز تفقدى نمايد چنگ خود را در درون كاسه مىبرد و مشتى از مسكوكات را به وى مرحمت مىنمايد .\r\n\r\n\r\n","description":"","footnote":"\r\n( 1 ) - هر پياستر معادل يك دلار آمريكائى است . « مترجم » .\r\n","page_name":" 262 ","page_number":262},
  {"content":"\r\n\r\n\r\nبيست و يكم مارس\r\nروز بيست و يكم كه هوا ابرى و نامساعد بود بغتتا صاف و آفتابى شد و اول صبح سه تير توپ به مناسبت حلول سال جديد و عيد نوروز شليك شد اين عيد علىرغم تعاليم اسلام يكى از اعياد قديمى ايرانيان است كه از دوران آتش‌پرستى به يادگار مانده است .\r\nريچاردسن « 2 » مىگويد كه دو عيد در ايران وجود دارد كه هريك در فصلى كه شب و روز با هم مساوى مىگردند جشن گرفته مىشود يكى عيد آب در تابستان ، ( جشن قهرمان . م ) « 3 » و ديگرى عيد آتش در پايان زمستان .\r\nبزرگترين اين عيد ، نوروز نام دارد مقارن با ماه مارس است در اين ايام به مناسبت عيد نوروز مردم به مدت شش روز در جشن و سرور بسر مىبرند و ثروتمندان به فقرا هديه مىدهند و تمام مردم لباس نو مىپوشند و در خانه‌هاى خود را به روى همه باز مىگذارند و دستجمعى به آواى موسيقى به رقص و پايكوبى مىپردازند و عده‌اى نيز به تفرج و گردش خود را سرگرم مىنمايند ، و حتى ثروتمندان در اين جشن مرده‌ها را فراموش نمىكنند و مقدارى غذاهاى معطر و اشتهاآور روى پشت‌بامها و يا روى برجهاى مرتفع و بلند مىگذارند و به گمان خود روح آنها را در اين جشن و سرور شركت مىدهند « 4 » .\r\n\r\n\r\n","description":"","footnote":"\r\n( 2 ) -  Richardson \r\n( 3 ) - جشن مهرگان را ايرانيان قديم از 16 تا 21 مهرماه برپا مىكردند و بعد از عيد نوروز بزرگترين عيد ملى ايران به‌شمار مىآمد . « مترجم » .\r\n( 4 ) - ريچاردسن جلد 8 - ص 184 . « نويسنده » .\r\n","page_name":" 263 ","page_number":263},
  {"content":"\r\n\r\nولى امروز خيلى از سنت‌هاى نوروز به خاطر مغايرت با تعاليم اسلامى در اين كشور مذهبى منسوخ شده و تقريبا مراسم عيد نوروز هنوز به شيوه روزهايى كه شاردين در ايران بود برگذار مىگردد آقاى بروس اطلاعات فوق العاده در اختيار من گذاشت او گفت كه بيشتر اين مراسم نوروزى را در كرانه‌هاى خليج‌فارس مشاهده نكرده است در تهران هرچند مراسم نوروزى باشكوه و جلال انجام گرفت ولى قسمت‌هاى زيادى از تشريفات آن كه در زمان قديم وجود داشته در حال حاضر از بين رفته است و ديگر كسى مانند گذشته غذا در پشت‌بامها براى مرده‌ها نمىگذارد .\r\nهمان‌طورى كه ما در انگلستان در روز ميلاد مسيح به همديگر تبريك مىگوئيم ايرانيها هم صبح روز عيد كه از خواب برمىخيزند وقتى كه به هم مىرسند مىگويند « عيد شما مبارك » و هنوز ثروتمندان هداياى براى مردم فقير و كم‌بضاعت مىفرستند و تمام لباس نو به تن مىكنند و به تفريح و گردش مىپردازند .\r\n\r\nبيست و دوم مارس\r\nما امروز به ملاقات امين الدوله رفتيم ، او در حالى كه خلعت مرحمتى شاه را بر تن داشت در ايوان‌خانه نشسته بود و عده‌اى از خوانين نواحى اطراف كه براى عرض تبريك سال نو آمده بودند در « مجلس » او حضور داشتند .\r\n\r\nبيست و چهارم مارس\r\nامروز سفير ، به ضيافتى كه شاه برپا كرده دعوت شده بود ما\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبراى شركت در اين ميهمانى به طرف قصر حركت نموديم و از دروازه بزرگ گذشته و به داخل قصر هدايت شديم و در مدخل دروازه مقابل ميدان كه اولين حياط بزرگ قصر در آنجا قرار دارد از اسب پياده شديم و در برابر دروازه ، در ديگرى وجود داشت كه به جائى كه شاه در آنجا نشسته بود راه پيدا مىكرد ما در صحن حياط پياده به راه افتاديم و از ميان دهليزهاى متعددى گذشتيم و از چند رشته پله بالا رفتيم تا اينكه به پشت‌بامى كه در سمت راست محل نشيمنگاه شاه بود رسيديم و از چند پله ديگر بالا رفتيم تا به چادر كوچكى كه مشرف بر در ورودى اتاق شاه براى ما برافراشته بودند رسيديم .\r\nمحوطه‌اى كه براى نمايش در نظر گرفته شده بود در حدود دويست پاى مربع وسعت داشت و هر طرف دروازه بزرگ را به شانزده قسمت تقسيم نمودند كه هر قسمت به يك اطاق كوچكى راه پيدا مىكرد در وسط صحنه تيرى بلند نصب كرده بودند . يك نوع پله يا برآمدگى به منظور بالا رفتن نيز روى تير تعبيه كرده بودند اين تير به منظور نمايش سواركارى و تمرين تيراندازى و نشانه‌گيرى برپا شده بود در اتاق تحتانى جنب محلى كه شاه نشسته بود در كنار حوض يك تير ديگرى نصب كرده بودند كه طنابى به آن آويزان شده كه به بازيگران و بندبازان اختصاص داشت در وسط صحنه نيز وسائل آتش‌بازى ديده مىشد چهار آدمك بزرگ كاغذى را كه به هيئت اروپايىها لباس به تن داشتند در اطراف محل آتش‌بازى قرار داده بودند در چند قدمى يك فيل كاغذى ديده مىشد كه تعدادى فشفشه در اطراف آن كار گذاشته بودند و روى تمام ديوارها فشفشه و وسائل آتش‌بازى به چشم مىخورد .\r\nدر مقابل شاه دو رديف سرباز با دسته موزيك در فواصل\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nزيادى دور از هم به صف ايستاده بودند در وسط اين صفوف « نسقچىباشى » در حالى كه عصايى در دست ، و « جغه‌اى » كه شاه به او هديه كرده بود بر روى كلاهش ديده مىشد به عنوان فرمانده ايستاده بود مراسم اول اختصاص به تقديم پيشكش و هداياى حكام ولايات داشت در اين موقع مسئول و مجرى مراسم سلام همراه با نماينده صاحب پيشكش جلو مىآمد و نام تقديم‌كننده هدايا وزير اقلام پيشكش را از روى كاغذ كه در دست داشت به آواز بلند مىخواند .\r\nاولين پيشكش متعلق به حسينعلى ميرزا بود ، هداياى اين شاهزاده كه در درون يك سينى بزرگ بر روى سر يك نفر حمل مىشد عبارت بود از چند طاقه شال و انواع و اقسام پارچه‌هاى گوناگون و مرواريد و غيره و پس از آن چند مجموعه پر از اقسام شيرينىجات و بعد از آن چند رأس قاطر با محمولاتى از ميوه .\r\nهداياى بعدى متعلق به محمد على خان ( ميرزا . م ) « 5 » حاكم همدان پسر ارشد شاه بود كه به علت اينكه مادرش يك كنيزك گرجى بود از رسيدن به مقام ولايتعهدى محروم گرديد . هداياى اين شاهزاده عبارت بود از تعدادى طپانچه و نيز يك قطار صد نفرى شتر و تعدادى قاطر .\r\nبعد از آن نوبت حاكم يزد و يكى ديگر از پسران شاه فرا رسيد پيشكش و تقديمىهاى اين شاهزاده نيز شامل طاقه‌هاى شال و مقدارى پارچه ابريشمى بافت كارخانجات يزد بود . پس از حاكم يزد نوبت تقديم هداياى حاكم مشهد شد و سرانجام آخرين و گرانبهاترين پيشكش‌ها متعلق به حاجى محمد حسين خان امين -\r\n\r\n\r\n","description":"","footnote":"\r\n( 5 ) - در مورد شرح‌حال حسينعلى ميرزا و محمد على ميرزا به يادداشتهاى مترجم ذيل بخش هفتم مراجعه شود . « مترجم » .\r\n","page_name":" 266 ","page_number":266},
  {"content":"\r\n\r\nالدوله بود كه شامل پنجاه قاطر با روكش‌هايى از شال كشمير كه هركدام محموله‌اى به مبلغ يكهزار تومان سكه رايج با خود حمل مىكردند . كه همه به صندوق‌خانه شاهى تحويل گرديد .\r\nهنگامى كه مراسم تقديم پيشكش و هدايا به پايان رسيد نمايش و بازيهاى تفريحى آغاز شد در ابتدا يك پسر بچه دوازده ساله وارد صحنه شد و چند بار از عقب و جلو از طناب بالا رفت اين طناب به پشت‌بام و محلى كه شاه نشسته بود امتداد پيدا مىكرد او در پرش اول يك زاويه چهل درجه و در پرش دوم يك زاويه پنجاه درجه بوجود آورد وى چند بار بر روى طناب در حالى كه موازنه خود را حفظ مىكرد به سرعت عبور كرد و سپس با آهنگ موسيقى چند بار از طناب بالا و پائين آمد و سپس خيلى سريع از عقب از طناب بالا رفت و آنگاه بدون هيچگونه خطرى خود را به سطح فوقانى طناب رسانيد و در حالى كه پيراهن كوتاهى بر تن داشت شروع به يك نوع رقص عجيب و غريب كرد .\r\nبعد از آن فيلى كه در ميان جمعيت منتظر هنرنمائى بود در حالى كه نعره مىكشيد روى دو پا بلند شد و ظاهرا به شاه سلام و اظهار ادب نمود و دو نفر كشتىگير كه بر پشت فيل مشغول زور - آزمايى بودند آنكه حريف خود را به زمين پرتاب كرده بود به‌طرف شاه دويد و يك تومان انعام گرفت و بعدها در حدود ده نوع از اين سرگرمىها به‌طور موفقيت‌آميز در حضور شاه انجام گرفت و آنگاه مردى خرسى را به صحنه كشانيد و با او مشغول كشتى گرفتن شد در اين نبرد تن‌به‌تن خرس هميشه غالب بود و هنگامى كه رقيب كشتىگير خرس سعى مىكرد او را در حوض آب بيندازد خرس با عصبانيت به او حمله كرد و چنانچه دندانهايش را قبلا نكشيده بودند قطعا به او آسيب مىرسانيد .\r\nكمى بعد دو رأس قوچ را وارد ميدان نمودند و براى مدتى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nاين دو گوسفند سرسختانه با هم به جنگ و ستيز پرداختند بعد از نمايش قوچ‌ها يك گاو نر فرتوت را به صحنه آوردند و اندكى بعد يك بچه شير را وارد معركه نمودند كه همان صحنه‌هايى كه قبلا در شيراز ديده بوديم عينا در اينجا تكرار شد . آخر سر تعدادى « لوطى » با يك خرس وارد ميدان شدند و با آهنگ موسيقى به رقص و پايكوبى پرداختند هنگام غروب وقتى كه « نقاره‌خانه ، به صدا درآمد شاه براى اداى نماز از جاى برخاست . در اين موقع سفير كه بسيار خسته به‌نظر مىرسيد از پايان يافتن مراسم سلام خوشحال شد و چند دقيقه‌اى خود را با كشيدن سيگار سرگرم نمود .\r\n\r\nبيست و پنجم مارس\r\nدر اين روز شاه مسابقه‌اى ترتيب داد كه سفير اظهار تمايل كرد كه در آن مسابقه شركت نمايد ما از دروازه قزوين به مسافتى در حدود يك مايل از شهر خارج شديم و به محلى كه چادرى براى شاه برافراشته بودند رسيديم افواج قشون در سمت راست و جلو چادر صف كشيده بودند در سمت چپ مقابل چادر در صف وزراء ميرزا شفيع و امين الدوله ديده مىشدند در برابر شاه به خط مستقيم هشت تن از پسرانش كه همه قباهاى مخمل زردوزىشده و جواهر - نشان به تن داشتند ايستاده بودند . يكى از آنان كمان پدرش را با تركشى مزين به جواهر و الماس با خود همراه داشت سرپرست و مجرى ميدان سان و رژه يك نوجوان ايرانى بود كه نيزه جواهر - نشانى در دست گرفته بود يكى دو شاهزاده سوار بر اسبان سفيدى بودند كه دست و پاهايشان را با حنا خضاب كرده بودند در حدود پانزده قدم فاصله از شاهزادگان دسته موزيك‌شاهى همراه با يك\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nعده « لوطى » با ميمون‌هايشان ايستاده بودند هودج زيبايى را كه شاه در آن نشسته بود از پشت فيل بر زمين نهادند هنگامى كه شاه از هودج پياده شد « زنبورك‌خانه » به صدا درآمد معمولا هر موقع شاه از اسبش پياده مىشود به احترام شاه چند گلوله شليك مىنمايد . ما در دار الحكومه شيراز اين نوع جنگ‌افزار را از نزديك مشاهده نموديم « زنبورك » توپ كوچكى است كه آن را بر پشت شتر حمل مىنمايند و توپچى در پشت زنبورك با افسار بلندى كه در دست دارد به‌خوبى مىتواند حيوان را در هنگام شليك مهار نمايد او كت قرمزى بر تن دارد و لبه كلاهش نيز آهنى مىباشد و هر شتر نيز يك پرچم سه‌گوش يا قرمز را بر پشت خود حمل مىنمايد و با اين ترتيب در حدود يكصد شتر حامل زنبورك در ميدان به چشم مىخورد كه پس از پايان مراسم سلام ، دستجمعى به پشت چادر مخصوص شاه هدايت شدند و در آنجا به استراحت پرداختند ظاهرا زنبورك‌خانه سلاح بسيار خوبى است اين نوع جنگ‌افزار با اينكه بسيار كم‌هزينه مىباشد در كشورهاى آسيائى نتيجه خوبى به‌بار مىآورد با اينكه ايرانيها مردم رازدارى هستند ميرزا شفيع در گفتگوهايش با سفير متذكر شد كه زنبورك‌خانه جنگ‌افزارى است كه روسها از آن بسيار مىترسند در مسابقه اسب‌دوانى ظاهرا استقامت و شكيبايى در طى مسافت بيشتر مورد نظر است تا سرعت و چالاكى اسب در دويدن : اولين جوايزى كه شاه به سواركاران اعطا كرد ، متعلق به دو گروه سواركار بود كه از مسافتى در حدود دوازده تا بيست مايلى تا اينجا اسب تاخته بودند هر گروه مركب از دوازده اسب ظاهرا نحيف و لاغر بودند كه سواركار هريك بچه ده دوازده‌ساله بودند لباسهايشان كهنه و مندرس ، و هركدام يك پيراهن و يك نيم‌شلوار و يك كلاه و يك جفت كفش بر تن داشتند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nدر هر مسابقه معمولا اسبان شاه برنده اعلام مىشدند . معمولا در كشورى كه اوضاع آن هر لحظه ممكن است دستخوش تغيير و تحول گردد هركس خود را آماده مىكند كه در اولين فرصت جان خود را از مهلكه نجات دهد به‌همين دليل هم بيشتر اسبها را عادت مىدهند كه حداقل براى يك شبانه‌روز به حال يورتمه حركت نمايند معمولا به اسبهايى كه عليق و علوفه زياد خورانده مىشود به علت فربهى زياد نمىتوانند در چنين پيش‌آمدهايى سوار خود را به مقصد برسانند و به‌همين خاطر هم شاه تعدادى از اسبان خود را به روش سوغان پرورش مىدهد مىگويند پس از مرگ عمويش ، آغا محمد خان پس از آنكه حاجى ابراهيم خان ( صدراعظم سابق ) او را براى جلوس بر اريكه سلطنت فراخواند او مسافت بين شيراز و تهران را كه پانصد مايل بود در مدت شش روز طى كرد .\r\nدر حين انجام مسابقات شاه مجرى برنامه‌ها را نزد سفير فرستاد و او را به چادر خود دعوت نمود ما پس از آنكه از اسب‌هايمان پياده شديم به اتفاق صدراعظم و امين الدوله به حضور شاه شرفياب شديم و همانطورى كه جلو مىرفتيم حسب المعمول تعظيم مىنموديم وقتى كه به بيست قدمى شاه رسيديم ايستاديم و براى آخرين بار سرفرود آورديم . شاه بر روى يك صندلى درون چادر نشسته بود چادر مخصوصى با پارچه‌هاى زرباف آستردوزىشده و چند آينه نيز در گوشه‌هاى آن كار گذاشته بودند صندلى شاه با انواع و اقسام گل‌بوته با طلا تذهيب‌كارى شده ، و در كنار آرنج شاه يك گلدان پر از گل و در سمت بازوى ديگرش شيشه‌اى پر از گلاب ديده مىشد در گوشه‌اى از چادر فرشى از مخمل با تاروپود طلايى گسترده شده و يك مخده مرواريددوزىشده نيز بر روى آن گذاشته بودند شاه ملبس به لباس سوارى ، يك كت مخمل ارغوانىرنگ تنگ و چسبان مرواريدنشان در بر ، يك كلاه پوستى بر سر ، و يك\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nجفت كفش بلغارى به پا كرده بود . چون در محل باز و روشنى نشسته بود به وضوح توانستم او را به خوبى ببينم . شاه سرحال و مهربان و خالى از قيد تشريفات و در عين حال خيلى باوقار به نظر مىرسيد او در آغاز با سفير احوال‌پرسى نمود و سپس هردو وزير ( ميرزا شفيع و امين الدوله ) وارد شدند و پس از تعظيم و ثناخوانى فراوان نام ميهمانان و شركت‌كنندگان در مسابقات را به اطلاع شاه رسانيدند و درباره انجام مراسم از وى كسب دستور نمودند هنگامى كه بين ما و فرانسويها مقايسه به عمل آمد شاه گفت آنان ( يعنى فرانسويها ) حيوان و انسانهاى وحشى بودند ولى اينان ( يعنى انگليسها ) مردمان محترمى هستند .\r\nوقتى كه ملاقات به پايان رسيد ما سوار اسب‌هايمان شديم و شاه نيز سوار بر اسبش شد در اين موقع « زنبورك‌خانه » به عنوان سلام چند گلوله‌اى شليك كرد در ابتدا صفوف پياده‌نظام وارد ميدان شد آنان ژاكت‌هاى مخمل از دو رنگ مختلف سياه و قرمز بر روى شلوارهاى گشاد قرمزرنگ ابريشمى بر تن ، و كلاه‌هاى سياهى از پوست بره بر سر و پاىافزارهاى تنگ و چابكى برپا داشتند .\r\nشاه در فاصله‌اى از ما عبور كرد و ما در مقابلش سر فرود آورديم او در ميان عده‌اى « شاطر » كه لباسهاى جالبى بر تن و كلاههاى عجيبى بر سر داشتند احاطه شده بود . هيچ فرد ديگرى در نزدش ديده نمىشد و هيچكس هم اجازه نداشت به وى نزديك شود بر خلاف خليفه عثمانى كه هميشه تعدادى از ملازمان و مشاوران او را در ميان مىگرفتند شاه ايران تنها و در حال انزوا در دربار زندگى مىكند . در پشت سر شاه شاهزادگان حركت مىكردند و سپس انبوه جمعيت شركت‌كننده !\r\nبعد از عزيمت شاه ما در چادر امين الدوله براى صرف ناشتائى توقف نموديم .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nبيست و ششم مارس\r\nهيئت مأمور مذاكره درباره قرارداد « 6 » كار خود را آغاز كرد ولى چون اين مذاكرات به جايى نرسيد لامحاله براى مدت سه روز جلسات به حال تعليق درآمد تا اينكه سرانجام رضايت ما جلب شد و مقرر گرديد كه من در تاريخ سىام مارس به حضور شاه شرفياب و سپس رهسپار انگلستان شوم .\r\n\r\nسىام مارس\r\nروز سىام مارس سفير و من به خاطر شرفيابى به حضور شاه ناشتايى را با وزرا صرف نموديم با اينكه شاه براى هواخورى به شميران رفته بود ما صبح آن روز را با صدراعظم بسر برديم امين الدوله به مناسبت اخبار نامساعدى كه از اصفهان ( منطقه تحت حكمرانى پسرش ) دريافت كرده بود بسيار مغموم و افسرده‌خاطر بود بطورى كه كسب اطلاع شد در اثر ذوب شدن برفها زاينده‌رود طغيان كرد و در حدود مبلغ سه‌لك پياستر ( هر پياستر معادل يك دلار آمريكايى . م ) به شهر اصفهان خسارت وارد نمود سيلاب ، بسيارى از خانه‌ها را خراب و بند بزرگى را كه يكى از محدثات شاه عباس ، و در مقابل چهارباغ قرار داشت به‌طور كلى ويران نمود كل ضايعات به مبلغ سى لك پياستر تخمين زده شد قنوات تماما\r\n\r\n\r\n","description":"","footnote":"\r\n( 6 ) - در مورد اين قرارداد به يادداشتهاى مترجم ذيل بخش هفتم مراجعه شود .\r\n","page_name":" 272 ","page_number":272},
  {"content":"\r\n\r\nمسدود و كليه زمين‌هاى زراعتى براى يك سال غيرقابل استفاده گرديد .\r\nدر اثر طغيان رودخانه آب از روى پل الله وردى خان وارد چهارباغ شد و تمام خيابانها و نواحى مسكونى زير آب فرورفت .\r\n\r\nسى و يكم مارس\r\nروز سى و يكم مارس براى باريابى رهسپاركاخ گلستان شديم صدراعظم و امين الدوله ما را به‌طرف درب كوچكى از كاخ راهنمائى كرد به خوبى معلوم بود كه اين قسمت از كاخ را براى دفاع در مقابل حوادث و پيش‌آمدهاى فورى و ناخواسته آماده و مهيا نمودند .\r\nدر وسط باغ عمارت « كلاه فرنگى » كه يكى از بناهاى زمان آغا محمد خان بود ، ديده مىشد باغ به‌طور چهارگوش احداث گرديد و حصارى نيمه‌ويران اطراف آن را محصور كرده بود تعدادى طاووس و مرغ كه اغلب مورد علاقه ايرانيان است در گوشه‌وكنار مشغول قدم‌زدن بودند پس از آنكه از چند خيابان باغ عبور كرديم به تالار بارعام رسيديم بلافاصله كفش‌هايمان را از پا درآورديم و فاصله‌اى را با پاى برهنه روى سنگ مرمرهاى تالار حركت نموديم و از يك رشته‌پله‌هاى باريك متصل به اتاق زيبايى كه شاه در آن جلوس كرده بود بالا رفتيم در پاى پله‌ها عده‌اى از خواجه‌ها و پيشخدمت‌ها صف كشيده و در بالا تعدادى از صاحب‌منصبان ايستاده بودند هنگامى كه وارد شديم شاه اشاره كرد كه بنشينيم ولى ما ترجيح داديم كه سرپا حضور او بايستيم تختى كه شاه بر روى آن نشسته بود ظاهرا همان بود كه در اولين ملاقات با شاه آن را ديده بودم .\r\nظاهرا سفير به صدراعظم گله كرده بود كه در شرفيابى قبلى\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبه‌طور كافى وقت ملاقات و گفتگو با شاه را نداشتيم به‌همين مناسبت شاه موافقت كرد كه بار ديگر با تشريفات كامل سفير را به حضور بپذيرد .\r\nشاه كتى زرباف از مخمل زرد بر تن داشت كه سنگ‌هاى درشت گرانبهائى بر روى شانه‌هايش دوخته شده ، و در هر بازويش سه رديف بازوبند مزين به جواهرات ديده مىشد كه از آن جمله درياى نور يكى از بهترين الماس‌هاى دنيا در بين آنها وجود داشت .\r\nكمربندى بر روى كمرش بسته كه در حدود چهار اينچ پهنا داشت و مزين به انواع و اقسام مرواريد و در وسط آن يك دانه زمرد سبز بسيار درشت به چشم مىخورد . بر روى اين كمربند يك خنجر مرصع با منگوله‌هاى مرواريد بسته بود كه شاه دستش را روى آن گذاشته و اغلب به صورت تفنن و سرگرمى با آن بازى مىنمود .\r\nقليان بسيار ظريفى در سمت چپ وى در يك گوشه تخت ديده مىشد كه به خاطر الماسهاى نفيسى كه بر روى آن نصب شده بود ، مثل يك تكه آتش مىدرخشيد در سمت راست تخت ، چهار پيشخدمت سرپا ايستاده بودند كه اولى تاج سلطنتى ، و دومى گرز و سپهر ، و سومى كمان و تركش ، و چهارمى شمشير شاه را در دست داشتند تمام اين اشياء زيبا و قشنگ ، بخصوص تاج سلطنتى كه در هر طرف آن مقدار زيادى مرواريد و زمرد و الماس نصب شده و در بالاى آن يك « جقه » از الماس نشانده بودند و اطراف آن را نيز با پر يك نوع پرنده تزيين و آرايش داده بودند .\r\nشاه به‌طور صميمى و يكرنگى با ما وارد گفتگو شد و پرسيد كه از « ينگه دنيا » ( آمريكا . م ) چه خبر داريد ؟ و اضافه كرد كه آنجا چه نوع سرزمينى است ؟ و چگونه مىتوان به آنجا سفر كرد ؟ آيا آن كشور زير زمين قرار دارد ؟ و آنگاه پرسشهايى در مورد سيستم حكومتى انگلستان مطرح نمود ظاهرا اطلاع داشت كه پادشاه\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nانگلستان بدون موافقت پارلمان نمىتواند كارى انجام دهد و او از اينكه اختيارات پادشاه انگلستان تا اين اندازه محدودست مات و متحير بود و سپس شاه بحث را به بناپارت ( ناپلئون ) كشانيد و حسب المعمول مقدارى ناسزا نثار فرانسويها نمود .\r\nسرانجام پس از مذاكرات زياد شاه با اشاره سر ما را مرخص نمود و قول داد كه مرا به دريافت « خلعت » مفتخر خواهد نمود و يك ميهماندار نيز همراه من جهت مسافرت به انگلستان انتخاب خواهد نمود .\r\n\r\nچهارم آوريل\r\nروز چهارم آوريل شاه مرا با اعطاء يك قبا و يك شمشير به عنوان خلعت مفتخر و مباهى نمود خلعت شاهانه در درون يك پارچه سفيد پيچيده شده و شمشيرى نيز بر بالاى آن گذاشته بودند اين عطيه ملوكانه به وسيله يك افسر از دربار آورده شد من هديه مرحمتى را پذيرفتم و آن را روى سرم گذاشتم و پوشيدم هنگامى كه خلعت شاهانه را به تن كرده بودم هركس به من مىرسيد مىگفت « مبارك باشد . »\r\nعصر همان روز ما به ديدار صدراعظم رفتيم او عهدنامه ايران و فرانسه را كه در سال 1807 در فين‌كن‌اشتاين « 7 » به وسيله بناپارت امضاء شده بود به ما نشان داد اين عهدنامه بر روى پوست گاو با خط بسيار زيبايى به فرانسه نوشته شده و در يك جلد مخمل سياه صحافى شده كه در هرگوشه آن هيئت يك عقاب بسيار زيبايى\r\n\r\n\r\n","description":"","footnote":"\r\n( 7 ) -  FinKenstein \r\n","page_name":" 275 ","page_number":275},
  {"content":"\r\n\r\nرا نقاشى كرده بودند و اولين حرف نام ناپلئون  N  با آب طلا در وسط آن نوشته شده و آن را با مهرى بزرگ مهروموم نموده و در يك جعبه طلاى ساده گذاشته بودند از طرف فرانسه تاليراند « 8 » و مارت « 9 » و از سوى ايران ميرزا رضا نماينده تام‌الاختيار دولت ايران اين عهدنامه را امضاء كرده بودند ( 1 ) من رونوشتى از اين عهدنامه تهيه نمودم ( اين عهدنامه شامل 14 ماده بود ) .\r\nهنگامى كه اتاق صدراعظم را ترك نموديم او پيش‌نويس يك قرارداد تجارتى را كه در بيست و هشت ماده تنظيم شده بود جهت استحضار سفير ارسال نمود .\r\n\r\nنهم آوريل\r\nروز نهم آوريل سفير يك يادداشت رسمى به وسيله من و جعفر على خان جهت شاه ارسال داشت ما به اتفاق روانه قصر شديم و از دروازه كه عبور كرديم وارد تالارى شديم كه عده‌اى از وزراء و مستوفىها مشغول كار بودند اينان هر روز در اين محل اجتماع مىنمايند تا چنانچه شاه هركدامشان را احضار نمايد به حضور وى باريابند .\r\nما در آن تالار عمومى در ميان درباريان نشستيم و منتظر مانديم تا ميرزا شفيع و امين الدوله كه در حضور شاه بودند مراجعت نمايند در اطاق پشتى عده‌اى مشغول شمردن پول بودند در اطاقى كه ما نشسته بوديم ميرزا رضا و اسماعيل بيگ دامغانى ( 2 ) شخص مورد توجه شاه و فرمانده قراولان خاصه و چند تن ديگر كه\r\n\r\n\r\n","description":"","footnote":"\r\n( 8 ) -  Talleyrand \r\n( 9 ) -  Maret \r\n","page_name":" 276 ","page_number":276},
  {"content":"\r\n\r\nبعضى مشغول نوشتن و برخى هم در حال صحبت و كشيدن قليان بودند حضور داشتند . هنگامى كه صدراعظم و امين الدوله از حضور شاه مرخص شدند ما نامه و يادداشت خصوصى سفير را به ايشان تقديم نموديم . ميرزا شفيع بلافاصله نامه رسمى سفير را باز كرد در اطاق تقريبا شايد بيست نفر از درباريان در كنار پنجره‌اى كه صدراعظم نشسته بود اجتماع كرده بودند و هنگامى كه صدراعظم مشغول خواندن نامه بود آنها هم پهلوى دست او متن نامه را مطالبه مىكردند و به انتقاد دوستانه من هم اعتنا نمىكردند . وقتى كه صدراعظم از مفاد نامه آگاهى يافت به ما گفت كه آن را به حضور شاه تقديم خواهد نمود و از ما خواست كه در اتاق مجاور استراحت كنيم و به صرف قهوه و آشاميدنى بپردازيم تا اينكه شاه ما را به حضور بپذيرد .\r\nما به اتاقى در قسمت ديگر قصر منتقل شديم و مدت پنج ساعت تمام در حال انتظار بسر برديم در خلال اين مدت با يكى از پسران جوان امين الدوله كه در دربار شغل مهمى بر عهده داشت آشنا شديم وظيفه وى آن بود كه غذاى شاهانه را قبل از آنكه به اتاق مخصوص ببرند شخصا بازرسى ، و مقدارى از آن را تناول نمايد هنگامى كه آنجا نشسته بوديم چهار سينى مدور كه در هركدام مقدارى كاهو با يك كاسه سركه يا شيره گذاشته بودند نزد او آوردند تا پس از بازرسى به اتاق شاه ببرند او شخصا قدرى از آن كاهو و سركه را تناول نمود و آنگاه دستور داد تا مجموعه‌ها را به اتاق شاه ببرند و كمى بعد دو غلام نوجوان گرجى را براى فروش به او عرضه نمودند و فروشنده براى هركدام يكصد و پنجاه تومان مطالبه كرد .\r\nدر خلال پنج ساعتى كه ما آنجا نشسته بوديم بسيار كسل و خسته شديم و تنها خود را با خوردن مقدارى كاهو كه برايمان آورده بودند سرگرم نموديم . سرانجام شاه ما را احضار كرد و به\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاتفاق وزراء از محوطه خاكى عبور كرديم و وارد باغ شديم و به طرف همان تالارى كه معمولا در آن بارعام برگزار مىشود رهسپار شديم ما حسب المعمول چند بار سر فرود آورديم و كفش‌هايمان را از پا درآورديم در اين باريابى بر خلاف قبل كه ما روى فرشهاى زرباف راه مىرفتيم اين بار ناچار بوديم كه روى كاشىهاى نمناك كنار حوض قدم برداريم .\r\nشاه در آغاز با ما احوال‌پرسى نمود و بعد جوياى حال سفير شد و آنگاه از مفاد نامه سفير كه صبح آن روز صدراعظم به وى تقديم كرده بود تعريف و تمجيد كرد و سپس راست و قائم بر روى تخت نشست و براى مدت طولانى بدون وقفه به صحبت پرداخت و در پايان ما را رخصت مراجعت داد و ما هم به اتاق مجاور برگشتيم و قرار شد صبح روز بعد مجددا به حضور وى شرفياب شديم .\r\nدر اين موقع صدراعظم در كنار پنجره مشغول تهيه جواب نامه سفير بود و عده‌اى از پيشخدمت‌ها كه در كنار پنجره اجتماع كرده بودند اين جوابيه را كلمه به كلمه مىخواندند با اين ترتيب تمام درباريانى كه در آنجا حضور داشتند هم از اصل نامه و هم از جواب آن آگاهى كامل بهمرسانيدند .\r\nصدراعظم نامه را به ما تسليم نمود و آنگاه پيشخدمت‌ها را از اتاق مرخص كرد و قدرى به‌طور خصوصى با ما به مذاكره پرداخت كه چندان نتيجه مطلوبى نداشت و سرانجام دربار را ترك نموديم .\r\nدر اين مذاكرات تصميم گرفته شد كه فردا صبح سفير با شاه ملاقات نمايد . صبح روز بعد طبق قرار قبلى آقاى بروس و من هر دو خلعت مرحمتى شاه را پوشيديم و در معيت سفير روانه دربار شديم . شاه در عمارت كلاه فرنگى يكى از محدثات آغا محمد خان در كاخ گلستان ما را به حضور پذيرفت او بر روى يك صندلى نشسته و قبايى از شال بر تن داشت و ظاهرا بسيار شاداب و سرحال به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nنظر مىرسيد او به سفير قول داد كه اتحادش را با انگلستان حفظ خواهد كرد و با فرانسويها قطع رابطه خواهد نمود و اميدوار است كه برادرش پادشاه انگلستان اين اتحاد و همبستگى را نقض ننمايد ( 3 ) .\r\n\r\nپانزدهم آوريل\r\nروز پانزدهم آوريل آقاى بروس روانه بوشهر شد تا از آنجا به هندوستان عزيمت نمايد .\r\nسرانجام سفير موفق شد تا ترتيب خروج فرانسوىها را از تهران فراهم نمايد ژنرال گاردن سفير فرانسه مىخواست كه از طريق روسيه و خاك گرجستان به كشور خود عزيمت نمايد ولى دولت ايران از عبور وى از خاك روسيه ممانعت به عمل آورد و شاه به فرزندش حكمران آذربايجان دستور داد كه يك اسكورت يكصد نفرى او را تا ارزروم مشايعت نمايد و اجازه ندهد كه هيئت فرانسوى از مسير معين‌شده منحرف و از طريق ديگرى مسافرت نمايند .\r\nما امروز بار ديگر به حضور شاه شرفياب شديم او در حين صحبت و گفتگو بسيار شاداب و بانشاط به‌نظر مىرسيد و قسم ياد كرد كه او بناپارت را به اين مقام رسانيده است ولى با اين پيش - آمد او تا سال ديگر مقام خود را از دست خواهد داد .\r\nما نامه‌اى كه شاه خطاب به پادشاه انگلستان نوشته بود دريافت داشتيم اين نامه با آب طلا نوشته شده و با گل و بوته تزيين و تذهيب‌كارى شده و مهر پادشاه نيز در تكه كاغذى جداگانه به پاى نامه الصاق شده بود طبق سنت قديمى ايرانيان هرگاه شاه به يكى\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاز سلاطين هم‌شأن خود نامه مىنويسد مهر شاه را در پايين نامه مىزنند ولى هرگاه پادشاه مورد خطاب هم‌شأن شاه ايران نباشد بالاى نامه را به مهر شاه ممهور مىنمايند .\r\nسفير فرانسه تهران را ترك كرده بود و در چند روز گذشته شاه فرمانى صادر كرد كه بقيه هيئت فرانسوى هرچه زودتر تهران را ترك نمايند مردم پايتخت بر عليه هيئت فرانسوى سخت برآشفته شده بودند وقتى كه خانم جورانين « 10 » و نرسيات « 11 » مىخواستند تهران را ترك نمايند قاطرچىهايى كه ( طبق معمول از طرف شاه براى حمل اثاثيه آنها اجير شده بودند ) جلو دروازه تهران متوقف شدند و مأمورين محموله‌ها را باز نمودند و اسباب و اثاثيه آنها را روى زمين ريختند يكى از فرانسوىها در حال عصبانيت با خنجر يكى از قاطرچىها را مجروح نمود .\r\n\r\nبيست و نهم آوريل\r\nروز بيست و نهم آوريل ميرزا ابو الحسن خان ( 4 ) برادرزن امين الدوله و خواهرزاده حاجى ابراهيم صدراعظم فقيد به عنوان سفير ايران در دربار انگلستان منصوب و مقرر گرديد كه به اتفاق رهسپار انگلستان شديم ( 5 ) .\r\n\r\nپايتخت ايران\r\nپايتخت فعلى ايران يعنى تهران در عرض 35 درجه و چهل\r\n\r\n\r\n","description":"","footnote":"\r\n( 10 ) -  Journnin \r\n( 11 ) -  Nersiat \r\n","page_name":" 280 ","page_number":280},
  {"content":"\r\n\r\nدقيقه جغرافيايى قرار گرفته و محوطه‌اى بين چهار و نيم تا پنج مايل را دربر گرفته است به گمان من مىتوان اطراف حصار شهر را سواره به مدت يك ساعت و نيم طى نمود .\r\nتهران داراى شش دروازه است كه همه را با آجر ساخته و ديوارهاى مدخل اين دروازه‌ها را با تصويرى از انواع جانوران مانند پلنگ و غيره با كاشىهاى الوان نقاشى كرده‌اند .\r\nسردر و سقف اين دروازه‌ها بلند و گنبدىشكل و به مراتب بهتر از انواع مشابهى بود كه تاكنون در ايران ديده بودم .\r\nاز شمال به غرب شهر ، چند برج به‌طور جداگانه ديده مىشود .\r\nما دو واحد توپخانه در تهران مشاهده كرده‌ايم ، كه ظاهرا يك واحد خمپاره‌انداز و ديگرى شامل يك واحد توپخانه سنگين بود .\r\nخندق اطراف شهر در چند نقطه ريزش نموده كه ديوارهاى آن را با آجر مرمت نمودند شهر ، تقريبا به اندازه شيراز است ولى عمارات و ساختمان‌هاى بزرگى در آن ديده نمىشود ظاهرا تمام ساختمان‌هاى آن خشتى است كار ساختمان مسجد بزرگ و اصلى شهر به نام « مسجد شاه » هنوز به پايان نرسيده است غير از اين مسجد شش مسجد كوچكتر ، و سه يا چهار مدرسه و بطورى كه گفته مىشود در حدود يكصد و پنجاه كاروانسرا و يكصد و پنجاه حمام عمومى وجود دارد .\r\nشهر داراى دو ميدان است كه يكى در شهر ، و ديگرى در ارك ! ارك يك كاخ مربع شكل مستحكمى است كه تمام عمارات شاهى در آن قرار دارد و اطراف آن با يك حصار و يك خندق محصور شده و دو دروازه آن را به ديگر نقاط شهر مرتبط مىنمايد .\r\n\r\nحرم\r\nحرم شامل عمارات و حجرات متعددى است كه محل سكونت خانم‌ها مىباشد تمام افسران و كارگذاران حرم از قبيل فراش ،\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nفراش‌باشى ، شاطر و شاطرباشى را زنها تشكيل مىدهند در حرم يك زن ايشك‌آقاسى و خلاصه كلام تمام مشاغلى كه در دربار شاه مردان انجام مىدهند در حرم زنها عهده‌دار آن كارها مىباشند بهترين خواننده‌ها و رقاصه كشور براى سرگرمى شاه به تهران احضار مىشوند .\r\nيك ارمنى در شيراز كمانچه را خوب مىنواخت و در واقع استاد كمانچه بود بدبختانه شهرت او به گوش شاه رسيد بلافاصله به حاكم شيراز دستور داده شد كه آن مرد را به تهران اعزام نمايند مرد بدبخت كه صاحب زن و بچه و كسب و كار در شيراز بود مجبور شد به تهران بيايد . هنگامى كه ما در تهران بوديم او به عنوان مربى و معلم به زنهاى شاه موسيقى ياد مىداد .\r\nشاه در حدود شصت و پنج پسر دارد ولى تعداد دخترهايش مشخص نيست اما بطورى كه گفته مىشود به همان تعداد هم دختر دارد و بعضى اوقات در آن واحد چند تن از زنان شاه با هم وضع - حمل مىنمايند هنگامى كه ما در تهران بوديم در يك شب شش تن از زنان شاه كه حامله بودند فارغ شدند كه چهار تا از نوزادان پسر و دو تا دختر بودند . در خانه امين الدوله يك نوزاد به دنيا آمد كه او به عنوان هديه چهار محموله قاطر از انواع و اقسام پوشيدنى براى او به اصفهان فرستاد . . .\r\n\r\nتبريز مه 1809\r\nجاده‌اى كه به شهر تبريز ختم مىشد در امتداد دشتى زيبا قرار داشت در اطراف جاده گاوآهن‌هاى زيادى به چشم مىخورد كه هر كدام را چهار گاو نر به دنبال خود مىكشيدند چرا كه شخم‌زدن و\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكندوكاو زمين‌هاى اين منطقه بسيار سخت و دشوار مىباشد .\r\nدر حدود سه مايل نرسيده به شهر تبريز جاده در ميان تپه‌هاى سنگلاخى به چند رشته تقسيم مىشود . در اينجا يك صاحب‌منصب از طرف شاهزاده عباس ميرزا به استقبال ما آمده بود تا ورود ما را به تبريز خيرمقدم بگويد او در حدود ده تا پانزده سرباز و يك رأس اسب يدك همراه داشت آنان به مجردى كه نزديك شدند به احترام ما شروع به بازى و تيراندازى نمودند . ميرزا ابو الحسن بلافاصله از قاطر خود پياده و سوار اسب يدك شد و هنگامى كه به يكديگر رسيديم همان تشريفات ورود به تهران در اينجا نيز تكرار شد .\r\nآنها هنگام گفتگو با يكديگر روسها را مورد تحقير و اهانت قرار مىدادند و آن افسرى كه به استقبال ما آمده بود گفت روسها مثل سگ از ما مىترسند ما از هر لحاظ از آنها برترى داريم و جرأت نمىكنند كه دوباره با ما درگير شوند .\r\nسوادشهر از گوشه و كنار تپه‌ها نمودار شد فصلى كه ما وارد تبريز شديم فصل بسيار زيبا و پرطراوتى بود حصار گلى و خانه‌هاى خشتى شهر در زير پوششى از درختان سربسر محصور شده بود و در قسمتى از حصار نزديك دروازه تهران خرابه‌هاى يك مسجد كه هنوز زيبايى خود را حفظ كرده بود به چشم مىخورد اين مسجد در ششصد سال قبل به وسيله غازان شاه ( جانشين شاه محمد خدابنده بانى و مؤسس مسجد سلطانيه زنجان ) ساخته شده است اين مسجد در اثر يك زمين‌لرزه در حدود سى سال قبل ويران گرديد آنطورى كه شاردن توصيف كرده است تبريز شهر بزرگى نيست . تمام عمارات و بناهاى بزرگ آن در اثر زمين‌لرزه منهدم شده است من سواره دور حصار شهر را گردش كردم و تبريز در دايره‌اى تقريبا به وسعت سه مايل قرار گرفته است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nسه دروازه شهر با مناره‌هاى بلند و كاشىكاريهاى سبز بسيار زيبا و جالب توجه است غير از دروازه‌هاى موصوف پنج دروازه ديگر وجود دارد كه بسيار كوچك و قابل‌توجه نمىباشند .\r\nحصار شهرچندان مستحكم و مقاوم نيست و در بعضى جاها كه ريزش نموده آن را با خشت بازسازى نمودند . شهر تبريز در ميان باغ‌هاى ميوه كه ايرانيها به آنها « ميوه‌خانه » مىگويند محصور شده است . يكى از اين باغ‌ها كه بسيار بزرگ و در سمت غربى شهر واقع شده ، متعلق به حاجى محمد خان است .\r\nدر شمال غربى شهر قبرستان وسيعى وجود دارد كه تمام سنگ‌قبرهاى اين گورستان از نوع گرانيت سياه ، و بر روى هر سنگ كتيبه‌اى به خط عربى نوشته شده بود .\r\nدر جنوب غربى شهر تعداد زيادى گورستان قديمى ديده مىشود كه بعضى از سنگ قبرهاى آن از نوع قرمز مىباشد كه ظاهرا از كوه‌هاى مجاور به اين قبرستان حمل شده . يك نوع سنگ مرمر سياه شفاف بر روى بعضى از قبرها به چشم مىخورد كه من نتوانستم بفهمم كه اين نوع سنگ‌ها را از كدام معدن استخراج نموده‌اند . يكى از اين سنگ قبرها در حدود هشت پا و نيم درازا و دو پا و نيم پهنا داشت و بر روى آن هيئت يك قهرمانى را كنده‌كارى كرده بودند ، اين قبر در نزديكى مسجد كوچكى قرار داشت اين نوع سنگ‌ها بسيار صاف و شفاف و در عين حال محكم و بادوام هستند و به سنگ مرمر تبريز شهرت دارند . ( من شرح اين سنگ مرمرها را هنگام توصيف عمارات و ساختمان‌هاى شيراز و اصفهان بيان كرده‌ام ) در حوالى تبريز اين نوع سنگ يافت نمىشود و بطورى كه گفته شده از معادن نزديك درياچه‌شاهى و شهر مراغه به حد زياد استخراج مىگردد . اين نوع سنگ وقتى صيقل داده شود بسيار روشن و شفاف مىگردد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nدر تبريز دوازده حمام وجود دارد كه بعضى بسيار زيبا و مجلل مىباشند بازار در امتداد طول شهر قرار گرفته و بسيار كثيف به‌نظر مىرسد . در تبريز مسجدى كه قابل ذكر باشد وجود ندارد و تنها بقاياى مسجدى را كه قبلا شرح آن را داده‌ام هنگام ورود به شهر مشاهده نمودم .\r\nدر جنوب غربى شهر در مجاور ارك ، قلعه على شاه قرار دارد اين قلعه در حال حاضر به عنوان انبار مهمات و قسمت‌هايى هم از آن را به اتاق‌هاى كشيك و نگهبانى تخصيص داده‌اند به‌نظر من قسمت‌هاى فوقانى اين قلعه چندان قابل استفاده نيست چرا كه در اثر وقوع يك زمين‌لرزه يا يك آتش توپخانه دشمن آسيب‌پذير است خطر زمين‌لرزه موجب گرديد كه خانه‌هاى مسكونى را در تبريز به جاى سقف آجرى بيشتر با چوب و ديوارهاى كوتاه بسازند به‌همين دليل هم سقف بازار بر خلاف ساير شهرهاى ايران كه از طاق آجرى استفاده شده ، در اينجا از چوب ساخته‌اند .\r\nبطورى كه شنيدم هنگام وقوع زمين‌لرزه گنبد حمام خان كه يكى از بزرگترين ساختمان‌هاى تبريز است هيچگونه صدمه‌اى نديد و محكم و استوار و آسيب‌ناپذير برجاى مانده است ، درصورتىكه بيشتر ديوارها و ساختمان‌هاى مستحكم شهر ويران شده‌اند .\r\nچهار سال قبل پيش از آنكه عباس ميرزا وليعهد رسمى كشور به استاندارى آذربايجان منصوب گردد و اين شهر را مقر حكمرانى خود قرار دهد تبريز به صورت يك شهر متروكه درآمده بود او در خلال اين مدت تبريز را ستاد و پايگاه عمليات جنگى خود بر عليه روسها قرار داد در طى اين مدت حصار شهر را به طرز زيبايى مرمت و بازسازى ، و يك ميدان و چند دستگاه عمارت تازه در اين شهر احداث نمود ، در حقيقت قبل از انتصاب عباس ميرزا به حكومت آذربايجان تبريز محل مناسبى براى سكونت و زندگى نبود ولى پس\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nاز استقرار او در تبريز دستور داد تا تمام امرا و درباريانش هر كدام براى خود و عمله‌جاتش خانه‌هاى جديد احداث نمايند بطورى كه ايرانيها مىگفتند شاهزاده داراى خوى و طبيعت خاصى است كه مىتواند توده مردم را به خود جلب نمايد ( به گمان من حقيقت دارد ) حاكم شهر كه هنگام ورود به تبريز در منزل او اقامت داشتم مىگفت كه چندى قبل سه تن از فرزندان شاهزاده مرده بودند وزير با قيافه‌اى غمگين به ديدار شاهزاده رفت عباس ميرزا علت افسردگى وى را جويا شد وزير در ابراز پاسخ دچار ترديد شده بود ، شاهزاده مجددا پرسيد آيا بدبختى ديگرى روى داده است ؟\r\nآيا باز هم روسها موفقيت‌هايى كسب كرده‌اند ؟ وزير پاسخ داد خير ! ولى اضافه كرد كه بچه‌هاى حضرت و الا بيمار هستند ! شاهزاده باز پرسيد كه آيا در چه وضعى هستند . وزير جواب داد كه به سختى بيمار هستند و ممكن است تا حال بدرود حيات گفته باشند و سرانجام ناچار شد كه حقيقت را به شاهزاده بگويد .\r\nشاهزاده گفت آنها مرده‌اند اما من چرا افسرده باشم براى اينكه كشورم چيزى را از دست نداده است اگر من سه تن از نوكران خوب و يا سه تن از سرداران رشيد خود را از دست مىدادم مىبايستى افسرده‌خاطر شوم اما فرزندان من هنوز طفلى بيش نبودند و خدا مىداند كه اگر آنها بالغ مىشدند مىتوانستند مردان لايقى براى كشورشان باشند يا نه !\r\nعباس ميرزا هميشه لباس ساده‌اى بر تن دارد او غير از يك قباى كرباس ( يك نوع پارچه كتانى كلفت ) كه شال ساده‌اى بر روى آن دور كمر خود مىبندد هرگز لباس ديگرى بر تن نمىكند .\r\nهرگاه يكى از افسران او لباس يراق‌دوزى يا ابريشمى بر تن داشته باشد شاهزاده از وى مىپرسد فايده اين لباسهاى قشنگ چيست ؟\r\nو به جاى خريد اين لباس آيا بهتر نبود يك اسب راهوار و يا يك\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nشمشير يا يك تفنگ خوب خريدارى مىكرديد ؟ اين نوع تزيينات متعلق به زنها است و كسى كه خود را يك مرد و يك سرباز مىداند از اين نوع لباسها نمىپوشد ؟\r\nاو شخصا اسب و سلاح سربازانش را بازرسى مىكند و جنگ‌افزارهاى خوب و غير استفاده را از هم جدا و تفكيك مىنمايد .\r\nفرماندار تبريز كه اين واقعه را براى من تعريف مىكرد در حدود دويست قبضه تفنگ فتيله‌اى را كه وليعهد آنها را غيرقابل استفاده تشخيص داده ، در خانه خود انبار كرده است . اين تفنگ‌ها را از تهران برايش ارسال داشته بودند او همه را به تنهايى مورد آزمايش و بازرسى قرار داد . فرماندار همچنين به من گفت كه او رفتارى آزادمنشانه با سربازان و زيردستان خود دارد و اغلب اوقات مبلغى به عنوان پاداش به آنها اعطا مىنمايد .\r\nهنگامى كه من از فرماندار در مورد خروج دو خانم فرانسوى ( جوانين و نرسيات ) از شهر ، كه چند روز قبل از ما وارد تبريز شده بودند پرسش نمودم ، او در جواب گفت آنها رفته‌اند . عصر آن روز كه مراجعت كرد به من گفت كه پرسش شما و پاسخ خودم را در مورد خانم‌هاى فرانسوى براى شاهزاده نقل نمودم ليكن شاهزاده با عصبانيت فرياد كشيد كه چرا به او پاسخ خلاف داده‌ايد من اجازه نخواهم داد كه نوكرانم به كسى دروغ بگويند ، برو به او بگو كه آنها هنوز نرفته‌اند من تصور مىكنم كه فرماندار واقعا گزارش اشتباهى در اين مورد دريافت داشته است . فرماندار مهارت شاهزاده را در سوارى و تيراندازى برايم نقل كرد و گفت كه او در حال تاخت مىتواند يك آهو را با يك گلوله از پاى درآورد يا پرنده‌اى را با يك تير كه از كمانش رها مىشود در هوا شكار نمايد و در حقيقت مىتوان گفت كه او در رديف سه تن از سواركاران بزرگ\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nدوران قديم ايران است كه گزنفون از آنها ياد مىكند و مىنويسد كه در حال تاخت با تيرى شكارى را از پاى درمىآوردند و افراد صديق و راستگويى بودند ولى ايرانيها هيچگاه از گذشته خود ستايش نمىكنند و ظاهرا اين خصيصه از غرور ملى آنها مايه گرفته است .\r\nيك بار من به‌طور جدى كه آيا ايرانيها در سوارى ورزيده‌ترند يا تركها ، با ايرانيها درگير شدم آنها به‌طور مسخره‌آميزى از مهارت و ورزيدگى خود در سوارى سخن به ميان كشيدند و از سواره‌نظام ملت‌هاى ديگر با تحقير و انتقاد ياد مىكردند و آنها هميشه مىگفتند ممكن است كه پياده‌نظام شما از ما قوىتر باشد ولى سواره‌نظام ما در دنيا در رديف اول قرار دارد و هيچ قدرتى در مقابل آنها قادر به مقاومت نيست . در حقيقت سواركاران ايرانى افراد شجاعى هستند كه در رده بهترين سواركاران دنيا قرار دارند آنان بدون بيم و هراسى به هرجا كه بخواهند اسب مىتازند و در كوهها و صخره‌ها پذيراى هرگونه خطرى هستند هنگامى كه بر پشت زين مىنشينند بيش از صد نوع فنون سواركارى به كار مىگيرند ليكن در مهار كردن اسب تجربه‌اى ندارند و هميشه از يك نوع دهنه‌هاى خشن و زمخت استفاده مىنمايند . به‌طور كلى سربازان ايرانى افرادى فعال و جان‌باز و شجاع مىباشند .\r\nبيشتر ايلخى وليعهد در اين فصل در چراگاههاى مخصوص و سرزمين‌هاى علف‌خيز كشور پرورش داده مىشوند بطورى كه گفته مىشود تنها سه هزار سرباز در حال حاضر در ساخلو تبريز مستقر هستند بنا به گفته وزير شاهزاده قشون آماده به خدمت شاهزاده به قرار زير است :\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nسواره‌نظام بيست و دو هزار نفر پياده‌نظام دوازده هزار نفر پياده‌نظام تعليم‌يافته به سبك اروپايى شش هزار نفر جمع چهل هزار نفر\r\nظاهرا حقوق اين افراد از ماليات و درآمد خالصه‌جات دولتى پرداخت مىشود و تنها لباس و خوراك آنها از خزانه شاهزاده پرداخت مىگردد به موازات اين قشون تعدادى سرباز نيز به عنوان افراد ذخيره آماده به خدمت هستند كه در صورت كشته شدن سربازانى در جنگ و يا به علل ديگر جاى خالى آنها را پر نمايند .\r\nميرزا بزرگ « 12 » وزير وليعهد يكى از رجال استثنايى است كه من در ايران ديده‌ام من از طرف سفير حامل هديه‌اى براى او بودم ليكن او به من توصيه كرد كه اين هديه را به نام خود به شاهزاده تقديم نمايم چرا كه در ايران نمىتوان بدون پيشكش با افراد صاحب‌مقام ملاقات نمود . من با اين پيشنهاد مخالفت كردم چون دليلى براى اين ملاقات نمىدانستم و از طرفى من به عنوان يك مسافر مىخواستم از استان آذربايجان عبور نمايم او در مورد پيشرفت‌هايى كه در زمان حكومت شاهزاده نصيب آذربايجان شده بود به‌طور مفصل صحبت نمود اما اشاره‌اى به خدمات خود نكرد و گفت در خلال يك سال شاهزاده توانسته است قشون ايران را طورى مجهز نمايند كه با قشون روسيه رقابت و برابرى نمايد و پياده‌نظام ايرانى به خوبى مىتواند از جنگ‌افزارهاى موجود استفاده نمايد و از لحاظ فنون و دانش نظامى با مقايسه با روسها برترى دارد .\r\n\r\n\r\n","description":"","footnote":"\r\n( 12 ) - به يادداشتهاى مترجم ذيل بخش چهارم مراجعه شود .\r\n","page_name":" 289 ","page_number":289},
  {"content":"\r\n\r\nاو اضافه كرد كه به دستور شاهزاده كتابهايى راجع به علوم و فنون نظامى از زبان فرانسوى و روسى به ايرانى ترجمه شده و مورد استفاده سربازان قرار گرفته است .\r\nميرزا بزرگ همچنين گفت كه شاهزاده تنها شخصى در ايران است كه نقشه تمام طرحها و نمونه‌هاى اسلحه‌هاى ساخت دنيا را در اختيار دارد وى توضيح داد اخيرا معادن آهن و برنج زيادى در آذربايجان كشف گرديد ولى هنوز از لحاظ هزينه استخراج دچار مشكلاتى مىباشند بنا به گفته ميرزا بزرگ در حال حاضر تفنگ‌هاى ساخت تبريز از نوع تفنگ‌هاى كار اصفهان بهتر است او در پايان اضافه كرد كه اخيرا يك نوع توپ كوچك و سبك ساخته شده كه بدون زحمت مىتوان آن را با قاطر حمل كرد و به مناطق كوهستانى انتقال داد .\r\nمن پيشنهاد كردم كه آماده‌ام هرگونه كتاب يا وسائلى كه بتواند تسهيلاتى در جهت ساخت جنگ‌افزار فراهم نمايد از انگلستان تهيه و در اختيارشان بگذارم وزير در پاسخ گفت هيچ چيز در دنيا غير از اين موضوع شاهزاده را خوشحال نمىكند سپس اضافه كرد تنها انگلستان است كه يكى از فنون خود را در اختيار ما نمىگذارد همانطورى كه در اختيار ملت‌هاى ديگر نگذاشته است و آن هم صنعت كشتىسازى است من به او اطمينان دادم كه انگلستان نه‌تنها در ساختن كشتى به ايران كمك خواهد كرد بلكه مربيان و استادكاران اين فن را به ايران اعزام خواهد داشت همانطورى كه در مورد عثمانى و ورسيه انجام داده است او در جواب گفت تمام اين حرفها درست است اما هنوز فنون و رموزى در دريانوردى وجود دارد كه تاكنون انگليسها به هيچ ملتى نياموخته‌اند او همچنين ادامه داد كه اگر اين رموز ياد داده نشود چگونه نتيجه اين عمل مثبت خواهد بود و بطورى كه مىبينم ناوگان جنگى انگليس بر تمام\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nسفينه‌هاى دنيا برترى دارند و تاكنون در نبردهاى دريايى هيچ كشورى نتوانست بر آنها غلبه نمايد . من در پاسخ گفتم برترى نيروى دريايى ما مربوط به كشتىهاى جنگى نيست بلكه در اول مرهون لطف خداوندى و دوم همت و پايمردى مردانى است كه در آنجا مشغول خدمت مىباشند و در حقيقت ما در صنعت كشتىسازى هم‌طراز فرانسوىها هستيم و به هيچوجه از آنها برترى نداريم .\r\nبلكه برترى ما در جنگهاى دريايى مربوط به مهارت‌ها و دانش جنگى افراد است ، ولى وزير از اين گفته‌ها قانع نشد و ادامه داد كه به گمان او يك رمزى در فنون دريانوردى وجود دارد كه ناوگان جنگى انگليس را به پيروزى مىرساند .\r\nوزير گفت كه شاهزاده علاقمند به تاريخ انگلستان است و از من خواست كه هنگام مراجعت چند جلد كتاب در همين زمينه با خود بياورم او همچنين تقاضا كرد تا چند جلد كتاب درباره تاريخ فرانسه و روسيه نيز براى شاهزاده تهيه نمايم چرا كه به عقيده او شاهزاده مايل بود كه اين ملت‌ها را با هم مقايسه نمايد چون مىداند كه انگليس‌ها مردمان صديق و راستگويى هستند و بر خلاف فرانسوىها ملتى لاقيد و بىمسئوليت نمىباشند و به همين خاطر هم مىخواهد تاريخ اين دو كشور را به قلم يك مورخ انگليسى مطالعه نمايد . . .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nيادداشتهاى مترجم\r\n( 1 ) بناپارت براى جلب دوستى ايران در فوريه 1805 هنگامى كه خود را براى مقابله با اتحاد اروپا ( انگلستان و روسيه و پروس ) آماده مىنمود ژوبر را به عنوان نماينده خود به دربار تهران گسيل داشت و به دنبال اعزام ژوبر دومين نماينده خود ژنرال رومبو را به دربار تهران فرستاد ژنرال رومبو در تهران درگذشت ولى ژوبر موفق به جلب‌نظر دربار تهران گرديد .\r\nفتحعلى شاه كه از اتحاد با انگليس‌ها مأيوس شده بود و خود را در مقابل قدرت شگرف نظامى روسيه تنها مىديد ورود ژوبر را با خوشحالى تلقى نموده و در فوريه 1807 هيئتى را به رياست محمد رضا خان قزوينى بيگلر بيگى قزوينى با هداياى گرانبهايى به ارزش تقريبى نيم ميليون تومان به دربار ناپلئون فرستاد امپراطور فرانسه در آن موقع در اردوگاه فنين‌اشتاين در خاك لهستان به سر مىبرد و سفير ايران را با گرمى بسيار پذيرفت . نتيجه ابن‌سفارت تنظيم معاهده معروف فين‌كن‌اشتاين است كه در شانزده ماده بين نمايندگان دولت فرانسه و سفير فوق العاده دربار تهران به امضاء\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nرسيد ، مواد مهم اين قرارداد عبارت بود از استرداد گرجستان به ايران ، اعزام افسران متخصص از فرانسه به منظور آموزش فنون جديد نظام به قشون ايران و ارسال مهمات و اسلحه مورد نياز لزوم ارتش ايران از قبيل توپ و تفنگ و فشنگ و سرنيزه و غيره ، در مقابل تعهدات فرانسه ، دولت ايران پذيرفت روابط خود را با انگليس‌ها قطع كرده و اتباع انگليس را از تهران اخراج نمايد و نيز دو دولت متعهد شدند كه هرگاه دولت‌هاى روسيه و انگليس بر ضد ايران و فرانسه اتحاد نمايند ، دو دولت ايران و فرانسه هم متقابلا از حقوق هم ديگر دفاع نمايند اين قرارداد در چهارم مى 1807 مطابق 25 صفر 1222 هجرى قمرى در لشكرگاه ناپلئون واقع در فين‌كن‌اشتاين به امضاء رسيد .\r\nبناپارت شش روز پس از امضاى اين قرارداد ژنرال گاردن را به اتفاق هيئتى مأمور دربار ايران نمود ولى كمى بعد از ورود گاردن به ايران روسها از بناپارت شكست فاحشى خورده و در نتيجه معاهده تيلسيت  Tilssitt  در تاريخ 8 ژوييه 1807 بين دو امپراتور به امضاء رسيد و نتيجه معاهده تيلسيت آن بود كه بار ديگر روسيه را در كنار فرانسه قرار داد .\r\n( 2 ) اسماعيل خان سردار دامغانى اصلا از اهالى سنگسر بود وى در جوانى جزو پيشخدمتان خاصه فتحعلى شاه ، و بعدها يكى از سرداران مورد توجه شاه شد اسماعيل خان در راه استقرار سلطنت فتحعلى شاه زحمات فراوانى متحمل گرديد .\r\nهنگامى كه حسينقلى خان قاجار بر عليه برادر خود فتحعلى شاه طغيان نمود اسماعيل خان در سركوب او و رفع غائله سهم به‌سزايى داشت اسماعيل خان نيز در جنگ‌هاى ايران و روسيه كرارا شركت نمود و در نظم و تمشيت امور هرات و نواحى خراسان نقش مهمى ايفا كرد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n( 3 ) همانطورى كه در ذيل بخش هفتم گفتيم سرهارفورد جونز موفق شد قراردادى به نام قرارداد مجمل با دربار تهران به امضاء برساند و فرانسويها را از تهران اخراج نمايد و جانشين او سرگوراوزلى نيز قرارداد ديگرى كه مكمل اين قرارداد بود به نام قرارداد مفصل با دولت ايران منعقد نمود ( به جلد دوم همين كتاب مراجعه شود ) ولى بر خلاف انتظار فتحعلى شاه برادرش پادشاه انگلستان به اين قراردادها وفادار نماند چون قبلا در سال 1807 قرارداد محرمانه‌اى در باب تقسيم ايران به مناطق نفوذ با روسها بسته بود علنا نمىخواست بر عليه روسيه وارد مبارزه شود و براى استقرار صلح بين روس و ايران مىكوشيد سفير انگليس با فرمانده قواى روسيه در قفقاز مكاتبه برقرار نمود و سعى كرد كه شرايط سنگين متاركه او را بر دولت ايران تحميل كند . اما عباس ميرزا كه به فتوحات درخشانى در قفقاز نائل آمده بود مقاومت مىكرد و به قرارداد ايران و انگليس متمسك مىشد ولى سفير انگليس به استناد قرارداد دوستى انگليس و روس و براى اينكه روسيه بتواند در برابر فرانسه مقاومت بيشترى كند به منظور متاركه جنگ بين روس و ايران افسران انگليسى را كه در ارتش عباس ميرزا بودند احضار كرد به اين معنى كه در كنار ارس محرمانه با نمايندگان روسيه ملاقاتى نمود و تعليماتى صادر كرد ، به دنبال اين ملاقات تمام افسران انگليسى كه در ارتش عباس ميرزا بودند محل خدمت خود را ترك نمودند و روسها هم بلافاصله شبانه به اردوى عباس ميرزا شبيخون زدند و در نتيجه نقشه خائنانه سفير انگليس و كناره‌گيرى افسران انگليسى از قشون ايران تمام توپخانه و مهمات و ذخاير ارتش عباس ميرزا به دست قشون روس به باد تاراج رفت و عباس ميرزا ناچار به‌طرف تبريز عقب‌نشينى نمود .\r\nبدين ترتيب شكست قشون ايران در اصلان‌دوز زمينه را براى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nاجراى معاهده گلستان آماده نمود و فتحعلى شاه با مأيوس شدن از كمك انگليس‌ها و با تلقينات ميرزا شفيع صدراعظم ( كه با نظر انگليسها موافق بود ) ناچار به پيشنهادهاى سفير انگليس تن در داد و در نتيجه معاهده گلستان كه در يازده ماده تنظيم شده بود در تاريخ 21 اكتبر 1813 ( 29 شوال 1228 ه ق ) به امضاء نمايندگان ايران و روسيه رسيد و به موجب اين قرارداد ولايات قراباغ ، گنجه ، شكى ، شروان ، قبه ، دربند ، باكو ، طالش ، داغستان ، گرجستان ، و قفقاز كه مورد ادعاى ايران و محل نزاع بود به روسيه واگذار گرديد بد نيست در اينجا گفته شود كه پس از شكست ايران در مرحله دوم جنگ‌هاى ايران و روسيه و پس از انعقاد قرارداد تركمان‌چاى ( 1828 . م ) كه دربار تهران مجبور شد مبلغى به عنوان غرامت به روسها پرداخت نمايد لامحاله براى پرداخت غرامت جنگ به استناد فصل ششم قرارداد 1812 ( قرارداد مفصل ) از دولت انگليس ادعاى دويست هزار تومان هزينه جنگى را مىنمود ولى دولت انگليس به بهانه‌هاى گوناگون از پرداخت پول خوددارى مىكرد بهتر است قسمتى از نوشته جان ويليام‌كى نويسنده كتاب جنگ‌هاى افغانستان را در مورد ادعاى دولت ايران در اين خصوص عينا نقل نماييم .\r\n« انگليس‌ها در پى فرصتى بودند كه از زير بار تعهدات مواد سه و چهار قرارداد 1812 كه با ايران داشتند خود را رها نمايند ، در اين موقع فرصت مطلوب فرارسيد مبالغ زيادى روسها به عنوان غرامت جنگ از دولت ايران مطالبه مىكردند دربار تهران به هر وسيله‌اى متوسل مىشد تا وجهى تدارك نمايد در اين اوضاع و احوال كه بستانكار سمج و بىانصافى بر يك دولت شكست‌خورده فشار مىآورد دولت انگليس مانند يك صراف ورزيده و فرصت‌طلب كه خود بدهكار باشد از تنگدستى و بىپولى طلب‌كار خود كه در\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدست يك بستانكار ديگر ظالم گرفتار بود استفاده كرد ، و خوب هم به موقع استفاده نمود سرجان مكدونال از طرف دولت انگلستان حاضر شد دويست هزار تومان بدهد به شرط اينكه اين دويست هزار تومان قيمت دو ماه از عهدنامه 1812 باشد سرانجام دولت ايران از ناچارى حاضر شد اصلاحات و تغييرات لازمه در آن قرارداد به عمل آورد يعنى مواد سه و چهار قرارداد را تغيير دهد .\r\n( 4 ) حاج ميرزا ابو الحسن خان ايلچى ، پسر ميرزا محمد على از اهالى اصفهان و خواهرزاده حاج ابراهيم خان اعتماد الدوله شيرازى است . ميرزا ابو الحسن خان به واسطه وابستگى به حاجى ابراهيم خان در زمان صدارت او مدتى حاكم شوشتر بود و بعد از كشتن حاجى ابراهيم خان به هندوستان رفت و در حيدرآباد دكن رحل اقامت افكند و در سلك ندماى نظام حيدرآباد درآمد و درباره وى هم حقوقى برقرار گرديد بعد از مدتى دوباره به ايران بازگشت و به منصب يساولى حسينعلى ميرزا فرمانفرما تعيين شد و پس از چندى از اين شغل هم كناره گرفت و نزد حاجى محمد حسين خان امين الدوله كه داماد حاجى ابراهيم خان و شوهردختردائىاش بود رفت و به وسيله امين الدوله ترقى كرد و به دربار راه يافت و در سال 1224 ه ق كه فتحعلى شاه مصمم به فرستادن سفيرى به دربار انگلستان گرديد او را به اين سمت برگزيد مدت سفارتش در لندن شانزده ماه طول كشيد در اين سفر بود كه به قول لسان الملك سپهر سالى يكهزار و پانصد تومان در وجه او مقررى برقرار كردند كه از دولت كمپانى هندوستان مأخوذ دارد » ( ناسخ التواريخ قاجاريه ص 111 ) ميرا ابو الحسن خان از سال 1224 تا 1264 ه ق سال وفاتش و در چند سالى هم كه وزير خارجه بود مبلغ مذكور از دولت انگلستان ( كمپانى هند شرقى ) دريافت مىداشت و علاوه بر اين مستمرى مبالغ ديگرى هم به عناوين مختلف به او داده شده بود كه در بانك‌هاى\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nكمپانى هند شرقى به امانت گذاشته بود كه بعد از مرگش از ميان رفت ميرزا ابوالحسن خان در سال 1233 ه ق مجددا به‌سمت سفارت مأمور لندن شد و اضافه بر سفارت فوق الذكر سفارت عثمانى و اتريش را نيز عهده‌دار بود و سرانجام پس از سه سال اقامت در كشورهاى اروپايى كه بيشترش انگلستان بود به ايران بازگشت و در سال 1240 ه ق به وزارت امور خارجه منصوب گرديد و اولين كسى است كه در تاريخ ايران به عنوان وزير امور خارجه تعيين گرديده است .\r\n( 5 ) همانطورى كه در بخش هفتم ديديم چون فرمانفرماى هند از پرداخت حواله‌هاى سرهارفورد جونز سر باز مىزد و با بودن جونز در تهران ژنرال ملكم براى سومين بار به عنوان سفير انگليس وارد تهران شد و براى دولت ايران مشخص نبود كه از اين دو كدام يك سفير واقعى دولت انگليس در دربار تهران مىباشند لذا فتحعلى شاه ميرزا ابوالحسن خان شيرازى را همراه با جيمز مورير دبير ميسيون جونز روانه انگلستان نمود تا در اين مورد از دربار لندن كسب تكليف نمايد پس از ورود جيمز مورير و ميرزا ابوالحسن خان بلندن سفارت جونز مورد تأييد قرار گرفت ولى به علت اختلاف جونز و لرد مينستو فرماندار كل هندوستان سفير ديگرى به نام سرگوراوزلى تعيين ، و به جاى جونز همراه با ميرزا ابوالحسن خان و مورير روانه تهران گرديدند .\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nبخش نهم\r\n\r\n[ سخن مترجم 
  ]\r\n« سفرى به بلوچستان و سند » نام كتابى است كه ستوان پوتيسنگر آن را به رشته تحرير كشيده است .\r\nشخص موصوف به دستور حكومت هند براى تهيه گزارشى از اوضاع دو ايالت بلوچستان و سند در تاريخ بيست و دوم ژانويه 1810 از بمبئى حركت و در ماه مارس همان سال وارد كرمان گرديد .\r\nاين سفرنامه در سال 1816 در 423 صفحه به قطع وزيرى در لندن به چاپ رسيد و اخيرا نيز در سال 1976 براى بار دوم در كراچى تجديد چاپ و منتشر شده است .\r\nاينك ما قسمتى از يادداشتهاى او را در مورد شهر كرمان است ترجمه ، و در اين بخش به خوانندگان گرامى تقديم مىنماييم .\r\n« مترجم »\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nديدار از كرمان مه 1810\r\nدر تاريخ سوم مه 1810 در حالى كه در حدود بيست مايل در ميان دشتى كه سرتاسر آن پوشيده از باغ و مزارع و روستا بود در ساعت ده صبح وارد شهر كرمان شدم ، راهنما مرا به يك كاروانسرا در بازار راهنمايى كرد در آنجا يك اتاق كوچك كرايه كردم در اين موقع صدها نفر در جلو درب اتاق اجتماع كردند و با پرسشهاى جوراجور خود مزاحمت‌هايى برايم فراهم نمودند و من سعى داشتم كه حتى المقدور جوابهاى مناسبى به آنها بدهم .\r\nپس از صرف ناشتايى نوكر لطفعلى خان را به قصر فرستادم تا ورود مرا به شاهزاده اطلاع دهد و در ضمن تقاضا نمايد تا چند روز به من اجازه دهد تا اقامت كوتاهى در كرمان داشته باشم بلافاصله در جواب ، پيغامى به شيوه ايرانيها از شاهزاده دريافت داشتم كه از من تقاضا كرد كه در شهر بمانم و پس از رفع خستگى با وى ملاقات نمايم اين پاسخ خيلى سريعتر از آن بود كه من انتظارش را داشتم ، چون لباس مناسب شرفيابى نداشتم يك نفر هندو كه در اتاق مقابل من در كاروانسرا منزل داشت از راه لطف\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nداوطلبانه يكدست لباس به رسم عاريه به من تعارف نمود چون شب فرا رسيده بود بسيار خوشحال شدم زيرا كه از دست مردم مزاحم راحت شدم پس از صرف يك شام بسيار خوب ( پلو ) در يكى از قهوه‌خانه‌ها ، بلافاصله به خواب رفتم و پس از سه ماه مسافرت شب راحتى را به صبح رسانيدم .\r\n\r\nچهارم مه 1810\r\nصبح زود « قاصدى » با يك نامه به نزد سرجان ملكم فرستادم و ورود خود را به كرمان به اطلاع وى رسانيدم ، من همچنين يك نامه ديگر به خط فارسى براى محمد نبى خان وزير فارس و سفير سابق ايران در هندوستان ارسال داشتم ، و از وى تقاضا كردم چنانچه ژنرال ملكم در شيراز نباشد اين نامه را براى او بفرستد و در ضمن نوشتم كه قصد دارم مدت سه هفته در كرمان بمانم .\r\nدر ساعت ده صبح شخصى از طرف شاهزاده آمد ، و گفت كه او در « دربار » منتظر ملاقات با من مىباشد ، بلافاصله لباسى را كه قرض كرده بودم پوشيدم و همراه آن شخص طول چند خيابان را تا قصر طى نمودم و پس از عبور سه يا چهار حياط در دارالحكومه « عارض بيگى » يا رييس تشريفات به ديدار من شتافت و هويت مرا سئوال كرد و بلافاصله نزد شاهزاده مراجعت نمود و كمى بعد مرا به درون تالار احضار نمودند عارض بيگى به من دستور داد تا مراسم شرفيابى را عينا مثل او انجام دهم شاهزاده در يك طاق‌نما به ارتفاع ده پا نشسته بودند و به حياط كوچكى كه فواره‌اى در وسط آن كار گذاشته بودند نگاه مىكرد هنگامى كه به چند قدمى او رسيديم تعظيم نموديم و چند يا رد كه جلوتر رفتيم براى بار دوم\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nسر فرود آورديم و براى بار سوم نيز به همان منوال احترامات لازم را به‌جا آورديم در تمام اين مراحل شاهزاده با سر به كرنش و اظهار ادب ما پاسخ مىگفت من انتظار داشتم پس از ورود به دربار بلافاصله اجازه نشستن حاصل نمايم ولى لباس من تنها شرايط مراسم شرفيابى نبود و من فكر مىكنم آنچه تاكنون انجام داده بودم براى اداى احترام به شاهزاده كافى به‌نظر مىرسيد لذا هنگامى كه مقابل شاهزاده در حياط محصور دربار يعنى همان‌جايى كه افسران مسلح و مأمورين حكومتى ايستاده بودند رسيديم ، عارض بيگى آهسته به من گفت كه با تمام قد در برابر شاهزاده تعظيم نمايم من مىدانستم كه اين‌گونه مراسم شرفيابى در ايران مخصوص رعايا در برابر اربابانشان مىباشد و اجراى چنين تشريفاتى نه زيبنده شاهزاده و نه در شأن من مىباشد بنابراين از انجام اين تكليف استنكاف نمودم و كمى جلوتر از او در برابر شاهزاده نشستم در اين موقع شاهزاده با صدايى بلند از من پرسيد كه كجا بودم ؟ و چه انگيزه‌اى سبب شد كه به اين منطقه مسافرت نمايم ؟ آيا در بين راه با مخاطراتى مواجه شدم ؟ من قبل از آنكه به دار الحكومه بروم نزد خود داستانى جعل نمودم و بلافاصله گفتم من به اتفاق يك افسر ديگر به منظور خريد اسب براى ارتش هند به كلات آمديم و مىخواستيم كه از طريق دريا به ميسيون ژنرال ملكم ملحق شويم ولى به علت نامساعد بودن هوا ترجيح داديم كه از راه خشكى و از طريق بلوچستان به اين سفر ادامه دهيم اين اظهارات براى شاهزاده قابل قبول بود و پس از يك ساعت و نيم كه در حضور او بودم اجازه مرخصى يافتم .\r\nهمه چيز اطراف دار الحكومه عالى و باشكوه بود ملازمين و خدمه شاهزاده كه تعدادشان كم نبود همه لباس نو و تميز به تن داشتند و اتاقى كه شاهزاده در آن نشسته بود تقريبا كوچك و\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nتزيينات آن نظير خانه‌هايى بود كه بعدها من در ايران ديده بودم شاهزاده مردى است خوش‌قيافه ، چهره‌اش زيتونىرنگ و محاسنش سياه و كوتاه و قبايش از يك نوع چيت ساده اروپايى و كلاهش سياه از پوست بره بخارا بود ، او از سه جهت با شاه سمت خويشاوندى دارد . داماد ، عموزاده ، و پسرخوانده او به حساب مىآيد ( 1 ) او مردى است معقول و صاحب خصوصيات اخلاقى ملايمى است و بطورىكه مىگويند در حيطه حكمرانى خود عدالت را رعايت مىنمايد .\r\nمن تا بعد از ظهر 25 مه در كرمان توقف داشتم و منتظر بودم تا به كاپيتن كرستى  Christie  كه در هرات اقامت داشت ملحق گردم و همين توقف اجبارى موجب گرديد تا بتوانم اطلاعاتى از موقعيت شهر كرمان به‌دست آورم .\r\nروز بعد به دار الحكومه رفتم تا با وزير شاهزاده ملاقات نمايم او مرا مؤدبانه به حضور پذيرفت و در كنار خودش روى نمد نشانيد و گفت كه او شنيده است كه روز گذشته نامه‌اى براى محمد نبى خان نوشته‌ام آن مرد كه آن « عريضه » را برايم نوشته بود از سر و وضع كثيف و ژوليده من مظنون شد و هنگامى كه مىخواست آن را برايم بخواند گفتم احتياجى نيست ، از من پرسيد كه با ژنرال ملكم چه نسبتى دارم در اين موقع به خاطرم رسيد كه بگويم با وى نسبت خويشاوندى دارم لذا گفتم كه برادرزاده او هستم ظاهرا اين مطلب بلافاصله به گوش وزير رسيد و همين موضوع سبب شد كه وزير مرا مورد نوازش قرار دهد من در حدود يك ساعت در حضور او بودم و هنگامى كه با وى خداحافظى نمودم از من تقاضا كرد شام روز بعد را با وى صرف نمايم من بلافاصله دعوت وى را پذيرفتم .\r\nتمام ضيافت‌ها و ميهمانىهايى كه در ايران برگزار مىشود\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبه‌همين نحويست كه براى خوانندگان بازگو مىنمايم ، مقارن ساعت هفت بعد از ظهر وارد خانه وزير شدم به مجردى كه نشستم قليان خبر كردند . در ايران دو نوع قليان ديده مىشود يك نوع داراى لوله چرمى نرم بلند مانند « حقه » يا قليان‌هاى هندى ، و ديگرى قليان دستى كوچكى است كه هنگام استفاده آن را در دست مىگيرند و داراى نى يا لوله كوتاهى است و اغلب به طرز زيبايى با طلا يا نقره تذهيب و تزيين‌كارى شده است و معمولا پس از هر ده دوازده پك يك‌بار آب و تنباكويش را عوض مىنمايند پس از آنكه آفتابه و لگن به مجلس آوردند و دستها را شستند موقع صرف غذا فرا رسيد . انواع حلويات و شيرينىجات به مجلس آوردند با دو نوع قهوه از ميهمانان پذيرايى به عمل آمد يك نوع قهوه شيرين كه با شيره و عصاره ميوه‌جات تهيه مىشود ، و ديگرى قهوه واقعى كه مقدارى به اندازه يك قاشق غذاخورى از آن را در فنجان‌هاى چينى مىريختند و در سينىهاى طلا يا نقره مىگذاشتند و به مدعوين تعارف مىنمودند و در ضمن با انواع و اقسام ميوه‌هاى خشك و تازه و قدح‌هايى پر از شربت‌هاى متنوع در درون مجموعه‌هاى بزرگ كه هركدام يك ملاقه بزرگ چوبى در آن ديده مىشد از ميهمانان پذيرايى به عمل مىآوردند طولى نكشيد كه سفره را روى زمين گستردند و مقدارى نان در قطعات بريده روى آن گذاشتند ، و بلافاصله بشقابهاى پلو و گوشت را روى سفره آوردند و جلو هر ميهمان يك بشقاب گذاشتند وزير با اداى كلمه « بسم الله » ميهمانان را به صرف غذا دعوت نمود در اين موقع پيشخدمتها در وسط اتاق آماده بودند تا با آب و شربت از ميهمانان پذيرايى نمايند . ميزبان مىخواست مقدارى شراب برايم سفارش دهد كه امتناع كردم و گفتم كه چند ماهى است كه لب به مشروب نزدم و حالا هم ترجيح مىدهم قدرى نوشابه سرد بنوشم\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر اين ميهمانى بيش از سه نوع گوشت سر سفره مشاهده مىشد در اين گونه ميهمانىها جابه‌جا كردن سينىها و بشقابها در حقيقت كار بسيار دشوار و كسل‌كننده‌اى است من پس از صرف شام به خانه مراجعت نمودم .\r\n\r\nپانزدهم مه 1810\r\nروز پانزدهم مه شاهزاده به قضاوت نشست تا چند نفرى را كه متهم به كشتن يكى از فراشان او بودند به مجازات برساند در آن روز مردم شهر تماما دچار وحشت و اضطراب شدند و دروازه‌هاى شهر بسته شد بازار و كسب و كار روزانه مردم تعطيل گرديد .\r\nمردم براى تماشاى مجازات متهمين اجتماع نمودند من مشاهده كردم كه دو يا سه نفر را در حالى كه از ترس رمقى بر تن نداشتند از قصر خارج نموده و به قصاص‌گاه مىبرند در حدود ساعت سه بعد از ظهر شاهزاده رأى خود را درباره مجرمين اعلام كرد بعضى از هر دو چشم نابينا شدند يا گوش و دماغشان را قطع كردند يا لبهايشان را دوختند يا زبانشان را بريدند و يا انگشتانشان را قطع كردند و بعد از انجام قصاص آنها را در خيابانها در ملاءعام براى عبرت مردم گرداندند .\r\nدر چنين مراسمى شاهزاده هميشه لباس زرد مىپوشد و پارچه‌اى نيز به‌همين رنگ روى مسندى كه مىنشيند مىگسترانند و اين نوع لباس « غضب پوشاك » نام دارد در چنين مراسمى حتى وزير حق گفتگو و صحبت ندارد مگر اينكه مورد خطاب قرار گيرد .\r\nشنيدم كه او در همان طاق‌نمايى كه من آن روز وى را در دارالحكومه ديده بودم جلوس كرد و بدون كوچكترين واكنشى از\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nتماشاى چنين منظره‌اى وحشتناك ، دستور قطع عضو مجرمين را صادر نمود .\r\n\r\nكرمان\r\nهيچ شهرى در خاورزمين به اندازه كرمان در جنگهاى ويرانگر داخلى و خارجى آسيب نديده است چنگيز خان ، تيمور لنگ ، افغانها ، نادر شاه هركدام به نوبه خود اين شهر را تصرف نمودند و پس از قتل و غارت آن را منهدم و از سكنه خالى نمودند و براى آخرين بار اين شهر در سال 1794 در اثر يك توطئه به‌دست آغا محمد خان ( عموى پادشاه فعلى ) پس از چند ماه محاصره در زمان لطفعلى خان بزرگ « 1 » سقوط كرد او در نهايت شجاعت و پايمردى از شهر دفاع كرد ولى سرانجام در اثر قحطى و كمبود مواد غذايى در شب دوم جولاى 1794 يكى از سردارانش به نام نجف قلى خان در اثر وسوسه و ترغيب آغا محمد خان اجازه داد تا سپاهيانش از يكى از دروازه‌ها وارد شهر شوند وقتى كه لطفعلى خان دريافت كه همه چيز از دست رفته است لامحاله در آن شب تاريك صفوف دشمن را شكافت و راهى براى خود باز كرد و به‌طرف بم متوارى گرديد و در آنجا توسط حاكم آن شهر دستگير « 2 » و نزد آغا محمد خان اعزام گرديد و\r\n\r\n\r\n","description":"","footnote":"\r\n( 1 ) - لطفعلى خان آخرين پادشاه دودمان زنديه است كه اكثر مردم ايران در حال حاضر از فقدان او متأسف و متأثرند چرا كه او مرد دلير و شجاعى بود و شخصيتى چون او به‌ندرت در بين هموطنانش يافت مىشود او حتى در زمان كاميابى و قدرت نيز كريم و بزرگوار بود . « نويسنده » .\r\n( 2 ) - محمد على خان سيستانى حاكم بم بود و برادرش نيز در ركاب لطفعلى خان\r\n","page_name":" 306 ","page_number":306},
  {"content":"\r\n\r\nفاتح قاجار نيز با انگشتان خود چشمانش را از حدقه بيرون كشيد « 3 » و دستور داد تا او را به تهران بردند و در آنجا به قتل رسانيدند . آغا محمد خان براى گرفتن انتقام از مردم كرمان دستور داد تا شهر به مدت سه ماه به‌طور متوالى مورد غارت و چپاول سربازان خشمگينش قرار گيرد آنان نيز مرتكب چنان اعمال شنيع و فجيعى شدند كه زنها و دخترها و حتى اطفال خردسال را در مقابل چشم پدران و شوهرانشان به‌طور وحشيانه و بىرحمانه‌اى مورد تجاوز و هتك ناموس قرار مىدادند و آن موجودات بخت - برگشته مجبور بودند كه بعدها يا اين ننگ و بىحرمتى را بپذيرند و يا خود را معدوم نمايند . تمام استحكامات و حصار و ساختمانهاى زيباى شهر كه توسط افغانها احداث شده بود با خاك يكسان گرديد ( افغانها چند سالى در كرمان استيلا داشتند ) آغا محمد خان با گرفتن انتقام و قربانى كردن آنهايى كه احساس مىكرد در\r\n\r\n\r\n","description":"","footnote":"\r\nاز شهر كرمان دفاع مىكرد هنگامى كه خان زند وارد بم شد حاكم سراغ برادرش را گرفت لطفعلى خان وى را مطمئن كرد كه وى زنده و سالم است با اين ترتيب او اقدامى براى توقيف خان زند به عمل نياورد و محترمانه با وى رفتار نمود ولى روز بعد به اين نتيجه رسيد كه برادرش به‌دست آغا محمد خان اسير گرديد و بنابراين او خان زند را در ازاى آزادى برادرش دستگير و زندانى نمود ليكن اين خيانت به نتيجه نرسيد زيرا برادرش يكى از آنها بود كه در كرمان به‌دست آغا محمد خان به قتل رسيد .\r\n« نويسنده » .\r\n( 3 ) - آغا محمد خان به خاطر يادبود انقراض سلسله زنديه تصميم گرفت كه در همان نقطه‌اى كه لطفعلى خان دستگير گرديد مناره‌اى از كله مردم بسازد لذا براى اين منظور دستور داد تا ششصد زندانى را سر از تن جدا كردند و مناره‌اى از جمجمه آنان در همان محل احداث نمود ، سكنه هم با نصف جمعيت كشته‌شدگان يعنى سيصد نفر مجبور بودند هر تن دو كله را با خود حمل نمايند ، با اين ترتيب وقتى كه آن اختهء بدبخت بدانجا رسيد مناره را ساخته بودند در سال 1810 كه من وارد بم شدم هنوز آن مناره وجود داشت . اين مدرك نفرت‌انگيز و هولناك نشانه‌اى از قساوت قلب و سبعيت يك سردار فاتح بىرحم مىباشد . « نويسنده » .\r\n","page_name":" 307 ","page_number":307},
  {"content":"\r\n\r\nبه دو امر شورش كرمان دست داشتند ، ( چرا كه او داراى كمبودهايى بود ) و همچنين پس از به اسارت گرفتن سى هزار نفر از سكنه شهر به عنوان برده و غلام و سرانجام بعد از تبعيد و شكنجه و قتل عده‌اى كه مورد سوءظن او بودند مابقى را به استانهاى دوردست مانند مازندران و خراسان تبعيد نمود با اين ترتيب شهر براى چند سالى متروكه و خالى از سكنه ماند تا اينكه پادشاه فعلى دستور داد تا دوباره استحكامات و حصار شهر را بازسازى و مرمت نمايند حصار فعلى شهر گلى و بسيار عظيم است و در هر طرف آن نوزده برج احداث شده و اطراف آن را نيز خندقى با پهناى بيست يا رد احاطه نموده است اين خندق گرداگرد خرابه‌ها را احاطه نموده و از جنوب به شمال در حدود چند مايل امتداد دارد و قسمت‌هايى در درون حصار هنوز كاملا مخروبه مىباشد . شهر كرمان چهار دروازه دارد و ارك يا دار الحكومه در قسمت جنوبى قلعه واقع شده است و تقريبا با حصارى از همان نوع مصالح از آن محافظت مىشود بازار شهر پر از انواع و اقسام امتعه خارجى است .\r\nدر قسمتى از بازار گنبدى وجود دارد كه با يك نوع سنگ زيبا كه از كوههاى مجاور استخراج شده بنا گرديده است .\r\nدر داخل حصار تعداد هشت يا نه كاروانسرا ، و در خارج شهر تعدادى كاروانسراى درجه دوم وجود دارد كه من در اتاق كوچكى در يكى از همين كاروانسراها به خرج شاهزاده زندگى مىكردم .\r\nجمعيت كرمان در حال حاضر بيش از سى هزار نفر نمىباشد كه اقليتى از آنها گبر يا پارسى هستند ولى در اين شهر ارمنى و هندو و جهود ديده نمىشود مگر تعداد قليلى كه به كار تجارت اشتغال دارند .\r\nهرچند تجارت كرمان در حال حاضر پررونق و قابل ملاحظه است ولى در مقايسه هيچگاه به پايه گذشته نرسيده است فعلا مركز\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nتجار و بازرگانان بوشهر يا ابوشهر در قسمت علياى خليج‌فارس مىباشد كارخانجات شال و تفنگ فتيله‌اى و نمد كرمان در قاره آسيا شهرت بسزايى دارند و بطورى كه گفته مىشود يك سوم جمعيت كرمان از زن و مرد در اين كارخانجات به كار اشتغال دارند نمد كرمان به نام باستانى آن به نمد كارمانا شهرت دارد من اين نمدها را از نزديك ديده‌ام داراى بافتى بسيار ظريف و عالى مىباشند كه بهيچوجه قابل رقابت با نمدهاى كشمير نيستند ولى از لحاظ كرك و نرمى به پايه آنها نمىرسند .\r\nدر اثر يك فكر اشتباه هنگام چيدن پشم آن را به‌طور كوتاه و ناقص از بدن گوسفندان جدا مىنمايند و از طرفى چيدن پشم گوسفندان در قلمرو ايران به شيوه‌هاى مختلفى انجام مىگيرد با اينكه به دستور فتحعلى شاه ظاهرا تربيت احشام در ايران رونق يافته است ليكن به‌طور كامل پشم كيفيت خود را از دست داده است اما چيزى كه هنوز بلاجواب مانده اين است كه در هيچ جاى ديگر نمدى به ظرافت و خوبى كرمان به بازار عرضه نمىشود و در ضمن يك حقيقت انكارناپذير وجود دارد كه مىتوان حدس زد كه ويژه‌گىهاى آب و هواى كرمان درست نظير استان كشمير مىباشد .\r\nمن تمام كارخانجات بافندگى كرمان را از نزديك بازرسى كردم ولى هيچگونه پيشرفت قابل ذكرى در آنها ديده نشده در يكى از اين كارخانجات نمونه‌اى از يك پارچه ابريشمى خريدم كه قشنگ‌تر از هر نوع پارچه كتانى بود كه تاكنون خريدارى كرده‌ام . و همچنين چند شالى كه ابتياع نمودم به مراتب زيباتر و گرانتر از شالهاى نفيسى بود كه تجار هندى به بازار عرضه مىكردند . پشم را پس از چيدن بلافاصله با دقت تميز و شستشو مىدهند و سپس آن را با انواع برگ در آب گرم مىجوشانند و براى رشتن توسط زنها مهيا مىنمايند و سرانجام براى ارسال به\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nكارخانه آماده مىگردد .\r\nمحصولات شال و نمد و تفنگ فتيله‌اى كرمان عمدتا به خراسان كابل ، بلخ ، بخارا در استانهاى شمالى صادر مىشود در عوض انقوزه ، صمغ ، ريواس ، و ديگر ادويه‌جات و پوست بخارا ، كرك ابريشم ، فولاد مس و چاى وارد مىنمايند سه قلم اخير الذكر براى مصارف داخلى به اضافه پسته ، گردو ، برگ گل ، دانه‌هاى صمغ ، پنبه ، قالى و شمش طلا و نقره به هندوستان ، سند ، عربستان ، و كرانه‌هاى درياى سرخ صادر مىگردد .\r\nواردات كرمان از كشورهاى اخيرالذكر عبارت است از قلع ، سرب ، آهن ، مس ، فولاد و ديگر ادويه‌جات چيت ( اروپايى و هندى ) نيل ، چيت موصلى ، چاى ، اطلس ، زرباف ، كاكائو ، جوز چينى ، بلورآلات ، ماهوت و غيره . و همچنين از سند پارچه‌هاى مخصوص دستار ، از عربستان و درياى سرخ قهوه خاك طلا ، عاج ، مشك ، كندو ، برده ، و غيره وارد مىگردد درآمد شهر كرمان در سال 1810 تنها بيست و پنج هزار تومان بود « 4 » ( چاى شمال ايران از سيبرى وارد\r\n\r\n\r\n","description":"","footnote":"\r\n( 4 ) - شاهزاده با موافقت شاه يك فوج از سربازان خود را براى حفاظت از شهر و نواحى اطراف اختصاص داده است آنان ماليات گزافى از بابت شال و تفنگ فتيله‌اى از بازار دريافت مىنمايند به‌اضافه از هر شتر و اسب كه وارد كاروانسراى شهر مىشوند يك روپيه و همچنين از هر حيوان كوچكتر نصف روپيه و از هر الاغ ربع روپيه عوارض دريافت مىگردد تمام عايدات استان به‌طور منظم به خزانه سلطنتى واريز مىگردد . در همان ايامى كه من در كرمان بودم يكى از وزراء به‌همين منظور به تهران فراخوانده شده است .\r\nاز دريافت ماليات شال نيز چندان مدتى نمىگذرد علت وصول ماليات شال از اين قرار بود كه وقتى شاهزاده متوجه شد كه تعداد زيادى كارخانه در كرمان تأسيس شده است لذا امريه‌اى به تمام سكنه شهر و حومه صادر كرد كه پس از روز معينى\r\n","page_name":" 310 ","page_number":310},
  {"content":"\r\n\r\nمىشود ) ولى بطورىكه گفته مىشود اين مبلغ به‌سرعت فزونى مىگيرد .\r\nمن نتوانستم به‌طور دقيق معلوم كنم كه خراج ساليانه بندر - عباس و مناطق اطراف چقدر است ولى حدس مىزنم ساليانه مبلغ پنجاه هزار تومان باشد . به‌نظر مىرسد كه اين مبلغ براى چنين سرزمين پهناورى ناچيز باشد ولى اين منطقه به‌خاطر موقعيت طبيعىاش ، بيشتر سرزمين‌هاى آن متروكه و خالى از سكنه مىباشد .\r\nگمبرون يا بندرعباس در جنوب كرمان واقع شده و در حدود هيجده منزل از كرمان فاصله دارد و هر منزل به‌طور متوسط هشت فرسخ است و نتيجتا فاصله كرمان تا بندرعباس بين پانصد و پنجاه تا ششصد مايل مىباشد .\r\nبندرعباس در قديم يك لنگرگاه بين‌المللى براى كشتىها بود و هنگامى كه شاه عباس كبير در سال 1623 آن را از پرتقالىها پس گرفت اين بندر به صورت يك بازار بزرگ در آسيا درآمد و نام آن را از گمبرون به بندرعباس تغيير داد اين بندر براى مدت كمى پررونق بود ولى پس از مرگ شاه‌عباس ( 30 - 1629 ) جانشينانش نتوانستند موقعيت آن را حفظ نمايند و سكنه آن تحت فشار و ايذاء اهالى لارستان و طوايف دزد غارتگر اين منطقه را تخليه\r\n\r\n\r\n","description":"","footnote":"\r\nهركس شالى بدون مهر حكومتى خريدارى نمايد شديدا مجازات خواهد شد در همان موقع نيز اداره‌اى به‌همين منظور داير گرديد تا شالها را به مهر حكومتى ممهور نمايد و ضمنا به مردم اخطار شد كه هيچكس حق ندارد از شال بدون مهر استفاده نمايد ، پس از انقضاء مدت تعيين‌شده شاهزاده دستور داد تا تمام خانه‌هاى شهر را بازرسى نمايند و هرجا طاقه شالى بدون مهر ببينند مصادره نمايند بطورى كه گفته شده طبق اين دستور بيش از يك لك روپيه شال از مردم مصادره و به خزانه دولتى واريز گرديد . « نويسنده » .\r\n","page_name":" 311 ","page_number":311},
  {"content":"\r\n\r\nنمودند دولتهاى انگليس و پرتقال نيز نمايندگان و كارخانجات خود را از آنجا خارج نمودند و بلافاصله آنجا به صورت بندر متروكه و خالى از سكنه درآمد .\r\nبندرعباس هنوز مال‌التجاره‌هاى خود را از طريق مسقط به بنادر هندوستان و درياى سرخ و سواحل شرقى آفريقا صادر مىنمايد و يك پادگان سرباز متعلق به امام مسقط از آن بندر حراست و حفاظت مىنمايد . امام مسقط هر ساله مبلغ چهار هزار تومان ( چهار هزار ليره استرلينگ يا سى و دو هزار روپيه ) بابت خراج ساليانه به پادشاه ايران پرداخت مىنمايد . شهر بسيار كثيف ، و سكنه آن اغلب بيمار ، و كوچه‌هاى آن تنگ و تاريك و در جاهايى به علت خرابى كوچه‌ها مسدود گرديده است در اين شش سال اخير در عمران و آبادى اين بندر به‌طور كلى غفلت و سهل - انگارى شده است ولى ترس از حملهء اعراب جواسم امام مسقط را بر آن داشت كه در آبادى شهر به گوشه و حصار آن را تعمير و مرمت نمايد در حال حاضر اين بندر در مقابل حملات دشمنان محلى و آسيايى قابل دفاع مىباشد .\r\nبطورى كه گفته‌اند بيشتر سرزمين بين بندرعباس و كرمان بيابان و خالى از سكنه است و تنها چند دهات تقريبا قابل توجه بيشتر در اين مناطق به چشم نمىخورد . قبلا در بين راه كاروانسراهاى بزرگى به وسيله شاه عباس كبير احداث شده بود ولى در اثر عدم مراقبت و بىتوجهى فعلا رو به ويرانى نهاده و حكومت فعلى ايران نيز در صدد تعمير و بازسازى آنها برنيامده است .\r\nجمعيت بندرعباس در حدود بيست هزار نفر است ، كه از\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nاقوام عرب ، هندو ، ايرانى ، هندى و ساير مليت‌هاى خارجى ديگر تشكيل يافته است .\r\nطول قلمرو بيابان كرمان در حدود دويست و هفتاد مايل از شمالىترين نقطه مرزى نرماشير در عرض 29 درجه و سى دقيقه شمالى ارتفاعات خراسان ، قرار گرفته است عرض اين صحرا در حدود دويست مايل از سرحدات يزد در طول 55 درجه و 40 دقيقه شرقى به سلسله ارتفاعاتى كه اين استان را از سيستان جدا مىنمايد ، منتهى مىگردد . سرزمين‌هاى اين استان شوره‌زار و اغلب بيابان خشك و لم‌يزرع و حتى در بعضى مناطق در حدود هشتاد تا نود مايل مساحت آب و علف يافت نمىشود در سال 1719 كه افغانها از اين منطقه به ايران حمله كردند بيش از يك سوم لشكريان خود و كليه وسائل و اثاثيه خود را قبل از رسيدن به نرماشير از دست دادند .\r\nجاده‌اى از كرمان به خراسان و از آنجا به هرات وجود دارد كه مىتوان آن را در مدت هيجده روز طى نمود ولى وحشت از سفر در اين جاده به حدى است كه يك نفر براى رساندن نامه من به كاپيتن كرستى مبلغى در حدود دويست روپيه مطالبه مىكرد .\r\nشهر طبس در عرض 32 درجه و 20 دقيقه شمالى در مركز اين منطقه قرار گرفته است اطراف آن را باغهاى سرسبز زيبايى احاطه نموده است . ظاهرا اين شهر در گذشته مركز تجارت بين سيستان و ديگر نقاط ايران بوده است ولى در حال حاضر اهميت و موقعيت سابق خود را از دست داده ، و محل سارقين و راهزنان معروف مىباشد كه اغلب در شاهراه خراسان به دزدى و راهزنى اشتغال دارند و هنگامى كه هم مورد تعقيب قرار مىگيرند به بيابانهاى اطراف متوارى مىشوند و از آنجا به خانه‌هاى خود پناه مىبرند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nچيزى كه قابل اهميت است اين است كه آبهايى كه باغها و مزارع طبس را مشروب مىنمايد تا فاصله سه الى چهار مايل خارج از شهر شيرين و گوارا و قابل شرب است ولى از آنجا به بعد بيابانى خشك و لم‌يزرع كه در فاصله چند روز حتى يك بته علف به چشم نمىخورد ديده مىشود .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nيادداشتهاى مترجم\r\n( 1 ) حاكم كرمان در اين موقع ابراهيم خان ظهير الدوله پسر مهديقلى خان قوانلو برادر آغا محمد خان قاجار بود .\r\nآغا محمد خان پس از فوت برادرش مهديقلى خان همسر او را با طفلش ابراهيم خان به باباخان ( فتحعلى شاه ) برادرزاده خود سپرد بابا خان زن‌عموى خود را به زوجيت گرفت كه از او دو دختر و يك پسرزاده شد كه بعدها اين پسر محمد قلى ميرزا ملك‌آرا نام گرفت با اين ترتيب ابراهيم خان ظهير الدوله با محمد قلى ميرزا ملك‌آرا برادر مادرى و شوهر خواهر بود چرا كه ابراهيم خان علاوه بر اينكه پسرخوانده عموى خود فتحعلى شاه بود شوهر همايون سلطان معروف به خانم خانمان خواهر حسينعلى ميرزا فرمانفرما و حسنعلى ميرزا شجاع السلطنه نيز بود و در حقيقت نسبت به فتحعلى شاه هم پسرخوانده و هم پسر عم و هم داماد به حساب مىآمد .\r\nابراهيم خان ظهير الدوله در سال 1218 ه ق به حكومت كرمان منصوب گرديد و مدت 23 سال حكمران اين شهر بود تا اينكه در سال 1240 ه ق در تهران درگذشت .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nظهير الدوله ارادت خاصى به شيخ احمد احسايى داشت او در زمان حكومتش در كرمان با مردم به مدارا و ملايمت رفتار مىكرد و از خود ثروت سرشار بخصوص آثار خيريه‌اى مانند مسجد ، حمام ، بازار ، آب‌انبار و غيره به يادگار گذاشت .\r\nظهير الدوله صاحب بيست و يك دختر و بيست پسر بود كه يكى از آنها حاج محمد كريم خان معروف پيشواى فرقه شيخيه است .\r\n\r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n\r\n\r\nبخش دهم\r\n\r\n[ سخن مترجم 
  ]\r\nجان مكدونالدكينر  John Macdonald Kinner  در سال 1810 ميلادى در سمت معاون سياسى سرجان ملكم همراه هيئت انگليسى وارد تهران گرديد او به منظور آگاهى حكومت هند بريتانيا از موقعيت جغرافيايى و اوضاع سياسى و اقتصادى و اجتماعى ايران ، ماحصل مطالعات ، و مشاهدات خود را درباره كشور ما تحت عنوان كتابى به نام  Geographical of the Persian Empire  به رشته تحرير درآورد ، كه براى اولين بار در سال 1813 در 480 صفحه به قطع وزيرى در لندن به زيور طبع آراسته شد ، و براى بار دوم نيز در سال 1973 در نيويورك تجديد چاپ و منتشر گرديد اينك ترجمه گزيده‌هايى از اين كتاب را براى ختام اين مجلد به خوانندگان گرامى تقديم مىنماييم .\r\n« مترجم »\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nخوزستان ( 1810 )\r\nخوزستان يا سوسياناى قديم از جنوب محدود است به خليج فارس ، و از جنوب غربى به دجله و شط العرب ( اروندرود . م ) و قلمرو پادشاهى بغداد ، و از شمال غربى به رودخانه تاب يعنى همان رودخانه‌اى كه اين استان را از سمت مشرق از فارس جدا مىنمايد .\r\nقلمرو اين استان بين حكمران شوشتر و شيخ كعب تقسيم گرديده است و اينك ما به تشريح موقعيت هر منطقه به‌طور جداگانه مىپردازيم .\r\n\r\nكعب\r\nسرزمين چعب از سواحل رودخانه تاب تا تلاقى رودخانه‌هاى كارون و آب زال ، ( دز . م ) و از سواحل خليج‌فارس تا دامنه تپه‌هايى كه به دره رامهرمز در جنوب منتهى مىشود ، امتداد مىيابد ، اين\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nسرزمين به وسيله رودخانه كارون ، تاب ، و جراحى آبيارى مىشود .\r\nمسافرينى كه به اين مناطق سفر كرده‌اند از وفور غلات و برنج و خرما در اين استان سخن نگفته‌اند بيشتر سرزمين‌هاى اين منطقه را باتلاق‌ها و دشت‌هاى شنى و لم‌يزرع تشكيل مىدهد كه قابل كشت و زرع نمىباشند بطورى كه در مشرق اين استان يعنى از حوالى بندر ديلم در فارس بين شش تا هفت مايلى دورق است كه تقريبا سى فرسخ طول دارد . بطورى كه از اهالى هنديان كسب اطلاع كرده‌ام عبور از اين بيابان در فصل تابستان به علت وزيدن باد گرمى كه معمولا از شمال ، به غرب جريان دارد بسيار خطرناك است .\r\nرودخانه تاب كه به‌طرف دريا سرازير مىشود در حوالى هنديان در حدود يك مايل زمين‌هاى زراعتى اطراف را مشروب مىنمايد .\r\nبهترين و حاصلخيزترين زمين‌هاى شيخ كعب در اطراف دورق مقر حكمرانى او ، و نواحى حفار و شط العرب ( اروند ) قرار دارد .\r\nدر اين مناطق تنها خرما و برنج توليد مىگردد و شيخ محمد بيشتر ماليات و خراج خود را از اين منطقه بدست مىآورد .\r\nمحصولات گندم و جو اين سرزمين تنها مصرف روزمره سكنه اين حدود را كفايت مىكند . برداشت برنج معمولا در اوت و سپتامبر ، و درو گندم و جو نيز در ماه‌هاى آوريل و مه آغاز مىگردد . برنج - كارى در مناطقى انجام مىگيرد كه آب آن معمولا از كانال‌هاى انشعابى رودخانه‌ها تأمين گردد و كشتزارهاى گندم و جو نيز از آب باران مشروب مىشوند .\r\nقسمت‌هاى شمال و غرب اين منطقه داراى چراگاههاى نسبتا خوبى است و عشاير كوچ روى اين حدود معمولا در اين نواحى جهت تعليف احشام خود چادر مىزنند .\r\nدر دو طرف كناره‌هاى كارون از تلاقى آب زرد تا هشت فرسخى\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nشوشتر و تا حدود خرابه‌هاى سابله ( غير از اهواز و چند روستاى كوچكتر مانند ويس و غيره ) تماما سرزمينى خشك و غيرقابل سكونت مىباشد . اين مناطق داراى بيشه‌زارهاى زيادى است كه جانوران درنده‌اى مانند شير و گراز وحشى به تعداد زيادى در آنجا يافت مىشود . و ضمنا باتلاق‌هاى متعددى نيز در اين مناطق بين قپان و دريا و دورق و كارون وجود دارد به‌طورى كه كسب اطلاع كرده‌ام ، قلمرو چعب به وسيله سه رودخانه بزرگ كارون ، تاب ، و جراحى آبيارى مىگردد .\r\n\r\nكارون\r\nكارون كه به گمان انويل « 1 » ، و ديگران همان رودخانه قديم چوسپس « 2 » است ، ( به گمان من درست نيست ) در بيست و دو فرسخى جنوب غربى اصفهان از زردكوه ، و همان كوهى كه از طرف ديگرش زاينده‌رود جارى است ، به نام كرنك سرچشمه مىگيرد ، اين رودخانه پس از آنكه چند رشته آب ديگر از ارتفاعات لرستان دريافت مىنمايد به سوى شوشتر و بندقير جريان پيدا مىكند و در هشت فرسخى جنوب شوشتر به آب زال ( دز . م ) مىپيوندد و آنگاه به سوى جنوب و محلى به نام سابله مقر شيخ سليمان « 3 » سردودمان شيوخ كعب ، يعنى همان خرابه‌هايى كه در سى مايلى شرق بصره در عرض جغرافيايى 30 درجه و 32 دقيقه شمالى قرار گرفته سرازير مىگردد .\r\nكارون در اينجا به دو رشته تقسيم مىشود كه يك رشته از\r\n\r\n\r\n","description":"","footnote":"\r\n( 1 ) -  Anvill \r\n( 2 ) -  Choaspes \r\n( 3 ) - شيخ سلمان . « مترجم » .\r\n","page_name":" 321 ","page_number":321},
  {"content":"\r\n\r\nطريق قپان روانه دريا ، و ديگرى در مسيرى به نام حفار جريان پيدا مىكند و پس از طى مسافتى در حدود چهارده مايل دوباره به دو شعبه منشعب مىگردد كه يكى در يك كانال مصنوعى به طول سه مايل به‌طرف شط العرب ، و ديگرى به نام بهمن شير ، به سوى دريا سرازير مىگردد .\r\nكارون رودخانه بزرگى است و در بعضى جاها پهناى آن به سيصد يا رد زياده مىگردد و كشتىهايى با ظرفيت بيست و پنج تن مىتوانند تا نقطه‌اى به نام « كشتى بند » چهار مايلى شوشتر در آن رفت و آمد نمايند .\r\nدر مورد رودخانه‌هاى تاب و جراحى من شرح آن دو را جزو استان فارس بيان كرده‌ام .\r\nرودخانه جراحى پس از ورود به دورق قديم با احداث يك بند ، تقريبا به يكصد كانال كوچكتر تقسيم مىگردد تا تكافوى آبيارى سرزمين‌هاى زراعتى آن نواحى را بدهد و مازاد آن به گمان من به‌طرف باتلاق‌هاى اطراف دورق جديد جريان پيدا مىكند .\r\nدو كانال اصلى منشعب از رودخانه يكى مستقيم به‌طرف شهر ، و ديگرى از حوالى آن عبور مىكند .\r\nمن به اتفاق آقاى مون‌تيت « 4 » يك مندس از اهالى مدرس به وسيله يك قايق كوچكى از ميان يكى از اين كانال‌ها به‌طرف كارون پيش رفتيم . ما شهر را در ساعت هشت صبح ترك نموديم و ساعت يازده شب خود را به رودخانه كارون رسانيديم اين قايق كوچك هر ساعت مسافتى در حدود دو مايل را طى مىنمود در دو طرف ما تا آنجا كه چشم مىديد همه باتلاق و نىزار بود و در ميان اين نىزارها انواع و اقسام جانوران و پرندگان شكارى ديده مىشدند .\r\n\r\n\r\n","description":"","footnote":"\r\n( 4 ) -  Monteith \r\n","page_name":" 322 ","page_number":322},
  {"content":"\r\n\r\nشهرهاى مهم قلمرو كعب عبارتند از دورق ، اهواز ، هنديان ، معشور ، قپان ، و جراحى ! ( كه از نام رودخانه گرفته شده )\r\n\r\nفلاحيه\r\nشهر دورق يا بيشتر فلاحيه ( شادگان . م ) مديون بنيان‌گذار خاندان چعب شيخ سليمان است . وقتى كه دورق قديم يكى از شهرهاى هشت‌گانه سوسيانا ( خرابه‌هاى آن هنوز چند مايل دور تر در كنار رودخانه ديده مىشود ) خالى از سكنه شد ، فلاحيه در زمينى پست و باتلاقى در كنار دو شاخه از رودخانه جراحى احداث گرديد ديوار قطورى گرداگرد شهر ، در محدوده‌اى به وسعت دو مايل مربع با ارتفاع شانزده پا با خشت ساخته شده و در هر ضلع آن با فاصله‌اى منظم برجى گرد و مدور ديده مىشود .\r\nدر درون حصار ، بيش از چند خانه وجود ندارد و اغلب سكنه كه در حدود هشت هزار نفر تخمين زده مىشود در حومه شهر در ميان نخلستانها و در زير درختان خرما بسر مىبرند . قصر شيخ ( كه برادرش نيز با وى زندگى مىكند ) در يك محوطه وسيعى قرار گرفته ولى ساختمان كه با خشت بنا گرديده است تقريبا عمارتى كوچك و محقر و در حال فروريختن است .\r\nدورق به خاطر كارخانجات عبابافيش ، شهرت فراوان دارد كه به اقصى نقاط ايران و كشورهاى عربى صادر مىگردد . و بقيه تجارت و دادوستد اين منطقه جزيى است و بازار چندانى ندارد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nاهواز\r\nاهواز در قديم شهرى بزرگ و آباد و پايتخت زمستانه اردوان آخرين پادشاه اشكانى و همچنين كرسىنشين استانى به‌همين نام بوده است ، ولى در حال حاضر از رونق افتاده و در حدود ششصد تا هفتصد نفر سكنه بيشتر ندارد ، اين شهر در چهل و هشت مايلى جنوب شوشتر در ساحل كارون بر روى خرابه‌هاى اهواز قديم بنا گرديده است .\r\nيكى از آثار قابل توجه اهواز قديم باقىمانده‌هاى يك پل و خرابه‌هاى يك قصر است كه هنوز وجود دارد بخش‌هايى از ديوار اين عمارت هنوز سالم برجاى مانده است اين ديوار در حدود سيصد پا طول و تقريبا بين چهارده تا پانزده پا ارتفاع دارد اين ديوار با قطعات بزرگ سنگ بنا شده و طبق اندازه‌گيرىهايى كه انجام داده‌ام طول و بلندى اغلب اين سنگ‌ها به شش پا مىرسد اين حصار در امتداد رودخانه احداث شده و ظاهرا به‌نظر مىآيد كه آن محوطه را به صورت يك جزيره در درون خود جاى داده است .\r\nدر دل بعضى از اين صخره‌ها ، غارها و زيرزمين‌هايى وجود دارد كه احتمالا به وسيله سكنه اوليه اين شهرستان ساخته شده كه بعضى به شكل سرداب و برخى نيز به اندازه يك توبات در درون سنگ‌ها حفر شده است .\r\nشهر كوچك سمانيه در كناره‌هاى كارون در بيست و پنج مايلى زير اهواز قرار دارد و جمعيت آن در حدود سيصد نفر مىباشد كمى پايين‌تر در امتداد كارون از دهكده سابله گذشتيم و به محلى رسيديم كه رودخانه به دو شعبه تقسيم مىگرديد و در همين نقطه بود كه شيخ سليمان موفق شده بود مسير كارون را تغيير دهد و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nآن را در يك كانال به طرف قپان به جريان بيندازد او يك سد بسيار بزرگ به طول دويست يار بر روى كانال بنا نمود كه تا چند نسل بعد ، و تا محله دوم كريم خان به خوزستان پابرجاى بود هنگامى كه اين سد ساخته شد سرزمين‌هاى قپان رو به آبادانى گذاشت ولى پس از ويرانى اين سد و برگشت آب كارون به مسير قبلى ، شهر قپان نيز از سكنه خالى شد تا جايى كه يك تن در آن محل باقى نماند تا سالروز تولد سردودمان شيوخ كعب را جشن بگيرد .\r\n\r\nهنديان\r\nهنديان در فاصله بيست مايلى زيتون و چهل و هشت مايلى بهبهان در عرض جغرافيايى سى درجه و هيجده دقيقه شمالى قرار گرفته است .\r\nاين شهر در دو طرف كناره‌هاى تاب محوطه‌اى در حدود دو مايل را دربر گرفته است .\r\nديوارى كه گرداگرد اين شهر كشيده شده در چند نقطه فرو ريخته و ضخامت اين حصار كمى بيش از سه پا تخمين زده مىشود .\r\nهنديان با شهرهاى بصره و بهبهان مبادلات و دادوستد بازرگانى دارد و تقريبا بين چهار تا پنج هزار نفر جمعيت در اين شهر سكونت دارند .\r\nبندر معشور به‌فاصله دو مايل از دريا در نصفه راه بين هنديان و دورق در ميان صحرايى واقع شده است آب آشاميدنى آن نسبتا خوب و به‌وسيله چاه‌هايى كه در كنار ديوار دروازه شهر حفر شده تأمين مىگردد .\r\nبندر معشور در حدود هفتصد نفر جمعيت دارد اهالى اين بندر\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nبا شهر بصره و ديگر سرزمين‌هاى عربى كنار خليج‌فارس معاملات تجارتى و بازرگانى دارد .\r\nمالياتى كه شيخ كعب ساليانه از قلمرو خود وصول مىنمايد مبلغى در حدود پنج لك پياستر ( حدود پنجاه هزار ليره استرلينگ ) مىباشد و او همچنين مىتواند تعداد پنج هزار سواره و بيست هزار پياده بسيج ، و وارد ميدان جنگ نمايد .\r\nشيخ كعب در يك حالت اضطرارى از شيوخ وابسته به خود مىخواهد تا قشون موردنظر خود را از قبايل ابوابجمعى جمع - آورى و جهت يك بسيج همگانى به مقر او اعزام نمايند .\r\nبديهى است كه قشونى كه با اين ترتيب بسيج و جمع‌آورى مىگردد فاقد ديسيپلين و نظم عمومى مىباشد .\r\nاينان اطلاعى از فنون نظامى به‌سبك اروپايى ندارند و تحت فرمان افسران يا فرماندهان مجربى قرار ندارند و اغلب با سلاح‌هاى مختلفى مانند تفنگ فتيله‌اى و نيزه و شمشير مسلح هستند « 5 » .\r\nعرض جغرافيايى شهرستانهاى هنديان ، دورق ، اهواز به وسيله آقاى مون‌تيت مشخص گرديده است .\r\n\r\n\r\n","description":"","footnote":"\r\n( 5 ) - عربها در حال حاضر به‌ندرت در جنگ و ستيزهاى محلى هم‌ديگر را به‌قتل مىرسانند هنگامى كه در خوزستان بودم چند قبيله از قبايل نيرومند عرب بر عليه شيخ محمد وارد جنگ شدند در اين لشكركشى از هر طرف ، در حدود ده هزار مرد جنگى شركت داشتند با اينكه اين جنگ چهار روز ادامه پيدا كرد و به شكست قبايل متمرد انجاميد ، تنها پنج كشته و زخمى برجاى نهاد . « نويسنده » .\r\n","page_name":" 326 ","page_number":326},
  {"content":"\r\n\r\n\r\nحوزه حكمرانى شوشتر\r\nقلمرو حكومتى و مناطق تابعه شوشتر يعنى بهترين بخش‌هاى استان سوسيانا به‌وسيله چهار رودخانه بزرگ و تعدادى رودخانه كوچك كه در آن مناطق جريان دارد آبيارى مىشود .\r\nاين سرزمين حاصل‌خيز و ثروتمند كه به روايت استرابو « 6 » زمانى صد تا دويست خانوار كشاورز در آن به كشت و زرع اشتغال داشت و يكى از منابع مهم توليد برنج و غله كشور ايران به‌حساب مىآمد اينك به‌صورت سرزمينى متروكه و خالى از سكنه درآمده ، و تنها نشانه‌هايى از آبادانى و كشاورزى در حوالى بندقير ، دزفول ، و حومه حويزه ، و دره رامهرمز به‌چشم مىخورد .\r\nاز سواحل آب زال تا دجله و بخش‌هاى غربى اين منطقه تا كناره‌هاى كارون و شط العرب ( اروند ) همه بيابان خشك و بلا - استفاده باقى مانده است .\r\nدر فوريه 1810 كه از خوزستان ديدن كردم بخش‌هاى شرقى شوشتر يعنى مناطقى به‌طول شصت مايل از شهر تا دره رامهرمز و حتى بخش‌هايى بين بندقير و دزفول ( همانطورىكه گفته‌ام يكى از پربارترين و حاصلخيزترين زمين‌هاى كشاورزى اين منطقه ) ، و در تيول صاحب‌منصبان دولتى و متمولين شوشتر و دزفول قرار داشت .\r\nبيگلربيگى شوشتر ماليات بسيار سنگينى از كشاورزان و زمين‌كاران اين منطقه با خشونت دريافت مىنمايد با اين ترتيب سكنه بدبخت خوزستان گاهى چشمان خسته خود را به غل و زنجير\r\n\r\n\r\n","description":"","footnote":"\r\n( 6 ) -  Strabo \r\n","page_name":" 327 ","page_number":327},
  {"content":"\r\n\r\nحاكم مىدوزند ، زمانى هم نگاههاى فرسوده خود را متوجه كيسه‌هاى خالى و دهات متروكه خود مىنمايند .\r\n\r\nرامهرمز\r\nرامهرمز يكى از عجيب‌ترين دره‌هاى سرزمين ايران است طول اين دره در حدود پانزده فرسخ و عرض آن بين شش تا هفت مايل مىباشد رودخانه جراحى از مشرق وارد مركز اين دره مىگردد .\r\nاين رودخانه هنگامى كه از كوه سرازير مىگردد در شش مايلى شرق رامهرمز با خورخان‌كنده تلاقى مىنمايد و پس از ادغام از ميان تپه‌هاى كم‌ارتفاع در كنار دره به‌طرف جنوب سرازير مىگردد در حال حاضر اين سرزمين حاصل‌خيز « 7 » به پنج تن از خوانين و سركردگان محلى تعلق دارد كه همه باهم دشمنى و خصومت مىورزند يكى از اين سركردگان شيخ عربى است كه در منتهى اليه غرب دره سكونت دارد و چهار تن ديگر كه باهم برادرند ايرانى هستند و هركدام در يك دره حاصل‌خيز صاحب قلعه‌اى هستند و به‌طور دائم احشام و غلات يكديگر را غارت مىنمايند اين مسئله بيشتر خوانندگان را قادر مىسازد تا به‌طرز ضعف فكرى و سيستم نفرت‌انگيز و نظام وحشيانه اين مردم پىببرند تا بدانند چرا سرزمينى به اين زيبايى و حاصل‌خيزى به‌چنين حال و روزى گرفتار شده است .\r\nمن در اين‌جا داستان ملاقات خود و آقاى مون‌تيت را با يكى\r\n\r\n\r\n","description":"","footnote":"\r\n( 7 ) - در اين دره جنگ بزرگى بين اردشير بابكان و اردوان به‌وقوع پيوست كه به شكست اردوان منجر گرديد و اردشير لقب شاهنشاه ايران را به خود اختصاص داد .\r\n« نويسنده » .\r\n","page_name":" 328 ","page_number":328},
  {"content":"\r\n\r\nاز اين برادران ، هنگامى كه در مارس 1810 عازم شيراز بوديم شرح مىدهم . مسيرى كه ما عبور مىكرديم در امتداد منطقه رامهرمز بود و چندان با روستاهاى سه تن از اين برادران فاصله‌اى نداشت با اين ترتيب ما يك روز در ميان ميهمان يكى از اين برادران بوديم روز دوم وارد خانه كوچكترين آنها شديم هنگامى كه ناشتايى را صرف نموديم او وارد اتاق ما شد و ظاهرا خود را براى يك يورش و تهاجم آماده مىنمود در حين صحبت از ما پرسيد كه روز گذشته كه ميهمان برادرانش بوديم چگونه از ما پذيرايى به عمل آورد بدون اين كه منتظر پاسخ بماند گفت او سگ منفورى است و لياقت پذيرايى از كسى را ندارد او مرد انتقام - جويى است و اگر به او فرصت بدهم احشام و غله ما را به يغما خواهد برد ما از ميهمان‌نوازى او تشكر نموديم و گفتيم دليلى نمىبينم كه از پذيرايى و ميهمان‌نوازى برادرش گله يا شكايتى داشته باشيم او كمى بعد سوار اسبش شد و با عده‌اى از سوارانش از ده خارج شد و هنگام غروب با غنيمت فراوانى مراجعت نمود .\r\nجنگ و ستيزهاى دائم و تمام‌ناشدنى برادران در حقيقت يك نوع مصيبت براى خودشان و پيروانشان مىباشد .\r\nدر همين موقع آنها از طرف بيگلربيگى بهبهان احضار شدند تا مبالغى كلان بابت خراج ساليانه پرداخت نمايند .\r\nبا اينكه سكنه شهرى و روستايى اين منطقه زير سلطه مستبدانه حكومت شوشتر قرار دارد ولى احكام و فرامين او در بين عشاير كوچ‌روى اين منطقه به مورد اجرا گذاشته نمىشود .\r\nقبايل زيادى عرب‌زبان و فارسىزبان در خوزستان سكونت دارند كه بزرگترين قبايل عرب‌زبان دو قبيله آل‌كثير و بنىلام را تشكيل مىدهند قبيله آل‌كثير به شاخه‌هاى متعددى تقسيم مىگردد و جمعيت اين قبيله تقريبا به چهل هزار نفر تخمين زده مىشود\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nآنان احشام خود را در مراتع كنار كارون و آب زال و كراخه مىچرانند .\r\nقبيله بنىلام شايد كمتر از آل‌كثير نباشد آنان نيز سواحل دجله و گيندز « 8 » را در اختيار خود دارند . طوايف فارسىزبان كمتر از مناطق كوهستانى وارد صحرا مىشوند چرا كه آنان طوايفى متمرد و ياغى هستند و اغلب به دزدى و راهزنى اشتغال دارند و ترجيح مىدهند كه در ارتفاعات و مناطق صعب العبور زندگى نمايند تا بتوانند غنايمى را كه از طريق غارت به‌دست مىآورند بدان‌جا ببرند و از تعقيب و مجازات در امان بمانند هنگامى كه من و آقاى مون‌تيت در حال سفر از شوشتر به رامهرمز بوديم در طول راه با دسته‌اى از اين راهزنان برخورد نموديم كه خوشبختانه يكى از سركردگان آنها را اسير نموديم و همراه خود به شوشتر آورديم و از وى به نام سفير به ميرزا شفيع فرماندار شوشتر شكايت نموديم و از او خواستيم تا سارق را مجازات نمايد ولى ميرزا شفيع از محاكمه او اظهار عجز و ناتوانى كرد و از مجازات او صرف‌نظر نمود و به ما توصيه كرد كه او مىتواند در صحراى خوزستان براى شما راهنماى خوبى باشد .\r\nما به توصيه ميرزا شفيع براى بار دوم با اسكورتى در حدود شصت سوار زبده ( از همان طايفه‌اى كه مىخواستند ما را به قتل برسانند ) عازم رامهرمز شديم آنها در تمام طول راه و مسافتى در حدود هفتاد مايل ما را همراهى نمودند . تا وارد دره رامهرمز شديم و پس از پرداخت مبلغ جزيى به عنوان انعام و پاداش آنها را مرخص نموديم تا به خانه‌هاى خود مراجعت نمايند .\r\n\r\n\r\n","description":"","footnote":"\r\n( 8 ) -  Gyndes \r\n","page_name":" 330 ","page_number":330},
  {"content":"\r\n\r\n\r\nرودخانه‌هاى خوزستان\r\nاز چهار رودخانه‌اى كه سرزمين خوزستان را مشروب مىنمايند همانطورى كه گفته‌ايم كارون از همه بزرگتر است . رودخانه آب زال نيز به بزرگى كارون است و اين رودخانه دو سرچشمه دارد يكى در كوهستانهاى شوشتر نزديك بروجرد و ديگرى در ارتفاعات لرستان ! اين دو رشته در مسافتى سه روزه راه در شمال دزفول به هم تلاقى مىنمايند و پس از عبور از كنار ديوار شهر دزفول و طى مسافتى در بندقير به كارون مىپيوندد رودخانه سوم موسوم به كرخه يا رودخانه حويزه است كه ترك‌ها آن را قاراسو مىنامند اين رودخانه با ادغام نهرهاى متعددى از مناطق اردلان كردستان سرچشمه مىگيرد و پس از عبور از دشت كرمانشاه در چهار مايلى بالاى شهر ، با رودخانه‌اى به نام قازور متصل مىگردد و هشت فرسخ پايين‌تر با رودخانه ديگرى به نام گاماسو « 9 » ملحق مىشود .\r\nرودخانه اخير الذكر در نزديكى نهاوند سرچشمه مىگيرد و با فاصله سه مايل از بيستون عبور مىنمايد رودخانه قازور نيز پس از الحاق به رودخانه‌هاى درىنور و هرسين به گاراسو ملحق مىگردد .\r\nكرخه در اين‌جا در بسترى بزرگ به‌طرف خوزستان جريان پيدا مىكند و پس از اتصال به نهرهاى متعددى در چهار فرسخى خرم‌آباد و عبور از سمت غربى خرابه‌هاى شوش به‌طرف حويزه سرازير مىگردد و در بيست و دو مايلى قورنه به شط العرب مىريزد .\r\nرودخانه چهارمى كه من تصور مىكنم همان  Gyndes  قديم است\r\n\r\n\r\n","description":"","footnote":"\r\n( 9 ) -  Gamasu \r\n","page_name":" 331 ","page_number":331},
  {"content":"\r\n\r\n( در مورد سرچشمه اين رودخانه چندان اطلاعى ندارم ) از كوههاى لرستان سرازير مىگردد و در نقطه‌اى بين كوت و قورنه به دجله ملحق مىگردد .\r\n\r\nشوشتر\r\nشوشتر كرسىنشين استان خوزستان در عرض 32 درجه شمالى و 48 درجه و 59 دقيقه شرقى در دامنه كوههاى بختيارى واقع شده است .\r\nبر روى لبه بلند كارون پلى يك طاقه به ارتفاع هشت پا وجود دارد مردم اين شهر اغلب بدون اين كه صدمه‌اى ببينند خود را از بالاى اين پل به درون رودخانه پرتاب مىكنند شهر از طرف غرب به وسيله دو رودخانه ، و از سمت ديگر با يك ديوار كهنه سنگى كه در بعضى جاها فرو ريخته محصور شده است خانه‌هاى شوشتر خوب ، و عمدتا از سنگ بنا گرديده است ولى كوچه‌هاى شهر بسيار تنگ و كثيف مىباشند .\r\nسكنه شوشتر را جمعيتى در حدود پانزده هزار نفر از مردم بومى عرب‌زبان و ايرانى تشكيل مىدهد . در شوشتر كارخانجات مهم پارچه‌بافى وجود دارد كه اغلب پارچه‌هاى پشمى بافت آن به بصره صادر ، و در عوض مقدارى كالاهاى مورد نياز مردم از هندوستان به اين منطقه وارد مىگردد .\r\nعموما براين باورند كه شوشتر همان شهر باستانى سوس است اما من به دلايلى كه بعدا خواهم گفت عقيده مخالفى دارم شوش به زبان قديم ايران يعنى دلنشين ، و شوشتر به معنى دلنشين‌تر آمده است . بنا به اعتقاد مردم بومى شاپور پسر اردشير بابكان اين\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nنام را براى شوشتر برگزيده است و به والرين امپراتور روم كه زندانى او بود مأموريت داد تا اين شهر را بنا نمايد « 10 » .\r\nخرابه‌هايى كه از سوس ( سوزا ) به جاى مانده ، گواه آنست كه شوشتر نمىتواند آن شهر معروف باستانى باشد آثار مهم شوشتر عبارتند از قلعه سد و پل كه هرسه از يادگارهاى قديم و قابل توجه اين شهر به‌شمار مىآيند بطورى كه مىگويند جلو قسمتى از ديوار كه هنوز برجاى مانده است محل سكونت والرين بوده است .\r\nرومىها قسمتى از يك تپه كوچك را با احداث يك قلعه در قسمت غربى شهر مشرف به رودخانه كه چشم‌انداز زيبايى دارد در اختيار گرفته بودند . دو طرف اين دژ نظامى را يك خندق و يك سمت ديگر آن را رودخانه محصور نموده اين قلعه تنها يك دروازه دارد كه به سبك رومى ساخته شده و سابقا به وسيله يك پل متحرك به درون آن رفت‌وآمد مىكردند . « سرداب‌هاى » متعددى در زير تپه حفر شده كه هنوز آب در آنها جريان دارد .\r\nسدى كه شاپور بر روى كارون احداث نموده چندان از قلعه فاصله‌اى ندارد و آن‌طوريكه دكتر هرملوت « 11 » تصور نموده ايجاد اين بند به خاطر جلوگيرى از وقوع سيلاب و طغيان رودخانه نبوده ، بلكه عمدتا براى انحراف قسمت زيادى از آب رودخانه به يك كانال مصنوعى به منظور مقاصد كشاورزى انجام گرفته است .\r\nسنگ‌هايى كه در اين سد به‌كار رفته با قيدهاى آهنى به‌هم متصل گرديده عرض اين سد در حدود بيست پا ، و طول آن تقريبا چهار صد يا رد مىباشد دو دهنه هلالىشكل در اين سد ايجاد شده\r\n\r\n\r\n","description":"","footnote":"\r\n( 10 ) - به‌طورى كه گفته‌اند سربازان رومى به عنوان معمار و مهندس در ساختن شوشتر به‌كار گرفته شده‌اند . « نويسنده » .\r\n( 11 ) -  Hermelot \r\n","page_name":" 333 ","page_number":333},
  {"content":"\r\n\r\nتا هنگام بارندگى و طغيان رودخانه از فشار آب بر سد جلوگيرى نمايد .\r\nمحمد على ميرزا « 12 » حاكم كرمانشاه چهار سال قبل اين سد را تعمير و بازسازى نمود كه هم‌اكنون كامل و قابل استفاده است . آبى كه از كانال مصنوعى پشت سد جريان پيدا مىكند پس از طى مسافتى در نيم مايلى بندقير به آب دزفول ملحق مىگردد . بر روى اين كانال پلى با قطعه‌سنگ‌هاى عظيم احداث شده ، اين پل داراى سى و دو طاق است كه در حال حاضر بيست و هشت دهنه آن كاملا سالم برجاى مانده است .\r\n\r\nدزفول\r\nشهر دزفول در بيست و هشت مايلى غرب شوشتر قرار دارد و جمعيت آن نيز به اندازه شوشتر تخمين زده مىشود اين شهر در ساحل آب‌زال در ميان دشتى زيبا واقع شده است تنها آثار برجسته دزفول پل زيبايى است كه داراى بيست و دو طاق مىباشد اين پل به وسيله شاپور ( همان پادشاه معروفى كه هم بنيان‌گذار و هم ويران‌كننده شهرها بود ) بر روى رودخانه آب‌زال بسته شده اين پل با قطعات بزرگ سنگ‌هايى كه از اطراف دزفول حمل شده بنا گرديده در طاق‌نماهاى بالاى پل به جاى سنگ آجر به كار برده شده است . طول اين پل چهار صد و پنجاه ، و عرض آن بيست ، و ارتفاع آن در حدود بيست گام مىباشد .\r\n\r\n\r\n","description":"","footnote":"\r\n( 12 ) - براى اطلاع بيشتر به يادداشتهاى مترجم ذيل بخش هفتم مراجعه شود .\r\n","page_name":" 334 ","page_number":334},
  {"content":"\r\n\r\n\r\nشوش\r\nدر حدود هفت يا هشت مايل در غرب دزفول خرابه‌هاى شوش در محوطه‌اى شايد كمتر از دوازده مايل مربع در گوشه و كنار به چشم مىخورد اين خرابه‌ها تا بخش‌هايى از سواحل كرخه امتداد مىيابد و مناطق بسيار وسيعى بين دو رودخانه كرخه و آب‌زال را در بر گرفته و مانند خرابه‌هاى تيسفون و بابل و كوفه شامل تعدادى تل و تپه بزرگ و كوچك است كه تماما پوشيده از تكه‌هاى آجر و سفال و ديگر بقاياى مصالح ساختمانى مىباشند .\r\nبزرگترين تپه در فاصله دو مايلى رودخانه كرخه قرار دارد كه در حدود يك مايل وسعت و تقريبا يكصد پا ارتفاع دارد و بقيه نيز تا اندازه‌اى بزرگ و قابل توجه ولى به اندازه تپه ياد شده نمىرسند . اين تپه‌ها تماما مخروطىشكل و شبيه خرابه‌هاى بابل مىباشند و تنها تفاوتى كه بين اين دو خرابه‌ها وجود دارد آن است كه تل و تپه‌هاى خرابه‌هاى بابل پوشيده از آجر است در حالى كه در شوش ميان آجرهاى پى و ساختمان‌ها اغلب به‌طور منظم با لايه‌هايى از گل رس و ساروج ديده مىشود در قسمتىهايى از اين خرابه‌ها ستون‌هايى به قطر پنج تا شش پا وجود دارد .\r\nبقعه دانيال در پاى بزرگترين تپه هرمىشكل اين خرابه‌ها واقع شده اين بقعه بسيار كوچك و ظاهرا به تازه‌گى تجديد بنا شده است .\r\nبنا به گفته ماژوررنل « 13 » اين آثار متعلق به شهر معروف سوس است ولى يك جغرافيادان معروف شرقى اين نظريه را رد مىكند و مىپندارد شوشتر همان شهر قديمى پر جنب‌وجوش مشرق‌زمين\r\n\r\n\r\n","description":"","footnote":"\r\n( 13 ) -  Rennel \r\n","page_name":" 335 ","page_number":335},
  {"content":"\r\n\r\nاست . از آنجايى كه ممكن است اين مسئله باعث سردرگمى و ايجاد حدس و گمان گردد لذا در آغاز من بدون هيچ اظهارنظرى عقايد و دلايل هركدام را شرح مىدهم و آنگاه مشاهدات شخصى و اطلاعاتى را كه از محل كسب كرده‌ام به اطلاع مىرسانم .\r\nدلائلى كه ماژوررنل براى انتخاب اين خرابه‌ها به شهر سوس بيان مىكند از اين قرار است .\r\nاولا با توجه به شباهت اسمى و با در نظر گرفتن فاصله بين سارد و سوس كه در الواح اريستاگوراس « 14 » آمده است بيشتر علائم به خرابه‌هاى شوش مطابقت مىنمايد تا شوشتر .\r\nدوما افسانه مربوط به دانيال پيغمبر است كه مىگويند گورش در شوش پيدا شده است .\r\nسوما اين كه سوس بايستى در كنار رودخانه‌اى باشد كه از ماد سرچشمه گرفته باشد .\r\nدكتر وين‌سنت « 15 » در پاسخ مىگويد ما در موقعى مىتوانيم اين شباهت اسمى را مورد تأييد قرار دهيم كه از محل دقيق شهر مطمئن باشيم و تا زمانى كه محل واقعى شهر معين نشود اين يك فرضيه غلط و سفسطه‌آميزى است .\r\nكلمه شوشتر هنوز از واژه شوش به شوشان كه در كتاب مقدس آمده است نزديكتر است در حقيقت شوشان چندان تفاوتى با سوس ندارد جز آنكه در يك نقطه‌گذارى حرف سين به شين تبديل مىگردد . و از طرفى روايات مربوط به دانيال پيغمبر كمى بيشتر از داستانهاى اساطيرى كليساهاى روم و اسلامى مورد توجه مردم قرار دارد .\r\nبه گمان نويسندگان شرقى شوشتر بيش از شوش قدمت دارد\r\n\r\n\r\n","description":"","footnote":"\r\n( 14 ) -  Aristagoras \r\n( 15 ) -  Vincent \r\n","page_name":" 336 ","page_number":336},
  {"content":"\r\n\r\nو آنها معتقدند كه اين شهر به وسيله هوشنگ بنيان‌گذارى شده است . بنا به روايات افسانه‌اى يونان تىتونيوس « 16 » پسر ممنون « 17 » بانى و مؤسس شوشتر بوده است . سوسيانا نام استان بيشتر به شوشان نزديكتر است .\r\nخوزستان نام جديدى است كه اخيرا به اين استان داده شده است . بنا به قول يونانىها اين نام از سكنه اين كوهستانها به نام‌هاى كيسى كاسى كوسى « 18 » ( خوزى ) اقتباس شده است .\r\n« نيرچوس » « 19 » بدون اين‌كه وارد شط العرب شود ، با كشتى روانه سوس گرديد . »\r\nبا اين توصيف او نمىتواند خود را به شهرى كه در كنار كرخه است برساند .\r\n« هنگامى كه اسكندر از رودخانه ايوليوز « 20 » عقب مىنشست ، كشتىهاى كهنه و فرسوده خود را از طريق حفار به شط العرب فرستاد . »\r\nدر نتيجه دليل قطعى ديگرى كه نمىتوانيم شوشتر را به جاى سوس به حساب آوريم اين است كه ابن حوقل مىگويد در خوزستان هيچ كوهى وجود ندارد مگر در شوشتر و گندى شاپور ، و او همچنين مىگويد كه قلعه سوس مكان مستحكمى بوده كه گمان مىرود بر بالاى تپه‌اى ساخته شده بود . »\r\nاز اينكه شهر سوس در كنار رودخانه‌هاى ايوليوز چوسپس « 21 » واقع شده است به عقيده من قابل انكار نيست . و اما بزرگترين مسئله اين است كه كدام يك از سه رودخانه بزرگ يعنى كارون ،\r\n\r\n\r\n","description":"","footnote":"\r\n( 16 ) -  Tithomivs \r\n( 17 ) -  Memnon \r\n( 18 ) -  Kossi , Kussi , Kissi . \r\n( 19 ) -  Nearchus , \r\n( 20 ) -  Euleus , \r\n( 21 ) -  Choaspes \r\n","page_name":" 337 ","page_number":337},
  {"content":"\r\n\r\nكرخه ، و آب‌زال رودخانه چوسپس است كه هردوت از آن نام برده است .\r\nدكتر وين‌سنت « 22 » تصور مىكند كه رودخانه‌اى كه وارد شوشتر مىشود و آنكه از كنار دزفول عبور مىكند هردو يك رودخانه است . براى اينكه او مىگويد آب‌زال از پشت سدى در دزفول سرچشمه مىگيرد و زمين‌هاى شوشتر را مشروب مىنمايد در حقيقت او پل دزفول را به جاى بندر شاپور به اشتباه گرفته است .\r\nوى همچنين اين رودخانه خيالى را همان رودخانه ايوليوز مىپندارد\r\nمن قبلا گفته بودم كه آب‌زال و كارون دو رودخانه جداگانه هستند و اين دو ، در هشت فرسخى زير شوشتر در محلى به نام بندقير به‌هم مىپيوندند . دزفول در حدود بيست و هشت مايل در غرب شوشتر قرار دارد و فاصله بين دزفول و شوشتر را سرزمين مرتفع تشكيل مىدهد كه ارتباط بين آن دو شهر را با آن ترتيب غيرممكن مىسازد .\r\nبطورى كه پتولمى « 23 » مىگويد كارون و آب‌زال همان رودخانه ايوليوز است كه هركدام به‌طور جداگانه از ماد سرچشمه مىگيرند و بعدا در يك كانال واحد خارج از شط العرب به خليج‌فارس مىريزند . نيرچوس ممكن است از آب‌زال يا كارون بدون اين كه وارد شط العرب شود عقب‌نشينى كرده باشد .\r\nدرصورتىكه مطمئنا اين فرضيه در مورد كرخه صادق نيست زيرا كه اين رودخانه بين بصره و كارون به شط العرب مىپيوندد .\r\nبا اين تفصيل فرضيه دكتر وين‌سنت چندان مورد تأييد نيست چرا كه خرابه‌هاى شوش در چند مايلى آب‌زال قرار گرفته ، و ما هم مطمئن نيستيم كه آيا ايوليوز از شرق شوش عبور مىكرده يا از غرب آن : و دانسته نيست چرا دكتر وين‌سنت تصور مىكرد كه\r\n\r\n\r\n","description":"","footnote":"\r\n( 22 ) -  Vincent \r\n( 23 ) -  Ptolemy \r\n","page_name":" 338 ","page_number":338},
  {"content":"\r\n\r\nشوشتر قديمىتر است . شوش نه سوس به زبان قديم ايران به معنى دلپسند و مطبوع و واژه « تر » يك علامت مقايسه‌اى است يعنى صفتى است ( تفضيلى ) كه به شوش داده شده ، يا به عبارت ديگر شوشتر معنى مطبوع‌تر مىدهد .\r\nبنا به روايات و از همه مهمتر اطلاعاتى از مردم محلى كسب كرده‌ام اين شهر را شاپور به افتخار پيروزى خود بر والرين امپراتور روم نهاده است و اين شهر در آغاز سوس نام داشت و هيچ ربطى به شوشتر يا شوش همانطورى كه داستان‌سرايان ايرانى و يونانى هوشنگ و پسر ممنون را بنيان‌گذار آن معرفى كرده‌اند ، ندارد ( البته اين موضوع هيچ ربطى به شهر معروف سوس ندارد . )\r\nواژه‌هاى كوهستان و خوزستان از هم مجزا هستند و مناطق كوهستانى شامل دشت سوسيانا نمىگردد بطورى كه مىگويند واژه خوزستان از شكرستان گرفته شد ، « 24 » زيرا كه توليدات شكر اين منطقه معروفيت به‌سزايى داشته است . براى تأييد نظريه ماژور رنل گفته‌هاى استرابو را شاهد مىآوريم كه مىگويد پايتخت ايران تماما از آجر بنا شده زيرا كه در آن منطقه سنگ يافت نمىشود در صورتىكه معادن سنگ شوشتر بسيار معروف است و تقريبا تمام خانه‌هاى شهر از سنگ ساخته شده است اما در شوش معدن سنگى وجود ندارد و همانطورى كه مشاهده كرده‌ايم خرابه‌هاى مخروطى شكلى كه از آن شهر باقىمانده تماما پوشيده از تكه‌هاى آجر مىباشند .\r\nدر حال حاضر بسيار مشكل است كه مسير رودخانه‌هاى خوزستان را همانطورى كه مورخين قديم نوشته‌اند مشخص نمود .\r\n\r\n\r\n","description":"","footnote":"\r\n( 24 ) - يكى از ملاهاى شوشتر اين اطلاعات را در اختيار من گذاشت ولى من در صحت آن ترديد دارم و فكر مىكنم كه اين نام از طوايف كوسانز  Cossaens  كه در حوالى كوهستان زندگى مىكنند اقتباس شده است . « نويسنده » .\r\n","page_name":" 339 ","page_number":339},
  {"content":"\r\n\r\nهردوت مىگويد كه چوسپس رودخانه‌ايست كه در سوس جريان دارد ولى دانيال و ديودوروس « 25 » و آريان « 26 » تنها از ايوليوز نام مىبرند . با توجه به مطالب فوق ما سعى مىكنيم به نام‌هاى مختلفى كه به اين رودخانه‌ها داده شده اشاره‌اى بكنيم .\r\nاگر ما بپذيريم كه خرابه‌هاى شوش همان آثار شهر سوس ، و كرخه هم چوسپس است آن رودخانه نمىتواند ايوليوز باشد چرا كه ايوليوز به وسيله يك مسير جداگانه وارد خليج‌فارس مىگرديد در حالى كه كرخه به شط العرب ملحق مىگردد . هرچند مشخص نيست كه چوسپس وايوليوز هردو يك رودخانه واحدى باشند ولى بگذار كه ما تصور كنيم كه چوسپس كرخه ، و ايوليوز ، آب‌زال ، و كارون همانطورى كه ديودوروس گفته است كوپراتز « 27 » و جراحى نيز پاسيتگيريز « 28 » باشد ولى فاصله و مشخصات قبلى و فعلى اين رودخانه‌ها با هم مطابقت نمىنمايد چنان كه ظاهرا فاصله پاسيتگيريز به كوپراتز بسيار نزديك‌تر است تا فاصله كارون به جراحى .\r\nبنا به فرضيه دكتر وين‌سنت كارون همان رودخانه ايوليوز و خورخان‌كنده كوپراتز ، و جراحى پاستيگريز است اگر اين فرضيه درست باشد بسيار عجيب است كه چرا جغرافيانويسان قديم به دو رودخانه بزرگ كرخه و آب‌زال اشاره‌اى نكردند و از طرفى بستر خورخان‌كنده با آنچه درباره كوپراتز گفته شده تطبيق نمىنمايد .\r\nديودوروس مىگويد كه آنتىگونوس « 29 » در طول يك شب خود را از ايوليوز به كوپراتز رسانيده است و اين كاملا غيرممكن است كه يك سپاه بتواند در چنين مدتى كوتاه با طى مسافتى در حدود\r\n\r\n\r\n","description":"","footnote":"\r\n( 25 ) -  Dicdorus \r\n( 26 ) -  Arian \r\n( 27 ) -  Coprates \r\n( 28 ) -  Pasitigris \r\n( 29 ) -  Antigonos \r\n","page_name":" 340 ","page_number":340},
  {"content":"\r\n\r\nنود مايل خود را از كارون به خورخان‌كنده برساند و از سوى ديگر عمق اين رودخانه به اندازه‌اى نيست كه در فصل كشتىها بتوانند از آن عبور نمايند يا براى نقل و انتقال سربازان دست به ايجاد پلى بر روى رودخانه بزنند چرا كه آب اين رودخانه در مدت ده ماه از سال به قدرى پايين است كه عبور از آن بلامانع است .\r\nآنتىگونوس پس از شكست به شهر باداكا « 30 » عقب نشست ، و در آنجا نيرچوس « 31 » را از طريق كوسيا « 32 » به اكباتان اعزام داشت . »\r\nحالا اگر ما كارون را ايوليوز بدانيم بايستى باداكا در قسمت سفلى رودخانه قرار داشته باشد همچنانكه شوشتر در دامنه ارتفاعات واقع شده است با اين ترتيب اين يك مسئله دشوارى است كه يك قشون به‌طرف ماد عزيمت نمايد بدون اينكه بخواهد وارد پايتخت شود .\r\nاگر ما آب‌زال را ايوليوز بدانيم محل باداكا با دزفول مطابقت مىنمايد به‌طورى كه مشاهده كردم نزديكترين راه از شوشتر به همدان از ميان اين شهر عبور مىكند .\r\nمن تمام مطالبى كه راجع به شوش جمع‌آورى نمودم ، به‌طور كامل شرح داده‌ام ولى بيشتر مردم به اين مسائل توجهى ندارند و مىگويند كه فعلا شهر شوش سرزمينى است متروكه و خاموش و افسرده و تنها مأمن و مأواى حيوانات درنده ، چون شير و كفتار و غيره مىباشد .\r\nترس از همين حيوانات درنده من و آقاى مون‌تيت « 33 » را مجبور كرد تا شبى را در پناه ديوار بقعه دانيال به صبح برسانيم .\r\n\r\n\r\n","description":"","footnote":"\r\n( 30 ) -  Badaca \r\n( 31 ) -  Nearchus \r\n( 32 ) -  Cosaea \r\n( 33 ) -  Monteith \r\n","page_name":" 341 ","page_number":341},
  {"content":"\r\n\r\n\r\nحويزه\r\nمسافت بين شوش تا حويزه را بايستى با عبور از بيابانى به مسافت هيجده فرسخ طى نمود .\r\nحويزه در كنار كرخه در سرزمينى حاصل‌خيز قرار گرفته است غله حويزه دو پنجم بازار بصره را كه در هفده فرسخى آن قرار دارد به خود اختصاص داده است .\r\nتا چندى قبل والى حويزه بر آن شهر حكومت مىكرد ليكن چندى قبل به علت بعضى اختلافات به وسيله مقامات ايرانى احضار و از مقام خود بر كنار گرديد . در حال حاضر والى بيچاره در دزفول زندانى است .\r\n\r\nآب و هواى خوزستان\r\nهواى خوزستان بخصوص شهر شوشتر سالم و سازگار و به همين خاطر هم اغلب سكنه قلمرو خوزستان اين شهر را پاتوق و محل رفت‌وآمد خود قرار داده‌اند . در فصل تابستان از ساعت نه صبح تا نه غروب بسيار گرم مىشود ولى از آن ساعت به بعد نسيم ملايمى از شمال جريان پيدا مىكند كه تا اندازه‌اى هوا را معتدل مىنمايد سكنه شوشتر در روز به سردابها پناه مىبرند و در شب از پشت‌بام‌ها استفاده مىنمايند .\r\nزمستان خوزستان معتدل ، و بهار آن بسيار طراوت‌انگيز است و برف را تنها از دور مىتوان روى قله كوهها مشاهده نمود .\r\nاغلب اوقات در اثر وقوع توفان سيلاب‌هاى شديدى جارى مىگردد\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nكه خسارات زيادى به مزارع و كشت‌زارها وارد مىنمايد فصل بارندگى در خوزستان از دسامبر تا آخر مارس مىباشد ولى بيشتر مزارع اين استان با كانال‌هاى انشعابى از رودخانه‌ها آبيارى مىشوند . خاك اين منطقه بسيار حاصل‌خيز و هر سال دو بار در آن كشت و زرع مىشود . هيچ ميوه‌اى در ايران يافت نمىشود كه در خوزستان رشد و نمو نداشته باشد بطورى كه شنيدم توليدات شكر اين استان در قديم زياد بوده است و محصولات نيل اطراف دزفول هنوز قابل توجه است كشت خشخاش در شوشتر رواج دارد و يك نوع ترياك بسيار خوب در آنجا به‌دست مىآيد .\r\n\r\nگيلان 1810\r\nاستان گيلان در امتداد جنوب غربى كناره‌هاى خزر واقع شده است اين منطقه از جنوب و شرق محدود است به عراق ( بخش‌هاى مركزى ) و مازندران ، و از شمال به شيروان ، و از غرب به آذربايجان . اين منطقه در درون يك رشته‌كوههاى مرتفع محصور شده و تنها يك معبر سخت و صعب العبور اين استان را به ديگر مناطق كشور مربوط مىسازد كه دفاع از آن موانع طبيعى بسيار سهل و آسان است .\r\nاستان گيلان شايد رؤياانگيزترين و زيباترين سرزمين‌هاى ايران باشد و اين منطقه از لحاظ موقعيت طبيعى خيلى به استان مازندران شباهت دارد گيلان سرزمينى است پرآب و به جنگل‌ها و باتلاق‌هاى متعددى تقسيم مىگردد . تمام تپه‌ها و بلنديها پوشيده از درختان جنگل و شمشاد ، و سرتاسر دره‌ها و پستىها نيز در زير پوششى از انواع گل‌ها به‌خصوص گل پيچك قرار دارد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nخاك اين منطقه حاصل‌خيز و انواع و اقسام ميوه از قبيل ليمو ، نارنج ، هلو ، انار ، و انگور در آن به عمل مىآيد . يك نوع درخت‌هاى مو در كوهستان‌ها وجود دارد كه مانند تاكستانهاى گرجستان در كنار ساقه درختان رشد و نمو مىنمايند . هرچند اين نوع انگور مرغوب مىباشد لكن مانند ديگر ميوه‌جات گيلان از شهرت فراوانى برخوردار نيست . خواروبار و مواد غذايى در اين استان ارزان و فراوان ، و همچنين كشت‌وكار برنج و گندم در اين استان موفقيت‌آميز و سودآور است .\r\nترويج و پرورش كرم ابريشم و توليد اين نوع محصول در اين استان شهرت به‌سزايى دارد . ابريشم گيلان جواب‌گوى تمام كارخانجات ابريشم‌بافى ايران است و به‌خصوص هر ساله مقادير زيادى از رشت و لنگرود به استرخان صادر مىگردد ، و مردم بومى از اين رهگذر ثروت هنگفتى به چنگ مىآورند .\r\nگيلان در سال 1724 از طرف شاه ايران به روسها واگذار شد و كاترين دوم بار ديگر آن را در سال 1780 به تصرف درآورد ولى سرانجام آغا محمد خان قاجار در سال 1797 اين سرزمين را از تصرف روسها خارج نمود . در حال حاضر قسمت‌هاى جنوبى اين استان جزو قلمرو پادشاه فعلى ، ولى بخش‌هاى شمالى كه تا نواحى طالش را در بر مىگيرد تحت اشغال مصطفى خان يكى از سر - كردگان ياغى و متمرد محلى است كه به‌طور مستقل بر آن نواحى حكومت مىكند .\r\nدر گيلان رودخانه‌اى به آن كيفيت وجود ندارد ليكن ما عنقريب درباره رودخانه قزل‌اوزن سخن مىگوييم . تنها جايى كه در اين استان بتوان نام شهر بر آن نهاد رشت است اين شهر در كنار درياى خزر قرار گرفته و قسمت‌هاى مهمى از توليدات ابريشم و ديگر فرآورده‌هاى محلى از اين طريق به استرخان صادر مىگردد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nسواحل اين بندر در هنگام وقوع توفان خالى از خطر نيست و معمولا كشتىها ترجيح مىدهند در بندر كوچك لنگرود در نواحى طالش و در شمال غرب رشت پهلو بگيرند خراج ساليانه گيلان به‌طور خالص مبلغ 490 ر 149 تومان و 9058 دينار مىباشد .\r\n\r\nمازندران 1810\r\nسلسله جبال مرتفع البرز استان مازندران يا بخشى از هيركانياى « 34 » قديم را از مناطق عراق ( استان‌هاى مركزى ) جدا مىنمايد در شرق استان خراسان و منطقه زيباى استرآباد و در شمال درياى خزر ، و در غرب آن استان گيلان قرار گرفته است .\r\nمازندران نيز مانند گيلان اختلاف عمده‌اى با ديگر مناطق ايران دارد . تمام اين سرزمين قسمتى كوهستانى و برخى نيز باتلاقى و پوشيده از جنگل‌هاى انبوه و درختان بلوط است . ولى دره‌ها و سرزمين‌هاى پست آن داراى خاكى حاصلخيز و پربركت و بهترين نوع برنج را به‌دست مىدهد . زمين‌هاى باتلاقى اين منطقه قابل كشت گندم است ولى سكنه بومى به تعداد كمى و به اندازه مصرف خود در آن به كشت‌وكار مىپردازند . كشت نيشكر به مقدار زيادى رواج دارد ولى در مقايسه با گيلان ترويج و پرورش پيله ابريشم در اين استان اندك است .\r\nمردم بومى مازندران يكى از سلحشورترين اقوام ايرانى هستند كه در مقابل يورش تيمورلنگ مقاومت به خرج داده ، و از زاد و بوم و قلاع و استقلال سرزمين خود مردانه دفاع نمودند .\r\n\r\n\r\n","description":"","footnote":"\r\n( 34 ) -  Hyrcania \r\n","page_name":" 345 ","page_number":345},
  {"content":"\r\n\r\nبطوريكه گفته شده اين سرزمين محلى بود كه رستم فرمان - رواى زابلستان براى رهايى پادشاه خود كه در اين‌جا زندانى بوده با ديو سفيد به نبرد پرداخته است و اين جنگ يكى از شاهكارهاى برجسته اين قهرمان به‌شمار مىآيد .\r\nغير از رودخانه‌هاى كوچكتر ، دو رودخانه بزرگ نيز در اين استان جريان دارد كه هردو از سلسله جبال البرز سرچشمه مىگيرند و به درياى خزر مىريزند .\r\nفورستر « 35 » مىگويد كه رودخانه مازندران ( يكى از اين دو ) ، از شمال غرب اين استان سرچشمه مىگيرد و پس از عبور از سرزمين‌هاى صاف و مسطح در منطقه مشهدسر به درياى خزر مىپيوندد . تجارت اين استان پررونق و قابل‌ملاحظه و خانه‌هاى روستايى آن بسيار تميز و قشنگ و بر روى تپه‌هاى سرسبز يا در ميان دره‌هاى حاصل‌خيز زيبا در كنار نهرهاى آب‌شيرين ساخته شده است . كرسىنشين استان مازندران شهر سارى است كه زمانى اقامتگاه آغا محمد خان قاجار بوده است و حالا يكى از شاهزادگان براين شهر حكومت مىكند .\r\nسارى يكى از شهرهاى باستانى ايران است و فردوسى به كرات از آن نام برده است . هنگامى كه هانوى « 36 » از اين شهر ديدن نمود تعداد چهار يا پنج پرستشگاه گلى مربوط به دوران ايران باستان در اين شهر باقى بود كه قطر و ارتفاع گنبد هريك به ترتيب به سى ، و يكصد و بيست پا مىرسيد .\r\nسارى شهرى است كوچك ، ولى داراى حصارى مستحكم و خندقى عميق است تعدادى خانوار ارمنى درحومه اين شهر سكونت دارند و عده‌اى تجار و بازرگان نيز در اين شهر به كار و كسب اشتغال دارند ، اينان مال التجاره‌هاى خود را به استرخان صادر ، و\r\n\r\n\r\n","description":"","footnote":"\r\n( 35 ) -  Forster \r\n( 36 ) -  Hanway \r\n","page_name":" 346 ","page_number":346},
  {"content":"\r\n\r\nاز آنجا اجناس ديگرى به داخله كشور وارد مىنمايند .\r\nقصر كوچكى در اين شهر وجود دارد كه بسيار تميز و پاكيزه است اطراف و حومه شهر سرزمينى مسطح و جنگلهاى فراوانى آن را احاطه نموده و نهرهاى متعددى نيز در آنجا جريان دارد .\r\nسارى از شمال شرق و جنوب غربى به يك رشته ارتفاعات محدود مىگردد .\r\n\r\nبارفروش « 37 »\r\nبارفروش گرچه دومين شهر مازندران به حساب مىآيد ولى از سارى بزرگتر است بنا به گفته فورستر « 38 » اين شهر در ميان يك دره يا سرزمينى قرار گرفته است و محوطه‌اى در حدود يك مايل و نيم مربع را در بر گرفته است عمارات و خانه‌هاى اين شهر بسيار محقرانه ساخته شده و كوچه‌ها در زمستان مملو از گل‌ولاى مىگردد .\r\nاين شهر داراى چهار كاروانسراست و بازار كه مركز اصلى شهر را تشكيل مىدهد بسيار فعال و پر رفت‌وآمد مىباشد راه بين سارى و بارفروش بسيار بد ، و در زمستان رفت‌وآمد در آن به سختى انجام مىگيرد زيرا كه مسافرين بايستى مسافتى از جاده را ميان باتلاق‌ها و مردابها طى نمايند . فرح‌آباد شهر كوچكى است كه در دهانه يك رودخانه در سى مايلى شرق دهكده مشهدسر قرار دارد ممر درآمد اهالى از كشت‌وكار برنج و فروش ماهى نمك‌سود و ساختن ظروف سفالين تأمين مىگردد .\r\nشهر باستانى آمل در ميان دشتى زيبا در دامنه ارتفاعات و در\r\n\r\n\r\n","description":"","footnote":"\r\n( 37 ) - بابل . « مترجم » .\r\n( 38 ) -  Forster \r\n","page_name":" 347 ","page_number":347},
  {"content":"\r\n\r\nكنار يك رودخانه واقع شده است يك پل زيباى دوازده طاقه و يك قصر متعلق به شاه عباس كبير معروفيت به‌سزايى به اين شهر بخشيده است .\r\nاشرف ( اشرفيه ) اقامتگاه مورد توجه شاه عباس در كنار يك خليج قرار گرفته است . اين بندر تنها لنگرگاه قابل استفاده در بخش‌هاى جنوبى درياى خزر مىباشد . هانوى « 39 » قصر شاه عباس كبير را چنين توصيف مىنمايد .\r\nدر سردر دروازه قصر ، نقش شير و خورشيد كه علامت رسمى كشور ايران است ديده مىشد و اين نشانه عظمت و جلال امپراتورى ايران است .\r\nدر مدخل اين در دروازه يك خيابان طويل وجود داشت كه در هر طرف آن سى اتاق به چشم مىخورد كه مخصوص نگهبانان قصر بود . كمى جلوتر دروازه ديگرى بود كه درش به باغ مقابل گشوده مىشد ، در وسط اين باغ نهرى از آب جريان داشت كه بستر آن از سنگ به عرض سه ، و عمق يك پا احداث گرديده است در اين كانال چهار آبشار با فاصله سىيارد از همديگر ديده مىشد كه ارتفاع هريك به يكصد و پانزده سانتىمتر بالغ مىگرديد هر كدام از اين آبشارها داراى حوضى بود كه فواره كوچكى در آن كار گذاشته بودند اين آبشارها منظره‌هاى بسيار جالب و زيبايى داشتند چرا كه در دو طرف نهر ، سوراخ‌هايى به اندازه يك شمع ، در فواصلى معين تعبيه نمودند كه تعداد آنها بر يك هزار بالغ مىگرديد . در قسمت فوقانى يك حوض بزرگ سنگى احداث شده كه در حدود شش پا عمق داشت در نزديكى حوض در عمارتى يك « ايوان » مجلل ديده مىشد كه زمينه آبى ( كاشىكارى ) آن با انواع و\r\n\r\n\r\n","description":"","footnote":"\r\n( 39 ) -  Hanway \r\n","page_name":" 348 ","page_number":348},
  {"content":"\r\n\r\nاقسام گل‌بوته با طلا تذهيب و تزيين‌كارى شده ، در اين ايوان چند تابلو نقاشى نه‌چندان مرغوب كار يك نقاش هلندى به ديوارها نصب شده بود . در كنار « ايوان » چند آپارتمان كوچك وجود داشت در پشت اين عمارت سه آبشار ديگر جريان داشت كه از كوهستانها سرچشمه گرفته و جنگلهاى اطراف را مشروب مىنمودند اين باغ عمدتا به خاطر گردش و تفرج احداث شده و اطراف آن را درختان كاج و نارنج و ديگر درختان ميوه‌دار محصور نموده و يك نهر آب نيز در وسط آن جريان داشت . ما از اين باغ به باغ ديگرى كه شبيه آن بود راهنمايى شديم ظاهرا اين باغ جزو محوطه حرم به حساب مىآمد و هيچ‌كس در آن نبود و تنها آپارتمانهاى زنها در اين قسمت قرار داشت كه مانند امكنه مقدس از آنها نگهدارى و مواظبت مىشد و ما حق ورود به آنجا را نداشتيم .\r\nدر جلو عمارت يك حوض بزرگى از آب بود كه در هر گوشه آن يك نيمكت به شكل مربع از سنگ مرمر گذاشته بودند . يك درخت چنار بسيار تنومندى در وسط باغ سر به آسمان كشيده كه شاخ و برگ آن بر همه‌جا سايه افكنده بود . در اينجا نيز آبشارهايى نظير آنچه كه در باغ قبلى ديده بوديم وجود داشت بعد از اين محوطه ما وارد ميهمانسرايى شديم كه وقف يكى از نواده‌گان حضرت على ( ع ) بود به احترام اين مكان از ما خواسته شد تا شمشير خود را جلو در بگذاريم ما به سختى تحت‌تأثير وقار و هيبت اين جايگاه مذهبى قرار گرفتيم ولى به زودى تغيير حالت داده و بر خود مسلط شديم چرا كه در نهايت تعجب مشاهده نموديم كه اتاق با يك نوع تصويرهايى نقاشى شده كه معمولا مردم عياش و خوشگذران مسلمان از ديدن آنها لذت مىبرند . در اين ايوان چند تمثال از شاه عباس كبير و شاه عباس دوم و تعدادى از شخصيت‌هاى ايرانى ديده مىشد تمام اين تصاوير به وسيله يك اروپايى با\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمهارت و استادى نقاشى شده بود . اتاق را فرش نكرده بودند ، ولى تعداد زيادى قالى در يك گوشه بر رويهم مشاهده مىشد . رويهمرفته ما از چهار عمارت و باغ ديدن نموديم كه همه از آب چشمه سيراب مىشدند . در اينجا ما يك گنبد بزرگ و مجللى را مشاهده نموديم كه با انواع رنگهاى مختلف نقاشى شده و ديوارهاى بلندش با كاشىهاى هلندى مزين شده بود با كمى فاصله روى يك بلندى عمارت كوچكى به چشم مىخورد كه احتمالا يك رصدخانه بود .\r\nتمام مناطق مازندران سرزمينى است زيبا و قشنگ ، و فاصله اينجا تا درياى خزر پنج مايل است مناظر كوههاى پشت قصر ، و صداى ريزش آبشارها ، و نغمه و آواى پرندگان در اين منطقه بسيار فرح‌انگيز و دلپذير است ولى هنوز بدبختىها و ناكامىهاى مردم مازندران فكر مرا به خود مشغول مىدارد و به‌همين خاطر هم تمام آن خاطرات خوش و دلپذير را ناديده مىانگارم . » « 40 »\r\nيادگار و آثار عام المنفعه زيادى از زمان شاه عباس به جاى مانده است كه از آن جمله مىتوان جاده سنگفرش يا راه كاروان‌رو مازندران را نام برد اين جاده به طول تقريبا سيصد مايل از كاشغر در جنوب شرقى خزر چند منزل آن سوى استرآباد ، تا سرزمين‌هاى جنوب غربى درياى خزر امتداد مىيابد سنگ‌فرشهاى اين جاده هنوز مانند زمان هانوى باقىمانده است هرچند در بعضى نقاط آن را مرمت و بازسازى كرده‌اند .\r\nاين جاده در بعضى جاها بيش از بيست يا رد پهنا دارد و هردو طرف نيز خندق‌كشى شده است در طول اين جاده پل‌هاى متعددى احداث كرده‌اند معمولا نهرهاى آبى كه از زير اين پل‌ها عبور مىكند اغلب به مصارف كشتزارهاى برنج مىرسد .\r\n\r\n\r\n","description":"","footnote":"\r\n( 40 ) - اين قصر در حال حاضر به‌طور كلى خراب و از بين رفته است . « نويسنده » .\r\n","page_name":" 350 ","page_number":350},
  {"content":"\r\n\r\nماليات استان مازندران ساليانه در حدود 22132 تومان و 8740 دينار است .\r\nمازندران از لحاظ آب و هوا نيز مانند گيلان به چند منطقه سردسير و گرمسير يعنى مناطق كوهستانى و دشت‌هاى كنار خزر يا درياى مازندران تقسيم مىگردد . زمستان و بهار اين استان ملايم و تابستان آن نيز به خاطر بخارى كه از باتلاق‌ها متصاعد مىشود گرم است . و به‌همين دليل هم هواى آن چندان سالم و سازگار نيست و اغلب سكنه بومى به بيمارى تب نوبه مبتلا هستند و عموما مردم اين استان رنگ‌پريده و زردانبو به‌نظر مىرسند . « 41 »\r\nدر ماه‌هاى اكتبر و نوامبر و دسامبر بارانهاى شديدى مىبارد ولى به ندرت برف بر روى زمين‌ها ديده مىشود و به‌همين علت هم رودخانه‌هاى اين منطقه دچار طغيان نمىشوند .\r\nاطلاعات مربوط به گيلان و مازندران را از مردم محلى كسب ، و همچنين گفته‌هاى آنان را با نوشته‌هاى مسافرين اروپايى تطبيق و مقايسه نمودم و از طرفى بيشتر اين مطالب را از كتاب قزوين كناره‌هاى جنوبى خزر و خليج بالكان نوشته كاپيتن وودروپ « 42 » با تطبيق با يك نسخه خطى روسى و يك نقشه بزرگ از كناره‌هاى غربى و شرقى خزر كه تقريبا شش سال پيش در پطرزبورگ چاپ شده ، اخذ و اقتباس نمودم .\r\n\r\n\r\n","description":"","footnote":"\r\n( 41 ) - هانوى مىگويد كه تمام موجودات جاندار منطقه مازندران به يك نوع بيمارى دردآورى مبتلا شدند تنها پيره‌زنها و قاطرها و مرغ و خروسها از ابتلاء به اين بيمارى مصونيت داشتند . « نويسنده » .\r\n( 42 ) -  Woodrope \r\n","page_name":" 351 ","page_number":351},
  {"content":"\r\n\r\n\r\nاسترآباد\r\nمنطقه كوچك استرآباد به خاطر شباهتى كه از حيث آب و هوا با مازندران دارد بعضى اوقات جزو قلمرو اين استان به حساب مىآيد .\r\nاسترآباد در قديم هيركانيا « 43 » نام داشت . اين منطقه زادبوم آباء و اجداد پادشاه فعلى است ( فتحعلى شاه . م ) كه به عنوان رييس طايفه قاجار بر اين منطقه حكومت مىكردند .\r\nاسترآباد از غرب محدود است به درياى خزر ، و از جنوب به يك رشته ارتفاعات بلند در نواحى دامغان و بسطام ، و از شرق در طول جغرافياى 58 درجه ، رودخانه آشور اين منطقه را از دهستان مجزا مىنمايد .\r\nشهر استرآباد كرسىنشين اين استان در نزديكى مصب رودخانه استر در كنار يكى از خليج‌هاى درياى خزر قرار گرفته است در حال حاضر يكى از فرزندان شاه بر اين منطقه حكومت مىكند و گمان مىرود كه مقدار زيادى از خزانه‌شاهى در اين شهر نگهدارى مىشود .\r\nدر شرق استرآباد در حدود بيست و پنج فرسخى بسطام شهر جرجان ( گرگان . م ) قرار دارد جرجان در قديم هوركون « 44 » ناميده مىشد ظاهرا اين واژه از نام هيركانيا « 45 » مشتق شده است .\r\nدر تاريخ ايران از استرآباد زياد نام برده شده است و يكى از مستحكم‌ترين مناطق قلمرو امپراتورى ايران به حساب مىآيد .\r\n\r\n\r\n","description":"","footnote":"\r\n( 43 ) -  Hyrcania \r\n( 44 ) -  HurKaun \r\n( 45 ) -  Hyrcania \r\n","page_name":" 352 ","page_number":352},
  {"content":"\r\n\r\n\r\nفهرست نام كسان و جايها\r\n1\r\n\r\nآ\r\nآذربايجان 289 - 352\r\nآريان 340\r\nآزادخان 95 - 104 - 105 - 106 .\r\nآصف الدوله 248\r\nآغا بيگم 181\r\nآقا محمد خان قاجار 88 - 101 - 102 - 105 - 130 - 135 - 140 - 141 - 142 - 143 - 144 - 145 - 146 - 160 - 156 - 180 - 183 .\r\nآمريكا 274 .\r\n\r\nالف\r\nابراهيم خان 103 - 104 - 106 - 109 - 121 - 233 .\r\nابراهيم خان شيشه 173 .\r\nابراهيم خليل خان 181 .\r\nابراهيم قوانلو 183 .\r\nابن‌حوقل 337\r\nابو الفتح خان 105 - 123 - 147 .\r\nابوتراب ميرزا 95 - 106 .\r\nابيورد 85 .\r\nاحسائى ( شيخ محمد ) 316 .\r\nاحمد آقا 14 - 15 - 20 .\r\nاحمد پاشا 28 .\r\nاحمد لوافشار 85 .\r\nاردشير بابكان 228 .\r\nاردوان 324 - 328 .\r\nارزروم ( ارضروم ) 379 .\r\nاروندرود ( شط العرب ) 319 - 320 .\r\nاريستاكوراس 336 .\r\nازبكستان 119 .\r\nاستانبول 19 - 100 - 119 .\r\nاسترآباد 260 - 352 .\r\nاستراكو 327 .\r\nاسحق خان 34 - 36 .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاسمعيل بيك دامغانى 276 - 293 .\r\nاسكات وارينگ 185 .\r\nاسكندر 327 .\r\nاسميت 213 .\r\nاشرف 28 - 348 .\r\nاصفهان 12 - 13 - 15 - 16 - 17 - 18 - 19 - 20 - 21 - 23 - 24 - 25 - 26 - 27 - 28 - 105 - 132 - 140 - 199 - 202 - 237 - 238 - 357 - 262 - 272 - 296 - 321 .\r\nاصلح عليخان 34 .\r\nاعتماد الدوله 140 - 191 .\r\nاعتماد السلطنه 25 - 27 - 67 .\r\nاعلم الله 67 .\r\nافغانستان 12 - 13 - 15 - 16 - 17 - 18 - 19 - 20 - 21 - 22 - 24 - 26 - 27 - 28 - 87 - 295 .\r\nاكباتان 341 .\r\nاللهورديخان 178 .\r\nالهيار خان آصف الدوله 255 .\r\nامين الدوله 256 - 257 - 262 - 264 - 268 - 270 - 271 - 272 - 273 - 276 .\r\nامامقلى ميرزا 86 .\r\nامير خان 38 .\r\nامير عليشير نوائى 180 .\r\nاميرى ( مهراب ) 8 - 9 - 179 - 183 .\r\nانگلستان 20 - 27 - 93 - 94 - 109 - 164 - 166 - 167 - 168 - 176 - 179 - 212 - 219 - 223 - 236 - 247 - 248 - 254 - 256 - 257 - 260 - 264 - 271 - 272 - 274 - 275 - 278 - 279 - 280 - 290 - 292 - 293 - 294 - 295 - 297 - 302 .\r\nايران 5 - 8 - 9 - 26 - 84 - 87 - 98 - 109 - 150 - 151 - 164 - 176 - 177 - 179 - 185 - 191 - 258 - 288 - 292 - 295 - 305 .\r\nايوليوز 340 - 341 .\r\n\r\nب\r\nبابا على بيك 85 .\r\nبابل 247 .\r\nبادكوبه 26 .\r\nبارفروش 347 .\r\nبازن 87 .\r\nبامداد ( مهدى ) 31 .\r\nبخارا 181 .\r\nبدخشان 8 .\r\nبريتانيا 150 .\r\nبسطام 352 .\r\nبصره 138 - 145 - 212 - 326 - 327 .\r\nبغداد 219 .\r\nبلخ 88 .\r\nبلوچستان 299 .\r\nبم 306 - 307 .\r\nبمبئى 166 - 314 - 215 - 216 - 230 - 299 .\r\nبناپارت ( ناپلئون ) 275 - 276 -\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n292 - 293 .\r\nبندرعباس 311 - 312 .\r\nبندقير 321 - 327 .\r\nبنگال 66 - 68 .\r\nبوشهر 123 - 130 - 136 - 137 - 156 - 185 - 199 - 200 - 201 - 205 - 214 - 215 - 216 - 217 - 218 - 228 - 279 .\r\nبهبود خان 105 .\r\nبهبهان 325 - 326 - 328 .\r\nبهبهانى ( محمد على ) 223 .\r\nبهروز خان 34 - 44 .\r\nبيرامعلى خان 181 .\r\nبيك خان 181 .\r\n\r\nپ\r\nپرتقال 312 .\r\nپرسپوليس 95 - 122 - 140 - 141 - 143 .\r\nپطر كبير 25 - 26 .\r\nپل اول 254 .\r\nپوتينگر 299 .\r\n\r\nت\r\nتاتارستان 199 .\r\nتاورنيه 192 .\r\nتبريز 180 - 283 - 284 - 285 - 286 - 288 .\r\nتوماس ( شرلى ) 188 .\r\nتهران 103 - 105 - 180 - 181 - 217 - 222 - 231 - 234 - 240 - 242 - 280 - 281 - 282 - 296 - 306 - 310 - 315 - 318 .\r\nتىتونيوس 337 .\r\nتيمور 345 .\r\n\r\nج\r\nجانى خان 34 .\r\nجعفر خان 30 - 93 - 94 - 101 - 102 - 107 - 145 - 146 - 147 - 212 - 217 - 218 - 220 - 226 - 236 .\r\nجعفر عليخان 276 .\r\nجلال‌آباد 87 .\r\nجلفا 12 - 19 - 22 .\r\nجواد خان 44 .\r\nجوليس 340 .\r\nجونز بريج ( سرهارفورد ) 93 - 94 - 95 - 109 - 110 - 111 - 260 - 261 - 294 - 297 .\r\nجهانگير خان 107 - 147 - 148 .\r\n\r\nح\r\nحاجى ابراهيم 112 - 114 - 115 - 123 - 126 - 136 - 139 - 140 - 143 - 144 - 145 -\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n146 - 154 - 156 - 157 - 159 - 162 - 171 - 172 - 176 - 177 - 178 - 181 - 183 .\r\n\r\nچ\r\nچراغعلى خان نوائى 159 - 179 - 186 - 255 .\r\nچنگيز خان 306 .\r\nچهلستون 27 .\r\n\r\nح\r\nحاج بابا اصفهانى 260 .\r\nحاجى خان 34 .\r\nحاج على قليخان 123 .\r\nحاج محمد كريمخان 316 .\r\nحافظ 187 .\r\nحبيب الله خان 183 .\r\nحسين شاه قاجار 96 .\r\nحسينعلى شاه 256 .\r\nحسينعلى ميرزا فرمانفرما 179 - 226 .\r\nحسينعلى خان 105 .\r\nحسينى ( ميرزا محمد ) 223 .\r\nحشمت 220 .\r\nحويزه 342 .\r\nحيدر خان 148 .\r\nحيدر على 100 .\r\n\r\nخ\r\nخان‌بخش 63 .\r\nخانزاد خان 48 .\r\nخدابنده 28 .\r\nخراسان 82 - 85 - 104 - 142 - 192 - 199 - 313 - 327 - 342 .\r\nخليج‌فارس 228 - 231 - 233 - 235 - 239 - 246 - 257 - 264 - 309 - 319 - 326 - 340 .\r\nخوزستان 316 - 331 - 337 .\r\nخير النساء بيگم 69 .\r\n\r\nد\r\nداغستان 26 - 87 - 295 .\r\nدالى 130 .\r\nدامغان 352 .\r\nدانشمند خان 71 .\r\nدانيال 340 .\r\nدجله 319 .\r\nدربند 26 - 295 .\r\nدزفول 327 - 334 - 343 .\r\nدشتستان 132 - 139 - 209 .\r\nدنبلى ( عبد الرزاق ) 110 .\r\nدنگان 215 - 239 .\r\nدورق 323 - 326 .\r\nدوگلاس 256 .\r\nدهلى 68 - 75 - 86 .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nديودوروس 340 .\r\n\r\nر\r\nرامهرمز 319 - 327 - 328 .\r\nرحيم خان 65 .\r\nرحيم علاف 257 .\r\nرستم 27 - 346 .\r\nرشت 344 .\r\nرضا قليخان 102 - 103 - 114 - 115 - 116 - 127 - 128 - 129 - 131 - 180 - 182 .\r\nرضا قلى ميرزا 26 - 83 - 88 .\r\nروح الله خان 58 - 59 - 79 .\r\nريحان‌نظر 54 - 65 .\r\n\r\nز\r\nزالخان 117 - 119 - 124 - 128 - 129 .\r\nزاينده‌رود 18 - 321 .\r\nزكريا خان 77 .\r\nزكىخان 107 .\r\nزمان خان 58 - 59 - 79 .\r\n\r\nژ\r\nژوبر 292 .\r\n\r\nس\r\nسارى 346 .\r\nسپهر ( لسان الملك ) 296 .\r\nسربلند خان 47 - 48 - 51 - 54 - 60 - 62 - 63 - 64 - 65 - 66 - 68 - 69 - 71 - 74 .\r\nسعادت خان 34 - 36 - 37 - 38 - 39 - 40 - 53 - 61 .\r\nسعد الله خان 73 .\r\nسلطان احمد جام 49 .\r\nسلطانيه 249 - 251 .\r\nسوترلند ( جين ) 215 .\r\nسلطان حسين بايقرا 180 .\r\nسليمان خان قاجار 161 - 164 - 168 - 171 - 179 - 180 .\r\nسليمان ميرزا 26 .\r\nسنگسر 293 .\r\nسهراب گرجى 86 - 88 - 102 .\r\nسيد مراد خان 122 - 146 .\r\nسيد مرتضى 223 .\r\nسيد نياز خان 34 .\r\nسيمون 171 .\r\nسيستان 313 .\r\n\r\nش\r\nشاپور 233 .\r\nشاليمار 51 - 74 - 75 .\r\nشاه‌آباد 35 .\r\nشاه اسمعيل 95 - 106 .\r\nشاهد خان 34 - 36 .\r\nشاهرخ ميرزا 86 - 88 - 95 - 102 - 103 - 104 - 105 .\r\nشاه سلطان حسين 12 - 16 - 21 -\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n22 - 23 - 24 - 25 - 26 - 27 - 28 - 82 - 88 .\r\nشاه عباس 26 - 311 - 348 - 349 - 350 .\r\nشاه سليمان 104 .\r\nشجاع السلطنه 256 .\r\nشجاعت خان 69 .\r\nشريف خان 69 .\r\nشفتى ( حجةالاسلام ) 255 .\r\nشكى 295 .\r\nشوش 235 - 236 - 328 - 329 - 342 .\r\nشهسوار خان 54 - 65 .\r\nشيراز 92 - 95 - 96 - 97 - 100 - 102 - 105 - 109 - 112 - 120 - 122 - 123 - 128 - 129 - 130 - 138 - 185 - 187 - 188 - 189 - 190 - 194 - 201 - 212 - 214 - 217 - 222 - 223 - 256 - 282 - 328 .\r\nشيخ نصر 123 - 126 - 215 .\r\nشيرجنگ 28 - 29 .\r\n\r\nص\r\nصدراصفهانى 257 .\r\n\r\nط\r\nطالش 344 - 345 .\r\nطبس 143 - 313 .\r\nطوطى خانم 174 .\r\nطهماسب خان 50 - 54 - 62 - 64 - 67 - 68 - 82 .\r\nطهماسب ميرزا 13 - 26 . 27 -\r\n\r\nظ\r\nظهير الدوله ( ابراهيم خان ) 315 - 316 .\r\n\r\nع\r\nعادلشاه 86 - 88 - 90 - 102 - 103 .\r\nعباس ميرزا 146 - 163 - 180 - 250 - 255 - 258 - 283 - 285 - 286 .\r\nعبد الرزاق بيك 249 .\r\nعبد الرضا خان 38 .\r\nعثمانى 28 - 100 .\r\nعظيم الله خان 24 - 40 - 41 - 44 - 50 - 64 - 65 - 66 - 68 .\r\nعلاء الدين 241 .\r\nعلاء الدوله 26 .\r\nعلى حمد خان 33 .\r\nعليقلى خان 86 - 90 - 102 .\r\nعليمرادخان 27 - 96 - 104 - 105 - 106 - 107 - 147 - 236 .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nف\r\nفارس 87 - 183 - 255 .\r\nفاطمه سلطان بيگم 88\r\nفتحعلى خان اردلانى 141 - 143 .\r\nفتحعلى خان افشار 106 .\r\nفتحعلى خان بيگلربيگى 180 .\r\nفتحعلى خان خواجه‌وند 180 .\r\nفتحعلى خان صاحبديوان 183 .\r\nفتحعلى خان نوائى 160 - 180\r\nفتحعلى شاه 109 - 134 - 147 - 150 - 169 - 178 - 180 - 181 - 182 - 183 - 184 - 255 - 258 - 292 - 293 - 294 - 295 - 296 - 309 - 315 - 352 .\r\nفرانسه 27 - 150 - 167 - 179 - 218 - 221 - 245 - 254 - 260 - 271 - 278 - 279 - 280 - 291 - 293 - 294 .\r\nفرح‌آباد 19 - 22 - 347 .\r\nفردوسى 142 .\r\nفرير ( دكتر ) 188 .\r\nفريزر ( جيمز ) 30 - 88 .\r\nفلاحيه 323 .\r\nفورستر 346 .\r\nفيروزه‌خانم 256 .\r\nفيض على 172 .\r\nفين‌كن‌اشتاين 293 .\r\n\r\nق\r\nقاضى الدين خان 41 - 44 .\r\nقبه 295 .\r\nقپان 322 - 325 .\r\nقراباغ 295 .\r\nقزلباش 50 - 51 - 52 - 53 - 57 - 61 - 70 .\r\nقزوين 25 - 26 - 103 - 182 - 183 .\r\nقشم 233 .\r\nقفقاز 294 .\r\nقمر الدين خان 34 - 39 - 47 - 49 - 51 - 54 - 55 - 59 - 62 - 63 - 68 - 69 - 70 .\r\nقندهار 31 - 36 - 50 - 63 - 74 - 78 - 86 - 88 - 104 .\r\nقوانلو ( مهديقلى خان ) 316 .\r\nقوريخان 54 .\r\n\r\nك\r\nكابل 50 - 87 .\r\nكاترين 344 .\r\nكارون 320 - 321 - 322 - 324 - 331 .\r\nكازرون 115 - 117 - 127 - 129 - 135 - 136 .\r\nكاشان 199 .\r\nكاظم‌بيك خان 46 .\r\nكراچى 299 .\r\nكرخه 331 - 335 .\r\nكرستى ( كاپيتان ) 213 .\r\nكرمان 33 - 40 - 46 - 135 - 142 - 299 - 300 - 306 -\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n307 - 310 - 312 - 315 - 316 .\r\nكروسينسكى 12 .\r\nكرم خان 222 - 236 .\r\nكريم خان زند 95 - 96 - 89 - 99 - 100 - 101 - 105 - 106 - 147 .\r\nكشمير 300 - 309 .\r\nكعب ( شيخ ) 320 - 326 .\r\nكلكته 214 - 236 .\r\nكوربت 214 - 215 .\r\nكهكيلويه 178 .\r\n\r\nگ\r\nگاردان ( ژنرال ) 242 - 249 - 279 - 292 .\r\nگرجستان 279 - 295 .\r\nگرگان 352 .\r\nگلون‌آباد 20 - 26 - 27 .\r\nگمبرون 311 .\r\nگيلان 23 - 113 - 343 - 351 .\r\nگنبد 295 .\r\nگيندر 330 .\r\n\r\nل\r\nلار 102 - 311 .\r\nلاريجان 182 .\r\nلاهور 32 - 76 - 77 - 79 .\r\nلرستان 17 .\r\nلطفعلى خان زند 109 - 110 - 111 - 112 - 115 - 119 - 131 - 134 - 140 - 142 - 143 - 144 - 145 - 146 - 148 - 156 .\r\nلندن 30 - 92 - 110 - 146 .\r\n\r\nم\r\nمازندران 26 - 28 - 113 - 181 - 345 - 346 - 347 - 350 - 351 .\r\nمحمد خان 33 - 47 - 51 - 87 - 124 - 284 .\r\nمحمد خان زند 106 - 141 .\r\nمحمد حسين 93 - 158 - 172 - 173 - 175 .\r\nمحمد حسنخان قاجار 46 .\r\nمحمدرضا خان 36 - 183 .\r\nمحمد زكى خان 217 - 224 .\r\nمحمد خدابنده 283 .\r\nمحمد قاجار 105 - 106 - 180 .\r\nمحمد حسينخان مروى 181 .\r\nمحمد حسين خان نظام الدوله 182 .\r\nمحمد شاه 33 - 38 - 41 - 42 - 45 - 47 - 48 - 50 - 51 - 57 - 67 - 69 - 72 - 73 - 74 - 86 - 234 - 255 .\r\nمحمد على بهبهانى 123 .\r\nمحمد عليخان 87 - 106 .\r\nمحمد عليخان سيستانى 135 - 316 .\r\nمحمد على ميرزا 249 - 254 - 266 -\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n334 .\r\nمحمد نبى 227 - 232 - 256 - 301 - 303 .\r\nمحمد هادى 66 .\r\nمحمد ولى خان 14 - 15 .\r\nمحمد على ميرزا دولتشاه 208 .\r\nمراغه 284 .\r\nمرتضى خان 68 .\r\nمرو 182 .\r\nمورير ( جيمز ) 215 - 246 - 247 - 260 - 297 .\r\nمستوفى الممالك ( عبد الله ) 255 .\r\nمشهد 83 - 86 - 103 - 104 - 266 .\r\nمصر 254 .\r\nمصطفى خان 54 - 67 .\r\nمكدونال ( سرجان ) 296 .\r\nملاعلى ملاباشى 71 .\r\nملك‌آرا ( محمدقلى ميرزا ) 315 .\r\nملكة الزمان 49 .\r\nملكم ( سرجان ) 15 - 152 - 170 - 179 - 180 - 212 - 216 - 217 - 221 - 231 - 232 - 233 - 234 - 235 - 239 - 246 - 284 - 301 - 302 - 303 - 318 .\r\nمهرعليخان 123 - 166 .\r\nمير تقىقلى بيك 66 .\r\nميرزا آقا مير 152 - 154 - 155 .\r\nميرزا ابو الحسن خان 280 - 283 - 294 - 297 .\r\nميرزا بزرگ 113 - 115 - 117 - 122 - 134 - 144 - 146 - 212 - 227 - 235 - 237 - 250 - 251 - 289 - 290 .\r\nمير حسين خان 36 .\r\nميرزا تقى خان 183 .\r\nميرزا حسين وفا 109 - 113 - 115 - 120 - 122 - 123 - 128 - 223 .\r\nميرزا رضا قلى خان 176 .\r\nميرزا رضا 276 .\r\nميرزا رضا خان منشى 31 .\r\nميرزا سيد محمد 104 .\r\nميرزا داود 104 .\r\nميرزا شفيع 176 - 181 - 183 - 227 - 243 - 244 - 245 - 246 - 248 - 249 - 268 - 271 - 276 - 330 .\r\nميرزا علىاكبر 183 - 184 .\r\nميرزا عليرضا 183 - 184 .\r\nميرزا عيسى فراهانى 145 - 158 - 216 .\r\nميرزا فتحعلى 141 .\r\nميرزا محمد حسين 93 - 94 - 143 - 144 - 145 - 146 - 251 .\r\nميرزا محمد خان قوام الملك 183 .\r\nميرزا محمد كلانتر 107 .\r\nميرزا مهديخان 134 .\r\nميرزا نصر الله علىآبادى 284 .\r\nمير محمود 20 - 21 - 23 - 24 - 27 - 28 .\r\n\r\nن\r\nنادر شاه 26 - 30 - 31 - 33 -\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n34 - 36 - 37 - 38 - 40 - 41 - 45 - 46 - 47 - 48 - 49 - 50 - 51 - 52 - 53 - 54 - 55 - 56 - 57 - 58 - 60 - 65 - 66 - 67 - 68 - 69 - 70 - 71 - 72 - 73 - 75 - 85 - 86 - 88 - 90 - 98 - 102 - 104 - 134 - 306 .\r\nنجفقلى خان 306 .\r\nنظام الدوله 257 .\r\nنظام الدين خان 59 .\r\nنظام الملك 30 - 35 - 36 - 38 - 39 - 40 - 41 - 44 - 46 - 51 - 54 - 57 - 60 - 62 - 63 - 68 - 73 .\r\nنصر الله خان 217 - 221 - 223 - 226 - 236 .\r\nنصر الله ميرزا 41 - 43 - 66 - 67 - 83 - 85 - 86 - 95 .\r\nنوا 182 .\r\nنوروز خان 153 - 154 - 158 .\r\nنياز خان ( سيد ) 54 - 55 - 64 .\r\nنيريز 142 .\r\nنيويورك 12 - 23 .\r\n\r\nو\r\nواريكف ( اسكات ) 122 .\r\nوحيد ( انتشارات ) 8 .\r\nوحيدنيا ( سيف الله ) 8 .\r\n\r\nه\r\nهانوى 167 .\r\nهدايت ( رضاقلى خان ) 35 .\r\nهرات 104 - 313 .\r\nهربرت 188 .\r\nهربلوت 333 .\r\nهرودوت 338 - 340 .\r\nهلند 17 - 27 .\r\nهوشنگ 337 .\r\nهندوستان 26 - 30 - 53 - 79 - 83 - 84 - 86 - 87 - 100 - 135 - 137 - 150 - 164 - 179 - 191 - 194 - 199 - 200 - 205 - 215 - 216 - 221 - 231 - 240 - 241 - 256 - 257 - 279 - 296 - 297 - 301 .\r\nهنديان 320 - 323 - 325 .\r\n\r\nى\r\nيزدان‌بخش 66 .\r\nيوسف عليخان جلاير 104 .\r\nيونان 337 .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nمحتويات جلد دوم اين كتاب\r\nكه به صورت مستقل و جداگانه به زودى تقديم علاقمندان خواهد شد .\r\nبخش اول : سفارت سرگوراوزلى ( 1811 ) نوشتهء ويليام اوزلرلى .\r\nبخش دوم : از تهران تا شاهرود ( 1821 ) نوشتهء بيلى فريزر .\r\nبخش سوم : از تبريز تا مشهد ( 1830 ) نوشتهء كونولى .\r\nبخش چهارم : از محمره ( خرمشهر ) تا بهبهان ( 1831 ) نوشتهء استوكولر .\r\nبخش پنجم : سه مقاله در يك بخش ( 41 - 40 - 1836 ) نوشتهء راولينسون - بارون دبدولايارد .\r\nبخش ششم : محاصرهء هرات ( 1838 ) نوشتهء روبرت مكدونالد .\r\nبخش هفتم : از كرمانشاه تا مشهد ( 1840 ) نوشتهء ميتفورد .\r\nبخش هشتم : از تبريز تا مشهد ( 1844 ) نوشتهء دكتر ولف .\r\nبخش نهم : از كرمانشاه تا مشهد ( 1845 ) نوشتهء ژنرال فريه .\r\nبخش دهم : عشاير ايران ( 1850 ) نوشتهء كلنل شيل .\r\n\r\n","description":"","footnote":"","page_name":" 363 ","page_number":363},
  {"content":"\r\n . \r\n\r\n","description":"","footnote":"","page_name":" 364 ","page_number":364}
  ]