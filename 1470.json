[
  {"content":"\r\nترجمه فضائل الشيعة\r\nانتشارات اعلمى\r\nچاپ اول\r\nفارسى\r\nتهران\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\n\r\n[ حديث 1 
  ]\r\nبِسْمِ الله الرَّحْمنِ الرَّحِيمِ\r\nالحمد لله ربّ العالمين ، و صلواته على محمّد و آله الطَّاهرين\r\nچنين گويد ابو جعفر محمّد بن على بن الحسين بن بابويه القمى فقيه رضي الله عنه بنقل از پدرش از عبد الله بن الحسين المؤدب . . . از ابن عمر كه گفت از حضرت رسول خدا صلَّى الله عليه و آله و سلم راجع بأمير المؤمنين على بن ابى طالب عليه السّلام سؤال كرديم ناراحت شد و سپس فرمود گروهى كه در اطراف على عليه السّلام گفتگو و كنجكاوى ميكنند چه حالى و منظورى دارند . منزلت او نزد خدا مانند منزلت من پيش پروردگار است ، بدانيد كسى كه على عليه السّلام را دوست داشته باشد مرا دوست داشته و كسى كه مرا دوست داشته باشد خدا از او راضى است و كسى كه خدا از او راضى باشد بهشت مزد او است . آگاه باشيد كسى كه على عليه السّلام را دوست داشته باشد از دنيا خارج نميشود\r\n","description":"","footnote":"","page_name":" 3 ","page_number":3},
  {"content":"\r\nمگر اينكه از حوض كوثر بنوشد و از درخت طوبى بخورد و جاى خود را در بهشت به بيند ، بدانيد كسى كه على عليه السّلام را دوست داشته باشد نماز و روزه او قبول مىشود و دعاى او مستجاب ميگردد ، با خبر باشيد كسى كه او را دوست داشته باشد ملائكه براى وى طلب آمرزش ميكنند ، و در بهاى هشت بهشت براى او گشوده مىشود تا از هر درى خواسته باشد وارد شود ، هر كس على عليه السّلام را دوست داشته باشد خداوند بزرگ در فرداى قيامت صحيفه اعمال او را بدست راست او خواهد داد و حساب او مثل حساب انبياء است ، بدانيد كسى كه على عليه السّلام را دوست داشته باشد خداوند سكرات مرگ را بر او آسان مىكند و گور ويرا باغى از باغستانهاى بهشت ميگرداند ، كسى كه دوست بدارد على عليه السّلام را خداوند بعدد هر رگى كه در بدن او است حورى به او عطا فرمايد و شفاعت او در هشتاد نفر از اقوام و نزديكانش پذيرفته مىشود و براى او بعدد هر مؤمنى كه در بدن او رسته حورىاى و شهرى در بهشت است ، كسى كه او را دوست داشته باشد خداوند ملك الموت را هنگام جان دادن پيش او مىفرستد بهيئتى كه نزد پيمبران مىفرستد و از او ترس نكير و منكر را بر ميدارد و چهره او را سفيد و نورانى ميگرداند و با حمزه سيد الشهداء ويرا محشور مىفرمايد ، كسى كه او را دوست داشته باشد\r\n","description":"","footnote":"","page_name":" 4 ","page_number":4},
  {"content":"\r\nخداوند دانش و حكمت را بدل او جاى ميدهد و زبانش را بدرستى و راستى گويا نموده و از لغزش و خطا حفظ ميفرمايد ، بر او درهاى رحمت خود را ميگشايد ، كسى كه محب على عليه السّلام است در آسمان و زمين اسير ( كمند محبت ) حق ناميده مىشود ، كسى كه على عليه السّلام را دوست داشته باشد فرشته اى از زير عرش الهى صدايش مىكند و گويد اى بنده خدا عمل خالصى شروع كردى خداوند گناهان ترا بيامرزد ، هر كس على عليه السلام را دوست داشته باشد مانند ماه تابان شب چهارده بصحراى محشر وارد ميگردد ، كسى كه او را دوست داشته باشد تاجى بر سر او گذاشته شده و لباسهاى عزت بر او پوشانيده مىشود ، كسى كه على عليه السلام را دوست داشته باشد از پل صراط مانند برق جهنده ميگذرد ، هر كه او را دوست داشته باشد امان از آتش دوزخ و عذاب الهى و اجازه عبور از صراط بوى عطا مىشود و براى او حسابى نيست و ديوان عمل او را باز نميكنند و اعمال او را نمىسنجند و به او ميگويند بدون حساب به بهشت داخل شو ، كسى كه دوستدار على عليه السّلام ، است فرشتگان با وى مصافحه كنند و انبيا زيارتش نمايند و خداوند متعال حاجاتش را برآورد ، كسى كه آل محمّد صلَّى الله عليه و آله و سلَّم را دوست بدارد از پس دادن حساب و سنجش اعمال و لغزش از پل صراط ايمن است ، شخصى كه\r\n","description":"","footnote":"","page_name":" 5 ","page_number":5},
  {"content":"\r\nبر دوستى آل محمّد صلَّى الله عليه و آله و سلَّم بميرد من ضامن بودن او با انبيا در بهشتم ، بر حذر باشيد كسى كه بر دشمنى آل محمّد صلَّى الله عليه و آله و سلَّم بميرد بوى بهشت را نخواهد شنيد .\r\nابو رجاء گويد حماد بن زيد بداشتن محبت آل محمّد افتخار ميكرد و ميگفت اصل قبولى اعمال اين است .\r\n\r\n[ حديث 2 
  ]\r\nحضرت على بن الحسين عليه السّلام فرمود رسول خدا مىفرمود حبّ اهل بيت من در هفت موضع خوفناك براى شما مفيد است هنگام مرگ ، در گور ، موقع برخاستن از قبور ، وقت باز شدن كتاب ، در رسيدگى حساب ، زمان سنجش اعمال و در گذشتن از صراط .\r\n\r\n[ حديث 3 
  ]\r\nامام باقر عليه السّلام فرمود رسول خدا صلَّى الله عليه و إله سلَّم فرمود از شما كسى كه محبتش باهل بيت من بيشتر باشد قدمش بر روى پل صراط از لغزش مصونتر است .\r\n\r\n[ حديث 4 
  ]\r\nامام باقر عليه السّلام بنقل از پدرانش فرمود كه رسول اكرم صلَّى الله عليه و آله و سلَّم\r\n","description":"","footnote":"","page_name":" 6 ","page_number":6},
  {"content":"\r\nبعلى عليه السّلام فرمود محبت تو در دل مؤمنى جاى نگرفت مگر اينكه خداوند او را از لغزش بر پل صراط نگهدارى خواهد كرد و قدمهاى او را استوار خواهد نمود و بخاطر محبت تو او را به بهشت خواهد برد .\r\n\r\n[ حديث 5 
  ]\r\nزيد بن ثابت گويد رسول خدا صلَّى الله عليه و آله و سلم فرمود كسى كه على عليه السّلام را در زندگى و پس از مرگش دوست داشته باشد خداوند عز و جل براى او تا زمانى كه آفتاب طلوع و غروب مىكند امن و ايمان مىنويسد و كسى كه او را در زمان زندگيش و پس از مرگش دشمن داشته باشد بمرگ زمان جاهليت مرده و از كوچكترين كارى كه كرده بازخواست خواهد شد .\r\n\r\n[ حديث 6 
  ]\r\nامير المؤمنين عليه السّلام فرمود ، رسول خدا صلَّى الله عليه و آله و سلم مىفرمود بنده در فرداى قيامت قدم از قدم برنميدارد تا اينكه چهار چيز از او سؤال كنند از جوانيش كه در چه\r\n","description":"","footnote":"","page_name":" 7 ","page_number":7},
  {"content":"\r\nچيز تمام كرد و از عمرش كه در چه كارى تلف نموده و از مال او كه از كجا آورده و در كجا خرج كرده و از محبت ما اهل بيت .\r\n\r\n[ حديث 7 
  ]\r\nابى سعيد خدرى گويد با رسول خدا صلَّى الله عليه و آله و سلَّم نشسته بوديم مردى پيش او آمد و عرض كرد يا رسول الله خبر ده به من از فرمايش خدا بابليس * ( أَسْتَكْبَرْتَ أَمْ كُنْتَ مِنَ الْعالِينَ ) * « 1 » عالين چه كسانى هستند آيا از فرشتگان والامقامترند رسول خدا صلَّى الله عليه و آله و سلَّم فرمود من و على و فاطمه و حسن و حسين عليهم السّلام در برابر عرش پروردگار جهانيان بوديم و او را تسبيح ميكرديم و فرشتگان بتسبيح ما تسبيح ميگفتند پيش از دو هزار سال قبل از خلقت آدم و هنگامى كه خداوند آدم را آفريد بفرشتگان امر كرد آدم را سجده كنند و ما را به اين سجده امر نكرد تمام فرشتگان سجده كردند مگر ابليس كه سرباز زد و سجده ننموده و سپس خداوند بزرگ فرمود * ( أَسْتَكْبَرْتَ أَمْ كُنْتَ مِنَ الْعالِينَ ) * مقصود از عالين پنج تن بودند كه نام آنها بر سرادق عرش\r\n\r\n","description":"","footnote":"\r\n« 1 » ( آيا تكبر ورزيدى يا از گروه عالين بودى . سوره ص - آيه 75 ) .\r\n","page_name":" 8 ","page_number":8},
  {"content":"\r\nالهى نوشته شده بود و ما كسانى هستيم كه از راه ما خلايق مىتوانند بخداى خود نزديك شوند ، بما هدايت ميشوند ، و كسى كه ما را دوست داشته باشد خداوند او را دوست دارد و در بهشت ساكنش مىگرداند و كسى كه ما را دشمن بدارد خداوند او را دشمن دارد و در آتش جايش دهد ، جز حلال زاده كسى ما را دوست ندارد .\r\n\r\n[ حديث 8 
  ]\r\nمحمّد بن حمران از پدرش نقل كرد كه امام صادق عليه السّلام مىفرمود روزى من و پدرم به مسجد ميرفتيم و بين قبر رسول خدا صلَّى الله عليه و آله و سلم و منبرش بگروهى از يارانش برخورد كرديم به آنان نزديك شديم و پدرم سلامشان داد و فرمود به خدا سوگند بوى شما را دوست دارم با پرهيزگارى و مجاهدت با نفس به اين رشته محبت و اتصال كمك كنيد و بدانيد كه ولايت و دوستى ما جز با ورع و پرهيزگارى و كوشش در راه حق بدست نمىآيد از شما كسى كه بقومى اقتدا كند بايد مانند آنها عمل و رفتار نمايد ، شما شيعه و حزب و ياوران خدا هستيد . پيشىگيرندگان اول و آخريد ، پيشگيرنده‌ايد در دنيا براى محبت ما و سبقتگيرنده‌ايد در آخرت براى وارد شدن به بهشت ، بهشت را بضمان خدا و رسولش براى شما ضمانت ميكنم شما پاكيد و زنان شما\r\n","description":"","footnote":"","page_name":" 9 ","page_number":9},
  {"content":"\r\nاز پاكانند ، هر زن مؤمنه اى حورى است و هر مرد مؤمن دوست شما است ، امير المؤمنين عليه السّلام بقنبر فرمود بشارت باد شما را و خوشحال شويد به خدا قسم رسول خدا صلَّى الله عليه و آله و سلَّم درگذشت در حالى كه بر امتش خشمناك بود مگر گروه شيعيان ، بدانيد براى هر چيز شرفى است و شرف دين شيعه است ، براى هر چيزى سرورى است و سرور مجالس جايگاه شيعيان است ، براى هر چيزى پيشوائى است و پيشواى زمينها زمينى است كه شيعه در آن مأوى گزيند ، بدانيد براى هر چيزى دوست داشتنىاى هست و خواستنى دنيا مسكنى است كه شيعه ما در آن جاى دارد ، به خدا قسم اگر كسى از شما در زمين نبود مخالفين شما ابدا از خوبى و پاكيزگى بهره اى نميبردند و در آخرت نصيبى نداشتند هر ناصبى دشمن ما و شما اگر چه در عبادت كوشا باشد مشمول اين آيه شريفه است * ( عامِلَةٌ ناصِبَةٌ تَصْلى ناراً حامِيَةً ) * « 1 » كسى از مخالفان كه براى شما دعا كند دعاى او در باره شما مستجاب خواهد شد و كسى از شما كه طلب حاجتى كند صد برابر براى او برآورده خواهد شد ، و از شما كسى كه كار نيكى كند زيادى جزاى آن را نميتوان بشمارش در آورد و شخصى از شما اگر كار بدى\r\n\r\n","description":"","footnote":"\r\n« 1 » ( كاركننده ناصبى آتش گرم چشد - سوره غاشيه آيه 30 ) .\r\n","page_name":" 10 ","page_number":10},
  {"content":"\r\nكند رسول خدا صلَّى الله عليه و آله و سلَّم تبعات و آثار وجودى آن گناه را جلوگير است ، به خدا سوگند روزه دار شما در باغهاى بهشت مىخرامد و بالا ميرود و فرشتگان او را برستگارى مژده مىدهند تا افطار كند حجكننده و عمره گزارنده شما از خاصگان حق است و يقينا همگى شما از اهل دعوة خدا و ولايت و محبت او هستيد و خوف و اندوهى بر شما نميباشد ، تمام شما در بهشتيد به كارهاى شايسته و نيك رغبت كنيد و بگرويد ، به خدا سوگند پس از ما كسى از شما بپروردگار جهانيان نزديكتر نيست ، چقدر خداوند بشما نيكى كرده اگر نبود كه در كار سست نمىشديد و دشمنانتان شما را سرزنش نميكردند و مردم اين امر را بزرگ نمىكردند فرشتگان بر شما دسته دسته علنا درود مىفرستادند . امير المؤمنين عليه السّلام فرمود دوستداران ما از گورهاى خود بر مىخيزند در حالى كه همه مردم ترسان و محزونند و آنان ترسى و اندوهى ندارند .\r\n\r\n[ حديث 9 
  ]\r\nابى ذر رضي الله عنه گويد ديدم رسول خدا صلَّى الله عليه و آله و سلم بر كتف على بن\r\n","description":"","footnote":"","page_name":" 11 ","page_number":11},
  {"content":"\r\nابى طالب عليه السّلام زد و فرمود يا على كسى كه ما را دوست داشته باشد از عرب است ( يعنى از ماست ) و كسى كه ما را دشمن داشته باشد بىدين است ، شيعيان ما اصيل زاده و از خاندان شرفاند و كسى بر ملت ابراهيم عليه السّلام نيست مگر ما و پيروان ما و ساير مردم از اين راه بدورند خداوند و فرشتگان بديهاى پيروان ما را از بين مىبرند همانطور كه تيشه بنا را خراب مىكند .\r\n\r\n[ حديث 10 
  ]\r\nابن عباس گفت رسول خدا صلَّى الله عليه و آله و سلَّم فرمود دوستى على بن ابى طالب عليه السلام گناهان شيعيان را مىخورد همانطور كه آتش هيزم را از بين مىبرد .\r\n\r\n[ حديث 11 
  ]\r\nعامر جهنمى گويد رسول خدا صلَّى الله عليه و آله و سلَّم داخل مسجد شد و ما نشسته بوديم ابا بكر و عمر و عثمان و على عليه السّلام در بين ما بودند رسول خدا صلَّى الله عليه و آله و سلم آمدند و نزد على عليه السّلام نشستند و براست و چپ نگاه كردند سپس فرمودند در راست و چپ عرش مردانى بر منابر نور هستند كه از چهره آنان نور مىدرخشد ،\r\n","description":"","footnote":"","page_name":" 12 ","page_number":12},
  {"content":"\r\nابا بكر برخاست و گفت پدر و مادرم فداى تو باد يا رسول الله من از آنانم فرمود بنشين ، سپس عمر برخاست مثل گفته ابا بكر را عرض كرد رسول خدا فرمود بنشين چون ابن مسعود آنچه را رسول خدا ، به آنان گفته بود ديد و شنيد بر پاى خاست و عرض كرد پدر و مادرم فداى تو باد براى ما آنان را توصيف كن تا بصفت و نشانى آنها را بشناسيم رسول خدا صلَّى الله عليه و آله و سلَّم دست خود را بر دوش امير المؤمنين عليه السّلام زد و فرمود اين است و پيروان او كه از رستگارانند .\r\n\r\n[ حديث 12 
  ]\r\nامام باقر عليه السّلام فرمود رسول خدا صلَّى الله عليه و آله و سلم مىفرمود خدا فرموده است هر رعيّتى را كه به پيشواى ظالم منصوب از طرف غير خدا نزديك شود و او را دوست داشته باشد اگر چه بسيار با تقوا و نيكوكار باشد عذاب ميكنم ، و هر رعيّت مسلمانى را كه بدرستى امام عادل منصوب از نزد خدا متّصف باشد اگر چه در اعمالش ظالم و بدكردار باشد مىبخشد .\r\n\r\n[ حديث 13 
  ]\r\nابى حمزه گويد شنيدم امام صادق عليه السّلام مىفرمود : شما اهل تحيت\r\n","description":"","footnote":"","page_name":" 13 ","page_number":13},
  {"content":"\r\nخدا و رحمت او هستيد و از اكرامشدگان حقيد و اهل توفيق و در عصمت پروردگاريد و اهل دعوت خدا و بندگى او مىباشيد حساب و ترس و اندوهى بر شما نيست .\r\n\r\n[ حديث 14 
  ]\r\nابو حمزه گويد شنيدم امام صادق عليه السّلام مىفرمود قلم از نوشتن سيئات شيعيان ما برداشته شده چون آنان را خداوند نگهدارى مىكند و در قلعهء ولايت و حصن حصين اويند .\r\n\r\n[ حديث 15 
  ]\r\nابو حمزه گويد شنيدم از حضرت جعفر بن محمّد الصادق عليه السّلام كه مىفرمود من مىشناسم گروهى را كه خدا گناهانشان را آمرزيده و از آنان راضى است و آنها را حفظ مىكند و ترحم مىفرمايد و از هر بدى مصون مىدارد و تأييدشان مىكند و به راه راست هدايتشان مىفرمايد و به آنها به حد امكان رسيدگى مىكند عرض شد يا ابا عبد الله كيانند فرمود : اينها شيعيان نيكوكار و پيروان على عليه السّلام هستند .\r\n\r\n[ حديث 16 
  ]\r\nامام صادق عليه السّلام فرمود ما گواه بر شيعيان خود هستيم و شيعيان ما\r\n","description":"","footnote":"","page_name":" 14 ","page_number":14},
  {"content":"\r\nگواه بر ساير مردمند و بگواهى شيعيان مردم به جزا و عقاب ميرسند .\r\n\r\n[ حديث 17 
  ]\r\nامام صادق عليه السّلام فرمود كه رسول خدا صلَّى الله عليه و آله و سلم فرمود يا على خداوند تبارك و تعالى دوستى بيچارگان و ضعفا را به تو بخشيد ببرادرى آنها راضى شدم و آنان نيز باينكه تو پيشواى آنها باشى راضى گشتند ، خوشا به حال كسى كه ترا دوست داشته باشد و تصديق نمايد و واى بر كسى كه ترا دشمن داشته باشد و تكذيب نمايد يا على تو عالم امتى كسى كه ترا دوست داشته باشد رستگار است و كسى كه ترا دشمن داشت هلاك گرديد ، يا على من شهرم و تو درب آنى و آيا شهر را جز از دربش وارد مىشوند يا على محبين تو بسيار تسبيح پروردگار كنند و بر آن مواظبت مىنمايند و هر صاحب جامه كهنه ايست كه اگر خدا را سوگند دهد قبول مىشود يا على برادران تو پاكان از گناهند ( گرسنه كوشا ) دوستيشان براى تو است و دشمنى آنها هم در راه تو و با دشمنان تو است نزد مردم كوچكند و نزد خدا جليل القدرند يا على دوستان تو در بهشت همسايگان رب العالمينند ، از آنچه در دنيا پس پشت گذاشته‌اند متأسف نميشوند ، يا على من دوست كسى هستم كه با تو دوست است و دشمن كسى هستم كه ترا دشمن دارد ، يا على كسى كه ترا دوست داشته باشد مرا دوست داشته\r\n","description":"","footnote":"","page_name":" 15 ","page_number":15},
  {"content":"\r\nو كسى كه ترا دشمن داشته باشد مرا دشمن داشته ، يا على برادران تو كسانى هستند كه از زيادى رياضت و روزه دارى لبهايشان چروك خورده و ترك دنيا در چهره آنان خوانده مىشود ، يا على برادران تو در سه موضع شادمانند ، هنگام جان دادن در حالى كه من و تو ناظر آنانيم ، موقع سؤال و جواب گور و عرض اعمال و وقت گذشتن از پل صراط همان زمانى كه مردم را از ايمانشان پرسش مىكنند و پاسخى نمىدهند ، يا على جنگ با تو جنگ با من و آشتى با تو آشتى با من است و جنگ با من جنگ با خدا است كسى كه با تو در صلح است با خدا صلح كرده ، يا على برادرانت را بشارت ده كه پروردگار جهانيان از آنان خوشنود است چون به پيشوائى و دوستى تو رضايت داده‌اند ، يا على تو امير مؤمنان و پيشواى دست و پيشانى سفيدانى ( كنايه آنكه محل سجده و جاهاى وضو گرفتن آنها نورانى و تميز است ) ، يا على شيعه تو مسرور و بر خوبيند و اگر تو و شيعيانت نبوديد دين خدا بر پا نمىشد و از آسمان قطره اى بر زمين فرو نمىريخت ، يا على در بهشت برين براى تو گنجى است و تو ذو القرنين اين امتى ( گفته‌اند مقصود از ذو القرنين آنكه صاحب حسن و حسين بود يا آنكه سلطنت ظاهر و باطن يافت و يا اينكه چون تارك همايونش به دو نيم شد . . . ) پيروان تو حزب الله و دادگستر و داد پرورند خداوند از ساير مخلوقاتش شما را برگزيده\r\n","description":"","footnote":"","page_name":" 16 ","page_number":16},
  {"content":"\r\nيا على من و تو اولين نفراتى هستيم كه از خاك بر ميخيزيم و سپس ساير مردم از گورها خارج خواهند شد يا على تو و پيروانت از حوض كوثر دوستان خود را سيراب ميكنيد و دشمنان خويش را منع مىنمائيد روز رستاخيز در سايه عرش الهى در امانيد و حال آنكه تمام مردم در ناله و خروشند و غمگينند و شما از اندوه بركناريد ، اين آيه در باره شما فرود آمده * ( إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ ، لا يَسْمَعُونَ حَسِيسَها وَهُمْ فِي مَا اشْتَهَتْ أَنْفُسُهُمْ خالِدُونَ ، لا يَحْزُنُهُمُ الْفَزَعُ الأَكْبَرُ وَتَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ ) * « 1 » يا على تو و شيعيانت را در موقف سؤال جستجو ميكنند و حال آنكه شما در بهشت مينوسرشت بداده هاى پروردگار خويش سرخوش و بهره وريد ، يا على فرشتگان و خازنان بهشت مشتاق شمايند و نگهدارندگان عرش و ملائكه مقرب الهى بويژه شما را بدعا ياد مىكنند و از حضرت رب العزت محبت شما را مسألت مىنمايند و بسان خانواده اى كه از آمدن غائبشان كه از غيبت و سفر دراز برگشته\r\n\r\n","description":"","footnote":"\r\n« 1 » كسانى كه بتوفيق ما در نيكىها پيش گرفتند از آن « دوزخ » بدورند و صداى آن را نميشنوند و از آنچه نفسهايشان بخواهد بهره ور جاويدانيند ، فزع روز قيامت اندوهگينشان نسازد و فرشتگان بر ايشان درآيند بشارت دهنده كه اين همان روزيست كه بشما وعده داده شده بود - سوره انبيا آيه 101 - 103\r\n","page_name":" 17 ","page_number":17},
  {"content":"\r\nخوشحال ميشوند فرشتگان نيز از ورود شيعيان مسرور ميگردند يا على پيروان تو در پنهانى از خدا مىترسند و در آشكارا بنده مطيع خدايند و مردم را بفرمانبرى از حق نصيحت ميكنند ، يا على پيروان تو در درجات عاليه ايمان و تقوى سالك و راغباند چون ميدانند كه خدا را در روز رستاخيز بزرگ بايد بدون گناه ديدار كنند ، يا على كارهاى پيروان تو را در هر روز جمعه به من نشان مىدهند بر اعمال نيك آنان مسرور شده و از گناهانشان آمرزش پروردگار را خواهانم ، يا على در توراة تو و پيروانت بنيكى ياد شده‌ايد پيش از آنكه شيعيان آفريده شده باشند و در انجيل هم اليا را بزرگ مىشمارند در حالى كه شيعيانش را بقدرى كه در كتابهايشان نوشته شده مىشناسند ، يا على ياران تو را در آسمان نيكوتر از زمين ياد مىكنند و نام مىبرند ، خير و خوبى با آنان همدوش است و بخاطر آن هر دم كوشش خود را در بندگى پروردگار زيادتر مىكنند ، يا على ارواح پيروان تو در خواب به آسمان بالا ميرود و فرشتگان مانند كسى كه رؤيت هلال مىكند با شوق آنان را مىنگرد براى مقام و منزلتى كه نزد خدا دارند ، يا على بياران عارف خود بگو از اعمال مخلوط بگناه كه از دشمنان گرفته‌اند بپرهيزند و روز و شبى نميگذرد مگر اينكه رحمتى نو از خداوند آنان را فرا ميگيرد\r\n","description":"","footnote":"","page_name":" 18 ","page_number":18},
  {"content":"\r\nتا ميتوانيد از گناهان دورى كنيد ، يا على خشم خدا بر كسانى كه در باره فضائل پيروانت كوتاه آمدند و از تو و آنان جدا شدند شديد گشت و خداوند بر كسانى كه بجاى تو و شيعيانت كسان ديگر را بدل گرفتند و بدشمن تو ميل كردند و ترا و ايشان را ترك كردند و گمراهى را اختيار نمودند و جنگ با تو و شيعيانت را كار خود قرار دادند و اهل بيت پيغمبر و كسانى را كه دوست تو بوده و ياريت داده و خون و جان و مال خود را در راه ما ريختند و ما را بر ديگران اختيار كردند دشمنى داشتند سخت خشمگين شد ، يا على پيروان خود را كه نديده‌ام و آنان هم مرا ديدار نكرده‌اند از من سلام برسان و بشارت ده كه برادران منند و بديدار ايشان مشتاقم علم مرا بقرون پس از من ميرسانند و بحبل الله متمسك مىشوند و با اين تمسك خود را از مهالك حفظ مىكنند و در بندگى پروردگار كوشايند ، آنها را از هدايت بضلالت نمىبريم و بايشان خبر ده كه پروردگارشان از آنان راضى است و بايشان بر فرشتگان خود افتخار مىكند و در هر جمعه برحمت مخصوص خويش سرافرازشان مىفرمايد و فرشتگان را امر مىكند براى ايشان آمرزش بخواهند ، يا على از يارى كسانى كه شنيده‌اند ترا دوست دارم و ترا بخاطر من دوست دارند و به اين وسيله به خدا نزديكى مىجويند دست مكش همان كسانى كه بهترين محبتهاى خالصانه را به تو پيشكش\r\n","description":"","footnote":"","page_name":" 19 ","page_number":19},
  {"content":"\r\nنموده و ترا بر پدران و برادران و فرزندان خود برترى داده و راه ترا برگزيده‌اند و ناهمواريها را در راه دوستى ما با همه ناراحتى و گفتارهاى تلخ نيشدار و دردناكى كه نثار آنان مىكنند بر خود هموار كرده‌اند پس بايشان دلسوز باش و در دوستى با مردمان به آنها قناعت فرما ، خداوند تبارك و تعالى با دانائيش ايشان را براى ما از ساير خلق برگزيد و آنان را از طينت ما آفريد و سر ربوبيت و عبوديت و ولايت و محبت را در دل ايشان جاى داد و قلوب آنها را ملازم حق ما كرد و دلهايشان را گشود و شرح صدر به آنان عطا فرمود و از آويختگان بريسمان ولايت ما قرارشان داد مخالف ما را بر ما نمىگزينند و با اينكه دنياى آنها در معرض خطر قرار گيرد و سلطان بر رنج دادنشان ميل كند خداوند دستهاى آنان را در دست هم گذارد و بين ايشان را الفت دهد راه هدايت را در پيش پاى آنها گذارد تا خود را از گمراهى حفظ كنند در حالى كه ساير مردم در گمراهى و در خواهش نفسانى گيج مانده و راه چپ و راست خود را نمىشناسند و از ديدن حجت و نشانى پروردگار و آنچه از نزد او آمده محرومند و در زير خشم پروردگار صبح را شام مىكنند و شيعيان تو بر راه حق و صحيحاند به كسانى كه در راه مخالف آنها هستند انس نمىگيرند دنيا از آنان نيست و آنان هم\r\n","description":"","footnote":"","page_name":" 20 ","page_number":20},
  {"content":"\r\nاز دنيا نيند ، آنها چراغهاى رفع تاريكى هستند آنان روشنائى ظلمتها هستند آنان نور در تيرگىهايند .\r\n\r\n[ حديث 18 
  ]\r\nسليمان ديلمى گفت نزد امام صادق عليه السّلام بوديم كه ابو بصير نفس زنان وارد شد چون نشست ابو عبد الله عليه السّلام فرمود اين چه حالى است ؟\r\nعرض كرد يا ابن رسول الله سن من فزونى گرفته و مغز استخوانم آب شده و اجلم نزديك گشته در حالى كه نمىدانم در آخرت بر من چه خواهد گذشت حضرت فرمود يا ابا محمّد تو همچنين مىگوئى عرض كرد فدايت شوم چگونه نگويم فرمود يا ابا محمّد آيا نمىدانى خداوند متعال جوانان شما را اكراه كرده از اينكه عذاب كند و پيروان شما را لطف كرده از اينكه بمعرض حساب كشد عرض كرد فدايت شوم آيا اين موهبت ويژه ما است يا براى تمام اهل توحيد است فرمودند نه اين فقط براى شما است نه براى ديگران خداوند متعال مىفرمايد پيرى در مؤمن نور من است و من شرم دارم از اينكه نور را بنارم بسوزانم و گفته‌اند پيرى زينت عقل و نشان وقار\r\n","description":"","footnote":"","page_name":" 21 ","page_number":21},
  {"content":"\r\nاست عرض كرد فدايت شوم ما مورد حمله اى قرار گرفته‌ايم كه پشتمان را شكسته و دلهايمان را ميرانيده و قاضيان خون ما را حلال دانسته‌اند بخاطر حديثى كه فقهاء آنان بر ايشان روايت كرده‌اند حضرت صادق عليه السّلام فرمودند ( لقب ) الرافضه عرض كرد بلى ، فرمود به خدا سوگند آنها شما را به اين نام نناميدند بلكه پروردگار عالميان شما را به اين نام ناميد آيا نمىدانى كه هفتاد مرد از بنى اسرائيل هنگامى كه گمراهى فرعون بر ايشان آشكار شد او را ترك كردند و به حضرت موسى عليه السّلام پيوستند موقعى كه هدايت او بر آنان هويدا گشت در لشكر موسى عليه السّلام برافضه مشهور شدند چون فرعون را ترك كردند و اين گروه در بندگى خدا و محبت بموسى عليه السّلام و هارون و فرزندانش پافشارترين مردم بودند ، خداوند بموسى عليه السّلام وحى فرستاد اين اسم را در توراة براى آنها ثبت كن كه من آنها را به اين نام ناميدم و اين لقب را به آنان بخشش فرمودم پس موسى عليه السّلام اين اسم را براى ايشان ثبت كرد . سپس خداوند بزرگ اين اسم را ذخيره كرد تا بشما عطا فرمايد يا ابا محمّد آنها ترك خير كردند و شما بخاطر خير ترك شر نموديد . مردم متفرق و دسته دسته گشتند و شما باهل بيت پيغمبرتان صلَّى الله عليه و آله و سلَّم پيوستيد و براهى كه به خدا ميرسد رفتيد و آنچه را كه خدا اختيار\r\n","description":"","footnote":"","page_name":" 22 ","page_number":22},
  {"content":"\r\nو اراده نموده اراده و اختيار نموديد پس بشارت باد شما را كه مورد رحمت و عنايت پروردگاريد اعمال نيكوكاريد مورد پذيرش و گنهكار شما مورد آمرزش الهى قرار مىگيرد اگر كسى از راهى كه شما سوى خدا ميرويد ( طريق اهل بيت عليهم السّلام و قبول ولايتشان ) نرود اعمال نيكويش قبول نشده و گناهانش آمرزيده نمىشود يا ابا محمّد يزدان فرشتگانى دارد كه گناهان شيعيان را ميريزند همانطور كه باد برگ درختان را خزان مىكند و اين مصداق فرمايش خداوند در قرآن مجيد است آنجا كه مىفرمايد * ( وَالْمَلائِكَةُ يُسَبِّحُونَ بِحَمْدِ رَبِّهِمْ وَيَسْتَغْفِرُونَ ) * * ( لِلَّذِينَ آمَنُوا ) * « 1 » و استغفار آنان فقط شما را فرا مىگيرد نه اين مردمان را يا ابا محمّد آيا خوشحال شدى عرض كرد فدايت شوم زيادتر بفرما فرمود يا ابا محمّد خداوند عالميان احدى از جانشينان پيغمبران را استثنا نكرده مگر امير المؤمنين عليه السلام و شيعيان او را و در كتاب خود فرموده * ( يَوْمَ لا يُغْنِي مَوْلًى عَنْ مَوْلًى شَيْئاً وَلا هُمْ يُنْصَرُونَ ) * ، * ( إِلَّا مَنْ أَتَى الله بِقَلْبٍ سَلِيمٍ ) * « 2 »\r\n\r\n","description":"","footnote":"\r\n« 1 » و فرشتگان سپاس و تسبيح پروردگارشان را مىكنند و براى كسانى كه ايمان آورده‌اند آمرزش ميخواهند - سوره مؤمن آيهء 7 .\r\n« 2 » روزى كه هيچ دوستى دوستش را از چيزى بىنياز نمىكند و كمك و يارى نمىشوند مگر آنكه با دلى درست بر پروردگار جهانيان وارد شود - سوره شعرا آيه 89 .\r\n","page_name":" 23 ","page_number":23},
  {"content":"\r\nمقصود آيه شريفه على عليه السّلام و پيروانش هستند يا ابا محمّد آيا مسرور شدى عرض كرد فداى تو شوم زيادتر بفرما فرمود خداوند شما را در اين آيه شريفه ياد كرده * ( يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ الله إِنَّ الله يَغْفِرُ الذُّنُوبَ جَمِيعاً إِنَّه هُوَ الْغَفُورُ الرَّحِيمُ ) * « 1 » به خدا سوگند جز شما كسى ديگر را اراده نفرموده است يا ابا محمّد خوشحال شدى عرض كرد فدايت شوم زيادتر بفرما فرمود خداوند در كتابش شما را به اين طور ياد نموده * ( إِنَّ عِبادِي لَيْسَ لَكَ عَلَيْهِمْ سُلْطانٌ ) * « 2 » به خدا سوگند غير از ائمه عليهم السّلام و پيروانشان كسى ديگر منظور نيست يا ابا محمّد آيا خوشحال شدى عرض كرد فدايت شوم زيادتر بفرما فرمود پروردگار بزرگ در كتاب خود شما را ياد نموده و فرموده * ( فَأُولئِكَ مَعَ الَّذِينَ أَنْعَمَ الله عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ وَحَسُنَ أُولئِكَ رَفِيقاً ) * « 3 » و رسول خدا صلَّى الله عليه و آله و سلَّم در اين آيه از انبيا است و ما از صديقون و شهداء هستيم و شما صالحونيد و شما بصلاح و نيكى ياد مىشويد\r\n\r\n","description":"","footnote":"\r\n« 1 » اى بندگانى كه بر نفسهاى خود ظلم كرده‌ايد از رحمت خدا نااميد نشويد خداوند گناهان همه را مىآمرزد او خداى آمرزنده بخشايشگر است - سوره زمر آيه 53 .\r\n« 2 » بر بندگان من تسلطى ندارى - سوره بنى اسرائيل آيه 65 .\r\n« 3 » آنها با پيغمبران و راستگويان و شهدا و نيكوكاران كه مورد مرحمت الهى قرار دارند همنشيند و آنان دوستان خوبى بر ايشان هستند - سوره نساء آيه 69 .\r\n","page_name":" 24 ","page_number":24},
  {"content":"\r\nهمانطور كه خداوند تبارك و تعالى شما را ناميده است يا ابا محمّد آيا مسرور شدى عرض كرد فدايت شوم زيادتر بفرما فرمودند خداوند شما را ذكر كرده است هنگامى كه از دشمن شما حكايت مىكند كه در آتش است * ( ما لَنا لا نَرى رِجالًا كُنَّا نَعُدُّهُمْ مِنَ الأَشْرارِ أَتَّخَذْناهُمْ سِخْرِيًّا أَمْ زاغَتْ عَنْهُمُ الأَبْصارُ ) * « 1 » در اين آيه غير از شما اراده نشده چون در اين دنيا در نظر مردم بدترين مردمان بوديد در حالى كه در بهشت متنعم بنعمتهاى الهى هستيد شما را در دوزخ جستجو مىكنند يا ابا محمّد آيا مسرور شدى عرض كرد فداى تو شوم زيادتر بفرما فرمود يا ابا محمّد آيه اى در باره بهشت و اهل آن فرود نيامده مگر آنكه در باره ما و پيروان ما است و آيه اى در باره دوزخ نازل نگشته كه اهل آن را بعاقبت بد و آتش دوزخ مژده دهد مگر اينكه در باره دشمن ما و كسى كه مخالف ما است وارد شده عرض كرد فدايت شوم زيادتر بفرما سپس فرمود يا ابا محمّد بر ملت و مذهب حنيف ابراهيم خليل عليه السّلام جز ما و شيعيان ما كسى نيست و ساير مردم از اين راه بدورند يا ابا محمّد آيا خوشحال شدى .\r\n\r\n","description":"","footnote":"\r\n« 1 » چه شده مردانى را كه از اشرارشان مىشمرديم و آنها را بمسخره مىگرفتيم نمىبينيم ( در دوزخ نيستند ) يا چشمان ما بر آنها نمىافتد - سوره ص آيه 63 .\r\n","page_name":" 25 ","page_number":25},
  {"content":"\r\n\r\n[ حديث 19 
  ]\r\nابان بن تغلب گويد به امام صادق عليه السّلام عرض شد فدايت شوم معنى آيه * ( فَلَا اقْتَحَمَ الْعَقَبَةَ ) * « 1 » چيست فرمود كسى كه خداوند ولايت ما را به او كرامت فرمايد از عقبه مىگذرد و ما آن عقبه هستيم كه كسى كه از آن گذشت نجات يافت پس مكثى كرد و سپس فرمود آيا سخنى به تو بگويم كه خيرى در آن باشد كه از دنيا و هر چه در آنست بهتر باشد عرض كرد آرى فداى تو شوم فرمود قول خداوند تعالى * ( فَكُّ رَقَبَةٍ ) * « 2 » مردم تماما بنده و اسير آتشاند غير از تو و يارانت كه خداوند متعال گردنهاى شما را از زنجيرهاى آتشين دوزخ بخاطر دوستى ما اهل بيت عصمت نجات داده است .\r\n\r\n[ حديث 20 
  ]\r\nابى بصير گويد ابو عبد الله عليه السلام فرمود كه حضرت امير المؤمنين مىفرمود من و چوپانم و چوپان مردمم آيا چوپانى را كه گله خود را نشناسد ديده‌ايد سپس برخاست جويريّه عرض كرد يا امير المؤمنين گله تو كيانند فرمود كسانى كه از زيادى ياد خدا بودن چهرهائى زرد و لبانى خشكيده دارند .\r\n\r\n","description":"","footnote":"\r\n« 1 » تحمل مشقت ننموده و بعقبه تكليف تن در نداده - سوره بلد آيه 11\r\n« 2 » آزاد كردن بندگان - سوره بلد آيه 13\r\n","page_name":" 26 ","page_number":26},
  {"content":"\r\n\r\n[ حديث 21 
  ]\r\nمعاويه دهنى گويد به امام صادق عليه السّلام عرض كردم فدايت شوم تفسير اين حديثى كه از شما شنيدم چيست فرمود آن حديث كدامست عرض كردم مؤمن بنور خدائى نگاه مىكند فرمود يا معاويه خداوند مؤمنين را از نور خودش آفريده و از رحمت خويش آنان را ساخت و از آنها بر ولايت ما پيمان گرفت بر پايه شناسائى خودش روزى كه خود را به آنها شناسانيد مؤمن برادر مؤمن از يك پدر و مادر است ، پدرش نور و مادرش رحمت است او با اين نورى كه از آن آفريده شده نگاه مىكند .\r\n\r\n[ حديث 22 
  ]\r\nداود بن كثير رقى گويد بر امام صادق عليه السّلام داخل شدم و عرض كردم فدايت شوم خداوند تبارك و تعالى فرموده است * ( وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى ) * « 1 » معنى اين هدايت آخرين بعد از توبه و ايمان و عمل صالح چيست ؟ فرمود معرفت ائمه طاهرين و اين امام يا سليمان .\r\n\r\n","description":"","footnote":"\r\n« 1 » و من آمرزنده‌ام كسى را كه توبه كند و ايمان آورد و كردار شايسته كند و سپس هدايت يابد - سوره طه آيه 85\r\n","page_name":" 27 ","page_number":27},
  {"content":"\r\n\r\n[ حديث 23 
  ]\r\nسدير صيرفى گويد بر امام صادق عليه السّلام وارد شدم و ابو بصير و ميسره و عدّه اى از يارانش بنزد او بودند چون نشستم به من رو آورد و فرمود يا سدير دوست ما در حال ايستاده و نشسته و خواب و بيدار و مرگش خدا را پرستش مىكند عرض كردم فداى تو شوم بندگى او را در حال ايستاده و نشسته و زندگى شناختيم ولى چگونه در خواب و مرگ عبادت پروردگار مىكند فرمود چون دوست ما سر خود را زمين گذارده و ميخوابد در هنگام نمازش فرشتگانى كه در زمين خلق شده‌اند و به آسمان نرفته‌اند و ملكوت آسمانها را نديده‌اند موكلند بنزد او نماز بخوانند تا اينكه بيدار شود و خداوند ثواب نماز اين دو فرشته را براى او مىنويسد و يك ركعت نماز آن دو برابر هزار نمازيست كه آدميان بجاى آورند و دوستى از دوستان ما را قبض روح مىكنند دو فرشته به آسمان بالا مىروند و عرض مىكنند خدايا بنده تو فلان ابن فلان بدرود زندگى گفت و تو خود به اين قضيه از ما داناترى بما اجازه فرما كه ترا در آسمان و زمينت نيايش كنيم پس به آن دو فرشته وحى ميرسد كه كيست در آسمانم مرا آن طور كه بايد و شايد عبادت كند و حال آنكه به نيايش او نيازى ندارم\r\n","description":"","footnote":"","page_name":" 28 ","page_number":28},
  {"content":"\r\nبلكه وى نيازمند آنست و در زمينم كيست كه مرا بشايستگى بندگى نمايد در حالى كه آفريده اى از او نيازمندتر به خود نيافريده‌ام فرشتگان عرض مىكنند پس كيست آنكه بمحبت تو نيكبخت مىشود وحى مىرسد آن كسى كه از او اقرار به بندگى محمّد صلَّى الله عليه و آله و سلَّم و ولايت و دوستى جانشين محمّد صلَّى الله عليه و آله و سلم و فرزندان پاكش پيمان گرفته شده بگور دوست من فلان ابن فلان فرود آئيد و نزد او تا زمانى كه از خاك برانگيخته شود نماز بخوانيد . سپس امام عليه السّلام فرمود دو فرشته پائين آمده و نزد گور او نيايش پروردگار مىكنند تا روز رستخيز فرا رسد و مزد نمازهاى آن دو را براى او مىنويسند و هر ركعت نماز فرشتگان برابر يك هزار نماز آدميانست .\r\nسدير عرض كرد فداى تو شوم بنا بر اين دوست شما كه خواب و مرده است از دوستى كه بيدار و زنده و بر پا است عابدتر است فرمود يا سدير هيهات دوست ما در روز رستاخيز براى ديگران امان از آتش دوزخ مىطلبد و به او اجازه شفاعت و امان داده مىشود .\r\n( منظور آنكه ارزش او در نزد پروردگار جهانيان بالاتر از اينها است كه تو فكر مىكنى او كسى است كه براى ديگران ميانجيگرى و شفاعت و طلب امان مىكند و خود نيازى بدستگيرى ديگران ندارد و من به قدر فهم تو با تو سخن گفتم ) .\r\n","description":"","footnote":"","page_name":" 29 ","page_number":29},
  {"content":"\r\n\r\n[ حديث 24 
  ]\r\nسدير گويد به امام صادق عليه السّلام عرض كردم فدايت شوم آيا مؤمن از قبض روحش ناراحتى دارد فرمود نه چون هنگامى كه فرشته مرگ براى گرفتن روانش مىآيد ناله مىكند فرشته مرگ به او گويد اى دوست خدا در فغان مباش به آن خدائى كه محمّد صلَّى الله عليه و آله و سلم را بدرستى برانگيخته من از پدر دلسوز به پسرش به تو دلسوزتر و نيكوكارترم ديدگان خود را باز و نگاه كن چه مىبينى در برابر چشمانش پيغمبر - خدا و امير المؤمنين و فاطمه و حسن و حسين و ائمه اطهار عليهم السّلام ممثل مىشوند به او گويند اينان رفقاى تو هستند ديدگان خود را باز مىكند و مىنگرد روح او را از عرش آواز دهند اى نفس مطمئنه بسوى محمّد و آل محمّد برگرد و به بهشت برين داخل شو در چنين حالى هيچ چيزى نزد او محبوبتر از اين نيست كه روانش از كالبدش جدا شده و به نداكننده به پيوندد .\r\n\r\n[ حديث 25 
  ]\r\nامام صادق عليه السّلام بنقل از پدرانش از رسول خدا نقل فرموده كه رسول خدا صلَّى الله عليه و آله و سلم مىفرمود وقتى كه روز رستاخيز فرا رسد گروهى بر منبرهاى نور\r\n","description":"","footnote":"","page_name":" 30 ","page_number":30},
  {"content":"\r\nبرمىآيند كه چهره آنان چون ماه شب چهارده درخشانست و اولين و آخرين مردم بايشان رشگ مىبرند زمانى از سخن باز ايستاد و سپس همين گفتگو را سه بار بازگو فرمود عمر بن الخطاب عرض كرد پدر و مادرم فداى تو باد اينان شهدا هستند فرمودند شهدا هستند فرمود اوصيايند ولى نه آن شهدائى كه شما خيال مىكنيد عرض كرد جانشينان پيغمبران هستند فرمود اوصيايند ولى نه آن جانشينانى كه در خاطر خود مىگذرانيد عرض كرد از اهل آسمان يا زمينند فرمود از اهل زميناند عرض كرد پس اينان كيانند رسول خدا صلَّى الله عليه و آله و سلم بدست خود اشاره بعلى عليه السّلام كرد و فرمود اين و پيروان او هستند از قريش جز كسى كه حرامزاده باشد و از نژاد و مذاهب ديگر جز يهودى و از عرب مگر مشكوك در نسبت و از سائر مردم جز بدبخت كسى او را دشمن نمىدارد .\r\n\r\n[ حديث 26 
  ]\r\nامام باقر عليه السّلام گويد رسول خدا صلَّى الله عليه و آله و سلم فرمود در روز جزا گروهى كه جامه هائى از نور در بردارند و نور از چهره آنان مىتابد وارد بيابان\r\n","description":"","footnote":"","page_name":" 31 ","page_number":31},
  {"content":"\r\nمحشر مىشوند از علائم سجودشان شناخته مىشوند صفوف را مىشكافند تا در صف اول در برابر خداى عالميان قرار گيرند پيغمبران و فرشتگان و شهداء و نيكوكاران به آنان رشگ برند عمر بن خطاب گفت اينها چه كسانيند فرمودند اينان پيروان ما مىباشند كه على عليه السّلام پيشرو ايشانست .\r\n\r\n[ حديث 27 
  ]\r\nامام صادق عليه السّلام بنقل از پدرانش فرمود كه رسول خدا مىفرمود يا على امت من در طينت ( ذر ) پيش من ممثل شدند تا اينكه كوچك و بزرگ آنها را ديدم ارواحى بودند پيش از آنكه جسدهايشان آفريده شود و من به تو و پيروانت گذشتم و برايتان استغفار كردم على عليه السّلام عرض كرد اى پيغمبر خدا بيشتر بفرما فرمود يا على تو و شيعيانت از گورهاى خود با چهره هائى مانند ماه تابان بيرون مىآئيد و سختىها بر شما گشايش شده و بدون هراس در زير سايه عرش الهى آرميده‌ايد مردم هراسناك كند و شما نمىترسيد و مردم اندوهگينند و شما را اندوهى نباشد و شما بر سر سفره پروردگار جهانيانيد در حالى كه مردم گرفتار پس دادن حسابند .\r\n","description":"","footnote":"","page_name":" 32 ","page_number":32},
  {"content":"\r\n\r\n[ حديث 28 
  ]\r\nمحمّد قبطى گويد شنيدم امام صادق عليه السّلام بمردم مىفرمود فرمايش پيغمبر بزرگ را در باره على عليه السّلام در روز غدير خم فراموش كرديد مانند روز مشربه ام ابراهيم كه مردم بعيادت او آمده بودند و على عليه السّلام آمد كه بنزديك رسول خدا جاى گيرد و جايش ندادند چون پيغمبر خدا مشاهده فرمود مردم بعلى عليه السّلام راه نمىدهند فرمود اى گروه مردمان اينانى را كه سبك مىشماريد اهل بيت منند من رفعت و عظمت ايشان را ميخواهم به خدا سوگند اگر از شما پنهان شوم خداوند از شما نهان نخواهد ماند روح و راحت و رضوان و بشارت و محبت براى كسيست كه على عليه السّلام را پيروى نمايد و ويرا دوست داشته و به او و جانشينانش سرسپرده باشد بر من است كه آنها را در شفاعت خود داخل كنم براى اينكه ايشان پيروان منند و كسى كه مرا پيروى كند از منست همانطور كه در باره ابراهيم عليه السّلام وارد شده چون من از ابراهيم و ابراهيم از من است و دين من دين اوست روش من روش وى و برترى او برترى منست و من از او برترم و برترى من بر او بگواه فرمايش پروردگار است كه مىفرمايد * ( ذُرِّيَّةً بَعْضُها مِنْ بَعْضٍ وَالله سَمِيعٌ عَلِيمٌ ) * « 1 » و هنگام اين سخنرانى\r\n\r\n","description":"","footnote":"\r\n« 1 » فرزندانى كه بعض از آنها بر بعض ديگر برترى دارند و خداوند شنواى دانا است - سوره آل عمران آيه 34\r\n","page_name":" 33 ","page_number":33},
  {"content":"\r\nو عيادت كردن مردم پيغمبر خدا را پاهاى مباركش را در مشربه ام ابراهيم دراز كرده بود ( غرفه از خانه پيغمبر اكرم به اين نام ناميده مىشده و آن همان جايى بود كه ابراهيم پسر رسول خدا ، در آنجا به دنيا آمده بود ) .\r\n\r\n[ حديث 29 
  ]\r\nابو عبد الله جدلى گويد على عليه السّلام به من فرمود يا ابا عبد الله ميخواهى ترا به كار نيكى رهبرى كنم كه اگر كسى بر آن كار دست يابد از فزع روز قيامت در امان ماند و بدىاى را هم به تو نشان دهم كه اگر با آن خود گيرد خداوند او را بخوارى و از روى چهره به آتش دراندازد عرض كردم بلى فرمود آن حسنه محبت ما و آن سيئه دشمنى ما است .\r\n\r\n[ حديث 30 
  ]\r\nاسحق نحوى گويد شنيدم امام صادق عليه السّلام مىفرمود خداوند به پيامبر خود آداب حب و دوستى و بندگى حضرتش را آموخت و سپس فرمود * ( إِنَّكَ لَعَلى خُلُقٍ عَظِيمٍ ) * « 1 » و امر دين خود را به او واگذار نمود و فرمود * ( ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * « 2 » و فرمود * ( مَنْ يُطِعِ الرَّسُولَ فَقَدْ أَطاعَ الله ) * « 3 »\r\n\r\n","description":"","footnote":"\r\n« 1 » تو بر حد كمال خوى خوب هستى - سوره قلم آيه 4\r\n« 2 » آنچه پيغمبر براى شما آورد دريافت و عمل كنيد و آنچه را كه شما را از آن بازداشت باز ايستيد - سوره حشر آيه 7\r\n« 3 » آن كس كه فرمان پيغمبر را برد خدا را فرمان برده است - سوره نساء آيه 80\r\n","page_name":" 34 ","page_number":34},
  {"content":"\r\nرسول خدا ، هم پس از خود بعلى عليه السّلام واگذار نمود و شما شيعيان به او سر فرو آورديد و ديگر مردم سرباز زدند به خدا سوگند شما را دوست دارم تا آنجا كه آنچه را ما گفته‌ايم بازگو كنيد و چون ما خاموش شديم شما هم خاموش شويد بين شما و خداى شما گواهيم به خدا سوگند براى هيچ كسى در دشمنى و دورى كردن از اين امر خوبى قرار داده نشده .\r\n\r\n[ حديث 31 
  ]\r\nمحمّد بن مسلم گويد امام باقر عليه السّلام مىفرمود گناهان مؤمنين بخشيده مىشود و مؤمن پس از آن مانند كسى است كه تازه به كار بندگى و زندگى دست زده بديهى است اين بخشش الهى ويژه اهل ايمان است .\r\n\r\n[ حديث 32 
  ]\r\nامام باقر عليه السّلام فرمود خداوند بزرگ دنيا را بدوست و دشمن خود داد ولى سراى باز پسين را تنها بدوستان خود مىدهد ، مؤمن از خداى خود مىخواهد كه ناراحتى دنيايش را بردارد و از او برداشته نمىشود و آخرت را هر اندازه درخواست كند به او داده خواهد شد و بدون خواهش كافران به آنان دنيا داده مىشود ولى چون از خدا مىخواهد كه عذاب آخرت را از او بردارد جوابى نمىشنود .\r\n","description":"","footnote":"","page_name":" 35 ","page_number":35},
  {"content":"\r\n\r\n[ حديث 33 
  ]\r\nابى حمزه گويد شنيدم امام صادق عليه السّلام مىفرمود شما و بهشت براى يك ديگر آفريده شده‌ايد شما به نيكوكاران ناميده ميشويد و اهل رضاى پروردگاريد خداوند از شما خشنود است و فرشتگان برادران شما هستند اگر در كارهاى خوب كوشا باشيد .\r\n\r\n[ حديث 34 
  ]\r\nامام صادق عليه السّلام فرمود شهرها و گورهاى شما برايتان بهشت است براى بهشت آفريده شده‌ايد و به آنجا هم خواهيد رفت .\r\n\r\n[ حديث 35 
  ]\r\nامام صادق عليه السّلام فرمود هنگامى كه مؤمن به نماز برميخيزد خداوند حور العين را برمىانگيزد كه پيرامون او در آيند و چون مؤمن نماز را تمام نموده و برميگردد و خواهشى نمىكند آنها با شگفتى از دور او پراكنده مىشوند .\r\n\r\n[ حديث 36 
  ]\r\nامام باقر عليه السّلام فرمود رسول خدا ، پس از هر معراجش بعلى عليه السّلام فرمود يا على در بهشت جوى سفيدى از شير ديدم كه از شهد شيرينتر و از تير\r\n","description":"","footnote":"","page_name":" 36 ","page_number":36},
  {"content":"\r\nبرنده تر بود بعدد ستارگان آسمانها كاسه هائى در آن بود بر كنار آن گنبدهائى از ياقوت قرمز و درّ سفيد گذارده بودند ، جبرئيل با بالش بكنار او زد و آن مشك اذفر بود ، سپس فرمود به آن كسى كه جان محمّد صلَّى الله عليه و آله و سلم در دست او است در بهشت درختى است و برگهايش تسبيح مىگويند كه آفريدگان اولين و آخرين صدائى به خوبى و خوشى آن نشنيده‌اند ميوه اى بمانند انار مىدهد كه چون آن را فرو مىاندازد و مؤمن ميشكافدش به نود پرده تقسيم مىشود ( ظاهرا مقصود از حلَّه همان پرده هاى ما بين دانه هاى انار است ) و مؤمنين بر تختهائى از نور نشسته‌اند و از دست و پيشانى آنان نور و روشنى تابانست و تو پيشواى آنانى بر پاى ايشان كفشهائيست كه بندهاى آن از نور است و جلو خود را از بهشت تا آنجا كه بخواهد به بيند روشن مىكند در اين حال زنى از بالا به او گويد پاك است خدا اى بنده خدا خير تو براى ما چيست مؤمن گويد تو كيستى پاسخ دهد از كنيزانى هستم كه خداوند در باره آنان فرموده * ( فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ ) * « 1 » سپس فرمود\r\n\r\n","description":"","footnote":"\r\n« 1 » هيچ آفريده اى نمىداند در غيب عالم از چيزهائى كه دوست دارد چهار برايش آماده شده و اين پاداش كارهاى خيرى است كه مىنمود - سوره سجده آيه 117\r\n","page_name":" 37 ","page_number":37},
  {"content":"\r\nبه آن كسى كه روان محمّد بدست او است سوگند هر روز هفتاد هزار فرشته بر او فرود مىآيند كه او را بنامش و نام پدرش مىخوانند .\r\n\r\n[ حديث 37 
  ]\r\nمالك جهنى گويد امام صادق عليه السّلام فرمود اى مالك نمىخواهيد كه نماز بخوانيد و زكات بدهيد و دست خود را از حرام باز گيريد و در عوض به بهشت برويد سپس فرمود يا مالك هر گروهى كه از پيشوائى ( باطل ) در دنيا پيروى كنند روز رستاخيز امام و مأموم هر دو يك ديگر را لعن مىكنند مگر شماها يا هر كسى كه بمانند شما باشد ( از ما پيروى نمايد ) سپس فرمود اى مالك كسى از شما كه بر دوستى ما بميرد مانند كسيست كه در راه خدا بشمشير كشته شود و در شمار شهيدان نوشته شده است مالك گويد در حالى كه روزى نزد او بوديم و با خود حديثى از فضايل آنها مىگفتيم به من فرمود به خدا سوگند گمان مدار كه پيروان ما در باره ما تند مىروند يا مالك كسى را ياراى آن نيست كه خدا را بستاند ( آن طور كه حق او است ) و همانطور كه نيروى توصيف خدا را ندارد از وصف كردن رسول خدا هم ناتوان است و به همين منوال حق توصيف ما را هم نمىتواند بجا آورد و همچنين از تعريف مؤمن نيز در مانده\r\n","description":"","footnote":"","page_name":" 38 ","page_number":38},
  {"content":"\r\nاست يا مالك مؤمن با برادر مؤمن خود برخورد مىكند و مصافحه مىنمايد و در همان حال خداى بزرگ به آنها نگاه مىكند و گناهانشان فرو ميريزد تا هنگامى كه از يك ديگر جدا شوند و كسى توانائى ندارد چنين افرادى را آن طور كه بايد و شايد ستايش كند .\r\n\r\n[ حديث 38 
  ]\r\nجعفر بن عمر كلبى گويد امام صادق عليه السّلام مىفرمود چقدر سياهى لشكر و افراد بيكاره زياد شدند عرض كردم يا ابن رسول الله سياهى لشكر چيست ؟ فرمود كسى خدا را جز شما صبح نكرد و نمازهاى قبل و بعد صبح را بجا نياورد و اجر و مزد دو برابر نگرفت شما داعيان و مبلغين آفتاب و ماه و ستارگانيد ( ظاهرا منظور از آفتاب شمس نبوت و از ماه قمر ولايت و از ستارگان ائمه معصومين و يا علمايند ) گناهان شما آمرزيده و اعمالتان قبول مىشود .\r\n\r\n[ حديث 39 
  ]\r\nصباح بن سبابة گويد امام صادق عليه السّلام فرموده گاه هست مردى شما را در حالى كه نمىداند چه ميگوئيد دوست دارد و خداوند او را به بهشت وارد مىكند و مردى شما را در حالى كه نمىفهمد چه ميگوئيد ( و از معتقدات واقعى شما\r\n","description":"","footnote":"","page_name":" 39 ","page_number":39},
  {"content":"\r\nبا خبر نيست ) دشمن ميدارد و خداوند او را به آتش مىبرد و مردى هست كه نامه عملش بدون اينكه كارى نمايد پر مىشود عرض كردم چگونه فرمود بگروهى از بدگويان ما برخورد مىكند و چون او را به بينند بعضى از آنها به بعضى ديگر مىگويند اين مرد از پيروان آنها است شما ساكت شويد و چون شيعه ما مىگذرد او را هدف تير تهمت قرار داده و در باره او آنچه را كه بايد نگويند مىگويند پس خداوند توانا حسناتى در صحيفه عملش مىنويسد بدون اينكه عملى كرده باشد .\r\n\r\n[ حديث 40 
  ]\r\nمنصور صيقل گويد نزد امام صادق عليه السّلام در خيمه او بمنى بوديم بمردم نگاهى كرد و فرمود حرام مىخورند و حرام مىپوشند و به حرام زناشوئى مىكنند و ليكن شما حلال ميخوريد و حلال مىپوشيد و بحلال ازدواج مىكنيد به خدا سوگند جز شما كسى حج نكرد و غير از عمل شما عمل ديگرى را نپذيرفتند\r\n\r\n[ حديث 41 
  ]\r\nعمر بن حنظله گويد امام صادق عليه السّلام فرمود يا عمر ايزد دانا دنيا را بدوست و دشمنش مىدهد ولى دوستى ما را فقط به برگزيدگان آفرينشش مىدهد\r\n","description":"","footnote":"","page_name":" 40 ","page_number":40},
  {"content":"\r\nبه خدا سوگند شما بر دين من و دين پدرانم ابراهيم و اسماعيل هستيد و على بن الحسين و محمّد باقر را بميان نياوردم گرچه اينها هم بر دين آنهايند ( مقصود آنكه فكر نكنند پدران خود را ميخواهم تعريف نموده و برخ مردم بكشم ) .\r\n\r\n[ حديث 42 
  ]\r\nموسى نميرى گويد ابى عبد الله عليه السّلام فرمود مردى نزد رسول خدا صلَّى الله عليه و إله و سلَّم آمد عرض كرد اى پيغمبر خدا ترا دوست دارم پيغمبر خدا صلَّى الله عليه و آله و سلَّم فرمود تو با كسى كه دوستش دارى خواهى بود .\r\n\r\n[ حديث 43 
  ]\r\nميسر گويد از حضرت رضا عليه السّلام شنيدم كه مىفرمود به خدا سوگند از شما دو نفر را در آتش نمىبينم و يكنفر را هم نخواهم ديد عرض كردم اين موضوع از كجاى كتاب خدا است به من پاسخى نداد تا اينكه روزى با او در طواف بودم و فرمودند يا ميسر اكنون پاسخ خويش را بشنو عرض كردم در كجاى كتاب خدا است فرمود در سوره رحمان * ( فَيَوْمَئِذٍ لا يُسْئَلُ عَنْ ذَنْبِه إِنْسٌ وَلا جَانٌّ ) * « 1 » عرض كردم در آيه لفظ منكم نيست فرمود اول كسى كه او را تغيير داد ابن اروى\r\n\r\n","description":"","footnote":"\r\n« 1 » پس در آن روز از گناه آدميان و جنيان پرسش نخواهد شد - سوره الرحمن آيه 39\r\n","page_name":" 41 ","page_number":41},
  {"content":"\r\nبود و اين گناه بر او و ياران او است و اگر در آيه منكم نبود عذاب خدا از آفريدگانش برداشته ميشد اگر از گناه جميع آدميان و جنيان باز خواست نشود پس خداوند در روز رستاخيز كرا عقاب كند .\r\n\r\n[ حديث 44 
  ]\r\nعباس بن يزيد گويد روزى به امام صادق عليه السّلام عرض كردم فدايت شوم فرمايش يزدان پاك در كتابش * ( وَإِذا رَأَيْتَ ثَمَّ رَأَيْتَ نَعِيماً وَمُلْكاً كَبِيراً ) * « 1 » را تفسير كن فرمود چون خداوند اهل بهشت را در بهشت وارد كند پيغمبرى از پيغمبرانش را نزد دوستى از دوستان خود مىفرستد دربانانى را بر درگاه او مىيابند و به آن رسول ميگويند همين بيرون بايست تا برايت رخصت بگيريم و پيغمبر خدا جز با اجازه او وارد نخواهد شد و اينست فرمايش خداى بزرگ * ( وَإِذا رَأَيْتَ ثَمَّ رَأَيْتَ نَعِيماً وَمُلْكاً كَبِيراً ) * « 2 »\r\n\r\n[ حديث 45 
  ]\r\nاحمد بن العيص گويد از حضرت صادق عليه السّلام به من رسيد كه\r\n\r\n","description":"","footnote":"\r\n« 1 » و چون بنگرى آنجا كشورى بر نعمت و بزرگ مىبينى - سوره انسان آيه 20\r\n« 2 » و چون بنگرى آنجا كشورى بر نعمت و بزرگ مىبينى - سوره انسان آيه 20\r\n","page_name":" 42 ","page_number":42},
  {"content":"\r\nمىفرمود : هنگامى كه روز رستاخيز فرا رسد گناهكاران شيعيان را شفاعت مىكنيم ولى نيكوكاران را خداوند نجات مىدهد .\r\nترجمه كتاب ( فضائل الشيعه ) تمام شد\r\n\r\n","description":"","footnote":"","page_name":" 43 ","page_number":43}
  ]