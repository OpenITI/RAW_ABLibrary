[
  {"content":"\r\n14 نور پاك ( عليهم السلام )\r\n10 . زندگى امام على بن موسى الرضا ( عليه السلام )\r\nمأمن بى پناهان\r\nدكتر عقيقى بخشايشى\r\n","description":"","footnote":"","page_name":" 1261 ","page_number":1},
  {"content":"\r\nبسم الله الرحمن الرحيم\r\n","description":"","footnote":"","page_name":" 1262 ","page_number":2},
  {"content":"\r\nدفتر نشر نويد اسلام\r\nمؤسسهء انتشارات نويد اسلام\r\n14 نور پاك ( عليهم السلام )\r\nزندگى امام على بن موسى الرضا ( ع )\r\nناشر : انتشارات نويد اسلام / حروفچينى و صفحه بندى : متين نگار\r\nانتشار : تابستان 1381 / نوبت چاپ : اول\r\nليتوگرافى : اهل بيت ( ع ) / چاپ : بهار / صحافى : الجواد\r\nتيراژ : 2000 نسخه / قيمت : 550 تومان\r\nشابك : 9 - 97 - 6485 - 964\r\nكليه حقوق براى ناشر محفوظ است .\r\nنشانى :\r\nتهران ، رو به روى دانشگاه ، خيابان 12 فروردين ، كوچه نوروز ، پلاك 6 ، انتشارات فراهانى / 6405932\r\nقم ، پاساژ قدس ، طبقه همكف ، پلاك 111 ، انتشارات نويد اسلام / 7743462\r\nتبريز ، سازمان تبليغات اسلامى / 9 - 5272003\r\nمشهد ، انتشارات عليزاده / 50332\r\n","description":"","footnote":"","page_name":" 1263 ","page_number":3},
  {"content":"\r\n","description":"","footnote":"","page_name":" 1264 ","page_number":4},
  {"content":"\r\n","description":"","footnote":"","page_name":" 1265 ","page_number":5},
  {"content":"\r\n","description":"","footnote":"","page_name":" 1266 ","page_number":6},
  {"content":"\r\n","description":"","footnote":"","page_name":" 1267 ","page_number":7},
  {"content":"\r\n\r\nشناسنامهء مبارك امام على بن موسى الرضا ( ع )\r\nنام مبارك : على ( ع )\r\nكنيهء شريف : ابوالحسن\r\nلقب مبارك : رضا\r\nنام پدر بزرگوار : موسى بن جعفر ( ع )\r\nنام مبارك مادر : نجمه يا تكتم\r\nتاريخ ولادت : 11 ذى القعده 148 هجرى\r\nسال شروع امامت : 183 ه‍ . ق\r\nسن شروع امامت : 35\r\nمدت امامت : 20 سال\r\nمدت عمر مبارك : 55 سال\r\nتاريخ شهادت : آخر ماه صفر 7203 ه‍ . ق\r\nعلت شهادت : انگور زهرآلود / به دست مأمون ملعون\r\nمحل دفن : سناباد خراسان ( مشهد كنونى )\r\nتعداد فرزندان : 1 پسر و 1 دختر\r\n","description":"","footnote":"","page_name":" 1268 ","page_number":8},
  {"content":"\r\nبخش اول\r\nنگاهى گذرا به زندگى و عصر امام ( عليه السلام )\r\n","description":"","footnote":"","page_name":" 1269 ","page_number":9},
  {"content":"\r\n","description":"","footnote":"","page_name":" 1270 ","page_number":10},
  {"content":"\r\n\r\nبخش اول / نگاهى كوتاه به زندگى و عصر امام ( ع ) . . .\r\nامام رضا ( عليه السلام ) در روز جمعه ، يا پنج شنبه 11 ذى قعده در سال 148 در شهر مدينه پا به\r\nعرصهء حيات نهاد و جهان را با صفا و معنويت خويش ، منور ساخت . البته برخى ولادت\r\nامام را در سال 153 گفته اند .\r\nمادر آن حضرت نقل مىكند : هنگامى كه كودك قدم به اين جهان گذاشت ، دستان\r\nكوچك را بر زمين نهاد و سر را به سوى آسمان بلند كرد و سخنى چند بر زبان راند . چون\r\nقنداقه اش را به دست پدر بزرگوار دادند ، نگاهى به چهرهء معصوم و زيباى او نمود ، و فرمود :\r\nگوارا باد تو را اى نجمه ، در اين كرامتى كه خدايت نموده است . ( 1 )\r\nپدرش اذان در گوش راست و اقامه در گوش چپش گفت ، كام او را با آب فرات برداشت\r\nو آنگاه جگر گوشه اش را به مادرش سپرد و فرمود : بگير اين پسر را كه او بقية الله است در\r\nروى زمين . ( 2 ) او كودكى بود كه بسيار شير ميل مى فرمود تا آنجا كه مادر مكرمه اش\r\nمى گفت : مرا به يك زن شيرده كمك و يارى كنيد ، چرا كه طفلم بسيار شير مى خورد ، و به\r\nواسطهء شير دادن او از اذكارم باز مانده ام ، ميل دارم نه پسرم شير كم بخورد ، و نه من از ذكر\r\nو دعايم بازمانم . ( 3 )\r\nنسب امام رضا ( عليه السلام ) به اين شيوه مى باشد :\r\nاو على بن موسى بن جعفر بن محمد بن على بن الحسين بن على بن ابى طالب ( عليه السلام )\r\nهشتمين امام اهل بيت است ، كه در مدينه متولد ، و در طوس وفات يافته است .\r\nمادر حضرت ( عليه السلام )\r\nمادر آن بزرگوار \" تكتم \" بود پس از تولد آن حضرت ، از سوى همسر بزرگوارش \" طاهره \"\r\n\r\n","description":"","footnote":" 1 . زندگانى امام هشتم على بن موسى الرضا ( ع ) نوشته على اصغر عطائى خراسانى ص 31 .\r\n2 . همان مأخذ ، ص 31 .\r\n3 . عيون اخبار الرضا وبحار الانوار ، ج 49 . ","page_name":" 1271 ","page_number":11},
  {"content":"\r\n\r\nنام و لقب گرفت ، محدثين بزرگ همانند صدوق وعلامه مجلسى بر حسب اختلاف\r\nروايات نام مادر حضرت رضا ( عليه السلام ) را به نامهاى نجمه ، طاهره ، أروى ، سمانه ، نوبيه ، ام البنين\r\nو . . . ذكر كرده اند . ( 1 ) تعدد اسامى به مناسبتهاى مختلف مى باشد .\r\nامام موسى بن جعفر ( عليه السلام ) در مورد همسرش ( مادر امام رضا ( عليه السلام ) ) فرمود :\r\n\" پدر و جدم در رؤيايى بر من وارد شدند و پارچه اى از حرير با آنان بود ، چون آن را\r\nگشودند صورت زنى بر آن نقش بود ، فرمودند : از اين جاريه بهترين اهل زمين بعد از تو به\r\nدنيا خواهد آمد و امر فرمودند هر گاه آن مولود مسعود به دنيا آمد ، نامش را \" على \" بگذارم\r\nو گفتند زود است خداوند جهان به وسيلهء او عدل و رأفت و رحمتش را ظاهر سازد ،\r\nخوشا به حال آن كس كه او را تصديق كند ! و واى بر آن كس كه با او دشمنى ورزد و إنكارش\r\nنمايد \" . ( 2 )\r\nمعروف است در آن زمان زنى داناتر و پرهيزگارتر از تكتم نبود . او در خانهء موسى بن\r\nجعفر ( عليها السلام ) \" طاهره \" ناميده مى شد . تكتم مى گويد چون به فرزندم على الرضا ( عليه السلام ) باردار\r\nشدم ، احساس سنگينى نمى كردم ، چون به خواب مى رفتم گويى صداى تسبيح و تهليل\r\nو تمجيد خداى متعال را از ميان شكم مى شنيدم \" . ( 3 )\r\nكنيه والقاب آن حضرت\r\nكنيه او \" ابوالحسن \" والقاب آن حضرت عبارت است : از رضا ، صابر ، رضى ووفى ، كه\r\nمشهورترين آنها همان \" رضا \" ست . در مناقب ابن شهر آشوب آمده است : احمد بزنطى\r\nگويد : بدان جهت آن حضرت را رضا ناميده اند كه او از خدا در آسمانش رضا بود و براى\r\nپيامبر و ائمه در زمين رضا بود . و نيز گفته اند چون مخالف و موافق گرد آن حضرت بودند و\r\nاو را قبول داشتند ، وى را رضا ناميدند \" . ( 4 )\r\n\r\n","description":"","footnote":" 1 . زندگانى امام هشتم ، ص 26 .\r\n2 . عيون اخبار الرضا ، ج 1 .\r\n3 . بحار الانوار ، ج 49 .\r\n4 . سيرهء معصومان ، سيد محسن امين ، ترجمه شادروان على حجتى كرمانى ، ج 6 ، انتشارات\r\nسروش 1374 ، ص 143 . ","page_name":" 1272 ","page_number":12},
  {"content":"\r\n\r\nروش اخلاقى و انسانى امام ( عليه السلام )\r\nامام رضا ( عليه السلام ) به اخلاقى عالى و ممتاز ، آراسته بود ، و بدين سبب دوستى عام و خاص را\r\nبه خود جلب فرموده بود ، همچنين اخلاق انسانى آن حضرت ، يگانه و بى مانند ، و در\r\nحقيقت تجلى روح نبوت ، و مصداق بارز رسالتى بود كه خود آن حضرت ، يكى از نگهبانان\r\nو امانت داران و وارثان اسرار آن به شمار است . از ابراهيم بن عباس نقل شده است كه :\r\n\" من ابى الحسن الرضا ( عليه السلام ) را هرگز نديدم كه در سخن گفتن ، با كسى درشتى كند ، و\r\nهرگز نديدم سخن كسى را پيش از فراغت از آن ، قطع كند . و هرگز درخواست كسى را ، كه\r\nقادر به انجام آن بود ، رد نمى فرمود . و هرگز پاهاى خود را ، در جلو همنشين دراز نمى كرد .\r\nو هرگز در برابر همنشين تكيه نمى داد . و هرگز از او را نديدم ، كه آب دهان اندازد . و هرگز او\r\nرا نديدم ، كه قهقهه كند ، بلكه خنده اش تبسم بود . تا آن جا كه مى گويد : هر كه بگويد در\r\nفضيلت ، كسى را مانند او ديده است ، از او باور نكنيد \" . ( 1 )\r\nدر مناقب ابن شهر آشوب آمده است كه : امام رضا ( عليه السلام ) وارد حمام شد ، مردى كه آن\r\nحضرت را نمى شناخت ، به او گفت بدن مرا مالش ده ، امام ( عليه السلام ) شروع به مالش بدن او\r\nفرمود و هنگامى كه حاضران آن مرد را متوجه كردند ، او حضرت را شناخت با پريشانى\r\nشروع به عذرخواهى و پوزش نمود ، اما امام ( عليه السلام ) همچنان به مالش بدن او ادامه مى داد ، و\r\nاو را دلدارى مى داد \" . ( 2 )\r\nعبد الله بن صلت ، از مردى از اهل بلخ روايت كرده است كه : گفته است : من در سفر امام\r\nرضا ( عليه السلام ) به خراسان ، در خدمت او بودم ، يك روز دستور فرمودند ، سفرهء غذا بياندازند در\r\nكنار سفره ، همگى غلامان آن حضرت از سياهان و غير آنان ، گرد آمدند . من به آن جناب\r\nعرض كردم ، فدايت شوم ، كاش ! براى اينها ، سفره جداگانه اى انداخته مى شد ، امام ( عليه السلام )\r\n\r\n","description":"","footnote":" 1 . عيون الاخبار الرضا ، ج 2 ، ص 184 .\r\n2 . مناقب آل ابى طالب ، ج 4 ، ص 362 . ","page_name":" 1273 ","page_number":13},
  {"content":"\r\n\r\nفرمود : پروردگار ما يكى است ، پدر و مادر ما هم يكى است و پاداش خدا هم به\r\nكردار است . ( 1 )\r\nبنابراين امام ( عليه السلام ) هيچ تفاوتى ميان خود و بردگان و غلامان خويش ، جز به كردار\r\nنمى بيند ، و به غير از عمل ، همه امتيازات و نابرابريهايى كه مربوط به حقوق اجتماعى\r\nمى باشد منتفى است و همگى در اين امور برابر و يكسانند ، زيرا همه مخلوق خدايند ، و\r\nپدر آنها آدم ، وآدم از خاك آفريده شده است .\r\nاز ياسر خادم نقل شده كه گفته است :\r\nابوالحسن الرضا ( عليه السلام ) به ما فرمود ، \" اگر هنگامى كه مشغول خوردن خوراك هستيد ، مرا\r\nبالاى سر خود ، ايستاده ديديد از جاى خود ، برنخيزيد ، مگر اين كه از خوردن ، فارغ\r\nشده باشيد \" . ( 2 )\r\nعلم و دانش امام رضا ( عليه السلام )\r\nامام على ( عليه السلام ) دانش خود را از جدش پيامبر خدا ( صلى الله عليه وآله ) به ارث برده بود و سرچشمه\r\nجوشانى از علم و فضيلت بود كه تشنگان دانش و معرفت از فيض وجودى او بهره\r\nمى بردند و عطش خود را براى فهم مشكلات وحل معضلات ، به دو فرو مى نشاندند .\r\nاز امام موسى بن جعفر ( عليه السلام ) روايت شده است ، كه به فرزندان خود مى فرمود : اين\r\nبرادرتان ، على بن موسى ، عالم آل محمد ( صلى الله عليه وآله ) است ، مسائل دين خود را از او بپرسيد ، و\r\nآنچه به شما مى گويد نگهداريد ، زيرا من بارها از پدرم ، جعفر بن محمد شنيدم كه\r\nمى فرمود : عالم آل محمد در صلب تو است ، واى كاش من او را ديدار مى كردم ، و او با\r\nأمير المؤمنين على ، همنام است \" . ( 3 )\r\nاز ابراهيم بن عباس صولى نقل شده است كه مى گفت : \" من نديدم از امام رضا ( عليه السلام )\r\n\r\n","description":"","footnote":" 1 . اصول كافى ج 4 ، ص 23 .\r\n2 . تحليلى از زندگانى امام رضا ( ع ) نوشته محمد جواد فضل الله ، ترجمه سيد محمد صادق\r\nعارف ، بنياد پژوهش‌هاى اسلامى آستان قدس رضوى 1366 ، ص 46 .\r\n3 . زندگانى امام هشتم ، صفحات 39 و 40 . ","page_name":" 1274 ","page_number":14},
  {"content":"\r\n\r\nپرسشى شود ، كه آن را نداند ، و داناتر از او ، نديده ام ، مأمون با پرسش از هر چيزى ، آن\r\nحضرت را مى آزمود ، و امام ( عليه السلام ) او را پاسخ مى فرمود ، در حالى كه تمامى پاسخ‌هاى آن\r\nحضرت ، مأخوذ از قرآن و مستند به آن بود \" . ( 1 )\r\nحاكم در تاريخ نيشابور مى نويسد \" امام رضا ( عليه السلام ) در مسجد پيامبر خدا ( صلى الله عليه وآله ) مى نشست\r\nو فتوا مى داد ، در حالى كه او بيست و چند ساله بود \" .\r\nدر سنن ابن ماجه و همچنين در تهذيب الكمال آمده است كه : او سرور بنى هاشم بود\r\nو مأمون او را بسيار بزرگ مى داشت و احترام مى كرد . جانشينى خود را به او سپرد ، و\r\nپيمان ولايت عهدى با او بست .\r\nاز ابو صلت هروى نقل شده است كه گويد : \" من از على بن موسى الرضا ( عليه السلام ) دانشمندتر\r\nو عالمتر نديده ام ، و هيچ عالمى او را ديدار نكرد ، مگر اين كه همين موضوع را همانند من\r\nشهادت داد ، مأمون گروهى از دانشمندان اديان مختلف ، وفقها و متكلمان اسلام را در\r\nجلسات متعدد گرد آورد ، همگى مغلوب علوم سرشار آن حضرت شدند ، و به فضل و\r\nبرترى او اقرار و به ناتوانى خود اعتراف كردند \" . ( 2 )\r\nاز مأمون در داستان ولايتعهدى امام ( عليه السلام ) نقل شده است كه گويد : \" من كسى را در روى\r\nزمين ، دانشمندتر از اين مرد نمى دانم \" . ( 3 )\r\nفضيلت زيارت امام رضا ( عليه السلام )\r\nشيعيان فراموش نمى كنند كه أمير المؤمنين مانند پيامبر اسلام پيروانش را به زيارت\r\nفرزندش تشويق و ترغيب مى فرمود در يكى از گفتارش فرمود :\r\nمردى از فرزندانم در خاك خراسان به زهر ستم شهيد خواهد شد ، او همنام من است\r\nو پدرش همنام موسى بن عمران است ، هر كس او را در غربت زيارت كند ، پروردگار متعال\r\n\r\n","description":"","footnote":" 1 . همان مأخذ ، ص 40 .\r\n2 . همان مأخذ ، ص 41 .\r\n3 . ارشاد مفيد ، ص 291 . ","page_name":" 1275 ","page_number":15},
  {"content":"\r\n\r\nگناهان قديم و جديدش را ببخشد ، گرچه به شماره ستارگان آسمان و قطرات باران و\r\nريزش برگ درختان باشد . ( 1 )\r\nامام ششم فرمود : \" يقين بدانيد آن حضرت ، امام و پيشوائى است كه اطاعت و\r\nفرمانبردارى او بر خلق واجب است ، او امامى است كه در غربت شربت شهادت نوشيده\r\nاست . آرى كسى كه آن امام را زيارت كند و عارف به حق او باشد ، خداوند جهان به زيارت\r\nكنندهء عارف به حق امام ثواب هفتاد هزار شهيد عطا فرمايد از آن شهيدانى كه در حضور\r\nرسول خدا با حقيقت ايمان شهيد شدند \" . ( 2 )\r\nامام رضا ( عليه السلام ) خود فرمودند : هر كس مرا زيارت كند ، در روز قيامت در سه موطن و مورد\r\nحساس و هولناك به فريادش مى رسم ، يكى زمانى كه نامه‌هاى اعمال نيكوكاران در دست\r\nراست و بدكاران در دست چپ ايشان پرواز كند . دوم وقتى كه مى خواهند از صراط عبور\r\nنمايند . سوم ، هنگامى كه در ميزان سنجش اعمال ، عمل آنها سنجيده مىشود . ( 3 )\r\nعلى بن مهزيار خدمت امام نهم جواد الائمه شرفياب شد ، عرض كرد فدايت شوم ،\r\nزيارت پدر بزرگوارتان امام رضا ( عليه السلام ) افضل است يا زيارت جدتان حسين على ( عليه السلام ) ، امام ( عليه السلام )\r\nفرمود : زيارت پدرم افضل است ، زيرا امام حسين را تمام مردم از مذاهب مختلفه زيارت\r\nمى كنند ولى پدرم را جز خواص شيعه زيارت نمى كنند \" . ( 4 )\r\nخلفاى معاصر امام ( عليه السلام )\r\nمدت امامت آن حضرت بيست سال بود او در اين مدت ، با سه تن از حاكمان عباسى\r\nمعاصر بوده است : 1 . هارون رشيد 2 . محمد امين 3 . عبد الله مأمون .\r\nده سال با هارون رشيد ، پنج سال با محمد أمين و پنج سال آخر با عبد الله مأمون\r\nعباسى معاصر بوده است . هر كدام از روزگاران فوق ، مزايا ، خواسته‌ها و ويژه‌گيهاى خاص\r\n\r\n","description":"","footnote":" 1 . زندگانى امام هشتم ، ص 343 .\r\n2 . منبع فوق .\r\n3 . امالى صدوق .\r\n4 . عيون اخبار الرضا . ","page_name":" 1276 ","page_number":16},
  {"content":"\r\nخود را داشته است كه به برخى از آنها اشاره مى گردد :\r\nحضرت رضا ( عليه السلام ) تا آغاز حكومت مأمون در زادگاه خويش ، در شهر منور مدينه زندگى\r\nمى نمود و زندگى نسبتا آرام و بى مزاحمتى داشت ولى وقتى مأمون پس از خلع و قتل\r\nبرادرش أمين كه به حكومت مطلقهء ديار اسلامى رسيد آن حضرت را از مدينه به خراسان\r\nفراخواند و مسألة اى به نام \" ولايت عهدى \" را بر آن بزرگوار تحميل نمود .\r\nاز سال 183 هجرى كه پيشواى هفتم امام موسى بن جعفر ( عليه السلام ) در زندان به دستور\r\nهارون ستمگر مسموم شد و به لقاى حق ، شتافت ، امامت و پيشوائى امام هشتم به مدت\r\nده سال در دوران حكومت وى سپرى گرديد .\r\nاين مدت ، در آن عصر اختناق و استبداد و خودكامگى هارون ، دوران آزادى نسبى و\r\nفعاليت فرهنگى و علمى امام رضا ( عليه السلام ) به شمار مى رود ، زيرا هارون در اين مدت متعرض\r\nامام نمى شد و حضرت آزادانه فعاليت مى نمود ، ازينرو شاگردانى را كه امام تربيت مىكرد\r\nتوانستند علوم و معارف اسلامى و حقايقى از تعليمات قرآن را در حوزهء اسلام منتشر\r\nسازند و آنچه از معارف اسلامى انتشار يافته است عمدتا مربوط به اين دوره از حيات\r\nعلمى امام رضا ( عليه السلام ) مىشود .\r\nشايد علت مهم كاهش فشار از طرف هارون ، نگرانى وى از عواقب قتل امام موسى بن\r\nجعفر ( عليه السلام ) بوده باشد زيرا گرچه هارون تلاش فراوانى به منظور كتمان اين جنايت به عمل\r\nآورد ، اما سرانجام جريان فاش شد و موجب نفرت و انزجار مردم گرديد و هارون كوشش\r\nمى كرد خود را از اين جنايت بزرگ تبرئه سازد . گواه اين معنا آنست كه هارون به عموى\r\nخود \" سليمان بن ابى جعفر \" ، كه جنازهء آن حضرت را از دست عملهء ظلم وى گرفته با\r\nاحترام به خاك سپرده بود پيغام فرستاد كه : \" خدا سندى بن شاهك را لعنت كند ، او اين\r\nكار را بدون اجازهء من انجام داده است \" ! ( 1 )\r\n\r\n","description":"","footnote":" 1 . مجلسى ، بحار الانوار ، تهران ، المكتبة الإسلامية ، 1385 ه‍ . ق ، ج 48 ، ص 227 - صدوق ،\r\nعيون اخبار الرضا ، تهران ، دارالكتب الإسلاميه ، ج 1 ، ص 100 . ","page_name":" 1277 ","page_number":17},
  {"content":"\r\nمؤيد ديگر اين معنى اظهارات هارون در پاسخ \" يحيى بن خالد برمكى \" در مورد على\r\nبن موسى ( عليه السلام ) است ، يحيى ( كه قبلا نيز دربارهء امام كاظم ( عليه السلام ) بدگويى وسعايت كرده بود )\r\nبه هارون گفت :\r\nپس از موسى بن جعفر اينك پسرش جاى او نشسته و ادعاى امامت دارد ( بهتر است\r\nاز هم اكنون على بن موسى ( عليه السلام ) تحت نظر مأموران خليفه قرار گيرد ! )\r\nهارون ( كه هنوز قتل موسى بن جعفر را فراموش نكرده بود و از عواقب آن نگران بود ) ،\r\nپاسخ داد :\r\nآنچه با پدرش كرديم كافى نبود ؟ مى خواهى يكباره شمشير بردارم و همهء علويين\r\nرا بكشم ؟ ! ( 1 )\r\nخشم هارون ، درباريانش را خاموش ساخت ، و ديگر كسى جرأت نكرد در بارهء آن\r\nحضرت به سعايت بپردازد .\r\nعلى بن موسى با استفاده از اين فرصت در زمان هارون ، علنا اظهار امامت مى كرد و در\r\nاين مورد بر خلاف پدران بزرگوارش تقيه نداشت ، تا آنجا كه بعضى از مخلصان و دوستان\r\nآن بزرگوار ، او را بر حذر مى داشتند و امام ( عليه السلام ) به آنان اطمينان مى داد كه از سوى هارون\r\nآسيبى به وى نخواهد رسيد !\r\nصفوان بن يحيى مى گويد : چون امام ابوابراهيم موسى بن جعفر ( عليه السلام ) درگذشت وعلى\r\nبن موسى الرضا ( عليه السلام ) امر امامت و خلافت خود را آشكار ساخت ، به حضرت عرض شد :\r\nشما امر بزرگ و خطيرى را اظهار مى داريد و ما از اين ستمگر بر شما مى ترسيم .\r\nفرمود : او هر چه مى خواهد كوشش كند ، او را بر من راهى نيست . ( 2 )\r\n\r\n","description":"","footnote":" 1 . صدوق ، همان كتاب ، ج 2 ، ص 226 - على بن عيسى اربلى ، كشف الغمة ، تبريز ، مكتبة بنى\r\nهاشمى ، 1381 ه‍ . ق ، ج 3 ، ص 105 .\r\n2 . صدوق ، همان كتاب ، ص 226 - على بن عيسى ، همان كتاب ، ج 3 ، ص 105 - مجلسى ،\r\nهمان كتاب ، ج 49 ، ص 115 . ","page_name":" 1278 ","page_number":18},
  {"content":"\r\n\r\nنيز از محمد بن سنان نقل شده است ( 1 ) كه : به ابى الحسن على بن موسى الرضا ( عليه السلام ) در\r\nايام خلافت هارون عرض كردم :\r\nشما امر خلافت و امامت خود را آشكار ساخته به جاى پدر نشسته ايد ، در حالى كه\r\nهنوز از شمشير هارون خون مىچكد ! !\r\nفرمود : مرا گفتار پيامبر اكرم ( صلى الله عليه وآله ) نيرو و جرأت مى بخشد كه فرمود : اگر ابوجهل\r\nتوانست مويى از سر من كم كند بدانيد من پيامبر نيستم ، و من به شما مى گويم : اگر\r\nهارون مويى از سر من گرفت بدانيد من امام نيستم ! ! ( 2 )\r\nعهد امين و مأمون ،\r\nهارون در زمان خلافت خود ، \" محمد امين \" متولد از زبيده را وليعهد خود قرار داد و از\r\nمردم ، براى او بيعت گرفت و \" عبد الله المأمون \" را نيز ( كه از مادرى ايرانى تولد يافته بود )\r\nوليعهد دوم قرار داد .\r\nدر سال 193 هجرى به هارون گزارش رسيد كه انقلاب و شورشى در شهرهاى\r\nخراسان بالا گرفته است و فرماندهان ارتش ، با همهء بى رحمى و درندگى كه از خود نشان\r\nمى دهند ، از خاموش ساختن فرياد انقلاب عاجز مانده اند .\r\nهارون پس از مشاوره با وزيران و مشاوران خود ، صلاح ديد كه شخصا به آن سامان\r\nسفر كند و قدرت خلافت را يك جا براى سركوب انقلابها و نهضتهاى خراسانيان به كار\r\n\r\n","description":"","footnote":" 1 . كلينى ، الروضة من الكافى ، ط 4 ، تهران ، دارالكتب الإسلامية ، 1362 ه‍ . ش ، ص 257 -\r\nمحقق ، سيد على ، زندگانى پيشواى هشتم ، امام على بن موسى الرضا ( ع ) ، قم ، انتشارات نسل\r\nجوان ، ص 52 - 59 ، مجلسى ، همان كتاب ، ج 49 ، ص 115 .\r\n2 . امام بعدها در خراسان از موقعيت و محبوبيت خود در اين دوران در مدينه با خرسندى ياد\r\nمى كرد ، چنان كه روزى به مأمون كه به مناسبت وليعهدى انتظاراتى از حضرت داشت ، فرمود :\r\n\" . . . اين امر ( وليعهدى ) هرگز امتيازى برايم نيفزوده است . من در مدينه كه بودم ، دستخطم در\r\nشرق و غرب اجرا مى شد . در آن موقع استر خود را سوار مى شدم و آرام در كوچه‌هاى مدينه راه\r\nمىپيمودم و در مدينه كسى از من عزيزتر و محترمتر نبود . . . \" ( مجلسى ، بحار الانوار ، تهران ،\r\nالمكتبة الإسلامية ، 1385 ه‍ . ق ، ج 49 ، ص 155 - كلينى ، الروضة من الكافى ، ص 151 - نيز ر .\r\nك به : صدوق ، عيون اخبار الرضا ، ج 2 ، ص 167 . ","page_name":" 1279 ","page_number":19},
  {"content":"\r\n\r\n\r\nگيرد . وى پسرش محمد امين را در بغداد گذاشت و مأمون را كه ضمنا از طرف پدر والى\r\nخراسان بود ، همراه خود به خراسان برد .\r\nهارون توانست اوضاع آشفتهء خراسان را آرام و - به اصطلاح - فتنه ها را خاموش سازد ،\r\nاما ديگر نتوانست به بغداد - مركز خلافت - برگردد . او در سوم جمادى الأخرى سال 193\r\nهجرى در طوس درگذشت و دو برادر را در صحنهء رقابت بر جاى گذاشت . ( 1 )\r\nشكست امين\r\nشبى كه هارون در \" طوس \" در گذشت ، مردم با پسر او محمد امين در بغداد\r\nبيعت كردند .\r\nاز خلافت امين بيش از 18 روز نگذشته بود كه در صدد برآمد مأمون را از ولايتعهدى\r\nخلع كند و آن را به فرزند خود ، \" موسى \" ، واگذار نمايد .\r\nاو در اين باره با وزراى خود مشاوره نمود و آنان اين كار را مصلحت نديدند ، مگر يك نفر\r\nبنام \" على بن عيسى بن ماهان \" كه اصرار بر خلع مأمون داشت . سرانجام امين ، تصميم\r\nخود را مبنى بر خلع برادر اعلام كرد . مأمون نيز در واكنش نسبت به اين عمل ، امين را از\r\nخلافت خلع كرد و پس از يك سلسله درگيريهاى نظامى و قتل و كشتار سرانجام امين در\r\nسال 198 هجرى كشته شد . ( 2 ) بدين ترتيب پس از كشته شدن او اختيارات كامل كشور\r\nاسلامى ، در دست مأمون قرار گرفت .\r\nآزادى نسبى امام در زمان امين\r\nدر دوران حكومت امين ، و سالهايى كه بين مرگ هارون و حكومت مأمون فاصله شد ،\r\nبرخوردى ميان امام و مأموران حكومت عباسى در تاريخ به چشم نمى خورد و پيداست\r\nكه دستگاه خلافت بنى عباس در اين سالهاى كوتاه ، كه گرفتار اختلافات داخلى و\r\n\r\n","description":"","footnote":" 1 . محقق ، سيد على ، زندگانى پيشواى هشتم ، امام على بن موسى الرضا ( ع ) ، قم ، انتشارات\r\nنسل جوان ، ص 58 - 59 .\r\n2 . ابن اثير ، الكامل في التاريخ ، بيروت ، دار صادر ، ج 6 ، ص 287 . ","page_name":" 1280 ","page_number":20},
  {"content":"\r\n\r\nمناقشات امين و مأمون وخلع مأمون از ولايتعهدى و واگذارى آن به موسى فرزند امين\r\nبود ، فرصتى براى ايذا وآزار علويان عموما ، و امام رضا ( عليه السلام ) خصوصا نيافت و ما مى توانيم\r\nاين سالها را ( 193 - 198 ) ايام آزادى نسبى امام و فرصت خوبى براى فعاليتهاى فرهنگى\r\nآن حضرت بدانيم . ( 1 ) اكنون جاى آن دارد كمى در مورد مأمون مكث نموده و به بررسى\r\nزندگى او به پردازيم :\r\nمأمون كيست ؟\r\nمادر مأمون كنيزى خراسانى بنام \" مراجل \" بود كه در روزهاى پس از تولد مأمون از\r\nدنيا رفت و مأمون به صورت نوزادى يتيم و بى مادر پرورش يافت . مورخان نوشته اند كه :\r\nمادر وى زشت ترين و بدچهره‌ترين كنيز در آشپزخانهء هارون بود ، و اين خود مؤيد\r\nداستانى است كه علت حامله شدن وى را بازگو مىكند . ( 2 )\r\nولادت مأمون در سال 170 هجرى ، يعنى در همان شبى كه پدرش به خلافت رسيد ،\r\nرخ داد و درگذشتش در سال 218 هجرى رخ داد .\r\nمأمون را پدرش به \" جعفر بن يحيى برمكى \" سپرد تا او را در دامان خود بپروراند .\r\nمربى وى \" فضل بن سهل \" بود كه به \" ذوالرياستين \" شهرت داشت و بعد هم وزير خود\r\n\r\n","description":"","footnote":" 1 . محقق ، سيد على ، زندگانى پيشواى هشتم ، امام على بن موسى الرضا ( ع ) ، قم ، انتشارات\r\nنسل جوان ، ص 60 .\r\n2 . اين داستان چنين نقل شده است : زبيده با هارون الرشيد شطرنج بازى مى كرد ، و چون رشيد\r\nبازى را باخت ، زبيده به او حكم كرد كه بايد با زشت ترين كنيز آشپزخانه اش همبستر شود . رشيد\r\nكه از اين امر بسى كراهت داشت ، حاضر شد ماليات سراسر مصر و عراق را به زبيده ببخشد تا او\r\nاز اجراى اين خواسته منصرف سازد ، ولى زبيده نپذيرفت . رشيد به ناچار كنيزى بنام \" مراجل \" را\r\nيافت كه واجد همهء اين صفات تنفرآميز بود ، و با او همبستر شد ، و مأمون متولد گرديد ( دميرى ،\r\nحياة الحيوان ، قاهره ، مكتبة التجارية الكبرى ، 1383 ه‍ . ق ) .\r\nاين داستان منافات با آن ندارد كه گفته اند : مأمون در شبى زاده شد كه رشيد به خلافت رسيد ، زيرا\r\nوليعهدها نيز پيش از رسيدن به خلافت بزرگترين قلمروها را در اختيار داشتند . مثلا همين رشيد\r\nسراسر كشور خود را ميان سه فرزندش تقسيم كرده بود ( مرتضى الحسينى ، سيد جعفر ، زندگى\r\nسياسى هشتمين امام ، ترجمهء دكتر سيد خليل خليليان ، چاپ چهارم ، تهران ، دفتر نشر فرهنگ\r\nاسلامى ، 1365 ه‍ . ش ، ص 97 ) . ","page_name":" 1281 ","page_number":21},
  {"content":"\r\n\r\nمأمون گرديد . فرمانده كل قوايش نيز \" طاهر بن حسين ذواليمينين \" بود .\r\nخصوصيات مأمون\r\nزندگى مأمون سراسر كوشش و فعاليت و خالى از رفاه و آسايش آنچنانى بود ، درست\r\nبرعكس برادرش امين كه در آغوش زبيده پرورش يافته بود . هر كس زبيده را بشناسد\r\nدرمىيابد كه تا چه حد بايد زندگى امين غرق در خوشگذرانى و تفريح بوده باشد . مأمون\r\nمانند برادرش اصالت چندانى براى خود احساس نمى كرد و نه تنها به آيندهء خود ،\r\nمطمئن نبود ، بلكه بر عكس ، اين نكته را مسلم مى پنداشت كه عباسيان به خلافت و\r\nحكومت او تن در نخواهند داد ، از اينرو خود را فاقد هرگونه پايگاهى كه بدان تكيه كند\r\nمى ديد ، و به همين دليل آستين همت بالا زد و براى آينده به برنامه ريزى پرداخت .\r\nمأمون خطوط آيندهء خود را از لحظه اى تعيين كرد كه به موقعيت خود پى برد و\r\nدانست كه برادرش امين از مزايايى برخوردار است كه دست وى از آنها كوتاه است .\r\nاو از اشتباهات امين نيز پند آموخت : مثلا \" فضل \" با مشاهدهء امين كه خود را به لهو و\r\nلعب سرگرم ساخته بود ، به مأمون مى گفت كه تو پارسايى و ديندارى و رفتار نيكو از خود\r\nبروز بده . مأمون نيز همين گونه مى كرد ، هر بار كه امين كارى را با سستى ، آغاز مى كرد ،\r\nمأمون همان كار را با جديت در پيش مى گرفت .\r\nدر هر حال مأمون در علوم و فنون مختلف ، تبحر يافت و بر امثال واقران خويش ، و\r\nحتى بر تمام عباسيان ، برترى يافت .\r\nبرخى مى گفتند : در ميان عباسيان كسى دانشمندتر از مأمون نبود .\r\n\" ابن نديم \" درباره اش چنين گفته است : \" آگاهتر از همهء خلفا نسبت به فقه و كلام بود \" .\r\nاز حضرت على ( عليه السلام ) نيز نقل شده كه روزى دربارهء بنى عباس سخن مى گفت ، تا بدين جا\r\nرسيد كه فرمود : \" هفتمين آنان ، از همه شان دانشمندتر خواهد بود \" . ( 1 )\r\nسيوطى ، ابن تغرى بردى ، وابن شاكر كتبى نيز مأمون را چنين ستوده اند : \" به لحاظ\r\n\r\n","description":"","footnote":" 1 . نهج البلاغه خطبه 108 ، ص 16 . ","page_name":" 1282 ","page_number":22},
  {"content":"\r\n\r\nدور انديشى ، اراده ، بردبارى ، دانش ، زيركى ، هيبت ، شجاعت ، سيادت و فتوت ، بهترين\r\nمرد بنى عباس بود ، هر چند همهء اين صفات را اعتقادش به مخلوق بودن قرآن لكه دار\r\nكرده بود \" . پدر مأمون نيز خود به برترى وى بر برادرش امين شهادت داده و گفته بود : \" . . .\r\nتصميم گرفته ام ولايتعهدى را تصحيح كنم و به دست كسى بسپارم كه رفتارش را بيشتر\r\nمى پسندم ، خط مشيش را مىستايم ، به حسن سياستش اطمينان دارم و از ضعف\r\nوسستيش آسوده خاطرم ، و او كسى جز \" عبد الله \" نمى باشد .\r\nاما بنى عباس به پيروى از هواى نفس خويش ، محمد امين را مى طلبند ، چه او\r\nيكپارچه به دنبال خواهشهاى نفسانى است ، دستش به اسراف باز است ، زنان و كنيزان در\r\nرأى او شريك و مؤثر واقع مى شوند ، در حالى كه عبد الله شيوه اى پسنديده و رأيى اصيل\r\nدارد و براى تصديق چنين امرى بزرگ ، شخصى قابل اطمينان است . . . \" . ( 1 )\r\nامام هشتم در عصر مأمون\r\nآرى با استقرار مأمون بر سرير خلافت ، كتاب زندگانى امام ( عليه السلام ) ورق خورد و صفحهء\r\nتازه اى در آن گشوده شد ، صفحه اى كه در آن امام على بن موسى الرضا ( عليه السلام ) سالهايى را با\r\nاندوه و ناملايمات بسيار به سر برد . غاصبين خلافت - چه آنان كه از بنى اميه بودند و چه\r\nبنى عباس - بيشترين وحشت و نگرانى را از جانب خاندان على ( عليه السلام ) داشتند ، كسانى كه\r\nمردم - ولا اقل تودهء انبوهى از آنها - خلافت را حق مسلم آنان مى دانستند و علاوه بر اين\r\nهر گونه فضيلتى را نيز در وجود آنان مى يافتند . اين بود كه فرزندان بزرگوار على ( عليه السلام )\r\nهمواره مورد شكنجه و آزار خلفاى وقت بودند و سرانجام هم به دست آنان به شهادت\r\nمى رسيدند .\r\nاما مأمون احيانا اظهار علاقه به تشيع مى كرد و گردانندگان دستگاه خلافتش هم\r\nغالبا ايرانيان بودند كه نسبت به آل على و امامان شيعه ، علاقه و محبتى خاص داشتند و\r\nلذا نمى توانست همچون پدران خود ، هارون و منصور ، امام ( عليه السلام ) را به زندان بيفكند و مورد\r\n\r\n","description":"","footnote":" 1 . مرتضى الحسينى ، همان كتاب ، ص 97 - 100 . ","page_name":" 1283 ","page_number":23},
  {"content":"\r\nشكنجه و آزار قرار دهد ، ازينرو روش تازه اى انديشيد كه گرچه چندان بى سابقه نبود و در\r\nزمان خلفاى گذشته هم تجربه شده بود ، اما در هر حال خوشنام‌تر و كم‌محذورتر بود و به\r\nهمين جهت روش خلفاى بعد ، نيز بر همان مبنا قرار گرفت .\r\nمأمون تصميم گرفت امام ( عليه السلام ) را به \" مرو \" ، مقر حكومت خود ، بياورد و با آن حضرت\r\nطرح دوستى و محبت بريزد و ضمن استفاده از موقعيت علمى و اجتماعى آن حضرت ،\r\nكارهاى او را تحت نظارت كامل قرار دهد . كه در بخش ولايت عهدى به تفصيل بحث\r\nخواهيم نمود .\r\n","description":"","footnote":"","page_name":" 1284 ","page_number":24},
  {"content":"\r\nبخش دوم\r\nفضائل اخلاقى و مكارم معنوى امام ( عليه السلام )\r\n","description":"","footnote":"","page_name":" 1285 ","page_number":25},
  {"content":"\r\n","description":"","footnote":"","page_name":" 1286 ","page_number":26},
  {"content":"\r\n\r\nبخش دوم / فضائل اخلاقى و مكارم معنوى امام ( ع ) . . .\r\n1 . مأمون عباسى ( م 170 218 ه‍ ) : مأمون از افاضل خلفاى بنى عباس و از\r\nدانشمندان ايشان به شمار مى رفت . وى مرد بردبار و زيرك و سرسخت و سخى بود . در\r\nمملكت خويش ابداعات و ابتكارات بسيارى كرد از جملهء آن كه وى در ميان خلفا\r\nنخستين كسى بود كه در علوم حكمت جستجو و كاوش نمود و كتابهايى آن را به دست\r\nآورد و دستور داد آن را به عربى ترجمه كرده و نشر دهند او در پاسخ نامه اى كه بنى عباس\r\nبه او نگاشته بودند كه به جاى امام رضا ( عليه السلام ) پسر خود ( عباس ) را به عنوان ولى عهد معرفى\r\nنمايد و او را در اين مورد توبيخ و سرزنش نموده بودند او در حق امام رضا مى نويسد :\r\n\" اما اين كه گفتيد خوب بود كه مأمون دربارهء بيعت با \" ابوالحسن الرضا \" بيشتر\r\nبصيرت و آگاهى كسب مى كرد ، بدانيد كه مأمون با او بيعت نكرد مگر از روى بصيرت و\r\nآگاهى و به خوبى مىداند كه الان در روى زمين كسى در فضل و عفت ، و زهد و تقوا ، و\r\nخداشناسى به پايهء او نمى رسد و كسى مثل او مورد پسند عامه و خاصه نيست و بيعت\r\nمن با او جز به خاطر جلب رضاى پروردگار نيست در اين باره كوشش لازم را به عمل\r\nآورده است و در راه خدا سرزنش كسى مرا دلگير نمى كند به جان خود قسم ! اگر بيعت\r\nمن بر اساس علاقهء شخصى و عاطفهء فردى بود ، در آن صورت پسرم عباس و ساير\r\nاولادم پيش من محبوبتر بودند و ليكن من امرى را اراده كرده ام و خداوند هم امرى را\r\nو هرگز امر من بر امر خدا سبقت نمى گيرد \" . ( 1 )\r\nتوضيح اين گفتار آنكه : \" مأمون در سال 200 بنى عباس را كه بيش از 23 هزار نفر\r\nبودند در يك جا جمع كرده و خطاب به آنان چنين گفت : او در احوال بزرگان دو خانوادهء\r\n\r\n","description":"","footnote":" 1 . الفخرى في الأداب السلطانية ، ص 212 - حياة الحيوان ، دميرى ، ج 1 ، ص 72 - فهرست ابن\r\nنديم ، ص 174 . ","page_name":" 1287 ","page_number":27},
  {"content":"\r\nعباسى و علوى ، به تحقيق پرداخته است و پس از بررسىهاى دقيق ، كسى را كه از حيث\r\nصلاحيت و فضل و ورع و دين ، برتر از على بن موسى الرضا ( عليه السلام ) باشد ، پيدا نكرده است از\r\nاينرو \" ولايت عهدى \" خويش را به دو مى سپارد \" . ( 1 )\r\nگرچه سخن مأمون عارى از مسائل سياسى نمى تواند باشد و او اگر واقعا حق مى گفت\r\nو واقعا چنين اعتقادى در حق امام رضا ( عليه السلام ) داشت چرا اصل حكومت را به امام وانگذاشت\r\nو حق صاحب حق را به خودش برنگرداند و خود را كنار نكشيد تا گرفتار عذاب الهى نگردد\r\nولى از اينكه اعتراض فاميل و تبار خود را خاموش كرده است و آنان را متقاعد ساخته\r\nاست از روى سياست هم بوده باشد . باز يك هزارم فضايل و مناقب او را اعتراف\r\nداشته است .\r\n2 و 3 . ابوذرعه رازى ، و محمد بن اسلم طوسى : اين دو نفر از محدثان بزرگ آن عصر\r\nبودند كه به هر كدام از اين دو ، عنوان \" حافظ \" اطلاق شده است و اين عنوان بر كسى\r\nاطلاق مىشود كه لااقل يكصد هزار حديث را با سند آن ، حفظ باشد .\r\nحضرت رضا ( عليه السلام ) در مسير خود به خراسان به شهر تاريخى \" نيشابور \" رسيدند دو عالم\r\nبزرگ شهر \" ابوذرعه و محمد بن اسلم \" كه در رأس تمام علماء بودند و ساير علما و بزرگان\r\nاهل حديث از آن جمله \" محمد بن رافع و احمد بن حارث و يحيى بن يحيى \" و ساير\r\nطلاب به استقبال آن حضرت شتافتند و دو نفر از محدثين به نمايندگى از سوى تمام\r\nمردم شهر از امام خواستند كه بر آنان حديثى بخواند كه از پدر و نياكانش به او رسيده\r\nاست ، عرض كردند :\r\n\" اى سيد پسر سادات ، اى امام پسر امامان ، اى سلالهء طاهرهء مرضيه خلاصه زاكيه\r\nنبويه ( صلى الله عليه وآله ) تو را قسم به حق پدران پاك و پاكيزه و گذشتگان بزرگوارت مى دهيم كه چهرهء\r\nمباركت را به ما بنمائى ، وحديثى از طريق پدران بزرگوارت ، براى ما روايت فرمائى تا تو را\r\nهمواره بدان ياد كنيم و از براى افتخار ما به يادگار بماند \" .\r\n\r\n","description":"","footnote":" 1 . منبع فوق . ","page_name":" 1288 ","page_number":28},
  {"content":"\r\nامام در برابر مردم قرار گرفت همه در انتظار شنيدن بياناتش سرپا ايستاده بودند ، و\r\nفريادهاى شوق از جمعيت بلند بود . دو نفر از سرشناس ترين آنان با صداى بلند ندا دادند\r\nكه : \" معاشر الناس ! انصتوا ، وعوا ولاتؤذوا رسول الله في عترته . . . \" .\r\n\" اى مردم آرام باشيد و بگذاريد امام سخن بگويد با اذيت كردن عترت پيامبر ، او را آزار\r\nندهيد \" . همه خاموش شدند تنها صدائى كه شنيده مى شد ، صداى امام بود كه حديث\r\nمعروف \" سلسلة الذهب \" را بيان مى فرمود . ( 1 )\r\n4 . احمد بن محمد بن خلكان ( م 608 681 ه‍ ) : دربارهء آن حضرت گفته است :\r\n\" ابوالحسن على الرضا فرزند موسى كاظم . . . از ديدگاه اماميه يكى از ائمهء دوازده گانه است .\r\nمأمون در سال 202 دخترش \" ام حبيبه \" را به ازدواج او درآورد ، و او را ولى عهد خود\r\nساخت و به نام او سكه زد و علت انتخاب ، اين بود كه تمام اولاد عباس از زن و مرد و بزرگ\r\nو كوچك را كه تعداد آنها بالغ بر 23 هزار نفر بود ، به مرو احضار كرد وعلى بن موسى را نيز\r\nدعوت نمود و مقدم او را گرامى داشت و تمام خواص اصحاب خود را نيز جمع كرد و به\r\nآنان گفت : من به تمام اولاد عباس و اولاد على بن ابيطالب نظر كردم و در ميان آنان كسى\r\nافضل واحق به امر خلافت از على بن موسى نديدم بدين سبب با او بيعت نمودم . و دستور\r\nداد \" لباس سياه \" كه شعار بنى عباس در آن روز بود ، به لباس سبز كه شعار \" علويان \" بود ،\r\nتبديل شود \" .\r\nحسن بن هانى \" ابونواس \" ( م 198 ه‍ ) شاعر معروف اشعارى به اين مضمون سروده\r\nاست . ( 2 ) \" به من گفته شد كه تو در فنون كلام در ميان تمام مردم ، يگانه ى دوران بودى پس\r\n\r\n","description":"","footnote":" 1 . الصواعق المحرقة ، ص 122 - حلية الأولياء ، ج 3 ، ص 192 - ينابيع المودة ،\r\nص 364 - 385 ، الفصول المهمة ، ص 240 - نور الأبصار ، ص 141 - نزهة المجالس ، ج 1 ،\r\nص 22 .\r\n2 . قيل لى أنت أحسن الناس طرا * في فنون من الكلام النبيه\r\nلك من جيد القريض مديح * يثمر الدر في يدى مجتنيه\r\nفعلام تركت مدح ابن موسى ؟ * والخصال التى تجمعن فيه ؟\r\nقلت لا استطيع مدح امام * كان جبرئيل خادما لأبيه ","page_name":" 1289 ","page_number":29},
  {"content":"\r\nچرا مدح على بن موسى ( عليه السلام ) را ترك گفتى ؟ ! در جواب گفتم من قدرت مدح امامى را كه\r\nجبرئيل امين خدمتگزار پدرش بود ، نداشتم . نه تنها من اين قدرت را ندارم . بلكه زبان\r\nفصحا از مدح وى درمانده است بدين جهت شعر در مدح او شايستهء مقام هيچ شاعرى\r\nنخواهد بود \" .\r\n\" ابن خلكان مى گويد : علت اين كه \" ابونواس \" اين ابيات را گفت آن است كه يكى از\r\nنزديكانش به او گفت : من كسى بى شرم تر از تو نديدم تو دربارهء هر شخصى ، شعرى\r\nگفته اى . ولى اين على بن موسى كه ، هم عصر توست ولى دربارهء او چيزى نگفتى ؟ !\r\n\" ابونواس \" گفت : قسم به خدا من مدح او را جز به عنوان تعظيم و بزرگداشت او ترك\r\nنكرده ام . در شأن همانند من نيست كه دربارهء همانند او چيزى بگويد ، و پس از ساعتى\r\nاين ابيات را انشآ كرد \" . ( \" ابونواس \" اشعار ديگرى هم در مدح امام رضا ( عليه السلام ) سروده است ) . ( 1 )\r\n\" آنها پاكان و پاكدامنانى هستند كه هر جا نامى از ايشان برده شود ، درود و سلام بر آنان\r\nفرستاده مىشود . هرگاه از نسب كسى كه علوى نباشد ذكرى به ميان آيد ، چيز شايسته\r\nافتخارى در آن نسب پيدا نمى شود .\r\nخدا وقتى آفريدگان را بر اساس محكمى آفريد از ميان همهء آنها شما علويان را\r\nبرگزيد . شما جماعت عالى رتبه ى خلقت هستيد و علم كتاب خدا و آنچه سوره‌هاى قرآن\r\nحامل آن است ، پيش شماست \" .\r\n5 . يوسف بن تغرى بردى ظاهرى ( م 874 ه‍ ) : مورخ مصرى مؤلف كتاب \" النجوم\r\nالزاهرة في ملوك مصر والقاهرة \" مى گويد :\r\n\" و سيد بنى هاشم في زمانه وأجلهم ، وكان المأمون يعظمهء ، ويجله ويخضع له و\r\nيتفانى فيه \" . ( 2 )\r\n\r\n","description":"","footnote":" 1 . مطهرون ، نقيات جيوبهم * تجرى الصلاة عليهم اينما ذكروا\r\nمن لم يكن علويا حين تنسبه * فما له في قديم الدهر مفتخر\r\nالله لما برا خلقا فأتقنه * صفاكم واصطفاكم ايها البشر\r\nفأنتم الملاء الأعلى وعندكم * علم الكتاب ، و ما جاءت به السور\r\n2 . النجوم الزاهرة ، ج 2 ، ص 74 . ","page_name":" 1290 ","page_number":30},
  {"content":"\r\n\" او سيد و بزرگ بنى هاشم در عصر خويش بود مأمون او را تعظيم و تجليل مى نمود و\r\nدر برابر او خضوع مى كرد و گاهى خود را در وجود او فانى مى ساخت \" .\r\n6 . صلاح الدين خليل صفدى ( 696 - 764 ه‍ ) : مورخ ، اديب ، لغوى ، صاحب تأليفات\r\nزياد از جمله : \" الوافى بالوفيات \" كه در 30 جلد قرار دارد . دربارهء امام رضا ( عليه السلام ) مى گويد :\r\n\" على بن موسى رضا ( عليه السلام ) يكى از ائمهء اثنى عشر و سيد و سرور بنى هاشم در زمان خود\r\nبود و مأمون نسبت به او خضوع مى كرده و در احترام او مبالغه مى نمود ، تا آنجا كه او را ولى\r\nعهد خود ساخت و آن را به سر تا سر مملكت پهناور خود ، اعلام كرد \" .\r\n7 . خيرالدين الزركلى : مى گويد : \" ابوالحسين على بن موسى كاظم بن جعفر صادق\r\nملقب به \" رضى \" هشتمين امام از ائمهء دوازده گانه نزد اماميه است او از اجلاء و بزرگان\r\nاهل بيت و فضلاى آنهاست . مأمون عباسى او را خيلى دوست مى داشت چنان كه او را\r\nبعد از خود ولى عهد خويش ساخت و دخترش را به ازدواج او درآورد ، و به نام او سكه زد \" .\r\n8 . مسافر : دربارهء آن حضرت مى گويد : \" مسافر گفت : من در منى نزد حضرت رضا ( عليه السلام )\r\nبودم ، يحيى بن خالد در حالى كه صورت خود را با دستمالى جهت نگهدارى از غبار\r\nپوشانده بود ، از كنار ما رد شد حضرت رضا فرمود : بيچاره ها نمى دانند در اين سال چه بر\r\nآنها وارد خواهد شد ؟ پس آنچه دربارهء آنها بنا بود بشود ، فرمود : از اين عجيب تر آن كه من\r\nو هارون - در حالى كه دو انگشت سبابه و وسطى خود را به هم مى فشرد - با هم و در كنار\r\nهم خواهيم بود . مسافر مى گويد : من معنى اين حديث را نفهميدم مگر بعد از فوت\r\nحضرت رضا ( عليه السلام ) كه در كنار هارون دفن شد \" . ( 1 )\r\n9 . ابوعثمان مازنى : از مبرد نقل مىكند كه گفت : \" از على بن موسى الرضا ( عليه السلام ) سؤال\r\nشد آيا خداوند بندگان را به عملى كه قادر به انجام آن نيستند ، تكليف مى فرمايد ؟ فرمود :\r\nخداوند عادل‌تر از آن است . گفتند : آيا بندگان قادرند در مقابل ارادهء خدا آنچه خود\r\nمى خواهند عمل نمايند ؟ فرمود : آنها عاجزتر از آن هستند \" .\r\n\r\n","description":"","footnote":" 1 . جامع كرامات الأولياء ، ج 2 ، ص 313 . ","page_name":" 1291 ","page_number":31},
  {"content":"\r\n10 . شيخ عبد الله الشبراوى شافعى ( م 1172 ه‍ ) : صاحب كتاب \" الأتحاف بحب\r\nالأشراف \" مى گويد : \" على الرضا ( عليه السلام ) كانت مناقبه علية ، وصفاته سنية ، ونفسه الشريفة\r\nهاشمية ، وارومته الكريمة نبوية ، وكراماته أكثر من أن تحصر واشهر من أن تذكر \" .\r\n\" على بن موسى الرضا ( عليه السلام ) مناقبش بلند و صفاتش برجسته و نفس شريفش هاشمى ،\r\nو ريشه و تبار با كرامتش نبوى ( صلى الله عليه وآله ) است و كراماتش بيش از آن است كه به شمار آيد و\r\nمشهورتر از آن است كه ذكر شود . از جمله : هنگامى كه مأمون او را بعد از خود ولى عهد\r\nخود قرار داد در اطراف مأمون كسانى بودند كه از اين موضوع ناراحت بودند و از اين كه\r\nخلافت از بنى عباس خارج شود و به بنى فاطمه برگردد ، در بيم و هراس بودند . لذا از آن\r\nحضرت دورى گزيدند وقتى كه امام رضا ( عليه السلام ) مى خواست به ملاقات مأمون برود كسانى كه\r\nاز مأمورين و مسئولين در راه روها بودند . به قصد احترام بلند مى شدند و سلامى مى دادند\r\nو پرده‌ها را كنار مى زدند و آن حضرت وارد مى شد . بعد از اين جريان تصميم گرفتند به آن\r\nحضرت احترام نكنند ولى وقتى كه حضرت رضا ( عليه السلام ) وارد شد ، نتوانستند جلو خواست\r\nخود را بگيرند باز بلند شدند و احترام كردند و پرده را كنار زدند و بعدا براى اين كار خود را\r\nمذمت مى كردند . و چون روز دوم شد و حضرت رضا طبق معمول وارد شد ، بلند شدند و\r\nسلام دادند ولى پرده را بلند نكردند ، همان موقع باد شديدى وزيد و به هنگام ورود و\r\nخروجش پرده را بالا زد \" .\r\n\" فأقبل بعضهم على بعض وقالوا ، إن لهذا الرجل عند الله منزلة ، وله منه عناية ،\r\nأنظروا الى الريح كيف جاءت ورفعت له الستر عند دخوله وعند خروجه من الجهتين ،\r\nارجعوا الى ما كنتم عليه من خدمته \" . ( 1 )\r\n\" پس از آن بعضى بر بعضى ديگر گفتند : اين مرد پيش خدا مقام و منزلتى دارد و از\r\nعنايت او بهره‌مند است . ببينيد \" باد \" چگونه آمد و پرده را موقع آمدن و رفتن او از هر دو\r\nطرف كنار زد . برگرديد مثل سابق ، احترامش كنيد \" .\r\n\r\n","description":"","footnote":" 1 . جامع كرامات الأولياء ، ج 2 ، ص 312 . ","page_name":" 1292 ","page_number":32},
  {"content":"\r\n11 . محمد بن عيسى بن حبيب : گويد : \" رسول خدا ( صلى الله عليه وآله ) را در منزلى كه حجاج در شهر\r\nما در آن منزل مى كنند ، خواب ديدم در جلو آن حضرت يك طبق خرماى صيحانى بود .\r\nپيامبر از آن خرماها 18 عدد به من داد . بعد از بيست روز حضرت رضا ( عليه السلام ) از مدينه آمد و\r\nبه همان منزل وارد شد مردم براى تحيت و عرض سلام به سوى او شتافتند و من هم با\r\nمردم رفتم ديدم او درست در همان جائى نشسته است كه پيامبر در خواب نشسته بود ، و\r\nدر پيش رويش يك طبق خرماى صيحانى بود من نزديك شدم حضرت از آن خرماها\r\nيك مشت به من داد شمردم ديدم 18 عدد به همان تعدادى است كه پيامبر در خواب به\r\nمن داده بود ، عرض كردم باز هم از خرماها بدهيد . فرمود : اگر رسول خدا ( صلى الله عليه وآله ) بيشتر داده\r\nبود ، من هم مى دادم \" . ( 1 )\r\n11 . بكر بن صالح : در اين زمينه چنين گويد : \" خدمت حضرت رضا آمدم و گفتم :\r\nهمسر من خواهر محمد بن سنان است كه از خواص شيعيان شما بود و او - يعنى\r\nهمسرش - حامله است از خدا بخواهيد حمل او پسر باشد . فرمود : آنها - جنين ها - دو تا\r\nهستند و چون متولد شدند اسم يكى را \" محمد \" بگذار ! و آن ديگرى را \" ام عمرو \" ، به\r\nكوفه برگشتم همسرم براى من يك پسر و يك دختر آورد نام يكى را \" محمد \" و نام دختر\r\nرا \" ام عمرو \" گذاشتم همان طورى كه حضرت رضا ( عليه السلام ) دستور داده بود به مادرم گفتم :\r\nمعناى ام عمرو چيست ؟ ، گفت : مادر بزرگ \" ام عمرو \" ناميده مى شد \" . ( 2 )\r\n12 . الحسن بن موسى : مى گويد : \" كنا حول أبي الحسن على الرضا بن موسى ونحن\r\nشباب من هاشم ، فمر علينا جعفر بن عمر العلوى وهو رث الهيئة ، فنظر بعضنا الى بعض\r\nنظر مستزر لهيئته وحالته . فقال الرضا : سترونه عن قريب كثير المال كثير الخدم . فما\r\nمضى الأشهر واحد حتى ولى امرالمدينة وحسنت حالته . . . \" ( 3 ) .\r\n\" ما عده اى از جوانان بنى هاشم دور ابوالحسن على بن موسى الرضا ( عليه السلام ) را گرفته بوديم\r\n\r\n","description":"","footnote":" 1 . جامع كرامات الأولياء ، ص 311 .\r\n2 . جامع كرامات الأولياء ، ج 2 ، ص 313 .\r\n3 . جامع كرامات الأولياء ج 2 ، ص 313 . ","page_name":" 1293 ","page_number":33},
  {"content":"\r\nكه جعفر بن عمر علوى با سر و صورتى ژوليده از كنار ما رد شد ما به جهت كراهت از وضع\r\nو حال او همديگر را نگريستيم امام رضا ( عليه السلام ) با ديدن نگاههاى ما فرمود به زودى او را در\r\nحالى كه ثروت و خدمتگزاران متعددى خواهد داشت ، مى بينيد هنوز يك ماه سپرى\r\nنشده بود كه او حاكم مدينه شد و وضعش خوب شد \" .\r\n13 . عبد الله بن اسعد اليافعى ( م 755 ه‍ ) گويد : \" امام جليل و با عظمت ، بازماندهء\r\nسادات - يعنى امامان - محترم ، ابوالحسن على بن موسى كاظم . . . يكى از ائمهء دوازده گانه\r\nصاحبان مناقب مى باشد كه به آنها منتسب هستند و بناى مذهب خود را بر اساس امامت\r\nآنها بنا نهاده اند \" .\r\n14 . عبد الباقي العمرى ( م 1278 ه‍ ) : صاحب \" الترياق الفاروقى \" مى گويد : \" اگر\r\nمى ترسى از ستمكارى يا مكارى مصيبتى به تو برسد ، بر دامن رضا فرزند كاظم بن صادق\r\nبن باقر چنگ بزن \" .\r\n15 . حافظ حسين كربلائى تبريزى ( م 994 ه‍ ) : صاحب روضات الجنان وجنات\r\nالجنان دربارهء امام رضا ( عليه السلام ) مى گويد :\r\nشهيد خاك خراسان امام طيب و طاهر * على بن موسى بن جعفر محمد باقر\r\n\" چون هيچ كلامى بى ذكر اسامى سامى حضرات ائمهء معصومين ( عليها السلام ) زيب و زينت\r\nنيافته و هيچ پيامى بى نام نامى ايشان اتمام و انجام نپذيرد ، و اين كتاب مبنى بر ذكر\r\nزيارت قبور عزيزانى است كه همگى فيض و كرامت از باطن شريف اين حضرات گرفته اند\r\nو هرچه از عالم غيب بديشان رسيده به يمن متابعت ايشان يافته اند حضرت امام رضا\r\nعليه التحية والثنا امام هشتم از ائمهء اثنى عشر است \" .\r\n\" وفي جامع الاصول في ذكر الرضا ، انتهت اليه إمامة الشيعة في زمانه ، وفضائله أكثر\r\nمن أن تحصى \" .\r\n\" وى را فضائل و كرامت بسيار است ، نه تنها امام اماميه است امام جن و انس\r\nهم است \" .\r\n\" ابوالصلت عبد السلام بن صالح هروى \" روايت كرد كه : عالم‌تر از على بن موسى\r\n","description":"","footnote":"","page_name":" 1294 ","page_number":34},
  {"content":"\r\nالرضا ( عليه السلام ) در عالم كسى نبود . وقتى مأمون جميع علماى عهد خود از تمام اديان از گبر و\r\nيهود وترسا و مسلمان و متكلمان و مناظران را حاضر ساخت از آن حضرت سؤالاتى\r\nكردند جواب همه را آنچنان فرمود كه همه اقرار كردند به فضل و علم او و قصور علم خود .\r\nو \" محمد بن اسحاق بن موسى بن جعفر ( عليه السلام ) \" از پدرش روايت كرد كه : موسى بن جعفر\r\nپسران خود را جمع ساخت و فرمود : برادر شما على رضا ( عليه السلام ) ، عالم آل محمد است از او\r\nبپرسيد از هر چه شما را مشكل بود و هر چه گويد شما آن را نگاه داريد كه پدرم جعفر بن\r\nمحمد بارها مرا گفته است كه : عالم آل محمد در صلب تست و كاشكى او را دريافتمى كه\r\nاو همنام أمير المؤمنين على ( عليه السلام ) است . . . . در باب زيارت حضرت رضا ( عليه السلام ) اخبار وآثار واقع\r\nاست و در فصل الخطاب مذكور است : \" عن رسول الله ( صلى الله عليه وآله ) انه قال : ستدفن بضعة مني\r\nبأرض خراسان مازارها مكروب الا نفس الله تعالى كربته ولامذنب الا غفر الله تعالى\r\nذنوبه . \" به زودى پارهء تن من در سرزمينى به نام \" خراسان \" مدفون مى گردد . هيچ\r\nدردمندى او را زيارت نمى كند مگر آنكه خداوند متعال گشايشى در امر او ايجاد مىكند و\r\nهيچ گناهكارى ( با قصد توبه ) او را زيارت نمى كند جز آنكه خداى متعال گناهان او را مىآمرزد .\r\nاز امام على بن النقى ( عليه السلام ) روايت شده است : كسى كه امام رضا را زيارت كند و در مسير\r\nزيارت امارت قطره اى از آسمان به او برسد خداوند متعال بدن او را به آتش حرام\r\nمى سازد \" . ( 1 )\r\nوعن على بن محمد بن الرضا النقى الهادى ( عليه السلام ) انه قال : \" من زار الرضا فأصابه في\r\nطريقه قطرة من السماء حرم الله تعالى جسده على النار \" .\r\n\" حافظ كربلائى پس از نقل زيارت جامعه از امام رضا ( عليه السلام ) كه به وسيلهء آن مى توان هر\r\nيك از ائمهء هدى را زيارت كرد و در روضهء رضوان هر يك از حضرات ، آن را خواند ، زيارت\r\nنامهء مخصوص به حضرت رضا را نيز تيمنا وتبركا نوشته است ، در پايان تذكر داده است\r\n\r\n","description":"","footnote":" 1 . شايد منظور آن باشد در مسير زيارت به يك آفت آسمانى برخورد كند و در راه به راحت و\r\nتعب بيافتد خداوند جزاى او را بهشت قرار مىدهد .\r\n","page_name":" 1295 ","page_number":35},
  {"content":"\r\nكه : مخفى نماند كه ولايت علم باطن است ووراثت علم ظاهر ، وامامت علم باطن و\r\nظاهر ووصايت حفظ سلسلهء باطن و خلافت حفظ سلسلهء ظاهر . و به حضرات ائمهء\r\nمعصومين ( عليها السلام ) جميع اين مراتب به كمال و تمام از حضرت رسول و ساير آباء و اجداد\r\nعظام كرام ايصال و اتصال يافته و از هر يك از ايشان ، اين مراتب به يكى از اولاد امجاد\r\nرسيده و او را امام و وصى و وارث و خليفه گويند \" . ( 1 )\r\n16 . احمد بن يوسف ابوالعباس قرمانى ( م 1019 ه‍ ) : صاحب كتاب \" اخبار الدول\r\n. . . \" دربارهء اين امام همام مى گويد : \" و كانت مناقبه علية وصفاته سنية . . . وكراماته كثيرة\r\nومناقبه شهيرة ، وكان قليل النوم ، كثير الصوم ، وكان جلوسه في الصيف على حصير ، و\r\nفي الشتاء على جلد شاة \" . ( 2 )\r\n\" فضائلش برجسته و صفاتش بلند و و الا و كراماتش فراوان و مناقبش مشهور او كم\r\nمى خوابيد و روزه زياد مى گرفت و در تابستان روى حصير مى نشست و در زمستان روى\r\nپوست گوسفند \" .\r\n17 . يوسف بن اسماعيل نبهانى ( م 1350 ه‍ ) : صاحب \" كرامات الأولياء \" مى گويد :\r\n\" على الرضا بن موسى الكاظم بن جعفر الصادق . أحد أكابر الأئمة ، ومصابيح الأمة من\r\nأهل بيت النبوة ومعادن العلم والعرفان والكرم والفتوة ، كان عظيم القدر مشهور الذكر\r\nوله كرامات كثيرة منها : انه قال لرجل صحيح سليم : استعدلما لابد منه . فمات بعد ثلاثه\r\nايام رواه الحاكم \" . ( 3 )\r\n\" على الرضا فرزند موسى كاظم و . . . يكى از بزرگان ائمه و يكى از مشعلهاى هدايت براى\r\nامت از اهل بيت نبوت و معادن علم و عرفان و كرم و جوانمردى بود و از لحاظ قدر و\r\nمنزلت والاتر و مشهورتر از آن است كه ذكر شود و او را كرامات فراوانى است از جمله اين\r\nكه به يك مرد صحيح و سالم فرمود : به آنچه راه گريزى از آن نيست خود را آماده كن . آن\r\n\r\n","description":"","footnote":" 1 . روضات الجنان ، روضهء هشتم ، ج 2 ، ص 372 - 378 .\r\n2 . اخبار الدول ، ص 114 .\r\n3 . جامع كرامات الأولياء ، ص 311 . ","page_name":" 1296 ","page_number":36},
  {"content":"\r\nمرد پس از سه روز فوت كرد . حاكم آن را روايت كرده است \" .\r\n18 . فضل الله بن روزبهان خنجى اصفهانى ( م 927 ) : در شرح صلوات بر امام رضا ( عليه السلام )\r\nمى نويسد : \" اللهم صل و سلم على الإمام الثامن ، السيد الحسان ، السند البرهان حجة الله\r\nعلى الإنس والجان ، الذى هو لجند الأولياء سلطان ، صاحب المروة والجود و الإحسان\r\nالمتلألي فيه أنوار النبى عند عين العيان ، رافع معالم التوحيد ، وناصب ألوية الإيمان .\r\nالراقى على درجات العلم والعرفان . صاحب منقبة قوله ( صلى الله عليه وآله ) : \" ستدفن بضعة مني بأرض\r\nخراسان \" المستخرج بالجفر والجامعة ما يكون و ما كان ، المقول في شرف آبائه : ستة\r\nآبائه كلهم أفضل من شرب صوب العنان ، المقتدى برسول الله في كل حال وفي كل\r\nشأن ، أبى الحسن على بن موسى الرضا ( عليه السلام ) الإمام القائم الثامن ، الشهيد بالسم في الغم\r\nوالبؤس المدفون بمشهد طوس \" .\r\n\" بار خدايا ! درود و صلوات بر امام هشتم فرست ، آن بزرگوارى كه مهتر نيكو خصال ،\r\nنيكوكار ، نيكو سيرت ( اشاره به اين است كه آن حضرت جامع انواع محاسن صورى و\r\nمعنوى و مكارم خلقى و خلقى بود و گويا نيكوئى ، صفت ذات اوست و احسان ، صناعت و\r\nپيشهء او ) او حجت خداى تعالى بر انس و جان است ( بر انس و جن اند . روايت كرده اند\r\nهمچنان كه انسانها از آن حضرت تلقى علوم و معارف مىكرده اند ، أجنه نيز در صحبت آن\r\nحضرت حاضر مى شده اند و علوم و معارف از آن حضرت فرا مى گرفته اند و قواعد دين\r\nمى آموخته اند . پس آن حضرت حجت خداى تعالى بر انس و جن مى باشد ) و آن حضرت\r\nبر لشكر اولياء سلطان است و صاحب مروت و سخاوت و احسان است وصف كامل\r\nبوده اند ، و ليكن آن حضرت را مزيد اختصاص به اين وصف بوده است و حكايت جود و\r\nبخشش و كرم آن حضرت ، مشهور است .\r\nانوار رسول اكرم بر سيماى مبارك آن حضرت ظاهر است ، پرچمهاى ايمان است .\r\nآن حضرت با بر بالاترين درجات علم و عرفان است . ( چنانچه روايت كرده اند كه جميع\r\nطوائف از ارباب علم و معرفت از آن حضرت استفاده مى كرده اند و مشكلات خود را از آن\r\nحضرت مى پرسيدند ، فقها مشكلات فقه و دقائق آن را از آن حضرت مى آموخته اند و\r\n","description":"","footnote":"","page_name":" 1297 ","page_number":37},
  {"content":"\r\nاطباء معضلات علم ابدان را از آن حضرت اندوخته و حكماء معارف الهى را از انوار آن\r\nحضرت استكشاف مى كرده اند و عارفان آداب طريق حقيقت و اسرار و مكاشفات از اطوار\r\nسلوك آن حضرت مى يافته اند و مقتداى جمعى طوائف آن حضرت بوده است ) . آن\r\nحضرت صاحب منقبت فرموده رسول خدا ( صلى الله عليه وآله ) است : \" كه زود باشد كه پاره اى از تن من ،\r\nدر خراسان دفن شود و هر كس او را زيارت كند مرا زيارت كرده است \" .\r\nآن حضرت استخراج كننده است با جفر و جامعه آنچه را خواهد بود و آنچه بوده است .\r\nو اين اشاره است بدانكه آن حضرت علوم غيبيه را از جفر و جامعه استخراج\r\nمى فرموده است وجفر و جامعه علمى است كه مخصوص اهل البيت ( عليه السلام ) است و از جمله\r\nعلوم غريبه است و ايشان جفر كبير كه آن جامعهء جمعى علوم و اسرار و حكم است كه از\r\nآن احوال گذشته و آينده را استنباط مى كرده اند . در شرف پدران آن حضرت گفته شده :\r\nهر شش پدرش هر يك از فاضل‌ترين تمام اهل عالمند . آن حضرت اقتدا كننده به رسول\r\nخدا ( صلى الله عليه وآله ) است در هر حالى و در هر كارى و شأنى كه آن حضرت را پيش آمده . كنيت آن\r\nحضرت \" ابوالحسن \" و لقبش \" رضا \" است و از القاب آن حضرت \" امام قائم ثامن \" است .\r\n( اشاره به آن حديث است كه پيغمبر ( صلى الله عليه وآله ) دربارهء دوازده امام فرموده است كه هشتم ايشان\r\nامام موعود ايشان خواهد بود ) . آن حضرت در اثر سم شهادت يافته و در \" طوس \" مدفون\r\nگرديد هزار هزار بار لعنت خداى تعالى ، بلكه به عدد علم خداى تعالى بر آن كس باد كه آن\r\nحضرت را زهر داد و به كشتن او راضى شد و در آن شريك شد و بدان امر كرد و بر هر كس\r\nكه بدان راضى باشد ، تا روز قيامت . صلوات الله وسلامه عليه وتحياته ورضوانه على تلك\r\nالروضة المقدسة ورزقنا زيارتها وعمر بالأنوار الإلهية والقنوض القدسية عمارتها . ( 1 )\r\n\r\n","description":"","footnote":" 1 . وسيلة الخادم الى المخدوم ، ص 223 - 242 . ","page_name":" 1298 ","page_number":38},
  {"content":"\r\nبخش سوم\r\nامام رضا ( عليه السلام ) در پيشگاه قرآن\r\n","description":"","footnote":"","page_name":" 1299 ","page_number":39},
  {"content":"\r\n","description":"","footnote":"","page_name":" 1300 ","page_number":40},
  {"content":"\r\n\r\nبخش سوم / امام رضا ( ع ) در پيشگاه قرآن . . .\r\nامام على بن موسى الرضا ( عليه السلام ) به علت موقعيت خاص سياسى و اجتماعى ، بيشتر مورد\r\nسوال و جواب قرآنى قرار گرفته است چون گاهى به عنوان آزمايش ، جلسات و مناظرات\r\nبحث و گفتگو تشكيل مىشد و امام ( عليه السلام ) پاسخگوى شبهات قرآنى و معارف اسلامى\r\nمىگرديد حديثى را كه رئيس المحدثين شيخ صدوق ( قدس سره ) در مورد توحيد و يكتائى\r\nپروردگار از آن بزرگوار نقل كرده است فشرده‌اى از آموزه‌هاى قرآنى او را نشان مىدهد . و\r\nما ترجمهء آن را مى آوريم :\r\n1 . معرفت و شناخت خدا\r\nسرآغاز عبادت خدا ، معرفت و شناخت او است و ريشهء معرفت هم توحيد و يكتا\r\nدانستن پروردگار متعال مىباشد استمرار نظام توحيدى و اختلال پيدا نكردن در مقام\r\nتوحيد پروردگار متعال ، با نفى صفات از او ميسر مىشود زيرا عقول شهادت مىدهند . كه\r\nهر صفت و موصوفى قهرا مخلوق و آفريده شده هستند و هر موصوفى خود گواهى\r\nمىدهد بالطبع كه : براى او خالقى مى باشد و آن خالق هم نمىشود خود صفت يا موصوف\r\nباشد و براى شهادت دادن هر صفت و موصوفى به تحقيق قرين شدن يكى از آنها پهلوى\r\nديگرى و شهادت اقتران ، بر حدوث آنها ، لازم است حدوثى كه در مقابل ازليت بوده و با\r\nهمديگر در يك جا جمع نمى شوند .\r\nپس نشناخته است خدا را كسى كه بسبب تشبيه كردن او به چيز ديگر ذات او را\r\nبشناسد . و به توحيد او نرسيده است كسى كه مى خواهد حقيقت و جوهر وجود او را به\r\nدست آورد و حقيقت و واقعيت او را نيافته است كسى كه بوسيله تمثيل و تشبيه به\r\nچيزهاى مناسب ، با او قدم بردارد . و او را تصديق نكرده است كسى كه او را پايان پذير بداند\r\n","description":"","footnote":"","page_name":" 1301 ","page_number":41},
  {"content":"\r\n\r\n\r\nو او را اراده نكرده است كسى او را در چارچوب وهم و خيال گنجانده باشد . . . \" . ( 1 )\r\n2 . روش تفسيرى او\r\nامام رضا ( عليه السلام ) از آباء و نياكان خويش از رسول الله ( صلى الله عليه وآله ) روايت كرده است : \" كه خداوند\r\nفرمود : به من ايمان نياورده است آن كس كه سخن مرا با رأى و نظر خويش تفسير نمايد .\r\nو مرا نشناخته است كسى كه مرا به آفريدهء خودم تشبيه نمايد . و در دين وآئين من\r\nنيست كسى كه قياس را در دين من ، به كار ببرد . . . \" . ( 2 )\r\n3 . دربارهء توحيد و خداشناسى\r\n\" محمد بن فضل بن محمد بن اسحاق واعظ نيشابورى در شهر نيشابور روايت كرده\r\nاست كه ابوعلى حسن بن على خزرجى انصارى سعدى ( سعيدى ) گفت كه عبد السلام بن\r\nصالح اباصلت هروى روايت نمود كه همراه على بن موسى الرضا ( عليه السلام ) به هنگام ورود به شهر\r\nنيشابور بودم او در حالى كه به استر خاكسترى رنگ ، سوار شده بود ، تعدادى از اهل علم\r\nنيشابور كه در جمع آنان : احمد بن حرب ، يحيى بن يحيى ، اسحاق بن راهويه ، و جمعى\r\nديگر نيز بودند در محل \" مربعه \" در حالى كه لجام استر او را گرفته بودند پس به او عرض\r\nكردند تو را به حق آباء و اجداد طاهرين خود ، حديثى را به ما بازگو نما پس امام رضا ( عليه السلام ) سر\r\nاز عماريه وهودج بيرون آوردند در حالى كه ردائى از خز را بر تن داشتند فرمودند : پدرم\r\nعبد صالح ، موسى بن جعفر روايت نمود : كه جدم جعفر بن محمد الصادق به او روايت\r\nكرد و او از پدرش محمد بن على باقر علوم انبياء ( صلوات الله عليهم ) روايت كرد و او از\r\nپدرش على بن الحسين سيد العابدين و او از پدرش سيد جوانان بهشتى حسين بن على\r\nو او از پدرش على بن ابيطالب كه فرمود از رسول خدا ( صلى الله عليه وآله ) شنيدم : كه خداوند متعال\r\nمى فرمايد : \" من الله آفرينندهء شما هستم جز من ، معبود و آفريدگارى نيست پس تنها به\r\nآفريدگار خود عبادت كنيد \" در تفسير آن فرمودند : كسى از شما كه شهادت بر يكتائى او را\r\nبا اخلاص انجام دهد او وارد دژ و قلعهء من خواهد شد و كسى كه وارد قلعه و دژ من شد از\r\n\r\n","description":"","footnote":" 1 . التوحيد ص 98 ، حديث 23 .\r\n2 . التوحيد صدوق ص 254 ، حديث 24 . ","page_name":" 1302 ","page_number":42},
  {"content":"\r\n\r\n\r\nعذاب من ايمن خواهد بود . . . \" .\r\nدر پايان حديث آمده است هنگامى كه كاروان عبور نمود پس ندا در داد كه اين\r\nشهادت ، شرائط و حدودى دارد و من ، يكى از شرائط آن هستم .\r\nمؤلف كتاب توحيد مى افزايد : از شرائط توحيد آنست كه اقرار به امامت امام رضا ( عليه السلام )\r\nهم داشته باشد كه او از سوى پروردگار ، امام و پيشواى مفترض الطاعة بر بندگان مى باشد .\r\n4 . شرك و كفر\r\nمحمد بن موسى بن متوكل ( قدس سره ) روايت كرده است كه على بن حسين سعدآبادى روايت\r\nنمود كه احمد بن ابى عبد الله برقى از داود بن قاسم نقل كرد كه از على بن موسى الرضا ( عليه السلام )\r\nشنيدم كه مى فرمايد : \" فردى كه خدا را به مخلوق خويش تشبيه نمايد ، او مشرك و دوگانه\r\nپرست است ، و فردى كه او را با مكان و جا توصيف نمايد ، او كافر است و كسى كه به او\r\nچيزى را نسبت دهد كه خداوند از آن نهى وقدغن نموده است ، پس او دروغگو است\r\nسپس اين آيه شريفه را تلاوت فرمود : \" افتراء و دروغ را به خدا كسانى مى بندند كه به آيات\r\nخدا ايمان و اعتقاد نمى ورزند و آنان همان دروغگويان مى باشند \" . ( 1 )\r\n5 . در مورد صفات ثبوتى وسلبى خدا\r\nراوى گويد به محضر امام رضا ( عليه السلام ) وارد شدم پس به من فرمود به عباسى بگو ، كه از\r\nگفتگو در مورد توحيد و مطالب كلامى خوددارى نمايد و با مردم آنگونه سخن بگويد كه\r\nشناخت قلبى دارند و از چيزهائى كه انكار دارند خوددارى ورزد .\r\nهنگامى كه از خداشناسى پرسيدند پس بگو آنچنان كه خدا فرموده است : بگو او\r\nخداى يكتا ، خداى صمد و بخشنده است كه نه والد و نه مولود است و نه نظير وكفوى\r\nدارد . هنگامى كه از كفييت وجودى او سوال نمودند ، پس بگو آنچنان كه خداوند فرموده\r\nاست \" مانند او وجود ندارد \" .\r\nو هنگامى كه از شنوائى او پرسيدند پس بگو \" او شنوا و دانا است \" پس با مردم آنچنان\r\n\r\n","description":"","footnote":" 1 . تحف العقول ص 50 . ","page_name":" 1303 ","page_number":43},
  {"content":"\r\n\r\n\r\nسخن بگو كه از مكتب اهل بيت ( عليه السلام ) شناخت و معرفت دارند نه به سبك ديگر .\r\n6 . در مورد رؤيت خدا\r\nراوى گويد : از ابوالحسن امام رضا ( عليه السلام ) پرسيدم آيا پيامبر خدا ( صلى الله عليه وآله ) آفريدگار خود را\r\nديده است ؟\r\nامام در پاسخ فرمودند : آرى او را نه به چشم بلكه با بصيرت دل خود ديده است آيا قول\r\nپروردگار را نشنيده اى كه مى فرمايد : \" دل آنچه را كه ديده بود دروغ بازگو نكرده است ، نه با\r\nچشم وبصر ، ولى با ديدهء بصيرت و قلب مشاهده كرده است \" .\r\n7 . سؤالات مأمون\r\nروزى مأمون براى آنكه از حدود دانش خدا دادى آن حضرت ، در تفسير آيات\r\nآگاه شود ، تفسير برخى آيات را از امام ( عليه السلام ) پرسيد كه از آن جمله : آيه شريفه * ( وهو\r\nالذى خلق السموات والأرض في ستة أيام وكان عرشه على الماء ليبلوكم أيكم\r\nأحسن عملا ) * . ( 1 )\r\nامام ( عليه السلام ) فرمود : خداوند تبارك و تعالى عرش و آب و فرشتگان را پيش از آفرينش\r\nآسمانها و زمين آفريد ، و در اين هنگام فرشتگان ، از وجود خود و عرش و آب بر هستى\r\nخداوند متعال استدلال مى كردند ، سپس عرش را بر آب قرار داد ، تا قدرت خود را بر\r\nفرشتگان آشكار سازد و بدانند كه او بر همه چيز تواناست ، پس از آن با قدرت خويش\r\nعرش را از جاى خود انتقال داد و آن را بالا برد و بر زير آسمانهاى هفتگانه قرار داد ، سپس\r\nآسمانها و زمين را در شش روز بيافريد . و او در اين هنگام بر عرش خود استيلا داشت و\r\nمى توانست آنها را در يك چشم به هم زدن بيافريند ليكن آنها را در شش روز آفريد كه به\r\nفرشتگان آفرينش تدريجى برخى از آفريدگانش را بنماياند ، تا به حدوث آنچه يكى پس از\r\nديگرى حادث مىشود بر خدا استدلال كنند ، و نيز خداوند عرش را نه به آن سبب ، كه\r\nبدان نياز داشت نيافريد ، زيرا او بى نياز از عرش و از همه آن چيزهايى است كه آفريده\r\n\r\n","description":"","footnote":" 1 . سوره نحل آيه 105 . ","page_name":" 1304 ","page_number":44},
  {"content":"\r\nاست ، او به قرار داشتن و استوار بر چيزى ، توصيف و تعريف نمى شود زيرا او جسم نيست ،\r\nو از اوصاف آفريدگان منزه و مبراست .\r\nو اما معناى قول خداوند متعال در * ( . . . ليبلوكم أيكم أحسن عملا ) * ( 1 ) اين است كه\r\nآدميان ، را بيافريد تا آن را به وسيله طاعت و عبادت خود بيازمايد ، و اين آزمايش از باب\r\nامتحان و تجربه نيست ، زيرا او هميشه به همه چيز داناست .\r\nتأويلى كه امام ( عليه السلام ) دربارهء آفرينش آسمانها و زمين در مدت شش روز بيان فرموده\r\nاست به اعتقاد ما بهترين توجيهى است كه از اين مطلب شده است ، زيرا آفرينش و ايجاد\r\nتدريجى بيش از خلق و ابداع دفعى ، شعور و احساس انسان را متوجه عظمت آفريننده و\r\nپديد آورندهء جهان مى سازد ، و به آن كشش و توسعه مىدهد .\r\nهمچنين مأمون معناى سخن خداوند متعال را در اين آيه شريفه از امام ( عليه السلام )\r\nپرسيد : * ( ولوشاء ربك لامن في الأرض كلهم جميعا ، افانت تكره الناس حتى يكونوا\r\nمؤمنين و ما كان لنفس أن تومن إلا بإذن الله ) * . ( 2 )\r\nامام رضا ( عليه السلام ) از طريق پدران بزرگوارش نقل فرموده : كه مسلمانان به پيامبر خدا ( صلى الله عليه وآله )\r\nعرض كردند اى رسول خدا ! اگر آنانى را كه بر آنها قدرت و توانايى دارى به پذيرش اسلام\r\nمجبور كنى ، شمار ما افزون مى گردد و بر دشمنان غلبه مى يابيم ، پيامبر خدا ( صلى الله عليه وآله ) فرمود :\r\nمن نمى خواهم خدا را ديدار كنم در حالى كه چيزى از پيش خود پديد آورده باشم ، كه در\r\nان به من دستورى نداده است ، و من از متكلفان و بدعت گذاران نيستم ، پس از آن\r\nخداوند متعال اين آيه را نازل فرمود ، كه * ( ولو شاء ربك لأمن من الارض كلهم جميعا\r\nأفانت تكره الناس حتى يكونوا مؤمنين ) * ( 3 ) يعنى اگر پروردگار تو مى خواست ، همگى\r\nمردم روى زمين ايمان بيآورند ايمان مى آوردند ، و اين بدين طريق بود كه آنان را در دنيا\r\nبه قبول ايمان مجبور كند ، چنان كه در آخرت با مشاهدهء عذاب ايمان مى آوردند ، و اگر\r\n\r\n","description":"","footnote":" 1 . غافر ، آيه 40 .\r\n2 . يونس ، آيه 99 .\r\n3 . يونس ، آيه 99 . ","page_name":" 1305 ","page_number":45},
  {"content":"\r\nچنين كنم ، بندگانم استحقاق ثواب و پاداش مرا نخواهد داشت ، ليكن مى خواهم آزاد و\r\nبى هيچ نوع اجبار ، ايمان بياورند تا استحقاق قرب و كرامت مرا پيدا كنند ، و شايستگى\r\nزندگى دائمى را در بهشت جاويدان ، به دست آورند .\r\nوقول خداوند متعال در آيه شريفه * ( و ما كان لنفس أن تموت إلا بإذن الله كتابا\r\nمؤجلا ) * ( 1 ) به اين معنا نيست كه خداوند متعال ايمان را بر نفس آدمى منع و حرام فرموده\r\nباشد ، بلكه مقصود اين است كه نفس جز به اذن و اجازه خدا ، ايمان نمى آورد و اذن خدا ،\r\nامر اوست به ايمان مادامى كه نفس مكلف و فرمانبردار است .\r\nامام در تفسير قول خداوند متعال در پاسخ سوال مأمون در آيه * ( الذى جعل\r\nالأرض فراشا والسماء بناء ) * ( 2 ) فرموده است :\r\nيعنى زمين را با طبايع وابدان شما سازگار و موافق قرار داد ، و آن را گرم و سوزان\r\nنساخت تا شما را بسوزاند . و بسيار سرد قرار نداد تا شما را منجمد گرداند ، هواى ان را زياد\r\nخوشبو نكرد تا سرهاى شما به درد آيد ، و زياد بدبو نساخت تا شما را هلاك كند ، آن را\r\nمانند آب نرم و روان قرار نداد تا در آن غرق شويد ، و خيلى سخت و سفت نيافريد تا نتوانيد\r\nخانه و بنا و قبر مردگان در آن سازيد ، بلكه خداوند متعال بخشى از آن را به اندازه اى كه از\r\nآن سود بريد ، و آرامش يابيد و بدنها و خانه‌هايتان بر آن قرار گيرد ، سفت و سخت آفريد ،\r\nو در آن خانه ها و گورهايتان ، فراهم و براى شما سود بسيار مقرر فرمود ، از اين رو در آيه\r\nشريفه فرموده است زمين را بستر مناسب ، براى شما قرار داد ، سپس امام ( عليه السلام ) \" و السماء\r\nبناء . . . \" يعنى بر بالاى سر شما آسمان را سقفى محفوظ بنا كرد ، و خورشيد و ماه و\r\nستارگان آسمان را براى مصلحت و منفعت شما ، به چرخش و گردش درآورده ، و * ( أنزل\r\nمن السماء ماء ) * ( 3 ) يعنى باران را از بالا نازل ساخت تا بر قلهء كوهها و بلنديها و تپه‌ها و\r\nدرون گودالها فرود آيد ، سپس آن را به صورت بارانهاى درشت قطره قطره و پيوسته ، يا\r\n\r\n","description":"","footnote":" 1 . آل عمران آيه 145 .\r\n2 . سوره بقره آيه 22 .\r\n3 . الرعد آيه 17 . ","page_name":" 1306 ","page_number":46},
  {"content":"\r\nبارانهاى ريز دانه و نم نم ، در همه جا پخش و ريزان كرد ، تا زمينهايتان و درختان و ميوه\r\nجات و محصولات شما نابود نشود . پس از آن خداوند متعال فرموده است * ( فأخرج به من\r\nالثمرات رزقا لكم ) * ( 1 ) يعنى به سبب آنچه از زمين براى شما بيرون مى آورد و روزى شما\r\nمى گرداند براى خدا شريك قرار ندهيد ، و بتان را كه نمى فهمند و نمىشنوند و نمىبينند\r\nو توانايى بر كارى ندارند شبيه و مانند بر او نشناسيد ، و خود مىدانيد كه در برابر نعمتهاى\r\nبزرگى كه خداوند تبارك و تعالى روزى بندگان خويش فرموده است ، اينها توان چيزى\r\nرا ندارند .\r\nبيان گستردهء امام ( عليه السلام ) در تفسير آيه ، معناى آن را چنان ساده و روشن مىكند كه هر\r\nكسى هر چند كودن و بى استعداد باشد ، زيبايى و ظرافت و ابداع آن را احساس مىكند .\r\nامام رضا ( عليه السلام ) دقايق مهمى را كه در برخى از آيات وجود دارد و از لحاظ فهم نكات\r\nحكمت آميز آنها سؤال برانگيز است چنان كه در همين آيه اخير بود ، به گونه اى توجيه و\r\nتعليل مى فرمود كه در تمام آنها ، عمق بى پايان اعجازى كه قرآن مجيد داراست\r\nآشكار مى شد .\r\nو يكى ديگر از پرسشهاى مأمون از امام ( عليه السلام ) اين بود كه پرسيد :\r\nاى فرزند پيامبر خدا ، آيا اين سخن شما نيست كه پيامبران معصومند ؟ امام ( عليه السلام )\r\nفرمود : آرى .\r\nمأمون عرض كرد : معناى قول خداى متعال در آيه * ( فعصى آدم ربه فغوى ) * ( 2 )\r\nچيست ؟\r\nامام ( عليه السلام ) آيه را اين گونه تفسير و توجيه فرمودند : كه خداوند آدم و حوا را تنها از نزديك\r\nشدن به درخت مورد نظر نهى فرموده بود و از خوردن ميوهء آن درخت و آنچه از جنس آن\r\nباشد ، منع نفرموده بود ، وآدم و حوا در خوددارى از نزديك شدن به آن درخت ، امر الهى را\r\nامتثال كردند ، و ليكن شيطان حقيقت را بر آنان ، مشتبه ساخت و از آنان خواست كه از\r\n\r\n","description":"","footnote":" 1 . انعام آيه 99 .\r\n2 . سوره طه آيه 121 . ","page_name":" 1307 ","page_number":47},
  {"content":"\r\n\r\nميوهء درخت ديگرى كه از جنس درخت مورد نهى بود ، تناول كنند ، و براى آنها سوگند\r\nخورد كه خداوند آنان را از خوردن هر ميوه اى كه از ثمرهء آن درخت همجنس باشد ، نهى\r\nنفرموده است و او خير خواه آنهاست ، آدم و حوا به سوگند او ، اطمينان پيدا كردند و از\r\nميوهء درخت ديگرى كه با آن همجنس بود ، خوردند ، و اين عمل پيش از آن بود كه آدم به\r\nپيامبرى برگزيده شود و به دنيا هبوط كند ، و آنچه را كه مرتكب شده بود ، گناه كبيره اى\r\nنبود كه به سبب آن مستوجب آتش دوزخ شود ، بلكه از صغاير بود ، كه براى پيامبران ،\r\nپيش از بعثت آنان ، جايز و روا است ، و هنگامى كه آدم را خداوند به پيامبرى برگزيد\r\nمعصوم بود و روا نبود كه هيچ گونه گناهى چه صغيره و چه كبيره از او سر زند ، چنان كه\r\nخداوند عزوجل در اين باره فرموده است : * ( وعصى آدم ربه فغوى ، ثم إجتباه ربه فتاب\r\nعليه ، فهدى ) * . ( 1 )\r\n8 . شك و ترديد ابراهيم خليل ( عليه السلام )\r\nمأمون از آن حضرت دربارهء ابراهيم خليل الرحمن ( عليه السلام ) و عبور او از مرحلهء شك پرسيد ،\r\nچنان كه ظاهر قران است در جايى كه از ابراهيم ( عليه السلام ) سخن مى گويد اشاره مىكند كه پس\r\nاز آن حق بر او آشكار شد و بدان ايمان آورد . مى فرمايد : * ( فلما جن عليه الليل رأى كوكبا\r\nقال هذا ربى فلما أفل قال إنى لا احب الافلين ، فلما رأى القمر بازغا قال هذا ربى ، فلما\r\nأفل قال لئن لن يهدني ربي لاكونن من القوم الضالين ، فلما رأى الشمس بازغة قال هذا\r\nأكبر ، فلما أفلت قال يا قوم إني برئ مما تشركون ، إني وجهت وجهى للذي\r\nفطر السموات وألارض حنيفا و ما أنا من المشركين ) * . ( 2 )\r\nامام ( عليه السلام ) پاسخ مىدهد : كه ابراهيم ( عليه السلام ) در وادى شك به خدا گام ننهاده است ، و خلاصهء\r\nداستان اين است كه او در زمانى مىزيسته است كه سه گونه پرستش زهره ، پرستش ماه ،\r\nو پرستش خورشيد ، وجود داشت گرايش مرحله به مرحله ى ابراهيم ( عليه السلام ) به اين مذاهب ،\r\nپيش از آن كه ايمان خود را به خداوند آشكار كند ، به طور ظاهرى و براى كسب آگاهى و\r\n\r\n","description":"","footnote":" 1 . سوره طه آيه 121 - 122 .\r\n2 . سوره انعام آيه 76 . ","page_name":" 1308 ","page_number":48},
  {"content":"\r\n\r\nرد و انكار ستاره پرستان بوده تا از اين طريق فساد عقيده ى هر كدام را براى ديگرى\r\nآشكار سازد ، نه اين كه در هر مرحله اعتقاد آنها را پذيرفته و به آن مذهب ايمان واقعى\r\nپيدا كرده باشد ، بلكه او مى خواسته است از طريق استدلال عينى ، با روحى كه سرشار از\r\nايمان به خدا بوده ، فساد آنچه را كه مردم زمانش ، به صورت دين و عقيده بدان پاى بند\r\nبودند ، به آنان ثابت كند ، و مدلل سازد كه زهره و ماه و خورشيد و امثال اينها ، در معرض\r\nدگرگونى و تغيير ، و دستخوش طلوع وافولند و شايستگى پرستش را ندارند ، زيرا اينها\r\nصفات مخلوقات مى باشند . و امام ( عليه السلام ) به سخن خود اين گونه ادامه مىدهد كه اين رفتار و\r\nگفتار ابراهيم خليل ، به دليل قول خداوند متعال در قرآن مجيد است كه * ( وتلك حجتنا\r\nآتيناها إبراهيم على قومه ) * ( 1 ) به الهام پروردگار متعال بوده است ، بنابر اين آنچه از وقوع\r\nيافته است ، صرف استدلال بر گفتار خويش درباره بطلان عبادات آنها ، و پرستش خدايان\r\nجز خداوند يگانه مى باشد ، و اين روش استدلال ، از شيوه‌هاى جالب قرآن در زمينهء\r\nدعوت به ايمان است .\r\n9 . نسبت نوميدى به پيامبران ( عليها السلام )\r\nهمچنين مأمون از امام ( عليه السلام ) دربارهء قول خداوند متعال كه * ( حتى إذأ استيأس\r\nالرسل ، وظنوا أنهم قد كذبوا جائهم نصرنا ) * ( 2 ) مى پرسد :\r\nشبهه اى كه دربارهء اين آيه وجود دارد ، نسبت يأس دادن به پيامبران است ، كه پس از\r\nآن خداوند به آنها وعده يارى و پيروزى داده است آنگاه كه از نرسيدن آن دچار نوميدى\r\nشده اند ، در حالى كه مأيوس شدن از خدا ، كفر است چنان كه فرموده است * ( ولاتيأسوا\r\nمن روح الله ، إنه لا ييأس من روح الله إلا القوم الكافرون ) * ( 3 ) به راستى چگونه ممكن است\r\nبر قلب رسول با نبى يأس و نوميدى از خدا دست دهد ، در حالى كه به مقتضاى آيه\r\nشريفه اى كه ذكر شد اين گناه جز از دل كافر بر نمى خيزد ، و چه گناهى بزرگتر از كفر به\r\n\r\n","description":"","footnote":" 1 . انعام آيه 83 .\r\n2 . يوسف آيه 110 .\r\n3 . يوسف آيه 87 . ","page_name":" 1309 ","page_number":49},
  {"content":"\r\n\r\nخداست ؟ و ظاهرا زمان يأس طبق صريح آيه پس از بعثت آنان به پيامبرى و نزول وحى\r\nبه آنان بوده است .\r\nامام ( عليه السلام ) پاسخى مىدهد كه يأس در آيهء شريفه به نصر پروردگار كه به پيامبران وعده\r\nداده شده متعلق نيست بلكه مربوط به نوميدى از ايمان آوردن مردم است ، و آنها\r\nفرستادگان خدا به سوى مردمند ، تا اينكه آنان را دعوت كنند كه به خدا ايمان آورند ، و از\r\nپرستش خدايانى ، جز خداى يكتا و كفر و نافرمانى او باز گردند ، بنابر اين تفسير آيه چنين\r\nاست : \" پس از آن كه پيامبران از ايمان آوردن قوم خود ، نوميد شدند ، و قوم پنداشتند كه\r\nبه پيامبران دروغ گفته شده است يارى ما به آنان فرا رسيد . و با اين بيان امام ( عليه السلام ) شبهه اى\r\nكه از ظاهر آيه به نظر مى رسيد بر طرف شد \" .\r\n10 . دست خدا ، قدرت اوست\r\nدر قرآن آياتى است كه ظاهر آنها گوياى اين پندارى است كه خداوند مانند انسان ،\r\nداراى اعضا و جوارح مى باشد كه به وسيله آنها نياز خود را بر طرف مى سازد ، چنان كه در\r\nآنجا كه خداوند شيطان را پس از امر به سجده بر آدم و خوددارى او ، مورد خطاب قرار\r\nمىدهد ، مى فرمايد : * ( ما منعك أن تسجد لما خلقت بيدي ) * ( 1 ) و همچنين در آن جا كه\r\nفرموده است : * ( يوم يكشف عن ساق ، ويدعون إلى السجود فلايستطيعون ) * ( 2 ) اما\r\nامام ( عليه السلام ) \" يد \" را به معناى قدرت تفسير مىكند و مى فرمايد ، آيه شريفه به اين معناست\r\nكه : چه چيز تو را بازداشت از اين كه سجده نكنى بر چيزى كه من آن را به قوت و قدرت\r\nخود آفريدم ، بنابر اين چنان كه از ظاهر آيه تصور مىشود ، خدا داراى دست و پا يا چشم\r\nيا اعضايى از اين گونه كه او را مانند انسان محدود نمايد ، نيست ، و آنچه از اين قبيل در\r\nنصوص آمده باشد بايد به معنايى كه متناسب با تنزيه حق تعالى است وذات مقدس او\r\nمنزه از آنست ، تأويل گردد . امام ( عليه السلام ) ساق را در آيه شريفه به حجابى از نور تعبير و آيه را\r\nچنين تفسير مىكند كه هنگامى كه حجاب برداشته مىشود ، مؤمنان به سجده\r\n\r\n","description":"","footnote":" 1 . أعراف آيه 12 .\r\n2 . القلم آيه 42 . ","page_name":" 1310 ","page_number":50},
  {"content":"\r\n\r\nمى افتند ، و پشت منافقان ، سخت مىشود و قادر به سجود نمى گردند .\r\n11 . علتها و معلولها\r\nامام ( عليه السلام ) براى دريافت مقصود كتاب خدا ، اين گونه ، طريق امن و روش سالم و بى\r\nخطرى را براى ما كه مى خواهيم آيات قرآنى را به امانت و تدبر تفسير كنيم ، ترسيم\r\nمىكند . و ما را با حقايق عاليهء قرآنى آشنا مى سازد . امام رضا ( عليه السلام ) در تفسير برخى از آيات\r\nفرمودند : پيروى از عوامل خاصى ، موجب آثار و نتايج ويژه‌اى است :\r\n1 . پيروى از نفس ، موجب ندامت و پشيمانى است آنچنان كه در داستان فرزندان آدم\r\nاست كه \" فطوعت له نفسه \" ( 1 ) پس از نفس خود پيروى و اطاعت نمودند و آن ندامت و\r\nپشيمانى را بار آوردند .\r\n2 . در متابعت هواى نفس ، ذلت و زبونى است آنچنان كه در مورد \" بلعم باعورا \" آمده\r\nاست : \" واتبع هواه فمثله كمثل الكلب \" ( 2 ) او از هواى نفس خود پيروى نمود پس\r\nسرگذشت او همانند سرگذشت سگ مى باشد كه در پى مطامع خويش مى باشد .\r\n3 . در پيروى شهوات ، كفر والحاد وجود دارد آنچنان كه در قصهء كفار آمده است :\r\n\" واتبعوا الشهوات \" ( 3 ) آنان از شهوات خود پيروى نمودند .\r\n4 . پيروى شيطان ، آتش و عذاب در پى دارد : \" و إن عبادى ليس لك عليهم سلطان \" ( 4 )\r\nبه بندگان خاص من تسلط نخواهى داشت ولى افرادى كه به آنان تسلط پيدا كرده اى\r\nداخل در آتش هستند .\r\n5 . در پيروى فرعونها و ستمگران ، همراهى و با هم بودن با آنان نهفته است \" يوم\r\nندعواكل أناس بإمامهم \" ( 5 ) در روز قيامت مردم را با پيشوايان خود فرا مى خوانيم .\r\n6 . در پيروى رسول خدا ( صلى الله عليه وآله ) محبت خدا و دوستى او نهفته است : \" فأتبعونى يحببكم\r\n\r\n","description":"","footnote":" 1 . سوره مائده آيه 30 .\r\n2 . اعراف آيه 176 .\r\n3 . سوره مريم آيه 59 .\r\n4 . سوره الحجر آيه 42 .\r\n5 . سوره اسراء آيه 71 . ","page_name":" 1311 ","page_number":51},
  {"content":"\r\n\r\nالله \" ( 1 ) از من پيروى كنيد تا خدا شما را دوست داشتنى نمايد .\r\n7 . در متابعت اهل بيت ( عليه السلام ) محشور شدن با آنان نهفته است \" الذين آمنوا واتبعتهم\r\nذريتهم \" ( 2 ) آنان كه ايمان آوردند و نسل آنان نيز از آنان پيروى نمودند ، يعنى عامل\r\nمحشور بودن ذريه ، پيروى از عقائد و نظريات آنان مى باشد . ( 3 )\r\n12 . آيا روز جلوتر است يا شب\r\nاشعث بن حاتم در مهمانى مأمون از امام رضا ( عليه السلام ) پرسيدند : آيا روز جلوتر خلق شده\r\nاست يا شب ؟ امام ( عليه السلام ) فرمودند : آيا از قرآن پاسخ بگويم يا از حساب و هيئت ؟\r\nفضل گفت : چه بهتر از هر دو . امام ( عليه السلام ) فرمودند : مى دانيد طالع دنيا ، برج سرطان است\r\nو كواكب در موضع شرف آنها قرار دارد پس \" رجل \" در \" برج الميزان \" و مشترى در برج\r\n\" سرطان \" و آفتاب در برج \" حمل \" و ماه در برج \" ثور \" قرار دارد پس اين موضع گيرى\r\nدلالت مىكند كه خورشيد در حمل در درجه دهم در وسط آسمان قرار دارد و اين امر\r\nموجب آنست كه روز جلوتر از شب خلق شده است . ( 4 ) و اما دليل قرآنى آنست كه خداوند\r\nمتعال مى فرمايد : \" لاالشمس ينبغى لها ان تدرك القمر ولاالليل سابق النهار ، وكل في\r\nفلك يسبحون \" ( 5 ) نه خورشيد مىتواند به ماه برسد و نه شب مىتواند جلوتر از روز باشد ،\r\nهر كدام از آنها در مدار خود گردش دارند .\r\nالبته تفاسير و نمونه‌هاى تفسيرى از آن بزرگوار فراوان نقل است بويژه در مطالب\r\nكلامى و عقيدتى كه آن روز مورد نياز مسلمانان نو عقيده و تازه مسلمان بود طالبان\r\nتفصيل مى توانند به تفاسير \" الميزان \" علامه طباطبايى و \" منشور جاويد \" استاد\r\nسبحانى و ديگر تفاسير روز مراجعه فرمايند .\r\n\r\n","description":"","footnote":" 1 . آل عمران آيه 31 .\r\n2 . سوره طور آيه 21 .\r\n3 . المناقب ج 4 ، ص 359 .\r\n4 . البته اين پاسخگويى بر حسب هيئت قديم و مصطلح آن روز يك نوع پاسخ إقناعى مى باشد .\r\n5 . سوره يس آيه 40 . ","page_name":" 1312 ","page_number":52},
  {"content":"\r\n\r\nبخش چهارم\r\nولايت عهدى ، يا يك بازى سياسى\r\n","description":"","footnote":"","page_name":" 1313 ","page_number":53},
  {"content":"\r\n","description":"","footnote":"","page_name":" 1314 ","page_number":54},
  {"content":"\r\n\r\nبخش چهارم / ولايت عهدى ، يا يك بازى سياسى . . .\r\nساليان متمادى بود اين سوال در ذهن نگارنده خلجان داشت كه چرا امام رضا ( عليه السلام )\r\nولايت عهدى مأمون را پذيرفت ؟ با اينكه مى دانست او خليفه ى بر حق نيست ، و پذيرش\r\nولايت عهدى ، نوعى تصحيح و تأييد ضمنى يا صحه گذاردن بر خلافكاريهاى مأمون و\r\nديگر خلفاى عباسى مى باشد .\r\nامام رضا ( عليه السلام ) چرا به ايران آمد آيا نمى توانست ، دعوت مأمون را ولو با شهادت و ايثار\r\nجان ، رد كند و تن به اين دعوت سياسى در ندهد ؟\r\nمبناى امامت و پيشوايى شيعه ، انتخاب و گزينش الهى است نه انتصاب و گزينش\r\nمردمى ؟ پس ولى عهدى و ولايت انتصابى به چه معنى است ؟\r\nسوالاتى بود كه مدتها بى جواب بود هر چند كتابهاى متعددى در اين باره مطالعه\r\nشده بود ولى هىچكدام گره گشاى مشكلم نبودند تا اينكه اخيرا به جزوه اى به قلم يكى از\r\nنويسندگان معاصر ، برخوردم كه تا حدودى بازگشايندهء عقده ام بود از اينرو آن جزوه را با\r\nكسب اجازه از مؤلف گرامى اش در اين بخش مى آورم تا شايد مشكل ديگران را هم\r\nبازگشايى نمايد و در پايان نظرات و دريافتهاى خودم را بازگو مى نمايم . باشد كه مفيد و\r\nآموزنده از آب درآيد .\r\nولايت عهدى يا يك بازى سياسى\r\nعلت مسافرت آن حضرت به ايران اين بود كه عبد الله معروف به \" مأمون \" هفتمين\r\nخليفه از سلسلهء بنى عباس كه فرزند دوم هارون بود ( 1 ) ، آن حضرت را به ايران دعوت كرد ،\r\n\r\n","description":"","footnote":" 1 . خلفاى بنى عباس 37 تن بودند كه از سال 132 هجرى تا 654 دوران مستعصم حكومت را\r\nبنام اسلام در دست داشتند . پس از قيام ابومسلم عليه خلفاى بنى اميه ، اولين خليفهء رسمى بنى\r\nعباس ، عبد الله ( احمد ) سفاح بود ، پس از او برادرش منصور خليفه شد كه بغداد را بنا كرد ، و بعد\r\nبه ترتيب مهدى ، هادى ، هارون ، امين و مأمون سومين تا هفتمين آنان محسوب مى شوند . ","page_name":" 1315 ","page_number":55},
  {"content":"\r\nالبته دعوتى مصرانه و پيگير كه سرانجام به شهادت آن حضرت منجر گرديد .\r\nامين كه برادر بزرگتر مأمون بود و مادرش \" زبيده \" بانوى اول دستگاه خلافت هارون\r\nبود ، از طرف پدر به عنوان جانشين نخستين ، تعيين شد و قرار بود برادرش مأمون بعد از\r\nاو خليفهء مسلمين گردد !\r\nاما أمين پس از مرگ هارون ، كه به خلافت رسيد ، در نظر گرفت خلافت اسلامى را در\r\nانحصار خاندان خود قرار دهد و نمى خواست طبق سفارش هارون ، بعد از او خلافت به\r\nبرادرش مأمون برسد ، چون مأمون از طرف مادر نه از عرب بود و نه از بنى هاشم .\r\nالبته بر سر اين موضوع ، جنگ ميان آن دو برادر درگرفت و در جريان همين زد و\r\nخوردى كه بين لشكريان او و طرفداران مأمون واقع شد ، امين به قتل رسيد و زمينه براى\r\nخلافت مأمون كه به حمايت طرفداران ايرانى خود ، بزرگترين مانع را براى احراز مقام\r\nخلافت ، از ميان برداشته بود ، فراهم گرديد .\r\nمأمون در زمان پدرش از طرف وى والى خراسان بود . او بعد از درافتادن با برادرش بر\r\nسر خلافت و كشتن برادرش امين مركز خلافت را از بغداد ، به مرو انتقال داد .\r\nمأمون به خيال خود با از بين رفتن برادرش امين و سركوب كردن طرفداران او و\r\nتبليغات دامنه دارى كه هواخواهانش به نفع او انجام دادند ، راه را بر رياست مطلقهء خود\r\nهموار كرده بود ، اما پس از اين جريان ، متوجه يك مسأله اساسى گرديد و آن اين بود كه\r\nاحراز مقام رياست مطلقهء ، كافى نيست و عمدهء كار ، حسن ادارهء آن است و اين كار به\r\nپشتوانهء اساسى نيازمند است .\r\nدو نكتهء زير ، ذهن او را سخت به خود مشغول ساخته بود و مى دانست كه :\r\nاولا ، دستگاه حاكمه از وجود يك ركن مهم علمى و معنوى كه بتواند پشتوانهء حل\r\nمشكلات از جهات مختلف باشد ، خالى است . و اين كمبود با علماى موجود در دستگاه\r\nخلافت عباسيان كه غالبا متملق و بى مايه بودند تأمين نمى گردد . زيرا او به روحيات و\r\nدرجهء همت متصديان شاغلان امور علمى و دينى موجود آگاهى داشت و به خوبى\r\nمى دانست كه مدعيان ومسندنشينان اين كار ، صلاحيت و جامعيت لازم را براى انجام\r\n","description":"","footnote":"","page_name":" 1316 ","page_number":56},
  {"content":"\r\n\r\nاين امور مهم ندارند .\r\nثانيا ، جامعهء اسلامى آن روز عموما و گروه كثيرى از مردم آگاه و خصوصا ، طرفداران آل\r\nعلى ، توجه خاص به \" على بن موسى الرضا \" دارند كه بعد از شهادت پدرش مدت 15 سال\r\nبا درايت خاص اين دوران درهم ريختگى جامعهء اسلامى را گذرانده بود و نفوذ و مقام و\r\nموقعيت خاصى از نظر معنوى و علمى در دلها داشت .\r\nالبته با اينكه معلوم بود امام رضا ( عليه السلام ) كسى نيست . كه غافلگير شود و فريب الفاظ و\r\nتعارفهاى سطحى و توخالى را بخورد ، اما مأمون پيش خود گمان مى كرد كه با اين راه\r\nمىتواند آرامشى را در قلمرو حكمرانى خود برقرار سازد و بهره‌برداريهايى بنمايد و يا\r\nلااقل با اين اقدام خود ، سرپوشى روى كارهائى كه شده بود و يا در نظر بود انجام\r\nيابد بگذارد .\r\nترسيم گوشه اى از چهرهء اجتماعى آن روز خلافت\r\nبراى اينكه تا اندازه اى به جو اجتماعى آن روز از نظر طرز رفتار حكام بنى عباس آشنا\r\nشويم ، بد نيست به چند نمونه از طرز رفتار آنان و برنامه‌هاشان در مورد كسانى كه ايشان\r\nرا مزاحم رياست و هوسبازيهاى خود مى دانستند اشاره شود .\r\nدر زمان هارون ، افراد متعدد و گروههاى بسيارى ، به جرم خوددارى از همكاريهاى\r\nستمگرانه و يا به بهانهء مخالفت با حكام وواليان امور ، گرفتار آزار و ناراحتيهاى گوناگون\r\nمىشدند ، به خصوص در مورد كسانى كه كوچكترين بستگى و علاقه‌اى به امامان شيعه\r\nداشتند و محبت و دوستى نسبت به آل على نشان مى دادند حساسيت خاصى وجود\r\nداشت . اختياراتى وسيع به متصديان امور داده مى شد ، تا در ايذاء و شكنجهء آنان\r\nسپرند ، گام تا جائى كه مثلا به دستور يكى از واليان و فرمانداران كه نامش \" حميد بن\r\nقحطبه \" بود ، در يك شب 60 نفر از اشخاص آزاده و بيگناه را كه به زندان انداخته بودند سر\r\nبريدند و به چاه افكندند . ( 1 )\r\n\r\n","description":"","footnote":" 1 . كتاب عيون اخبار الرضا ( ع ) مرحوم صدوق ج 1 ، ص 108 . ","page_name":" 1317 ","page_number":57},
  {"content":"\r\nهمين شخص با اينكه به يحيى پسر عبد الله افطس كه نوهء موسى بن جعفر بود ، امان\r\nداده بود كه مزاحمتى برايش فراهم نمى آورد ، پس از دستگير ساختن او ، دستور داد\r\nمرتبا روزى صد تازيانه به بدنش بزنند و بالأخره از گرسنگى او را كشتند و بعد هم بدنش را\r\nزير پايهء ساختمان قرار دادند !\r\nخود عبد الله أفطس نيز كه برادر امام رضا ( عليه السلام ) بود در زمان هارون ، به زندان افكنده شد\r\nو مورد آزار قرار گرفت .\r\nبديهى است اين گونه رفتارها ، عكس العملهايى در افكار عامه داشت و نارضائىهاى\r\nعميقى ايجاد كرده بود كه در اولين فرصت مناسب ، بيم هر گونه انفجار عظيمى ، بر ضد\r\nدستگاه خلافت عباسى مى رفت .\r\nاشاره با اين نكته نيز لازم است كه در خطه ايران ، مردم نسبت به آل على و امامان\r\nشيعه ، علاقه و محبتى خاص داشتند و زمينهء مساعدى از نظر معنوى در دلهاى مردم\r\nايران نسبت به علويين وجود داشت كه در اينجا به طور اختصار از آن ياد مىشود :\r\nايرانيان آگاه و خيرخواه از حكومتهاى گذشتهء خود ، خاطرات خوبى نداشتند ، زيرا با\r\nآنان از طرف زمامداران طورى رفتار مى شد كه گويى مردم عادى براى خدمت متصديان\r\nامور آفريده شده اند و بايستى بدون چون و چرا فرمانگزار آنان باشند ! اين بود كه مردم با\r\nآشنايى به اسلام و درك سادگى و طبيعى بودن مقررات آن ، شيفتهء اسلام شدند و طالب\r\nبرقرارى حكومت اسلامى گرديدند . اما با ملاحظهء اينكه زمامداران و متصديان امورى كه\r\nپس از پيغمبر اسلام ، قدرت را در دست داشتند بر خلاف آنچه اسلام مى خواست عمل\r\nمى كردند ، مردم ايران هدف‌هاى اسلام را كه عرضه شده بود عملا در آن حكومتها\r\nنمى يافتند ، لذا به سوى \" على \" كه حق خلافت او ، مورد تعدى قرار گرفته بود متوجه\r\nشدند . به ويژه از آن نظر كه على ( عليه السلام ) مخالف سرسخت تبعيضات و تقسيم مردم به عنوان\r\nعرب و عجم بود ، و هر كدام را سهم خاصى قائل مى شدند .\r\nآرى آثار دورانهاى جاهليت و رسوم غير انسانى ، و تحميلى و طبقاتى آن ، هنوز به كلى\r\nريشه كن نشده بود . از اين رو ، بعد از وفات پيامبر گرامى اسلام عده اى سعى مى كردند\r\n","description":"","footnote":"","page_name":" 1318 ","page_number":58},
  {"content":"\r\nهمان خودخواهيها و خودكامگى ها و تحميل خود و خانواده و قوم را كه سابقا در لباس\r\nرياست بر قبيله و نظائر آن ريشه دوانده بود ، در پوششى نو در سايه تعاليم اسلامى توجيه\r\nكرده ، زنده و برقرار نگهدارند و شكلهاى قانونى و مردم پسند به آنها بدهند كه البته اين\r\nكارى بر خلاف خواست اسلام و جريان طبيعى آن بود كه پس از ظهور اسلام انتظار\r\nآن مى رفت .\r\nروش على و ساير امامان شيعه ، از امام حسن و امام حسين تا حضرت موسى بن\r\nجعفر ( عليه السلام ) كه سالهاى سال از اواخر عمرش در زندان خليفه و عمال ستمگرش گذرانده\r\nبود . زمينهء بسيار مساعدى را فراهم ساخته بود كه در جامعهء اسلامى ( و يا لااقل يك ناحيه\r\nآن ) حكومتى نمونه ، از آنچه اسلام مى خواست تشكيل شود و تحت نظارت و مديريت و\r\nرهبرى امامى از خاندان على قرار گيرد .\r\nدوره ، دورهء امام رضا بود ، بزرگوارى كه آوازهء دانش و پاكى او ، به همهء اقطار اسلامى\r\nرسيده بود ، اما امكان بهره بردارى از افكار بلند او فراهم نبود . پدرش ساليان متمادى را در\r\nزندان گذرانده بود و خودش مدتها تحت نظر دستگاههاى حاكم و مراقبت آنان بود . آرى\r\nخلفاى گذشته راضى نبودند كه اين چهره‌هاى پاك ، براى جامعهء اسلامى شناخته شوند ،\r\nزيرا بيم آن را داشتند كه اگر مردم با آنان و كمالاتشان آشنا شوند ، بىمايگى خود آنان و\r\nمتملقانى كه در دستگاه آنان حاكم بر مقدرات مردم شده بودند و صلاحيتى نداشتند\r\nظاهر گردد . آن گروه عارى از اسلام كه از اسلام فقط رياست و بهره‌بردارى از آن را براى\r\nخود مى خواستند و به اهداف اسلامى و تأمين و احياء آن هدفها ، نظرى نداشتند ، اسلام\r\nبا آن شعاع وسيعى كه پيغمبر خدا آن را ترسيم كرده بود مورد عنايت آنان نبود ، تا در راه\r\nشناسايى و تأمين و احياء آن كوشا باشند ، اسلامى كه مى خواهد همهء افراد بشر در سايهء\r\nزندگى انسانى و مبتنى بر عدل و مساوات ، سعى و مجاهده در راه كمال ، امكان رسيد ن به\r\nكمالات برتر و بالاتر را داشته باشند . به همين جهت ، حضرت على و امامان معصوم شيعه\r\nرا كنار گذاشتند و مقاصد اسلامى را در مسير ديگرى انداختند .\r\nهم چنان كه در طول تاريخ اسلامى نيز مكرر از اين انحراف مسيرها ملاحظه مىشود .\r\n","description":"","footnote":"","page_name":" 1319 ","page_number":59},
  {"content":"\r\nمأمون كه از شخصيت علمى و معنوى امام رضا ( عليه السلام ) با اطلاع بود ، چنان كه قبلا نيز اشاره\r\nشد ، مى خواست با دعوت آن حضرت به پايتخت و مركز خلافت ، نتايج مختلفى را در\r\nاستحكام كارها به دست آورد و از جهات گوناگون از اين موضوع ، استفاده كند ، و از طرفى\r\nضمن استفاده از موقعيت علمى و اجتماعى آن حضرت ، بتواند كارهاى او را تحت نظارت\r\nكامل قرار دهد .\r\nو از طرف ديگر با اين كار ، مى توانست محبوبيت قابل ملاحظه اى در ميان توده‌هاى\r\nكثيرى كه امام رضا را دوست مىداشتند به دست آورد ، بالأخص اين اقدام در جلب علاقهء\r\nشيعيان ، \" كه تنها او را شايستهء مقام رهبرى مسلمين مى دانستند و به دستگاه حاكمه به\r\nنظر يك هيأت غاصب ستمكار ، مى نگريستند ، مى توانست بسيار مؤثر و مفيد باشد .\r\nو از سوى ديگر مأمون با انتقال پايتخت از بغداد به مرو و با به كارگيرى نيروهاى\r\nايرانى مانند خاندان نوبختى ، فضل بن سهل و ديگران و كشتن برادرش امين هر چند او\r\nتجاوزگر بود ، مورد خشم و ناراحتى نيروهاى عرب زبان بود و مى خواست اين نقيصه را به\r\nنوعى جبران نمايد .\r\nو بالأخره از اين راه ، امكان جلوگيرى از بسيارى از هرج و مرج‌ها و مخالفت‌هايى كه بر\r\nضد حكومت او مى شد وجود داشت .\r\nشايد مقاصد ديگرى نيز در بين بوده است . چنان كه معمولا متصديان امور سياسى\r\nبراى هموار كردن راهها به منظور رسيدن به مقاصد سياسى و اجتماعى خود هميشه\r\nاغراضى در سر و يا در سر و ضمير دارند كه از آن جمله مى توان لطمه زدن به نفوذ و\r\nموقعيت كسانى را كه موقعيت‌هاى حساسى دارند و خودخواهىهاى سلطه گران اجازهء\r\nتحمل آنها را نمى دهد نام برد . چنان كه در اين مورد نيز اگر متانت و طرز زندگى سادهء امام\r\nنبود ، سوء استفاده گران وهوچيان ، بى ميل نبودند او را به دنيا دوستى و اشتغال به جاه و\r\nمقام و نظاير آن متهم سازند .\r\nبه هر حال روى هم رفته وضع سياسى و اجتماعى آن روز طورى بود كه تغييرى را در\r\nسطح كلى دستگاه خلافت ، از نظر كيفيت برخورد با جناحهاى مخالف و ايجاد امواج\r\n","description":"","footnote":"","page_name":" 1320 ","page_number":60},
  {"content":"\r\n\r\n\r\nجديد در افكار عامه ايجاب مى كرد .\r\nبا توجه به همهء اين اوضاع و احوال قرار شد از امام رضا ( عليه السلام ) براى حضور در مركز خلافت\r\nاسلامى كه از حدود كشورهاى عربى به ايران منتقل شده بود ، دعوتى به عمل آيد .\r\nمقدمات دعوت\r\nمأمون از علاقهء ايرانيان به آن امام بزرگوار آگاهى داشت . او كه پس از كشتن برادرش\r\nامين \" مرو \" را به عنوان مركز خلافت اسلامى برگزيده بود با مشورتى كه با مشاوران خود\r\nاز قبيل \" فضل بن سهل \" كه وزير اعظم و مورد اعتمادش بود و نژاد ايرانى داشت ، به عمل\r\nآورد ، قرار شد از امام رضا براى آمدن به مرو دعوت به عمل آورد .\r\nايرانيان نسبت به بنى عباس بدبين شده بودند و آن بدبينى ناشى از اعمال گوناگونى\r\nبود كه از جمله مطالب زير را مى توان يادآورى كرد :\r\nالف ) قتل ابى مسلم خراسانى توسط منصور خليفهء دوم عباسى كه در راه استقرار\r\nحكومت عباسى متحمل زحمات فراوانى شده بود .\r\nب ) نابود كردن برمكيان و حذف آنان از مديريت كشور .\r\nج ) حبس و قتل امام هفتم شيعيان ، حضرت موسى بن جعفر ( عليه السلام ) .\r\nد ) رفتار غير عادلانه به عنوان حاكم و فرمانروا ، با قشرهاى مختلف جامعه .\r\nه‍ ) مسلط كردن متملقان و وابستگان بر شئون ديگران و تقرب آنان در\r\nدستگاه حكومتى .\r\nو ) عياشى و ولخرجيهاى بى حد و حساب متصديان امور و إتلاف بيت المال مسلمين .\r\nاينها از يك طرف و علاقهء خاص ايرانيان به مذهب تشيع و امامانى كه هميشه از طرف\r\nدستگاههاى حاكم ، خود و طرفدارانشان مورد بى اعتنايى و آزار و محروميت قرار گرفته\r\nبودند از طرف ديگر ، راه حل جديدى را به خاطر مى آورد ، و اين همان بود كه با دعوت\r\nمأمون از امام رضا ( عليه السلام ) به مركز خلافت ابراز مى شد .\r\nعكس العمل امام\r\nدر هر حال امام رضا ( عليه السلام ) براى اينكه به مأمون و كار گزاران او بفهماند كه از مقاصد\r\n","description":"","footnote":"","page_name":" 1321 ","page_number":61},
  {"content":"\r\n\r\n\r\nنهانى ، و نقشه‌هاى طرح شده او آگاهى دارد ، ابتدا آن دعوت را نپذيرفت .\r\nبديهى است كه مسأله چنان نبود كه با نپذيرفتن دعوت ، مسأله اساسا منتفى شود .\r\nبنابراين ، بعد از آن كه امام دعوت مسافرت به مركز خلافت را نپذيرفت ، اصرار و تأكيد و\r\nتهديدهاى فراوانى انجام گرفت تا بالأخره منجر به حركت امام از مدينه به طرف مرو و\r\nمركز حكومت اسلامى آن روز گرديد .\r\nدر نتيجه ، آن حضرت بعد از مسافرتى به مكه ، از طريق عراق ، عازم خراسان شد .\r\nمسير قافله\r\nاز مكه تا بصره قافله با تشريفاتى خاص به راه افتاد . هودج‌هاى مجلل دستگاه خلافت !\r\nوسايل مفصل و اعجاب انگيزى ! كه خود آنها جزء نقشه‌هاى طرح شده بود ، همراهان امام\r\nرا حمل مى كرد . اين همراهان شامل والى مدينه و گروهى از رجال ! و اشراف ! آن روز\r\nبودند . اما امام رضا هيچكس از افراد خانواده را همراه نياورد ، حتى يگانه فرزند عزيز خود\r\n\" جواد \" را هم در مدينه گذاشت و خود به تنهايى راهى مرو شد .\r\nماهيت دعوت\r\nامام رضا بيش از هر كس ديگر از اين موقعيت آگاه بود . بنابر اين ماهيت دعوتى كه از او\r\nبراى مسافرت به مركز خلافت شده بود برايش آشكار بود . آن حضرت به خوبى مى دانست\r\nكه غرض اصلى از اين همه محبت و دوستىهاى شخصى و ظاهرى چيست ؟ چگونه\r\nممكن بود نداند غرض از اينكه در چنان شرايطى با آنهمه اصرار از او مى خواهند كه\r\nزمامدارى مسلمين را بپذيرد ، چيز ديگرى است غير از : رساندن حق رهبرى جامعه به\r\nاهل آن .\r\nآرى سلسلهء بنى عباس نيز مانند بنى اميه براى اينكه امر خلافت را در خاندان خود\r\nمستحكم تر سازند و كارها در دست طرفدارانشان و تنها در انحصار آنان باشد دربارهء مردم\r\nآزاده و مخالفان خود از هيچ مزاحمت و اتهام و كشت و كشتارى روگردان نبودند . اينك\r\nاين سوال مطرح است كه اينان با اين كارنامه و طرز تفكر و عملى كه داشتند چگونه راضى\r\nمى شوند كه يك چنين انتقال عجيبى ، آن هم با دست خودشان حاصل شود ؟ !\r\n","description":"","footnote":"","page_name":" 1322 ","page_number":62},
  {"content":"\r\n\r\n\r\n\r\n\" انتقال خلافت از سلسله بنى عباس به آل على ؟ ! \" مگر همين مأمون نبود كه براى\r\nاحراز مقام خلافت ، به كشتن برادر خود \" امين \" نه تنها رضايت بلكه فرمان قتل داده بود ؟ !\r\nمشاوره مأمون\r\nبه منظور يافتن راه حل مناسبى براى رهايى از بن بست‌هاى سياسى و اجتماعى و\r\nروانى موجود و ايجاد خوش بينى در ميان عامه از طريق تغيير روش در كارهاى جارى ،\r\nقرار شد قدم تازه اى برداشته شود و اقدام مناسبى در سطحى وسيع صورت پذيرد .\r\nاين كار از مأمون شروع شد و خود او هم نخستين قدم را براى اجراى مرحله به مرحلهء\r\nاين امر جديد برداشت . با بزرگترين شخصيت سياسى آن روز ، كه از همه هم به خودش\r\nنزديكتر بود ، اقدام جديد و طرح نوى افكند .\r\nفضل بن سهل كه بود ؟\r\nدر حوادثى كه بعد از هارون اتفاق افتاد تا استقرار خلافت مأمون ، مغز متفكر و مشاور\r\nمورد اعتماد مأمون همين \" فضل بن سهل سرخسى \" بود .\r\nادارهء امور لشكرى و كشورى هر دو در دست او قرار داشت و مأمون به او لقب\r\n\" ذوالرياستين \" داده بود . او علاوه بر علم و ادب ، از هوش و استعداد سياسى بهرهء كافى\r\nداشت . وى از اعقاب خاندان \" نوبخت \" دانشمند معروف نجوم بود و به همين جهت او و\r\nبرادرش را كه از طرف خليفه فرماندار عراق بود \" نوبختى \" مى گفتند . پدر او \" سهل \" هم\r\nمردى روشنفكر بود . او سابقا زرتشتى بود كه قبل از رسيدن خلافت به هارون ، اسلام را\r\nپذيرفت و توسط جعفر برمكى ، به دستگاه خلافت راه يافت و فضل پسر سهل چنان\r\nموقعيتى به دست آورد كه هارون او را مربى فرزندش مأمون قرار داد .\r\nاز حجاز تا خراسان\r\nامام در طول راه حجاز تا بصره در هر شهرى به مناسبت ، با مردم مذاكراتى داشت .\r\nاز بصره تا خرمشهر ( محمرهء آن روز ) از راه آب و از خرمشهر به اهواز و سپس از راه اراك ،\r\nرى ، نيشابور مسافرت ادامه يافت ، بالأخره روز 10 ماه شوال 201 هجرى قمرى اين قافله\r\nبه مرو رسيد .\r\n","description":"","footnote":"","page_name":" 1323 ","page_number":63},
  {"content":"\r\n\r\n\r\nطبقات مختلف مردم كه از جريان اين دعوت آگاه شده بودند به عناوين مختلف آن را\r\nمغتنم مى شمردند .\r\nزيرا از جمله فرصت‌هاى ذيقيمت ، مطالبى بود كه مردم علاقمند مى توانستند بدون\r\nواسطه در چنان موقعيتى از امام فراگيرند ، امامى كه وارث آنهمه خاطرات از فداكاريها و\r\nتحمل مشكلات و تنها يادگار علم و تقواى پيغمبر گرامى اسلام ، و يگانه عالم به حقايق\r\nقرآن بود ، و تا آن زمان دسترسى به او واستفاده از كمالات آن حضرت ، براى همه بى\r\nاشكال نبود . بنابراين ، اكنون كه شرايط تا حدى مساعد شده است ، بايد از موقعيت ،\r\nحداكثر استفاده را كرد .\r\nشهر نيشابور\r\nشهر نيشابور كه مركزيت علمى خاصى داشت ، از جمله شهرهايى بود كه اين تقاضا\r\nشديدا از طرف مردم و به خصوص طبقهء دانشمندان آن شهر كه پايگاه علمى قابل\r\nملاحظه اى بود ابراز شد . و بيانات آن حضرت در چنان شرايط و موقعيتى كه در آن مسئلهء\r\nتوحيد اسلامى را به عنوان مايهء نجات و امن و اطمينان بيان كرده و سپس شرطى براى\r\nحصول آن نتيجه قرار داده است ، جالب توجه و قابل تأمل است .\r\nامام با چهرهء جذاب و متين خود در حالى كه لباسى ساده به تن داشت در برابر همگى\r\nمردم كه از طبقات مختلف بودند قرار گرفت . همه در انتظار شنيدن بياناتش بر سر پا\r\nايستاده بودند و فريادهاى شوق از جمعيت بلند بود .\r\nدو نفر از محترم ترين و سرشناس ترين مردم حاضر ، با صداى بلند ندا دادند كه اى\r\nمردم آرام باشيد تا امام سخن بگويد . همه خاموش شدند : تنها صدايى كه شنيده مى شد\r\nصداى امام ( عليه السلام ) بود . كه حديث معروف \" سلسلة الذهب \" را بيان مى كرد :\r\nاينك متن حديث\r\n\" حدثنى ابى العبد الصالح موسى بن جعفر الكاظم قال جعفر بن محمد الصادق\r\nحدثنى محمد بن على الباقر على بن الحسين زين العابدين الحسين بن على سيد\r\nالشهداء أمير المؤمنين على بن ابيطالب اخى وابن عمى رسول الله محمدبن عبد الله\r\n","description":"","footnote":"","page_name":" 1324 ","page_number":64},
  {"content":"\r\nحدثنى جبرئيل : قال : سمعت رب العزة سبحانه و تعالى يقول : \" كلمة لا إله الا الله\r\nحصنى ، فمن قالها دخل حصنى ، و من دخل حصنى امن من عذابى \" . صدق الله سبحانه\r\nوصدق جبرئيل وصدق رسوله والأئمه ( ع ) \" .\r\nآرى امام رضا ( عليه السلام ) در شهر نيشابور در پاسخ تقاضاى مردم و خواهش بزرگان و\r\nدانشمندان آن روز در اجتماعى كه هزاران تن در آن گرد آمده بودند و در انتظار شنيدن\r\nجملاتى از آن حضرت بودند تا روشنگر راه زندگى آنان باشد ، مطلبى را بيان كرد .\r\nامام سخن از جهان بينى توحيدى اسلام سخن به ميان آورد . با مقدمه اى بسيار\r\nجالب و گيرا ، حديث توحيد را مطرح كرد . با توجه به اينكه بايد مأموريت واقعى خود را از\r\nنظر رهبرى انجام داده و مسأله‌اى اساسى را عنوان كرده با شد ، نه اينكه از يك گوشهء\r\nزندگى ، يك مطلب ساده اى را به عنوان پند و موعظه يادآورى كند ، آن هم در آن دوره كه از\r\nهر پند و موعظه‌اى تنها در راه هدفهاى شخصى ، سياسى ، اجتماعى حاكم ، استفاده يا\r\nسوء استفاده مى شد . آرى امام حديث توحيد را ، از قول خداى بزرگ كه همهء عوالم هستى\r\nرا آفريده است مطرح كرد . كلمة لا إله الا الله حصنى . . . \"\r\nتوحيدى كه همهء افراد و همهء ملتها را از همهء نكبتها و عذاب‌ها نجات مى بخشد .\r\nتوحيدى كه دور بودن از آن و رعايت نكردن آن در متن زندگى ، مستلزم همه گونه\r\nاسارتها و نكبتها و سختىها در اين جهان و آن جهان است .\r\nآرى توحيدى را كه اسلام مطرح كرده بود و آن را تنها وسيلهء رسيدن به فلاح و صلاح\r\nمعرفى كرده است به ياد آورد .\r\nبعد از بيان آن حديث ، وقتى قافله خواست حركت كند ، امام سر از هودج . بيرون آورد\r\nبه طورى كه توجه همهء مردمى را كه جمع شده بودند جلب كرد ، مثل اينكه مى خواست\r\nمطلب ديگرى بگويد .\r\nآرى مى خواستند با زمينهء مساعدترى كه ايجاد كرده بود مطلب مكمل و اساسى را\r\nيادآورى كند ، لذا افزود :\r\n\" و لكن بشرطها وشروطها \" و سپس اشاره به خود كرد و ادامه داد : \" وانا من شروطها \"\r\n","description":"","footnote":"","page_name":" 1325 ","page_number":65},
  {"content":"\r\n\r\n\r\nاشاره به اينكه مسألة ولايت به معناى صحيح آن ، تكميل كنندهء توحيد است ، اگر مسئله\r\nسرپرستى و رهبرى عادلانه و آگاهانه ، در جامعهء مسلمين حل نشود ، يگانه پرستى\r\nاستقرار نخواهد يافت و باز هم طاغوتها به جاى لاهوت خواهند نشست و حكمروايى\r\nخواهند نمود .\r\nورود به مرو\r\nامام همراه قافله ، روز دهم ماه شوال به مرو پايتخت كشور بزرگ اسلامى آن روز رسيد .\r\nچنانچه نوشته اند چند فرسخ مانده به شهر مورد استقبال مأمون و فضل بن سهل و گروه\r\nكثيرى از بزرگان آل عباس و علويين قرار گرفت .\r\nبعد از چند روز كه به عنوان استراحت و رفع خستگى راه گذشت ، مذاكرات آغاز شد .\r\nمأمون پيشنهاد خود را مبنى بر واگذارى خلافت به آن حضرت مطرح كرد .\r\nامام از پذيرفتن آن امتناع نمود .\r\nبسيارى از مردم و حتى فضل بن سهل از اينكه امام چنين پيشنهاد جالبى را\r\nنمى پذيرفت ، در شگفت ماندند .\r\nعدم پذيرش پيشنهاد مأمون\r\nاينجا يك سوال مطرح است . و آن اينكه چرا امام رضا با اينكه به خوبى از موقعيت و\r\nنقش رهبر ، آگاه است و مىداند كه يك رهبر چه تأثير عميق و همه جانبه اى در طريق\r\nاصلاح يا افساد جامعه دارد و چگونهء همهء نيروها و انديشه‌هاى افراد و جامعه با يك\r\nرهبرى شايسته ، براى اصلاحات ، بسيج مى شوند و با وجود رهبرى فاسد ، و خودكامه ،\r\nهمه چيز حتى كارهايى كه ظاهرا كار شايسته معرفى شده اند ، در راه بيشتر غافل\r\nنگاهداشتن مردم ، نمى توانند مؤثر باشند و نه تنها رجحان عادى خود را از دست\r\nمى دهند ، بلكه اثر نامطلوبى هم در گمراهى و فريب مردم خواهند داشت ، با همهء اينها\r\nچرا امام ( عليه السلام ) ، اين پيشنهاد را نپذيرفت ؟\r\nبايد ديد آيا امام مى توانست پيشنهاد امامت و زمامدارى را بپذيرد و آنگاه اوضاعى را\r\nكه در طول نيم قرن بر اثر خلافكارىهاى بنى عباس پيش آمده بود به حال خود بگذارد ؟ !\r\n","description":"","footnote":"","page_name":" 1326 ","page_number":66},
  {"content":"\r\nآيا ممكن بود مثلا قطيعه بخش‌هاى منصور ( 1 ) را كه به منظور در خدمت گرفتن افراد\r\nمؤثر يا لااقل يا به عنوان حق سكوت برخى از آنان ، بخشيده بود ، بدان صورت كه منابع\r\nدرآمدهاى سرشار را در انحصار عده اى معدود و مخصوص قرار داده بود ، ناديده گيرد ؟ !\r\nاگر امام رضا ( عليه السلام ) بخواهد اقداماتى اساسى در زمينهء اصلاحات اجتماعى بنمايد و طبق\r\nوظيفهء امامت خود ريشه‌هاى فساد را كه خوب مى شناخت از بيخ و بن براندازد بايد ديد با\r\nچه مسائلى روبرو مىشود ؟\r\nاساسا آيا خود مأمون و خاندانش و كسانى كه او به كارها گمارده بود ، با همهء منافع\r\nسرشارى كه ا ز اموال عامه داشتند ، مى بايست بر سر پست‌هاى خود باقى بمانند و به سوء\r\nاستفاده ادامه دهند ! منتها در زير سايهء حكومت امام ! آن هم امام بر حق ، امامى كه\r\nخواستاران عدل اسلامى آرزوى بسط يد و اعمال قدرت و حاكميت آنان را داشتند !\r\nآيا از جمله قدمهاى اوليه در اين مورد ، اين نبود كه از غاصبان اموال عمومى و\r\nكسانى كه منابع ثروت را در انحصار خود قرار داده بودند ، خلع يد به عمل آيد و دستهاى\r\nآنان از دخالت در امور عامه قطع گردد ؟ البته چرا .\r\nو آيا كنار گذاشتن صاحبان مشاغل مهم كه با بند و بست‌ها و در سايهء نظام خودكامگى\r\nخويشاوندى ، آن پست ها را به دست آورده بودند . در صدر يك برنامه اصلاحى قرار\r\nنداشت ؟ باز هم چرا .\r\nاما از آن حضرت قطع كردن حقوقهاى بى حسابى كه بدون انجام كمترين كار مفيدى\r\nبه دست كثيرى از شاغلين امور عامه مى رسيد ، با تأمل در آثار و نتايج جلوگيرى از منافع\r\nنامشروع و اشرافىگرىها در لباس‌هاى حق به جانب و اغفالگرانه بنام اسلام ، و بى\r\n\r\n","description":"","footnote":" 1 . مراد از قطيعه يا إقطاع عبارت از اين است كه اراضى و اموال متعلق به عموم را كه تمامى\r\nمردم يك سرزمين در آنها حقوق مساوى دارند به اشخاص خاص و نور چشمىهاى مورد نظر\r\nواگذار شود و منافع سرشار عمومى در انحصار طبقه اى ممتاز و سرشناس قرار گيرد و ديگران از\r\nآن ، محروم و بى بهره بمانند . از جمله در زمان منصور به عنوان دستمزد همكاريها و يا احيانا حق\r\nالسكوت در برابر اقدامات غير عادلانه به بعضى از عمال و كارداران ، اراضى وسيعى واگذار\r\nمى شد تا وضع روبه راهى داشته باشند و طغيان و عصيانى عليه اقدامات جارى رخ ندهد . ","page_name":" 1327 ","page_number":67},
  {"content":"\r\n\r\nمبالاتى ها ، چگونه مى توانست مورد عمل و اجرا قرار گيرد ؟ تصور اين موقعيت ها شايد تا\r\nحدودى زمينه اى را كه اين پيشنهاد در آن مطرح مى شد روشن كند و تا حدى تصور شود\r\nكه امام ( عليه السلام ) در چه وضعى قرار داشت و در برابر اين تقاضا و پيشنهاد ، چه عكس العملى\r\nمى توانست داشته باشد ؟\r\nاو كه اهل سكوت در برابر مظالم نبود تا به همين اندازه كه به عنوان \" رياست \" دست\r\nيابد قانع باشد ، و براى آنكه مبادا ناراضى درست شود همهء بى بند و باريها را به حال خود\r\nبگذارد ! مگر نه اين است كه طبق گفتهء على ( عليه السلام ) : \" حكومت از آن جهت خواستنى است\r\nكه حق برپا گردد ، و ظلم و باطل از پاى درآيد \" .\r\nبراى تحقق بخشيدن به اين اصل ، يك سلسله دگرگونيهاى بنيادى و تغييرات اساسى\r\nلازم و واجب بود كه امام مى بايست آنها را انجام مى داد .\r\nالبته شرايط اين كارها تا آنجا كه مربوط به كاردانى امام بود ، محققا وجود داشت . اما\r\nآيا طرف ديگر قضيه محيط و موقعيت كلى آن جامعه نبود ؟ بايد ديد پذيرش محيط و\r\nامكانات زمانى و مكانى تا چه حد مساعد بود ؟ آيا امكان آنهمه اصلاحات ريشه دار ، با\r\nپذيرفتن آن پيشنهاد ، وجود داشت ؟ محققا جواب منفى است .\r\nاما در هر حال اگر شرايط لازم براى يك اقدام اساسى و عميق ، محقق و حاصل نيست\r\nآيا نبايد در راه حصول و تحقق آنها كوشيد ؟ البته جواب مثبت است .\r\nاينجاست كه رمزى از عكس العمل امام ، بدست مى آيد . او كارى كرد كه اين زمينه ها\r\nآماده شود ، روشن شود كه هر عزل و نصبى در اين وضع موجود ، بر خلاف مصلحت عامه\r\nاست . بايد قبل از هر چيز ماهيت و باطن دستگاه موجود ، با وضعى معقول معرفى شود .\r\nزيرا اوضاع و احوال ، طورى وانمود شده بود كه تودهء مردم ، از ماهيت دستگاه حاكم سر در\r\nنياورد و سر مردم به امور جزئى گرم باشد و همهء طبقات هر كدام به نحوى سرگرم و\r\nدلخوش باشند .\r\nطرح مسألهء ولايتعهدى امام\r\nامام ( عليه السلام ) مصلحت نخستين را در اين ديد كه پيشنهاد قبول خلافت را كه بسيار هم\r\n","description":"","footnote":"","page_name":" 1328 ","page_number":68},
  {"content":"\r\nسطحى بود نپذيرد .\r\nاما مأمون هم كه با همهء زيركى خود چنين طرحى را تهيه كرده بود ، محققا\r\nنمى توانست با همين يك جواب \" نفى امام \" دست بردارد .\r\nاين بود كه مرحلهء دوم از نقشه اى را كه انديشيده بود مطرح كرد و آن اين پيشنهاد بود\r\nكه امام بعد از وى رأسا عهده دار امور شود و هر جريانى را كه مايل است مورد اجرا قرار\r\nدهد ، يعنى قبول كند كه \" ولى عهد \" باشد .\r\nالبته مفهوم پذيرش اين مطلب هم تا اندازه اى اين بود كه قانونى بودن آن حكومت ،\r\nمورد قبول ضمنى امام قرار گيرد ! و تا اتمام زمان مأمون ، در برابر كارهايى كه مىشود\r\nسكوتى كه حاكى از رضاست از طرف امام رعايت شود ! و با تمام شدن دورهء مأمون ، نوبت\r\nبه امام برسد ! قبل از آن ، حالت انتظار است و بنابراين با حضور امام است كه به كارهاى\r\nخلافت سروسامان داده مىشود ! !\r\nبا اين حال بايد ديد اين حالت آيا به منزلهء تصويب امور جارى ، بلكه امور گذشته\r\nتلقى نمى شد ؟\r\nاينجاست كه سر گفتار امام در برابر اصرار مأمون تا اندازه اى آشكار مىشود كه به اين\r\nمضمون اشاره فرمود :\r\n\" اگر ناچار بايد اين پيشنهاد را بپذيرم ، مشروط بر اين است كه در هيچ امرى از امور\r\nمربوط از : حكومت ، قضاء ، فتوى ، عزل و نصب ، شركت و دخالتى نداشته باشم ! \"\r\nبه عبارت ديگر \" نبايد به نام من كارهايى صورت گيرد و يا قلمداد شود كه با وجود آنكه\r\nمن در اين دستگاه حضور دارم آن كارها انجام مى گيرد ، تصميماتى اجراء مىشود كه من\r\nناظر آنها هستم با توجه به آنكه صاحب منصبى عالى هستم و بنابراين كارها مورد رضايت\r\nضمنى من است ! ! نه . به هيچ وجه \" .\r\nآرى امام چگونه مى توانست مهره اى بى اراده در چنان دستگاهى باشد كه امور\r\nاساسى آن مورد تصويب اسلام نيست . به هر حال موقعيت عجيبى است كه در تاريخ\r\nاسلام پيش آمده است . هر كس در اين زمينه به دنبال هدف و مقصدى به تناسب\r\n","description":"","footnote":"","page_name":" 1329 ","page_number":69},
  {"content":"\r\n\r\n\r\n\r\nشخصيت و موقعيت خويش است . هدف و مقصد امام نيز جز احياء حقايق دين ، و\r\nاستفاده از هر موقعيتى براى معرفى چهرهء واقعى دين نمى تواند بود . \" قل كل متربص\r\nفتربصوا \" ( 1 ) . بگو همه در انتظارند كه چه مىشود ، شما هم منتظر نتيجهء جريان باشيد .\r\nتنظيم عهدنامه\r\nپس از مباحثات طولانى تبادل نظرهاى مختلف در سطوح گوناگون ، بالاخره قرار شد\r\nمأمون عهده نامه اى مبنى بر تجليل از مقام شايستهء امام بنويسد و ضمنا آن حضرت را به\r\nعنوان كسى كه شايسته ترين فرد براى احراز مقام خلافت است ، معرفى نمايد ، تا همهء\r\nطبقات مردم ، او را \" ولى عهد \" و جانشين مأمون براى رهبرى جامعه اسلامى ! \" بشناسند .\r\nعهدنامهء مأمون\r\nبعضى از تاريخ نويسان ادعا كرده اند كه نسخهء اصلى اين عهدنامه را ديده اند و آن را هم\r\nدر تاريخ خود منعكس كرده اند ( از جمله : على بن عيسى اربلى ، در كتاب كشف الغمه در\r\nسال 726 هجرى ) . ولى چون آن عهدنامه با عبارات مختلف نقل شده است و با كوششى\r\nكه براى بدست آوردن نسخهء اصلى آن ( اگر در ايران وجود داشته باشد ) به عمل آمد ،\r\nنتيجه اى حاصل نشد . از طرفى نمى توان تمام آنچه را كه از قول امام ( عليه السلام ) نقل شده است به\r\nآن حضرت نسبت داد ، از اين جهت ، تنها به رؤس مطالبى كه در اين عهدنامه منعكس\r\nاست اشاره مىشود .\r\nنكات اساسى\r\nمأمون در ضمن اين نوشتهء تاريخى چند موضوع را يادآورى كرده است :\r\n1 . دين اسلام را به عنوان دين برگزيدهء خدا كه همگى پيغمبران مأمور ابلاغ آن ، به\r\nمردم بوده اند معرفى مىكند .\r\n2 . مسأله خاتميت پيغمبر اسلام را و اين كه آن حضرت ، تكليف رسالت خود را به\r\nبهترين وجه انجام داد ، يادآور مىشود .\r\n\r\n","description":"","footnote":" 1 . سوره طه آيه 138 . ","page_name":" 1330 ","page_number":70},
  {"content":"\r\n3 . موضوع بسيار مهم و مؤثر در بقاى جامعهء اسلامى را مسأله رهبرى و خلافت و\r\nجانشينى مى شمارد .\r\nو در ضمن تكاليف متقابل رهبران و مردم را گوشزد مىكند و اشاره مىكند كه در\r\nصورت عدم هم آهنگى و رعايت نشدن حقوق متقابل دستگاه رهبرى و جامعه ، در امور\r\nزندگى اجتماعى ، پراكندگى حاصل خواهد شد و مقدمات غلبهء دشمنان فراهم\r\nخواهد گرديد .\r\n4 . مسأله مسؤوليت رهبرى را مطرح مىكند كه چگونه بايد يك پيشوا در راه اقامهء\r\nعدل كوشا باشد و متوجه باشد كه مسؤول پاسخگويى به كمترين ظلم و ستم و كوتاهى در\r\nامور خواهد بود كه در قلمرو فرمانروايى او صورت مى گيرد ، به خصوص غفلت و يا تجاوزى\r\nكه در مورد امت انجام مى گيرد و از روى خودخواهى و خلافت مصالح عامه باشد .\r\n5 . بيان رؤس برنامه‌هاى رهبران و پيشوايان ، دربارهء حفظ وحدت جامعه و رفتار\r\nمتناسب به طوريكه دستگاه فرماندارى ، مورد اعتماد افراد جامعه قرار گيرد . ومأمن و\r\nمرجع مطمئنى براى مردم باشد .\r\nمانع ايجاد نفاق‌ها ، پراكندگيها در ميان مردم شود ( و به طور مسلم خودش در صدد\r\nنفاق افكنى و ايجاد پراكندگى نباشد ) كه اين نفاق ها و خصومت‌هاى داخلى و بى مورد ،\r\nموجب خسران دين و دنيا خواهد شد .\r\nسپس به مسأله مهم تعيين خط مشى امت اسلامى بعد از هر خليفه مى پردازد .\r\nپس از آنكه احساس خود را از سنگينى بار خلافت و شرايط بسيار مهم و ضرورى\r\nكه يك پيشوا بايد داشته باشد يادآور شده ، اضافه مىكند كه او با توجه به اين شرايط و\r\nاهليت و صلاحيت كه امامت و فرمانروايى لازم دارد ، مدتها در انديشهء اين بود كه فرد\r\nشايسته اى را براى اين امر مهم در نظر بگيرد ، تا به عنوان يك تكليف ، وى را به جامعهء\r\nاسلامى معرفى كند .\r\nبعد از ذكر شمه اى از كوششهاى خود و تحقيقات وتتبعاتى كه در اين زمينه به\r\nعمل آورده است و در آن صلاح امت اسلامى را در نظر گرفته است حاصل تلاش خود را در\r\n","description":"","footnote":"","page_name":" 1331 ","page_number":71},
  {"content":"\r\n\r\nاين جهت خلاصه مىكند كه : \" على بن موسى بن جعفر ( رضا ) \" را به عنوان كسى كه از هر\r\nجهت ، شايستگى دارد و از جهت ورع و ديندارى و علم و دانش و ساير فضايل در مورد او\r\nاتفاق كلمه وجود دارد ، معرفى كند .\r\nدر پايان آن نوشته ، جريان بيعت همهء بزرگان و اعضاء خاندان خود را در مورد\r\nجانشينى امام ، بيان مىكند كه چگونه آنان ، آگاهانه و آزادانه آن را پذيرا شدند و مصلحت\r\nعامه را به مصلحت فردى و قبيلگى ترجيح داده اند .\r\nو اظهار اميدوارى مىكند كه اين موضوع در ايجاد الفت اسلامى ، حفظ نفوس و\r\nجمع شدن از پراكندگيها ، رفع ضديت‌ها و نيز استحكام مرزها ، تقويت دين ، شكست\r\nدشمنان حق و استقامت يافتن كارها مؤثر خواهد بود .\r\nو بالاخره از همگان مى خواهد كه هر چه زودتر و با آغوشى باز آنان نيز اين ا مر را\r\nبپذيرند و با امام رضا به عنوان وليعهد ! بيعت نمايند و شكرگزار باشند . و هر چه زودتر در\r\nمورد اطاعت از خدا و خليفهء خود ، بر يكديگر پيشى گيرند .\r\nامام و عهدنامهء مأمون\r\nمسلم است كه در تنظيم اين عهدنامه عنايت و دقت فوق العاده‌اى به كار رفته است . و\r\nاصرار و تاكيد فراوانى بوده است كه امام هم مطلبى در زمينهء پذيرش اين مقام بيان كند .\r\nتا بعدا در تمام اقطار و نواحى كشور اسلامى آن روز ، انتشار يابد ! موقعيت ، از جهات مختلف ،\r\nحساس و قابل توجه است .\r\nبايستى در اين موقعيت ممتاز به مردم و اعضاء جامعهء اسلامى گوشزد شود كه\r\nمتوجه باشند ، تحت عنوان خلافت اسلامى چه كارهاى نامناسبى انجام گرفته است و\r\nبالأخص در مورد اهل بيت پيامبر و امامان شايستهء معصوم ( عليه السلام ) چه كوتاهىهايى شده\r\nاست كه جامعهء اسلامى نيز قهرا مشمول اين محروميت و ستم ها قرار گرفته است ، از اين\r\nجهت كه قرنها از پيشوايان شايسته بى بهره بوده اند .\r\nامروز كه زمينه طورى مساعد شده است كه از طرف يك مقام رسمى ، عدولى در\r\nاين جهت ابراز مىشود و حال آنكه قبلا از طرف حكام و عمال ايشان ، در مورد شايستگان\r\n","description":"","footnote":"","page_name":" 1332 ","page_number":72},
  {"content":"\r\nامت اسلامى نه تنها بى اعتنايى ها مى شد ، بلكه ائمهء بر حق و طرفداران آنان مورد آزار و\r\nشكنجه و كشتار قرار مى گرفتند ، بنابراين اگر قرار است ، امام ، مطالبى را يادآورى كند بايد\r\nطورى باشد كه باز هم در بيدار ساختن جامعه و تعيين تكليف مردم در اين زمينه ها مؤثر\r\nباشد و اين كار ، در يك مرحله از آگاهى و در موقعيت فعلى ، به دست خود دستگاه حاكم\r\nانجام گيرد .\r\nلذا در نوشتهء مختصر منسوب به امام بعد از حمد و ثناى خدا مطالب زير يادآورى\r\nشده است :\r\nبعد از حمد و ثناى پروردگار :\r\nدرباره ذكر صفاتى از خدا به نحوى بسيار جالب از آگاهى مطلق خدا از خيانت ديده ها\r\nو نقشه‌هاى پنهانى كه در سينه‌هاست ياد شده است و نوشته اند : \" ألحمدلله الفعال لما\r\nيشاء . . . \" . \" يعلم خائنة الأعين و ما تخفى الصدور \" . ( 1 )\r\nسپس به نحوى شايسته از مظالم گذشته نسبت به اهل بيت پيامبر ( عليه السلام ) ياد شده\r\nاست كه با توجه به انعكاس اين مطلب در چنين عهد نامه اى تاريخى ، يك اقرار و اعتراف\r\nضمنى از دستگاه خلافت در مورد اين ستمگريها در گذشته و محكوم كردن آن ها به\r\nحساب مى آيد . و اشاره مىشود كه چگونه زمامداران و عمال حكومتهاى گذشته ،\r\nموجبات سلب امنيت و اتلاف نفوس و ايجاد محدوديت ها و محروميت ها در مورد\r\nدوستداران اهل بيت و امامان معصوم را فراهم مى آورده اند .\r\n( مسأله قطع رحم - فزع نفوس - اتلاف - فقر و محروميت طرفداران حق و عدالت ،\r\nمطرح شده است ) .\r\nبعد از اين مقدمه در مورد اصل پيشنهاد قبول خلافت بعد از مأمون ، به مسأله ترس\r\nاز پراكندگى دين و متزلزل شدن وضع مسلمين تكيه شده است و نوشته اند : \" خوفا من\r\nشتات الدين ، و اضطراب حبل المسلمين \" .\r\n\r\n","description":"","footnote":" 1 . سوره غافر آيه 19 . ","page_name":" 1333 ","page_number":73},
  {"content":"\r\n\r\nكه \" اختلاف داخلى چه لطمه اى به حيثيت جامعه اسلامى خواهد زد و فرصتهايى\r\nبدست دشمنان خواهد داد \" .\r\nمطلبى كه يادآورى آن نيز جالب است - علاوه بر شرايطى كه بين امام و مأمون\r\nشفاها و قبلا مطرح شده بود مبنى بر اينكه در امر مسؤوليت هيچ عزل و نصبى را به عهده\r\nنخواهد گرفت - اين شرطى است كه امام رضا اضافه كرد : \" . . . اگر من بعد از او زنده باشم \" .\r\nو روشن است كه جملهء \" إن بقيت بعده \" خودش خالى از يك نوع لطافت و اشارتى\r\nنيست ، زيرا چيزى نگذشت كه امام بعد از اين جريانات ، به شهادت رسيد . بعد از آن\r\nاجمالى از روش كار را در صورت تصدى كارها تذكر مىدهد :\r\nپس از اينكه بار مسؤوليت خلافت به عهدهء او قرار گرفت . خط مشى اصلى در مورد\r\nهمگان و به خصوص در مورد بنى عباس بر مبناى اطاعت خدا و رسول خواهد بود .\r\n\" ان اعمل فيهم عامة وفي بنى عباس خاصة ، بطاعته وطاعة رسول الله \" .\r\nاصول كلى كار ، بر اساس حفظ جان و ناموس و احترام نتايج تلاشهاى مردم وحفظ\r\nحدود و فرايض الهى است .\r\nتأمين رضاى بارى تعالى و صلاح امور امت و آسايش عباد و امنيت بلاد ، سرلوحهء\r\nهمهء كارها و برنامه‌ها است .\r\nسپس با تذكر به اينكه اين ها عهد موكدى است كه مورد سؤال واقع خواهد شد و\r\nبالأخره با ذكر آيه \" اوفوا بالعهد إن العهد كان عنه مسؤولا \" ( 1 ) حضرت نوشتهء خود را تمام\r\nمىكند . و حضور شهود را نيز تذكر مىدهد .\r\nشهود عهدنامه\r\nدر طرف راست عهدنامه ، عالم بزرگ دربار ، \" يحيى بن اكثم \" قاضى القضاة دو بار\r\nچنين نوشت :\r\n\" شهد يحيى بن اكثم على مضمون هذا المكتوب ظهره وبطنه وهو يسأل الله ان\r\n\r\n","description":"","footnote":" 1 . اسراء آيه 34 . ","page_name":" 1334 ","page_number":74},
  {"content":"\r\n\r\nيعرف أمير المؤمنين وكافة المسلمين بركة هذا العهد والميثاق \" .\r\n\" يحيى پسر اكثم به صحت اين نوشته و آنچه در پشت و روى آن آمده گواه است . و از\r\nخدا مسئلت دارد كه خليفه و همهء مسلمانان را از بركت اين عهدنامه به خوبى آگاه و\r\nبهره‌مند گرداند \" .\r\nدر طرف چپ ، گواهى فضل بن سهل نوشته شد كه طى آن يادآورى شده بود :\r\n\" خليفه فرمان داده است كه اين عهدنامه هر دو صفحه اش در مدينه بين \" روضه و\r\nمنبر \" خوانده شود تا همگى بنى هاشم و شخصيت‌هاى برجستهء قريش و سرشناسان\r\nعرب از مضمون آن آگاهى يابند تا اعتراضات سفهاء و جهال و مشتى ياوه سرا پيش نيايد\r\nو البته راه حق آشكار خواهد شد \" .\r\nدر آخرش هم تذكر داد كه : \" اين چند سطر را فضل به دستور خليفه أمير المؤمنين در\r\nهمين تاريخ نوشته است \" .\r\nبرنامه‌هاى تشريفاتى :\r\nقرار شد اجراء تشريفات بيعت ، روز دهم ماه رمضان به عمل آيد . نخستين كسى كه\r\nدست بيعت در دست امام گذاشت به دستور خليفه \" عباس فرزند مأمون \" بود و بعد از او\r\n\" فضل بن سهل \" وزير اعظم ، \" يحيى بن اكثم \" مفتى اعظم دستگاه خلافت ، ! \" عبد الله بن\r\nطاهر ذواليمينين \" ( فرمانده سپاه مأمون ) و سپس عموم اشراف و رجال بنى عباس كه\r\nحاضر بودند دست بيعت به آن حضرت دادند .\r\nحالا ديگر نوبت شعرا ! منقبت گويان ، و ناطقان و خطيبان شد كه معمولا در هر\r\nموقعيتى مى خواهند به اصطلاح ، خودى نشان بدهند ! و به تناسب همت خويش هنر\r\nادبى خود را در خدمت آنچه مورد نظر است ارائه دهند ! هر يك به تناسب درك و استعداد\r\nو علاقهء خود قصيده‌هايى بسازند و بخوانند ! و اين كارها انجام شد ! در خطبه‌هاى نماز\r\nجمعه نيز ، خطيبان دربارهء آن حضرت سخن مى گفتند .\r\nبراى اينكه عامهء مردم نيز از اين دگرگونى ها به نحوى با اطلاع شوند و تغيير محسوس\r\nو چشمگيرى را احساس كنند ، قرار شد لباس و علامت‌هاى سياه ، كه شعار آل عباس بود\r\n","description":"","footnote":"","page_name":" 1335 ","page_number":75},
  {"content":"\r\n\r\nبه رنگ سبز تبديل شود .\r\nزمزمه‌هاى مخالفت\r\nاين جريان تا اينجا با همهء پيچيدگيهاى سياسى كه داشت به طور طبيعى پيش رفت ،\r\nاما كم كم زمزمه‌هايى در گوشه و كنار پيدا شد . آنان كه در سايهء حمايت اين دستگاه و\r\nحكام و فرمانروايان در ولايات مختلف از قلمرو وسيع اسلامى آن روز ، ثروتهاى بى كران\r\nاندوخته بودند و زندگيهاى مرفه و آسوده‌اى پر از ناز و نعمتى براى خود ترتيب داده\r\nبودند ، از نتايج و آثار اين اقدام ، سخت نگران بودند و حق هم داشتند نگران باشند . آيا اين\r\nامر براى سوء استفاده چيان و هزار فاميل آن روز ، قابل تحمل و حتى قابل تصور\r\nبوده است ؟\r\nآل على كه طبق انديشهء على ، خلافت را تنها براى برقرارى حق و عدل و جلوگيرى از\r\nظلم و سوء استفاده ونفاق مى خواهند ، با كسانى كه تار و پود زندگيشان از مجارى زور وزر\r\nتشكيل شده است چگونه مى توانند در كنار هم ، همزيستى مسالمت آميزى\r\nداشته باشند ؟ !\r\nمخالفان حسود و سوء استفاده گران ناراحت ، سعى داشتند كه به هر نحوى شده است\r\nدر اشاعهء تخم بدبينى نسبت به آل على بكوشند ، حتى انتشار مى دادند كه \" امام رضا\r\nشيفتهء جاه و مقام است . زيرا به محض اينكه از طرف مأمون از او دعوتى به عمل آمد آن را\r\nاجابت كرد . بنابر اين چگونه مى توان طبق عقيدهء طرفدارانش ، مردى زاهد و رهبرى\r\nمعنوى باشد ؟ \"\r\nاما البته طرز رفتار امام ، نقشه‌هاى آنان را بىاثر و نقش بر آب كرد . بر خلاف انتظار\r\nآنان ، گذشت زمان در ايجاد محبوبيت عامه و نفوذ همه جانبهء امام ، به سرعت\r\nكمك مى كرد .\r\nكينه توزهايى كه مرتبا آثار و شواهد كمالات علمى و معنوى امام را مى ديدند ، كسانى\r\nكه قبلا خودشان داعيه‌هايى در زمينهء علوم و كمالات داشته و موقعيت‌هايى براى خود\r\nكسب كرده بودند و با بودن امام پايه‌هاى مناصب سطحى خود را متزلزل مىديدند ، آيا\r\n","description":"","footnote":"","page_name":" 1336 ","page_number":76},
  {"content":"\r\n\r\nمى توانستند بى تفاوت باشند ؟ ! يحيى بن اكثم ها ، بارها شاهد مباحثات عميق علمى امام\r\nبا رؤساى ساير مذاهب و اديان بودند و چون خود را از آن فضايل و كمالات خالى و پياده\r\nمى ديدند ، مسلما احساس حقارت مى كردند . آيا آنان اين شهامت را داشتند كه از وجود\r\nچنين مردى كه محيط كشور اسلامى را در شعاعى وسيع روشن ساخته است نه تنها\r\nناراحت و متألم نباشند ، بلكه او را هم تأييد و تقويت كنند ؟ !\r\nاصولا بايد ديد كه در طول تاريخ اسلامى تا امروز آيا حسادت‌ها و جاه طلبى ها اجازه\r\nداده و مىدهد تا كسانى كه به عنوان اسلام و امور وابستهء به آن ، در چهره‌هاى مختلف از\r\nمزايا و ثروتها و احتراماتى بهره‌مند بوده و هستند چنانچه در موقعيتى قرار گيرند كه\r\nديگرى را شايسته تر از خود در راه خدمت به اسلام بيابند ، حاضر باشند دست برادرى و\r\nهمكارى به يكديگر بدهند و خود را از خودخواهى و اسارت نفس و هوى پرستى ، و\r\nجامعهء خود را از غفلت ها و چند دستگى ها نجات دهند ؟\r\nبه عبارت ديگر \" خود را براى اسلام و مسلمين بخواهند \" ، نه اسلام و مسلمين را\r\nبراى خود .\r\nبد نيست از باب نمونه به يكى از حوادثى كه در توجه به شكوه و عظمت معنوى امام\r\nمؤثر بود و مخالفان و اشخاص ذينفع از وضع موجود ، نمى توانستند شاهد آن پيشرفت ها\r\nو عظمت‌ها باشند اشاره كنيم و آن پيشنهاد مأمون در مورد اقامهء نماز عيد توسط\r\nامام ( عليه السلام ) بود .\r\nاجراى نماز عيد فطر\r\nدر سال 202 هجرى با اصرار مأمون قرار شد مراسم اجراى نماز عيد فطر توسط امام\r\nرضا ( عليه السلام ) انجام گيرد . باز هم امام براى اينكه بفهماند حاضر نيست آلت بى اراده براى\r\nاجراى مقاصد دستگاه خلافت باشد ، از پذيرفتن اين پيشنهاد امتناع كرد . حاضر نبود\r\nكارهاى اساسى را كه به دست ديگران است ناديده بگيرد و از ميان آنهمه مسئوليت ها و\r\nمقررات اسلامى تنها به انجام مراسم و امور مصلحتى ، قناعت كند و بگويد همين مقدار\r\nهم غنيمت است كه به ما احترامى مى گذارند ، و نمازى چنين با عظمت برگزار مىشود !\r\n","description":"","footnote":"","page_name":" 1337 ","page_number":77},
  {"content":"\r\n\r\nاما مأمون در برابر استنكاف امام ، اصرار كرد كه به هر ترتيب باشد ، مصلحت در اين است\r\nكه آن حضرت نماز را برگزار كند . در مرحلهء بعد ، امام پيغام فرستاد :\r\n\" بنابراين به همانگونه كه پيغمبر اسلام نماز عيد را برگزار مى كرده است اجرا\r\nخواهد كرد \" .\r\nپيشنهاد جالبى بود ، زيرا مدتها بود مردم اين مراسم را با خلفا مى گذراندند . آنها هم كه\r\nفقط به تشريفات قناعت مى كردند و نماز و خطبه‌شان ، روح اصيل اسلامى را نداشت .\r\nمسلمين قرن دوم هم اطلاع نداشتند كه پيغمبر در اين زمينه چگونه عمل\r\nمى كرده است ؟\r\nآنان خلفا و واليان را ديده بودند كه با زر و زيور و در سايهء مراقبت نگهبانان مسلح و\r\nقراولان خوش لباس و دم و دستگاههاى پرتشريفات ، مى آمدند و نماز عيدى مى خواندند\r\nو بعد از آن هم خطبه اى سطحى و مصلحتى ، با تكرار كلمات خاصى خوانده مى شد و به\r\nهمين دل خوش مى داشتند و مى رفتند .\r\nمأمون هم به همين تصور ، مركب مخصوص و موكب مجلل براى حضرت رضا ( عليه السلام )\r\nفرستاد ، تا همه با شكوه و جلال كامل به نماز بروند ! فرماندهان سپاه ، قضات عالى مقام ،\r\nعلما و دانشمندان و بزرگان هر يك به فراخور شأن و مقام ، سوار بر سواريهاى آراسته ،\r\nمنتظر بودند تا امام رضا هم با وضعى مشابه بيرون آيد و بر سوارى مجللى كه خليفه\r\nفرستاده است سوار شود ، جلو بيفتد و همه با هم بروند و مراسم را انجام دهند !\r\nامام چه كرد ؟\r\nهمانگونه كه گفتيم ، امام به مأمون پيغام داد : \" اگر اصرارى دارى كه نماز عيد را من\r\nاقامه كنم ، من همانگونه عمل خواهم كرد كه پيغمبر اسلام در اين مورد عمل مى كرد \" .\r\nمأمون هم پذيرفت ، شايد هم واقعا دوست داشت بداند پيغمبر اسلام چگونه عمل\r\nمى كرده است ؟ و خاطرهء سنت او را در عملى كه امام رضا ( عليه السلام ) انجام مىدهد ملاحظه كند .\r\nامام كه قبلا خود را شستشو داده و غسل كرده بود ، پيراهن سفيد وساده اى كه از پنبه\r\nبافته شده بود ، بر تن كرد . عمامه اى سفيد بر سر بست كه دو طرف آن از سينه و پشت سر\r\n","description":"","footnote":"","page_name":" 1338 ","page_number":78},
  {"content":"\r\nآويزان بود . خود را معطر و خوشبو ساخت . دامن پيراهن را به كمر زد . با پاى برهنه به راه\r\nافتاد . اطرافيان نزديك او هم ، به همين ترتيب عمل كردند و همراه امام به راه افتادند .\r\nوقتى به وسط صحن خانه رسيدند حضرت سر به آسمان بلند كرد و با صداى بلند گفت :\r\nألله اكبر . همه با هم همين جمله را تكرار مى كردند .\r\nامام و چند نفرى كه با او بودند از خانه كه بيرون آمدند باز هم همه صدا به \" الله اكبر \"\r\nبلند كردند . بزرگان قوم كه با آنهمه جلال و شكوه آمده بودند و در انتظار خود ، امام را با آن\r\nوضع ساده و بى پيرايش ديدند ، آنان نيز بى اختيار از اسب ها پائين آمدند ، ناچار\r\nكفش‌هاى همه از پاها درآمد . در اين موقع براى بار سوم صداى تكبير جمعيت بلند شد و\r\nهر چند قدمى كه مى رفتند ، باز صداى تكبير بلند مى شد ، منظره و شكوه معنوى خاصى\r\nايجاد شده بود . جمعيتى انبوه راه افتاد و كم كم ازدحام جمعيت بيشتر مى شد .\r\nعده اى جريان را به مأمون گزارش دادند و ضمنا از راه خيرانديشى و يا خود شيرينى ،\r\nبه او خاطرنشان كردند كه ادامهء اين امر ممكن است تا پايان نماز و خطبه‌ها منجر به\r\nايجاد انقلابى گردد و چارهء آن مشكل باشد !\r\nمأمون هم به دليلى كه به خاطرش گذشت مصلحت نديد كار با اين وضع ادامه پيدا\r\nكند ، اين بود كه براى حضرت پيغامى به اين مضمون فرستاد :\r\n\" اين كار كه به اين ترتيب ادامه مى يابد ، موجب ناراحتى و زحمت و خستگى مفرط\r\nشما خواهد شد ! بنابراين شما ديگر خود را بيش از اين به زحمت نيندازيد ديگرى آن را\r\nانجام خواهد داد ! ! \"\r\nحال بايد تصور كرد كه در بازگشت آن حضرت از نيمه راه مصلا ، چه حالتى براى\r\nآن حضرت و براى آن جمعيت پيدا شده بود ؟\r\nدر محلى كه قرار بود اين همه انبوه جمعيت با امام نماز بگزارند و به خطبه‌هاى\r\nآن حضرت كه خاطرهء خطبه‌هاى آتشين جدش على بن ابيطالب را زنده مى كرد گوش فرا\r\nدهند ، يكى ديگر ! مراسم نماز ! ! را انجام داد .\r\nامام هم از نيمهء راه به خانه برگشت در حالى كه ابهت وجلالت خاص ديگرى در دلها\r\n","description":"","footnote":"","page_name":" 1339 ","page_number":79},
  {"content":"\r\n\r\nيافته بود .\r\nآرى مأمون و اطرافيانش به روشنى دريافتند كه اگر امام با اين وضع كه مرتبا جمعيت\r\nمتراكم تر مىشود ، نماز را در بيابان ، طبق سنت پيغمبر اكرم ( صلى الله عليه وآله ) اقامه نمايد ، و سپس دو\r\nخطبه به دنبال آن ايراد نمايد ، چه بسا مسائل مهمى پيش خواهد آمد كه نتايج وآثار آن ،\r\nبراى آنان كه قبله وآمالشان ، مقام و ثروتشان بود و در سايهء وضع موجود ، منزلتى كسب\r\nكرده بودند ، خوش آيند نبود . در هر حال زمزمه‌هايى از گوشه و كنار شروع شد . در بغداد\r\nاين زمزمه به صورت حادى ظهور كرد .\r\nابراهيم بن مهدى ، عموى مأمون آهنگ مخالفت را شروع كرد و خطر را گوشزد اهل\r\nمنافع و صاحبان مقام و ثروت كرد ! بهره وران از اوضاع و احوال موجود ، هدف مشتركى\r\nيافتند و همه يك جا به صدا و حركت درآمدند .\r\nنقشه‌هاى شوم\r\nدنبالهء اين جريانات منتهى به اين طرح شد كه سه نفر را مسؤول اساسى اين فاجعه\r\nشناخته و محكوم به قتل دانستند . - فاجعه اى كه به نظر آنان غير قابل تحمل بود يعنى\r\n\" انتقال خلافت از بنى عباس به آل على \" . زيرا مى دانستند به دنبال آن ، رسيدگى به\r\nحساب سوء استفاده ها و سوء استفاده چيان نيز در كار است . آن سه نفر يكى مأمون و\r\nديگرى وزير اعظمش فضل بن سهل و سومى هم على بن موسى الرضا بود . ! عده اى هم\r\nآماده و مترصد فرصت مناسب بودند . روز جمعه سوم شعبان را براى اجراى اين نقشه ، در\r\nزمان واحد تعيين كردند ، در حالى كه از ابتداى تشريفات ولايتعهدى فقط حدود 11 ماه\r\nگذشته بود . قرار بود آن روز هر سه نفر در حمام معروف سرخس با هم باشند . بنابراين آيا\r\nبهترين محل مناسب براى اجراى اين نقشه همانجا نبود ؟ !\r\nحدس زده مى شد كه اوضاع ، آبستن حوادثى است . با قرائنى كه به دست آمد قرار شد\r\nبرنامه را تغيير دهند ، اما فضل بن سهل كه با همه زيركى كه داشت و با همهء ادعاى آگاهى\r\nاز علم نجوم و خواص ساعات و ايام كه اظهار مى كرد ، طبق قرار قبلى در ساعت مقرر وارد\r\nحمام شد . اما بيچاره مورد اجراى نقشه قرار گرفت و مهاجمان ، بدن برهنه ى او را قطعه\r\n","description":"","footnote":"","page_name":" 1340 ","page_number":80},
  {"content":"\r\n\r\nقطعه كردند . بعد از اين جريان در مرو سرو صداى عجيبى به راه افتاد .\r\nاين زمزمه هم در ميان بود كه شايد اجراى اين نقشه به دستور خود مأمون بوده است .\r\nدر هر حال به وضعى كه مأمون فكر مى كرد با اجراى اين نقشه پيش مى آيد و او\r\nخواهد توانست با خيال آسوده خلافت كند و كارهاى مورد نظر را انجام دهد ، به هم خورد .\r\nبديهى است او به عنوان خليفه و زمامدار ، در فكر چاره جوئى از اين نارضائيها و در\r\nصدد تبرئه خويش بود . اما در هر حال سرانجام ، كار به اينجا رسيد كه امام رضا ( عليه السلام ) هم پس\r\nاز چندى مسموم شد .\r\nيك روز و يك شب هم قضيه را مكتوم نگاهداشتند . مأمون هم شديدا از اين جربان\r\nاظهار تأثر كرد و دستور داد با احترام تمام بدن آن حضرت را در كنار قبر هارون دفن\r\nنمايند ! به طورى كه نوشته اند : آن حضرت حدود 2 سال در شهر مرو و نزديك به 7 ماه در\r\nسرخس اقامت داشت . ماه‌هاى آخر عمر را هم در \" سناباد \" طوس به سر برد و در همانجا\r\nبود كه به شهادت رسيد .\r\nخدمات علمى و دينى آن حضرت\r\nدر مركز خلافت اسلامى بارها وسيلهء بحث و گفتگو ميان آن حضرت و دانشمندان\r\nبرجسته ى تمام اديان و مذاهب كه از گوشه و كنار و مراكز علمى معروف جهان آن روز\r\nمى آمدند ، فراهم مى شد .\r\nطى آن جلسات ، امام رضا به دانشمندان مختلف روى زمين و بزرگان اهل نظر كه از\r\nمليت‌هاى مختلف بودند و يا به سبب داشتن عقايد و آراء خاصى مورد توجه قرار گرفته\r\nبودند ، دربارهء مطالب گوناگون علمى و دينى ، گفتگوهاى جالبى داشته اند .\r\nآن حضرت در ضمن آن گفتگوها حقايق دين اسلام را نيز براى علماى مذاهب\r\nمختلف روشن مى كردند و اين گفتگوها آثار عميقى در تبليغ و نشر علوم و معارف اسلامى\r\nداشته است .\r\nهمهء علماى مذاهب و صاحبان افكار و آراء مختلف ، به بزرگوارى و احاطهء علمى آن\r\nحضرت - كه در مواقع لزوم هم با همان زبان و اصطلاحات خاص و حتى از منابع دين خود\r\n","description":"","footnote":"","page_name":" 1341 ","page_number":81},
  {"content":"\r\nآنان صحبت مى كرد - اقرار و اعتراف كرده اند .\r\nكتابهايى در زمينهء احتجاجات آن حضرت گرد آورى شده است كه مبين اين واقعيت\r\nاست . همانند :\r\nگفتگوى آن حضرت با \" ثنويه \" يعنى دانشمندانى از ايران كه مطالبى از عقايد\r\nزردتشتيان را مطرح مى كردند .\r\nمحاجه با دانشمندان مشهورى از \" دهريين وماديين \" كه اظهار مى داشتند\r\n\" آفرينش مبدأ ومعادى ندارد \" .\r\nدر اين زمينه مطالبى بسيار زنده و مؤثر دربارهء \" توحيد \" از طرف امام ( عليه السلام ) به جامعهء\r\nبشريت عرضه شده است .\r\nبياناتى كه آن حضرت در زمينهء توحيد اسلامى و نبوت و انبياء و رسالت پيامبر\r\nاسلام ، با رهبران مسيحيان آن روز داشته اند كه به لقب \" جاثليق \" ( كاتوليك ) از آنان نام\r\nبرده مى شد .\r\nهمچنين احتجاجاتى كه با دانشمندان و بزرگان ملت يهود كه لقب \" رأس\r\nالجالوت \" داشتند و مأمون از آنان براى طرح مطالب خود در محضر امام دعوت مى كرد .\r\nمباحثاتى كه با \" زنادقه \" صورت مى گرفت كه با اشاعهء اشكالات و ايراداتى ، اذهان\r\nمردم را نسبت به حقايق اسلامى مشوب مى ساختند و كسى نبود كه بتواند با منطق\r\nخودشان آنان را قانع و مجاب سازد .\r\nهر يك از اينها در جاى خود ، شايان بررسى مستقل و قابل عنايت و توجه است .\r\nاما آنچه در همهء اين موارد چشمگير بود اين بود كه تمام كسانى كه با آن حضرت روبرو\r\nمى شدند و مباحثاتى انجام مى دادند در برابر كمالات معنوى امام ( عليه السلام ) تسليم مى شدند و\r\nجز قبول حق ، و اقرار و اعتراف به مقام شامخ علمى امام و صحت مطالبى كه مى فرمود ،\r\nچاره اى نداشتند . و اين مسأله خود موجب شهرت فوق العادهء آن حضرت ، در زمينهء\r\nاحاطهء كامل علمى و شايستگى همه جانبه از نظر رهبرى مى شد .\r\nاين گونه بحثهاى اعتقادى و فكرى در اين شرايط اجتماعى ، بسيار حساس و ارزنده\r\n","description":"","footnote":"","page_name":" 1342 ","page_number":82},
  {"content":"\r\n\r\n\r\nبود ، چه در جامعهء اسلامى آن روز تلاش فراوان علمى به چشم مى خورد و دوران ترجمه و\r\nتأليف و برخورد آراء و مكاتب گوناگون رسيده بود ، و شور وشوق علمى ايجاب مى كرد كه\r\nبه دانشمندان مختلف ، آزادى ابراز عقيده و نشر آراء و افكار داده شود ، و درست در همين\r\nلحظات حساس لازم بود كه انديشمندان پاك و آگاه ، به پا خيزند و حقايق را آنطور كه\r\nهست عرضه كنند تا در غوغاى برخورد افكار ، راه حق ، گم نشود ، گمراهيها و تيرگيها\r\nغلبه ننمايد .\r\nامام وظيفهء خود را - درست در اوج اين تلاشها ، آن هم در مركز تجمع دانشمندان - به\r\nخوبى انجام داد .\r\nپيامى از امام رضا ( عليه السلام ) به دوستانش\r\nدر اثر تعليمات حضرت رضا ( عليه السلام ) و معاشرت با آن جناب شاگردان ارزنده و شايسته‌اى\r\nتربيت شدند كه هر يك از آنان به سهم خود منشاء خيرات و بركاتى براى جامعهء اسلامى\r\nبوده اند و گفتار و كردار امام را كه دستور العمل زندگانى مردم مىتواند بود براى آيندگان\r\nنقل كرده اند .\r\nاز جمله كسانى كه احاديثى دربارهء امام رضا و سفارشهاى آن حضرت نقل كرده اند ،\r\nحضرت \" عبد العظيم \" است .\r\nحضرت عبد العظيم كه از نوادگان امام حسن مجتبى ( عليه السلام ) است ، اواخر عهد امام هشتم\r\nرا درك كرده و از امام نهم و دهم استفاده‌هاى شايانى نموده است . مرحوم صدوق او را\r\nمردى بزرگوار و پرهيزكار و مورد وثوق معرفى كرده است .\r\nدر سال 250 تا 255 نظر به سختگيرىهايى كه از طرف طبقهء حاكم در مورد\r\nدانشمندان و رهبران شيعه وجود داشته است ، حضرت عبد العظيم به شهر رى مهاجرت\r\nكرده و همانجا پس از چندى از دنيا رفته است .\r\nقسمتى از يادگارهاى علمى و معنوى امام\r\nقسمتى از درس ها و مطالب آموزندهء آن حضرت كه توسط دانشمندان بزرگوار\r\nاسلامى جمع آورى شده است ، امروز در دسترس ما قرار دارد .\r\n","description":"","footnote":"","page_name":" 1343 ","page_number":83},
  {"content":"\r\nاز جمله آنها كتاب \" عيون اخبار الرضا \" است كه در آن احاديثى را كه از امام رضا ( عليه السلام )\r\nنقل شده است ، گردآورى شده است .\r\nيكى ديگر كتاب \" علل الشرايع \" است كه در آن از حكمت ها و مصالحى كه در مورد\r\nاحكام و دستورهاى عملى اسلام ، فوائد وآثار آنها از امام ( عليه السلام ) رسيده است ، ياد شده است .\r\nاين دو كتاب هر دو از مرحوم \" شيخ صدوق ابن بابويه \" است كه سال وفاتش 381\r\nهجرى قمرى بوده و در نزديكى رى مدفون است .\r\nكتابهاى ديگرى نيز مانند \" طب الرضا \" يادگار آن حضرت است كه هر يك در جاى\r\nخود ، كمالات و بزرگوارىهاى آن حضرت را معرفى مىكند .\r\n","description":"","footnote":"","page_name":" 1344 ","page_number":84},
  {"content":"\r\nبخش پنجم\r\nارشادات و راهنمائىهاى معنوى امام رضا ( عليه السلام )\r\n","description":"","footnote":"","page_name":" 1345 ","page_number":85},
  {"content":"\r\n","description":"","footnote":"","page_name":" 1346 ","page_number":86},
  {"content":"\r\n\r\n\r\n\r\nبخش پنجم / ارشادات و راهنمائىهاى امام رضا ( ع ) . . .\r\nسخنان و ارشادات معنوى حضرت رضا ( عليه السلام )\r\n1 . صلهء رحم :\r\nامام على بن موسى الرضا ( عليه السلام ) فرمودند : \" قال رسول الله ( صلى الله عليه وآله ) : \" من ضمن لى واحدة\r\nضمنت له اربعة ، يصل رحمه فيحبه الله تعالى ، ويوسع عليه في رزقه ويزيد في عمره ، و\r\nيدخل الجنة التى وعده \" ( 1 ) .\r\nامام على بن موسى الرضا ( عليه السلام ) از قول رسول خدا ( صلى الله عليه وآله ) از سوى پروردگار عالم فرمود :\r\n\" هر كسى كه انجام يك خصلت را براى من ضمانت كند من چهار پاداش را بر او\r\nتضمين مى كنم : فقط \" صلهء رحم \" به جا آورد من ضامنم :\r\n1 . كه خداوند متعال او را دوست بدارد 2 . در روزى و گذران زندگى گشايش دهم 3 .\r\nعمرش را طولانى فرمايد 4 . و به بهشتى كه وعده اش داده است داخل فرمايد .\r\n2 . تكليف فوق طاقت :\r\nقال ابراهيم بن عباس ( رضي الله عنه ) إنى سمعت الرضا ( عليه السلام ) قد سئله رجل أيكلف الله العباد ما\r\nلايطيقون ؟ فقال : هو أعدل من ذالك . قال : فيقدرون على كل ما أرادوه ؟ قال : هم أعجز\r\nمن ذالك \" . ( 2 )\r\nابراهيم بن عباس گفت : از امام رضا ( عليه السلام ) در جواب فردى چنين شنيدم كه سؤالش اين\r\nبود : آيا خداوند به بندگانش آنچه طاقت و توان ندارند ، تكليف مىكند ؟\r\nامام ( عليه السلام ) پاسخ فرمودند : \" خداوند عادل تر از آنست كه تكليف فوق توان دستور دهد \" .\r\n\r\n","description":"","footnote":" 1 . عيون اخبار الرضا باب الثلثين .\r\n2 . عيون اخبار الرضا ( ع ) باب الثليثين . ","page_name":" 1347 ","page_number":87},
  {"content":"\r\n\r\n\r\nپرسيد آيا بندگان بدانچه اراده كنند قادر خواهند بود ؟ فرمود : \" بندگان عاجزتر از آنند\r\nكه هر چه را خواستند توان انجام آن را داشته باشند \" .\r\n3 . حضرت عبد العظيم از امام رضا ( عليه السلام ) روايت مىكند\r\nسلام مرا به دوستانم برسان !\r\nبه آنان بگو : شيطان ( و كسانى كه ايادى او هستند ) را به خود راه ندهند .\r\nبه آنان توصيه كن كه در گفتار ( و نقل گفتارها ) رعايت راستى و درستى را بنمايند و\r\nدر امور خويش ( از هر جهت ) امين و مورد اعتماد باشند .\r\nبگو كه در مسائل بى ثمر و گفت و گوهاى بىحاصل ، عمر عزيز خود را نگذرانند .\r\nبگو با يكديگر انس و رفت و آمد و روابط حسنه داشته باشند . اينها موجب جلب\r\nرضايت خاطر مرا فراهم خواهد كرد .\r\nآنان نبايد به عيب‌جويى و كارشكنى براى يكديگر ، وقت خود را صرف كنند ، كه\r\nموجب عذاب و نكبت در دنيا ، و خسران در آخرت خواهد گرديد .\r\n4 . سفارشى ديگر از امام رضا ( عليه السلام )\r\nعلى بن شعيب ، يكى از شاگردان با استعداد ولايق آن حضرت مى گويد : روزى به ديدار\r\nامام رضا ( عليه السلام ) رفتم : از من پرسيدند : يا على !\r\nچه كسى از نظر زندگى ، بهترين مردم است ؟\r\nجواب دادم : اى سرور و آقاى من ، شما به اين مطلب داناتريد . بعد از آن خود\r\nحضرت فرمودند :\r\nيا على ، من حسن معاش غيره ، في معاشبه .\r\nكسى كه زندگى ديگران از ناحيهء او نيكو مىشود .\r\nو سپس ادامه دادند : مى دانى چه كسى از نظر زندگى از همه مردم بدتر است ؟\r\n\" كسى كه ديگران از زندگى او بهره اى ندارند \" .\r\nباز ادامه داد : اى على ! نعمت‌هايى را كه داريد نيكو قدرشناسى كنيد . و اطمينان\r\nنداشته باشيد كه هميشه براى شما برقرار بماند . و اگر از دست رفت چه بسا باز نمى گردد .\r\n","description":"","footnote":"","page_name":" 1348 ","page_number":88},
  {"content":"\r\n\r\n\r\nاى على ! \" بدترين مردم كسى است كه كسى از ناحيهء او بهره‌مند نمى شود ، مهمان يا\r\nكسى را كه به او حاجتى دارد راه نمى دهد و تنها خور است و نسبت به زير دستان خود\r\nخشمگين و سخت گير مى باشد \" .\r\n5 . معرفى اسلام خالص\r\nدر ضمن اين گفتار پس از آنكه از :\r\nنماز و سفارش دربارهء اينكه اول وقت خوانده شود ، و نيز از نماز جماعت و شرايط\r\nلازم الاجراء آن و بعضى از مقررات مربوط به امر خانواده ،\r\nو سپس از جهاد و اهميت دفاع ياد شده است ،\r\nاحترام والدين و لزوم اطاعت آنان مادام كه در آن نافرمانى خدا تأكيد شده است ،\r\nو نيز بعضى از وظايف پدر و مادر در مورد فرزندان را مورد توجه قرار مىدهد و\r\nسپس به مسألهء جبر و اختيار اشاره اى كرده و مى فرمايد :\r\n- لانقول بالجبر والتفويض ، - لايعذب الله الاطفال بذنوب الاباء .\r\n- لاتزر وارزة وزر اخرى . - لايفرض الله على الناس طاعة من يعلم انه يضلهم\r\nو يغويهم .\r\nخلاصهء ترجمه :\r\n- ما ( به عنوان مسلمان و شيعه ) نه قائل به جبر و سلب اختيار بندگان در كارهاشان\r\nهستيم . و نه اين را پذيرفته ايم كه از تمام جهات ، كارها به آنان واگذار شده باشد .\r\n( بلكه امرى بين اين دو را قبول كرده ايم ) ،\r\n- از نظر ما فرزندان به گناه پدران مورد عذاب و سرزنش قرار نمى گيرند .\r\nو بار كسى را ديگرى بر دوش نمى گيرد .\r\nبراى آدمى چيزى جز آنچه در راه آن كوشش كرده است ، نخواهد بود .\r\nخدا فرمانبردارى كسى را كه مىداند او مردم را گمراه مىكند واجب نكرده و نخواهد\r\nكرد . . . .\r\nو به دنبال آن يك سلسله بيزاريها و مراقبت‌ها را از لوازم اسلام خالص شمرده و به\r\n","description":"","footnote":"","page_name":" 1349 ","page_number":89},
  {"content":"\r\n\r\nعنوان آثار ايمان معرفى مىكند ، بدين ترتيب :\r\nالأيمان : هو اداء بالامانة واجتناب جميع الكبائر . - البراءة من الذين ظلموا آل\r\nمحمد . - من النآكثين والقاسطين والمارقين . - البراءة ممن نفى الاخيار وشردهم :\r\nواوى الطرداء اللعناء . وجعل الاموال دولة بين الاغنياء ، واستعمل السفهاء ( مثل\r\nمعاويه وعمروعاص ) . - البراءة من اتباعهم . و من اهل الأستيثار .\r\nخلاصهء ترجمه :\r\nايمان : عبارت است از اداء امانت و دورى از تمام گناهان بزرگ . . . . - بيزارى و دورى از\r\nآنان كه دربارهء آن محمد ستم كردند كه عبارتند از : - نقض كنندگان تعهدات ، ( ناكثين ) -\r\nجوركنندگان و روگردانان از عدل ، ( قاسطين ) - تفرقه اندازان گمراه ، ( مارقين ) - بيزارى از\r\nآنان كه نيكان را مورد نفى قرار دادند آنان را از شهر و ديار خود دور ، از شغل متناسب\r\nمحروم نموده ، تارومارشان كردند . و بجاى آنان كه شايستگى كامل براى اداره امور را\r\nدارند ، عده اى را كه بايستى رانده شوند و مورد لعن و نفرين اند در دستگاه خود قرب و\r\nمنزلت و جايگاه و پايگاه دادند .\r\n- بيزارى و نفرت از كسانى كه ثروتهاى جامعه را در انحصار عده اى از اغنياء قرار دادند و\r\nمشتى سفيه و هوى پرست را به كارها گرفتند ( از قبيل معاويه وعمروعاص ) .\r\n- بيزارى و دورى از پيروان ايشان و از كسانى كه خود و بستگان خود را بر ديگران\r\nترجيج داده و هر مزيت و منفعتى را به خود منحصر كرده و مانع رشد ديگران شده اند .\r\nو از ابى موسى اشعرى ها ، كسانى كه از آن گروه و دوستدار آن روش اند . آنان اغفال\r\nشدگانى هستند كه تلاش آنان در زندگى دنيا منحصر به جهات سطحى و غير انسانى\r\nاست و چنان گمان مى كنند كه كارهاى آنان در دنيا درست است و اعمال آنان پسنديده\r\nاست . بيزارى از آنچه به منظورهاى پليد مورد توجه قرار داده شده و يا بازيچه و وسيلهء\r\nسرگرمىهاى گمراه كننده قرار گرفته اند .\r\nپيشوايان گمراهى ، علمداران ستم كارى ، همهء آنان چه آنان كه ابتدا و در اوايل بوده اند\r\nو چه آنان كه هستند و يا بعدها پيدا خواهند شد .\r\n","description":"","footnote":"","page_name":" 1350 ","page_number":90},
  {"content":"\r\n\r\n\r\nدوستى و رعايت اميرمؤمنان على و آن ان كه بر تربيت و روش و هدف پيامبرشان راه\r\nخود را ادامه دادند و اسلام را تغيير و تبديل ندادند .\r\nهمانند سلمان واباذر و مقدار وعمار و . . . .\r\nو دوستى پيروان آنان و كسانى كه بر مبناى همان راه راهروى كردند و رويه آنان را ( به\r\nتناسب خود و محيطشان ) دنبال كردند كه رضاى خدا بر آنان باد .\r\n6 . در مورد گناهان كبيره\r\n. . . الكبائر وهى : - قتل النفس التى حرم الله ، - الزنا ، - السرقة ، - شرب الخمر ، - عقوق\r\nالوالدين ، - ألفرار من الزحف ، - اكل الربا بعد البينة ، - والسحت ، - الميسر والقمار ، -\r\nالبخس في المكيال والميزان ، - أكل مال اليتيم ظلما ، - و ما اهل لغيرالله به ، من غير\r\nضرورة ، . . . - معونة الظالمين والركون اليهم ، - حبس الحقوق من غير العسرة ، - الكذب ،\r\n- الكبر ، - الاسراف ، - التبذير ، - الخيانة .\r\nخلاصهء ترجمه :\r\nدر بيان گناهان بزرگ\r\n1 . كشتن انسانى كه رعايت حرمتش از نظر حق حيات ، لازم است . ( كسى كه مرتكب\r\nقتل نفس يا فسادى كه موجب قتل شده باشد ، نشده است )\r\n2 . زناكارى و تجاوز به نواميس ديگران ،\r\n3 . دستبرد به حقوق مالى ديگران ،\r\n4 . آلودگى به مشروبات مست كننده ،\r\n5 . رنجانيدن و آزار مادر و پدر ،\r\n6 . فرار كردن از مقابل دشمن و ميدان را براى او خالى گذاشتن ،\r\n7 . ربا خوارى و بعد از آگاهى ،\r\n8 . كارهاى حرام را راه معيشت و گذران زندگى قرار دادن ،\r\n9 . برد و باخت و قمار بازى ،\r\n10 . كم فروشى و كلاهبردارى در داد و ستد ،\r\n","description":"","footnote":"","page_name":" 1351 ","page_number":91},
  {"content":"\r\n\r\n11 . خوردن و از بين بردن مال يتيم ،\r\n12 . خوردن از مردار و خون و گوشت خوك ،\r\n13 . و نيز خوردن از حيواناتى كه بنام غير خدا كشته شده و ميان مردم تقسيم\r\nمى گردد ، بدون آنكه اجبار و ضرورتى براى استفادهء از آن وجود داشته باشد ،\r\n14 . كمك كارى به ظالمان و ستمگران ، و آنان را پشتوانه و تكيه گاه قرار دادن ،\r\n15 . بدون وجود عسرت و تنگدستى حقوق ديگران را حبس كردن و مانع رسيدن\r\nآنان به حق خود شدن ، 16 . دروغ‌پردازى ، 17 . تكبر و خودپسندى ، 18 . اسرافكارى ، زياده\r\nروى در هر كار ، 19 . تبذير و ضايع ساختن مال و هر چيز مفيد و به كار بردن آنها در راههاى\r\nبى مورد ، 20 . مرتكب خيانت شدن .\r\n7 . توضيحى دربارهء خطرات و عواقب فرار از برابر دشمن\r\nحرم الله الفرار من الزحف ، لمافيه من الوهن في الدين ، والاستخفاف بالرسل و\r\nالائمة العادلة ، و ترك نصرتهم على الاعداء ، والعقوبة لهم على انكار مادعوا اليه من :\r\nالإقرار بالربوبية ، و اظهار العدل و ترك الجور ، واماتة الفساد ، - ولما في ذالك من\r\nجرأة العدو على المسلمين ، و ما يكون في ذالك من السبى والقتل ، وابطال دين الله ،\r\nو غيره من الفساد . ( 1 )\r\nدر مقام بيان علل و احكام و مقررات اسلامى ، مطالبى از طرف امام رضا نقل شده است\r\nكه شايستهء تدبر وتأمل فراوان است . از جمله در ضمن بيان علت حرام شدن گناهان\r\nبزرگ در زمينهء \" فرار از جنگ \" چنين فرموده است :\r\nخدا فرار از ميدان جهاد و مبارزه را حرام كرده است ، به آن جهت كه موجب سستى در\r\nدين و خوارى خواهد شد .\r\n- و نيز نشانهء ناچيز شمردن زحماتى است كه همهء پيامبران خدا و پيشوايان عادل\r\nجهان براى نجات بشريت تحمل كرده اند . - اين كار ترك يارى آنان است .\r\n\r\n","description":"","footnote":" 1 . عيون اخبار الرضا ( ع ) ج 2 ، ص 92 . ","page_name":" 1352 ","page_number":92},
  {"content":"\r\n\r\n- اين عمل يعنى فرار از ميدان مبارزه ، موجب گرفتارى و نكبت و عذاب شديد\r\nخداست و عواقب سختى در بر دارد ، اين كار مستلزم انكار عملى اقرار به ربوبيت خداى\r\nيگانه است .\r\n- همچنين انكار ضمنى و عملى آن چيزهايى است كه يك فرد مسلمان دربارهء لزوم\r\nعدالت و ترك ظلم و جور و لزوم ريشه كن كردن فساد به زبان اظهار مىكند .\r\n- از اينها گذشته فرار از ميدان مبارزه با دشمنان به اين جهت حرام است كه اين اقدام ،\r\nموجب جرأت يافتن دشمن بر اسلام و مسلمين خواهد شد و بدبخترىهايى ببار\r\nخواهد آورد از قبيل :\r\n- به اسارت و نكبت درآمدن وزير دست ديگران قرار گرفتن .\r\n- به دست دشمنان به قتل رسيدن .\r\n- مقررات الهى را كه بايد در جامعه اجراء گردد بى اثر ساختن .\r\nو فسادهاى ديگرى غير از اينها نيز در اين كار هست . ( از جمله ، تسلط دشمن بر\r\nجامعه اسلامى است . تسلطى كه زمينهء آن را ترس و فرار از مبارزه فراهم مى سازد ) .\r\n8 . در مورد علل وآثار نكبت زاى رباخوارى\r\nبيع الربا وشرائه وكس على كل حال على المشترى وعلى البايع ، لعلة : - ذهاب\r\nالمعروف ، - و تلف الاموال ، - رغبة الناس في الربح ، - ترك القرض ، وضياع المعروف ،\r\nومما في ذلك من الفساد ، والظلم . ( 1 )\r\nدر مقام بيان آثار ناهنجار رباخوارى و ايجاد سلطه‌هاى اقتصادى مى فرمايد :\r\n\" معاملات ربوى اگر چه به صورت خريد و فروش باشد ، در هر حال موجب نكبت\r\nخواهد بود و به ضرر هر دو طرف تمام مىشود .\r\n- روابط پسنديدهء مردم ( از نظر اقتصاد و تعاون ) اموال در معرض تلف قرار مى گيرد ،\r\n( مال از مسير اصلى خود كه بهبود وضع اقتصادى اجتماعى باشد منحرف مىشود و\r\n\r\n","description":"","footnote":" 1 . علل الشرايع ج 2 ، ص 167 . ","page_name":" 1353 ","page_number":93},
  {"content":"\r\n\r\nثروت كه وسيلهء سهولت روابط در زندگى بود ، هدف اصلى زندگى قرار مى گيرد و موجب بر\r\nباد رفتن نتايج تلاشهاى اكثريت مردم به نفع اقليتى ثروتمند و نفع طلب خواهد شد ) .\r\n- مردم تمايلى شديد به سوديابى پيدا مى كنند . ( كارها ، همه جنبهء تجارى و\r\nسودپرستى به خود مى گيرد ) قرض دادن به ديگرى بدن توقع ربح و بهره ، ترك مىشود .\r\nكارهاى خير كه جنبهء سود مادى ندارد در جامعه تعطيل مىشود .\r\nو بالاخره آن كار مستلزم فساد و ظلم ، و فاسد شدن اموال است .\r\n9 . سخنى دربارهء نماز\r\nالف : لايزال الشيطان ذعرا من المؤمن ، ما حافظ على الصلوات الخمس ، فاذا\r\nضيعهن تجرء عليه واوقعه في العظائم ، ( 1 ) ب : علة الصلاة : اقرار بالربوبية ، خلع الانداد ،\r\nلئلاينسى العبد سيده ومدبره وخالقه ، فيبطر ويطغى ، زاجر إله عن المعاصى ، مانعا من\r\nانواع الفساد ، ( 2 ) ج : الصلاة لها اربعة الاف باب . ( 3 )\r\nالف : دربارهء نماز :\r\nشيطان پيوسته از شخص مؤمن يك نوع وحشت و نوميدى دارد ، مادام كه مراقب\r\nانجام وظيفه خود در مورد نماز است .\r\nوقتى كسى نمازهاى خود را ضايع ساخت و به آنها بى اعتنا شد ، شيطان نسبت به او\r\nجرى مىشود و او را كم كم به پرتگاه‌هاى بزرگ مىاندازد .\r\nب : علت و حكمت نماز :\r\nاقرار به ربوبيت پروردگار .\r\nكنار گذاشتن شرك و امورى كه نوع مردم ، آنها را در امور مؤثر مى بينند . براى اينكه\r\nآدمى ، صاحب نعمت اصلى مدبر و خالق خود را فراموش نكند . تا سرگرم به زندگى جارى\r\nشود و به طغيان و سركشى افتد .\r\n\r\n","description":"","footnote":" 1 . عيون اخبار الرضا ( ع ) ج 2 ، ص 28 .\r\n2 . من لا يحضره الفقيه ج 1 ، ص 139 .\r\n3 . من لا يحضره الفقيه ج 1 ، ص 124 . ","page_name":" 1354 ","page_number":94},
  {"content":"\r\n\r\nنماز ، انسان را از گناهان دور و پاك نگاه مى دارد . و از انواع فساد و تباهىها\r\nجلوگيرى مىكند .\r\nج : نماز چهار هزار باب دارد .\r\n10 . گفتارى در مورد زكات\r\n\" لو اخرج الناس زكات اموالهم ما إحتاج احد \" ان علة الزكاة :\r\nمن اجل قوت الفقراء ، تحصين أموال الاغنياء ، لان الله عزوجل كلف اهل الصحة\r\nالقيام بشأن اهل الزمانة والبلوى ، كما قد قال : لتبلون في اموالكم وانفسكم ، ( 1 ) مع مافيه\r\nمن الزيادة ، والرأفة ، والرحمة لاهل الضعف ، والعطف على اهل المسكنة ، والحنت لهم\r\nعلى المواساة ، وتقوية الفقراء ، والمعونة لهم على امر الدين .\r\nدربارهء موقعيت زكات فرموده اند :\r\nدر صورتى كه مردم زكات و حقوق مالى خود را بپردازند هيچكس محتاج\r\nنخواهد ماند .\r\nدر مورد آثار و حكمت‌هاى آن از اين نكته ها ياد كرده اند : وجوب زكات ، به جهت تأمين\r\nزندگى نيازمندان ، در امان ماندن اموال ثروتمندان است .\r\nخداى بزرگ ، كسانى را كه از نعمت صحت بهره‌مندند ، مكلف و موظف كرده است كه\r\nبراى رفع نيازهاى بى وسيله ها و مبتلايان ، آماده و برپا باشند و اقدامات متناسب را\r\nانجام دهند .\r\nاز اينها گذشته در اجراى امر زكات ، فوائد وآثار ديگرى نيز هست از جمله :\r\nزياد شدن اموال در جامعه ( و حتى براى كسانى كه آن را مى پردازند ) .\r\nايجاد محبت و مهربانى در ميان طبقات مختلف . و احساس حالتهاى عطوفت آميز\r\nنسبت به ضعيفان .\r\nاحياء عواطف نسبت به واماندگان و از كار افتادگان . و تأمين آبرومندانهء نيازمنديهاى\r\n\r\n","description":"","footnote":" 1 . سوره 3 ، آيهء 184 . ","page_name":" 1355 ","page_number":95},
  {"content":"\r\n\r\n\r\nآنان . و بسيج نيروها در راه رسيدگى به حال آنان .\r\nتشويق افراد جامعه به ايجاد حالت مواسات نيرو بخشيدن به ناداران .\r\nيارى كردن به آنان در فراگيرى امور مربوط به دين و معنويت .\r\nچنان كه در قرآن نيز يادآورى كرده است :\r\nشما را در مورد نيروهاى مالى و جانى به آزمايش مى آوريم ، \" قرآن سوره 3 ، آيه 184 \" .\r\n11 . يك معرفى از عيد فطر\r\nانما جعل يوم الفطر العيد ، ليكون للمسلمين مجتمعا يجتمعون فيه ، ويبرزون الله\r\nعزوجل ، ويمجدونه على ما من عليهم ، فيكون يوم عيد ويوم اجتماع ويوم تضرع ،\r\nلانه اول يوم من السنة يحل فيه الاكل والشرب ، ولان اول شهور السنة عند اهل الحق\r\nشهر رمضان .\r\n\" روز فطر ، عيد قرار داده شده است تا : فرصتى براى مسلمانان باشد كه دور يكديگر\r\nجمع شوند . نعمت‌هاى خدا را ياد كنند . و به نعمت ايمان ، و آنچه به وسيلهء دين اسلام به\r\nآنان ارزانى شده است ، خدا را به بزرگى بستايند .\r\nبنابراين آن روز ، روز عيد ، روز اجتماع ، روز راز و نياز با آفريدگار جهان است .\r\nنخستين روز از سال است كه خوردن و آشاميدن بعد از يك ماه حلال است .\r\nو از نظر مردم حق بين ، ماه رمضان اولين ماه سال است .\r\n12 . دربارهء ترك امر به معروف و نهى از منكر\r\nامام رضا از پيغمبر گرامى اسلام روايت كرده اند كه فرمود :\r\nاذا امتى تواكلت الأمر بالمعروف والنهى عن المنكر ، فليأذنوا بوقاع من الله تعالى . ( 1 )\r\n\" زمانى كه امت من در مورد امر به معروف و نهى از منكر ، كار را به گردن ديگرى\r\nبيندازند و هر شخصى يا دسته اى به انتظار بنشينند كه ديگران آن كار را عهده دار شوند ،\r\nدر اين صورت بايد در انتظار فرا رسيدن عذاب الهى و گرفتار شدن به يك زندگى نكبت بار\r\n\r\n","description":"","footnote":" 1 . كافى ج 5 ، ص 59 وتهذيب ج 6 ، ص 177 . ","page_name":" 1356 ","page_number":96},
  {"content":"\r\n\r\n\r\n\r\nباشند \" . و اين كار به منزلهء اعلان محاربهء با حق و مانع پيشرفت نيكى ها است .\r\n13 . دفاع از ناموس و حيثيت و مال\r\nاز آن حضرت سوال شد :\r\nأيمنع جاريته من ان يؤخذ وان خاف على نفسه القتل ؟ قال : نعم .\r\nاز آن حضرت پرسيدند :\r\nاگر بخواهند زنى را به زور از خانه اى بربايند ، - هر چند خدمتكارى را - آيا شخص\r\nمكلف است به دفاع بپردازد و نگذارد بيگانه به ناموس او خيانت كند ؟ اگر چه جانش در\r\nمعرض مخاطره باشد ؟ حضرت جواب دادند : آرى .\r\n14 . در مورد حرمت زنا و بى عفتى\r\nتحريم الزنا - لعلة ذهاب الانساب ، - ترك التربية للاطفال ، - فساد المواريث ، - و ما\r\nاشبه ذلك من وجوه الفساد . ( 1 )\r\n\" زنا و بى عفتى ، عملى حرام و ناروا است ، به سبب اينكه در اثر آن ، - نسبتها از بين\r\nمى رود . ( روابط متزلزل مىشود ) - كسى به تربيت صحيح كودكان ، رغبت شايسته نشان\r\nنمىدهد . ( و اين كار بسيار مهم ، ترك مىشود ) - روابط ارثى به هم مىخورد و از\r\nهم مىپاشد .\r\nاز اينها گذشته فسادهاى گوناگون ديگرى نيز دارد . محيط آلوده فراهم مى آورد\r\nو غيره .\r\n15 . ارزيابى ميزان فداكارى نسبت به غير\r\nدر مقام بيان حدود يارى و به دوستان و برادران كه بايد در مورد آنان گذشت و\r\nفداكارى داشت ، فرموده اند :\r\n\" لاتبذل لاخوانك من نفسك ما ضرره عليك اكثر من نفعه لهم \" ، ( 2 )\r\nبايد در نظر داشت كه مقدار ناملايماتى كه در اين راه تحمل مىشود با نتيجه اى كه آن\r\n\r\n","description":"","footnote":" 1 . علل الشرايع ج 2 ، ص 165 وعيون اخبار الرضا ج 2 ، ص 92 .\r\n2 . من لا يحضره الفقيه ، ج 3 ، ص 103 . ","page_name":" 1357 ","page_number":97},
  {"content":"\r\n\r\nدوست و برادر در آن فداكارى مى برد متناسب باشد . و ميزان فداكارى در راه خدمت به\r\nديگران بايد طورى انجام گيرد كه ضررى كه تحمل مىشود بيشتر از ثمره اى كه به دست\r\nمى آيد نباشد .\r\n( و ضمنا كسى هم توقع اين گونه تحمل ضررها را از ديگرى نداشته باشد )\r\n16 . برنامه‌هاى زندگى\r\nالف : در مورد مغبون شدن :\r\nالمغبون لامحمود ولامأجور . ( 1 )\r\nكسى كه در روابط خود با مردم ، غفلت كند تا متضرر شود و از جهل ، بىخبرى و كوتاهى\r\nكردن او سوء استفاده شود ، چنين كسى نه پسنديده است ، و نه شايستهء اجر و\r\nپاداشى است .\r\nب : در مورد عيش و گذران زندگى ، فرموده اند :\r\nالعيش : السعة في المنزل ، الفضل في الخدم ، وكثرة المحبين ، ( 2 )\r\nدر مورد بيان گوشه اى از آرزوها براى تحقق يك زندگى آرام كه هر فرد و جامعه‌اى\r\nبدنبال تهيه آن است ، فرمود : - منزل ، وسعت داشته باشد . - خدمتگزاران بهره‌مند و\r\nهمكاران افزوده باشند . - و دوستداران فراوان .\r\nج : مطلبى در مورد اسراف :\r\nان هذا هو السرف ، ان تشترى حمارا بثلاثة عشر دينارا وتدع برذونا . ( 3 )\r\nسخن از كسى به ميان آمد كه الاغى را به 13 دينار خريده بود ، ( و گويا با اين مبلغ\r\nامكان تهيه حيوان پرقدرت ترى متناسب با منظور خريدار وجود داشته است ) لذا\r\nفرمودند : اينكه تو اين را به اين قيمت بخرى و حال آنكه مى توانستى با آن ، ( مثلا ) قاطرى\r\nخريدارى كنى ، اين كار ، خود نوعى از اسراف است .\r\n\r\n","description":"","footnote":" 1 . عيون اخبار الرضا ج 2 ، ص 42 .\r\n2 . كافى ج 6 ، ص 526 .\r\n3 . كافى ج 6 ، ص 536 . ","page_name":" 1358 ","page_number":98},
  {"content":"\r\n\r\n\r\nد : در مورد عدم پذيرش زبونى و هجوم پذيرى فرموده اند : \" ان الله عزوجل يبغض\r\nرجلا يدخل عليه في بيته ولايقاتل \" . خداى بزرگ از كسى كه به خانه و محل زندگى او\r\nهجوم و حمله شود ولى او ( كه قبلا مى بايست پيشگيرى مى كرد ، هنوز هم ) در مقام\r\nمقابله و دفاع برنيايد ، مبغوض خدا است .\r\n17 . نقش نيت باطنى\r\nدر مقام توجه دادن به نقش قصد و نيت قلبى در كارها و نيز اشاره به وضع زمان آن\r\nحضرت ، اين حديث نيز قابل توجه است : دو نفر وارد مجلس امام شدند و دربارهء اينكه آيا\r\nبايد نمازشان را به قصر بخوانند يا تمام ، جويا شدند .\r\nامام كه از قصد و محرك اصلى آنان آگاهى يافت رو به يكى از آنان كرد و فرمود : \" وجب\r\nعليك التقصير لانك قصدتنى \" .\r\n( تو كه به قصد ديدار من آمده اى نماز خود به قصر مى خوانى ) .\r\nو آنگاه رو به ديگرى كرده فرمودند : \" وجب عليك التمام لانك قصدت السلطان \" .\r\nبر تو كه ( براى غرضى خاص ) به قصد ديدار خليفه آمدى واجب است نماز خود را تمام\r\nبخوانى . ( با توجه به اين كه يكى از شرايط قصر نماز در مسافرت ، اين است كه مسافرت\r\nمشروع باشد نه حرام ) .\r\n18 . عشق به امام حسين ( عليه السلام )\r\nدر كتاب \" مكارم اخلاق \" از يكى از دوستان امام رضا ( عليه السلام ) روايت مىكند كه امام\r\nرضا ( عليه السلام ) لباسى از خراسان به اينجانب اهداء نمودند در وسط لباس اندكى از تربت بود به\r\nقاصد گفتم اين چه خاكى است ؟\r\nدر پاسخ گفتند اين شربت امام حسين ( عليه السلام ) است امام ( عليه السلام ) هر وقت لباى يا چيز ديگرى\r\nمىفرستند اين تربت را همراه آن مىسازند و مىفرمايند وجود اين تربت با اذن خدا ،\r\nامان از آفتى است . ( 1 )\r\n\r\n","description":"","footnote":" 1 . مكارم اخلاق ، باب خوردنيها و نوشيدنيها ص 498 ، چاپ فراهانى . ","page_name":" 1359 ","page_number":99},
  {"content":"\r\n\r\n\r\n\r\n19 . توسعه دادن به زندگى و خانواده\r\nالف : ينبغى للرجل ان يوسع على عياله لئلايتمنوا موته ، ( 1 )\r\nسزاوار است مردم در مورد افراد عائله تسهيلات لازم را فراهم نمايند . و رفتار آنان\r\nطورى نباشد كه اعضاء خانواده او ناراحت شوند و در نبود او احساس آرامش و وسعت\r\nبيشتر بكنند .\r\nب : صاحب النعمة يجب عليه التوسعة على عياله ، ( 2 )\r\nهر كس از نعمتى برخوردار است بر او واجب است كه در زندگى افراد خانوادهء خود\r\nگشايشى بوجود آورد و وسائل لازم براى زندگى و رشد صحيح آنان فراهم سازد .\r\n20 . تقارن اعمال\r\nان الله عزوجل امر بثلاثة مقرون بها ثلاثة اخرى : أمر بالصلوة ، والزكوة ، فمن صلى\r\nو لم يزك لم يقبل له صلوته وامر بالشكر له وللوالدين ، فمن لم يشكر والديه لم\r\nيشكرالله ، وامر باتقاء الله وصلة الرحم ، فمن لم يصل رحمة ، لم يتق الله عزوجل .\r\nخداوند بندگان خويش را به سه چيز فرمان داده كه به سه چيز ديگر پيوند دارد ، فرمان به\r\nنماز و زكات داده است ، پس كسى كه نماز گزارد و زكات ندهد نمازش پذيرفته نشود . و\r\nفرمان به شكر خداى و سپاس پدر و مادر داده است ، پس هر كس سپاس پدر و مادر\r\nنگذارد خداى را شكر نكرده است . و فرمان به پرهيزگارى و پيوند خويشاوندان داده است ،\r\nپس هر كس به خويشاوندان خويش نرسد تقوى خداى را بجاى نياورده است .\r\n21 . عدل و خواص آن\r\nاستعمال العدل والإحسان مؤذن بدوام النعمة ، ولا حول ولاقوة الا بالله .\r\nبه كار بستن دادگرى و نيكوكارى مردمان را به پايدارى برخورداريهاى جهان آگاهى\r\nمىدهد ، نيرو و جنبشى در كار نيست مگر به يارى خدا .\r\n\r\n","description":"","footnote":" 1 . الفقيه ج 2 ، ص 239 .\r\n2 . كافى ج 4 ، ص 11 . ","page_name":" 1360 ","page_number":100},
  {"content":"\r\n\r\n\r\nچند روايت ارزشمند از امام رضا ( عليه السلام )\r\n1 . مومن به حقيقت مؤمن نيست ، تا اينكه سه خصلت در او باشد :\r\nسنتى از خدا ، سنتى از پيامبر ( صلى الله عليه وآله ) و سنتى از امام ( عليه السلام ) .\r\nاما سنت خدايش ، رازدارى است . سنت پيامبرش ، رفق و مدارا با مردم ، و سنت امام و\r\nسرپرستش ، صبر كردن در همه احوال است .\r\n2 . عبادت به روزه و نماز بيشتر نيست ، بلكه عبادت ، عبارت از آنست كه از انديشهء خود\r\nرا در رفاه و آسايش مردم قرار دهد .\r\n3 . بر صاحب نعمت و ثروت و مكنت واجب است كه خانوادهء خود را رفاه و آسايش\r\nقرار دهد .\r\n4 . ايمان ، داراى چهار ركن است : 1 ) توكل به خداى متعال 2 ) راضى بودن به قضاى\r\nالهى 3 ) تسليم امر خدا بودن 4 ) و بالاخره تمام كارها را به ذات اقدس الهى واگذار نمودن .\r\n5 . يارى كردن ضعيف و ناتوان از صدقه دادن براى تو بهتر و گرامىتر است .\r\n6 . توكل آن است كه از غير خدا ترس و بيم نداشته باشى .\r\n7 . نظافت و پاكيزگى از اخلاق پيامبران است . ( 1 )\r\n22 . مناظره با جاثليق\r\nدر اينجا امام ( عليه السلام ) شروع به سخن كرد و فرمود :\r\nاى نصرانى ! اگر به انجيل خودت براى تو استدلال كنم اقرار خواهى كرد ؟\r\nجاثليق گفت : آيا مى توانم گفتار انجيل را انكار كنم ؟ آرى به خدا سوگند اقرار خواهم\r\nكرد هر چند بر ضرر من باشد .\r\nامام ( عليه السلام ) فرمود : هر چه مى خواهى بپرس و جوابش را بشنو .\r\nجاثليق : دربارهء نبوت عيسى و كتابش چه مى گويى ؟ آيا چيزى از اين دو را\r\nانكار مى كنى ؟\r\n\r\n","description":"","footnote":" 1 . سرچشمه‌هاى نور ، امام رضا ( ع ) ، سازمان تبليغات اسلامى ، زمستان 1368 ،\r\nص 120 - 132 ، ( با گزينش ، تصرف وتلخيص ) . ","page_name":" 1361 ","page_number":101},
  {"content":"\r\nامام ( عليه السلام ) : من به نبوت عيسى و كتابش و به آنچه به امتش بشارت داده و حواريون به آن\r\nاقرار كرده اند ، اعتراف مى كنم ، و به نوبت ( آن ) عيسى كه اقرار به نبوت محمد ( صلى الله عليه وآله ) و كتابش\r\nنكرده و امتش را به آن بشارت نداده كافرم !\r\nجاثليق : آيا به هنگام قضاوت از دو شاهد عادل استفاده نمى كنى ؟\r\nامام ( عليه السلام ) : آرى .\r\nجاثليق : پس دو شاهد از غير اهل مذهب خود از كسانى كه نصارى شهادت آنان را\r\nمردود نمى شمارند بر نبوت محمد ( صلى الله عليه وآله ) اقامه كن و از ما نيز بخواه كه دو شاهد بر اين معنا\r\nاز غير اهل مذهب خود بياوريم .\r\nامام ( عليه السلام ) : هم اكنون انصاف را رعايت كردى اى نصرانى ، آيا كسى را كه عادل بود و نزد\r\nمسيح ، عيسى بن مريم مقدم بود مى پذيرى ؟\r\nجاثليق : اين مرد عادل كيست ، نامش را ببر .\r\nامام ( عليه السلام ) : دربارهء \" يوحناى \" ديلمى چه مى گويى ؟\r\nجاثليق : به به ! محبوبترين فرد نزد مسيح را بيان كردى !\r\nامام ( عليه السلام ) تو را سوگند مى دهم آيا انجيل اين سخن را بيان مىكند كه يوحنا گفت :\r\nحضرت مسيح مرا از دين محمد عربى با خبر ساخت و به من بشارت داد كه بعد از او\r\nچنين پيامبرى خواهد آمد ، من نيز به حواريون بشارت دادم و آنها به او ايمان آوردند ؟\r\nجاثليق گفت : آرى ! اين سخن را يوحنا از مسيح نقل كرده و بشارت به نبوت مردى و\r\nنيز بشارت به اهل بيت و وصيش داده است ، اما نگفته است اين در چه زمانى واقع\r\nمىشود و اين گروه را براى ما نام نبرده تا آنها را بشناسيم .\r\nامام ( عليه السلام ) : اگر ما كسى را بياوريم كه انجيل را بخواند و آياتى از آن را كه نام محمد ( صلى الله عليه وآله ) و\r\nاهل بيتش و امتش در آنها است ، تلاوت كند آيا ايمان به او مى آورى ؟\r\nجاثليق : بسيار خوب است .\r\nامام ( عليه السلام ) به نسطاس رومى فرمود : آيا سفر سوم انجيل را از حفظ دارى ؟\r\nنسطاس گفت : بلى ، از حفظ دارم .\r\n","description":"","footnote":"","page_name":" 1362 ","page_number":102},
  {"content":"\r\nسپس امام به رأس الجالوت ( بزرگ يهوديان ) رو كرد و فرمود : آيا تو هم انجيل را\r\nمى خوانى ؟ گفت آرى به جان خودم سوگند . فرمود سفر سوم را برگير ، اگر در آن ذكرى از\r\nمحمد و اهل بيتش بود به نفع من شهادت ده و اگر نبود شهادت نده . سپس امام ( عليه السلام ) سفر\r\nسوم را قرائت كرد تا به نام پيامبر ( صلى الله عليه وآله ) رسيد ، آنگاه متوقف شد و رو به جاثليق كرد و فرمود :\r\nاى نصرانى ! تو را به حق مسيح و مادرش آيا قبول دارى كه من از انجيل باخبرم ؟\r\nجاثليق : آرى . سپس امام ( عليه السلام ) نام پيامبر ( صلى الله عليه وآله ) و اهل بيت و امتش را براى او تلاوت كرد ،\r\nسپس افزود : اى نصرانى ! چه مى گويى ، اين سخن عيسى بن مريم است ؟ اگر تكذيب كنى\r\nآنچه را كه انجيل در اين زمينه مى گويد ، موسى و عيسى هر دو را تكذيب كرده اى و كافر\r\nشده اى . جاثليق : من آنچه را كه وجود آن در انجيل براى من روشن شده است انكار\r\nنمى كنم و به آن اعتراف دارم .\r\nامام ( عليه السلام ) : همگى شاهد باشيد او اقرار كرد ، سپس فرمود : اى جاثليق هر سؤال\r\nمىخواى بكن . جاثليق : از حواريون عيسى بن مريم خبر كه آنها چند نفر بودند و نيز خبر\r\nده كه علماى انجيل چند نفر بودند ؟\r\nامام ( عليه السلام ) : از شخص آگاهى سؤال كردى ، حواريون دوازده نفر بودند و اعلم و افضل آنان\r\nلوقا بود . اما علماى بزرگ نصارى سه نفر بودند : يوحناى اكبر در سرزمين باخ ، يوحناى\r\nديگرى در قرقيسا ويوحناى ديلمى در رجاز ، و نام پيامبر و اهل بيت و امتش نزد او بود ، و\r\nاو بود كه به امت عيسى وبنى اسرائيل بشارت داد .\r\nسپس فرمود : اى نصرانى ، به خدا سوگند ما ايمان به آن عيسى داريم كه ايمان به\r\nمحمد ( صلى الله عليه وآله ) داشت ، ولى تنها ايرادى كه به پيامبر شما عيسى داريم ابن بود كه او كم روزه\r\nمىگرفت و كم نماز مى خواند ! جاثليق ناگهان متحير شد و گفت : به خدا سوگند علم خود\r\nرا باطل كردى ، و پايهء كار خويش را ضعيف نمودى ، و من گمان مى كردم تو اعلم مسلمانان\r\nهستى ! امام ( عليه السلام ) : مگر چه شده ؟ جاثليق : به خاطر اينكه مى گويى عيسى ضعيف و كم روزه\r\nو كم نماز بود ، در حالى كه عيسى حتى يك روز را افطار نكرد و هيچ شبى را ( به طور كامل )\r\nنخوابيد وصائم الدهر وقائم الليل بود . امام ( عليه السلام ) : براى چه كسى روزه مى گرفت و نماز\r\n","description":"","footnote":"","page_name":" 1363 ","page_number":103},
  {"content":"\r\nمى خواند ؟ ! جاثليق نتوانست پاسخ گويد و ساكت شد ( زيرا اگر اعتراف به عبوديت عيسى\r\nمى كرد با ادعاى الوهيت او سازگار نبود ) . امام ( عليه السلام ) : اى نصرانى ، سؤال ديگرى از تو دارم .\r\nجاثليق ، با تواضع ، گفت : اگر بدانم پاسخ مى گويم . امام ( عليه السلام ) : تو انكار مى كنى كه عيسى\r\nمردگان را به اذن خداوند متعال زنده مى كرد ؟ جاثليق در بن بست قرار گرفت و به ناچار\r\nگفت : انكار مى كنم ، چرا كه آن كس كه مردگان را زنده كند و كور مادرزاد و مبتلا به برص را\r\nشفا دهد او پروردگار است و مستحق الوهيت . امام ( عليه السلام ) : حضرت اليسع نيز همين كار را\r\nمى كرد و او بر آب راه رفت و مردگان را زنده كرد و نابينا و مبتلا به برص را شفا داد ، اما\r\nامتش قائل به الوهيت او نشدند و كسى او را عبادت نكرد . حزقيل پيامبر نيز همان كار\r\nمسيح را انجام داد و مردگان را زنده كرد . سپس رو به رأس الجالوت كرده فرمود : اى رأس\r\nالجالوت ، آيا اينها را در تورات مى يا بى كه بخت النصر اسيران بنى اسرائيل را در آن زمان\r\nكه حكومت با بيت المقدس مبارزه كرد به بابل آورد ، خداوند حزقيل را به سوى آنان\r\nفرستاد و او مردگان آنها را زنده كرد ؟ اين واقعيت در تورات مضبوط است ، هيچ كس جز\r\nمنكران حق از آن را انكار نمى كنند .\r\nرأس الجالوت : ما اين را شنيده ايم و مى دانيم .\r\nامام ( عليه السلام ) : راست مى گويى ، سپس افزود : اى يهودى اين سفر از تورات را بگير ، و آنگاه\r\nخود شروع به خواندن آياتى از تورات كرد ، مرد يهودى تكانى خورد و در شگفت فرو رفت .\r\nسپس امام ( عليه السلام ) رو به نصرانى كرد و قسمتى از معجزات پيامبر اسلام ( صلى الله عليه وآله ) را دربارهء زنده\r\nشدن بعضى از مردگان به دست او شفاى بعضى از بيماران غير قابل علاج را به بركت او\r\nبرشمرد و فرمود : با اين همه ما هرگز او را پروردگار خود نمى دانيم ، اگر به خاطر اين گونه\r\nمعجزات ، عيسى را خداى خود بدانيد بايد \" اليسع \" و \" حزقيل \" را نيز معبود خويش\r\nبشماريد ، زيرا آنها نيز مردگان را زنده كردند و نيز ابراهيم خليل پرندگانى را گرفت و سر\r\nبريد و آنها را بر كوههاى اطراف قرار داد ، سپس آنها را فراخواند و همگى زنده شدند ،\r\nموسى بن عمران نيز چنين كارى را در مورد هفتاد نفر كه با او به كوه طور آمده بودند و بر\r\nاثر صاعقه مردند انجام داد ، تو هرگز نمى توانى اين حقايق را انكار كنى ، زيرا تورات و\r\n","description":"","footnote":"","page_name":" 1364 ","page_number":104},
  {"content":"\r\nانجيل و زبور و قرآن از آن سخن گفته اند ، پس بايد همهء اينها را خداى خويش بدانيم .\r\nجاثليق پاسخى نداشت بدهد ، تسليم شد و گفت : سخن ، سخن تو است و معبودى جز\r\nخداوند يگانه نيست . سپس امام ( عليه السلام ) در باب كتاب اشعيا از او و رأس الجالوت سؤال كرد . او\r\nگفت : من از آن به خوبى آگاهم . فرمود : اين جمله را به خاطر داريد كه اشعيا گفت : من\r\nكسى را ديدم كه بر دراز گوشى سوار است و لباسهايى از نور در تن كرده ( اشاره به حضرت\r\nمسيح ) و كسى را ديدم كه بر شتر سوار است و نورش مثل نور ماه ( اشاره به پيامبر\r\nاسلام ( صلى الله عليه وآله ) ) گفتند : آرى اشعيا چنين سخنى را گفته است .\r\nامام ( عليه السلام ) : اى نصرانى ، اين سخن مسيح را در انجيل به خاطر دارى كه فرمود : من به\r\nسوى پروردگار شما و پروردگار خودم مى روم و \" بارقليطا \" مى آيد و دربارهء من شهادت به\r\nحق مىدهد ( آن گونه كه من دربارهء او شهادت داده ام ) و همه چيز را براى شما تفسير\r\nمىكند ؟ ( 1 ) جاثليق : آنچه را از انجيل مى گويى ما به آن معترفيم . سپس امام ( عليه السلام ) سؤالات\r\nديگرى دربارهء انجيل و از ميان رفتن نخستين انجيل و بعد نوشته شدن آن به وسيلهء\r\nچهار نفر : مرقس ، لوقا ، يوحنا ومتى كه هر كدام نشستند وانجيلى را نوشتند ( انجيلهايى\r\nكه هم اكنون موجود و در دست مسيحيان است ) ، سخن گفت و تناقضهايى از كلام\r\nجاثليق گرفت .\r\nجاثليق به كلى درمانده شده بود ، به گونه اى كه هيچ راه فرار نداشت . لذا هنگامى كه\r\nامام ( عليه السلام ) بار ديگر به او فرمود : اى جاثليق ، هر چه مى خواهى سؤال كن ، او از هر گونه سؤالى\r\nخوددارى كرد و گفت : اكنون شخص ديگرى غير از من سؤال كند ، قسم به حق مسيح كه\r\nگمان نمى كردم در ميان مسلمانان كسى مثل تو باشد . ( 2 )\r\n\r\n= + * * * + =\r\n","description":"","footnote":" 1 . مقصود از \" بارقيطا \" يا \" فارقليطا \" ، كه حضرت مسيح از آمدن او خبر داده است ، حضرت\r\nمحمد ( ص ) مى باشد و اين پيشگويى در انجيل \" يوحنا \" در ابواب 14 و 15 و 16 ، وارد شده\r\nاست ، و قرآن مجيد نيز در آيهء 6 از سوره صف ، اين معنا را از قول حضرت عيسى ( ع ) نقل كرده\r\nاست ( براى اطلاع بيشتر در اين زمينه رجوع شود به كتاب \" احمد موعود انجيل \" تأليف استاد\r\nجعفر سبحانى ، انتشارات توحيد ، قم ، 1361 ه‍ . ش ، ص 97 - 133 ) .\r\n2 . مجموعهء آثار دومين كنگرهء جهانى حضرت رضا ( ع ) 1366 ه‍ . ش ، ج 1 ، ص 432 - 452 . ","page_name":" 1365 ","page_number":105},
  {"content":"\r\n\r\nشهادت\r\nشهادت پيشوايان در راه خدا وتبليغ احكام الهى همانند زينت و گردنبند عروسان در\r\nزندگى آنان مى درخشد و زينت حيات و سرمايهء معنوى و ذخيرهء الهى آنان مى باشد كه در\r\nحيات هر كدام از آنان ، ثبب شده است آنان يا با شمشير بران يا با زهر و سم ستمكاران به\r\nفيض لقاى الهى شتافته اند . شهادت امام رضا ( عليه السلام ) هم در اثر سمى بوده است كه توسط\r\nايادى مأمون ، توسط انگور در محفل مأمون به او خورانده شده بود امام رضا ( عليه السلام ) پس از\r\nحادثه نماز نيمهء تمام عيد فطر ، انزوا اختيار كرد ، از سوى ديگر مأمون از سوى عباسيان\r\nنيز تحت فشار بود كه چرا اقبال بيشترى به علويان و ايرانيان دارد آنان نگران آن بودند كه\r\nحكومت از دست عباسيان بيرون رود در صورتى كه در صفحات پيشين مطالعه نموديد\r\nكه امام رضا ( عليه السلام ) ملتزم به هيچ امرى از امور حكومتى نبودند و در حدود وظيفهء امامت و\r\nرهبرى روحى و معنوى جامعه ، گامهاى روشنگرى در مسير علمى و فرهنگى بر مى\r\nداشتند و مردم را به آئين الهى فرا مى خواند ، كارى كه در صورت عدم ولايت عهدى هم\r\nانجام مى داد ولى مأمون مى خواست خود را از اين تنگناهاى سياسى و بن‌بستهاى\r\nقديمى رها سازد و تنها چاره اى كه مى ديد از ميان برداشتن امام ، به صورت بى سر و صدا\r\nو پنهانى بود و آن همان شيوه اى بود كه ستمكاران ، در مواقع بحرانى از آن بهره\r\nمى گرفتند . شيعه به اتفاق اعتقاد دارد كه مأمون به امام رضا ( عليه السلام ) سم داده است و اين\r\nموضوع در كتابهاى عيون اخبار الرضا ج 2 ، ص 240 و علل الشرايع ج 1 ، ص 241 و اثبات\r\nالوصيتة ص 179 و ارشاد شيخ مفيد ص 335 ومناقب شهر آشوب ج 4 ، ص 422 و دهها\r\nمنبع ديگر ذكر شده است و برخى از مورخان غير شيعه هم با آنان ، هم رأى شده اند\r\nهمانند شبلنجى در نور الأبصار ص 145 ، الفخرى در الأحكام السلطانيه ص 179 ، مقاتل\r\nالطالبيين ص 404 و غير آنها .\r\nمرحوم محدث قمى مى نويسد : \" روز وفات امام رضا ( عليه السلام ) مردم جلو در خانهء امام اجتماع\r\nنموده بودند و مى گفتند فرزند پيغمبر كشته شده است و سر و صداى بلندى راه انداخته\r\n","description":"","footnote":"","page_name":" 1366 ","page_number":106},
  {"content":"\r\nبودند محمد بن جعفر بن محمد عموى امام ( عليه السلام ) كه به عنوان اخذ تأمين جانى به خراسان\r\nآمده بود مأمون به او گفت : به مردم عصبانى ظاهر شود و به اطلاع آنان برساند كه\r\nابوالحسن امام رضا ( عليه السلام ) امروز بيرون نمى آيد او مكروه داشت كه به علت جلوگيرى از فتنه\r\nبدن او را بيرون آوردند محمد بن جعفر بيرون آمد و گفت : اى مردم ! متفرق گرديد\r\nابوالحسن امروز بيرون نمى آيد پس مردم متفرق شدند و امام رضا ( عليه السلام ) را شبانه غسل داده\r\nشد و شبانه دفن گرديد \" . ( 1 )\r\nشهادت آن حضرت را روز 29 ماه صفر وعمر آن حضرت به هنگام شهادت 54 سال و\r\n3 ماه و 19 روز نوشته اند .\r\nقبر آن حضرت در مشهد زيارتگاه و مركز رفت و آمدها ، راز و نياز شيعيان و علاقمندان\r\nآن حضرت است . در اوايل اسلام شهرى به نام \" مشهد \" وجود نداشت :\r\nدر محل فعلى اين شهر ، دهكدهء گمنامى بود كه آن را \" سناباد \" مى گفتند و جزء اراضى\r\nطوس بود . هارون كه براى رفع اغتشاش و اصلاح اوضاع نواحى خراسان به ايران سفر\r\nكرده بود ، در اثناء سفر بيمار شد و از دنيا رفت و در قصر \" حميد بن قحطبه \" كه در اين\r\nناحيه قرار داشت ، به خاك سپرده شد .\r\nپس از شهادت امام رضا قرار شد مدفن آن حضرت را در كنار قبر هارون قرار دهند .\r\nاين قبرها در كنار هم تا حدود سال 500 شكل وضعى عادى داشت تا آنكه به آن محل ،\r\nپس از چندى عنوان \" مشهد الرضا \" داده شد . ( يعنى محل شهادت يا شهود رضا )\r\nبه طورى كه نوشته اند نخستين بار يك ضريح نقره اى توسط مردى از اهالى ايران كه\r\nزرتشتى بود و هنوز مسلمان نشده بود ، براى دور قبر درست شد ، زيرا وى در اثر توسل به\r\nآن حضرت ، از بيمارى صعب العلاجى كه داشت بهبود يافته بود ، و به منظور تجليل و\r\nاظهار علاقه به آن حضرت و نيز جلب توجه مردم به آن امام بزرگوار ، به چنين اقدامى\r\nدست زد . و اين در زمان حكومت سلجوقيان بود .\r\n\r\n","description":"","footnote":" 1 . الأنوار البهيه محدث قمى ، ص 117 . ","page_name":" 1367 ","page_number":107},
  {"content":"\r\nابن بطوطه در سفرنامهء خود يادآور شده است كه در 734 هجرى از حريم\r\nرضوى ديدن كرده است كه \" به صورت صندوقى چوبين بود و از صفحاتى از نقره پوشيده\r\nشده بود \" . در زمان صفويه كه به جهاتى توجه به اين گونه امور زياد شده بود ، براى\r\nنخستين بار ضريحى طلاكوب براى آن قبر تهيه و نصب شد .\r\nالبته بعد از مدتى آن ضريح و اشياء قيمتى توسط يكى از \" ازبكيان \" مورد هجوم و\r\nغارت قرار گرفته و از جمله اشياء غارت شده ، تكه الماس منحصر به فردى بود كه\r\nنوشته اند بزرگى آن به اندازه يك تخم مرغ بوده است .\r\nبه هر حال از آن روز به بعد هم مرتبا اين قبر مورد توجه علاقه مندان بوده است و هدايا\r\nو موقوفات بى حسابى ، به عنوان صاحب آن قبر ، تقديم شده و مىشود كه مصرف و نحوهء\r\nاستفاده از آنها خود به بحث و تفصيل جداگانه اى نياز دارد . ( 1 )\r\nرحلت غريبانهء امام رضا ( عليه السلام ) در خراسان ، ضجه و ناله‌اى در جهان اسلام بوجود آورد و\r\nموج تنفر را به سوى مأمون روانه ساخت شاعران و دوستداران امام ( عليه السلام ) با اشعار و\r\nسروده‌هاى خود تسلى خاطر تنها يادگار امام ( عليه السلام ) حضرت جواد را فراهم آوردند .\r\nالسلام عليك يا ابا الحسن يا على بن موسى الرضا ورحمة الله وبركاته\r\n\r\n","description":"","footnote":" 1 . مطالب مربوط به ولايت عهدى امام ( ع ) با تصرفاتى اندك از كتاب محقق عاليقدر جناب\r\nآقاى دكتر على غفورى گلزاده از انتشارات دفتر نشر فرهنگ اسلامى ، استفاده شده است . ","page_name":" 1368 ","page_number":108},
  {"content":"\r\n\r\nبخش ششم\r\nامام رضا ( عليه السلام ) در آئينه شعر و ادب\r\n","description":"","footnote":"","page_name":" 1369 ","page_number":109},
  {"content":"\r\n","description":"","footnote":"","page_name":" 1370 ","page_number":110},
  {"content":"\r\n\r\n\r\nبخش ششم / امام رضا ( ع ) در آئينه شعر و ادب . . .\r\nامام در آئينه شعر و ادب\r\nشاعران متعهد و دلسوز و پديد آورندگان آثار منظوم ، نقش مهمى در نشر فضيلت ، و\r\nمعرفى چهره‌هاى ماندگار پيشوايان معصوم ( عليه السلام ) داشته و دارند چون گاهى برخى از بيانها\r\nسحر است و جادو . شاعران و اديبان در مقام معرفى اهل بيت ( عليه السلام ) سروده‌هاى مؤثرى\r\nدارند كه در تبليغ و ترويج و شناساندن آن بزرگواران نقش ارزشمندى ايفاء نموده اند كه\r\nجا دارد در اينجا نمونه‌هايى از گذشته و چند مورد از معاصران ذكر گردد :\r\n1 . ابونواس :\r\nيكى از شاعران معاصر امام رضا ( عليه السلام ) مى باشد او اشعارى در منقبت آن بزرگوار سروده\r\nاست هر چند در اواخر ممنوع از سرودن شعر شده است صاحب كشف الغمه شعر او را به\r\nاين صورت آورده است :\r\n\" محمد بن يحيى فارسى گويد ابونواس روزى به چهرهء امام رضا ( عليه السلام ) نظر افكند در\r\nلحظه اى كه سوار بر استر از حضور مأمون ، بيرون مى آمدند پس نزديك شد و سلام گفت و\r\nبه عرض رساند اى فرزند رسول خدا ! چند بيتى در حق شما سروده ام دوست دارم آنها را از\r\nمن بشنوى امام فرمود : پس بياور آنها ابونواس شروع به خواندن سروده اش نمود .\r\nمطهرون ، نقيات ، ثيابهم * تجرى الصلاة عليهم ، أينما ذكروا\r\nمن لم يكن علويا حين تنسبه * فما له من قديم الدهر مفتخر\r\nفأنتم الملاء الأعلى وعندكم * علم الكتاب ، و ما جائت به السور\r\nآنان پاكيزگان و پاك لباسان هستند ، درود و ثنا بر آنان جريان دارد هر گاه كه به زبان\r\n","description":"","footnote":"","page_name":" 1371 ","page_number":111},
  {"content":"\r\n\r\nآيند هر آن كس كه تبار به على ( عليه السلام ) نمى رساند وقتى او را نسبت مى دهى پس او را از\r\nگذشتگان افتخارى نيست شما اى خاندان على ( عليه السلام ) مردم بزرگوارى هستيد چون در پيش\r\nشما است علم قرآن و آنچه سوره ها در برگرفته اند \" .\r\nامام ( عليه السلام ) او را مورد تشويق قرار داد به خدمتگزار خود فرمود آيا چيزى همراه تو\r\nهست ؟ پاسخ داد : چرا سيصد دينار همراه دارم .\r\nامام ( عليه السلام ) فرمود : آنها را به ابونواس بده سپس فرمود : شايد اين پول كم باشد پس استر\r\nرا هم پيش او بران . ( 1 )\r\nابونواس پس از جلوگيرى از مدح امام ( عليه السلام ) باز شعرى در مدح امام سروده اند كه\r\nمطلعش چنين است :\r\nقيل لى ، انت اوحد الناس طرا * فى فنون من الكلام النبيه\r\nلك من جوهر الكلام بديع * يثمر الدر ، في يدى مجتنيه\r\nفعلى ما تركت مدح ابن موسى ؟ * و الخصال التى تجمعن فيه ؟\r\nقلت لا اهتدى لمدح امام * كان جبريل خادما لأبيه\r\nخلاصهء مضمون شعر آنست به من گفتند تو كه در سخن و سخنورى ، اوحدى و يكتا\r\nهستى و جوهر كلام و بديع سخن را مىشناسى كه در را در اختيار طالبان آن قرار مىدهد\r\nپس چرا مدح و توصيف فرزند موسى بن جعفر را ترك نموده اى با اينكه او ، آنهمه خصال\r\nحميده و فضايل پسنديده را در بردارد ؟\r\nدر پاسخ گفتم آرى اين امر حقيقت دارد ولى من چه كنم تا رشته ى سخن بدست\r\nآورم و مدح امامى را به سرايم كه جبرئيل خادم پدرش بوده است ؟\r\n2 . دعبل خزاعى :\r\nشاعر متعهد و دلسوز ديگرى ، دعبل خزاعى است كه معاصر امام بوده است و سرودهء\r\n\r\n","description":"","footnote":" 1 . اربلى ، كشف الغمه ج 3 ، ص 111 ، المناقب ج 4 ، ص 367 . ","page_name":" 1372 ","page_number":112},
  {"content":"\r\nبلند بالاى ( تائيه ) را در مدح آن امام همام سروده اند كه مرحوم طبرسى داستان آن را\r\nهمراه اشعارش آورده است اين قصيده طبق شمارش ما داراى 121 بيت مى باشد كه\r\nبخشى از آن بازگو مىشود .\r\nدعبل نخست طبق عادت شعرا از ترنم مرغان ، از جور و جفاى روزگاران ، بى وفائى\r\nأبناى روزگار ، از ايام جاهليت ، از ظلم و ستم هند جگر خوار ، جفاى اهل سقيفه و داستان\r\nغدير سخن به ميان مى آورد آنگاه به مدح و منقبت على ( عليه السلام ) ( مقصود اصلى ) مى پردازد :\r\nمدارس آيات خلت من تلاوة * و منزل وحى ، مقفر العرصات\r\nلأل رسول الله بالخيف من منى وبالبيت والتعريف والهمرات\r\nديار لعبد الله بالخيف من منى * و للسيد الداعى الى الصلوات\r\nديار على والحسين وجعفرو حمزة والسجاد ، ذى الثفنات\r\nديار لعبد الله والفضل صنوه * نجى رسول الله في الخلوات\r\nوسبطى رسول الله وإبنى وصيه * و وارث علم الله والحسنات\r\nمنازل قوم يهتدى ، فينزل بيتهم * على احمد المذكور في السورات\r\nمنازل قوم يهتدى بهواهم * و تؤمن منهم زلة العثرات\r\nمنازل كانت للصلاة وللتقى * و للصوم والتطهير والحسنات\r\nسقى الله قبرا بالمدينه غيثه * فقد حل فيه الأمن بالبركات\r\nنبى الهدى ، صلى عليه مليكه * و بلغ عنا ، روحه ، التحفات\r\nأفاطم لو خلت الحسين مجدلا * و قدمات عطشانا ، بشط فرات\r\nإذا للطمت الخد ، فاطم عنده * و أجريت دمع العين ، في الوجنات\r\nأفاطم قومى ! يا ابنة الخير فأندبى * نجوم سماوات ، بأرض فلات\r\nقبور بكوفان ، وأخرى بطيبة * و أخرى بفخ ، نالها صلوات\r\nوأخرى بأرض الجوزجان محلها * و قبر بيا خمراء ، لدى الغربات\r\nو قبر ببغداد لنفس زكية * تضمنها الرحمن في الغرفات\r\n","description":"","footnote":"","page_name":" 1373 ","page_number":113},
  {"content":"\r\nو قبر بطوس يالها من مصيبة * ألحت على الأحشاء بالزفرات\r\nإلى الحشر حتى يبعث الله قائما * يفرج عنا الغم والكربات\r\nعلى بن موسى ارشد الله أمره * و صلى عليه أفضل الصلوات\r\nألم تر أنى مذثلاثين حجة * أروح وأغد و ، دائم الحسرات\r\nأرى فيئهم في غيرهم متقسما * و ايديهم من فيئهم صفرات\r\nوآل زياد في الحرير مصونة * و آل رسول الله منهمكات\r\nسأبكيهم ما ذر في الأفق شارق * و نادى منادى الخير بالصلوات\r\nو ما طلعت شمس وحان غروبها * و بالليل أبكيهم وبالغدوات\r\nديار رسول الله أصبحن بلقعا * و آل زياد تسكن الحجرات\r\nوآل رسول الله تدمى نحورهم * و آل زياد ربة الحجلات\r\nوآل رسول الله تسبى حريمهم * و آل زياد آمنوا السريات\r\nوآل زياد في القصور مصونة * و آل رسول الله في الفلوات\r\nخروج امام لامحالة خارج * يقوم على اسم الله والبركات\r\nيميز فينا كل حق و باطل * و يجزى على النعماء والنقمات\r\nفيانفس طيبى ثم يا نفس فأبشرى * فغير بعيد كلما هو آت\r\nوقتى امام قبر طوس را به شعر دعبل افزودند دعبل عرض كرد اى فرزند رسول خدا\r\nاين قبر كى راست ؟\r\nامام ( عليه السلام ) فرمود : آن قبر من است روزگارانى نمى گذرد كه طوس ، محل رفت و آمد\r\nشيعيان من مى گردد پس هر آن كس كه مرا در جايگاه غربتم ، زيارت نمايد او را در روز جزا\r\nدرجه و منزلت من خواهد بود . ( 1 )\r\nامام به دعبل فرمود حركت منما تا امام كيسه اى آوردند كه در آن 100 دينار بود به\r\n\r\n","description":"","footnote":" 1 . إربلى ، كشف الغمه ج 3 ، ص 118 ، چاپ دارالأضواء . ","page_name":" 1374 ","page_number":114},
  {"content":"\r\nدعبل پرداختند ، دعبل آن را رد كرد و عرض كرد به خاطر اينها نيامده ام فقط قسمتى از\r\nلباسهاى امام را درخواست نمود پس جبه‌اى از خز همراه همان كيسه به دعبل عطا شد و\r\nبه خدمتگزارش فرمود به دعبل بگويد كه آنها را بپذيرد ورد نكند چون به زودى به آنها\r\nمحتاج خواهد بود .\r\nدعبل مرحمتىهاى امام را پذيرفت و همراه قافله از مسير \" مرو \" حركت نمود پس\r\nرهزنان به آنان حمله كردند و اموال آنها را گرفتند و بين خود تقسيم نمودند .\r\nيكى از آنان شعر دعبل را به عنوان مسخره تمثل جست : \" أرى فيئهم في غيرهم\r\nمتقسما . . . دعبل گفت اين شعر از آن كيست ؟\r\nدزد پاسخ داد مربوط به يك فرد خزاعى است كه نامش دعبل است . دعبل گفت : من\r\nهمان دعبل خزاعى هستم و سرايندهء اين قصيده مى باشم پس كتفهاى او را باز گشودند و\r\nكتفهاى تمام ارباب قافله را نيز باز كردند و تمام اموال آنان را به خودشان بازگرداندند .\r\nدعبل به راه خود ادامه مى داد تا به شهر \" قم \" رسيد پس شعر خود را إنشا نمود و مردم\r\nقم ، صله و جوائز فراوانى به او بخشيدند و از او درخواست نمودند كه آن جبهء مرحمتى امام\r\nرا به 1000 دينار به آنان بفروشد دعبل امتناع كرد و از قم بيرون رفت .\r\nپس جمعى از نوجوانان هم پشت سر او حركت كردند و جبه را از او بازستاندند پس\r\nبازگشت و از آنان بازگردان جبه را درخواست نمود گفتند امكان ندارد كه آن را برگردانند جز\r\nآنكه او 1000 دينار را دريافت نمايد .\r\nدعبل گفت : پس قسمتى از آن جبه را به من بدهيد ، آنان قسمتى از جبه را همراه\r\n1000 دينار به او پرداختند .\r\nدعبل به منزل خود رسيد و مشاهده نمود كه دزدان ، تمام أثاث خانهء او را دزديده اند\r\nپس هر دينار از آن 100 دينارى را كه امام رضا ( عليه السلام ) به او مرحمت فرموده بودند . هر دينار\r\nرا به 100 دينار فروخت و به ياد آورد كه سخن امام ( عليه السلام ) را كه فرموده بودند بگير كه به زودى\r\nبه آن محتاج خواهى بود .\r\n","description":"","footnote":"","page_name":" 1375 ","page_number":115},
  {"content":"\r\n\r\nاز اباصلت هروى منقول است از دعبل خزاعى شنيدم هنگامى كه در محضر امام\r\nرضا ( عليه السلام ) قصيده ام را خواندم و به اين ابيات رسيدم كه :\r\nخروج امام ، لامحالة خارج * يقوم على اسم الله ، والبركات\r\nيميز فينا كل حق و باطل * و يجزى على النعماء والنقمات\r\nامام رضا ( عليه السلام ) با شنيدن اين دو بيت به شدت گريستند سپس متوجه من شدند و\r\nفرمودند : اى خزاعى در اين دو بيت ، روح القدس با زبان تو سخن گفته است ، آيا مى دانى\r\nاين امام كيست ؟ و چه زمانى قيام خواهد نمود ؟\r\nگفتم : نه ، نمى دانم ولى اى سرور من ! شنيده ام كه امامى از شما ظهور خواهد نمود كه\r\nروى زمين را با عدل و قسط پر خواهد نمود پس از آن كه از جور و ظلم پر شده باشد پس\r\nامام توضيح دادند :\r\nامام پس از من محمد پسرم و از محمد پسرش على و پس از على پسرش حسن و پس\r\nاز حسن ، پسرش حجت قائم منتظر مى باشد و اگر از دنيا روزى باقى نماند خداوند متعال\r\nآن روز را طولانى خواهد نمود تا آن كه او ظهور نمايد و روى زمين را با عدل و داد پر نمايد\r\nآنچنان كه از ظلم و ستم پر گرديده است .\r\n3 . شافعى :\r\nمحمد بن ادريس شافعى ، كه در سال 150 ديده به جهان گشوده و در سال 204 ديده\r\nاز جهان بربسته است فهم خود را از آيه در قالب شعر ريخته و با احساسات پاك خود ،\r\nدرباره فريضهء مودت اهل بيت ( عليه السلام ) چنين مى گويد :\r\nيا اهل بيت رسول الله حبكم * فرض من الله ، في القرآن أنزله\r\nكفاكم من عظيم القدر إنكم * من لم يصل عليكم ، لاصلاه له ( 1 )\r\n\r\n","description":"","footnote":" 1 . شرح مواهب ، نگارش زرقانى ، ج 7 ، ص 7 والصواعق ، تأليف ابن حجر ، ص 87 ومشارق\r\nالانوار ، ص 88 ، حمزاوى مالكى و \" الأتحاف يحب الأشراف \" ، ص 29 ، بشراوى و \" اسعاف\r\nالراغبين \" ، ص 119 . ","page_name":" 1376 ","page_number":116},
  {"content":"\r\n\r\n\r\n\r\n\" اى خاندان رسالت ! دوستى شما فريضه اى است كه خداوند در قرآن به آن دستور\r\nداده است . در عظمت مقام و موقعيت شما اين بس كه هر كس در نماز بر شما درود\r\nنفرستد ، نماز او صحيح نيست \" .\r\n4 . عبدى كوفى :\r\nسفيان بن مصعب عبدى كوفى ، \" سفيان بن مصعب عبدى كوفى \" كه از ياران وتلامذه\r\nحضرت صادق ( عليه السلام ) بود ، مضمون آيه را در يكى از قصايد خود آورده است ، در عظمت و\r\nموقعيت اين مرد همين بس كه حضرت صادق ( عليه السلام ) به شيعيان خود دستور مى داد كه شعر\r\nاو را به فرزندان خود آموزشى دهند . ( 1 ) وى در يكى از قصايد خود چنين مى گويد :\r\nفولاهم فرض من الر * حمان في القرآن واجب ( 2 )\r\n\" دوستى آنان ، فريضه اى است كه از طرف خداوند رحمان ، در قرآن وارد شده است \" .\r\n5 . ابن العربى :\r\nابن حجر ، در صواعق ، ( ص 101 ) مى گويد : شيخ شمس الدين ابى العربى پيرامون\r\nلزوم مودت اهل بيت دو شعر زير را سروده و دريافت خود را از آيه در قالب اين دو بيت\r\nريخته است :\r\nرأيت ولائى آل طه فريضة * على رغم اهل البعد ، يورثنى القربى\r\nفما طلب المبعوث أجرا على الهدى * بتبليغه إلا المودة في القربى\r\n\" من دوستى اولاد طه را واجب مى دانم ، بر خلاف گمان گروهى كه از آنان دورند .\r\nدوستى آنان مايه ى نزديكى به خدا است ، پيامبر برانگيخته خدا ، براى كار خود اجر و\r\nپاداشى نخواست ، جز مودت در قربى \" .\r\n6 . گويندهء ناشناس :\r\nابن صباغ مالكى ، در كتاب الفصول المهمة در ص 14 دو شعر زير را از گوينده اى نقل\r\n\r\n","description":"","footnote":" 1 . رجال كشى ، ص 254 .\r\n2 . الغدير ، ج 1 ، ص 275 ، ط نجف . ","page_name":" 1377 ","page_number":117},
  {"content":"\r\n\r\n\r\nكرده است :\r\nهم العروة الوثقى ، لمعتصم بها * مناقبهم جائت به وحى وانزل\r\nمناقب في شورى و سوره هل اتى * و في سوره الأحزاب يعرفها التالى\r\n\" آنان دستگيره‌هاى محكم و استوارى هستند براى كسى كه به آن چنگ بزند ، و\r\nفضايل آنان از طريق وحى و قرآن به ثبوت رسيده است . فضايل آنان در سوره‌هاى شورى\r\n( مقصود آيه مورد بحث است ) وهل اتى ، احزاب نازل شده و هر كس قرآن را تلاوت كند به\r\nاين حقيقت پى مى برد \" .\r\n7 . ابن جبير :\r\nشبلنجى ، در كتاب \" نور الابصار \" ، ( ص 13 ) ، بيت زير را ضمن چند بيت ديگر به \" ابى\r\nالحسن جبير \" نسبت داده است :\r\nموالاتهم فرض ، على كل مسلم * و حبهم اسنى الذخائر للأخرى\r\n\" دوستى آنان ، بر هر مسلمانى لازم و مودت آنان بهترين ذخيره آخرت است \" .\r\n8 . ابن روزبهان :\r\n\" ابن روزبهان \" در پايان اين فراز از شرح صلوات بر سلطان دين على بن موسى\r\nالرضا ( عليه السلام ) مى افزايد :\r\nسلام على روضة للإمام * على بن موسى 7\r\nسلام من العاشق المنتظر * سلام من الواله المستهام\r\nبر آن پيشواى كريم الشيم * بر آن مقتداى رفيع المقام\r\nزشهد شهادت ، حلاوت مذاق * ززهر عدو ، در جهان تلخ كام\r\nزخلد برين ، مشهدش روضه اى * خراسان از او ، گشته دارالسلام\r\nاز آن خوانمش ، جنت هشتمين * كه شد منزل پاك ، هشتم امام\r\nمحبان زانگور پر زهر او * فكندند مى هاى خونين ، به جام\r\nمرا چهره بنمود يك شب به خواب * شد از شوق او خواب بر من حرام\r\n","description":"","footnote":"","page_name":" 1378 ","page_number":118},
  {"content":"\r\n\r\nعلى وار بر شير مردى سوار * امين در ركابش ، كمينه غلام ( 1 )\r\n\" فضل الله روزبهان \" كه بالاخره به آرزوى ديرينهء خود رسيده و به زيارت مرقد مطهر\r\nآن امام رئوف در مشهد مقدس نائل ، قصيده زير در منقبت حضرت ابوالحسن الرضا\r\nسروده است .\r\nقصيده در ستايش امام رضا ( عليه السلام )\r\nزگل نسيم تو جويد دل چو غنچهء من * كه يوسف است مرادم زبوى پيراهن ( 2 )\r\nتو نوگلى و منم جانگذاز كورهء غم * تو يوسفى و منم مبتلاى چاه حزن\r\nرواست با رخ تو ترك ديدن خورشيد * خطاست بى خط تو ياد آهوان ختن\r\nبه قصد كشتن احباب زلف را مگشا * پى شكست دل خسته طره را مشكن\r\nسرم چو حق تو شد در ره وفادارى * بيا و حق خود آخر زگردنم بفكن\r\nز زلف كج كه رخت راست مىكند چوگان * دلم فتاده چو گوئى درون چاه ذقن\r\nزجور چين سر زلف كافرت شايد * كه من به درگه سلطان دين كنم مأمن\r\nامام روضهء رضوان على بن موسى * رضا و راضى و مرضى و مرتضاى زمن\r\nهمام و هادى و مهدى و هاشمى هيئت * امام وآمر ومشكور و مكه اى مسكن\r\nبزرگ اهل هدايت به علم وحلم و كرم * حبيب اهل روايت ، به اتفاق حسن\r\nمرا دليست به سوى وصال او مايل * مرا رخيست به خاك رهش نهاده ذقن\r\nاگر زخار ره وصل او كشم خوارى * به ديده خار رهش را نهم به جاى سمن\r\nچو شمع آتش شوقش مرا برافرزود * تنم بود دل مشتاق را به جاى لگن\r\nز دست قدرت و بازوى شاه عالى قدر * روايتى دهمت در ختن چو در عدن\r\nچو زهر قاتل اعدا گرفت حضرت را * به راه موت ببايست بيشكى رفتن\r\n\r\n","description":"","footnote":" 1 . وسيلة الخادم الى المخدوم ، ص 3 - 242 .\r\n2 . مهمان نامهء بخارا ، تأليف فضل الله بن روز بهان خنجى به اهتمام دكتر منوچهر ستوده ، ص\r\n336 بنگاه ترجمه و نشر كتاب ، 1355 . ","page_name":" 1379 ","page_number":119},
  {"content":"\r\n\r\nز محرمان در خويش بنده اى را گفت * كه من چو روح روان را جدا كنم ز بدن ؟\r\nبراى مدفن من اين محل قبر مرا * شكاف و نيك نظر كن كه هست منزل تن\r\nدر آروبين كه يكى چشمه اى است روح افزا * كه هست منبع او جنت الله منن\r\nنهاده تخت وز سندس لباس من پيدا * روان بيار و مرا ساز از آن لباس كفن\r\nپسم بيار درين روضهء بهشت برين * زقبر ساز تن اشرف مرا مكمن\r\nروايتست كه بعد از وفات شاه رضا * زبهر قبر گشودند منزل احسن\r\nنمود تخت بهشت و لباس اخضر او * چنانچه گفته بدان شاه آشكار وعلن\r\nچو سرو روضهء آن قبر ساخت مسكن خويش * برست از غم وآزار اين سراى حزن\r\nبه سوى موطن اصلى خويش راجع شد * همين بود بر ارباب فهم حب وطن\r\nبه قول شاه على رضى بهشت بود * محل قبر شريفش زهى بيان حسن\r\nكسى كه ميل بهشتش بود درين عالم * بگو كه بوسه ده اين خاك را به روى ودهن\r\nمهيمنا به حبيب محمد عربى * به حق شاه ولايت على عالى فن\r\nبهر دو سبط مبارك به شاه زين عباد * به حق باقر وصادق به كاظم احسن\r\nبه حق شاه رضا ساكن حظيرهء قدس * به حق شاه تقى ونقى صبور محن\r\nبه حق عسكرى وحجت خدا مهدى * كزين دوازدهم ده نجات روح و بدن\r\nفداى خاك \" رضا \" باد صد روان امين * كه اوست چارهء درد وشفيع زلت من ( 1 )\r\n9 . خالد نقشبندى ( م 1193 - 1242 ه‍ ) :\r\n\" ضياء الدين ، خالد بن احمد حسينى سليمانيه اى شهرزورى \" . از علما وعارفان\r\nعالى مقام كرد است در بلندى مقامش همين بس كه گويند : علامه \" محمود شكرى\r\nآلوسى \" مفتى و مفسر بزرگ عرب از مريدان وى بوده است . ( 2 )\r\nخالد ، قطعه اى به هنگام ترك مشهد مقدس به عنوان وداع با حضرت رضا ( عليه السلام ) سروده\r\n\r\n","description":"","footnote":" 1 . مهمان نامهء بخارا ، ص 336 - 338 .\r\n2 . فصلنامهء مشكاة ، شماره 5 ، بهار 1375 ، ص 172 . ","page_name":" 1380 ","page_number":120},
  {"content":"\r\nاست كه مطلع آن چنين است :\r\nخالد بيا و عزم سفر زين مقام كن * بر روضهء رضا به دل و جان سلام كن ( 1 )\r\nهمو در قصيده اى در مدح حضرت رضا ( عليه السلام ) و واقعهء كربلا و تمجيد امامان مىسرايد :\r\nاين بارگاه كيست كه از عرش برتر است * وز نور گنبدش همه عالم ، منور است\r\nوز شرم شمسهاى زرش كعبتين شمس * در تخته نرد چرخ چهارم به ششدر است\r\nوز انعكاس صورت گل آتشى او * بر سنگ جاى لغزش پاى سمندر است\r\nنعمان خجل ز طرح اساس خورنق است * كسرى شكسته دل پى طاق مكسر است\r\nبه هر نگاهبانى كفش مسافران * بر درگهش هزار ، چو خاقان وقيصر است\r\nاين بارگاه قافله سالار اولياست * اين خوابگاه نور دو چشم پيمبر است\r\nاين جاى حضرتى است كه از شرق تا به غرب * از\r\nقاف تا به قاف جهان سايه گستر است * اين روضهء \" رضا \" ست كه فرزند كاظم است\r\nسيراب نوگلى ز گلستان \" جعفر \" است * سرو سهى ز گلشن سلطان انبياست\r\nنوباوهء حديثهء \" زهرا \" و \" حيدر \" است *\r\nآنگاه در ادامهء اين قصيده زبان به مدح پيامبر ( صلى الله عليه وآله ) و ائمهء اطهار ( عليها السلام ) گشوده و مى گويد :\r\nجانا به شاه مسند لولاك كز شرف * بر تارك شهان اولوالعزم افسر است\r\nآن گه به حق آن كه بر اوراق روزگار * بابى ز دفتر هنرش باب خيبر است\r\nديگر به نور عصمت آن كس كه نام او * قفل زبان و حيرت مرد هنرور است\r\nآن گه به سوز سينهء آن زهر خورده اى * كز ماتمش هنوز دو چشم جهان تر است\r\nديگر به خون ناحق سلطان كربلاكز وى كنار چرخ به خونابه احمر است\r\nو آن گه به حق آن كه زبحر مناقبش * انشاى \" بوفراس \" ز يك قطره كمتر است\r\nديگر به روح اقدس \" باقر \" كه * سر مخزن جواهر اسرار را در است\r\nو آن گه به نور باطن \" جعفر \" كه سينه اش * بحر لبالب از در عرفان داور است\r\n\r\n","description":"","footnote":" 1 . نقشى از مولانا خالد نقشبندى ، ص 316 . ","page_name":" 1381 ","page_number":121},
  {"content":"\r\n\r\n\r\n\r\nديگر به حق \" موسى كاظم \" كه بعد از او * بر زمرهء اعاظم اشراف ، سرور است\r\nو آن گه به قرص طلعت تو كز اشعه اش * شرمنده ماه چارده وشمس خاور است\r\nديگر به نيكى \" تقى \" و پاكى \" نقى \" * وآنگه به \" عسكرى \" كه همه جسم ، جوهر است ( 1 )\r\nرباعياتى از كتاب جواهر الخيال\r\nكتاب جواهر الخيال يكى از نفائس كتابخانه آستان قدس رضوى ( عليه السلام ) است كه در\r\nاواخر قرن 11 هجرى توسط امير محمد صالح رضوى مشهدى به رشتهء تأليف درآمده\r\nاست اين كتاب در برگزيده مدائح و سروده‌هاى در حق اهل بيت ( عليه السلام ) مى باشد .\r\nيكى از ابواب خيلى مهم اين كتاب قديمى ، باب ششم آنست كه مشتمل بر ذكر\r\nرباعياتى است كه در شأن پيغمبر اكرم ( صلى الله عليه وآله ) و أمير المؤمنين ( عليه السلام ) و نجف اشرف و كربلاى\r\nمعلى و ائمهء اثنا عشر ( عليها السلام ) گفته شده است و در آن هفده فصل مى باشد .\r\nو ما پس از ذكر چند رباعى به عنوان نمونه از فصول اول و دوم و سوم ، تمام فصل\r\nسيزدهم و چهاردهم و پانزدهم آن را كه شامل رباعياتست كه در شأن حضرت ثامن الحجج\r\nعلى بن موسى الرضا ( عليه السلام ) و گنبد طلا و صحن مقدس و روضهء متبرك مى باشد جهت\r\nخوانندگان عزيز گلچينى و انتخاب كرده‌ايم :\r\nفصل اول : در شأن پيغمبر اكرم ( صلى الله عليه وآله ) :\r\nاحمد كه شه سرير افلاك آمد * جانيست كز آلايش تن پاك آمد\r\nيك حرف ز مجموعهء قدرو شرفش * لولاك لما خلقت الأفلاك آمد\r\nمومن حسين يزدى\r\nفصل دوم : در شأن أمير المؤمنين ( عليه السلام )\r\nخورشيد ولايت كه غروبش \" نجف \" است * دريست كه افزونتر ازين نه صدفست\r\nجز نور نبى كه ديد در عالم كون * مهرى كه دوازده بروجش شرفست\r\n\r\n","description":"","footnote":" 1 . مهيندخت معتمدى ، نقشى از مولانا خالد نقشبندى ، ص 281 . اين بخش از كتاب امامان\r\nاهل بيت ( ع ) در گفتار اهل سنت تأليف دوست فقيدم شادروان حجة الاسلام والمسلمين داود\r\nالهامى نقل واقتباس گرديد خداوند متعال او را با اهل بيت اطهارش ( ع ) محشور فرمايد ! ","page_name":" 1382 ","page_number":122},
  {"content":"\r\n\r\n\r\nميرزا عبد الله متخلص به شهود\r\nفصل سوم : در شأن أمير المؤمنين ( عليه السلام )\r\nعالى تر از آنى كه على خوانندت * والاتر از آنى كه ولى دانندت\r\nبر وحدت خود گواه مى خواست خدا * بى مثل بيافريد و بىمانندت\r\nميرزا محمد مجذوب تبريزى\r\nآن سرمه كز آن ديده تجلى خواهست * خاك قدم على ولى اللهست\r\nدر حشر به جز جيب ندامت ندرد * دستى كه ز دامن على كوتاهست\r\nحسنخان شاملو\r\nاوصاف على به گفتگو ، ممكن نيست * گنجايش بحر در سبو ، ممكن نيست\r\nمن ذات على به واجبى نشناسم * اما ، دانم كه مثل او ممكن نيست\r\nميرزا ابراهيم ادهم\r\nفصل سيزدهم : در شأن حضرت امام رضا ( عليه السلام )\r\nشاهى كه برات روز دادى شب را * در محمدتش سنگ گشادى لب را\r\nبر خاره نشان قدمش نيست كه سنگ * از شوق كفش كرد تهى قالب را\r\nفيضى خراسانى\r\nدر مشهد پاك حضرت شاه رضا * دانى زچه روست مختلف وضع هوا\r\nزانروست كه بهر خاكبوسش آيند * پيوسته هواهاى غريب از همه جا\r\nمحمد نصير نصرت\r\nايدل خواهى كه ره اولابد * كام كونين يا بى از آمد وشد\r\nاينست درين ره روش مشتاقان * كز شوق زخود روند وآيند به خود\r\nدولتيار خان در وقت آمدن به مشهد مقدس گفته\r\n","description":"","footnote":"","page_name":" 1383 ","page_number":123},
  {"content":"\r\n\r\nدر مشهد شاه دين ، كه اين رود آمد ( 1 ) * ناصاف مدان كه رو به مقصود آمد\r\nخاكيست كه از بهر طواف حرمش * زين راه به شهر ، گريه آلود آمد\r\nميرزا رفيع منشى\r\nاى دل چو رسيدى به درش جان بسپار * وى جان ز دل خويش توهم دست بدار\r\nرفتار ز سر گير تو اى پابرهش * وى سر تو به سجدهء درش پا به فشار\r\nدولتيار سلطان\r\nآنم كه بدرگاه تو آيم نالان * مملو از درد دل پر از شكوه زبان\r\nبيرون ز درون آمده ام شب چون شمع * بريان ، گريان ، زپاى تا سر عريان\r\nدولتيار خان در وقت آمدن از درون به مشهد مقدس گفته\r\nاى در جسد ملك خراسان شده جان * جسم تو درست معنى جان جهان\r\nگرد سر شمع روضه ات شام وسحر * پروانهء خورشيد بود سرگردان\r\nآقا سيفاى بروجردى قاطع\r\nزين بد نبرى كه مشهد از اهل گناه * پيوسته لبالبست ، سبحان الله\r\nمهرى چو تو هر ( بقيه پاك شده است ) * آورد بدين در از بد خويش پناه\r\nمير سيد على مهرى\r\nفصل چهاردهم : در باب گنبد طلا و صحن مقدس\r\nدانى زچه شد قبهء سلطان رضا * پوشيده بدست قدرت حق ز طلا\r\nزانرو كه چو بدر از ره عز وعلا * هر روز كند مهر از و كسب ضيا\r\nمحمد امين خان بيات\r\nگفتم به يكى عارف پاكيزه سرشت * اين روضه نكوترست يا آنكه بهشت\r\nفرمود كه فردوس برين مى گويد * ميبودم كاش فرش صحنش را خشت\r\nملاخواجه على پيشنماز نعيم\r\n\r\n","description":"","footnote":" 1 . اشاره به نهرى است كه از وسط صحن امام رضا ( ع ) جريان داشت و اكنون سرپوشيده است ،\r\nافراد معمر به خاطر دارند . ","page_name":" 1384 ","page_number":124},
  {"content":"\r\n\r\nتا گنبد عرش منظرت را ديدم * همچون مژه بر گرد نظر گرديدم\r\nديدم عرفات و كعبه و مشعر را * در يك نظر از بسكه به خود باليدم\r\nميرزا سعيد منشى\r\nفصل پانزدهم : در باب روضهء مقدسه\r\nاى دل مكن انديشه ز افعال خطا * شرمى كن كه از الطاف الهى به خدا\r\nاز بهر شرف برند خاكم به بهشت * هستم چون زخاكروبهء شاه رضا\r\nآقا رفيع خادم\r\nمرغ حرمت بطوف گردون نرود * خو كرده بباغ رو بهامون نرود\r\nزين روضه محالست برون رفتن من * هر كس ببهشت رفت بيرون نرود\r\nملاخواجه على پيشنماز ( نعيم )\r\nدر كوى رضاست كعبه فرش حجرش * مسجد شده پيشخدمتى در نظرش\r\nدر قبلهء روضه بى جهت مسجد نيست * محراب نخواست پشت كردن بدرش\r\nميرزا محمد حسين نورس\r\nيا شاه رضا بروضه ات يك لبيك * هر كس كه بگويد شنود صد سعد يك\r\nبا زوار تو كفشبانان گويند * اين ارض مقدست فا خلع نعليك\r\nخالصاى استرآبادى\r\nزكعبه روى سوى روضهء رضا دارم * بكعبه مى روم وكعبه رونما دارم\r\nزكعبه رفتم و مى آيم اينك از كعبه * به كعبتين كه نقشى به مدعا دارم\r\nميرزا ابراهيم نيشابورى\r\nاين روضهء پاك عارف من عرفست * اين يك طرفست وعالمى يك طرفست\r\nبر خوبى اين مكان دليلست همين * كان گوهر پاك را خراسان صدفست\r\nطايرا\r\nهر شام وسحر ملايك از عرش عظيم * آيند بطوف شه فروس حريم\r\n","description":"","footnote":"","page_name":" 1385 ","page_number":125},
  {"content":"\r\n\r\nعمدا پر خود بر دم مقراض دهند * شايد كه باينوسيله گردند مقيم\r\nخسرو بيگ الله\r\nاين روضهء پر نور رضا مفخر دين * دارد شرف عظيم بر خلد برين\r\nاز كثرت خدام درين منزل قدس * پامال شود خدمت جبريل امين\r\nملا ابراهيم حسين پيشنماز\r\nبستند ملايك كمر از صدق و يقين * در خدمت شمع روضهء خلد آيين\r\nمقراض چه حاجتست اى خادم شمع * جايى كه بود شهپر جبريل امين\r\nشيخ بهاء الدين محمد\r\nهر شام وسحر به زلف خود حورالعين * جاروب كند غبار اين خلد برين\r\nگردش چو رسد به عرش از روى شرف * چون سرمه كند به چشم ، جبريل امين\r\nملامعصوم فراش\r\n10 . حكيم الهى قمشه اى :\r\nديده فروبسته ام از خاكيان * تا نگرم جلوهء افلاكيان\r\nشايد از اين پرده ندائى رسد * يك نفسم را ، به جائى رسد\r\nآب بزن چشم هولناك را * با نظر پاك ببين پاك را\r\nآنكه در اين پرده گذر يافته * چون سحر از فيض نظر يافته\r\nخانه ى تن جايگه زيست نيست * در خور جان فلكى نيست ، نيست\r\nآنكه تو دارى سر سوداى رد * برتر از اين پايه بود جاى او\r\nما كه به دريا همه پيوسته ايم * چشم زهرچشمه فرو بسته ايم\r\nپرتو اين كوكب رخشان نگر * كوكبه شاه خراسان نگر\r\nآينه غيب نما را ببين * ترك خودى گوى و خدا را ببين\r\n","description":"","footnote":"","page_name":" 1386 ","page_number":126},
  {"content":"\r\n\r\n\r\nهر كه براد نور رضا تافته است * در دل خود گنج رضا يافته است\r\nسايهء او مايه خرسندى است * ملك رضا ، ملك رضا مندى است\r\nكعبه كجا ؟ طرف حريمش كجا ؟ * نافه كجا ؟ بوى نسيمش كجا ؟\r\nخاك زفيض قدمش زر شده * وز نفسش نافه معطر شده\r\nمن كيم از خيل غلامان او * دست طلب نوحه به دامان او\r\nذره هر گشته خورشيد عشق * مرد ولى زندهء جاويد عشق\r\nبنده شاهنشه ايمان منم * خاك در شاه خراسان منم\r\nمن كه در اين راه سفر مى كنم * طالب حق نيز خبر مى كنم\r\nجلوه حق را به خراسان نگر * قدرت دين شوكت ايمان نگر\r\nمرد خدا قبلهء دلها ببين * هرنگهى صد يد وبيضا ببين\r\nكيست رضا سرور افلاكيان * نور خدا را به سر خاكيان\r\nحضرت \" ثامن \" زامامان دين * تكيه زن مسند حق و يقين\r\nآن بنى سبط ولى خدا * سايهء يزدان شده در ماسوى\r\nرحمت او درد مرا چاره كرد * زنده ام از لطف دگربان كرد\r\n11 . استاد بهجتى شفق :\r\nكوى رضا ( عليه السلام )\r\nبه كوى رضا ، جان صفا مى پذيرد * در اينجا ، فروغ خدا مى پذيرد\r\nتو اى بينوا ، رو به سوى رضا كن * كه اين پادشه خوش گدا مى پذيرد\r\nبه پابوس او رو كه زوار خود را * سر خوان جود وعطار مى پذيرد\r\nبود رحمتش بيكران همچو دريا * هم آلوده ، هم پارسا مى پذيرد\r\nخدا را به او خوان ، وخواه آنچه خواهى * كه ايزد به پاسش دعا مى پذيرد\r\n","description":"","footnote":"","page_name":" 1387 ","page_number":127},
  {"content":"\r\n\r\n\r\n\r\n\r\nأميد دل من ! به من كن نگاهى * كه جان از نگاهت صفا مى پذيرد\r\nبخواه از خدا تا ببخشد گناهم * كه تو آنچه خواهى ، خدا مى پذيرد\r\nدر آتش بسوزان \" شفق \" هر هوى را * كه جانان ، يا دل بى هوا مى پذيرد ( 1 )\r\n12 . علاء الدين حجازى :\r\nمشكوة كبريا\r\nفروغ روشن مشكوة ، كبرياست رضا ( عليه السلام ) * نشان زنده ى آيات هل اتى ، است رضا ( عليه السلام )\r\nدليل خلقت كون وحقيقت قرآن * بحار رحمت وسرچشمه ى بقاست رضا\r\nضياء كنگرهء عرش و روشنايى زمين * امام هشتم و حاكم با سواست رضا\r\nاساس ودانش و تقوى اصول فضل و كرم * پناه امن اسيران مبتلاست ، رضا\r\nهماى دولت او را فضاى گيتى تنگ * زتخته بند تن و آرزوها است رضا\r\nشگفت نيست اگر شرط وحدتست چرا * كه محو عشق وبدرياى حق فناست رضا\r\nوجود هر دو جهان از طفيل هستى اوست * مدار قطب زمين ، حجت خداست رضا\r\nعجب مدارا اگر خاك كوى او بوييم * كه جان خسته ى ما را ، شفا رضا است رضا\r\nشكوه منزلتش را چه سان كنم تقرير ؟ * كه جانشين نبى ، پور مرتضى است رضا\r\nاز آن خداى رضايش لقب نموده كه او * مشيت ازلى را به حق رضاست رضا\r\n13 . دكتر قاسم رسا :\r\nحريم قدس\r\nپناهگاه همه بى پناه وجا اينجاست * مطاف وقبله گه هر شه وگدا اينجاست\r\nزهركجا كه شوى رانده وفرومانى * به كردگار قسم جاى إلتجاء اينجاست\r\nاگر دواى غم ودرد وناخوشى خواهى * به آستان رضا سربنه دوا اينجاست\r\n\r\n","description":"","footnote":" 1 . مشكوة نشريه آستان قدس شماره پنجم تابستان 62 ، ص 72 . ","page_name":" 1388 ","page_number":128},
  {"content":"\r\n\r\n\r\n\r\nاگر تمام طبيبان تو را جواب كنند * مدار باك ، و مخور غم ، ترا شفا اينجاست\r\nاگر ندارى وقرضت ، فزون زدارايى است * بيا بيا كه همه قرض تو أدا اينجاست\r\nاگر كه چشمهء آب حيات مى خواهى * مرو به راه غلط ، چشمهء بقا اينجاست\r\nاگر كه بخشش وآمرزش گنه خواهى * بيا امام رئوف حضرت رضا اينجاست\r\nبه زهد وعلم بود چون على ولى الله * بيا ولى خدا ، پور مرتضى اينجاست\r\nبه غير خاتم پيغمبران ، كه جد وى است * بزرگ سرور ومولاى انبياء اينجاست\r\nخلاصه هر چه صفات خداست در او هست * نگويمش كه خدا ، ذات كبريا اينجاست\r\nخداى در همه جا هست چون خودش فرمود * اگر غلط نكنم پس خود خدا اينجاست\r\nحريم سلطان امام رضا ( عليه السلام )\r\nاى شه طوس كه بر روى زمين نور خدايى * روى بنماى كه بى پرده خدا را بنمايى\r\nنظرى هم به گدايى چو من خاك نشين كن * اى كه در پادشهى صاحب ايوان طلائى\r\nعرش رحمن بود اين مصطبهء حضرت سلطان * جاى بر عرش خدا كرده اى اى دوست كجايى\r\nدر حريم حرم شاه خراسان به ادب رو * نزفى تا به سردوش ملائك سرپائى\r\n14 . غلامرضا قدسى :\r\nآستان رضا ( عليه السلام )\r\nگرفت شمس ولايت چو پرده از رخسار * شر آفتاب به پيش جمالش آينه دار\r\nطلوع كرد و به هر ذره پرتوى افكند * از آن كه طلعت او هست مطلع الأنوار\r\nفكند خيمه به ناسوت ، خسرو لاهوت ! * شد آشكار زكنز خفى تجلى يار\r\nچو راز دار قدم زد قدم به ملك وجود * عيان شد از صدف غيب ، گوهر اسرار\r\nعيان در آينهء او بود تجلى ذات * كه در صفات كمال است ذات او معيار\r\nچو اوست راز \" يد الله فوق ايديهم \" * به كارگاه جهان دست اوست كارگزار\r\nملك فدايى او بالغد ولأصال * فلك كميئه او بالعشى والأبكار\r\n","description":"","footnote":"","page_name":" 1389 ","page_number":129},
  {"content":"\r\n\r\n\r\nميان به بند گيش بسته عالم امكان * به خدمتش شده خم پشت گنبد دوار\r\nزهى شرف كه زدرگاه او فرشته مدام * كند زجار وى مژگان خويش پاك غبار\r\nفرشتگان به حريمش گهر به دست آرند * زاشك ديدهء مستغفرين بالأسحار\r\nنگاشت صفحهء هستى چو خامهء اش زازل * بود به دفتر ايجاد ، نقطهء پرگار\r\nزكلك قدرت بى منتهاى او زنخست * بود صحيفهء ايام پر زنقش ونگار\r\nزقرب محرم درگاه \" بى مع الله \" است * امام ثامن و ضامن ، چو احمد مختار\r\nبه جز يقين به دلش چون نسبته نقش سزا است * مقام\r\nنو كشف او را چو حيدر كرار * زنند بوسه به درگاه او او الألباب\r\nكنند خاك رهش توتيا أولا الأبصار * هماره در خط فرمان او بودمه و مهر\r\nهميشه بندهء دستور اوست ليل ونهار * ثمر دهد شجر لااله الا الله\r\nبه شرط آنكه كنى بر ولايتش اقرار * به وصف عالم آل محمد 9 از كلكم\r\nاگر چه ريخته در دفترم كهر بسيار * كند فرشتهء ثنايش به خامه \" قدسى \"\r\nبسان بليل شيدا به دامن گلزار ( 1 ) * تهين ولى خداوند ، حكمران قضا\r\nسپهر رأفت وبحر كرم ، امام رضا ( عليه السلام ) *\r\n15 . سيد محمد سراج زاده / رفسنجان :\r\nشمس الشموس\r\nوزد نسيم صباگر ز طرف كوى رضا * بسا كه مزده كند زنده ، چون دم عيسا\r\nخدايرا نتوان ديواگر به ديدهء سر * توان ز روى نكويش پديد نور خدا\r\nزبحر علم وى اگر قطره اى كسى نوشد * شود چون آدم از آن قطره عالم أسماء\r\nبر آستان ملك پاسبان او بزند * هماره بوسه مه و مهر هر صباح ومسا\r\n\r\n","description":"","footnote":" 1 . مشكوة شماره هفتم 1364 ص 58 - 59 . ","page_name":" 1390 ","page_number":130},
  {"content":"\r\n\r\n\r\nهزار مرتبه خوشتر مقيم درگاهش * بود از آنكه كند جا به جنة المأوى\r\nاگر نبود فروغ رسول وآل رسول * نداشت خلعت خلقت جهان ومافيها\r\nبيا به طوس وببين با بصيرت اى زائر * بديد آنچه كه موسى به وادى سينا\r\nپناه عالميان رست وقبلهء حاجات * إمام ثامن و ضامن خدير ملك سخا\r\nبه يك نظارهء او ، خاك كيميا گردد * به يك اشاره كند درد درمند دوا\r\n\" رضا \" كه واسطه ى فيض بين مخلوق است * دليل وراهنما سوى خالق يكتا\r\nكسى برد به درگاه حضرتش حاجت * ز روى صدق كه آن حاجتش نگشت روا\r\nمه منير ولايت هم اوست شمس شموس * كليم دوم نزد نزدش از يد وبيضأ\r\nبه ذيل دامن او دست زن \" سراج \" كه نيست * ترا شفيع به از اهل بيت روز جزا ( 1 )\r\n16 . على اكبر پيروى / معاصر :\r\nرضا هميشه نگهدار و داد خواه بود ( 2 )\r\nمرا به لطف تو پيوسته گر نگاه بود * نه بهر حشمت وعز وجلال وجاه بود\r\nرضاى خاطر تو خواهم ونخواهم هيچ * كه هيچ بودن من بهترين گواه بود\r\nشدم رضا به رضاى تو از تو مى خواهم * ره رضاى تو پويم كه شاهراه بود\r\n\r\n","description":"","footnote":" 1 . مجله مشكوة نشريه آستان قدس رضوى شماره 16 ( 1366 ) ، ص 94 .\r\n2 . دسته گل محمدى ، على اكبر پيروى ، تهران شركت سهامى طبع كتاب ، 1346 ش . ","page_name":" 1391 ","page_number":131},
  {"content":"\r\n\r\n\r\nرضا شهنشه خوبان على بن موسى * ابوالحسن كه حريمش پناهگاه بود\r\nخدا رئوف ورسولش رئوف واوست رئوف * رضا ورأفت او رحمت إله بود\r\nامام ثامن و ضامن كه آستانهء او * پناه مردم بى پشت و بى پناه بود\r\nشه سرير ولايت كه هر كه از در او * بتافت روى ، همه طاعتش تباه بود\r\nهماره كشور ايران زيمن مقدم او * قرين شوكت ومحسود مهر و ماه بود\r\nبگو به خصم كه سلطان دين وخسرو طوس * رضا هميشه نگهدار ودادخواه بود\r\nبياز درگه او ( پيروى ) گدائى كن * گداى درگه اين شاه پادشاه بود\r\n17 . دكتر ناظم زاده / معاصر :\r\nدر مدح حضرت رضا ( عليه السلام )\r\nاز سربرفت هوش زشوق وصال تو * هرگز برون نمى رود از دل ، خيال تو\r\nمائيم در حريم تو سرگشته ذره وار * اى آفتاب ، خيره زنور جمال تو\r\nرضوان رضا دهد كه فرود آيد از بهشت * رو بد به مژه گرد ، زصف نعال تو\r\nفرزند مصطفائى ودلبند مرتضى * كامل شد از ازل همه فخر و كمال تو\r\nايمن زحادثات زمان آستان توست * مأمون نارشيد چه داند مآل تو\r\nشد فيض بخش ، خاك خراسان سرافراز * از مقدم خجستهء فرخنده فال تو\r\nعز آن بود كه آل على را خداى داد * اى عزت وجلال تو از ذوالجلال تو\r\nهرگز مباد منفصل از دامن تو دست * اى با خداى خويش همه اتصال تو\r\nظل عنايت تو عجب سايه گستر است * ملجأ كجاست جز كنف بى همال تو\r\nروز ولادت تو ولايم زرى به طوس * با پاى گر كشاند به عشق وصال تو\r\nخواندى بپايبوس خود از مرحمت مرا * آخر چگونه شكر گزارم نوال تو ؟\r\nغم رفت وشادى آمد وآسود جان و هست * اين معجزى زمشهد جنت مآل تو\r\n","description":"","footnote":"","page_name":" 1392 ","page_number":132},
  {"content":"\r\n\r\n\r\nگفتم مگر چكامه اى آرم به ارمغان * در بارگاه سلطنت بى زوال تو\r\nعقلم نهيب زد كه بپرهيز از اين خيال * دم دركش از سخن كه نباشد مجال تو\r\nجائى كه شاهباز تصور بريخت پر * گويد چه ، مرغ طبع فرو بسته بال تو\r\nوآنجا كه در معرفت آرند پيشكش * ديگر كسى بها چه نهد بر سفال تو\r\nشوقم به ناله گفت كه اين احتياط چيست * دارم عجب زفكرت دير انتقال تو\r\nروزى چنين مبارك و وقتى چنين عزيز * نبود روا سكوت تو از انفعال تو\r\nپيداست چون زشعر تو شوق نهان تو * اخلاص را دليل بود ذوق وحال تو\r\nشايد در آستان شهنشاه ملك طوس * افتد قبول وبسترد از دل ملال تو\r\n18 . بديع الزمان فروزانفر :\r\nباغ رضوان\r\nباغ رضوانست اينجا ، يا خراسانست اينجا * هيچ مشكل نيست در ره ، كار آسانست اينجا\r\nكعبه است اين يا خراسان ، يا بهشت عدن ورضوان * هست نعمت ، نيست نقمت ، روح وريحانست اينجا\r\nبحر بى پايان رحمت ، موج در موجست اينك * ذات حق اندر تجلى ، عرش رحمانست اينجا\r\nآمده فوج ملايك از براى خاشه روبى * كز ملك والاتر آمد ، آنك دربانست اينجا\r\nمشهد فرزند موسى آن خداوند دل ودين * واله از انوار ذاتش پور عمرانست اينجا\r\n","description":"","footnote":"","page_name":" 1393 ","page_number":133},
  {"content":"\r\nفر باطن ظاهر اينجا ، ظاهرى بس قاهر اينجا * اول اينجا ، آخر اينجا ، نور يزدانست اينجا\r\nمن ندانم چيست اينجا ، خفه گويى كيست اينجا ؟ * در خرد هرگز نگنجد آنچه پنهانست اينجا\r\nنيست ريبت ، نيست شبهت ، چشم دل بگشا وبنگر * كآيتى محكم زآيتهاى قرآنست اينجا\r\nمعنى فرقان صورت ، صورت قرآن معنى * شرح قرآنست اينجا ، جمع فرقانست اينجا\r\nمبدأ تكوين عالم ، غايت ايجاد اعيان * مظهر اجلاى ذات حسى سبحانست اينجا\r\nپاى در راه طلب نه ، وز خود اندر خود سفر كن * گرت در گاهيست مركب ، وقت جولانست اينجا\r\nما و من بگذار و خاك راه شو ، كز فرط عزت * خواجه ابليس از انا گفتن پشيمانست اينجا\r\nشو مجرد ، خرقه دركش ، بت پرستيدن رها كن * سالكانه پاى درنه ، قطب ايمانست اينجا\r\nمرد شو ، ثابت قدم شو ، در وفا صاحب علم شو * شير يزدانست اينجا ، شاه مردانست اينجا\r\nگرتن بيمار دارى ور دل رنجور ، پيش آ * درد دنيا را ودين را جمله درمانست اينجا\r\nبهر مهمانان امام ذوالكرم گسترده خوانى * سبع الوان بهشتى چيده برخوانست اينجا\r\n","description":"","footnote":"","page_name":" 1394 ","page_number":134},
  {"content":"\r\n\r\n\r\nرزق معلومت چه بايد ، رزق نامعلوم مى خور * مى خورد قوت سماوى آنكه مهمانست اينجا\r\nدر بهاى عشق سلطان مىدهد سغراق وحدت * وانكه اصل از عشق دارد ، مست سلطانست اينجا\r\nروى در وجه الله آور و آنچه مى خواهى طلب كن * كز يپى در يوزه آيد ، گر سليمانست اينجا\r\nهوش دار ، اى دل ، كه اين شه هول مى راند سياست * آنچنان كان روح قدسى هم هراسانست اينجا\r\nاينت مى دانى كه در وى بس تنا كافتاده بى سر * تا در اندازد سر آنكو مرد ميدانست اينجا\r\nنيستم در خور نثارى تا برافشانم به راهش * زانكه بس قيمت نيارد گر دل وجانست اينجا\r\nاين قدر دانم كه در دل آتشى دارم زعشقش * واندر آتش بلبل طبعم غزل خوانست اينجا\r\n19 . حسن كاشى آملى / معاصر علامه حلى : ( 1 )\r\nدر مدح على بن موسى الرضا ( عليه السلام )\r\nدوش چون دور شب تيره بپايان آمد * نوبت زمزمهء مرغ سحر خوان آمد\r\nچشم جان از دم مشكين صبا روشن شد * گوئى از مصر ، نسيمى سوى كنعان آمد\r\n\r\n","description":"","footnote":" 1 . حسن كاشى آملى : شاعر ومعاصر علامهء حلى است . او راست هفت بند در مدايح اهل بيت\r\n( ع ) وكتاب انشاء . قبر او در حجرهء معروف در آغاز بازار سوق العتيق در شهر كاظمين نزديك قبر\r\nسيد مرتضى بوده و آن مقبره در سال 1353 قمرى در ميان خيابان افتاده است . ( نقل از لغتنامهء\r\nدهخدا ) وفاتش را در سال 726 ه‍ نقل كرده اند . ","page_name":" 1395 ","page_number":135},
  {"content":"\r\n\r\n\r\nچه عجب بوى بهشت ازدم بادى كه در او * اثرى از شرف خاك خراسان آمد\r\nشرف خاك خراسان همه دانى كه زچيست ؟ * زانكه در خطهء او روضهء رضوان آمد\r\nمشهد پاك معلاى امام معصوم * آنكه خاكش زشرف ، افسر كيوان آمد\r\nآنكه در گلشن مهرش زسر شرط ادب * دست فراش صبا ، مجمره گردان آمد\r\nآنكه در حضرت جاهش زپى قدر و محل * پر طاوس فلك مروحه ( 1 ) جنبان آمد\r\nآنكه اندر حرم جان محبان مهرش * مالك چارحد خانهء ايمان آمد\r\nوقت انكار عدو سنگ به زير قدمش * از ره معجزه چون موم گدازان آمد\r\nيك طواف درش از قول رسول قرشى * تا به هفتاد حج نافله ( 2 ) يكسان آمد\r\nمالك ملك حقيقت توئى از صدق و يقين * هم زقرآن خبر حجت وبرهان آمد\r\nناكسى گربه تعصب حق تو باز گرفت * در كماليت ذات تو چه نقصان آمد\r\nدر نبوت چه زيان آمد اگر روزى چند * اهرمن نامزد تخت سليمان آمد\r\nگرز خرطبعى ، گوساله پرستيد يهود * زان چه نقصان به سوى موسى عمران آمد\r\n20 . محمد رضا خزائلى / معاصر :\r\nدر ستايش حضرت رضا ( عليه السلام )\r\nاى رهبرى كه ، بر دل وجان پيشوا تويى * آئينه دار ، مظهر لطف خدا ، تويى\r\nرخشنده جان و ، پاك سرشت وفرشته خوى * ره بين به فيض رحمت حق ، رهنما تويى\r\nهمچون طلوع صبحى ونور سپيده د م * روشنگر زمانه اى و ، جانفزا ، تويى\r\nنور رسالتى وفروغ نبوتى * سلطان جان ومونس دلهاى ما تويى\r\nدر بزم قدس وعالم كروبيان پاك * پرتوفكن ، تجلى شمس الضحا تويى\r\nاى نام تو ، درخشش پيوند ذوالجلال * بر خاك طوس ، روشنى كبريا تويى\r\n\r\n","description":"","footnote":" 1 . مروحه : بادبه زن .\r\n2 . حج مستحبى . ","page_name":" 1396 ","page_number":136},
  {"content":"\r\n\r\n\r\nتو جان جاودانى و ، مولاى راستان * ما را رهايى از تو ، و راه رها تويى\r\nبردل شكستگان و ، غريبان روزگار * پيوسته ، آستانهء مهر ووفا تويى\r\nدر گرد باد سخت و ، پريشانى حيات * مأمن تويى ، حريم تويى ، التجا تويى\r\nدر تاختگاه ظلمت اهريمنان خاك * نور خدا ، مبشر صلح وصفا تويى\r\nما در ره خجسته نياى تو رهرويم * داناى راه ورهبر راه نيا تويى\r\nاز سبزه زار خرم مازندران به طوس * بهر تو آمدم كه مرا دلگشا تويى\r\n\" سارى \" چو خاك تيره و تو آفتاب حسن * دل همچو ذره جذب تو شد ، دلربا تويى\r\nاى نام تو ، ترانهء شيرين بلبلان * جاندارويى و ، درد جهان را ، دوا تويى\r\nاز آسمان ، براى تو بارند ، اختران * پروانه هاى نور ، به شبها ، سزا تويى\r\nهشدار ، اى كه پاى بر اين بارگه نهى * در سرزمين ايمن وقدس طوى تويى\r\nسرمايهء ستايش من اشك و آه وسوز * آرى ، پناه همچو منى بينوا ، تويى\r\n21 . مدرس صادقى / معاصر :\r\nدر منقبت حضرت امام رضا ( عليه السلام )\r\nاى كه سلطان سلاطينى وكنز فقرائى * در جهان از ره الطاف معين ضعفائى\r\nبهر خلق دو جهان ناصر وهم يار ومعينى * هادى خلقى و بر راه خدا راه نمائى\r\nزادهء حيدر وباب تو بود موسى جعفر * نام پاك تو رضا زانكه تو راضى به قضائى\r\nمن چه گويم به مديح تو كه لالست زبانم * معدن حلمى و درياى كرم كنز عطائى\r\nكى توان وصف نمودن صفت پاك كريمت * مجمع جمله صفات حسن ونعت وثنائى\r\nاى كه هستى زخدا مظهر الطاف و بزرگى * وزنبى مظهر حلم و كرم وجود و سخائى\r\nنيست محروم كسى كز ره اخلاص و حقيقت * بر سر كوى تو آيد پى حاجت به گدائى\r\nغرق در بحر علومت شده هر عالم دانا * زانكه خود معدن علم و ادب و مهر و وفائى\r\n","description":"","footnote":"","page_name":" 1397 ","page_number":137},
  {"content":"\r\n\r\n\r\nزنده دل آنكه خورد آب زسرچشمهء علمت * خضر اندر طلب آب و تو سرچشمه مائى\r\nاى شه گلشن ايجاد كه فرزند رسولى * قبلهء هفتم و فرياد رس هر دو سرائى\r\nگرچه در شهر خراسان به غريبى زده اى كوس * ياور\r\nجمله غريبان وغريب الغربائى * متوسل به تو باشيم ونداريم اميدى\r\nمددى اى كه تو در هر دو جهان سرور مائى * ديدن تربت پاكت همه داريم تمنا\r\nبر سر ما به دم نزع تو از لطف بيائى * حاجت جمله بر آر از كرم ولطف عميمت\r\nاى كه بر شيعهء خود معطى هر لطف وعطائى * من كجا حصر توانم صفت ذات شريفت\r\nهر ثنائى زتو گويم تو خود افزون زثنائى * گر بگويم تو چو شمسى نبود لايق و صفت\r\nزانكه روى تو به خورشيد دهد نور و ضيائى * خوانمت شاه ، ولى جملهء شاهان بحقيقت\r\nبر در خادمت آيند دمادم به گدائى * گردش ارض وسما جمله به امر تو منظم\r\nآمر شمس ونجوم وفلك وارض وسمائى * تا مدرس شده مداح شه طوس دمادم\r\nرسد از پرتو آن شاه به او لط وعطائى *\r\n22 . علاء الدين حجازى / معاصر :\r\nمشكوة كبريا\r\nفروغ روشن مشكوة كبرياست رضا * نشان زنده ى آيات هل اتى ست رضا\r\nدليل خلقت كون وحقيقت قرآن * بحار رحمت وسرچشمهء بقاست رضا\r\nضياء كنگره ى عرش وروشناى زمين * امام هشتم و حاكم به ماسواست رضا\r\nاساس دانش و تقوى اصول فضل و كرم * پناه امن اسيران مبتلاست رضا\r\nهماى دولت او را فضاى گيتى تنگ * زتخته بند تن وآرزو رهاست رضا\r\nشگفت نيست اگر شرط وحدتست چرا * كه محو عشق و به درياى حق فناست رضا\r\nوجود هر دو جهان از طفيل هستى اوست * مدار قطب زمين ، حجت خداست رضا\r\n","description":"","footnote":"","page_name":" 1398 ","page_number":138},
  {"content":"\r\nعجب مدار اگر خاك كوى او بويم * كه جان خسته ى ما را شفا رضاست رضا\r\nشكوه منزلتش را چه سان كنم تقرير ؟ * كه جانشين نبى ، پور مرتضى ست رضا\r\nاز آن خداى ، رضايش لقب نموده كه او * مشيت ازلى را به حق رضاست رضا\r\n","description":"","footnote":"","page_name":" 1399 ","page_number":139},
  {"content":"\r\nمنابع ومأخذ . . .\r\nمنابع ومأخذ\r\n1 . ارشاد مفيد / شيخ مفيد / دارالكتب اسلاميه .\r\n2 . اصول كافى / مرحوم كلينى / چاپ اسوه .\r\n3 . الأتحاف بحب الأشراف / شبراوى شافعى / چاپ لبنان .\r\n4 . الأداب السلطانيه / الفخرى / چاپ بيروت .\r\n5 . الأعلام / خيرالدين زركلى / چاپ بيروت .\r\n6 . التوحيد / صدوق / دارالكتب الاسلاميه .\r\n7 . الصواعق المحرقه / ابن صباغ مالكى / چاپ بيروت .\r\n8 . الكامل في التاريخ / ابن اثير جوزى / چاپ لبنان .\r\n9 . النجوم الزاهره في ملوك مصر والقاهره / يوسف بن طاهر تغرى بردى ظاهرى / لبنان .\r\n10 . امالى شيخ صدوق / مرحوم صدوق / دارالكتب الاسلاميه .\r\n11 . امامان شيعه در كتابهاى اهل سنت ( عليه السلام ) / شادروان داود الهامى / انتشارات مكتب اسلام .\r\n12 . بحار الأنوار / علامه مجلسى / دارالكتب الاسلاميه .\r\n14 . تحليلى از زندگى امام رضا ( عليه السلام ) / محمد جواد فضل الله / بنياد پژوهشهاى آستان قدس رضوى .\r\n15 . جواهر الخيال / امير محمد صالح مشهدى از نوادر آستان قدس رضوى ( عليه السلام ) .\r\n16 . حياة الامام الرضا / سيد مرتضى حسينى / دفتر تبليغات اسلامى .\r\n17 . حياة الحيوان دميرى / دميرى / مكتبة التجارتة الكبرى ( مصر ) .\r\n18 . داستان راستان / استاد شهيد مطهرى / انتشارات صدرا .\r\n19 . روضات الجنان و جنات الجنان / حافظ كربلايى حسين / تهران بنگاه ترجمه و نشر كتاب .\r\n20 . زندگانى امام هشتم على بن موسى الرضا / عطائى خراسانى / نداى اسلام .\r\n","description":"","footnote":"","page_name":" 1400 ","page_number":140},
  {"content":"\r\n21 . زندگانى پيشواى هشتم / سيد على محقق / چاپ نسل جوان قم .\r\n22 . زندگانى سياسى هشتمين امام ( عليه السلام ) / سيد خليل خليليان / دفتر نشر نويد اسلام .\r\n23 . سيرهء پيشوايان / مهدى پيشوايى / انتشارات توحيد قم .\r\n24 . سيرهء معصومان ( عليه السلام ) / سيد محسن امين / ترجمه شادروان على حجتى كرمانى .\r\n25 . طبقات مفسران شيعه ج 1 / عقيقى بخشايشى / دفتر نشر نويد اسلام .\r\n26 . علل الشرايع / ابن بابويه شيخ صدوق / چاپ تهران .\r\n27 . عيون اخبار الرضا ( عليه السلام ) / ابن بابويه / كتابخانهء صدر .\r\n28 . فهرست ابن نديم / ابن نديم / چاپ لبنان .\r\n29 . كشف الغمه في معرفة الائمه / على بن عيسى اربلى / چاپ لبنان .\r\n30 . مجموعهء آثار دومين كنگرهء جهانى حضرت رضا ( عليه السلام ) / مشهد - آستان قدس رضوى ( عليه السلام ) .\r\n31 . مشكوة / نشريه آستان قدس رضوى / بنياد پژوهشهاى اسلامى قدس رضوى .\r\n32 . مكارم أخلاق / طبرسى / چاپ فراهانى تهران .\r\n33 . مناقب آل ابى طالب / ابن شهر آشوب / چاپ ذوى القربى قم .\r\n34 . من لا يحضره الفقيه / ابن بابويه شيخ صدوق / چاپ تهران .\r\n35 . مهمان نامهء بخارا / فضل الله بن روزبهان / بنگاة ترجمه و نشر كتاب .\r\n36 . نامهء آستان قدس رضوى ( عليه السلام ) / سردبير فخرالدين حجازى / مشهد آستان قدس رضوى ( عليه السلام ) .\r\n37 . نقشى از مولانا خالد نقشبندى / دكتر خانم معتمدى / كرمانشاه .\r\n38 . نورالأبصار / شنبلجى / چاپ بيروت .\r\n39 . وسيلة الخادم الى المخدوم / روزبهان خنجى اصفهانى / چاپ لبنان .\r\n40 . ولايت عهدى امام رضا ( عليه السلام ) دكتر على غفورى گلزاده / دفتر نشر فرهنگ اسلامى .\r\n\r\n","description":"","footnote":"","page_name":" 1401 ","page_number":141}
  ]