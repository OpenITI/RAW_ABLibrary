[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاخلاق و جوان\r\nجلد دوم\r\nحضرت آية الله حسين مظاهرى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمظاهرى ، حسين ، 1312 - .\r\nاخلاق و جوان / حسين مظاهرى . - قم : شفق 1377 .\r\n2 ج . -\r\n224 ص .\r\nكتابنامه به صورت زيرنويس .\r\n1 . جوانان و اسلام 2 . اخلاق اسلامى 3 . جوانان - اخلاق الف . عنوان\r\n3 الف 615 م / 230 bp\r\n4836 / 297\r\nانتشارات شفق\r\nنام كتاب : اخلاق و جوان ( جلد دوم )\r\nمؤلف : آية الله العظمى حسين مظاهرى\r\nناشر : انتشارات شفق\r\nنوبت چاپ : چهارم / 1387\r\nتيراژ : 2000\r\nچاپ : قدس\r\nisbn : 978 - 964 - 485 - 004 - 2 ( vol 2 )\r\nisbn : 978 - 964 - 485 - 003 - 5 ( 2 volset )\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nبسم الله الرحمن الرحيم\r\nمدتى اين مثنوى تأخير شد\r\nجلد اول كتاب اخلاق و جوان كه از سلسله درسهاى اخلاقى حضرت آية الله العظمى مظاهرى ( مدظله العالى ) در زمنيهء مسائل مربوط به جوانان است ، دو سال پيش به زيور طبع آراسته شد و مورد استقبال نسل جوان واقع گرديد .\r\nدر آن مجلد چهار فصل از مسائل مربوط به جوانان با نگاهى اخلاقى مورد بحث و كاوش قرار گرفته بود . جوان و نيروهاى كنترل كننده ، مسؤليت جوانان ، ازدواج ، كار وكوشش عناوين اين چهار فصل بود .\r\nدر مجلد حاضر نيز سه فصل باقيمانده كه عبارت است از غرائز وتمايلات عفت وغيرت ، استقلال فكرى - كه هر فصل وبويژه فصل پنجم شامل مطالب با اهميت وقابل دقت مى باشد - به خوبى مورد بحث واقع شده است .\r\nحقيقت آن است كه نسل جوان با همهء ويژگيهاى با اهميتى كه در زمينهء تاثير گذارى در جامعهء انسانى دارات اما هنوز ضرورت سرمايه گذارى در خصوص جوانان و مسائل مربوط به آنان در جامعهء اسلامى ما به خوبى مورد فهم واقع نشده است و مقولهء \" جوانان \" آنچنان كه بايسته و شايسته نظام مقدس جمهورى اسلام است ، مورد توجه وامعان نظر كافى و وافى - بويژه در مسير برنامه ريزيهاى كلان و درازمدت - قرار نگرفته است . البته اگر كسى معتقد باشد كه در اين كشور كسى در فكر جوانان و نسل جوان نبوده ، بى گمان نسبت به واقعيات جارى در جامعه بى انصافى روا داشته است اما و هزار اما ! كه هرچه از ابتداى نهضت پرشكوه اسلامى در اين كشور - كه دقيقا حاصل تلاش ومجاهدت و خونهاى پاك نسل جوان وبويژه جوانان تحصيلكرده است - دور مى شويم ، شاهد نارسائيها و مشكلات بيشترى در خصوص اين نسل با اهميت وتاثيرگذار در جامعهء اسلامى هستيم و خلاصه اين نگرانى وجود دارد كه نيروى خلاق جوان - كه موتور حركت اجتماع است و خصوصا جوانان أهل فكر ونظر كه عامل شتاب دهندهء اين حركت بشمار مى روند - رفته رفته به جاى آنكه در مسير پيشبرد اهداف والاى اسلامى وانسانى جامعه ورشد خلاقيت ها و سازندگى وآبادانى معنوى ومادى اين مرز وبوم قرار گيرد ، در اثر برنامه هاى حساب شده و توطئه آميز دشمنان كه هميشه چشم طمع به اين نسل باكفايت داشته اند ، به بسترى كشيده شود كه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكوچكترين ضرر آن مقابله با دستاوردهايى است كه با هزاران خون دل به دست آمده است .\r\n\r\nدل بسى خون به كف آورد ولى ديده بريخت * الله الله كه تلف كرد و كه اندوخته بود ؟\r\n\r\nدشمنان ملت كه عزت و شرافت و استقلال و آزادى اين مردم بزرگ را برنمى تابند به اين پيكار فرهنگى اميد بسته اند و به دنبال قطع ريشه هاى اصالت واسلاميت جوان وزير سؤال بردن ارتباطات فرهنگى و سياسى او با جامعه و خانواده واعتقادات مذهبى و دينى او به ارزشهاى اسلامى و وحيانى از طريق برقرارى ارتباطات جديد با فرهنگهاى بيگانه وضد دين هستند .\r\nدر اين ميان آنچه اين پيكار فرهنگى را پيچيده تر كرده و به سمت نابرابرى پيش مى برد ، دشوار بودن تشخيص مرزهاى حق و باطل و پيچيدگى شناسايى دوست از دشمن است .\r\nاينك به خوبى مى توان دريافت كه دستهاى ناپاكى با سوءاستفاده از غفلت مسؤولان مربوطه وآنانكه در اين زمينه داراى بار مسؤوليتى هستند ، در پشت پردهء توطئه هاى شوم خود ، شبهات وتلقينات يكسانى را طراحى مى كنند وسپس اين سموم كشنده را كه اساسا به منظور خشكاندن ريشه هاى غيرت دينى وملى نسل جوان ساخته و پرداخته شده است ، از طريق عوامل خويش در مجامع جوانان و بويژه دانشگاهها مى پراكنند . اين روش هم مسؤوليت جوانان و خصوصا دانشگاهيان عزيز را خطير و با اهميت مى سازد وهم وظيفهء مسؤولان مربوطه و پيشكسوتان تعليم و تربيت وفرهنگ و دين را سنگين تر و شديدتر مى نمايد .\r\nترديد نبايد كرد كه نفوذ در قلب پاك و آئينه گون جوانان و دريافتن آنان نيازمند تنظيم مدل ارتباطى با نسل جوان و اتخاذ شيوه هاى عقلانى و تكامل يافته از طريق راهكارهاى منطقى ودرست است و بدون همدلى با جوانان وفراهم آوردن ساز و كار اين همدلى وكنارگذاردن تحجر كه مانع عمده اى براى درك جوان و خواسته هاى منطقى اوست وپرهيز از درغلطيدن به ورطهء التقاط و حركت بر خلاف ارزشهاى مذهبى وملى و دستورات شرع مقدس ، نمى توان نسبت به انتقال معانى ومفاهيم ارزشى اسلام وانقلاب اسلامى به نسل جديد خوشبين بود .\r\nبايد بدانيم كه جوانان ضامن بقاى انديشهء انقلاب در زمينه هاى مختلف اعتقادى ، سياسى ، اجتماعى واقتصادى هستند وانقلاب شكوهمند اسلامى با دريافتن اين نسل ، پايدار خواهد ماند .\r\nدر اين خصوص اهتمام به مسائل فرهنگى وآموزشى جوانان وبويژه آشناسازى آنان با معارف عميق اخلاقى دين كه صيقل دهندهء روح وروان آدمى است ، از درجه اهميت بيشترى برخودار است .\r\nبا اميد آنكه كتاب حاضر در اين زمينه ، گامى مثبت بوده باشد ، از دانشور محترم آقاى محسن متوسل كه در بازنويسى مباحث اين كتاب زحمت بسيار كشيده اند و همچنين از انتشارات شفق كه براى انتشار آن همت كرده اند ، سپاسگزارى مىشود .\r\nمركز مطالعات و تحقيقات اخلاقى\r\nقم - ديماه 1377\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nجلد دوم\r\n\r\nفصل پنجم غرائز و تمايلات\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nغريزهء مذهب\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nانسان آميزه‌اى از غرائز\r\nاگر ما نگاهى به ساختمان وجودى و طبيعت و فطرت موجود انسان‌ها بيندازيم ، اين مطلب به خوبى آشكار و نمودار است كه هر انسانى به جهت تداوم حيات مادى و معنوى خود ، داراى يك سلسله تمايلات ، خواسته‌ها و غرائزى است كه با اطفاء و برآورده كردن آنها و صد البته در حدى معتدل ، صحيح و معقول مىتواند به يك زندگى آرام ، بىدغدغه و راحت دست يابد .\r\nدر اين ميان ، بعضى از اين غرائز ، بخاطر در برداشتن نيازهاى اوليه يك زندگانى مادى اصولًا هميشه و حتى از روز اول ولادت ، شكوفا و زنده است و احتياجى به پرورش و رسيدگى خاصى ندارد . از نمونه‌هاى بارز آن ، تمايل به خوردن و آشاميدن و استراحت كردن است كه ما در اينجا در مقام پرداختن و گفتگو پيرامون آنها نيستيم ، اما بعضى ديگر از اين خواسته‌ها ، به تدريج و در اثر گذشت زمان و رشد جسم و روح به فعليت مىرسد و به بار مىنشيند ، اگر چه از ابتداى تولد هم به صورت بالقوه در وجود انسان‌ها نهفته است ، كه به عنوان مثال مىتوان از غريزه جنسى ، قدرت‌طلبى ، تمايل به داشتن تمكن و مال ، علاه به شهرت و رياست ، كمال‌جويى ، حق‌پرستى ، تمايل به مذهب و . . . نام برد كه ما به تناسب ، به چند نمونه مخصوص ، به جهت وجود مخاطبين خاص اين بحث ، يعنى جوانان و نوجوانان ، اشاره‌اى خواهيم كرد . اولين مطلب ما چنان كه از عنوان اين بخش پيداست ، غريزه مذهب و احساس نياز به حق و خداخواهى و خداجويى است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nغريزه مذهب ، عاليترين تمايل بشرى\r\nاز ميان همه غرائز و تمايلات و شهواتى كه در وجود ماست و مختص به انسان و نوع بشر است ، غريزه مذهب داراى حساسيتى ويژه و جايگاهى فوق‌العاده بالا و رفيع است كه نه تنها انسان را از ديگر موجودات عالم ممتاز كرده و جدا مىسازد ، بلكه حاكى از وجود توان و لياقتى بسيار ارزشمند در درون اوست .\r\nغريزه مذهب يعنى اينكه همانطور كه انسان با تشنه و گرسنه شدن ، بطور فطرى و غريزى و نه از روى علم و آموزش ، به دنبال آب و غذا مىرود و تمايل به خوردن و آشاميدن دارد ، همانطور هم فطرتاً تمايل به مذب و دين دارد ، اركان و امهات آن را درك مىكند و بطور غريزى به دنبال آنست .\r\n\r\nدوران شكوفايى غريزه مذهب\r\nدر اينكه غريزه مذهب از چه زمانى در انسان‌ها شكوفا مىشود و باصطلاح به فعليت مىرسد ، گفتارهاى متفاوتى وجود دارد . بعضى از روانشناسان برآنند كه غريزه مذهب و دين‌طلبى ، از سن دوازده سالگى به بالا ظهور مىكند و نمودار مىشود ، ولى آنچه از روايات ما فهميده مىشود اين است كه غريزه مذهب ، از همان زمان به دنيا آمدن كودك ، در او بالفعل است و احساس نياز به دين و مذهب از آغاز كودكى در وى زنده است چنان كه در روايت آمده است :\r\nهر كودكى بر فطرت ( خدايى ) خويش زاده مىشود ، پس اين پدر و مادر آن كودكند كه وى را يهودى ، نصرانى يا مجوسى مىنمايند « 1 » .\r\nو هم از اينروست كه گفته‌اند به محض متولدشدن فرزند ، در گوش راست او اذان و در گوش چپ و اقامه بگوييد و يا اينكه كام او را با تربت حضرت امام حسين ( ع ) برداريد كه\r\n\r\n\r\n","description":"","footnote":"\r\n( 1 ) - كل مولود يولد على الفطره ، فَابَواه يُهوّدانه و يُنّصرانه و يُمَجّسانه ، ( بحارالانوار ) / ج 61 ، ص 186 ) .\r\n","page_name":" 16 ","page_number":16},
  {"content":"\r\n\r\nهمه اينها را مىتوانيم بر شكوفايى اين غريزه از بدتولد حمل كنيم . بنابراين غريزهء مذهب را ، از همان دوران مىتوان آبيارى كرد و رسيدگى نمود ، و البته ابتدا بر پدران و مادران است كه اين غريزه را با نشاط پرورش دهند و تغذيه كنند تا سرانجام ، خود جوان و يا نوجوان ، اين آمادگى را بيابد كه در مقابل مسائل انحرافى ضددينى و ديگر مشكلات سد راه ، از آن مواظبت نمايد .\r\n\r\nغريزه ، علم نيست\r\nنكته‌اى را كه بايد در اينجا به آن اشاره كنيم اين است كه بين غريزه و دانستن ، تفاوت و فرق است ، مثلًا آنچه كه ما در كتاب‌ها مىخوانيم و از راه چشم ، به مغز و حافظه ما وارد مىشود و يا اطلاعات ديگرى را كه از طريق ساير حواس بدست مىآوريم و به معلومات ما افزوده مىگردد ، همه از دانستنىهاست كه به آن علم مىگويند ، ولى ديگر براى تشنگى و گرسنگى ، دانستن و اطلاع معنا ندارد ، بلكه اين موارد از نوع يافتن و درك كردن است كه از آن به غريزه و فطرت تعبير مىكنند ، يعنى جلبت و ذات آدمى و طبع بشرى آن را بدون هيچگونه آموزش و تمرينى مىيابد و وجدان مىكند . البته گاه بعضى از اين درخواست‌ها و خواهش‌ها بواسطهء پيش آمدن مسائلى از قبيل غفلت ، بىتوجهى ، رذائل اخلاقى و موارد خلاف ديگرى از اين نوع ، تحت تأثير قرار گرفته و مثل آتش به زير خاكستر مىرود و گاه به فراموشى سپرده مىشود ولى همچنان با شدت و ضعف ، به صورت بالقوه در نهاد انسان باقى مىماند .\r\nانسانى را در نظر بگيريد كه به خاطر زندگى در جامعهء دور افتاده از دين و عدم ارتباط با خدا و محوشدن در جو حاكم بر آن اجتماع ، غريزه مذهب او ديگر كارآيى لازم خودش را از دست داده و در پشت پردهءضخيمى از غفلت پنهان گرديده است . اما همين انسان اگر در جايى و موقعيتى قرار بگيرد كه ديگر هيچكس و هيچ چيزى نتواند ناجى او باشد و به عبارت ديگر در بن‌بست كامل واقع شود ، آنگاه است كه باز ، توجه و يافتن و درك او ،\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nخودى نشان مىدهد و غريزه مذهبش جان تازه‌اى مىگيرد و در نتيجه ، خدا را از اعماق جان صدا مىزند ، اگر چه تا قبل از وقوع در بن‌بست‌ها بخاطر وجود غفلت ، اين يافتن نباشد و محلى براى عرض اندام پيدا نكند .\r\nنظير اين مطلب در زندگى شخصى هر كس ممكن است اتفاق افتاده باشد كه انسان با اينكه تشنه و گرسنه است و غريزهء خوردن و آشاميدن به او نهيب مىزند كه زمان يافتن آب و غذاست ولى چون غرق در مطالعه است و يا ساخت سرگرم تحقيق و كاوش است ، از اين خواسته‌ها غفلت دارد و به آنها توجهى نمىكند ، اما به محض بر طرف شدن موانع به روشنى آن را خواهد يافت .\r\n\r\nيك نمونه روشن از قرآن‌مجيد\r\nقرآن‌مجيد در اين رابطه عبارت و مثال بسيار زيبا و ملموسى دارد ، مىفرمايد :\r\n فَاذا رَكِبُوا فيِ الفُلكش دَعَوث اللهُ مُخلِصينَ لَهُ الدّينَ ، فَلَمّا نَجّاهُم الَي الْبَرِّ اذا هُم يُشْرِكُونَ  « 1 » « و هنگامى كه بر كشتى سوار مىشوند ، خدا را پاكدلانه مىخوانند ولى چون به سوى خشكى رساند و نجاتشان داد ، بناگاه شرك مىورزند » .\r\nيعنى اين انسان‌ها تا وقتى مشغول كارهايشان هستند ، ممكن است بواسطه غفلت ، خدا برايشان يافتنى نباشد ؛ ممكن است بخاطر بىتوجهى ، غريزه مذهبشان فعال نگردد و باصطلاح خدا خدا نكنند ، اما وقتى كه در بن‌بست واقع شدند ، هنگامى كه در ميان دريا ، كشتىشان در حال غرق شدن بود ؛ موقعى كه هواپيمايشان در ميان زمين و آسامن دچار مخاطره شد و بالاخره آن زمان كه دستشان از همهء اسباب ظاهرى كوتاه گرديد ، آنجاست كه با چشم دل ، خدا را در مىيابند ، از اعماق جان او را مىخوانند و چشم اميد بسويش دارند . بنابراين فقط از او مىخواهند كه نجاتشان دهد ، چون درك كرده‌اند كه او\r\n\r\n\r\n","description":"","footnote":"\r\n( 1 ) - سوره عنكبوت / 65 .\r\n","page_name":" 18 ","page_number":18},
  {"content":"\r\n\r\nخدايى است دانا و شنوا ، حكيم و قادر و رحيم و مدبر ؛ درست همانگونه كه آدم تشنه و گرسنه درك مىكند و مىيابد تشنگى و گرسنگى را .\r\n\r\nغريزه مذهب ، مدرك اصول دين\r\nبنابراين ، سرشت و طبيعت انسان ، خداجوى و حقيقت خواه است و فطرتاً و بطور غريزى ، مذهب و امهات و كليات دين را ادراك مىكند و به دنبال آنست ، يعنى انسان ذاتاً مىيابد كه بايد خدايى باشد ، آن هم خدايى داراى تمام ويژگىهاى خوب ( صفات ثبوتيه ) و بدور از خصايص بد ( صفات سلبيه ) .\r\nچنان كه بطور فطرى احساس مىكند نبوت و امامت را ، يعنى فطرت او مىگويد بايد از طرف آن خدا يك راهنمايى براى بشر بيايد و او را به سوى كمال و سعادت هدايت نمايد ، زيرا اين انسان نمىتواند به خودى خود ، راه بپيمايد . از اين روست كه چون اين راهنمايان را همراه با معجزه كه از جمله بهترين وسايل شناخت پيامبران است مىبيند ، ناخودآگاه در مقابل آنان متواضع مىشود و كرنش مىكند و آنان را واسطه بين خدا و خويش ديده و دستوراتشان را لازم‌الاجرا مىشمارد و به همينگونه است در امامان واولياء بعد از پيامبر .\r\nهمچنانكه طبيعت و سرشت او مىگويد كه بايد بعد از اين جهان ، در سراى ديگر ، معادى در كار باشد تا در آن ، خوبان به پاداش نيكو و بدان به سزا و كيفر اعمالشان برسند ، چرا كه در غير اين صورت با عدالت الهى كه خود آن نيز يك باور غريزى و فطرى است سازگار نيست و فطرت انسان آن را نمىپذيرد . همهء اين موارد از مبدأ و معاد گرفته تا نبوت و امامت و در يك كلمه ، اصول دين را ، غريزه مذهب انسان درك مىكند و در واقع هيچكدام نيازى به دليل ندارد .\r\n\r\nاثرات و نقش حياتى غريزه مذهب\r\nاما اينك مىبينيم كه اين غريزه و اين فطرت طالب عدالت و كمال ، اگر زنده و فعال باشد\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو در پس پرده‌هاى غفلت و عناد ، پنهان نگردد ، داراى چه اثرات حياتى و مهمى است و چه نقش اساسى را در زندگى انسان‌ها و مخصوصاً جوانان و نوجوانان كه در يك مقطع حساس از دوران زندگى خويش هستند ، ايفا مىكند .\r\nما مدعى هستيم كه يكى از بزرگترين نعمت‌هاى بيشمار خداوند متعال در حق انسان‌ها و به ويژه نسل جوان در راهيابى او به سر منزل هدايت و سعادت و جلوگرى از سقوط او در پرتگاه‌هاى رذائل و مفاسد ، وجود همين غريزه مذهب و فطرت يابندهء اصول و اركان دين در نهاد و سرشت آنهاست كه مىتواند همچون يك نيروى كنترل‌كننده در برابر امواج سهمگين خواسته‌ها ، هوس‌ها و اميال سركش و طغيانگر مثل شهوت جنسى ، حب مال ، رياست‌طلبى ، زياده‌خواهى و . . . او را به سلامت به ساحل نجات برساند .\r\nبديهى است كه اين امر مهم و مترتب شدن آن آثار حياتى ، تنها با غريزه مذهب و توجه به فطرت و نهاد پاك بشرى بدست مىآيد و علم و دانش و غرائز ديگر ، در آن نقش چندانى ندارند ، چون از يك طرف ما مىبينيم كه اكنون اگر چه دنياى روز ، مسلح به پيشرفته‌ترين سلاح‌هاى علم و دانش است ، اما با اين وجود ، نه تنها كنترل نشده و به سعادت و صلاح نايل نگرديده ، بلكه بواسطه همين دانش ، دچار بدبختىها و نگرانىهاى بسيار بزرگ نيز شده است .\r\nاز طرف ديگر ، انسانهاى بسيارى وجود دارند كه حتى سواد الفبا هم ندارند ، ولى چون غريزه مذهب در آنها شكوفاست ، به آسانى در راه راست و مسير مستقيم خداپرستى و عدالت‌خواهى قدم بر مىدارند و حركت مىكنند .\r\nغرائز ديگر انسان نيز ، خود نيازمند به كنترل و محافظت هستند و نمىتوانند داراى اين نقش حساس شوند .\r\nعوامل ديگر نظير قانون و تربيت و امثال اينها نيز آنچنان كاربردى در اين زمينه نداشته و نمىتوانند بسان غريزه مذهب نقش‌آفرينى كنند . پس به جرأت مىتوان گفت كه اين غريزه مذهب است كه انسان‌ها را كنترل كرده و گوهر يگانه انسانيت را حفظ\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو حراست مىنمايد ، و اين پروردگار عالم است كه با علم به ميزان قدرت اين غريزه و الا و ارزشمند در كنترل كردن بشر ، آن را از ابتدا در نهاد همهء افراد به وديعت گذارده ، همانگونه كه قبل از تولد همه انسان‌ها ، اولين كسى را كه خلق فرمود ، يك پيامبر بود « 1 » ، تا بدينوسيله ، علاوه بر اينكه يكى ديگر از الطاف خفيه خود را عطا مىفرمايد ، اهيمت نقش حياتبخش كنترل كردن و كنترل شدن را گوشزد نمايد و همگان را بر آن توجه دهد .\r\n\r\nيك سؤال\r\nسؤالى كه در اينجا مطرح مىشود اينست كه پس چرا با وجود نعمت گرانبهاى غريزه مذهب در همهء انسان‌ها و ايمان و اعتقاد فطرى به مبدأ و معاد ، باز مخالفت با خداوند در سراسر زندنگى ما موج مىزند و گناه و فساد ، تمامى ابعاد زندگى بشرى را فراگرفته است ، به نحوى كه گويا اصلًا چيزى به نام فطرت و غريزه مذهب در نهاد ما گذارده نشده است و ما موجوداتى يله‌ورها هستيم ؟ !\r\nهمانگونه كه در خلال بحث بدان اشاره شد ، علت اين همه ، نه در نبود اين غريزه در انسان‌هاست و نه در عدم نقش‌آفرينى و قدرت كنترل‌كنندگى آن ، بلكه همه به بىتوجهى و غفلت ما بر اين نداى خدايى فطرت بر مىگردد و ما بدون توجه به اينكه در محضر خدا هستيم و اعمال ما از ريز و درشت مورد رسيدگى و حساب و كتاب واقع مىشود و بر آنها ثواب و عقاب مترتب مىگردد ، با غرق شدن در حيات مادى و زندگى پوچ دنيوى و زرق و برق‌هاى چشم پركن آن ، پرده‌هاى ضخيم غفلت را بر آن آويخته‌ايم و خود را از اثرات حياتى و اشعه انسان‌ساز آن محروم كرده‌ايم و تا وقتى اين حجاب‌ها به هر دليل و جهتى كنار نرود و ما نتوانيم ثمرات فطرت و غريزه مذهب را در زندگى خود وارد كنيم ، وضع به همين منوال خواهد بود و چه بسا كه هر روز ، بدتر از گذشته به پيش خواهد رفت\r\n\r\n\r\n","description":"","footnote":"\r\n( 1 ) - چنان كه در روايت آمده است كه رسول اركرم ( ص ) فرمودند : اول ما خلق‌الله نورى ، ( بحارالانوار / ج 1 ، ص 97 ) .\r\n","page_name":" 21 ","page_number":21},
  {"content":"\r\n\r\nو ارزش انسانيت ، بيش از هميشه سقوط خواهد كرد . لذا توصيهء من به همهء جوانان عزيز و نوجوانان گرامى اينست كه شما بواسطه دوران حساسى كه در آن به سر مىبريد و با مخاطرات و دشمنانى كه در پيش روى داريد ، بايد غريزه مذهب را در خودتان زنده نگهداريد و راه براى شكوفايى و شادابى آن هموار سازيد ، چرا كه تنها نيروى كنترل‌كننده شما ، در واقع همين بازيابى حيات فطرى و غريزه مذهب است و از هيچ‌چيز و هيچ فرد ديگرى كارى ساخته نيست ، يعنى به غير از اينكه بيابيد خدا را ، درك كنيد قيامت را ، و وجدان نماييد نبوت و امامت را ، كنترل و حفاظتى متصور نيست و شما همچنان در تيررس آتش‌هاى سهمناك فساد و تباهى و پوچى قرار داريد .\r\n\r\nعوامل شكوفايى غريزه مذهب\r\nوقتى نقش و كاربرد اين وديعه و امانت بزرگ و بىمنت الهى در انسان‌ها و به ويچه نسل جوان روشن و آشكار شد ، طبيعتاً اين سؤال در اذهان شكل مىگيرد كه پس چه كنيم تا غريزه مذهب ، اين نهاد مثبت و سازنده هميشه در ما زنده باشد ، رشد كند و شكوفا گردد و ما بتوانيم از خوشه‌هاى حياتى آن بچينيم و بهره ببريم ، و خود را هر چه بيشتر به منبع كمال الهى نزديكتر سازيم ؟\r\nما در اينجا براى آشنايى جوانان عزيز به مهمترين عوامل شكوفايى غريزهء مذهب ، كه هر كدام خود از مصاديق بارز ارتباط با خداى متعال است به صورت گذرا اشاره مىكنيم . اين عوامل عبارتند از :\r\n1 - توبه 2 - يقظه 3 - نماز 4 - قرآن 5 - دعا 6 - ديگرگرايى 7 - ارتباط مستحكم با منبر و محراب .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nعوامل شكوفايى غريزه مذهب توبه\r\nبراى دارابودن يك ارتباط محكم و مستمر و پيوند عميق با خداوند ، قبل از هر چيز ، روشن كردن وضعيت گذشته است كه اگر خداى ناكرده مرتكب خطا و گناهى شده آن را جبران نمايد و پرونده‌اش را از هرگونه آلودگى و سياهى پاك سازد . براى اين كار نقش توبهء واقعى از گناه يك نقش كليدى و اساسى است ، خصوصاً كه جوان به جهت ضمير پاك و ناآلوده‌اش راحت‌تر مىتواند آن را به مرحله اجرا بگذارد ، و گناهانش را اگر چه زياد و بزرگ هم باشد زودتر محو نمايد ، اما شرط آن اينست كه جداً پشيمان شود و تصميم قطعى بر ترك آن در آينده بگيرد و خود را اصلاح نمايد . در اينجاست كه خداوند بخشنده ، بواسطهء آن توبه ، نه تنها آن گناه يا گناهان را مىآمرزد بلكه آن را تبديل به نيكى و حسنه مىگرداند و پرونده سياه او را به يك پرونده درخشان و نورانى مبدل مىسازد .\r\nالّا مَنْ تابَ وَ آمَنَ و عَمِلَ عَمَلًا صالِحاً فَاثولئِكَ يُبّدِّلث اللهُ سَيِّئاتِهِم حَسَناتٍ « 1 » « مگر كسى كه توبه كند و ايمان آورد و كار شايسته كند ، پس خداوند بدىهايشان را به نيكىها تبديل مىكند » .\r\n\r\n\r\n","description":"","footnote":"\r\n( 1 ) - سورهء فرقان / آيه 70 .\r\n","page_name":" 23 ","page_number":23},
  {"content":"\r\n\r\nبهر صورت ، حالت توبه يكى از بهترين راه‌هاى ارتباط با خداوند و از عواملى است كه غريزه مذهب را به نحو چشمگيرى بيدار كرده و آن را تقويت مىنمايد .\r\n\r\nداستان توبه عبد فرار\r\nچه بسيار افرادى را مىشناسيم كه به خاطر توبه از گناه ، غبارهاى نشسته بر آينه شفاف غريزه مذهبشان را زدودند و راه صد ساله را در يك شب و گاه در يك لحظه پيمودند .\r\nبه عنوان مثال در زمان عالم بزرگ و معلم اخلاق ، مرحوم آخوند همدانى كه از مشاهير بزرگ نجف اشرف بودند و در سير و سلوك ، مقام بالايى داشتند و عارفان و سالكان نامورى در محضرشان تعلم كرده‌اند مردى بوده به نام عبد فرار كه مردم او را به اين لقب مىشناختند .\r\nنقل مىكنند كه او وقتى وارد صحن حرم حضرت امير ( ع ) مىشد همه واهمه مىكردند و مواظب بودند تا شر وى آنها را نگيرد ، به همين خاطر راه برايش باز مىنمودند و حتى گاهى به او ، سلام هم مىكردند . در يكى از روزها ، در صحن مطهر اميرالمؤمنين على ( ع ) به مرحوم آخوند همدانى بر مىخورد و با بىاحترامى با ايشان برخورد مىكند . آن عالم عارف نگاه تندى به او كرده فرمودند : ما اسمك ؟ اسمت چيست ؟ او با غرور جوانى و غرق در مستى قدرت جواب داد : من را نمىشناسى ؟ ! من عبد فرارم . تا اين جمله را گفت ، مرحوم آخوند همدانى از همين جمله استفاده كرده و فرمودند : افررت من الله ، ام من رسوله ؟ ! از چه كسى فرار كرده‌اى ؟ از خدا يا پيغمبرش ؟ !\r\nاين جمله ، زمينه يك آتش‌سوزى عظيم در پرده‌هاى غفلت و غرور و خودخواهى فرو افتاده بر غريزه مذهب او را فراهم آورد و جرقه‌اى بر انبار جانش زد ، لذا مرتباً با خود ، اين نداى ملكوتى آن عارف بزرگ را زمزمه مىكرد كه : افررت من الله‌ام\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمن رسوله ؟\r\nبا حالتى زار به خانه بازگشت و از شدت پشيمانى به خود مىپيچيد تا اينكه در نيمه‌هاى شب در اثر كثرت ناراحتى جان به جان آفرين تسليم كرد .\r\nصبح روز بعد آخوند همدانى به درس حاضر شدند و وقتى جمعيت شاگردان از دنبال آمدند تا به درب خانه عبد فرار كه اينك مدال گرانبهاى اولياء الهى را گرفته بود رسيدند . شاگردان و همراهان آخوند گمان كردند كه استاد اشتباه آمده ، اما وقتى خوب گوش كردند ، ديدند كه آرى صداى گريه از همين خانه بلند است . شاگردان ، و همراهان آخوند گمان كردند كه استاد اشتباه آمده ، اما وقتى خوب گوش كردند ، ديدند كه آرى صداى گريه از همين خانه بلند است . شاگردان ، خانواده او را خواستند و از او جوياى ماجرا شدند كه اين شخصى كه در اسفل‌السافلين بود چه كرد تا به درجهء اعلى عليين رسيد كه استاد ما مىفرمايند يكى از اولياءالله از دنيا رفته است ؟\r\nزن گفت : نمىدانم ، اما اينقدر بگويم كه ديشب دائماً به خود مىپيچيد و مىگفت : افررت من الله‌ام من رسوله ؟ و آنقدر اين جمله را تكرار كرد تا از دنيا رفت .\r\nسپس آن عارف وارسته در مراسم غسل و كفن و دفن او شركت كرده و بر او فاتحه خواندند وعزيمت نمودند .\r\nاين قضيه كه نظائرش در تاريخ ما فراوان ديده مىشود ، حاكى از آنست كه توبه جدى و واقعى ، علاوه بر اينكه گناهى براى انسان باقى نمىگذارد ، حجاب‌ها و موانع سد راه غريزه مذهب را نيز كنار مىزند و آن را بارور و شكوفا مىسازد ، لذا توجه دائم به حال توبه و انابه براى همه مخصوصاً قشر جوان ضرورى و لازم است تا آنها هميشه از اين طريق ، ارتباطى زيبا با خداوند خويش داشته باشند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nتوبه و استغفار پيامبراكرم ( ص )\r\nاز پيامبر اكرم صلوات‌الله عليه و آله ، جمله‌اى نقل شده كه به ما مىآموزد بايد دائماً در حال توبه باشيم :\r\nبدرستيكه بر قلب من زنگار مىنشيند ، از اينرو هر روز هفتاد مرتبه استغفار و طلب آمرزش مىكنم « 1 » .\r\nيعنى قلب ملكوتى و لطيف پيامبر ( ص ) نيز به خاطر نشست و برخاست با مردم در اين دنيا و بواسطه ارتباط با عالم كثرت و ماده مكدر و آزرده گشته و از آن حالت انغمار و پيچيدگى حقيقى در عالم وحدت ، كمى دور مىشده است ، از اين‌رو براى رفع اين كدورت كه بر قلب ظريف و جان لطيف حضرتش ( ص ) مىنشسته روزانه هفتاد مرتبه استغفار مىكردند ، يعنى روزى هفتاد مرتبه مىفرمودند : استغفرالله ربى و اتوب اليه .\r\nاين حال ، هميشه براى پيامبر ( ص ) وجود داشت و ايشان با توجه و ارتباط ، خود را از آن كدورت‌ها پاك و منزه مىكردند و روشن است وقتى كه پيامبر خدا ( ص ) با آن درجه و مقام از تقوى و عصمت و نورانيت ، حتى براى رفع كدورت قلب لطيفشان هم خود را ملزم به توبه مىدانند ، ديگر وضعيت و تكليف ما معلوم است كه با آنهمه اعمال خلاف و گناهانى كه مرتكب مىشويم ، چه مقدار به حال توبه و انابه و در نتيجه ، اتصال رابطه با خداوند نيازمنديم و به آن احتياج داريم .\r\nدرست همانند يك راديو كه اگر بخواهد به مركز پيام و از آنجا به دنيا مرتبط و متصل باشد ، بايد دائماً كليد آن باز باشد در غيراينصورت اگر اين كليد را ببنديد ، ديگر اين وسيله چيزى جز مقداير آهن و سيم و ساير اشياء مختلف نيست و با آن حتى نمىتوان\r\n\r\n\r\n","description":"","footnote":"\r\n( 1 ) - انّه ليُغانُ عَلى قلبى فأقول استغفرالله كل يوم سبعين مرّة ( من لا يحضره الفقيه / ج 4 ، ص 385 ) .\r\n","page_name":" 26 ","page_number":26},
  {"content":"\r\n\r\nنزديك‌ترين ارتباط را برقرار كرد . انسان نيز بايد هميشه بكوشد تا وسيله ارتباطى قلب و جانش با خداوند گشوده باشد و براى اين كار چه عاملى وكليدى بهتر از توبه و انابه مىتوان سراغ گرفت ؟ !\r\n\r\nتوبه ، اولين گام در مدرسه سير و سلوك\r\nهم از اين‌روست كه يكى از ابتدايىترين درس‌هايى كه اهل سير و سلوك و معلمين علم اخلاق و عارفان به شاگردان و راهيان اين طريق مىآموزند ، درس توبه است . آنها مىگويند : توبه منزل اول است و از اين منزل بايد سير الى الله و سلوك به قرب او را آغاز كرد ، و معتقدند كه از اينجا بايد رابطه با خدا را برقرار نمود و بدون گذر از اين منزل ، دستيابى و وصول به ساير منازل امرى غيرممكن است . چگونه ممنك است با خيل گناهان بزرگ و كوچك و پرونده‌اى سياه و گذشته‌اى تاريك و بدون هيچگونه تداركى در امحاء و پاكسازى و سعى در جبران مافات ، سراغ از ارتباط و اتصال با معدن نور و سرچشمهء روشنى و پاكى گرفت ؟ !\r\n\r\nنقش توبه از ديدگاه امام صادق ( ع )\r\nامام صادق ( ع ) در اين رابطه مىفرمايند : اگر كسى مرتكب گناهى شود ، يك نقطه و لكه سياه در قلب او ايجاد مىشود كه چنانچه توبه نمايد ، آن نقطه سياه بر طرف شده و پاك مىگردد ، اما اگر توبه نكند ، با ارتكاب گناه دوم آن لكه سياه بزرگتر شده و پخش مىشود و همينطور اگر بدون اينكه توبه كند مرتكب گناهان بعدى شود به حدى كه اين نقطه سياه ، تمام قلب و دل او را فرابگيرد ، در آن صورت فلاح و رستگارى براى او نيست « 1 » و او ديگر به توبه كردن موفق نخواهد شد و آن وقت كارش به جايى مىرسد كه شيطان بر او مسلط\r\n\r\n\r\n","description":"","footnote":"\r\n( 1 ) - بحارالانوار / ج 73 ، ص 327 .\r\n","page_name":" 27 ","page_number":27},
  {"content":"\r\n\r\nگرديده و از او انسانى مأيوس و نااميد مىسازد ، حالتى كه در قرآن‌كريم از آن به عنوان صفت كافران ياد شده است كه :\r\nانَّهُ لا يَيْأَسُ مِنْ رَوْحِ اللهِ الَّا الْقَوْمُ الكافِروُنَ « 1 » « جز گروه كافران كسى از رحمت خدا نوميد نمىشود » .\r\nبنابراين براى احياء رشد و تقويت غريزه مذهب ، اولين مرحله ، توبه از ناشايست‌هاى گذشته و تصميم بر ترك و عدم انجام آنها در آينده است .\r\n\r\n\r\n","description":"","footnote":"\r\n( 1 ) - سوره يوسف / آيه 87 .\r\n","page_name":" 28 ","page_number":28},
  {"content":"\r\n\r\n\r\nيقظه\r\nعامل بعدى در شكوفايى غريزه مذهب ، يقظه است . يقظه يعنى بيدارى ، يعنى توجه و تفكر ، همان تفكرى كه در روايات مىخوانيم :\r\nتفكر ساعهء خير من عبادهء سنه « 1 » يك ساعت انديشه از يك سال عبادت برتر است .\r\nتفكر ساعهء خير من عبادهء ستّين سنه « 2 » يك ساعت انديشه از شصيت سال عبادت برتر است .\r\nو در روايت ديگر آمده است :\r\nتفكر ساعهء خير من عبادهء سبعين سنه « 3 » يك ساعت انديشه از هفتاد سال عبادت برتر است .\r\nاين روايات ، نشانگر اهميت بسيار والاى تفكر و انديشه و حاكى از نقش تعالىبخش آن در زندگى آدمى است .\r\n\r\n\r\n","description":"","footnote":"\r\n( 1 ) - بحارالانوار / ج 71 ، ص 328 .\r\n( 2 ) - مرأة العقول / ج 9 ، ص 257 .\r\n( 3 ) - خلاصهء المنهج / ج 3 ، ص 85 .\r\n","page_name":" 29 ","page_number":29},
  {"content":"\r\n\r\nاما اگر كسى بپرسد : اين چه تفكر و انديشه‌اى است كه داراى اين چنين اهميتى است و يا تفكر در چه موارد و امورى است كه اين گونه گوى سبقت در ارزش را از يكسال عبادت مىربايد ؟ بايد گفت : اين سنت و رسم بسيار و الا و ارزشمند مؤمنين و عالمان گذشته و حال است كه ساعتى را در شبانه‌روز به فكر و انديشه مىگذرانند و جرقه‌هاى نورانى و ثمرهء گرانمايهء آن را دست مايهء ادامهء زندگى مادى و معنوى خود قرار مىدهند و از نتيجهء آن بهره‌ها مىبرند .\r\nتفكر و انديشه در اينكه من چه كسى هستم ، كجا بوده‌ام ، براى چه به اين دنيا آمده‌ام ، سپس به كجا خواهم رفت ؟ « 1 » تأمل در اينكه اگر همه جا محضر خداست و من در حضور آن متعال هستم و او دائماً مرا مىبيند و بر كارهاى من اشراف دارد ، پس چه بايد بكنم ؟ زبان من چه بايد بگويد ؟ چشمان من چه بايد ببيند ؟ و اعضاء و جوارح من چگونه بايد عمل نمايند ؟\r\nتأمل و تعمق در اينكه اگر من شيعه هستم و قرآن كتاب من است ، من با اين كتاب چه مىكنم ؟ و چه مقدار با آن آشنايى دارم ؟ اگر امام اول من ، اميرالمؤمنين ( ع ) است ، او چه مىكرده و رابطه‌اش با خدا و مردم چگونه بوده است ؟ و اينك كه امام زمان ، حضرت مهدى عجل‌الله تعالى فرجه‌الشريف ولى نعمت من است و من هر چه دارم از سلامتى و علم و آبرو از اوست و در همه ابعاد بر من تسلط وجودى دارد ، چه بايد بكنم كه قلب مقدس و لطيف آن حضرت از من راضى و خشنود باشد ؟ و خلاصه اگر هم اينك قرار شود كه حساب و كتاب مرا رسيدگى كنند ، آيا مىتوانم خوب از عهدهء امتحان برآيم يا نه ؟ !\r\n\r\n\r\n","description":"","footnote":"\r\n( 1 ) - چنان كه اميرالمؤمنين عليه السلام مىفرمايند : رحم‌الله امرءاً عرف من أَين و في أَين و إلى أَين ؟ ( اسفار اربعه / ج 7 ، ص 355 ) . خداى رحمت فرمايد آن كسى را كه دانست از كجا آمده است و در كجا آمده است و در كجاست و به كجا مىرود .\r\n","page_name":" 30 ","page_number":30},
  {"content":"\r\n\r\nاين است نمونه‌هايى از آن تفكر و تعمقى كه مىتواند بر سال يا ساليان متمادى عبادت و نماز و روزه برترى پيدا كند و شخص داراى آن را به پيمودن ره صد ساله در يك شب مفتخر سازد . مسلماً اين گونه انديشيدن و تفكر هر پرده و كدورتى را كه مانع از تابش انوار خدايى فطرت باشد ، پاره مىكند و آن را از بين مىبرد .\r\nاين حالت يقظه و تنبه ، از بهترين حالات انسانى است كه به خوبى غريزه مذهب را آبيارى و تقويت مىكند و در نتيجه براى هر مرد و زن به ويژه براى نوجوانان ، يك نيروى كنترل‌كننده مىشود .\r\nاز اين حالت در كتب اخلاقى ، به عبارت ديگرى چون قانون مراقبه نيز تعبير شده است كه چنان كه از نامش پيداست بر مراقبت و مواظبت شبانه‌روزى از اعمال ، رفتار و گفتار انسان‌ها ، در پله دوم بعد از توبه اشاره دارد و بر آن توجه مىدهد .\r\nبه هر صورت ، يقظه با هر تعبيرى كه باشد ، چه تفكر و تأمل و چه مراقبت و مواظبت ، وسيلهء ارتباطى محكم و خوبى با خداوند است و به روشنى موجب شكوفايى غريزه مذهب و رشد و تعالى آن مىشود .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nنماز\r\nبعد از اينكه انسان به پاكسازى گذشته‌ها پرداخت و موفق گرديد كه با توبه ، كدورت‌ها و نقاط سياه و كثيف قلبش را بزدايد ، و پس از آنكه توانست بواسطه تفكر ، تنبه و يقظه ، زمينه‌سازى و آمادگى روحى براى آينده خود تدارك ببيند و غريزه مذهب را آماده بارورى و ثمردهى نمايد ، اينك در پلهء سوم ، اين عامل با فضيلت نماز است كه پا در ميدان مبارزه نهاده و با سرفرازى و سربلندى ، به عنوان بهترين عامل در از بين بردن و برداشتن موانع بر سر راه فطرت و پاره كننده حجاب‌هاى فروافتاده بر چهرهءنورانى غريزه مذهب ايفاى نقش مىكند و همچون يك معلم اخلاق ، با ايجاد پيوند و ارتباط بين انسان و خالق هستى ، او را از سقوط در ورطهء گناه ، فساد و فحشاء پاسدارى مىكند كه :\r\nانَّ الصَّلوةَ تَنْهي عَنِ الْفَحشاءِ وَ الْمُنْكَرِ « 1 » « همانا نماز از كار زشت و ناپسند باز مىدارد » .\r\nاين آيهء شريفه گوياى آن است كه نماز همراه با آداب و شرابط ، نماز آميخته با حضور قلب و توجه ، نماز اول وقت و با جماعت ، انسان را از اينكه وجودش مانند يك باغ‌وحش ،\r\n\r\n\r\n","description":"","footnote":"\r\n( 1 ) - سورهء عنكبوت / آيه 45 .\r\n","page_name":" 32 ","page_number":32},
  {"content":"\r\n\r\nپر از حيوانات و درندگان شود و يا شياطين ، يكى از ديگرى بر وجود او حكومت كنند ، محافظت مىكند .\r\n\r\nنماز ، سرافراز در ميدان تجربه\r\nبراستى اگر ميدان هم ، ميدان تجربه و آزمون باشد ، نماز بعنوان بهترين عامل ، داراى تجربه‌اى بس درخشان و موفق در شكوفايى غريزه مذهب و حراست از آلودگى به پليدىها و زشتىهاست . شما اگر نگاهى به پرونده‌هاى مجرمين و زندانيان گناهكار يبندازيد و زمينه‌هاى جرم و جنايت آنها را ريشه‌يابى نماييد ، به خوبى و روشنى خواهيد ديد كه قريب به اتفاق اين گونه افراد از كسانى هستند كه يا اصلًا با نماز و مسجد بيگانه‌اند و يا كمترين ارتباط را با نماز ، به ويژه نماز اول وقت و جمعه و جماعت داشته‌اند .\r\nبديهى است چنين عاملى كه داراى كاربردى با اين عمق و وسعت است ، وجود قوى و مستمرش در زندگى همه افراد مسلمان ، بسيار ضرورى و لازم خواهد بود و كمترين بىتوجهى نسبت به آن ، راحت دنيا و آخرت را از آدمى سلب خواهد كرد و يك زندگانى افسرد ، توأم با دلهره و اضطراب خاطر ، با نگرانى و گرفتارى براى او به ارث خواهد گذاشت .\r\nوَ مَنْ اعْرَضَ عَنْ ذِكْري فَإِنَّ لَهُ مَعيشَةً ضنْكاً وَ نَحْشُرُهُ يُومَ القِيامَةَ أَعْمي « 1 » « و هر كس از ياد من دل بگرداند ، در حقيقت ، زندگى تنگ و سختى خواهد داشت و روز رستاخيز او را نابينا محشور مىكنيم » .\r\nچنان كه اگر كسى نسبت به نماز اقبال و توجه كند و آن را خوب و مورد رضاى خداوند به جاى آورد ، در دنيا و آخرت با رضايت زندگى خواهد كرد و كمترين دستاورد نماز براى او ، آرامش و اطمينان خاطرى خواهد بود كه در همهء حالا او را يارى خواهد كرد و بر\r\n\r\n\r\n","description":"","footnote":"\r\n( 1 ) - سوره طه / آيه 124 .\r\n","page_name":" 33 ","page_number":33},
  {"content":"\r\n\r\nمشكلات فائق خواهد ساخت .\r\nدربارهء نماز و نقش بسيار حساس و حياتى آن در بخش‌هاى قبلى « 1 » مفصلًا صحبت شده و از اين‌رو فقط با ذكر يك توصيهء مجدد ، از تكرار مطالب خوددارى مىكنيم ، و آن اينكه جوانان عزيز ! برادران و خواهران دينى ! بدانيد كه خوشبختى در نماز است و سعادت ، در زندگى توأم با نماز يافت مىشود و زندگانى منهاى نماز تاريك و وحشتناك است و كاميابى در آن ، سرابى است فريبنده و پوچ .\r\n\r\n\r\n","description":"","footnote":"\r\n( 1 ) - اخلاق و جوان / ج 1 ، صفحات 44 تا 53 .\r\n","page_name":" 34 ","page_number":34},
  {"content":"\r\n\r\n\r\nقرآن‌كريم\r\nيكى ديگر از عواملى كه در كنار رفتن پرده‌هاى غفلت از روى فطرت خداجوى و در شكوفايى غريزه مذهب داراى اثرات انكارناپذيرى است ، تلاوت قرآن و ارتباط دائمى با اين كتاب آسمانى ، مخصوصاً در اوقات ويژه‌اى همانند ماه مبارك رمضان است . چرا كه قرآن ، كتابى است سراسر نور و هدايت و اگر كسى چشم دل باز كند ولو در تاريكى و حتى با بىسوادى ، مىتواند آن را ببيند و تشخيص دهد .\r\nقَدْ جاءَكُمْ مِنَ اللهِ نُورٌ وَ كِتابٌ مُبينٌ « 1 » « قطعاً براى شما ، از جانب خدا روشنايى و كتابى روشنگر آمده است » .\r\nو آنگاه كه آدمى در خدمت قرآن و ملازم با آن باشد ، زندگى و دل و جانش به نور كمال و هدايت آن منور مىشود و وقتى زندگانى و اعمال انسان نورانى شد ، طبعاً موانع و حجاب‌ها را كنار مىزند و آنگاه غريزه مذهب به آسانى رشد مىكند و به شكوفايى مىرسد .\r\nاز پيامبرگرامى اسلامى ( ص ) روايت شده كه فرمودند :\r\nهرگاه فتنه‌ها به شما رو آورد و محيط جامعه مانند شب تاريك ، سياه گرديد ،\r\n\r\n\r\n","description":"","footnote":"\r\n( 1 ) - سورهء مائده / آيه 15 .\r\n","page_name":" 35 ","page_number":35},
  {"content":"\r\n\r\nپس بر شما باد تمسك بر قرآن « 1 » .\r\nو اينك كه كشور اسلامى ما با شتاب اميدواركننده‌اى به سمت قرآن ، در همهء زمينه‌هاى آن ، از قرائت و حفظ و تفسير گرفته تا پياده‌كردن دستورات و اوامر آن به پيش مىرود ، بىاعتنايى و عدم رابطه با قرآن ، هيچگونه توجيهى ندارد . اين فرمودهء صريح قرآن است كه :\r\nفَاقْرَءُوا ما تَيَسَّرَ مَنَ الْقُرآنِ « 2 » « هر چه از قرآن ميسر مىشود ، بخوانيد » .\r\nو يا در جاى ديگر :\r\nوَ رَتِّلِ الْقُرآنَ تَرْتيلًا « 3 » « قرآن را شمرده شمرده بخوان » .\r\nاين آيات به ما مىگويد كه همه اقشار و به ويژه نسل جوان ما بايد با قرآن مأنوس باشند ، دست كم‌روزى يك جزء از قرآن را بخوانند ، با معانى و تفسير آن سروكار پيدا كنند و دقايق يا ساعتى را به اين كار اختصاص دهند و اين را بدانند كه به هنگام خواندن قرآن ، اين خداوندست كه با آنها حرف مىزند و در عالم وجود ، هيچ لذتى بالاتر از هم صحبتى با خداوند وجود ندارد .\r\nپس بياييم تا دير نشده از فرصت جوانى استفاده كنيم و فرهنگ انس و الفت با قرآن را در زندگى شخصى خود وارد سازيم ، همانطور كه بحمدالله با نورانيت قرآن ، اين فرهنگ در كشور ما ، به خوبى در حال شكل‌گيرى است « 4 » .\r\n\r\n\r\n","description":"","footnote":"\r\n( 1 ) - اذا الْتَبَسَتْ عليكم الفِتن كقِطَعش الليل المظلم ، فعليكم بالقرآن ( اصول كافى / ج 2 ، ص 238 ) .\r\n( 2 ) - سورهء مزمل / آيه 20 .\r\n( 3 ) - سورهء مزمل / آيه 4 .\r\n( 4 ) - در زمينهء قرآن و مسايل ويژه مربوط به آن در همين كتاب در قسمتى از فصل غريزه علم‌يابى و علم‌جويى به تفصيل بحث شده است .\r\n","page_name":" 36 ","page_number":36},
  {"content":"\r\n\r\n\r\nدعا\r\nدعا نيز همچون نماز كه يك مكالمه و معاشقه بين بنده عاشق و خداى تبارك و تعالى و به عبارتى حديث عشق بين عاشق و معشوق و مريد و مراد است ، سهم بسزايى در بارورى و شكوفايى غريزه مذهب دارد و به راحتى مىتواند خواننده‌اش را از گزند آفت‌هاى مخرب اين غريزه ، مثل غفلت ، بىتوجهى و بىميلى رها ساخته و محافظت نمايد .\r\n\r\nدعا يعنى چه ؟\r\nشما در زندگى روزمره هم با اين مسائل برخورد داريد . مثلًا اگر به شما بگويند كه يكى از بزرگان و بندگان صالح خداوند اجازه داده‌اند كه شما با ايشان صحبت كنيد ، چه مقدار خوشحال مىشويد ، به نحوى كه از شادى در پوست خود نمىگنجيد و در هر مناسبتى آن را\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبه عنوان كى توفيق و يك افتخار نقل مىكنيد ، چرا كه يك بنده صالح و شايسته خدا به شما اجازه داده تا با او حرف بزنيد و در دل كنيد . حال اگر خالق و خداى اين بندهء خوب ، شما را به هم صحبتى بخواند ديگر چه حد و اندازه‌اى بر لذت آن متصور است ؟ چيزى كه متأسفانه ما بندگان ناشايست از آن غافليم و با مسائل جنبى چون استجابت و عدم آن به راحتى از كنار اين خير كثير مىگذريم و بر نفس دعا و اينكه خداوند به ما اجازه فرموده تا همكلام او گرديم و اين لياقت را بيابيم ، هيچ توجه و عنايتى نداريم .\r\nگويا با اين بىتوجهى و بىاعتنايى به دعا و مناجات به خاطر عدم استجابت آن ، نعوذبالله مىخواهيم اعلام كنيم كه خدايا من بهتر از تو مىفهمم ، زيرا اين خواسته‌اى كه من از تو دارم ، به خير و صلاح و مناسب حال من است ولى تو آن را از من دريغ مىدارى ، يعنى اينكه تو حكيم نيستى ، تو قادر و جواد نيستى ، و گرنه دعاى مرا مستجاب مىكردى .\r\nبه هر صورت اين از نادانى است كه انسان از دعا دست بردارد و مأيوس از آن شود آن هم فقط به خاطر اينكه خدا دعايش را مستجاب نكرده است . چه بسيار دعاهايى كه اگر دعاكننده به سرانجام آن واقف گردد متوجه مىشود كه عدم استجابت آن از سوى خداوند حكيم ، چه لطف و محبتى است كه در حق او روا داشته شده و او تنها بخاطر عدم آگاهى از ضرر و نفع خويش ، برآورده شدن آن را از خداوند مىخواسته است .\r\nدر هر حال ، دعا نيز باعث تقويت غريزه مذهب است و قدرتى به جوان مىدهد كه با بيدارى فطرت او را در مقابل بيراهه‌ها و پرتگاه‌هاى انحراف ، كنترل و صيانت مىنمايد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nديگرگرايى\r\nاز جمله عواملى كه بر آن سفارش بسيار شده و موجب سرعت در شادابى و شكوفايى فطرت خداجوى انسان مىشود ، خدمت به بندگان خداست ، به هر شكل و اندازه و مدتى كه مقدور باشد ، كم باشد يا زياد با قلم باشد يا با قدم ، با زبان باشد يا با آبرو و خلاصه اينكه روحيه فداكارى و گذشت و ايثار و در يك كلمه « ديگرگرايى » در انسان ، فعال باشد و حالت انفاق و بخشش در همه اشكال آن در او بجوشد . يعنى اگر عالم است با دانشش . اگر ثروتمند است با دارائىاش ، اگر سخنور و گوينده است با زبان و بيانش ، اگر محترم و آبرومند است با آبرويش ، اگر اهل عمل است يا قدمش ، اگر جوان است با تواضع و فروتنىاش ، از خودگذشتگى و ايثار داشته باشد و انفاق را پيشه خود سازد و بكوشد كه در اين راه ، كوچكترين منت و اذيتى روا ندارد كه همه زحمات خود را از بين مىبرد و باطل مىكند .\r\nوَ لا تُبْطِلوُا صَدَقاتِكُم بِالْمَنِّ وَ الْأَذي « 1 » « صدقه‌هاى خود را با منت و آزا باطل نكيند » .\r\n\r\n\r\n","description":"","footnote":"\r\n( 1 ) - سوره بقره / آيه 264 .\r\n","page_name":" 39 ","page_number":39},
  {"content":"\r\n\r\n\r\nارتباط مستحكم با منبر و محراب\r\nآخرين مطلبى كه در بحث تغذيه و تقويت غريزه مذهب مىتوان بدان اشاره كرد ، ارتباط دائمى و مستحكم با نهاد منبر و محراب ، يعنى شركت در مجالس دينى موعظه و پند و حضور در نمازهاى جمعه و جماعت است ، كه در بيدارى و شكوفايى غريزه مذهب نقش بسزايى دارد .\r\nزمانى كه پيامبراكرم ( ص ) مىخواستند معاذبن‌جبل را به عنوان استاندار به يمن بفرستند خطبه‌اى براى او ايراد فرمودند كه در قسمتى از آن آمده است : از معاذ ، از بهترين چيزهايى كه انسان را بيدار نگه مىدارد ، موعظه و منبر است ، پس تو بر منبر بنشين و آنهارا موعظه كن .\r\nامروزه اگر ما در ايران داراى نظام و حكومتى هستيم كه امتيازات منحصر به فرد و شرايط و خصوصيات ممتاز دارد همه از بركات منبر و محراب و موعظه و جماعات است . چيزى كه دشمنان خائن و خبيث داخلى به دنبال حذف آن بودند و اينك توسط دشمنان خارجى ، براى از بين بردن يا مسخ‌كردن آن به شدت دنبال مىشود .\r\nشما در تاريخ معاصر كشورمان مىبينيد كه وقتى رضاخان قلدر ، آن وطن‌فروش بىسواد ، توسط اجانب به روى كارآمد ، بنا به خواست آنها در سرلوحه همه كارهايش دو چيز\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nرا قرار داد و با جديت بر آن اصرار كرد . يكى از آنها قطع رابطه مردم به ويژه جوانان و نوجوانان به عنوان قشر فعال و پويا و در عين حال آسيب‌پذير ، با نهاد منبر و محراب ، از طريق بستن مساجد ، جلوگيرى از برگزارى عزادارىها و هتك حرمت و انزواى روحانيون بود و ديگر ، رواج و شيوع گناه ، مخصوصاً مسائل ضداخلاق و فساد جنسى در بين مردم ، كه براى دستيابى به اين منظور ، دست به عمل جنايتكارانه كشف حجاب زد . زيرا به راستى اربابانش دريافته بودند كه اگر زمانى درب مساجد بسته شود ، اگر مجالس و منابر وعظ و خطابه تعطيل گردد و آتش شهوترانى و فساد جنسى و اخلاقى زبانه كشد و بىغيرتى و بىعفتى در بين زنان و مردان رواج يابد به زودى غريزه مذهب در زير توده‌هاى انبوه غفلت و بىخبر گم مىشود و استكبار جهانى به راحتى مىتواند بر يك ملت ، آن هم ملتى با خميرمايه شيعه‌گرى كه در هميشه تاريخ ، پويا ، زنده و هوشيار بوده است مسلط و غالب گردد . چيزى كه متأسفانه تا حدودى هم بر آن دست يافته و موفق گرديدند ولى به فضل الهى ، باز با دميده شدن روح الهى در كالبد بىرمق اين غريزه توسط منبر و محراب و به پيشوايى امام خمينى رضوان‌الله تعالى عليه ، بساط سلطه و استعمار برچيده شد و آتش جان‌بخش غريزه مذهب با زدوده‌شدن خاكسترهاى جدايى و نااميدى ، دوباره گل انداخت و رونق بازار گرديد .\r\nحضرت امام خمينى بنيانگذار فقيد جمهورى اسلامى نيز در تمام مراحل انقلاب پرشكوه اسلامى از آغاز تا پيروزى و پس از آن ، از مسجد و مجالس موعظه و عزادارى به عنوان يكى از مهمترين صحنه‌هاى آغاز و استمرار و تقويت نهضت اسلامى ، استفاده مىنمودند .\r\n\r\nوظيفهء ما در اين زمان\r\nاما اينك كه زمينه تعالى و رشد فراهم آمده . بياييم درس زيباى حضرت لقمان يعنى آموختن ادب از بىادبان را وجههء همت خويش قرار دهيم و هر چند آنها در از بين بردن\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو انحراف غريزه مذهب مىكوشند ، ما و شما جوانان ، در شكوفايى و رشد و تقويت اين غريزه گرانقدر و اين نعمت پنهانى تلاش نمائيم و از نهاد منبر و محراب ، همانطور كه پيشواى را حل انقلاب اسلامى فرمودند ، همچون يك سنگر بسيار حساس و مهم ، با حضور فعال در مجالس و جماعات ، حراست و نگهبانى كنيم تا از اين طريق ، غريزه و كمال و سعادت و در يك كلمه خدا را هموار سازيم . در غير اين صورت ، جهان چنان كه چنين است ، جنگلى خواهد شد كه هيچ اصولى در آن پايدار نخواهد ماند و هيچ سعادتى رخ نخواهد نمود .\r\n\r\nعوامل تضعيف غريزه مذهب\r\nآنچه تا كنون بر شمرديم ، مواردى بود كه مىتوان با آنها ، غريزه مذهب ، اين لطف خفى خداوند را تغذريه و تقويت نمود و شكوفا كرد . اينك در طرف مقابل آن ، به امورى مىپردازيم كه باعث تضعيف غريزه مذهب و حتى نابودى و خرافه شمردن آن مىگردد . عواملى را كه مىتوان در تضعيف اين غريزه مؤثر دانست ، عبارتند از :\r\n1 - گناه 2 حق‌الناس 3 - صفات رذيله 4 - عياشى و خوشگذرانى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nگناه\r\nدر اولين مرحله ، آنچه كه بسيار روشن و صريح خودنمايى مىكند و همه به سوءسابقه آن اعتراف دارند ، گناه و نافرمانى است . گناه كه در زبان شارع و قانونگذار شرع مقدس اسلام ، معصيت ناميده مىشود ، عبارتست از مخالفت با دستورات و فرامينى كه خداوند متعال براى هدايت انسان از طريق وحى بر پيامبر بزرگوارش نازل فرموده و فرو فرستاده است .\r\nورود گناه در زندگى هر كس ، مساوى است با خروج فطرت و روح حقيقت‌خواهى او از ميدان توان و كارآيى ، به عبارت ديگر ، اقبال بر گناه ، موجب ادبار و پشت پا زدن به غريزه مذهب است و گناهكار با گشودن دروازه‌هاى وجودش به روى معصيت و گناه ، حاكميت فطرت و سرشت الهى خويش را ناديده گرفته و ميدان را براى تاخت و تاز غارتگران ايمان باز مىگذارد و سرانجام با پيروزى جبهه معصيت و گناه در وجود او و در حقيقت تسلط نفس اماره بر نفس لوامه‌اش ، علم و پرچم تكذيب ايات خداوند را بلند كرده و پايه و ريشه همه چيز را مىزند ، يعنى آنگاه كه وحى الهى بر وى فرو خوانده مىشود ، مىگويد : اين سخنان افسانه‌هاى پيشينيان و گفته‌هاى كهنه و قديمى است .\r\nاذا تُتْلي عَلَيهِ آياتُنا ، قالَ اساطيرُ الْاوَّلينَ « 1 » « ( همان كه ) چون آيات ما بر او خوانده شود ، گويد : ( اينها ) افسانه‌هاى پيشينيان است . اما قرآن در جواب مىفرمايد : نه ، هرگز اين سخنان افسانه نيست ، بلكه اين قلب‌هاى\r\n\r\n\r\n","description":"","footnote":"\r\n( 1 ) - سوره مطففين / آيه 13 .\r\n","page_name":" 43 ","page_number":43},
  {"content":"\r\n\r\nآلوده و چركين شما گناهكاران است كه بواسطه اعمالتان به خاطر گناه و نافرمانىهايتان و از روى نادانى و سركشىهايتان ، زنگار غفلت و حق‌گريزى گرفته و اينك باران وحى خداوند را ، آيات الهى و قرآن را معنويت و روحانيت را ، و منبر و محراب را افسانه و تخيل مىپنداريد .\r\nكّلَا ، بَلْ رانَ عَلي قُلُوبِهِم ما كانُوا يَكْسِبُونَ « 1 » « نه چنين است ، بلكه آنچه مرتكب مىشدند ، زنگار بر دل‌هايشان بسته است و آنگاه كه كار آدمى بدينجا رسد و غريزه مذهب در پردهء جهل و ظلم انسان ظلوم و جهول پنهان گردد و پرتوافكنى و تذثيرگذارى آن رو به افول گذارد ، طبيعتاً آن دل ، ديگر نمىتواند خدا را بنگرد و بر طبق آيهء شريفه‌اى كه هر كس در اين دنيا كور است ، در آخرت هم نابيناست ، در روز قيامت هم كور خواهد بود » .\r\nوَ مَنْ كانَ في هذِهِ أعمي فَهُوَ فيِ الْاخِرَةِ أَعمي وَ اضَلُّ سَبيلًا « 2 » « يعنى آن زمان كه در روز قيامت ، چشم‌ها حقيقت‌بين مىشود و انسان با چشم دل مىتواند به نظاره حق بپردازد و بالاترين لذت و بهجت را ببرد و داراى نشاط كامل گردد ، شخص گناهكار ، از اين همه سرور و شادمانى محروم است و نمىتواند در آن جشن رستگارى سهيم و شريك شود » .\r\nبنابراين ، عقل سالم اقتضا و حكم مىكند كه انسان هر چه بيشتر از دايره گناهان و مخالفت با اوامر و نواهى خداوند هر چند ناچيز و غيرقابل اعتناء ، دورى گزيند و خود را در مقابل آنها مصون و محفوظ بدارد .\r\n\r\n\r\n","description":"","footnote":"\r\n( 1 ) - سوره اسرا / آيه 72 .\r\n( 2 ) - چنان كه در روايت نيز آمده است : به كوچكى گناهى كه مرتكب مىشوى منگر بلكه به بزرگى خدايى بنگر كه نافرمانى او را مىنمايى .\r\n","page_name":" 44 ","page_number":44},
  {"content":"\r\n\r\n\r\nحق‌الناس\r\nعامل مهم ديگرى كه در اين بخش مىتوانيم بدان بپردازيم و به جهت اهميت ، بسيار هم مورد تأكيد و سفارش قرار گرفته ، حق‌الناس ، يعنى حقوق مردم است ، بدين معنا كه انسان ، رعايت حق ديگران را نكند و به حرام‌خوارى بپردازد .\r\nهمانطور كه مىبينيد ، مسئله حرام‌خوارى از مسائلى است كه بايد در بخش مربوط به گناهان بدان پرداخته شود ، ولى ما بخاطر حساسيت و اهميت ويژههءاى كه در آيات و روايات به اين امر نشان داده شده ، براى آن باب خاصى باز كرده‌ايم و اميدواريم كه نسل جوان ما كه هنوز به اين وادى خطرناك وارد نشده‌اند و بر اين گذرگاه سست و ناامن قدم نگذارده‌اند ، به شدت از آن پرهيز نمايند و فطرت پاك و آينه شفاف سرشت خدايى خود را تاريك و الوده نگردانند .\r\nقرآن‌كريم در يكى از آيات خود به موردى از حق‌الناس و خوردن به حرام كه مال يتيم است اشاره كرده و از آن به خوردن آتش تعبير مىفرمايد :\r\nإِنَّ الذينَ يَأْكُلُونَ امْوالَ الْيَتمي ظُلْماً ، انَّما يَأْكُلُونَ في بُطُونِهِمْ ناراً وَ سَيَصْلَونَ سَعيراً « 1 » « كسانى كه اموال يتميان را به ستم مىخورند ، جز اين نيست كه آتشى در شكم\r\n\r\n\r\n","description":"","footnote":"\r\n( 1 ) - سوره نساء / آيه 10 .\r\n","page_name":" 45 ","page_number":45},
  {"content":"\r\n\r\nخود فرو مىبرند ، و به زودى در آتش فروزان در آيند » .\r\nدر روز قيامت افرادى را مىآورند كه داراى اعمال خوبى بوده‌اند ، يعنى نماز خوانده‌اند ، روزه گرفته‌اند ، به حج رفته‌اند ، جهاد كرده‌اند ، اما متأسفانه حق‌الناس هم بر گردنشان هست . لذا براى ابراء حق ، از اعمال نيك و عبادات او برداشته و به صاحبان حق مىدهند تا آنجا كه ديگر چيزى از نيكى و خير در نامه اعمال او باقى نمىماند و باصطلاح سرش بىكلاه مىماند ، در نتيجه مورد تمسخر ملائكه قرار مىگيرد و راهى جهنم مىشود .\r\nوَ قَدِمْنا إِلي ما عَمِلُوا مِنْ عَمَلٍ فَجَعَلْناهُ هَباءً مَنْثُوراً « 1 » « و هر گونه كارى كه كرده‌اند مىپردازيم و آن را چون گردى پراكنده مىسازيم . به هر صورت ، رعايت نكردن حقوق مردم ، حال به هر شكلى كه مىخواهد باشد ، از طريق دزدى مستقيم باشد يا از طريق كم‌فروشى يا گرانفروشى تحقق پيدا كند يا از راه تقلب و خيانت و غش در معامله صورت گيرد ، به شكل رشوه در آيد يا عنوان ربا داشته باشد و يا هر حالت و شكل ديگرى كه در آن ، حقى از حقوق ديگران ضايع شود و از بين برود ، عملى بسيار خطرناك و بدعاقبت است و به آسانى غريزه مذهب را تحت‌الشعاع قرار داده و از كارآيى و نورافشانى مىاندازد و آن را در زير خروارها بار غفلت و بى توجهى مذفون مىسازد .\r\nالبته بدست آوردن مال حلال و مورد رضايت خداوند هم چندان كار آسانى نيست و بدست آوردن آن مشكل است و مجاهدت و توجه و پشتوانه ايمانى قوى مىخواهد ، چرا كه ديندارى سخت است . از اين‌روست كه داراى اين همه ارج و قدر و قيمت شده است . از طرفى ، بيدارى غريزه مذهب ، اين نعمتى كه يك دنيا ارزش دارد و خدا آن را به رايگان در اختيار همه گذارده است ، مجانى و بىدردسر حفظ نمىشود و همت و پشتكار و تلاش مىطلبد .\r\n\r\n\r\n","description":"","footnote":"\r\n( 1 ) - سوره فرقان / آيه 23 .\r\n","page_name":" 46 ","page_number":46},
  {"content":"\r\n\r\n\r\nجهاد با شمشير آسانتر از طلب حلال\r\nدر روايتى از امام صادق ( ع ) آمده است كه :\r\nجهاد با شمشير آسان‌تر از جستجوى حلال است « 1 » .\r\nو براستى همه بدست آوردن مال حلال و بدور از هر گونه شبهه ، مشكل است ، اما چاره‌اى نيست . اگر بخواهيم دين داشته باشيم كه مىخواهيم ، اگر دوست داريم كه داراى يك زندگانى انسانى باشيم كه دوست داريم ، پس بايد مواظبت كنيم و هر لحظه خود را در يك ميدان آزمايش الهى مىبينيم و بكوشيم تا از آن ، سرافراز و پيروز بيرون آييم و از بدبختىها و سيه‌روزىها و شومىهاى پول و مال حرام و خوردن حق ديگران بپرهيزيم .\r\n\r\nبرخورد امام صادق ( ع ) با گرانفروشى\r\nداستانى از تجارت و مضاربهء امام صادق ( ع ) را كه در بخش كار و كوشش « 2 » ذكر كرديم ، در اينجا هم به عنوان نمونه بارزى از حق‌الناس مصداق دارد و جارى است .\r\nبار ديگر با دقت بيشترى به آن داستان نظر بيندازيم و در برخرود خشمگينانه امام ( ع ) با آن مرد ، به جهت تعيد و اجحافى كه به مردم روا داشته بود كمى بينديشيم و مقدارى تأمل نماييم . او و همسفرانش چه كرده بودند كه اين گونه مورد ناراحتى و بىمهرى امام قرار گرفته بودند ؟ آيا غير از اين بود كه يك درهم را به دو درهم فروخته بودند ؟ امرى كه متأسفانه امروزه در بازارهاى ما ، نه به دو برابر ، بلكه به دهها و صدها برار ، بخاطر احتياجى كه مردم به آن اجناس دارند مىفروشند و بعد ، عنوان مسلمان هم بر خود مىگذارند ، نماز مىخوانند ، روزه مىگيرند و به حج مىروند و با صداى بلند فرياد مىزنند : لبيك ، اللهم لبيك ! كه اگر با چشم بصيرت به او بنگرند ، در واقع خواهند ديد كه يك زالو و يك گرگ درنده است كه لبيك مىگويد ! و با دهان كثيف و خون‌آلوده از خون مردم خدا را مىخواند ! ! !\r\n\r\n\r\n","description":"","footnote":"\r\n( 1 ) - مجاهدة السيف اهون من طلب مال الحلال ( كافى / ج 5 ، ص 161 ) .\r\n( 2 ) - اخلاق و جوان / ج 1 ، ص 193 .\r\n","page_name":" 47 ","page_number":47},
  {"content":"\r\n\r\nراوى مىگويد در مكه در محضر امام صادق ( ع ) بودم ، بعد از اينكه طوافشان تمام شد ، خدمتشان رسيده و عرض كردم : يابن‌رسول‌الله ببينيد چقدر حاجى در حال طواف است ولى حضرت در جواب من فرمودند :\r\nچه بسيارند فريادكنندگان و چه انگشت شمارند حج‌گزاران واقى ! « 1 » اما من متوجه منظورشان نشدم ، لذا حضرت به قدرت الهى ، چشم بصيرت به من دادند و فرمودند : از ميان انگشتان من نگاه كن ، وقتى نگريستم ، با كمال تعجب جمعى از حيوانات و درندگان را ديدم كه در حال طواف و گردش به دور خانه خدا هستند ! !\r\n\r\nحرام‌خوارى ، قفلى بر قلوب\r\nبنابراين براى شكوفاكردن غريزه مذهب و بدست آوردن نيرويى كه ما را در حوادث تلخ ايمانى و پرتگاه‌هاى سقوط دين ، كنترل و حفظ نمايد ، جداً بايد با مسئله حق‌الناس برخورد بسيار محتاطانه و از روى دقت و توجه داشته باشيم تا مبادا خداى ناكرده بواسطه پركردن شكم‌هايمان از مال حرام و حقوق مردم ، چشم‌هايمان از ديدن حق و گوش‌هايمان از شنيدن حق باز ماند و ديگر راهى براى ورود حق به قلب‌هايمان پيدا نشود تا آنجا كه كلام حقى به مقل سخن سرور شهيدان ، حضرت اباعبدالله الحسين ( ع ) هم كارساز نباشد و به آن ترتيب اثر داده نشود . امرى ك در روز عاشورا اتفاق افتاد و حضرت ، خطاب به خواهر مكرمه‌شان حضرت زينب ( ع ) اين امر را گوشزد كردند كه خواهرم ، اگر سخن من در قلوب آنها اثر ندارد و حتى ميل شنيدن آن را هم ندارند ، بخاطر اين است كه شكم‌هايشان از مال حرام پر شده و ديگر جايى براى شنيدن حق و حقوق ديگران باقى نگذارده است و . . .\r\nشكم‌هايشان از حرام سرريز شده است « 2 » .\r\n\r\n\r\n","description":"","footnote":"\r\n( 1 ) - ما اكثر الضجيج و اقلّ الحجيج ! ( الحرائج و الجرائح / ج 2 ، ص 821 ) .\r\n( 2 ) - مُلِئَت بطونهم من الحرام ( بحارالانوار / ج 45 ، ص 8 ) .\r\n","page_name":" 48 ","page_number":48},
  {"content":"\r\n\r\n\r\nصفات رذيله\r\nاز جمله عوام ديگرى كه در تضعيف و نابودى غريزه مذهب داراى نقش قابل توجهى است ، وجود صفات رذيله و رذائل اخلاقى است كه همهء انسان‌ها در يك حدى و گونه‌اى با آن دست به گريبان هستند و ضعف و قوت آن متناسب با نزديكى و دورى و باصطلاح ، قرب و بعد هر كس با تهذيب نفس است ، به نحوى كه هر چه بيشتر از خودسازى دور تر شويم ، اين نقاط سياه ، برجسته تر شده و ميدان بازترى براى عرض اندام و جلوه‌گرى پيدا خواهند كرد . در نتيجه ، روح انسانيت ، تحت‌الشعاع قرار گرفته و روز به روز بىفروغ‌تر خواهد گشت و اين اول مصيبت هر انسانى است .\r\nحسادت ، غرور ، تبكر ، فخرفروشى و حرص و ولع ، از جمله اين صفات است كه هر يك به شكلى به آن آلوده هستيم . رذائلى كه هر كدام به تنهايى ، حجاب ضخيمى است براى پوشاندن غريزه مذهب و سرشت كمال‌جوى انسان ، حال اگر چند رذيله با هم در وجود كسى لانه كنند و پنجه‌هاى مرگبار خود را در قلب او فرو ببرند ديگر تصديق خواهيد كرد كه چه وضعيت خطرناكى سرنوشت او را تهديد مىكند . در آن صورت ، اولين ثمرات شوم اين حالت يكى پس از ديگرى خودنمايى كرده و چهره مىنمايد كه در سر فل همهء آنها ترك مراوده با منبر و محراب ، روحانيت و معنويت ، جلسات مذهبى و موعظه و جمعه و جماعت\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاست ، زيرا در نظر او ، ديگر اين امور جزء چيزيهاى خرافى و پوچ شمرده مىشود و متأسفانه با بالارفتن سن انسان ، اين رائل نه تنها كمرنگ و ضعيف نمىشود ، بلكه شدت و سرعت بيشترى هم مىگيرد . به عبارت ديگر انسان هر چه پيرتر مىشود ، اين صفات زشت در او جوانتر مىگردد ، يعنى انسان مغرور هر چه بزرگتر شود ، تكبر و غرور او بيشتر مىشود ، انسان شهوتران هر چه پيرتر شود ، خوى شهوت‌پرستى در او فزونى مىگيرد ، شخص حسود فرد پول‌پرست ، هر چه مسن‌تر گردند ، بدتر شده و در حسادت و پول‌پرستى جرىتر مىشوند .\r\n\r\nتوصيه امام را حل قدس‌سره‌الشريف\r\nاز اينروى ، حضرت امام رضوان‌الله تعالى عليه ، هميشه اين نصحيت را به ما مىفرمودند كه : تا جوانيد خود را بسازيد و تهذيب نفس كنيد كه اگر سن شما از چهل‌سالگى گذشت ، ديگر خودسازى خيلى مشكل است ، يعنى وقت صفت رذيله و خوبى بد در روح انسان رسوخ كرد و جاى خود را محكم و استوار نمود ، ديگر قلع و قمع و نابودى آن رذيله به آسانى ممكن نيست . اما در جوانى ، چون هم اراده و نيروى جوان قوىتر سات و هم جوانان داراى دل و باطنى پاك و با صفا هستند و از طرفى ، لطف و رحمت خداوند متعال به جوان‌ها بيشتر است و از همه مهمتر اينكه چون هنوز اين رذايل در قلب آنها رسوخ نكرده ، لذا قشر جوان زودتر مىتوانند خودسازى كنند و به آسانى نهال اين صفات پست را از ريشه بركنند و آنها را از بين ببرند .\r\nلذا من اين نصحيت را به عنوان زيباترين هديه به شما جوانان و نوجوانان تقديم مىكنم و از شما قوىاردگان پاكدل تقاشا دارم كه با لطف و كمك الهى ، تهذيب نفس و خودسازى را شروع كنيد و دورى از صفاتى را كه به شأن انسانى شما سر ستيز دارد ، وجههء همت خود قرار دهيد و در اين راه به رحمت و فضل الهى پشت گرم باشيد كه :\r\nوَ لَوْ لا فَضْلُ اللهِ عَلَيْكُمْ وَ رَحْمَتُهُ ، ما زَكي مِنْكُمُ مِنْ احَدٍ أَبَداً وَ لكِنَّ اللهُ يُزَكّي\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمَنْ يَشاء « 1 » « و اگر فضل خدا و رحمتش بر شما نبود ، هرگز هيچ‌كس از شما پاك نمىشد ، ولى اين خداست كه هر كس را بخواهد پاك مىكند » .\r\n\r\nزيان‌هاى غفلت از خودسازى\r\nاما اگر انسان ، خودسازى را پيشه خود نكرد و به نداى الهى فطرت خود توجهى ننمود ، اگر علامه دهر هر بشود ، باز چهره‌اى حيوانى بر دل خواهد داشت و هر چه بر علمش نيز افزوده شود ، دزدى را مىماند كه با چراغ روشن‌ترى به سرقت كالا مىپردازد و جامعه‌اى كه از اين گونه افراد شكل بگيرد و ساخته شود ، هر چند در جنبه‌هاى مختلف علمى هم پيشرفت داشته باشد ، اما باز مثل باغ‌وحشى است كه حيوانات آن عالم و متمدن باشند ، اوضاعى كه هم‌اكنون دنياى امروز به آن مبتلاست . دنيايى كه علم دارد ، تكنولوژى و پيشرفت صنعتى او واقعاً موجب حسرت و تعجب همه شده ، فضا و جو آسمان ، به تسخير او درآمده ، اما همين جهان با اين همه رشد علمى و فرهنگى و انضباط قابل تحسين ، چون از فضائل و شرافت و اخلاق انسانى بدور افتاده و در لجنزار شهوت و جاه‌طلبى ، زور و قدرت ، پول‌پرستى ، غرور علمى و تكبر عوطه مىخورد و رشد و نمو مىكند ، براستى نمونه واقعى يك باغ‌وحش كامل است ، با اين تفاوت كه حيوانات و درندگان آن ، ظاهرى بسيار آراسته دارند و با علم و فرهنگ هستند و به اسم تمدن ، به اعمال ننگينى دست مىزنند كه چشم از ديدن و زبان از گفتن آن شرم مىكند و خجل مىگردد ، امورى كه حتى بعضى از حيوانات ، آن هم با فهم و شعور نازل حيوانى خود ، از علنى شدن آان پرهيز دارند تا چه رسد به انسانى كه خود را اشرف مخلوقات و متمدن‌ترين افراد نوع خود مىداند .\r\n\r\n\r\n","description":"","footnote":"\r\n( 1 ) - سوره نور / آيه 21 .\r\n","page_name":" 51 ","page_number":51},
  {"content":"\r\n\r\n\r\nجنايت‌هاى هولناك ، اثرات شوم صفات رذيله\r\nجنايت‌هاى وحشيانه‌اى كه بدست اين حويانات عالم ، با تمدنو مخترع در اقصى نقاط عالم از كشور خود ما در سال‌هاى دفاع مقدس گرفته تا فلسطين و بوسنى و آفريقا و آمريكا اتفاق افتاده ، اعمالى كه براستى از هيچ درنده‌اى با اين وسعت و شدت انجام نمىگيرد و از شنيدن آن تا چه رسد به ديدن و چشيدن پشت انسان به لرزه مىافتد و موى بر بدن راست مىگردد ، همه از اثرات مرگبار و شوم صفات رذيله‌اى است كه در جان انسان‌ها به سرعت ريشه مىدواند و با خاموش كردن و از بين بردن غريزه مذهب ، آنها را از روح انسانيت تهى مىسازد و از او تصويرى تا بدين شكل وحشتناك ، مشمئزكننده و خبيث ارائه مىدهد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nعياشى و خوشگذرانى\r\nاگر چه موانع و نابودكننده‌هاى غريزه مذهب بسيار است ، بعضى با شدت بيشتر و بعضى ديگر ضعيف‌تر ، ولى ما به خاطر عدم اطاله كلام ، فقط به يكى ديگر از اين امور بسنده مىكنيم و بسط سخن را به مجال و مقالى ديگر موكول مىنمائيم و آن عياشى و خوشگذرانى و در اصطلاح قرآن‌كريم « اتراف » است ، يعنى جلسات فساد اخلاقى ، جلسات قمار و شراب و جلسه‌هايى كه در آن ، زن و مرد با هم مختلط باشند و نگاه‌ها و حرف‌هاى شهوت‌آميز و تحريك‌كننده رد و بدل كنند و در يك كلمه ، جلساتى كه در آن ، شيطان ، حكومت و تسلط داشته باشد .\r\nدر قرآن شريف ، هم از فرد و هم از جامعه و ملت عياش و مترف به مذمت ياد گرديده و به آنها عذابى دردناك وعده داده شده است . ابتدا به ديدگاه قرآن‌كريم در رابطه با اين گونه افراد نظر مىاندازيم كه مىفرمايد :\r\nوَ اصْحابُ الشِّمالِ ما اصْحابث الشِّمالِ في سَمُومٍ وَ حَميمٍ وَ ظِلٍّ مِنْ يضحْمُومٍ لا بارِدٍ وَ لا كَريمٍ انَّهُمْ كانُوا قَبْلُ ذلِكَ مُتْرَفينَ وض كانُوا يُصِرُّونَ عَلَي الْحِنْثِ الْعَظيمِ « 1 »\r\n\r\n\r\n","description":"","footnote":"\r\n( 1 ) - سوره واقعه / آيات 41 - 46 .\r\n","page_name":" 53 ","page_number":53},
  {"content":"\r\n\r\n« و ياران چپ ، كدامند ياران چپ ؟ در ميان باد گرم و آب داغ ، و سايه‌اى از دود تار ، نه خنك و نه خوش ، اينان بودند كه پيش از اين نازپروردگان بودند و بر گناه بزرگ پافشارى مىكردند » .\r\nيعنى اشخاص خوشگذران و عياش كه مجالس لهو و لعب و گفت و شنودهاى شيطانى دارند ، به گناهان بزرگ و سنگينى روى آورده‌اند كه عاقبت و سرانجامى شوم را براى آنها رقم خواهد زد . به عبارت جامعتر ، در ديد قرآن ، فرد عياش و مترف ، فردى بدبخت و در مسير نابودى معرفى گرديده است .\r\n\r\nنابودى ، سنت تغييرناپذير جامعه خوشگذران\r\nيك جامعهء خوشگران نيز از اين قاعده مستثنى نيست و به فنايى ذلت‌بار محكوم است . به اين آيه شريفه توجه فرماييد كه خداوند متعال چگونه هلاكت و نابودى را عاقبت و فرجام حتمى اتراف و عياشى مىداند و بر آن هشدار مىدهد كه :\r\nوَ إِذا ارَدْنا انْ نُهْلِكَ قَرْيَةً أَمَرْنا مُتْرَ فيها فَفَسَقُوا فيها قَحَقَّ عَلَيْها الْقَوْلَ فَدضمَّرْناها تَدْميراً « 1 » « و چون بخواهيم شهرى را هلاك كنيم ، خوشگذرانانش را وا مىداريم تا در آن به انحراف و فساد بپردازند ، و در نتيجه عذاب بر آن شهر لازم گردد ، پس آن را يكسره زير و زبر كنيم » .\r\nنابودى جوامع و ملت‌ها به دو صورت انجام مىشود ، يكى نابودى فيزيكى و جسمى ، بدين شكل كه بلايى آسمانى و يا عذاب الهى نازل شود و مردمى را از بين ببرد و ديگر نابودى روحى و معنوى كه به ظاهر و شكل و صورت انسان‌ها كارى ندارد ، اما آنها را از نظر روح انسانيت مسخ نموده و نابود مىسازد و اين نوع دوم از نابودى است كه بسيار مهم و خطرساز است و ما در بحث رذائل اخلاقى به مصاديقى از دنياى غرب اشاره كرديم كه\r\n\r\n\r\n","description":"","footnote":"\r\n( 1 ) - سوره اسراء / آيه 16 .\r\n","page_name":" 54 ","page_number":54},
  {"content":"\r\n\r\nاگر چه صورتهاى انسانى دارند ولى چون از جنبه روحى و روانى مسخ شده‌اند . از زى و سيره انسانيت بيرون رفته و به جرگه حيوانات و با خلق و خوهاى مختلف و متناسب با ميزان مسخشان پيوسته‌اند و موجب دردسر براى ديگران و ناله و افغان و فرياد براى خودشان شده‌اند و فريادرسى هم نمىيابند . مگر ناله يك حيوان دردمند در ميان ساير حيواناتى كه به صفات حيوانى خويش مشغولند ، انعكاسى جز با شنيدن ناله و شيون خود و يا رميدن آنها اثرى ديگرى هم خواهد داشت ؟\r\nچرا راه دور برويم ، در ميان جامعه خودمان نيز از اين افراد كمابيش يافت مىشوند ، افرادى كه خود نيز حتى روحيه مذهبى و ظلم ستيزى داشته‌اند ، اما با چنگ انداختن سرطان بدخيم عياشى بر پيكرشان از همراهان وادى سعادت بريده و دوان دوان بيراههء نابودى را در پيش گرفته و به سوى آن روان شده‌اند . براستى كه عياشى سم مهلكى است بر جان فرد و جامعه كه همچون خوره از درون مىخورد و مىپوساند و چون شبحى درون تهى باقى مىگذارد . در اين ميان ، ديگر چه جايى براى عرض اندام و تأثير غريزه مذهب وجود دارد تا انسان را از هر آنچه بدى و پستى است باز دارد ؟\r\n\r\nعذر بدتر از گناه\r\nدر گوشه و كنار شنيده مىشود كه بعضىها با بهانه‌هاى بسيار ابلهانه ، واهى و خلاف شرع ، به انحاء مختلف جلسات عياشى به راه مىاندازند و بر آن توجيه هم مىكنند . مثلًا به عنوان فرار از غيبت و تهمت ، بساط قمار و تخلفت ديگر به پا مىكنند و بدينوسيله باصطلاح براى فرار از گناهى ، خود را درگير گناهانى به مراتب خطرناكتر و بزرگتر مىنمايند ، غافل از اينكه اين كارها و اصولًا جلسات عياشى ، از قمار و شراب گرفته تا نشست و برخاست زنان و مردان ، دختران و پسران و تلفن‌هاى نابجا و زهرآگين و امثال اينها ، به مراتب از غيبت و تهمت و حتى حق‌الناسى كه از گناهان كبيره است ، شديدتر و خطرناكتر است و ضربه‌هاى كارىترى بر پيكرهء غريزه مذهب وارد مىسازد ، و در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاينجاست كه اين مجالس خوشگذرانى و همين قمار بدون برد و باخت هم نه تنها شيرينى نماز و لذت مناجات با خدا و عشق كمك به ديگران و حضور در جبه‌هاى مختلف دفاع و جهاد را از دل‌ها مىبرد ، بلكه او را كاملًا منغمر در دنياى ماديت مىسازد و از او يك توجيه‌گر عليه دين و قرآن بار مىآورد و سرانجام او را از هستى ساقط مىسازد .\r\n\r\nجدايى اندلس ( اسپانيا ) ، غمنامهء عياشى\r\nداستان تلخ جدايى اسپانياى متمدن و مسلمان ، از پيكرهء جامعهءاسلامى را همگان مىدانيم و بارها با شنيدن و مطالعهء آن در خود احساس شرمندگى و اندوه و خشم كرده‌ايم ، اين ماجرا حاصل عينى و شاهد صادق وجود شوم عياشى و لهو و لعب و اتراف در ميان افراد يك جامعه ، زنگ خطرى است كه فرارسيدن ايام بدبختى و نابودى انسان‌ها را در پس از بين رفتن غريزه مذهب و شعله‌ور گرديدن غرائز حيوانى از جمله غريزه شهوت و روىگردانى و اعراض از حق و حقيقت و تمسخر و استهزاء باورهاى دينى و هجوم يك زندگى نكبت‌بار و شوم و بىبركت ، فرياد مىكند ، زيرا كه عياشى مساوى است با بىتوجهى به همه ارزش‌ها و خوبىها .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nغريزهء دوست‌يابى\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nمسئله حساس دوست‌يابى\r\nيكى ديگر از غرائزى كه مختص به انسان است و از اهميت ويژه‌اى نيز برخوردار مىباشد ، فطرت و طبيعيت دوست‌خواهى و مونس‌طلبى سات كه سنين پرتلاطم نوجوانى و جوانى ، اوج شكوفايى آن بشمار مىرود .\r\nاين غريزه خدادادى كه نشأت گرفته از روحيه مدنيت و زيست اجتماعى است ، انسان‌ها را از زن و مرد ، پير و جوان ، دختر و پسر ، باسواد و بىسواد وامىدارد تا براى رفع حوائج خويش ، چه در زندگانى مادى ، از كار و تلاش و گردش امور و چه در بعد روحى ، روانى ، عاطفى و معنوى خويش در همه شئون زندگى ، دست نياز به طرف ديگران ببرد و افرادى را به عنوان يار ، رفيق ، همراه و دوست برگيزند و به اين وسيله ، هم گره از مشكل خود بگشايد و هم قوام مدنيت جامعه را تداوم بخشد و در تنيجه با روحيه و طبع مدنى و اجتماعى خود ، نداى اين غريزه الهى را پاسخ مثبت بگويد .\r\nدر اينكه همه افراد بشر به همدم و مونس و دوست نياز دارند و خواه ناخواه ، اين غريزه آنها را به دوست گرفتن و داشتن دوست يا دوستانى مىكشاند ، هيچگونه شكى نيست و مشكلى وجود ندارد ، ليكن آنچه در اين ميان بسيار مهم و خطير است ، و عمده بحث ما را تشكيل مىدهد ، اينست كه ، از آنجا كه انسان موجودى است انعطاف‌پذير كه از عوامل محيط اطراف و پيرامون خود تأثير مىپذيرد و طبعاً بدينوسيله ، خويش را با آنها وفق\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمىدهد و سازگار مىنمايد و يكى از اين عوامل كه قدرت اثرگذارى بسيار فراوانى چه در زمينه‌هاى مثبت و چه در زمينه‌هاى منفى نيز دارد ، دوست و رفيق در زندگى انسان‌هاست ، از اين‌رو با توجه به قدرت عجيب و بالاى اين عامل پرنفوذ و انعطاف‌پذيرى شديد افراد از يكديگر ، بايد ببينيم كه علاقمندان به سرنوشت نسل جوان و سعادت ايشان ، چگونه بايد با اين مسئله حساس روبرو شوند و چگونه آنها را در جهت‌دهى صحيح ارضاى غريزه دوست‌يابى يارى كنند و راهنمايى نمايند .\r\nآيا روش پسنديده اينست كه او را در انتخاب و پذيرش هر كسى با هر خلق و خوى و اعتقاداتى كه بعضاً درست در نقطه مقابل باورهاى فرزندانمان و جوانانمان نيز هست آزاد بگذاريم تا آن فرد را به عنوان دوست ، ياور و همدم خويش برگزيند و در نتيجهء برخوردهاى مداومى كه با يكديگر دارند و تأثير و تأثرى كه ميان آنها بوجود مىآيد ، رنگ او را به خود بگيرد و به خصلت‌هاى او متصف شود ، يا اينكه عقل حكم مىكند كه جوانان و نوجوانان ما آن فردى را به دوستى و مؤانست برگزينند كه ما در يك دورنما ، او را در آن چهره مىپسنديم و سعادتش را در آن مىدانيم ؟\r\n\r\nروش يك جوان فهميده\r\nبديهى است كه يك جوان فهميده و يك نوجوان دانا و عاقل در اين سفر پرمخاطره و طولانى ، همسفرى را انتخاب مىكند كه در طول مسافرت ، او را به بيراهه نبرد و به هلاكت نيندازد و مسير مستقيم سعادت را به او رهنمون گردد . لذا قبل از هر كس ، اين خود جوانان و نوجوانان هستند كه بايد در انتخاب و گزينش دوست و رفيق مواظبت نمايند و با چشمانى باز و بدون هر گونه زودباورى و يا تعصب بى جا در مقام جوابگويى به اين نداى فطرت و غريزه خود برآيند . آنگاه در مرحله بعد ، نوبت به پدر و مادر يا ديگران از اولياء و مربيان مىرسد كه پاى در ميان نهاده و دست فرزند و متربى خود را گرفته و او را در اين پذيرش حساس ، مدد و كمك نمايند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبراى انجام اين امداد ، والدين دقت كنند كه فرزندانشان و مخصوصاً فرزندان دختر ، با چه كسى رفت و آمد مىكنند ، در مدرسه و دبيرستان و دانشگاه حتى محل سكونت با چه اشخاصى دوست هستند و چه افرادى را به عنوان رفيق براى خود برگزيده‌اند ، تا اگر خداى ناكرده دختر جوانشان مثلًا با افراد لاابالى در حجاب و متانت سروكار دارد و ناخودآگاه تحت تأثير رفتارهاى ناشايست و برخوردهاى جلف و وضع نامناسب دوستان قرار گرفته و بدان سوى متمايل مى گردد ، به موقع اقدام نموده و او را از عوافق تلخ و سرانجام خطرناك آن بر حذف داشته و راه را بر اين سرنوشت شوم و ناخوشايند سد سازند . و يا اگر خداى ناخواسته پسر جوانشان با يك انسان بىتفاوت در مسائل اخلاقى و دينى و اجتماعى دوست است بينديشند و يقين بدانند كه او در مخاطره عظيمى واقع شده و به زودى ، خواه ناخواه رنگ آن رفيق لاابالى را به خود مىگيرد و از جاده‌هاى انحراف و كژراهه‌هاى ذلت و پست سر بدر مىآورد و زمانى به خود خواهد آمد كه ديگر پشيمانى هيچگونه سودى نخواهد بخشيد .\r\n\r\nسرانجام دوستىهاى غلط\r\nقرآن‌كريم با ترسيم بسيار روشن و صريح به احوال اين گونه افراد اشاره كرده و مشرفان بر اين وادى و پرتگاه نابودى را بر حذر داشته و بيم داده است . مىفرمايد :\r\nوَ يَومَ يَعَضُّ الظّالِمُ عَلي يَدَيهِ يَقُولُ يا لَيْتَنيِ اتَّخَذْتُ مَعَ الرَّسُولِ سَبيلًا يا وَيْلَتي لَيْتَني لَمْ أَتَّخِذْ فُلاناً خَليلًا « 1 » « آن روز فرمانروايى به حق ، از آن خداى رحمان است و روزى است كه بر كافران بسى دشوار است . و روزى است كه ستمكار دست‌هاى خود را مىگزد و مىگويد : اى كاش با پيامبر راهى بر مىگرفتيم ، اى واى كاش فلانى را دوست خود نگرفته بودم »\r\n\r\n\r\n","description":"","footnote":"\r\n( 1 ) - سوره فرقان / آيات 27 و 28 .\r\n","page_name":" 61 ","page_number":61},
  {"content":"\r\n\r\n. شما تاكنون ديده‌ايد كسانى را كه بعد از رسوايى كار زشتشان پشيمان مىشوند و چون مىبينند كه ديگر هيچ چاره‌اى برايشان نمانده ، چگونه دستشان را به دندان مىگيرند و لبشان را مىگزند و با خود زمزمه مىكنند كه ديدى چه شد ؟ اى كاش نشده بود ، اى واى بر من . در قيامت نيز يك عده‌اى كه در اثر دوستىهاى نابجا و غلط به عاقبتى زشت مبتلا گرديده‌اند اين گونه به خود مىپيچند و از فرط پشيمانى ، خود را ملامت و سرزنش مىكنند كه اى واى ، ديدى كه رفيق بد ، سرانجام بر سر من چه آورد ، ديدى مرا به راه‌هاى گناه و خطا و انحراف كشيد و مثلًا با آهنگ‌ها ، نوارها و فيلم‌هاى شهوت‌انگيز مرا خانه خراب كرد ، ديدى مرا به انواع خلاف‌كارىها آشنا كرد و سرانجام آبرويم را ريخت ؟ !\r\nاى كاش فلانى را دوت خود نگرفته بودم ، اى كاش به جاى آن مجالس كذايى ، به مجالس خدايى مىرفتم و با رسول خدا و ائمه طاهرين ( ع ) و قرآن و موعظه و پند و جمعه و جماعت و افراد متقى سروكار و ارتباط مىداشتم ، اى واى بر من . اما ديگر اين افسوس ، چه سود و فايده‌اى دارد ؟ !\r\nلَقَد اضَلَّني عَنِ الذِّكْرِ بَعدَ اذ جائَني « 1 » « او مرا به گمراهى كشانيد پس از آنكه قرآن به من رسيده بود » .\r\nيعنى ديدى ؟ ! من مسلمان بودم ، من روحانيت و معنويت را در كنار خود داشتم ، همهء اسباب نجات و رستگارى در دسترس من بود ، اما دوست بد مرا غافل كرد و همه آنها را از دست من گرفت . ديدى ؟ ! من دخترى با حجاب بودم ، در مسير عفت و پاكدامنى حركت مىكردم ، اما دوست بد و رفيق لاابالى ، توجه به يك لبخند زهآگين مرا از راه بدر برد و چه سرنوشت بدى را براى من رقم زد ؟ !\r\nو سرانجام در پايان آيه ، خداوند زنگ خطر و بيدارباش را براى همه ، از پدران و مادران تا ديگران و به ويژه جوانان و نوجوانان ، دانش‌آموزان و دانشجويان به صدا در مىآورد كه\r\n\r\n\r\n","description":"","footnote":"\r\n( 1 ) - سوره فرقان / آيه 29 .\r\n","page_name":" 62 ","page_number":62},
  {"content":"\r\n\r\n: وَ كانَ الشَّيطانُ لِلْانْسانِ خَذُولًا « 1 » « و شى طان همواره فروگذارندهء انسان است » .\r\nظاهراً مراد از شيطان در اينجا ، شيطان انسى است ، يعنى بدان ! كه رفيق بد ، شيطان است و اين شيطان تو را به بدبختى و پرتگاه نيستى و هلاكت مىكشاند و آنگاه ديگر هيچ افسوس و آه و ناله سودى نمىبخشد .\r\nسعدى عليه‌الرحمه چه خوب در اين باره سروده است كه :\r\n تا توانى مىگريز از يار بد * يار بد بدتر بود از مار بد\r\nمار بد تنها اگر به جان زند * يار بد جان و بر ايمان زند \r\n\r\nتأثير همنشينى\r\nعلماى علم اخلاق در زمينه رنگ‌پذيرى انسان‌ها از يكديگر و تأثير و تأثر بثن آنها تشبيهات خوبى دارند از جمله اينكه اگر شما يك استخرى پر از آب گوارا و تميز داشته باشيد كه مردارى در كنار آن افتاده باشد ، طولى نخواهد كشيد كه اين آب ، رنگ و بوى آن مردار بدبو و متعفن را خواهد گرفت و از بىرنگى و بىبويى و شفافيت خواهد افتاد .\r\nدر مقابل نيز اگر در ميان يك باغ گل و يك بوستان ، حوض آبى باشد كه در ميان گل‌ها قرار دارد ، هر وقت آب را مىبويى ، گويى بوى گل مىدهد و انگار معطر است . چرا ؟ ! رنگ و بوى ديگران را به خود جذب مىكند . حال اگر اين ديگرى ، يك دوست بد ، يك رفيق لاابالى ، يك همدم نادان و بىدين باشد ، قضيه همان ماجراى استخر و مردار است . اما اگر آن ديگرى ، يك يار با ايمان ، يك رفيق خوب و يك مونس عاقل و دانا باشد ، داستان باغ گل و حوضى است كه در ميان گل‌ها قرار دارد . رفيق خوب مثل گلى است كه سروكار با آن ، بدن و لباس انسان را معطر مىسازد ، چه انسان بخواهد چه نخواهد .\r\n\r\n\r\n","description":"","footnote":"\r\n( 1 ) - سوره فرقان / آيه 29 .\r\n","page_name":" 63 ","page_number":63},
  {"content":"\r\n\r\nسعدى شيرازى آن شاعر اخلاقى ، اين نكتهء مهم را در شعر زيبا و مشهور خويش آورده است :\r\nگلى خوشبوى در حمام روزى رسيد از دست محبوبى به دستم\r\n به دو گفتم كه مشكى يا عبيرى * كه از بوى دلاويز تو مستم\r\nبگفتا من گلى ناچيز بودم * و ليكن مدتى با گل نشستم\r\nكمال همنشين در من اثر كرد * و گرنه من همان خاكم كه هستم « 1 » \r\nتمام سخن ما در اين بخش را ، اين شاعر پندآموز در اين ابيات شيرين خلاصه كرده است بنابراين با توجه به لزوم ارضاى غريزه دوست‌يابى و نقش حساسى كه دوست و رفيق در اين رابطه ايفا مىكند ، بر والدين و مربيان و معلمان فرض و واجب است كه بر اين امر ، چه در مرحله ابتدايى آن يعنى زمان انتخاب و يافتن دوست و همراه و چه در اوقات ديگر ، هوشيارانه و دقيق نظارت كامل داشته باشند و قبل از اينكه بواسطه وقوع در مصائب و مشكلات حاصله از نتايج دوست بد به جزع و فزع و احياناً به درمان و جبران بپردازند كمى هم به پيشگيرى بينديشند و با اقدامات به موقع ، از پيداشدن اين صحنه‌هاى زجرآور جلوگيرى نمايند .\r\nچنان كه بر قشر جوان و نوجوان است تا بكوشند كه با انتخاب رفقا و دوستانى با تقوا ، دانا ، مؤدب و عاقبت‌انديش ، از فرصت طلايى زندگى كه هيچكدام از لحظه‌هاى آن هم تكرار نخواهد شد به نحو مطلوب و در راه سعادت دنيا و آخرت خود بهره ببرند و استفاده نمايند .\r\n همنشين تو از تو به بايد * تا تو را عقل و دين بيفزايد \r\n\r\nنجاشى ، قربانى همنشين بد\r\nاكنون به يك ماجراى تاريخى توجه فرماييد تا بيش از پيش به نقش حساس و سرنوشت‌ساز دوست و رفيق در سعادتمند كردن يا بدبخت و شقى نمودن افراد پى ببريد يكى زا شعرايى كه در زمان اميرالمؤمين على ( ع ) مىزيسته و فقط مخصوص\r\n\r\n\r\n","description":"","footnote":"\r\n( 1 ) - كليات سعدى ، به اهتمام محمدعلى فروغى ، ص 30 .\r\n","page_name":" 64 ","page_number":64},
  {"content":"\r\n\r\nآن حضرت شعر مىسروده ، نجاشى شاعر است كه از لحاظ ولايت ، تقوا و اخلاق در سطح بسيار بالايى به شمار مىرود . اما همنشينى با دوست بد و اثرپذيرى از رفيق ناباب و لاابالى ، او را از راه بدر كرد . بدينصورت كه در يكى از روزهاى ماه مبارك رمضان ، هنگام عبور به طرف مسجد ، در مسيرش به يك دوست نااهالى برخورد كرد كه جلوى درب منزلش نشسته بود . بعد از سلام و احوالپرسى ، به نجاشى تعارف به منزل كرد . نجاشى جواب داد كه مىخواهم به مسجد بروم ، وقت نماز نزديك است ، بروم تا موقع نماز كمى قرآن بخوانم .\r\nگفت : حالا كه زود است ، بيا برويم داخل منزل بعد آهسته سرش را به گوش نجاشى نزديك كرد و گفت : شراب ناب و برهء كباب هم دارم . نجاشى ابتدا يكه‌اى خورد و گفت : شراب و بره آن هم در ماه مبارك رمضان ؟ ! اما او وسوسه كرد ، گفت : بسيار خوب بيا برويم ، اگر نخواستى تو نخور ، ثانياً هنوز وقت باقى است ، بيا برويم كمى با هم صحبت كنيم ، ظهر كه شد برو .\r\nسرانجام با هره حيله‌اى كه بود او را به داخل منزل برد و مراحل ديگر شيطنت را آغاز كرد كه درست است ماه رمضان است و تو روزه‌اى ، اما يك روز كه هزار روز نمى شود و تو بعداً توبه مىكنى ، خدا هم ارحم‌الراحمين است بيا اين جام را بگير براى توست .\r\nپناه بر خدا ، عاقبت ، شراب را به نجاشى داد و با هم به شرب خمر پرداختند ، بعد هم به قول خودش بره كباب آوردند و خوردند . ناگهان مستى گل كرد و خبر به همسايه‌ها و از آنجا به اميرالمؤمنين على ( ع ) رسيد كه چه نشسته‌اى ، نجاشى شراب خورده است . حضرت حكم جلب هر دو را صادر فرمودند تا به هر كدام 80 ضربه تازيانه بزنند . نجاشى كه از جريان مطلع شد حال مستى از سرش رفت و فرار كرد . صاحبخانه را گرفتند و به مسجد آوردند و حضرت حد را بر او جارى كردند و فرموند : نجاشى كجاست ، او هم فردا بايد بيايد تا تازيانه بخورد .\r\nنجاشى شخصى است طايفه‌دار و داراى شخصيتى بالا ، لذا شب كه شد دوستان و بستگانش آمدند و از حضرت خواستند كه از اين كار منصرف شوند و گفتند كه اگر نجاشى تازيانه بخورد ، اين طايفه لكه‌دار مىشود\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n. اميرالمؤمنين على ( ع ) فرمودند : با اين حرفها كه نمىشود حكم خدا را تعطيل كرد . آنها كه راه را بسته ديدند از راه تهديد وارد شدند و با زور جلو آمدند كه اگر نجاشى تازيانه بخورد ، طايفه او از شما بر مىگردد .\r\nحضرت فرمودند : اگر دنيا هم برگردد ، من بايد حكم خدا را اجرا كنم . سرانجام كه ديدند فايده ندارد به نجاشى پيشنهاد فرار و پناهندگى به معاويه را دادند . بدينصورت نجاشى كه تا ديروز ، عاشق و سرسپرده على ( ع ) بود ، بواسطهء اثرپذيرى از يك دوست بد ، و در يك تصميم‌گيرى عجولانه و نادرست به معاويه پناهنده شد و خود را دچار مشكل و دردسر كرد « 1 » .\r\n\r\nانتخاب دوست ، دو راهى بسيار حساس\r\nجوانان عزيز ، نوجوانان گرامى ، شما كه اينك در پى برآوردن يكى از خواسته‌هاى طبيعى و مشروع خود يعنى غريزه دوست‌يابى هستيد و مىخواهيد كه براى خود ، دوست و رفيقى انتخاب نمائيد ، بر سر يك دو راهى بسيار حساس و سرنوشت‌ساز ايستاده‌ايد ، يك راه به ناكجاآباد مذلت و بدبختى اما با سرابى جذاب و فريبنده و ديگرى به اوج قله عزت و افتخار ولى پرسنگلاخ و صعب‌العبور .\r\nبراستى شما كداميك را انتخاب مىكنيد و چه راهى را بر مىگزينيد ؟ ذلت يا سعادت را ؟ بدنامى يا سربلندى را ؟ ندامت يا شادمانى را ؟ پذيرفتن يك فرد لاابالى و ناهل بعنوان يك دوست و همراه و ياور ، ورود به يك راه فرعى و انحرافى است كه هر چه در آن بيشتر و تندتر برويد ، از مسير اصلى دور تر شده و جدا افتاده‌ايد ، تا زمانيكه يا به خود آييد و آن را جبران نماييد و يا در اثر سقوط در پرتگاه ناكامى و شقاوت و عذاب ، از خواب غفلت بيدار شده و بر مسبب و بانى اين كجراهه كه كسى جز رفيق بد و مونس بىدين نيست ، لعنت و نفرين بفرستيد و براى او آرزوى عذاب مضاعف نماييد . كارى كه در قيامت بين افراد جهنمى به جهت عاقبت شوم دوستىهاى نابجا و اشتباه واقع مىشود . قرآن در اين رابطه و بيان سرگذشت\r\n\r\n\r\n","description":"","footnote":"\r\n( 1 ) - بحارالانوار / ج 41 ، ص 9 .\r\n","page_name":" 66 ","page_number":66},
  {"content":"\r\n\r\nاين افراد مىفرمايد :\r\nكُلَّما دَخَلَتْ امَّةٌ لَعَنَتْ اخْتَها حَتّي اذا ادّارَ كُوا فيها جَميعاً قالَتْ اخريهُم لِاوليثهُم رَبَّنا هؤُلاءِ اضَلُّونا فَأتِهِمْ عَذاباً ضِعْفاً مَنَ النارِ قالَ لَكُلِّ ضِعْفٌ وَ لكِنْ لا تَعْلَمونَ « 1 » « هر بار كه امتى ( در آتش ) در آيد ، همكيشان خود را لعنت كند ، تا وقتى كه همگى در آن به هم پيوندند ، ( آنگاه ) پيروانشان درباره پيشوايانشان مىگويند : پروردگارا اينان ما را گمراه كردند ، پس دو برابر عذاب آتش به آنان بده خدا مىفرمايد : براى هر كدام عذاب دو چندان است ولى شما نمىدانيد » .\r\nيعنى اينهايى كه با رفيقان بد رفاقت ودوستى داشتند ، وقتى كه وارد جهنم مىشوند ، همديگر را لعن مىكنند و ديگرى را مايه و سبب بدبختى و هلاكت و آتش مىدانند و آن زمان است كه اين دوستىها به دشمنى مىگرايد و باعث بغض و كينه مىشود .\r\nالا خِلّاءُ يَومَئِذٍ بَعْضُهُم لِبَعْضٍ عَدُو « 2 » « ياران جز پرهيزكاران بعضىشان دشمن بعضى ديگرند » .\r\nاما آنانى كه در دنيا ، دوستى و رفاقتشان از روى تقوا بوده و يكديگر را به رابطه با خدا و خدمت به خلق خدا ترغيب ودعوت مىكرده‌اند ، در بهشت نيز با هم رفيق و صميمى هستند و برادروار در مقابل يكديگر مىنشينند و با هم با خنده و شادمانى ، اوقات خويش را در محضر خدا و اولياء خدا مىگذرانند .\r\n\r\nزن و شوهر ، نمونه واقعى دو دوست\r\nيكى از بهترين و بالاترين مصاديق دوست و رفيق براى جوان ، همسر و شريك زندگى اوست ، زن براى شوهر و شوهر براى زن يك رفاقت هميشگى ، يك دوستى دائمى\r\n\r\n\r\n","description":"","footnote":"\r\n( 1 ) - سورهء اعراف / آيه 38 .\r\n( 2 ) - سورهء زخرف / آيه 67 .\r\n","page_name":" 67 ","page_number":67},
  {"content":"\r\n\r\nو همه جايى كه شارع مقدس اسلام نيز بر آن تأكيد فراوان نموده است . و از اينجا باز همان كلام قبل در انتخاب يك دوست و بلكه در يك مرتبه مهمتر وحساس‌تر پياده مىشود كه انسان بايد بكوشد تا همسرى را كه انتخاب مىكند از جميع جوانب داراى صفات يك دوست خوب از جمله ويژگىهاى اخلاقى و رفتارى شخص خود او ، خانواده و بستگان نزديك او و محيطى كه در آن پرورش يافته و چيزهايى از اين سنخ باشد تا اگر از يكديگر رنگ گرفته وتأثير پذيرفتند كه مىپذيرند ، يك اثرى الهى و انسانى باشد .\r\nاسلام براى دختران و خانواده‌هاى دختردار كه مىخواهند دخترشان را شوهر بدهند و در حقيقت ، صميمىترين دوست را براى او برگزينند ، دو شرط اساسى را در نظر گرفته كه اگر آن دو ويژگى وجود داشت ، يقين بدانندكه اين دختر ، خوشبخت و سعادتمند خواهد شد و در مسير راست و صراطمستقيم الهى حركت خواهد كرد و آن دو خصوصيت ، يكى تدين و ايمان جوان و ديگرى خوش‌اخلاقى و اخلاق حسنهء اوست كه اگر به وجود اين دو صفت در خواستگارى اطمينان پيدا كردند ، حتماً آن را به عنوان همسر دخترشان و يك دوست واقعى براى او بپذيرند « 1 » .\r\nاين قدر متيقن و حدقل از شرايط يك همسر ودوست خوب است ، حال اگر خصوصيات ديگرى مانند شهرت ، شخصيت و فرهنگ بالا هم باشد كه هر چه بهتر ، ولى اصل آن دو شرط است كه گفته شد .\r\nدر مورد پسران جوان و كسانى كه قصد زن گرفتن دارند و مىخواهند در خانه ، نزديكترين و مأنوسترين دوست و رفيق را داشته باشند نيز دستوراتى از اين قبيل آمده است كه مىتوان علاوه بر ويژگىهاى پيشين به صفات ديگرى چون حيا ، عفت و پاكدامنى و ارج نهادن به وظيفهء حساس و خطير مادرى بعنوان عالىترين هدف زناشويى اشاره كرد .\r\nبايد توچه داشت كه اسلام ، منكر جمال و زيبايى نيست ، اين از سعادت مرد است كه\r\n\r\n\r\n","description":"","footnote":"\r\n( 1 ) - قال الرضا ( ع ) : ان خطب اليك رجل رضيت دينه و خلقه فزوجه و لا يمنعك فقره و فاقته ( بحارالانوار / ج 103 ، ص 372 ) .\r\n","page_name":" 68 ","page_number":68},
  {"content":"\r\n\r\nهمسر زيبا داشته باشد ، اسلام مانع فعاليت‌هاى اجتماعى خانم‌ها نيست ، كار اجتماعى اگر با دو شرط رعايت عفت و حجاب و اهميت به كانون خانواده و پرورش فرزندان صالح همراه باشد ، بسيار خوب و پسنديده هم هست ، اما همه اينها مسائلى حاشيه‌اى و جنبى هستند و نبايد مبناى كار در انتخاب همسر قرار بگيرند و اينا مرى واضح و روشن است كه با اندك تأملى بدست مىآيد .\r\nبه نظر شما اگر زنى بسيار زيبا باشد ولى دين نداشهت باشد يا صفت الهى عفت در او كمرنگ باشد ، چه اتفاقى رخ خواهد داد ؟ بديهى است كه اين حالت غير از فتنه و بدبختى براى شوهر ، چيز ديگرى دنبال نخواهد داشت . يا اينكه زن از يك خانوادهء با شخصيت و داراى شهرت اجتماعى بالا باشد ، اما كمترين بهره‌اى از اخلاق انسانى نبرده باشد ، در اين صورت غير از نگرانى و غصه و سرانجام مرگ تدريجى يا طلاق گرفتن ، ثمرهء ديگرى ببار نخواهد آورد .\r\n\r\nايمان و اخلاق عوامل تضمين‌كننده\r\nبنابراين قبل از هر چيز اين ايمان و اخلاق است كه عامل تضمين‌كنندهء يك دوستى پايدار و يك زندگى سعادتمندانه بين زن و شوهر است ، حال اگر زيبايى ، دانش ، امكانات ، شخصيت خانوادگى و مانند اينها هم بود چه بهتر و زهى به سعادت طرفين ، و گرنه توجه به زيبايى تنها بدون در نظر گرفتن عوامل اصلى در پىريزى يك زندگانى مشترك و مؤانست دائمى ، علاقمندشدن به گل زيبايى است كه د رمنجلاب و لجن‌زار روئيده باشد « 1 » .\r\nعلاوه بر اين ، امورى مثل زيبايى . شهرت و ثروت ، از چيزهايى نيست كه بر هميشگى و تداوم آن بتوان ضمانتى ارائه داد . بله ممكن است مسأله‌اى مثل زيبايى در چند سال اول دوام بياورد ، ولى مدت زمان زيادى نمىگذرد كه رو به افول مىگذارد و از رونق مىافتد .\r\n\r\n\r\n","description":"","footnote":"\r\n( 1 ) - قال رسول‌الله ( ص ) : اياك و الخضراء الدمن ، قيل يا رسول‌الله من خضراء الدمن ، قال امرأة الحسنا فى منبت السوء ( بحارالانوار / ج 102 ، ص 232 ) .\r\n","page_name":" 69 ","page_number":69},
  {"content":"\r\n\r\nو البته بناى ساختمانى كه با اين پايه‌ها بنا گرديده فرو مىريزد و خراب مىشود .\r\nاما اخلاق خوب و ايمان كه تمام‌شدنى نيست ، هميشه تازه ، شاداب وشكوفاست و زنى با اين اوسصاف به تعبير پيامبرگرامى اسلام ، يك زن معمولى نيست ، بلكه يك حورالعين بهشتى است .\r\nمردى خدمت رسول اكرم رسيد و عرض كرد : يا رسول‌الله ! زنى دارم كه بر طبق سفارش اسلام قبل از آمدنم براى شوهردارى آماده مىشود ، لباس‌هاى زيبايش را مىپوشد ، آرايش مىكند و به انتظار من مىنشيند ، وقتى من به خانه مىرسم ، درب را به روى من مىگشايد ، سلام مىكند و بر روى من تبسم مىنمايد و با حرف‌هايش ، خستگى را از تن من بيرون مىكند .\r\nحضرت فرمودند : آفرين بر اين زن ، تو در حقيقت در خانه‌ات يك حورالعين دارى « 1 » .\r\nدر مقابل هم‌چنين است ، زندگى با مردى پاكدامن و با غيرت ، جوان نمازشب خوان ، انسانى كه از خداى مىترسد و متقى است ، فردى كه به خاطر خدا در امور خانه كمك مىكند و با اخلاق خوب ، خستگى را از دل همسرش بيرون مىبرد و با همدلى و همراهى در ايجاد محيط آرام و شاد سعى مىكند ، هميشه تازگى دارد و ملال‌آور نيست .\r\nبه هر صورت ، در اينكه وجود يك دوست و رفيق در زندگى انسان‌ها ضرورى و لازم است شكى نيست ، اما عمده اينست كه اين دوست بايد چگونه و داراى چه ويژگىهايى باشد تا ضمن اينكه انسان ، غريزهء دوست‌يابىاش را بدينوسيله ارضا مىكند ، به سعادت و خوشبختى نيز دسترسى يابد كه ما در حد مجال اين كتاب به آن پرداختيم و نكاتى را ذكر كرديم . ايمد آنكه همه ما ، مخصوصاً نسل جوان كه در معرض هجوم اين غريزه هستند ، با هوشيارى و صبر و تأمل و با در دست داشتن معيارهاى صحيح يك دوست واقعى و يك رفيق حقيقى ، به اين انتخاب بپردازيم و آينده خود و جامعه‌مان را با بىتوجهى به اين امر بس مهم تباه و تاريك نسازيم .\r\n\r\n\r\n","description":"","footnote":"\r\n( 1 ) - وسائل الشيعه / ج 14 ، ص 15 ( نقل به مضمون )\r\n","page_name":" 70 ","page_number":70},
  {"content":"\r\n\r\n\r\nتفريحات سالم\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nتفريح و استراحت\r\nيكى ديگر از غرائزى كه افراد بشر دارا هستند و خواه ناخواه در پى ارضاى آن بر مىآيند ، احساس نياز به زمانى است كه در آن ، هم نيروى تحليل رفته خود را در ساعات و آيا گذشته بدست آورده و تدارك نمايند و هم به آمادگى بيشتر و ذخيره‌سازى امكانات روحى و روانى خود براى حضور فعال ، پرتحرك و با نشاط در صحنه پيشرفت شخصى و اجتماعى در آينده بپردازند .\r\nاين غريزه در واقع اختصاص به انسان و نوع بشر ندارد و ما آن را در حيوانات و حتى در نباتات هم مىبينيم كه فصلى از فصول سال را استراحت مىكنند و باصطلاح به خواب مىروند . اما آنچه در اين ميان موردنظر است و بايد مورد دقت قرار گيرد اينست كه با توجه به شرايط وجودى انسان ، اين امر بايد چگونه تحقق يابد و راه صحيح ارضاى آن چيست و اصولًا معناى غريزه استراحت و تفريح در مورد انسان كدامست ؟ ! آيا انسان هم با خوابيدن مدتى از روز يا بيحركت ماندن در گوشه‌اى مىتواند بنحو كامل و منطقى اين درخواست ذاتى را جوابگوى باشد ؟ يا اينكه به تناسب انسان‌ها ، اين مطلب نيز متفاوت مىشود و چهره‌هاى ديگرى به خود مىگيرد ؟\r\nبا يك نگاه ساده و گذرا بر ساختمان وجودى انسان كه متشكل از دو بعد مادى و معنوى است و از اين‌رو از تمام موجودات و مخلوقات الهى ممتاز گرديده ، به خوبى اين\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمعنا آشكار مىگردد كه انسان اگر چه در بعضى از مسائل با حيوانات و موجودات ديگر مشترك است ولى به تناسب دو بعدى بودنش . تفاوت‌هاى واضح و فاحشى با آنها دارد كه يكى از آنها همين مسئله مورد بحث و گفتگوى ما يعنى استراحت و بخصوص تفريح كردن است به نحوى كه ديگر به آن در قالب يك مسئله مبتلى به عمومى موجودات نگريسته نمى شود .\r\n\r\nتفريح واستراحت از ديدگاه نهج‌البلاغه\r\nاميرالمؤمنين على ( ع ) در نهج‌البلاغه در يك برنامه كلى كه براى زندگى انسان‌ها ترسيم كرده‌اند . مىفرمايند : هر كس بايد اوقات شبانه‌روز خويش را به سه بخش تقسيم كند ، بخشى و رابطه با خدا به جهت برآوردن نيازهاى بعد معنوى و بخش سوم هم براى كسب لذائذ حلال بخاطر ارضاى خواسته‌هاى جنبه مادى كه شاهد مثال ما از اين گفتار نورانى همين قسمت سوم است و در ادامه ، حضرت مىافزايند كه اين بخش آخر است كه انسان را در دستيابى به دو قسم اول و دوم يعنى فعاليت و عبادت و موفقيت در آنها كمك و ضمانت مىنمايد « 1 » .\r\nاگر به خواسته‌هاى جنبه مادى در انسان‌ها توجه نماييم ، مىتوان علاوه بر خوردن و آشاميدن كه بسيار بديهى و روشن است ، به بسيارى از امور ديگر كه ما بعضاً به برخى از آنها در فصل حاضر پرداختيم اشاره نمود . يكى از آنها هم ميل و نياز به تفريح و استراحت است كه البته منظور از تفريحات ، آن قسمتى است كه مورد نظر و پسند شارع مقدس باشد و ما از آن به تفريحات سالم تعبير مىكنيم ، از جمله :\r\n1 - پياده‌روى 2 - مصاحبت و گفتگو 3 - مطالعه و كتابخوانى 4 - تفريحات بندگان خاص خدا .\r\n\r\n\r\n","description":"","footnote":"\r\n( 1 ) - للمؤمن ثلاث ساعات ، فساعة يناجى فيها ربه و ساعة يرم معاشةو ساعة يخلى بين نفسه و بين لذتها فيما يحل و بجمل ( نهج‌البلاغه / كلمات قصار 390 ) .\r\n","page_name":" 74 ","page_number":74},
  {"content":"\r\n\r\n\r\nپياده‌روى\r\nاز جمله اين تفريحات كه ما در اين بخش فقط به ذكر چند نمونه از آنها بسنده مىكنيم ، يكى پياده‌روى است كه اگر در كنار جوى يا نهر آب و جاى سرسبز و سبزه‌زار و در هواى پاك صبحگاهى باشد بهتر است . بدينصورت كه انسان شب را زود بخوابد تا بتواند به راحتى قبل از اذان صبح برخيزد . بعد از اينكه نماز شب را خواند و نمازصبح را به جماعت در مسجد به جاى آورد كه اين خود از بالاترين لذائذ است با رعايت جوانب سلامتى از لحاظ پوشش و ساير موارد ايمنى ، به طرف محلى كه داراى آب و هواى پاكيزه‌ترى است پياده‌روى كند ، سپس در آنجا بدون اينكه خود را خسته نمايد ، 10 الى 15 دقيقه و حداكثر تا نيمساعت به نرمش‌هاى ساده و سبك بپردازد به نحوى كه جسم و روحش را شاداب و سرزنده و باصطلاح سرحال نمايد .\r\nاينك او گرسنه است و مىتواند به اشتهاى كامل صبحانه‌اش را ميل نمايد كه باز اگر با آرامش و به آهستگى و بدور از پرخورى به صرف آن بپردازد ، اين تفريح سالم و ساده را تداوم بخشيده و طولانىتر كرده است ، و به عبارت ديگر به يك تفريح و لذت ديگرى مشغول شده است .\r\nبه هر حال ، رسيدگى به حال جسم از پياده‌روى ، نرمش ، ورزش و خوردن و آشاميدن چنانچه در حد تعادل باشد ، يكى از تفريحات است كه باعث سلامت و نشاط انسان مىشود و خستگى و كسالت و غصه را از بين مىبرد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nمصاحبت و گفتگو\r\nتفريح سالم ديگرى كه مىتوان در اينجا بدان اشاره نمود كه داراى بار مثبت بسيار فراوان نيز هست گفتگو سازنده و بدور از غيبت و تمت و شايعه بين دو دوست و رفيق يا بين زن و شوهر است .\r\nاين تفريح سالم و مورد پسند الهى ، علاوه بر اينكه ساعات خوب و بدون معصيتى را پر مىكند و نشاط و شادابى را براى هر دو طرف به ارمغان مىآورد ، از پيش آمدن صحنه‌هاى گناه‌آلوده و اوقاتى كه مورد بغض و نفرت پيامبر و ائمه معصومين ( ع ) است جلوگيرى مىكند و راه را بر تماس‌ها و برخوردها و ارتباط غيرمشروع و خلاف روحيه انسانى سد مىنمايد و زمينه را براى ارضاى صحيح اين غريزه طبيعى هموار مىسازد .\r\n\r\nيك گلايه منطقى\r\nيكى از گلايه‌ها و شكاياتى كه مخصوصاً خانم‌ها دارند ، اينست كه به خاطر مشغله و كارهاى زياد همسرانشان حالا به هر جهت از اين نعمت الهى و گفتگوى دوستانه و با صفا و ارضاى صحيح غريزه تفريح سالم محرومند و از نبود آن رنج مىبرند كه اين امر وظيفه شوهران را سنگينتر مىكند و طبعاً اگر مشكلى و خلاف اخلاقى از اين ناحيه براى همسرانشان پيدا شود ، مستقيماً مسئولند و مورد مؤاخذه و عقاب الهى واقع مىشوند .\r\nبنابراين بسيار بجا و زيبنده است كه مرد هرگاه مىخواهد وارد خانه شود ، همانگونه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nگل‌هاى كفش خود را خارج از خانه مىگيرد و گرد و خاك لباس‌هايش را بيرون منزل مىتكاند و بعد وارد منزل مىشود ، غم و غصه و دردهاى بازار و اداره و محل كارش را در خارج از منزل بگذارد و با نشاط و تبسم وارد خانه گردد .\r\nزن نيز همانطور كه بعد از جاروب كردن ، زباله‌ها را در زباله‌دان مىريزد ، قبل از آمدن شوهر ، خستگىها و ناراحتىها را نارى بگذارد و با آمدن همسر ، در روى او تبسم كند و بدينوسيله ، ناراحتىها را از دل و جسم يكديگر بيرون كنند و با گوش‌كردن به حرف‌هاى يكديگر ، محيطى سالم و با صفا را فراهم آورند و باعث برآورده شدن خواسته تفريح سالم بين همديگر و نيز فرزندان خود شوند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nمطالعه و كتابخوانى\r\nيكى ديگر از امورى كه به واقع از مصاديق حقيقى تفريحات سالم است ، مطالعه كردن و خواندن كتاب‌ها و مطالبى است كه چندان نياز به فكر نداشته باشد و فشارى به مغز خواننده وارد نسازد ، مثل كتاب‌هاى داستان و قصه‌هاى نشاطآور و فرح‌انگيز نه رمان‌هايى كه تحريك شهوت مىكنند و براستى مخرب هستند . و نيز مانند كتاب‌هاى تاريخى كه علاوه بر پيداشدن نشاط ، باعث ساخته شدن انسان مىگردد و چون مايه عبرت و درس‌آموزى است ، بسيار مورد سفارش قرآن و ائمه طاهرين ( ع ) هم واقع شده است .\r\nكتب اخلاقى نيز چنين است ، مراجعه به كتاب‌هاى اخلاقى و مطالعه آنها براى همه اقشار مردم ، خصوصاً نسل جوان ، يك امر ضرورى و لازم است و ضمن اينكه بهترين وسيله براى پركردن اوقات به شمار مىرود و تفريحى بسيار سالم محسوب مىگرد ، خواننده را دائماً در مسير زندگى روحى و روانى و وصول به كمال و سعادت به پيش مىبرد و باعث رشد اخلاق فاضله و در نتيجه رفتار شايسته و عمل صالح مىشود .\r\nمطالعه رساله‌هاى علميه مراجع تقليد كه مشتمل بر احكام فردى و اجتماعى است نيز از اين سنخ است . اگر كسى احكامش را نمىداند كه واجب شرعى است آنها را ياد بگيرد ، اما اگر مسائل موردنياز را مىداند ، چه مانعى دارد با خواندن ساير موارد احكام شرعى ، بر اطلاعات و دانسته‌هاى خود به عنوان يك مسلمان يبفزايد و در موقع نياز به راحتى آنها را مورد استفاده قرار دهد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبه هر صورت ، مطالعه بايد به صورت يك فرهنگ عمومى در جامعهء اسلامى به طور فراگير ايجاد شود . پاره‌اى از مهمترين ضعف‌هاى فردى و اجتماعى ما معلول عدم مطالعه و بىاطلاعى از كتب و مطبوعات است .\r\nچرا بايد در كشور اسلامى ما ، آمار ساعاتى كه در زندنگى هر شخص به مطالعه اختصاص مىيابد ، نسبت به بسيارى از كشورهاى ديگر ، بسى ناچيز و غيرقابل ذكر به شمار آيد ؟\r\nچرا بايد اطلاعات عمومى افراد و حتى برخى از تحصيل‌كردگان در كشور ما ، به دليل عدم مطالعه ، ضعيف باشد ؟\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nتفريحات بندگان خاص خدا\r\nتا اينجا مواردى از تفريحات سالم را كه بر شمرديم ، مواردى عمومى و براى عامه مردم بود ، اما كسانى كه براستى خداوند را باور كرده‌اند و ايمان در دلشان رسوخ پيدا نموده و با اجتناب از گناه و اهميت دادن به واجبات و مستحبات ، واقعاً به آخرت ايمان آورده‌اند ، يك تفريح سالم ديگرى هم دارندكه بواسطه آن بقدرى داراى نشاط و لذت مىشوند كه قابل توصيف و بيان نيست و تنها افرادى كه به آن رسيده‌اند ، آن را درك مىكنند و آن نماز و خدمت و كمك به ديگران است .\r\nما در بخش‌هاى مختلف راجع به نماز و خدمت بخلق خداوند بحث كرده‌ايم اما از آنحا كه اين دو عبادت در ميان عبادات بخاطر ارتباط نزديكتر با خداوند و مردم جلوهء بيشترى دارد و از ابعاد گوناگون مىتواند مورد توجه قرار بگيرد و در واقع هستى يك مؤمن را تشكيل مىدهد ، باز در اينجا و تحت عنوان تفريحات سالم بدان اشاره‌اى داريم .\r\nقرآن‌مجيد دربارهء كسانى كه نيمه‌هاى شب به عشق نماز و راز و نياز با پروردگار خويش از بستر گرم خود كناره مىگيرند ، عبارتى دارد كه ادعاى ما را در وجود اوج لذت تأييد مىنمايد . مىفرمايد :\r\nتتَجافي جُنُوبُهُم عَنِ الْمَضاجِعِ يَدْعُونَ رَبَّهُم خَوْفاً وَ طَمَعاً وَ مَمّا رَزَقْناهُم\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nيُنْفِقُونَ فَلا تَعْلَمُ نَفْسٌ ما اخْفِيَ لَهُم مِنْ قُرَّةِ اعْيُنٍ جَزاءً بِما كانُوا يَعْمَلُونَ « 1 » « پهلوهايشان از خوابگاه‌ها جدا مىگردد و پروردگارشان را از روى بيم و طمع مىخوانند و از آنچه روزيشان داده‌ايم انفاق مىكنند ، هيچ‌كس نمىداند چه چيز از آنچه روشنىبخش ديدگان است به پاداش آنچه انجام مىدادند براى آنان پنهان كرده‌ام » .\r\nاين تفريح سالمى است كه براى آنها لذت بىانتها به دنبال دارد و در طول روز انتظار آن رامىكشند تا فرا رسد و آنها را در خود فرو گيرد .\r\nخداى متعال مىفرمايد :\r\nنمىگذرد بر بندهء من كه به وسيلهء نوافل به سوى من تقرب و نزديكى مىجويد ، تا اينكه من او را دوست بدارم پس آنگاه او را دوست داشتم من گوش او مىشوم كه با آن مىشنود و چشم او مىشوم كه با آن مىبيند و . . . « 2 » در اين صورت روشن است كه نوافل و به ويژه نمازشب براى اهل آن ، از همهء تفريحات و لذائذ بالاتر و شادىآفرين‌تر است .\r\nرسيدگى به حال ديگران و بلكه خدمت به آنها نيز براى اين گونه افراد ، يك تفريح و لذت است ، يعنى همانطور كه از خدمت به پدر و مادر رسيدگى به همسران و فرزندان خويش لذت مىبرند و احساس نشاط مىنمايند ، كمك به فقرا و خلق خدا نيز مايه سبكى دل و آرامش قلب آنها مىگردد و بدينوسيله اوقات تفريح خود را مىگذرانند . از اينروست كه در نزد امام صادق ( ع ) دو ركعت نماز در دل شب ، از دنيا و آنچه در آنست عزيزتر\r\n\r\n\r\n","description":"","footnote":"\r\n( 1 ) - حديث قدسى ( المحاسن / ج 1 ، ص 291 ) .\r\n( 2 ) - سوره سجده / آيات 16 و 17 .\r\n","page_name":" 81 ","page_number":81},
  {"content":"\r\n\r\nو محبوب‌تر است و نيز از اين جهت است كه توجه به حال ديگران و دستگيرى از آنان ، سرلوحه همت پيشوايان معصوم ما قرار مىگيرد و ايشان به اين امر توجه و عنايت خاصى مى فرمودند از آن جمله :\r\nوَ يُطْعِمونَ الطَّعامَ عَلي حُبِّهِ مِسْكيناً وَ يَتيماً وَ اسيراً « 1 » « و به پاس دوستى خدا ، بينوا و يتيم و اسير را خوراك مىدادند »\r\n\r\n\r\n","description":"","footnote":"\r\n( 1 ) - سوره انسان / آيه 8 .\r\n","page_name":" 82 ","page_number":82},
  {"content":"\r\n\r\n. \r\nتفريحات ناسالم\r\nالبته در مقابل مواردى كه ما به عنوان تفريحات سالم ذكر كرديم ، امورى هم هست كه اگر چه ممكن است عنوان تفريح بر آن نهاد ولى آن نتايجى را كه ما از تفريح انتظار داريم ، به دنبال نخواهد داشت ، چرا كه از حد سلامت فراتر رفته و در معرض تهديده‌اى گوناگون قرار گرفته است كه ما از آنها ، به تفريحات ناسالم ياد مىكنيم .\r\nروى آوردن به موسيقىهاى شهوت‌انگيز كه قدرت تخريبى بالاى آن در روح و جسم انسان‌ها مخصوصاً جوانان و نوجوانان امرى انكارناپذير است بعنوان يك تفريح ، تماشاى فيلم‌هاى مبتذل و مستهجن كه كارى به جز تحريك نيروى شهوانى و برانگيختن بعد حيوانيت ندارد تحت نام سرگرمى ، شركت در شب‌نشينىهاى طولانى كه حاصل جز غيبت و تهمت و اختلاط آتش و پنبه و خداى ناكرده ثمراتى جز گستردن بساط قمار و آلودگى به مواد خانمانسوز مخدر و چيزهاى شرم‌آور ديگرى به جهت پركردن باصطلاح اوقات فراغت و ديگر امورى كه حتى بعضاً با جنبهء انسانيت افراد منافات دارد و در تضاد است ، از جمله موارد بارز تفريحات ناسالم بشمار مىرود .\r\nبه هر صورت ، نياز انسان‌ها به استراحت و تفريح امرى ذاتى و غريزى است كه گريزى از آن نيست ، اما آنچه مهم است و بايد مورد توجه قرار گيرد ، نحوهء جوابگويى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبه اين درخواست طبيعى و يافتن راه صحيح پاسخ به آنست كه اميدواريم نسل جوان ما با چشم باز و ديد عميق به مسائل و عناوينى كه امروزه از تفريحات ياد مىشود بنگرند و آن را كه شايسته مىيبنند و در شأن خود به عنوان يك انسان مسلمان مىدانند انتخاب نمايند تا سرانجامى را كه از اين غريزه خدادادى انتظار مىرود ، كسب نمايند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nغريزهء علم‌يابى و علم‌جويى\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nعلم‌جويى\r\nغريزه ممتاز ديگرى كه اختصاص به نوع انسان دارد و تمايلى بس و الا و ارزشمند به شمار مىرود ، غريزه طلب علم‌و جويندگى دانش و آگاهى است كه گفته مىشود بسان غريزه مذهب از همان ابتداى تولد و روزهاى آغاز زندگى بالفعل و داراى رشد و نمو است ، لذا مرتباً ديده مىشود كه كودك به انحاء مختلف و روش‌هاى گوناگون در جستجوى آن مىباشد ، مثلًا زمانى كه هنوز قوهء ناطقه و گويايى او به مرحله فعليت نرسيده است و توانايى تكلم ندارد ، از طريق لمس كردن و حس‌هاى ديگر چون ديدن و چشيدن ، به دنبال ارضاى اين غريزه روحى است ، ولى به محض اينكه قادر بر صحبت كردن شد و توانست كه خواسته‌هاى خويش را از طريق يبان زبانى مطرح سازد ، به تناسب استعداد و قابليت خويش ، ناشناخته‌هاى اطراف خود را با پرسش‌هاى متعدد و ممتد و طولانى كاوش مىكند ، به نحوى كه گاه باعث آزردگى و خستگى اطرافيان ، مخصوصاً والدين خود مىشود . اما پدر و مادر به طور اخص و ديگران بطور اعم بايد مواظب باشند تا با پاسخ متناسب و فراخور حال كودك خصوصاً كودكان تيزهوش و داراى استعداد درخشان و با تسلط بر اعصاب خويش و همراه با تلطف و مهربانى ، شكوفه و غنچه نورسته و تازه روييدهء غريزه علم‌يابى را در آنها هر چه بارورتر نموده و به مرحلهء قابل قبولى از فعليت برسانند .\r\nاين غريزه با گذشت زمان و سپرى شدن سال‌هاى زندگانى ، رو به پيشرفت و تكامل مىرود تا زمانى كه كودك به سنين جوانى و نوجوانى مىرسد . اين دوران كه مىتوان گفت\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nدورهء طلايى زندگى انسان در عرصه تجلى غريزه علم‌يابى و علم‌جويى است ، همزمان با به فعليت رسيدن و يا شكوفايى كامل ديگر غرائز حساس چون غريزه دوست‌يابى ، غريزه جنسى و غريزه مذهب ، اهميت خاصى پيدا مىكند و رسيدگى و توجه ويژه‌اى را مىطلبد اگر چه اين تمايل و خواسته تا پايان عمر انسان ، فعال است و پويايى لازم را دارد ، ولى ديگر به بروز و ظهور دوران جوانى و نوجوانى نمى رسد و يا به ندرت اتفاق مىافتد . پيامبر گرامى اسلام در بيانى با اشاره به تداوم و پويايى اين غريزه مىفرمايند :\r\nاطلبوا العلم من المهد الي الحد زگهواره تا گور دانش بجوي\r\nبعضى گمان كرده‌اند كه اين روايت از باب تأكيد است و پيامبر خواسته‌اند با اين فرمايش ، مردم را به فراگيرى علوم دعوت نمايند و اينكه همهء مردم بايد هميشه ، از تولد تا مرگ ، درصدد يافتن علم باشند ، ولى به نظر مىرسد كه اين كلام نورانى رسول‌اكرم ، اشاره به واقعيتى ديگر داشته باشد و آن اينكه ، از زمانى كه انسان متولد مىشود غريزهء فطرى علم‌يابى او بالفعل است و تا وقتى كه مىخواهد از اين دنيا برود ، اين خواسته با او همراه و همقدم است ، لذا بايد وجود خود را از علم سيراب سازيد و آن را با علم و دانش ، حيات مستمر و دائم ببخشيد ، تا اين غريزه بنحو احسن ارضا شود و روح و روان از لذت‌هاى بيشمار آن متلذذ و بهره‌مند گردد .\r\nبا توجه به مطالب فوق و با عنايت به پيام درخشان پيام‌آور وحى و با هوشيارى بر اين نكته كه اگر غرائز مورد توجه و عمل قرار نگيرند ، مورد غفلت واقع شده و به فراموشى سپرده مىشوند و موجب نارسايىها و مشكلاتى در زندگى انسان مىگردند ، بنابراين بايد بطور طبيعى برآورده شده و ميدانى براى ابراز وجود پيدا نمايند .\r\n\r\nعلم مفيد و علم ممنوع\r\nدر اينكه براى جوابگويى به غريزه الهى علم‌يابى و علم‌جويى ، چه علمى را بايد مدنظر داشت و اصولًا مذهب و آيين ما يعنى اسلام عزيز ، چه علمى را مورد تأييد و سفارش قرار\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nداده ، بايد گفت كه به طور كلى هر علم و دانشى در اسلام مايه فضيلت و ارزش است ، مگر اينكه بخاطر يك عنوان ديگر و به جهت ببارآوردن مفسده‌اى از آن نهى شده باشد ، كه از آن جمله ، علوم غريبه ، مثل دانش احضار ارواح ، خواب مغناطيسى ، رمل و اسطر لاب ، جادو و سحر و طلسم و نظاير اينهاست كه به سبب مفاسدى كه ما به پاره‌اى از اين مفاسد واقف و آگاه شده‌ايم مورد حرمت واقع شده‌اند .\r\nبراى نمونه مىتوان به علم احضار ارواح و مفسده‌اى كه انسان به خاطر اين علم در آن واقع مىشود اشاره كرد كه عبارتست از پرورش قوه تخيل كه درصد بالايى از اين علم را تشكيل مىدهد و اگر عالم خيال بر كسى مسلط شود ، مخصوصاً بر افرادى كه داراى نفوس ضعيفه هستند ، تا جايى پيش مىرود كه او را از هستى ساقط مىنمايد .\r\nمثلًا اگر به قبرستان برود و زمينه هم براى ايجاد تخيل آماده باشد ، مىبيند كه مرده از قبر بيرون آمد ، بعد مىشنود ه او را صدا مىزند كه سر جاى خود بايست ، اما او فرار مىكند ، و مىبيند كه مرده او را تعقيب مىنمايد تا سرانجام او رامىگيرد و در اينجاست كه او از حال عادى خارج شده و به اصطلاح غش مىكند و عمده اينست كه همهء اين امور از ديدن ، شنيدن و لمس و امثال اينها را براستى درك مىكند . اين است نفوذ قدرت تخيل و خيال‌پردازى در انسان‌ها . افراد وسواسىنيز همين گونه‌اند ، زيرا به اندازه‌اى قدرت خيال بر آنها كارگر مىشود كه غير خون را خون و غير نجس را به گمان نجس مىدانند و اين را به راستى احساس مىكنند از اينروست كه در شريعت مقدس اسلام و فقه نورانى شيعه ، شك و قطع وسواسى و كثيرالشك حجت نيست و نمىتواند به آن اعتنا كند . بنابراين اگر اسلام از علمى منع مىفرمايد نه به خاطر علم بودن آنست ، بلكه به خاطر فسادى است كه بر آن مترتب مىگردد و چون در مثال مورد بحث ما ، احضار واقعى روح بسيار كم صورت مىگيرد و مردم با خيال‌پردازىهاى بى جا به عسر و حرج مىافتند و اوقات زيادى نيز اين شيطان است كه بجاى روح حاضر مىشود و جواب‌هاى نامربوطى هم مىدهد ، مورد تحريم واقع شده است . اما اگر اين عنوان از علمى برداشته شد ، ديگر هر علمى كه باشد ، از\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nديد اسلام ، فضيلت و كمال است . علوم نظرى و عقلى مثل فلسفه ، كلام ، رياضيات و . . . باشد يا لوم عملى مثل فقه ، اخلاق و ساير علوم ، خاصه اگر علمى باشد كه بتواند جامعه بشرى را به تمدن والاى انسانى برساند و به ويژه اگر دانشى باشد كه مايه قطع وابستگى جامعه اسلامى از نفوذ دشمنان شود و دست استثمارگران را از ملت و نظام و كيش و آيين كوتاه نمايد ، كه در آن صورت ، جنبه وجوب هم پيدا مىكند ، يا به وجوب عينى كه بدون استثناء بر همگان واجب است و يا به وجوب كفايى ، به اين معنا كه اگر نياز جامعه اسلامى به اندازه كافى توسط عده‌اى مرتفع شد ، براى ديگران در اين امر وجوبى نيست و استحباب دارد ، يعنى وجوب تا حد كفايت است ، اما اگر نياز بر طرف نگرديد ، بر همه افراد واجب است كه در رفع آن بكوشند و اين كمبود را جبران نمايند .\r\nاز اينرو امروزه در كشور ما ، تحصيل علم و خوب درس خواندن در مدرسه ، دبيرستان ، دانشگاه و ساير مراكز آموزشى داراى حساسيت فوق‌العاده‌اى است و همه جوانان و نوجوانان بايد به آن اهتمام خاص ورزند و آن را در سر لوحه زندگانى خويش قرار دهند ، باشد كه بنحو شايسته به اين غريزه كه از موهبت‌هاى خداوند متعال به جامعه بشرى است جواب قانع‌كننده داده و آن را بطور كامل و منطقى ارضا نمايند .\r\n\r\nعلم‌آموزى هدف بعثت‌انبياء\r\nيكى از عالىترين اهداف مقدسى كه خداوند متعال به خاطر آن هزاران پيامبر را به سوى مردم فرستاد و به همراهشان كتب آسمانى را نازل فرمود مخصوصاً بعثت وجود مقدس خاتم‌الانبياء پيامبر گرامى اسلام صلوات‌الله عليه و آله و كتاب سعادت ابدى و معجزه جاويدان او ، يعنى قرآن‌مجيد خروج انسان‌ها از منجلاب جهل و نادانى و گمراهى و رهنمون ساختن آنها به دروازه‌هاى نورانى و درخشان علم و دانش و آگاهى است تا جايى كه پروردگار عالم ، هدف و غايت از ايجاد همهء آسمان‌ها و زمين و آنچه ما بين آنهاست را عالم‌شدن انسان‌ها معرفى مىكند و مىفرمايد :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاللهُ الَّذي خَلَقَ سَبْعَ سَمواتٍ وَ مِنَ الارضِ مِثْلَهُنَّ يَتَنَزَّلُ الامرُ بَينَهُنَّ لِتَعلَموا « 1 » « خدا همان كسى است كه هفت آسمان و همانند آنها هفت زمين آفريد ، فرمان خدا در ميان آنها فرود مىآيد تا بدانيد » .\r\nيعنى اينكه عالم تشريع و قانونگذارى ، و عالم تكوين و جهان هستى ، همه براى اينست كه انسان از جهل و نادانى بيرون آمده و به آنچه شأن اوست يعنى علم و دانش و بصيرت نايل آيد و از اين طريق به سوى كمال محض پرواز نمايد لذا بايد همه به اندازه قدرت و توانشان به تحصيل علم بپردازند و يقين بدانند كه بعد از فراهم شدن تمامى اسباب و زمينه‌ها ديگر جاى هيچگونه عذر و بهانه‌اى در پيشگاه ربوبى نيست .\r\n\r\nجهل ، ام‌الفساد دوران\r\nاگر ما در ميان جوامع بشرى نقاط تاريك و زشت ، و صفحات ننگين و شرم‌آورى مشاهده مىكنيم ، همگى به دور افتادن انسان‌ها از پرتو حياتبخش علم و دانش و فرورفتن در باتلاق نادانى و جهل اشاره دارد ، اگر فرعون توانست قرن‌ها ادعاى خدايى كند ، اگر انسان خدا را انكار كرد و بت را معبود خويش ساخت ، اگر امروزه آمريكاى جنايتكار توانسته است بر ممالك اسلامى مسلط شود و آنها را از حيثيت انسانى خارج كرده و از هستى ساقط نمايد و خلاصه اگر ابليس از فرمان خداوند سرپيچى كرد و از سجده بر آدم امتناع ورزيد ، همه از اثرات مرگبار جهل و نادانى و گمراهى است . ابليس با اين عمل گستاخانه و با تمسك به اين استدلال جاهلانه كه سرشت من از آتش است ، ولى خلقت انسان از خاك ، تن به مذلت ابدى سپرد ، در حالى كه خداوند ، آدم را نه بخاطر جسمش مسجود ملائكه قرار داد بلكه به جهت عالم بودن او به اسماء الهى و احترام به علم و دانش و براى دميده‌شدن روح خويش در او ، وى را به چنين مرتبه‌اى ارتقاء داد :\r\n\r\n\r\n","description":"","footnote":"\r\n( 1 ) - سوره طلاق / آيه 12 .\r\n","page_name":" 91 ","page_number":91},
  {"content":"\r\n\r\nفَاذا سَوَّيتُهُ وَ نَفَختُ فيهِ مِن رُوحي فَقَعُوا لَهُ ساجِدينَ « 1 » « پس وقتى آن را دوست كردم و از روح خود در آن دميدم ، پيش او به سجده در افتيد » .\r\nلذا پروردگار عالم به محض مشاهده سركشى و طغيان ابليس در مقابل علم و عالم ، او را ار درگاهش راند ، و طردشدن از پيش خداوند همان و سقوط به انتهاى هلاكت و نيستى هم همان .\r\n\r\nچند درس آموزنده\r\nاز ماجراى آدم و سجده ملائكه بر او مىتوان درس‌هاى ارزشمندى گرفت كه چون بىآرتباط با مبحث ما نيست اشاره‌اى گذرا به آنها مىنماييم :\r\n1 - اولين درسى كه اين داستان به ما مىدهد اينست كه حكومت ، حق عالم است و اگر كسى مىخواهد به مقام خليفهء اللهى برسد بايد عالم باشد و جاهل را در اين وادى ، محلى از اعراب نيست .\r\n2 - اگر كسى براستى عالم شد ، ملائكه در مقابل او متواضعند و كرنش مىنمايند ، و در واقع نه ملائكه كه كل عالم وجود بر او چشم دارند و زبان به ستايش و ثنا و دعاى او مىگشايند .\r\n3 - هر كس مخالفت با علم و عالم كند ، اگر چه داراى ع نوان ملك هم باشد ، مطرود و رجيم است .\r\nاز اين نكات مىتوان استفاده كرد كه هر چه ارزش و تعالى و كمال هست ، در علم و عالم و متعلم است ، بنابراين اگر پدر و مادرى با تحصيل فرزندانشان مخالفت كنند ، يا به هر نحوى وسايل تحصيل آنان را فراهم ننمايند ، و يا فرزندانى كه وسايل تحصيل علم براى آنها مهياست به آن توجهى ننموده و به دنبال كسب علم نباشد ، از زمرهء كسانى كه عالم وجود براى آنها دعا مىكنند خارج شده و از اين ارزش و الا كنار افتاده‌اند .\r\nاز امام صادق ( ع ) روايت شده كه مردم سه دسته‌اند : يا عالم هستند و يا متعلم ( در پى\r\n\r\n\r\n","description":"","footnote":"\r\n( 1 ) - سوره حجر / آيه 29 .\r\n","page_name":" 92 ","page_number":92},
  {"content":"\r\n\r\nكسب علم‌اند ) و اگر اين دو نيستند ، مثل پشه‌هاى رها شده در هوايند كه با وزيدن هر بادى به همان سوى مىروند « 1 » .\r\n\r\nقريه و مدينه در قرآن\r\nدر قرآن‌مجيد مىبينيم كه خداوند متعال ، محلى را كه بدون علم و عالم باشد ، هر چند به امكانات رفاهى و پيشرفت‌هاى مادى هم برسد ، آن را ده و روستا مىداند و بر آن اطلاق قريه مىكند ، اما اگر سرزمينى داراى پائين‌ترين سطح زندگى هم باشد ولى عالمى به آنجا قدم بگذارد و يا دانشمندى در آنجا زندگى كند و يا افرادى در آنجا به تحصيل علم اشتغال داشته باشند ، آنجا را شهر مىداند و آن را مدينه خطاب مىفرمايد ، كنايه از اينكه ارزش و قيمت هر مكان و محلى به ميزان وجود عالم و علم در آنجاست و جايى كه از اين كيميا خالى باشد ، داراى هيچ ارج و قدرى نيست .\r\nدر اينجا مناسب است كه از اين فرصت بدست آمده استفاده كرده و با توجه به مطالب فوق به عنوان مثال در اين بحث ، به جايگاه و الا و قدر و منزلت شهر قم اشاره‌اى بكنم كه اگر چه اين شهر مقدس از لحاظ امكانات مادى در سطح بسيار نازلى قرار دارد و از اين روى مىتوان بر آن اطلاق قريه كرد ، زيرا در رژيم منحوس پهلوى ، عمداً و در نظام مقدس جمهورى اسلامى به جهت كثرت مشكلات به فراموشى سپرده شده و اينك به تازگى مىرود كه با توجهات خاص مقام معظم رهبرى « مدظله » ، مورد نظر آيد و به سر و سامانى برسد ولى به جهت وجود علما و مراجع گرانقدر شيعه و قرار گرفتن حوزهء مقدسه علميه كه باب علم به روى جهان اسلام است ، مىتوان آن را در رديف بالاترين و درخشانترين شهرهاى جهان دانست كه داراى ارزش و قيمتى بس و الا و ارزشمند است . لذا از همهء مردم ايران و به ويژه ساكنين قم درخواست دارم كه اولًا قدر اين جايگاه رفيع و بلند را بدانند و شكر اين نعمت بزرگ الهى را كه پيامبر و امام صادق ( ع ) بر آن تأكيد\r\n\r\n\r\n","description":"","footnote":"\r\n( 1 ) - كافى / ج 1 ، ص 34 ، امالى مفيد / ص 247 .\r\n","page_name":" 93 ","page_number":93},
  {"content":"\r\n\r\nداشته‌اند بگزارند و ثانياً از گناه در اين مكان نورانى كه خانه اهلبيت عصمت و طهارت محسوب مىگردد جداً پرهيز نمايند ، و همگان به ويژه جوانان شأن و منزلت اين شهر مقدس و بخصوص حريم عفت و حيا را نگاه دارند كه خداى ناكرده مورد نگاه غضب‌آلوده صاحب عصر و امام زمان عجل الله تعالى فرجه واقع نگردند .\r\n\r\nعلم ، شرط رهبرى و امامت\r\nخداوند متعال با بياان‌هاى گوناگون وداستان‌هاى مختلف در قرآن‌مجيد ، سعى در توجه مردم به اين نكته حساس دارد كه اگر چيزى در جهان ماده داراى اعتبار است ، به بركت علم و عالم و تعليم است كه ما نمونه‌اش ر در داستان طالوت و جالوت مشاهده مىكنيم . داستان از اين قرار است كه در زمان حضرت داوود ( ع ) جنگى پيش آمد ، پيامبر زمان ، حضرت داوود ( ع ) را كه در آن زمان در سنين جوانى بسر مىبرد به رياست لشكر برگزيد . بزرگان لشكر بر اين امر اعتراض كردند كه لشكر را بايد فردى آزموده و سرد و گرم چشيده كه سن و سالى از او گذشته باشد اداره كند نه اين جوانى كه شايد به زعم آنها اصولى هم از جنگ نمىداند . خطاب از پروردگار رسيد كه :\r\nانَّ اللهَ اصطَفاهُ عَلَيكُم وَ رادَهُ بَسطَةً فيِ العِلمِ وَ الجِسمِ « 1 » « در حقيقت ، خدا او را بر شما برترى داده ، و او را در دانش و نيروى بدنى بر شما برترى بخشيده است » .\r\nيعنى چون دو خصيصهء علم و قدرت دراو موجود است و داراى لياقت و توان مىباشد به اين كار حساس برگزيده شده است كه باز در اينجا ويژگى علم و عالم بودن مورد اشاره مستقيم خداوند قرار گرفته و داراى تعالى و ارزش معرفى شده است .\r\nعلماى علم كلام با تمسك بر اين آيه ، به خلافت بلافل اميرالمؤمنين على ( ع ) استدلال كرده و برآنند كه چون هنگام ارتحال نبىاكرم صلوات الله عليه وآله ، بنا به اتفاق\r\n\r\n\r\n","description":"","footnote":"\r\n( 1 ) - سوره بقره / آيه 247 .\r\n","page_name":" 94 ","page_number":94},
  {"content":"\r\n\r\nآراء شيعه و سنى ، هيچ‌كسى بمانند على ( ع ) ، عالم و با قدرت در جنبه‌هاى مختلف نبود ، پس اوست كه تنها لياقت و شأنيت اين مقام بلند و رهبرى بر امت را دارد . به هر حال ، شخص عالم و كسى كه با علم و دانش سروكار دارد ، داراى امتيازات بسيارى بر ديگران است و فرقى نمىكند كه جوان باشد يا پير ، شهرى باشد يا روستايى و زشت باشد يا زيبا . در قرآن‌مجيد مىخوانيم :\r\nيَرفَعِ اللهُ الَّذينَ آمضنثوا مِنكُم وَ الَّذينَ اوتُوا العِلمَ دَرَجاتٍ « 1 » « خدا رتبهء كسانى از شما را كه گرويده و كسانى را كه دانشمندند بر حسب درجات بلند گرداند » .\r\n\r\nارزش علم در همراهى با تقوى\r\nبديهى است آنچه كه ما تا بدينجا از ارزش و قدر و قيمت براى عالم بر شمرديم ، بر عالمى صادق است كه مزين و آراست به زينت و زيور عمل ، تقوى و شرافت باشد ، نه هر عالمى كه يا از علمش كوچكترين بهره و ثمره‌اى نمىبرد كه در اين صورت بسان حمارى است كه بارى از كتب قيمتى و دانش‌هاى گوناگون بر پشت مىكشد ، و يا آن را وسيله و آلتى براى رسيدن به خواهش‌هاى نفسانى و قتل و غارت ديگران مىسازد كه در ان صورت درنده خوبى را مىماند كه تنها تفاوتش با ساير درندگان ، پوستى است كه از نماد آدميان بر خود كشيده است در روز رستاخيز كه به جهنم برده مىشود جزء يكى از دو گروهى است كه به قدرى بوى تعفن از آنها متصاعد مىشود كه حتى اهل جهنم نيز از آن در اذيت و آزارند . اين دو گروه ، يكى عالمان بىعمل و دانشمندان بىتقوى و ديگرى زناكاران به زناى محصنه هستند . استاد ما حضرت امام خمينى قدس سره هميش بعد از بيان اين روايت مىفرمودند :\r\nهر كسى به اندازهء سعه وجوديش جهنم را مىگنداند ، يك معلم به يك اندازه ، يك طلبه و دانشجو به اندازهء ديگر ، و اگر اين عالم بىتقوى ، مرجع شد ، علامهء دهر شد و يا استاد\r\n\r\n\r\n","description":"","footnote":"\r\n( 1 ) - سوره مجادله / آيه 11 .\r\n","page_name":" 95 ","page_number":95},
  {"content":"\r\n\r\nو وزير و وكيل شد ، به همان اندازهء خودش بنابراى همه اهل علم و دانشجويان و دانش‌آموزان بايد اولًا همراه با تحصيلاتشان تقوى را ، رابطه با خدا را ، مواظبت از چشم و زبان و اعضاء و جوارح را با جديت دنبال كنند و آنى خود را رها مپندارند و ديگر اينكه تهذيب نفس و دورى از رذايل اخلاقى و نفسانى را مدنظر داشته باشند .\r\n\r\nاقسام علوم در اسلام\r\nاما بعد از بيان اين همه ارزش براى علم در اسلام ، اينك ببينيم كه آيا خود اسلام و شارع مقدس ، نسبت به چه علومى تأكيد بيشتر دارد و كداميك از علوم را اصل و به اصطلاح تنه و ريشه و كداميك را فرع و شاخه و برگ مىداند . از پيامبر بزرگوار اسلام روايتى نقل شده كه در آن به خوبى ، دسته‌بندى و تقسيم علوم ديده مىشود « 1 » .\r\nمضمون فرمايش آن حضرت اينست كه :\r\nآنچه از علوم اصالت دارد و بر همه اعم از زن و مرد ، پير و جوان ، باسواد و بيسواد و فقير و غنى واجب است كه آن را فرا بگيرند ، اين سه علم است : 1 - علم اصول دين 2 - علم اخلاق 3 - علم احكام و فروع دين .\r\nمتأسفانه درصد بالايى از مردم در كسب اين علوم واجبه يا در بعضى از آنها كوتاهى مىكنند و در مقابل به علوم ديگر مىپردازند در حالى كه اين علوم مذكوره از واجبات عينيه هستند و بر همگان واجبند .\r\nاكنون كه بحث ما پيرامون علم و عالم است ، بسيار مناسب مىنمايد كه مقدارى بيشترى پيرامون علوم سه‌گانه كه به دليل اهميت و تأكيد ، در بيان پيامبر مورد انحصار واقع شده‌اند بپردازيم و وضع خود را نسبت به كسب و تحصيل آنها روشن نماييم . اين علوم عبارتند از :\r\n1 - علم اصول دين 2 - علم اخلاق 3 - علم احكام 4 - معارف عمومى اسلامى\r\n\r\n\r\n","description":"","footnote":"\r\n( 1 ) - انما العلم ثلاثه ، آية محكمة ، او فريضة عادله ، او سنة قائمة و ما خلاهن هو نفل ( بحارالانوار / ج 1 ، ص 211 ) .\r\n","page_name":" 96 ","page_number":96},
  {"content":"\r\n\r\n\r\nعلم اصول دين ( آيهء محكمهء )\r\nآنچه در اين قسم بيشتر موردنظر است و بايد به آن پرداخته شود اينست كه هر فرد مسلمانى بايد به فراخور حالش و به اندازهء توان و استعدادش ، اصول دين خود را با استدلال و با تكيه بر ادله محكم و برهان قابل قبول و قانع‌كننده بپذيرد و به آن اعتقاد داشته باشد و صرف دانستن و علم به اينكه چنين است و يا اينكه ديگران اينطور مىگويند ، بدون دليل عقلى ، مورد پذيرش نيست اگر چه مسائلى هم بر آن بار مىشود . زيرا همهء مسلمانان به تبع مسلمانىشان مىدانند پيامبرانى براى هدايت بشر آمده‌اند كه آخرين آنها رسول‌گرامى اسلام ( ص ) است و قرآن ، كتاب او معجزه ابدى تا قيامت است . مىدانند امامت شيعه منحصر به 12 نفر است كه اولين آنها اميرمؤمنان على ( ع ) و آخرين آنها حضرت ولى عصر عجل‌الله تعالى فرجه است كه روزى خواهد آمد و پرچم عدل اسلامى را بر روى كره زمين برافراشته خواهد ساخت . مىدانند معادى در كار هست و در آن ، همهء افراد بشر با همين جسمشان محشور مىگردند و مورد حسابرسى واقع مىشوند ، آن ، همه افراد بشر با همين جسمشان محشور مىگردند و مورد حسابرسى واقع مىشوند ، خوبان به پاداش اعمالشان به بهشت نايل شده و بدها به سزاى كردارشان به جهنم خواهند رفت و . . .\r\nاين دانستنىها اگر چه مفيد است و حداقل فايده آن اينست كه با اعتقاد اقرار زبانى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبه اين امور ، انسان ، مسلمان مىگردد و از لحاظ طهارت ظاهرى پاك محسوب مىشود ولى تحقيقاً اين مقدار كافى نيست و بايد هر كدام از اين اصول با برهان و ادله عقليه مورد پذيرش قرار بگيرد ، چنان كه در ابتداى همه رساله‌هاى توضيح‌المسائل مراجع عاليقدر شيعه بر اين امر تصريح شده است كه تقليد در اصول دين جاى نيست و نمىشود در پذيرش آن ، از ديگران حتى مرجع تقليد تقعيت كرد و بايد هر كسى خودش جداگانه بطور مستدل بپذيرد . يعنى اگر از او بپرسند كه به چه دليل خدا يكى است ؟ چرا بايد همه دوباره زنده شوند و اعمال هر كسى محاسبه گردد ؟ چرا و به چه دليل حضرت على ( ع ) خليفه بلافصل و منصوب پيامبر است ؟ بايد فوراً يك جواب قانع‌كننده‌اى بياورد ، البته از هر كسى يك توقعى مىرود ، از آن خانم بىسواد خانه‌دار يك نحوه استدلال ، از آن خانم دبير و مبلغه و باسواد يك نحوهء ديگر . از آقاى كاسب و زارع كم‌سواد يك توقع ، ولى از آقاى دانشجو و طلبه و يا استاد و بالاتر يك توقع ديگر ، به هر حال ، هر كسى به اندازهء عقلش ، شعورش و استعدادش بايد دليل داشته باشد .\r\nجريان ديدار پيامبر با پيرزنى كه با چرخ‌دستى در حال ريسندگى بود و سؤال حضرت از او دربارهء شناخت خدا و جواب عملى او . اشاره مستقيم بر همين مطلب دارد كه اگرچه او يك پيرزن عامى و شايد بيسواد است ، اما چون اصول دين امرى عقلانى است و سروكار مستقيم با دليل و برهان دارد ، لذا او هم بايد براى خداپرستىاش دليل اقامه كند و با بيان برهان ، خدايى را كه مىپرستد معرفى نمايد .\r\nاما اگر كسى بگويد كه من دليل ندارم ، و به دنبال كسب جواب قانع‌كننده‌اى هم براى خود نرود ، بدون شك علاوه بر اينكه واجب مهمى را ترك كرده است ، در مواقع بسيار حساس از جمله هنگام مرگ كه ايمان‌هاى ضعيف به آسانى مىلغزند ، شيطان دين وى را كه رسوخ در دل او نكرده است به راحتى از دست وى خواهد گرفت و او با بىدينى به سوى سرنوشتى بس تاريك خواهد رفت .\r\nپس عقل سالم ، انسان را وامىدارد تا از آنچه بر آن بيم داده شده است حذر نمايد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nو بكوشد تا با براهين عقلى اصول دينش را بر صفحه دل حك كند تا در اثر حوادث و وقايعى كه پيش مىآيد آن را حفظ كرده و بتواند سالم به مقصد كه همانا ارائه به خداوند متعال در صف محشر است برساند .\r\nعلاوه بر اين اگر در طول زندنگى ، چه از پيش خود چه بواسطه القاى ديگران شك و شبهه و ترديدى در ذهن انسان ايجاد شد بايد فوراً و بدون فوت وقت ، با مراجعه به عالم متخصص ، جواب آن را بيابد و اين دودلى و ترديد را كه اگر در جان باقى بماند همچون سرطان و يك غده چركين مرتب گسترش مييابد از جان و دل بركنده و آن را دفع نمايد . اگر شما خواننده گرامى ، جوانانى را سراغ داريد كه مذهبى بوده‌اند و يا در خانواده‌اى مذهبى مىزيسته‌اند ولى از مكتب‌هاى الحادى سر در آورده‌اند و يا حداقل به گروهك‌هاى التقاطى پيوسته‌اند و عناصرى ضددين ، ضد روحانيت و ضد معنويت شده‌اند ، بىشك بدانيد با پديد آمدن هر شبهه‌اى درصدد جوابگويى از آن بر نيامده و با رها كردن و انباشتن آن ، سرانجام اين چنين ساكن خراب‌آبادهاى انحراف و گمراهى شده‌اند .\r\nبحمدالله امروزه در زمان ما كتاب‌هاى استدلالى زيادى با قلم رسا و شيوا و به سبك روز با تنوع عنوان و مطالب نوشته شده كه مىتواند كمك و ياور بسيار خوبى ، هم براى افراد مبتدى و هم براى كسانى كه داراى شبهاتى در زمينه اصول اعتقادات هستند باشد . مطالعه اين گونه كتاب‌ها مىتواند همه و مخصوصاً نسل جوان ما كه نيروهاى ذخيره و اميدهاى آينده اسلام و انقلاب اسلامى هستند را از ايجاد شبهات و اثرپذيرى از القاى شك و شبهه و وقوع در وادى ترديد و گمراهى بازدارد و در مقابل آنها بيمه نمايد .\r\nدر اينجا ذكر اين نكته براى كسانى كه در لباس مقدس معلمى ، استادى ، مربىگرى و يا به هر شكل ممكن ديگر براى تعليم در جامعه ، ايفاى نقش مىكنند بسيار ضرورى و لازم است كه اگر بر مطالبى از مسائل اسلامى واقف نيستند و يا در حال تحقيق\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو بررسى بسر مىبرند ولى هنوز در شك و شبهه‌اند ، از انتقال آن به متعلمان خود از دانش‌آموز و دانشجو تا ساير اقشار جامعه جداً بپرهيزند تا خداى ناكرده ، تخم و بذر شبهات و ترديدها در اذهان آنها پراكنده نشود و زمينه انحراف و سقوط در ايشان فراهم نگردد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nعلم اخلاق ( فريضهء عادلهء )\r\nيكى ديگر از علومى كه در اسلام به عنون پايه قرار داده شده است و براى همهء اقشار مردم يادگيرى آن وجوب عينى دارد ، امورى است كه به اخلاق انسان مربوط مىشود . اين علم داراى دامنه‌اى وسيع و بخش‌هاى متعدد است كه ما به دو مورد از آنها اشاره‌اى خواهيم كرد .\r\n\r\nتهذيب نفس\r\nچيزى كه از اوجب واجبات است و حتى از قسم اول علوم يعنى اصول دين هم به عبارتى واجبتر به شمار مىرود و ما در اسلام از آن با اهميت‌تر نداريم ، خودسازى و تهذيب نفس است . براى اين كار انسان بايد صفات رذيله و پست را از يك طرف و صفات انسانى و فضيلت‌هاى مقابل آن را از طرف ديگر بشناسد و با كوششى كه مىكند و مجاهدتى كه بخرج مىدهد درخت رذايل را از دل خويش بركند و به جاى آن درخت فضايل را در جان خود غرس نمايد . بديهى است اين تهذيب نفس كه به آن تزكيه هم مىگويند چون از ظرافت و دقت خاصى برخوردار است ، علم و دانش مخصوص خود را مىخواهد و بدون استاد و از پيش خود ، فراگيرى آن ميسور نيست . از اينروى علم اخلاق به عنوان مقدمهء يك واجب بسيار مهم يعنى تهذيب و تزكيه ، خود نيز از واجبات مهمه بشمار مىرود كه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمتأسفانه مورد غفلت و بىاعتنايى كامل همه ما قرار گرفته است و من گمان نمىكنم كه تعداد قابل ذكرى در ميان ما باشند كه در 24 ساعت شبانه‌روز ، ساعتى را به فراگيرى علم اخلاق و كاركردن بر روى تهذيب نفس اختصاص داده باشند و اگر كسى ادعا كند كه من صفت رذيله ندارم ، يعنى من حسود نيستم ، من تكبر نمىورزم ، من حب به دنيا ندارم و در من غرور و خودپسندى راه ندارد ، به يقين بداند كه در جهل مركب بسر مىبرد و براستى نمىداند كه نمىداند ، وبدا به حال او اگر زمانى به رياست برسد و پستى هم پيدا كند . لذا استاد اخلاق ما آن عارف و اصل و مهذب كامل يعنى حضرت امام خمينى قدس‌سره بارها مىفرمودند كه هميشه يكى از دعاهايتان اين باشد كه خدايا اگر قرار است كه من شهرتى بيابم و رياستى پيدا كنم ، در حالى كه صفات رذيله از وجود من دفع نشده باشد ، مرا قبل از حصول به شهرت و مقام از ميان بردار .\r\nاين جمله كه انصافاً داراى بار ارزشى بسيار بالاست از كلام زينت عابدين و سيدساجدين ، حضرت علىبن‌الحسين ( ع ) در صحيفه سجاديه اخذ شده كه فرمودند :\r\nبار خدايا اگر قرار باشد عمر من چراگاه شيطان گردد پس هر چه زودتر مرا به سوى خود ببر « 1 » .\r\n\r\nجايگاه اخلاق از نگاه قرآن\r\nدر اهميت علم اخلاق همين بس كه اگر ما نگاهى دقيق و از روى تأمل به قرآن‌مجيد ، اين كتاب سعادت ابدى انسان‌ها بيندازيم ، خواهيم ديد كه همه آيات نورانى آن به نحوى ، چه مستقيم و چه غيرمستقيم ، پررنگ يا كمرنگ ، در رابطه با اخلاق و پاكسازى و تصفيه خلق و خوى انسان‌هاست و پيامبر بزرگوار اسلام نيز خود را مبعوث براى رشد و تعالى فضايل انسانى و مكار اخلاق معرفى مىفرمايند كه :\r\n\r\n\r\n","description":"","footnote":"\r\n( 1 ) - اللهم ان كان عمرى مرتعاً للشيطان فاقبضنى اليك سريعا . ( بحارالانوار / ج 73 ، ص 63 ) .\r\n","page_name":" 102 ","page_number":102},
  {"content":"\r\n\r\nمن مبعوث شدم تا مكرمت‌هاى اخلاقى را تمامم كنم « 1 » .\r\nدر همين رابطه در قرآن‌مجيد ، مكررى است كه اشاره صريح به بعثت نبى مكرم و رسول معظم اسلام در جهت تزكيه و تهذيب نفوس و سپس در مرحله دوم به تعليم و تعلم در امت خويش دارد و ما اين آيه را قبلًا نيز در بحث كار و كوشش متذكر شده‌ايم .\r\nهَوَ الَّذي بَعَثَ فيِ الْمِّيينَ رَسُولًا مِنهُم يَتلُوا عَلَيهِم آياتِهِ وَ يُزَكّيهم وَ يُعَلِّمُهُمُ الكِتابَ وَ الحِكْمَةَ « 2 » « اوست آنكس كه در ميان بىسوادان فرستاده‌اى از خودشان برانگيخت تا آيات او را بر آنان بخواند و پاكشان گرداند و كتاب و حكمت بديشان بياموزد » .\r\nيعنى اگر گفته شود كه در يك جمله ، قرآن چه كتابى است و پيامبر كيست و براى چه كارى آمده است ؟ مىتوان گفت كه قرآن ، كتاب اخلاق و پيامبر خدا نيز ، معلم اخلاق است .\r\nسورهء مباركه شمس كه خداوند متعال در آن بطور كاملًا بىسابقه‌اى يازده قسم مىخورد و آنگاه مهمترين مطلبى را كه نزد اوست يعنى تأكيد و ارشاد بر جايگاه تهذيب و تزكيه و تحذير و انذار بر بيگانگان با آن ، بيان مىفرمايد ، شاهد صادق و دليل روشنى بر مدعاى ما در اهميت بسيار بالاى علم اخلاق و ثمره و نتيجه آن يعنى تزكيه و تهذيب نفس در نزد خداوند و معصومين ( ع ) است و زنگ خطرى است براى همه مخصوصاً جوانان و نوجوانان ما كه بايد هر چه زودتر خودسازى را شروع كرد كه فردا دير است .\r\n\r\n\r\n","description":"","footnote":"\r\n( 1 ) - انى بعثت لاتمم مكارم‌الاخلاق\r\n( 2 ) - سوره جمعه / آيه 2 .\r\n","page_name":" 103 ","page_number":103},
  {"content":"\r\n\r\n\r\nصفات رذيله ، مخرب وجود انسانى\r\nداستان حضرت صالح ( ع ) وقوم ثمود در قرآن‌كريم ، اشاره روشنى است به نقش تخريبى صفات رذيله در وجود انسان‌ها تا جايى كه كلام نورانى پيامبر زمان هم تحت‌الشعاع قرار گرفته و از اثردهى مىافتد .\r\nقضيه از اين قرار بود كه حضرت صالح ( ع ) به امر پروردگار متعال به سوى قوم ثمود مبعوث شد تا آنها را از گمراهى نجات دهد و به سعادت و راه مستقيم راهنمايى نمايد ، اما هر چه بيشتر تلاش مىكرد و كوشش مىنمود ، كمتر نتيجه مىگرفت و مردم خو كرده در منجلاب فساد و ضلالت ، حاضر به پذيرشت زندگى سعادتمندانه همراه با تعاليم عاليه الهى نبودند ، ولى چون جديت و پشتكار حضرت صالح ( ع ) را ديدند ، بنا را بر اين گذاشتند كه قبول دين و ايمان آوردن آنها ، همراه با نشان دادن معجزه‌اى از طرف اين پيامبر خدا باشد . معجزه اين بود كه حضرت صالح ( ع ) به اذن خداوند قادر ، دل سخت كوه را بشكافد و شتر ماده‌اى را با بچه‌اش بيرون آورد .\r\nقرار پذيرفته شد . در روز معين كه همه افراد قوم از زن و مرد و پير و جوان جمع شده بودند و انتظار مىكشيدند ناگهان كوه شكافته شد و ناقه صالح با بچه‌اش از آن بيرون آمدند . اينك با انجام شدن شرط ، مشروط يعنى ايمان آوردن قوم ثمود نيز بايد تحقق مىيافت ، ولى اين قوم ، نه تنها مؤمن به خداوند نشدند ، بلكه تصميم به كشتن شتر و بچه‌اش گرفتند و اصرارهاى فراوان پيامبر خدا در آزادگذاشتن اين دو حيوان كه كارى هم به هيچكس نداشتند سودى نبخشيد و آنها سرانجام دست خود را به زشت‌ترين كارها و شقاوت‌آميزترين افعال يعنى از بين بردن ناقه صالح‌آلوده كردند و آمد به سرشان آنچه كه آمد و همگى نابود شدند .\r\nقرآن‌كريم علت عدم پذيرش و رد دعوت حضرت صالح ( ع ) را توسط قوم ثمو ، يك صفت بيان مىكند كه شاهد مثال ما از ذكر اين داستان است ، قرآن‌مىفرمايد :\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكَذَّبَت ثضمُودُ بِطَغويها « 1 » « قوم ثمود به سبب طغيان خود به تكذيب پرداختند » .\r\nيعنى وجود طغيانگرى ، منيت ، جاه‌طلبى ، لجاجت و عناد و در يك كلمه ، صفات رذيله در جامعه‌اى ، تا اين اندازه مىتواند خطرناك و وحشت‌آفرين باشد . لجاجت و عناد از صفات بارز رذيله به شمار مىرود كه ورودش در هر قلب و جانى ، آرامش را از صاحبان آن سلب مىكند و تا خط قرمز بين انسانيت و حيوانيت تنزل مىدهد . ديگر رذايل نيز از همين قماش‌اند و به اصطلاح ، سر و ته يك كرباسند .\r\nمگر حسادت در پستى ، چيزى كمتر از ديگر صفات رذيله دارد ؟ در اين رابطه مرحوم نراقى صاحب معراج‌السعادهء قضيه‌اى را نقل مىكند كه نمايانگر اوج سقوط يك انسان به واسطه فرورفتن در اخلاق رذيله و گريز از تزكيه و تهذيب نفس است .\r\nايشان مىنويسد : شخص حسودى بود كه به سبب حسادت ، نمىتوانست همسايه‌اش را كه شغل و درآمد خوبى داشت تحمل كند و در اين ميان كارى هم از دستش ساخته نبود . سرانجام با فكر زياد ، به نظر خدش راه‌حل خوبى پيدا كرد ، بدينصورت كه غلامى خريد و بسيار به او خدمت كرد . بعد از مدتى او را خواست و خدماتى را كه براى او انجام داده بود برايش بر شمرد و ثابت كرد كه بر او حق بسيار دارد ، سپس گفت : من درعوض اين خدمت هايى كه به تو نموده‌ام ، خواهشى از تو دارم . غلام كه از اين كلام و آن همه محبت كاملًا تعجب‌زده شده بود ، با كمال ميل و رغبت اعلام آمدگى كرد و گفت : من بندهء شما هستم ، هر چه دستور بدهيد فوراً انجام خواهم داد .\r\nشخص حسود گفت : مرا به پشت‌بام منزل همساهى ببر و سرمرا از تن جدا كن . غلام كه ابداً انتظار شنيدن چنين خواسته‌اى را از مولاى خود نداشت ، يكه اى خود و با شگفتى پرسيد : آخر براى چه ؟ گفت : من به اين وسيله مىخواهم براى همسايه دردسر و مشكل\r\n\r\n\r\n","description":"","footnote":"\r\n( 1 ) - سوره شمس / آيه 11 .\r\n","page_name":" 105 ","page_number":105},
  {"content":"\r\n\r\nدرست شود . غلام گفت : حتى به قيمت جانت ؟ ! حسود گفت : من بميرم عيبى ندارد ولى ضرر به همسايه بخورد .\r\nبالاخره با اصرار فراوان به پشت‌بام رفتند و غلام سرش را از بدن جدا كرد . خون كه از ناودان همسايه ريخت ، مردم به پشت‌بام ريختند و غلام را گرفتند ، غلام هم بدون كم و كاست ، همه قضايا را تعريف كرد . در نهايت شخص حسود مرد و به جهنم رفت ، غلام را هم آزاد كردند و همسايه هم صحيح و سالم به زندگىاش ادامه داد .\r\nقضيه‌اى ديگر از اين ساكن شوم در قلوب انسان‌ها بشنويد : روايت است زمانى كه حضرت موسى ( ع ) براى مناجات با خداوند مىرفت . شخصى از او خواست كه از خداوند برايش بزى طلب كند تا خود بچه‌هايش از شير آن استفاده كنند . حضرت موسى ( ع ) پذيرفت ، لذا بعد از مناجات و راز و نياز ، خواسته آن بندهء سائل را مطرح كرد و خداوند به جاى بز ، براى او يك گاو مقرر داشت ، ليكن براى همسايهء آن مرد نيز بزى در نظر گرفت . در وقت مراجعت ، وقتى آن سائل خبر دريافت گاو را شنيد بسيار خوشحال شد ولى در او به جوش آمد ، لذا دو مرتبه از حضرت موسى ( ع ) تقاضايى كرد كه برگرد و به خداوند بگو : نه گاو را به من بدهد ، نه بز را به همسايه .\r\nبراستى وقتى قلب و دلى آلوده به اين مرض‌هاى خطرناك باشد ، ديگر چگونه مىتوان از آن ، فكر و انديشه و گفتار و كردار سالم انتظار داشت كه از كوزه هان برون تراود كه در اوست .\r\nالبته بايد توجه داشت كه ريشه‌كن كردن صفت رذيله از جان و دل ، كارى است بسيار مشكل و با مصائب فراوان ، اما به هر حال شدنى است . به قول يكى از عرفاى اهل دل ، كندن كوه با سوزن ، آسانتر از خروج كبر و خودپرستى از قلب است « 1 » .\r\n\r\n\r\n","description":"","footnote":"\r\n( 1 ) - لقلع الجبل بالابِرِ أَيْسَر من اخراج الكبر عن القلب\r\n","page_name":" 106 ","page_number":106},
  {"content":"\r\n\r\nاز قول مؤسس حوزهء علميه قم ، مرحوم آيت‌الله العظمى حاج شيخ عبدالكريم حائرى قدس‌سره نقل شده است كه ايشان بارها مىفرمودند : اينكه مىگويند ملاشدن چه آسان ، آدم‌شدن چه مشكل ، حرف نادرستى است . بلكه بايد گفت : ملاشدن چه مشكل ، آدم شدن محال است .\r\nاين كلام از شخصيت وارسته و مهذبى همچون مرحوم حاج شيخ كه براستى ساخته شده بودند ، كنايه از اينست كه دورى رذايل اخلاقى و متصف‌شدن به مكارم اخلاق و فضايل انسانى به اندازه‌اى مشكل است كه در سر حد محالات مىنمايد ، ولى به هر صورت ، ارزش هر كارى به مقدار تحمل زحمت و مشقت و مرارتى است كه انسان براى آن مىكشد .\r\n\r\nآداب معاشرت\r\nدومين مطلبى كه در اين قسمت ، بدان اشاره مىكنيم ، آداب و طرز معاشرت با ديگران است كه همانند تهذيب نفس رعايت آن متوقف بر شناخت علم اخلاق است ، نحوه برخورد مردم با يكديگر ، ادارى با ارباب رجوع ، كاسب و فروشنده با مشترى ، زن و شوهر با يكديگر ، ميزان حقوقى كه همسران بر هم دارند ، نحوه تربيت فرزندان و حتى قبل از اينها براى انتخاب همسر ، از جمله موارد كاربرد علم اخلاق است و اين از نقاط تاريك جوامع بشرى و از جمله جامعه‌اسلامى ماست كه به مسائل مادى و ظواهر دنيوى و شخصى زياد توجه مىكنيم ولى به فكر احوال دل و اخلاقى كه بايد بر ما حاكم باشد نيستيم .\r\nبراى مثال وقتى زنان ما به خواستگارى دخترى مىروند ، يك سلسله پرسشها و سؤالاتى راجع به او مىكنند ، مثلًا مىپرسند كه وضع تحصيلى ، خانه‌داير ، نظافت و از اين قبيل چيزها چگونه است و يا به جمال و شخصيت او توجه كامل مىكنند ولى هيچگاه ديده نشده يا كمتر اتفاق افتاده كه علاوه بر اين امور ، نسبت به حسادت ،\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nتكبر ، غرور و رذايل اخلاقى ديگر هم تحقيق گردد و نسبت به آنها حساسيت نشان داده شود .\r\nو يا مثلًا پدر دختر بگويد : داماد شغل خوبى دارد ، امكانات مالىاش در حد بالاست ، ولى جاه‌طلب است و من دخترم را به جاه‌طلب نمىدهم ، يعنى اصولًا آنچه به فكر نمىآيد ، اين امور است . البته اينها همه در اثر جهل و نادانى به مسائل اخلاقى و عدم اطلاع از اين بخش از علومى است كه پيامبر بزرگوار اسلام ، آن را بر همگان واجب كرده است . جهل است كه ساليانه بر آمار طلاق و افزايش ميزان آن اثر مستقيم دارد . جهل است كه درصد جرم و جنايت را حتى در جوامع اسلامى بالا مىبرد ، جهل است كه انسان‌ها را در اشتباهاتشان جرىتر مىكند و خلاصه جهل است كه نمودار صعود رذايل و سقوط فضايل و ارزش‌هاست .\r\n\r\nتقوى و معصيت ، معلمان فضايل و رذايل\r\nگفتيم كه به جهت ظرافت و حساسيت تهذيب نفس ، علاوه بر شناخت و دانش صفات اخلاقى ، نياز به معلم و استاد و راهنما ، از اوليات و بديهيات در اين مسير است . به همين خاطر قرآن‌مجيد ، براى انسان‌ها دو راهنماى خودكار باطنى در اخلاق معرفى مىنمايد ، يكى معلم اخلاق در فضيلت و ديگرى معلم اخلاق در رذالت ، به نحوى كه اگر كسى معلم اول را برگزيد ، طبعاً او را به مدينهء فاضلهء مكارم و فضايل انسانى مىكشاند و اگر تابع معلم دوم شد ، سر از خرابه‌هاى رذايل و بدبختىها بدر خواهد آورد .\r\nاما آنكه انسان را به سمت و سوى فضيلت‌ها مىبرد و لحظه‌به لحظه افق‌هاى روشنى را در برابر او مىگشايد و روح الهى انسان را به پرواز وامىدارد و زيبنده است آنكه نام انسان بر خود دارد ، او را به معلمى بپذيرد ، تقوى و خودنگهدارى است كه در پى ايمان به خداوند و ايجاد رابطه با او ، پاى به عرصه وجود مىگذارد و حاملش را تا سرچشمه‌هاى نور\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nو پاكى به پيش مىبرد و با فعال كردن صفات انسانى ، او را به يك زندگانى پاكيزه ، زنده مىدارد كه :\r\nانْ تَتَّقَوا اللهَ يَجعَل لَكُم فُرقاناً « 1 » « اگر از خدا پروا داريد ، براى شما نيروى تشخيص حق از باطل قرار مىدهد » .\r\nيعنى اگر شما گوش دل به فرمان تقوى و پرهيزگارى داديد ، نه تنها به آرامش و هدايت و نور مىرسيد ، بلكه از همه بالاتر ، به قوه‌اى مجهز خواهيد شد كه به آسانى مىتوانيد بين حق و ناحق ، فضيلت و رذالت ، خير و شر و نور و ظلمت را تمييز دهيد و با انتخاب نور و خير ، و حق و فضيلت ، به قله‌هاى رفيع انسانيت صعود كنيد و جان و روح خدايى خود را از منجلاب تعفن ماده و ماده‌پرستى بدر آوريد و به آنچه لايق شماست برسيد .\r\nاز تقوى كه شاخص معلم اخلاق در وجود انسان‌هاست كه بگذريم امور ديگرى نيز هستند كه شانه به شانهء تقوى ، صفت هدايت و معلمى اخلاق را دارا هستند كه پيشاپيش و مقدم بر همه ، نماز است ، مخصوصاً نمازهاى مستحبى و نوافل كه در ميان همه آنها نماز شب از جايگاه ويژه‌اى برخوردار است و بالاخص كه نمازهاى واجب روزانه هم صحيح و با آداب و شرايط لازم به جاى آورده شوند ، در اين صورت ، ناخودآگاه يك نحوه عصمتى در مقابل گناه ، تسلط شيطان و اتصاف به رذايل اخلاقى پيدا مىكند كه در مسير سعادت ، حافظ و راهنماى اوست .\r\nخدمت به مردم و خلق خدا نيز در جاى خود ، رنگ معلمى اخلاق دارد و در خودسازى و تزكيه نفس ، عامل مهمى بشمار مىرود .\r\nدر مقابل تقوى يعنى معلم اخلاق در فضيلت ، گناه ، عمده‌ترين معلم اخلاق در رذالت\r\n\r\n\r\n","description":"","footnote":"\r\n( 1 ) - سوره انفال / آيه 29 .\r\n","page_name":" 109 ","page_number":109},
  {"content":"\r\n\r\nبه شمار مىرود ، بطوريكه با تكرار مداوم گناه ، انسان بىاختيار بسوى صفات رذيله كشيده مىشود و يا به عبارت ديگر به آن سمت رانده مىگردد ، مخصوصاً گناهانى كه به صورتى ، به حقوق ديگران مربوط مىشود ، مثل خوردن مال مردم ، ريختن آبروى مردم ، كم‌فروشى ، گرانفروشى ، ربا و از اين قبيل امور .\r\nفساد اخلاقى كه اينك عنوان تهاجم فرهنگى را در ميان مردم ما به خود گرفته ، نيز مصداق بارزى از معلم اخلاق در پستى و رذالت شمرده مىشود ، و به نظر مىرسد كه اگر جوانان غيور و دلير و متدين ما كه در جبهه‌هاى حق عليه باطل حماسه‌ها آفريدند و دشمن را محروم و نااميد ساختند ، با بيدارى و هوشيارى با آن برخورد نكنند و خداى ناكرده تن به خواسته‌هاى اين معلم صفات رذيله بدهند ، يعنى دختران و زنان ما با مسئله حجاب برخورد منطقى و صحيح نكنند و با بدحجابى مايه انحراف نگاه‌ها از سازندگى جامعه به خويش شوند ، و مردان و پسران جوان و نوجوان ما ، نگاه‌هاى خود را كنترل نكنند و به دنبال هوس دل و ديدنىها و شنيدنىهاى شهوت‌انگيز باشند ، شكست حتمى است و آن وابستگى و خفت و ذلتى كه از آن مىگريختيم ، به آن مبتلا شده و آنچه از ارزش‌ها و استقلال و عزتى كه بدست آورده‌ايم ، همه بر باد فنا خواهد رفت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nعلم احكام ( سنهء قائمه )\r\nشكى نيست كه هر كارى كه در زندى انسان‌ها فرض شود ، از نظر اسلام داراى حكمى است كه مردم بايد به آن آشنا باشند و بر طبق آن عمل نمايند ، يعنى اگر واجب است ، حتماً آن را به جاى آورند و اگر حرام است جداً از آن دورى كنند و همينطور در ساير احكام پنجگانه الهى ، اينچنين زندگانى و حياتى را كه بر اساس نظام تكليف و وظيفه مبتنى است ، يك زندگانى انسانى و الهى مىنامند ، در مقابل ، زندگى حيوانى است كه هيچ حكم و تكليفى بر آنها بار نيست و حيوانات هيچ وظيفه‌اى در اين رابطه ندارند .\r\nبراى رسيدن به اين احكام و علم به آنها كه مستلزم تلاش و جهدى بسيار است و شايد در توان تودهء مردم و عموم ناس نباشد شارع مقدس سه راه را در پيش روى انسان‌ها گذارده است :\r\n1 - خود افراد به فراگيرى اين علم بپردازند : يعنى سال‌ها در محضر اساتيد فن ، شاگردى كرده و كتاب‌هاى فراونى را مطالعه و مطالب آن را استخراج كنند ، علوم جنبى و همچون صرف ، نحو ، رجال ، تفسير و . . . را فرا بگيرند و خلاصه با مجاهدت و تصفيه باطن به آنچه از اين مسير بدست آورده و استنباط نموده‌اند ، عمل نمايند ، كه در اصطلاح به چنين اشخاصى مجتهد مىگوييم .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n2 - از ديگرى تقليد نمايند : يعنى چون به هر دليل ، از رسيدن به اجتهاد باز مانده‌اند ، مىتوانند از كسى كه اين راه را پيموده و به اندازه ضرورت و لزوم به احكام شرعيه واقف شده است ، تقليد و پيروى نمايند ، يعنى اين علم را از او بگيرند و مورد عمل قرار بدهند كه در اين صورت ، شخص تقليدكننده را مقلد و شخصى كه علم از او گرفته شده مرجع تقليد يا مقلد و وسيله نقل و انتقال اين معلومات را ، رسالهء توضيح‌المسائل مىخوانيم .\r\n3 - عمل به احتياط نمايند : در اين راه ، شخص مجتهد نيست لكن تقليد هم نمىكند لذا براى اطمينان خاطر از عمل به تكليف ، احتياط مىكند كه بحث مفصل فقهيه و حوزه‌هاى علميه مطرح است .\r\nاينكه پيامبراكرم ، علم به احكام را يكى از سه علم واجب قرار داده‌اند منظور اينست كه بر هر فرد مسلمان واجب است به احكامى كه در تمام امور زندگى او جارى است علم داشته باشد و حكم خداوند را در رابطه با آن بداند و عمل كند .\r\nبنابراين يك مسلمان به هر كدام از راههاى سه‌گانه‌اى كه ذكر شد ، عمل كند ، ناگزير از دانستن احكام الهى است . البته غالب مردم و شايد اكثريت قريب به اتفاق ، شق دوم يعنى تقليد كردن را انتخاب مىكنند ، لذا هر مقلدى بايد در اولين قدم از زندگانى پس از دوران بلوغش ، رساله مرجع تقليدى كه او را اعلم از ديگر مجتهدين مىداند ، بگيرد و بر اساس آن به حكم خداوند در قبال كارهايى كه بايد انجام بدهد آگاه شود .\r\nتقليد از اولين روزى كه انسان پاى به دوران بلوغ مىگذارد آغاز و تا پايان روزى كه در اين جهان زندگى مىكند ادامه مىيابد ، بنابراين ، مقلدين وظيفه دارند كه آشنايى كامل بر اين رساله پيدا كنند ، يعنى اگر نماز مىخوانند بايد احكام و شرايط و آداب آن را بدانند ، اگر روزه مىگيرند ، نحوه انجام آن و زمان و مسايل مربوطه را بلد باشند . اگر خمس ميدهند ، اگر زكات مىپردازند ، مقدار و نحوهء پرداخت را بشناسند ، اگر حج مىروند ، مناسك و روش اجراى صحيح آن را بياموزند و همينطور در ساير فروع دين از جهاد و امربه‌معروف و نهىاز\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمنكر و ديگر امور زندگى از معاملات و خوردن و آشاميدن و ازدواج و طلاق و دهها مسئله موردنياز در يك زندگى انسانى . زيرا عدم اطلاع و بيگانه بودن با رساله علميه ، گاه مصيبت‌هاى بسيار بزرگى جلو مىآورد و انسان را به دردسرهاى عجيب و لاينحلى مىاندازد كه جبران آن امكان‌ناپذير است .\r\nمثلًا معامله‌اى صورت مىگيرد كه باطل بوده ، بعد از چند سال كه طرفين مىفهمند ، مىبينند كه چه مشكلات عجيبى درست شده است كه هيچكس نمىتواند آن را حل كند يا گاهى اوقات فردى 70 سال نماز خوانده ، روزه گرفته اما باطل كه در نتيجه ، اعمال بيجايى انجام داده و گرسنگى و تشنگى بيهوده كشيده است ، خمس داده ولى باطل و از اينروى وجه زيادى بر ذمه او باقى است ، علاوه بر اينكه در مال ديگران تصرف كرده است . از همه مهمتر ، مثلًا حج بجاى آورده ، اما چون باطل بوده ، اگر مرد است ، زنش بر او حرام شده و اگر زن است ، مرد بر او نامحرم گرديده است .\r\nهمه اين مصائب و مشكلات از جهل انسان به مسائل فقهى و احكام ريشه مىگيرد و گاه از مسائل بسيار خطرناك و توجيهات كاملًا شيطانى نيز سر بيرون مىآورد .\r\nبه عنوان نمونه ، قضيه‌اى را از امام صادق ( ع ) نقل مىكنم تا ببينيد كه اگر انسان معلومات دينى و آشنايى با احكام الهى نداشته باشد به چه حد از انحراف مىرسد .\r\nحضرت مىفرمايند : از شخصى در پيش من بسيار تعريف كردند به اندازه‌اى كه من نيز تمايل پيدا كردم تا او را ببينم . يك روز كه از خانه بيرون آمدم ، ديدم مردم اطراف فردى را گرفته‌اند ، گويا مريدهايى پيرامون مراد خويش گردآمده باشند . پرسيدم : چه خبر است ؟ گفتند : يابن‌رسول‌الله اين همان شخصى است كه تعريف او را شنيده‌ايد . تا نزديك شدم كه او را از نزديك مشاهده كنم ، به راه افتاد و رفت .\r\nحضرت ادامه مىدهند ؛ من نيز به دنبال او حركت كردم تا در جاى مناسبى او را پيدا كنم و از سر اين همه تعريف آگاه كردم تا اينكه به يك مغازه نانوايى رسيد و در ميان ناباورى\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمن ، دو قرص نان دزديد ، خيلى تعجب كردم كه اين فرد ، با اين وجاهت بين مردم چرا دزد از آن درآمد ، باز به راه خود ادامه داد تا به مغازهء ميوه‌فروشى رسيد و از آنجا نيز دو عدد انار دزديد ، عجباگويى دزد حرفه‌اى است كه به آسانى اموال ديگران را به غارت مىبرد در حالى كه مشكوك شده بودم همچنان به دنبال او به راه افتادم تا اينكه وارد خرابه‌اى شد و هر آنچه دزديده بود ، بين فقران و بيچاره‌ها تقسيم كرد . همين كه قصد خروج از خرابه را داشت ، جلوى او را گرفتم و از علت دزدىها و صدقاتش سؤال كردم .\r\nاز من پرسيد كه تو چه كسى هستى ؟ فهميدم كه من را نمىشناسد ، لذا خودم را معرفى كردم . با حالت تمسخر زبان به اعتراض گشود كه ، عجب ، تو فرزند پيامبر خدا هستى و قرآن نمىدانى ؟ گفتم چطور ؟ گفت مگر قرآن نخوانده‌اى كه مىگويد :\r\nمَنْ جاءَ بِالْحَسَنَةِ فَلَهُ عَشرُ امْثالِها وَ مَن جاءَ بِالسَّيِّئَةِ فَلا يُجْري الّا مَثْلَها وَ هُم لا يُظلَمُونَ « 1 » « هر كس كار نى كى بياورد ، ده برابر آن پاداش خواهد داشت و هر كس كار بدى بياورد ، جز مانند آن جزا نيابد و بر آنان ستم نرود » .\r\nامام صادق ( ع ) مىفرمايند كه به او گفتم : اين آيه چه ارتباطى به كارهاى تو دارد ؟ گفت : آخر ، من چهار دزدى كردم ، دو قرص نان و دو عدد انار ، پس چهار گناه در نامه عمل من نوشته شد ، و وقتى آنها را صدقه دادم براى من چهل ثواب ثبت گرديد ، حال اگر چهار ثواب از ثواب‌هاى مرا در مقابل چهار گناه بر دارند ، سى و شش ثواب براى من باقى مىماند .\r\nحضرت مىفرمايند به او گفتم : ثكلتك امَك ، مادرت به عزايت بنشيند ، تو مرتكب هشت گناه بزرگ شده‌اى ، چهار گناه به خاطر دزدى مال مردم ، و چهار گناه به جهت تصرف در مال غير كه آنها را به ديگران داده‌اى ، ثواب يعنى چه ؟ ! « 2 »\r\n\r\n\r\n","description":"","footnote":"\r\n( 1 ) - سوره انعام / آيه 160 .\r\n( 2 ) - بحارالانوار / ج 47 ، ص 239 .\r\n","page_name":" 114 ","page_number":114},
  {"content":"\r\n\r\nو اين چنين امام صادق ( ع ) ، با ذكر اين ماجرا ، ديگران را از خطرات جهل در دين بر حذر مىدارند كه جاهل در احكام ، به چه پرتگاه‌هاى هلاكت و نابودى مىافتد و از هستى ساقط مىشود ، خصوصاً كه توجيه‌گرى نيز ، قرين و همراه آن گرديده باشد .\r\nبسيار مايه تعجب و شگفتى است كه انسان‌ها با هر درجه‌اى از علم و دانش و با تخصص‌هاى گوناگون به هنگام مريضى به طبيب و پزشك مراجعه مىكنند و براحتى مقلد و مطيع كامل او مىشوند ، ولى وقتى نوبت به احكام دين مىرسد ، عليرغم جهل و بىاطلاعى ، ديگر حاضر به تقليد و تبعيت از متخصص در اين فن يعنى مرجع تقليد نيستند و هر كدام خود را يك مجتهد و صاحب رأى مىشمرند و در هر مسأله‌اى ، اشكال و به اصطلاح ما انْ قلت گذارده و به خود اجازه تصرف در احكام را مىدهند .\r\nبنابراين از شرايط ابتدايى مسلمانى ، فراگيرى دستوراتى است كه در نحوهء زندگى دنيوى او نقش اساسى و در زندگى اخروى او نتيجهء مستقيم دارد و هر مسلمانى بايد به فراخور استعداد و توانش در پى كسب و عمل به آنها باشد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nمعارف عمومى اسلامى\r\nغير از علوم ثلاثه‌اى كه ما به اندازه گنجايش كتاب ، مطالبى پيرامون آنها ذكر كرديم ، معلومات عمومى و معارف ديگرى هم هست كه يك فرد مسلمان مىبايست آنها را بداند و با آنها آشنايى نزديك داشته باشد ، از جمله ، مباحثى چون مسئله رجعت ، مسئله بدا ، مسئله قضا و قدر ، مسئله ولايت‌فقيه ، مسئله حجاب و مهمتر از همه ، آشنايى با قرآن و معارف عاليه آن كه ما به جهت اهميت و نقشى كه قرآن‌مجيد در زندگى دنيوى انسان ها و آماده‌سازى آنها براى سراى حاويدان دارد و نيز در مورد عترت كه هادى انسان‌ها در طول تاريخ ، و باقيمانده و هديه پيامبر از طرف خداوند به جامعه بشرى هستند ، مقدارى به عنوان معلومات عمومى دينى سخن خواهيم گفت .\r\nاميد است با توجه به ميزان اهميت اين دو ثقل و امر بزرگ ، ابتدا مورد شناسايى و معرفت و سپس مورد قبول و عمل و الگوگيرى توسط همه ، خصوصاً جوانان و نوجوانان عزيز ما قرار گيرند .\r\n\r\nقرآن و عترت\r\nروايت بسيار مشهورى از پيامبر بزرگوار اسلام صلوات الله عليه وآله نقل شده كه حاكى از\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاهميت بالاى قرآن و اهلبيت عصمت و طهارت ( ع ) در نزد ايشانست . آن حضرت در اين روايت كه به روايت ثقلين معروف و مورد اتفاق شيعه و سنى است و حضرت آن را در مواقع حساس و مهم و از جمله در آخرين ساعات عمر مباركشان ، بعد از نماز ظهر و عصر در مسجد ، در حالى كه از شدت ضعف و ناراحتى ، توان ايستادن نداشتند فرمودند :\r\nمن دو چيز گرانبها در ميان شما باقى گذاشتم ، كتاب خدا و عترتم را ، اين دو هرگز از هم جدا نمىشوند تا زمانى كه كنار حوض ( كوثر ) بر من وارد شوند ، مادامى كه شما به آنان تمسك جوييد ، هيچگاه گمراه نخواهيد شد « 1 » .\r\nيعنى بايد علاوه بر گرانقدرى اين دو امر ، بر جداناپذيرى و عدم افتراق بين آنها توجه داشت و اينكه اين دو تا آن زمان ثقلين و دو امر بزرگ هستند كه با هم باشند و در كنار يكديگر موردتوجه قرار گيرند ، چيزى كه متأسفانه در امت بزرگ اسلامى كمتر به آن توجه شده است . يعنى عده‌اى فقط به قران تمسك مىكنند و عترت را رها نموده‌اند كه در واقع به قرآن هم تمسك نكرده‌اند ، و بعضى تنها به عترت توجه كرده‌اند ، و چون تمسك به قرآن را وجههء خويش نساختند ، در واقع به عترت هم عنايت ندارند ، زيرا تمسك به قرآن ، بدون عترت و عترت منهاى قرآن ، خواسته و سفارش شده پيامبر نيست و انسان‌ها را به سر منزل مقصود نمىرساند .\r\nلذا مسلمان ، زمانى مسلمان است كه هم به قرآن و هم به عترت تمسك كند و به ريسمان هر دو چنگ زند يعنى با يكدست قرآن را اخذ كند و با دست ديگر ، دامن عترت را بگيرد و دست نياز به سوى آنها دراز نمايد .\r\nاما قبل از اينكه به معناى تمسك به قرآن و عترت بپردازيم و مراتب و درجات آشنايى و عرفان به آنها را بررسى كنيم ، ذكر دو نكته و مطلب اساسى ، لازم و ضرورى است .\r\n\r\n\r\n","description":"","footnote":"\r\n( 1 ) - انى تارك فيكم الثقلين ، كتاب الله و عترتى ، لن يفترقا حتى يردا على الحوض ، ما ان تمسكتُم بهما فلن تضلوا ابدا . ( بحارالانوار / ج 5 ، ص 21 ) .\r\n","page_name":" 117 ","page_number":117},
  {"content":"\r\n\r\nابتدا اينكه ، اين قرآنى كه در دست ماست و تمام مسلمانان جهان با آن سروكار دارند ، به همين صورت و بدون حتى يك حرف كم يا زياد ، از زمان پيام‌آور وحى يعنى پيامبر اكرم صلوات الله عليه وآله بدست ما رسيد و بنا به وعده خود قرآن ، به همين نحو تا قيامت هم باقى خواهد ماند .\r\nانّا نَحْنُ نَزَّلنَا الذِّكْرَ وَ انّا لَهُ لَحافِظوُنَ « 1 » « بىترديد ، ما اين قرآن را به تدريج نازل كرده‌ايم ، و قطعاً نگهبان آن خواهيم بود » .\r\nتوضيح اينكه از زمان آغاز وحى بر وجود مبارك پيامبر ، حضرت نويسندگانى را برگزيده بودند تا آنچه را كه جبرئيل امين بر ايشان نازل مىكند ، بنويسند . اين افراد كه به كتاب وحى مشهور بودند و 17 نفر مىرسيدند و در صدر آنها اميرالمؤمنين على ( ع ) قرار داشتند . البته چنين نبود كه قرآن ، به همان ترتيب زمانى نزول ، جمع‌آورى گردد ، بلكه بواسطه امر خداوند ، پيامبراكرم ، هر كدام از آيات يا سوره‌ها را با تقدم و تأخر نزول ، در جاى خودش قرار مىدادند . مثلًا وقتى آيات سوره ال‌عمران نازل مىگرديد ، بر پيامبر نيز وحى مىشد كه آيات اين سوره را در ميان سوره‌هاى بقره و نساء قرار بده .\r\nنشانه اين جابجايى را ما در آيات زيادى ، از مله در آياتى كه در اواخر عمر پيامبر نازل شده و طبعاً مىبايست در انتهاى قرآن آمده باشد يعنى آياتى كه در حجة الوداع براى نصب اميرالمؤمنين على ( ع ) به خلافت و اكمال دين نازل شده‌اند به خوبى مىبينيم ، در حالكيه اين آيات ، در سورهء مائده كه پنجمين سورهء مباركه قرآن شريف و از ابتدايىترين سوره‌هاست ، قرار گرفته و واقع شده‌اند .\r\nبه هر صورت ، اين نحوه ترتيب و جمع‌آورى آيات و سوره‌ها ، از طرف خداوند تبارك و تعالى است كه توسط جبرئيل بر پيامبر بزرگوار اسلام فرو فرستاده شده است و به اجماع هم فرق اسلامى ، كوچكترنى كم يا زيادى در آن صورت نگرفته و ادعاى\r\n\r\n\r\n","description":"","footnote":"\r\n( 1 ) - سوره حجر / آيه 9 .\r\n","page_name":" 118 ","page_number":118},
  {"content":"\r\n\r\nتحريف ، توسط جاهلان روسياه ، يك امر خرافى و كذب مسلم است و به عنون يك خيانت تلقى مىگردد .\r\nبحث جمع‌آورى قرآن‌ها و نشر قرآن واحد كه عثمان متصدى آن بوده و در زمان او انجام گرفته ، بحث دامنه‌دارى است و اگر چه جنبهء معلومات عمومى خوبى دارد ، ولى پرداختن به آن نه در حوصلهء اين كتاب است و نه با عنوان كتاب ما اخلاق و جوان چندان ارتباطى دارد ، لذا ما آن را به كتب مربوطه محول مىنماييم .\r\nنكتهء دوم اينكه قرآن ، از لحاظ محتوا و تنوع موضوعات ، كتابى فوق‌العاده عجيب و بىنظير است ، ضمن اينكه عنوان هيچيك از اين موضوعات را نمىتوان بر قرآن نهاد . قرآن ، خود را كتابى معرفى مىكند كه تصوير عالم وجود است ، يعنى علم اولين و آخرين را داراست و تبيان و مبين هر چيزى است .\r\nوَ لارَطبٍ وَ لا يابِسٍ الّا فيِ كِتابٍ مُبينٍ « 1 » « و هيچ تر و خشكى نيست مگر اينكه در كتابى روشن ثبت است » .\r\nوَ نَزَّلْنا عَلَيكَ الكِتابَ تِبياناً لِكُلِّ شَيءٍ « 2 » « و اين كتاب را كه روشنگر هر چيزى است و بر تو نازل كرديم » .\r\nبراى مثال قرآن‌كريم مشحون از مطالب فلسفى است و فلاسفه از اين حيث ، شاگردان قرآنند . يعنى اگر فيلسوف گرانمايه‌اى همچون صدرالمتألهين قدس‌سره ، توانسته به مضامين عاليه فلسفى برسد و مثلًا برهان متعالى صديقين را بنا نهد ، افتخار شاگردى قرآن را دارد . كما اينكه قرآن برهان نظم ، برهان حدوث ، برهان امكان و حركت و . . . دارد ، اما با اين همه ، قرآن كتاب فلسفه نيست .\r\nعرفان قرآن نيز چنين است ، اما با اين وجود ، قرآن را نمىتوان كتاب عرفان نام نهاد .\r\n\r\n\r\n","description":"","footnote":"\r\n( 1 ) - سوره انعام / آيه 59 .\r\n( 2 ) - سوره نحل / آيه 89 .\r\n","page_name":" 119 ","page_number":119},
  {"content":"\r\n\r\nآيات زيادى در قرآن‌كريم راجع به علوم طبيعى وجود دارد كه در زمرهء معجزات قرآنست ، ولى باز قرآن ، كتاب علوم طبيعى شمرده نمىشود . پس قرآن چه كتابى است ؟\r\nاگر بخواهيم در يك جمله قرآن را تعريف كنيم بايد بگوييم كه قرآن ، كتاب آدم‌سازى و كارخانه انسان‌سازى است و بسان اقيانوس بىمنتهايى است كه در وجود خود ، همه زيورهاى كمال و تعالى را داراست و اگر ما غواص گونه در اعماق آن غوطه‌ور شويم و از گوهرها و لؤلؤ آن بهره ببريم ، سرور دنيا و آخرت خواهيم بود .\r\n\r\nتمسك به قرآن و اقسام آن\r\nاينك بعد از اين توضيح مختصر ، وارد بحث تمسك به قرآن و اقسام آن مىشويم و به توضيح بيشتر موارد زير مىپردازيم :\r\n1 - قرائت قرآن 2 - تدبر در قرآن 3 - عمل به قرآن 4 - استضائه از قرآن\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nقرائت قرآن\r\nقسم اول از موارد تمسك به قرآن و چنگ‌زدن به ريسمان كتاب الهى كه از همهء اقسام آن ساده‌تر است و بسيار راحت هم حاصل مىشود و آسان بدست مىآيد ، خواندن قرآن است . يعنى هر مسلمانى در اولين وهله از عنايت به كتاب آسمانى اسلام ، بايد بتواند آن را بخواند . اين حداقل كارى است كه در رابطه با قرآن مىتوان انجام داد . حتى در زمان‌هاى قديم كه اكثر مردم از نعمت حضور در كلاس درس و خواندن و نوشتن عمومى محروم بودند ، بر اين امر مهم توجه داشتند و بر آن اصرار مىورزيدند و بسيار اتفاق مىافتاد كه افراد اگر چه سواد خواندن و نوشتن نداشتند ولى داراى سواد قرآنى بودند به نحوى كه براحتى مىتوانستند قرآن‌مجيد را قرائت نمايند .\r\nوجود جلسات متعدد قرائت قرآن از دوران كودكى تا سنين كهنسالى و سخت‌گيرى استاد بر قرائت صحيح و توجه به قرائت روزانه مقدارى از قرآن توسط خود افراد ، حاكى از رونق اين كار بزرگ در ميان مردم بوده است اما متأسفانه امروزه عليرغم اقبال مردم به قرآن در زمينه‌هاى مختلف و تلاش بىوقفه و گسترده نظام مقدس جمهورى اسلامى در نشر و آموزش اين كتاب هدايت و سعادت ، كم نيستند كسانى كه يا نمىتوانند حتى قرآن را بخوانند و يا بطور دست و پا شكسته و غلط و ناصحيح آن را ادا\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمىكنند و به اصطلاح در اولين قدم از قرب به قرآن ناتوان مانده و باز ايستاده‌اند كه اين عيب بسيار بزرگى براى يك مسلمان و مخصوصاً يك شيعه آن هم در نظام و حكومتى كه منتسب به قرآن و اهلبيت ( ع ) است و همه گونه امكانات و وسايل براى دستيابى به آن مهياست مىباشد .\r\nقرآن‌مجيد در رابطه با قرائت و خواندن قرآن ، آيه‌اى دارد كه در نوع خود منحصر به فرد است و با يك لحن عامى كه همه را شامل مىشود ، امر به خواندن قرآن مىفرمايد :\r\nفَاقْرَءُوا ما تَيَسَّرَ مشنَ القُرآنِ ، عَلِمَ أَن سَيَكثونُ مِنكُم مَرضي وَ آخَرُونَ يَضرِبُونَ فيِ الْأَرضِ يَبْتَغُونَ مِن فَضلِ اللهِ وَ آخَرُونض يُقاتِلُونَ فيِ سَبيلِ اللهِ فَاقرَؤُا ما تَيَسَّرَ مِنهُ « 1 » « اينك هر چه از قرآن ميسر مىشود بخوانيد . خدا مىداند كه به زودى در ميانتان بيمارانى خواهند بود ، و عده‌اى ديگر در زمين سفر مىكنند و در پى روزى خدا هستند ، و گروهى ديگر در راه خدا پيكار مىنمايند . پس هر چه از قرآن ميسر شد تلاوت كنيد » .\r\nيعنى آنچه مهم است خواندن و قرائت قرآن است ، حالا مىخواهد توجه به معنا باشد يا نباشد ، حال فراغت باشد يا نباشد ، انسان در سلامتى باشد يا نباشد ، عمده ، خواندن قرآنست آنچه كه ميسر و مقدور باشد .\r\nدر ازاى قرائت قرآن كه جارى نمودن كلام آسمانى و نورانى وحى بر زبان است ، نه تنها دل و جان انسان روشن و صيقلى مىگردد و نه تنها ، خانه‌اى كه در آن تلاوت قرآن شود ، براى ملائكه ، فرشتگان و اهل آسمان‌ها همچون ستاره‌ها براى اهل زمين مىدرخشد ، بلكه ثواب كثير و بىنهايتى نيز براى قارى آن در نظر گرفته شده است بطورى كه بر هر\r\n\r\n\r\n","description":"","footnote":"\r\n( 1 ) - سوره مزمل / آيه 20 .\r\n","page_name":" 122 ","page_number":122},
  {"content":"\r\n\r\nحرف از قرآن ، حسنه‌اى به او عطا مىگردد . مثلًا اگر بگويد : الم ، براى هر كدام از اين حروف ، حسنه‌اى جداگانه‌اى خواهد داشت .\r\nپيامبر گرامى اسلام ( ص ) مكرراً مىفرمود : هر خانه‌اى كه در آن قرآن تلاوت گردد ، بركتش زياد و موجب رفت و آمد و نزول ملائكه مىگردد ، به خلاف منازلى كه با جدايى ساكنين آن از قرآن ، تاريك است و چون مايه خروج فرشتگان الهى از خاانه شده‌اند ، بركت نيز از آن رخت بر مىبندد و علاوه بر اينها ، اين گونه افراد در قيامت ، مورد نفرين و لعن و شكايت قرآن نيز واقع مىشوند .\r\nدر روايات مىخوانيم كه در آخرت ، چند گروه از انسان شكايت مىكنند . اول ؛ عالمى كه از علم او استفاده نشده است ، دوم ، مسجدى كه مورد بىاعتنايى واقع گرديده است و سوم ، قرآنى كه در ميان مردم بوده ولى حتى قرائت هم نشده است .\r\nقرآن نه تنها در روزگار واپسين ، موجب رستگارى ، نجات و آبرومندى قاريان خويش است ، بلكه در همين دنياى مادى نيز داراى اثرات شگفت‌انگيز و خارق‌العادهء وضعى است ، به نحوى كه اگر هفتاد مرتبه سورهء حمد كه داراى جايگاه ويژه‌اى از اهميت در قرآن‌مجيد است را بر بالين مريض در حال مرگ بخوانند و او نجات يابد و يا حتى بالاتر ، اگر بر مرده‌اى بخوانند و او زنده شود . نبايد تعجب كرد .\r\nدر روايات آمده است كه هر كس سورهء مباركه واقعه را شب‌ها بخواند ، روزى او وسيع مىشود و به يك زندگانى مرفه و آسوده‌اى دست مىيابد كه به تجربه به اثبات رسيده است .\r\nآيات مباركهء مشهور به آيهءالكرسى نيز كه در حفاظت قارى بسيار مجرب و زبان‌زد همه مردم و خاص و عام است ، خوشه ديگرى از خروارها بار احسان آيات قرآن‌كريم است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبه هر صورت ، خواندن قرآن ، كمترين كارى است كه در تمسك به قرآن انجام مىشود و پائين‌ترين مرتبه‌اى است كه هر كسى بايد بدان مجهز باشد و شخصى كه فاقد اين حداقل است ، تن به ننگى آشكار داده و نقص بزرگى را براى خود خريده است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nتدبر در قرآن\r\nقسم دوم از موارد تمسك به قرآن كه در پله‌اى بالاترى قرار دارد و طبعاً داراى ارزش بيشترى نيز هست ، تدبر و انديشه در آيات اين كتاب نورانى است . براى رسيدن به اين مقصود ، ديگر به روخوانى و تلاوت تنها اكتفا نمىشود بلكه به معانى آيات نيز توجه و عنايت مىگردد . لذا ابتدا با رجوع به ترجمه‌هاى تحت‌اللفظى كه قرآن‌هاى مترجم به آن پرداخته‌اند ، اين اقدام آغاز و سپس با مطالعه و مراجعه به تفاسير ، خصوصاً يك تفسير جامع ، اين كار كامل مىگردد .\r\nدر اين صورت ديگر ، قارى هر آيه‌اى را كه مىخواند ، متناسب با آن ، ترجمه و تفسيرش را هم مىداند و چون با زبان قرآن آشنا شده است ، احساس يك مخاطب را دارد كه خداوند متعال ، گويا با او در حال تكلم است و اين احساس ، حالتى بس شيرين و لذت‌بخش است . از طرف ديگر ، وقتى كه قارى ، شأن‌نزول آياتى را كه مىخواند مدنظر داشته باشد ، به راحتى مىتواند در جو حاكم بر زمان نزول آيات قرار بگيرد و كلمات نورانى قرآن را با جان و دل لمس و درك نمايد .\r\nتدبر و تأمل در آيات قرآن نيز از جمله مواردى است كه قرآن‌مجيد به آن پرداخته و غافلين از آن را مورد عتاب و سرزنش شديد قرار داده است كه :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nافَلا يَتَدَبَّرُونَ الْقُرآنَ ، ام عَلي قُلُوبٍ اقفالُها ؟ ! « 1 » « آيا به آيات قرآن نمىانديشند ؟ يا مگر بر دل‌هايشان قفل‌هايى نهاده شده است ؟ » .\r\nاين از انصاف بسيار بدور است كه ما در مسائل روزمره كه در مجلات ، روزنامه‌ها و ديگر وسايل ارتباط جمعى منعكس مىشود ، گفتگو مىكنيم ، نقد و بررسى مىنماييم و به اصطلاح تحليل مىگذاريم ، ولى در كنكاش و دقت در كتابى كه متضمن سعادت ابدى ماست و سلامت دنيا و آخرت ما بدان بستگى دارد ، هيچ لزومى نمىبينيم كه اين بىتوجهى اصولًا با زندگانى يك مسلمان ، سازگارى ندارد .\r\nبايد اين سنت حسنه ، در منابر و مجالس ما بيشتر مورد عنايت قرار بگيرد ، بدينصورت كه هم واعظ و سخنران خود را ملزم به بيان تفسير قرآن بداند و هم شنوندگان و پاى منبرىها از آنها بخواهند كه بعضاً به جاى بحث‌ها و حرف‌هايى كه بيشتر جنبهء مجلس‌آرايى و سخن گرمى دارد ، به قرآن و تفسير آن ، البته با زبانى گويا و بيانى همه فهم بپردازند و روح و روان مستمعين خود را از سرچشمه‌هاى زلال معرفت حق و آيات او سيراب سازند .\r\nالبته اين اختصاص به منبر و واعظ و گوينده ندارد ، بلكه اگر مردى در منزل ، تفسيرى را مطالعه كرد كه حتماً بايد مطالعه كند و احساس كرد كه مىتواند برداشت‌هايش را براى زن و فزرندانش بيان نمايد ، بايد آنها را از اين خير كثير محروم نسازد و زمينه را براى رشد خانواده‌اش در فرهنگ قرآنى آماده كند . براى انجام اين كار ، هنر چندانى لازم نيست ، زيرا به قدرى در خود قرآن ، تنوع مطالب از داستان و اخلاق و فقه و مسائل اجتماعى فراوان است كه به راحتى جايگاه خود را در ميان مخاطبينش باز مىكند ، و فقط كافى است كه مجرايى براى جريان يافتن اين انوار آسمانى باز باشد ، كه آن ، گفتن و شنيدن است\r\n\r\n\r\n","description":"","footnote":"\r\n( 1 ) - سوره محمد ( ص ) / آيه 24 .\r\n","page_name":" 126 ","page_number":126},
  {"content":"\r\n\r\n. \r\nعمل به قرآن\r\nسومين مرتبه از اقسام و مراتب تمسك به قرآن كه در واقع مهمترين و شاخص‌ترين درجه تمسك به قرآن است ، عمل و انجام دستورات و فرامين قرآن است . گفتيم كه قرآن ، كتاب علم است ، علومى متنوع و متفاوت و آن را از شگفتىهاى قرآن بر شمرديم ، ولى آنچه از همه مهمتر است ، اينست كه قرآن ، كتاب زندگى و دستورالعمل اجرايى از گاهواره تا گور است .\r\nالبته بايد توجه داشت كه هر كتاب و قانون اجرايى ، نياز به يك مبين و مفسرى دارد كه به تمام زوايا و نكات مبهم و مجمل آن كتاب و قانون ، آشنايى كامل داشته باشد و بتواند منظور و مقصود و شيوه و روش قانونگذار را بيان نمايد . قرآن‌مجيد نيز از اين امر مستثنى نيست و بالطبع ، اين نيازمندى را دارد كه پيامبرگرامى اسلام و اهلبيت عصمت و طهارت ( ع ) ، از سوى خداوند متعال براى بيان اين امر مهم ، منصور گرديده‌اند .\r\nلذا اگر ما مىگوييم قرآن كتاب عمل و زندگى است ، چنين گمان و تصور نشود كه خود قرآن به تنهايى و بدون نياز به يك مبين و مفسر مىتواند مورد استفادهء همگان قرار بگيرد ، امرى كه نادانان و ساده‌لوحان بر آن اصرار مىورزيدند كه حسبنا كتاب الله ،\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nكتاب خدا براى ما كافى است ، چه فكر و كلام جاهلانه و امر انحرافى و ناصوابى ؟ !\r\nاما ببينيم كه عمل به قرآن يعنى چه ؟ آيا عمل به قرآن ، چيزى است كه ما تاكنون با آن بيگانه بوده‌ايم و اينك مىبايست پس از آشناى و شناخت قرآن به عمل به دستورات آن بپردازيم يا نه ، عمل به قرآن ، عمل به دانسته‌هاى دينى است كه بطور فراگير در متن زندگانى هر مسلمان وجود دارد ولى به عللى كه هر كس به آن علل در خودش بهتر از ديگران واقف است ، مورد بىتوجهى واقع شده و به فعليت در نمىآيد ؟ !\r\nبا كمى دقت در آيات قرآنى ، به آسانى در مىيابيم كه عمل به قرآن ، جز اجراى اوامر و فرامين الهى كه ما از آنها به عنوان فروع دين نام مىبريم و رعايت يك سرى مسائل اخلاقى ، چيز ديگرى نيست . يعنى اگر ما آنگونه كه مىبايست نماز بخوانيم و حق آن را ادا نماييم ، به روشنى ، يكى از دستورات بارزو صريح قرآن‌مجيد را عمل نموده‌ايم و عامل به قرآن محسوب مىگرديم اما اگر در اقامه آن كاهل بوديم ، همه كارهايمان را بر نماز ترجيح داديم و يا آن را به طور دست و پا شكسته و ناقص و غلط به جاى آورديم ، در اينجاست كه نه تنها عامل به قرآن نيستيم ، بلكه مورد تهديد و سرزنش شديد قرآن نيز واقع مىشويم كه : واى بر نمازگزاران ، آنان كه در نمازشان كوتاهى مىكنند « 1 » .\r\nاگر ما آنطور كه قرآن مىفرمايد : خمس و زكات اموالمان را پرداختيم و در دادن آن به وسوسهء شيطان انسى و جنى توجه ننموديم و به اصطلاح ما ، ان قلت و قلت نكرديم ، بديهى است كه ما عامل به قرآن در اين مسئله خواهيم بود .\r\nاگر ما به رهنمود قرآن در مورد گوش و دل و چشم توجه كرديم و آنها را در مسير صحيح\r\n\r\n\r\n","description":"","footnote":"\r\n( 1 ) - سوره ماعون / آيات 4 و 5 .\r\n","page_name":" 128 ","page_number":128},
  {"content":"\r\n\r\nبه كار برديم و از آلودگى به شنيدنىهاى حرام مثل آهنگ‌ها و موسيقىهاى شهوت‌انگيز و ديدنىهاى حرام مثل فيلم‌هاى مبتذل و نواميس مردم و تصميم و فكرهاى حرام ، آنها را حفظ كرديم و تقواى الهى را در مورد آنها اجرا نموديم ، براستى ما متمسك به قرآن و مورد عنايت حق تعالى خواهيم بود .\r\nاگر زنان و دختران ما بدرستى مسئلهء حجاب را رعايت كنند و به بهانه‌ها و اشكال مختلف از نشان دادن موهاى خود و پوشيدن جوراب‌هاى نازك بدن نما و رفتارهاى جلف و ناشايست كه براى يك زن و دختر مسلمان ننگ است پرهيز نمايند ، هم از لعن خدا و ملائكه و پيامبر و مؤمنين مصون مانده‌اند و هم واقعاً به آيات حجاب قرآن‌مجيد ، تمسك و عمل كرده‌اند .\r\nعمل به قرآن ، روشن‌ترين قسم از اقسام تمسك به قرآن است كه براى عامل آن يك زندگانى پاكيزه ، بىدردسر و فارغ از مشكلات دنياى مادى و بدور از دلهره و اضطراب خاطر را به ارمغان مىآورد .\r\nجامعه‌اى هم كه از اين افراد عامل تشكيل شده باشد يعنى كسانى كه به اوامر قرآن ، عمل ، و از نواهى آن اجتناب مىنمايند و به عبارت ديگر ، جامعه‌اى كه سرمشق آنها ، قرآن باشد و تقوا بر آنها حكومت كند ، مشمول بركت و رحمت الهى از آسمان و زمين خواهند بود كه :\r\nوَ لَوْ انَّ اهلَ القُري آمَنُوا وَ اتَّقَوْا لَفَتَحنا عَلَيهِم بِرَكاتٍ مِنَ السَّماءِ وَ الْارضِ « 1 » « و اگر مردم شهرها ايمان آورده و به تقوا گرائيده بودند ، قطعاً بركاتى از آسمان و زمين برايشان مىگشوديم » .\r\nاما اگر از عمل به اوامر الهى و دستورات قرآن سرپيچى شد و تقوا و شكرانه نعمت از جامعه‌اى رخت بربست دو مشكل اساسى و بدبختى بزرگ بر آنها مستولى خواهد گرديد\r\n\r\n\r\n","description":"","footnote":"\r\n( 1 ) - سوره اعراف / آيه 96 .\r\n","page_name":" 129 ","page_number":129},
  {"content":"\r\n\r\n. و آنها را از هستى ساقط خواهد نمود . يكى مشكل كمبود و گرانى و ديگر مشكل ناامنى ، ظاهرى و چه ناامنى باطنى و روحى . بيان آيه بسيار صريح است ، ببينيد :\r\n فَكَفَرَتْ بِأَنْعُمِ اللهِ فَأَذاقَهَا اللهُ لِباسَ الجُوعِ وَ الخَوْفِ بِما كانُوا يَصنَعُونَ  « 1 » « پس نعمت‌هاى خدا را ناسپاسى كردند و خدا هم به سزاى آنچه انجام مىدادند ، طعم گرسنگى و هراس را به مردم آن چشانيد » .\r\n\r\n\r\n","description":"","footnote":"\r\n( 1 ) - سوره نحل / آيه 112 .\r\n","page_name":" 130 ","page_number":130},
  {"content":"\r\n\r\n\r\nاستضائه از قرآن\r\nآخرين و بالاترين مرتبه تمسك به قرآن كه در واقع اكتسابى هم نيست و به دنبال مراتب اول و دوم و سوم پديد مىآيد ، استفاده كردن از حقيقت و نور قرآن است ، يعنى وقتى كسى به قرآن تمسك جست و از تلاوت و ترجمه و تدبر و تفسير تا مرحله عمل به آن را پيمود ، ناخودآگاه در خويشتن احساس روشنايى و نورانيتى مىكند كه راهنماى او به طرف رستگارى است و او را به سمت هدايت مىكشاند .\r\nقَدْجاءَكُمْ مِنَ اللهِ نُورٌ وَ كِتابٌ مُبينٌ « 1 » « قطعاً براى شما از جانب خدا روشنايى و كتابى روشنگر آمده است » .\r\nاينجاست كه به راستى با چشم و دل خدا را مىبيند ، با گوش دل كلام خدا را مىشنود و به آسانى به خطابات قرآن لبيك مىگويد : يعنى اين قرآن و عمل به اوامر و نواهى آنست كه چشم و گوشى به دل انسان مىدهد كه با آن مىتواند خدا را ببيند و كلام او را بشنود و از همه مهمتر ، نورى بر دل او مىتاباند كه تمام زواياى تاريك آن را روشن مىسازد و تمام ابعاد آن را مصفاً مىگرداند . آن وقت ديگر صفات رذيله براحتى رنگ مىبازند و از بين مىروند ، جايگاه فرمانروايى شيطان در قلب متلاشى و نابود مىگردد ، بت‌هاى روييده در\r\n\r\n\r\n","description":"","footnote":"\r\n( 1 ) - سوره مائده / آيه 15 .\r\n","page_name":" 131 ","page_number":131},
  {"content":"\r\n\r\nتاريكى و ظلمت دل ، يكى يكى سرنگون و واژگون مىشوند و تمناهاى نفسانى جاى خود را به تماشاگرى روحانى و محوشدن در جمال الهى مىدهند ، غم‌ها و غصه‌ها ، نگرانىها و اضطراب‌ها مبدل به آرامش و وقار و اطمينان و سرور مىشوند و در يك كلمه ، آنچه غير خداست مىرود و هر آنچه خدايى است مىآيد .\r\nسپس راههاى سلامتى يكى پس از ديگرى بر انسان عرضه مىشود ، راههايى كه به مقام لقاء الهى منتهى مىگردند . مقام و مقصدى كه هر انسانى تا به آن نرسد ، همچنان شخصى را مىماند كه در طلب گم كرده‌اش ، به هر سمت و سويى سرك مىكشد تا نشان از اين راه كسب مىنمايد در صراطمستقيم قرار بگيرد و بدين شكل عزيز گم گشته‌اش را بيابد و آن را سخت در آغوش كشد . آنگاه همچون تشنه‌اى كه به سرچشمهء آب زلال و گوارا برسد ، جانش سيراب مىگردد و از آن پس ، ديگر انتظار هيچ‌چيز و هيچ‌كس ديگر را نمىكشد و در طلب آن خود را به زحمت نمىاندازد . سير صعودى از ناسوت به ملكوت و از آنجا به جبروت و لاهوت كه فرشته امين وحى الهى را نيز ياراى حضور در آن نيست آسان مىشود ، ملائك ، خود به خدمت حاضر مىگردند و بر اين خدمتگزارى افتخار مىكنند و انسان را ديد و بصيرتى ماوراى دنياى مادى مىبخشند و قدرت و نيرويى ما فوق ديگران اعطا مىنمايند .\r\nدوستى مىگفت : در حرم مطهر امام حسين ( ع ) نشسته بودم و انتظار اذان صبح را مىكشيدم تا نماز را ادا كنم ، به همين خاطر از شخصى كه كنارم نشسته بود وقت را جويا شدم ، گفت : مگر نمىينى ملائكه شب به بالا مىروند و ملائكه روز نزول مىكنند ، پس وقت نماز شده است و اين گونه آنها اوقات را مىيابند .\r\nطىالارض كردن در مدت كوتاه با مسافت‌هاى طولانى طىاللسان داشتن يعنى مثلًا يك ختم قرآن در مدتى اندك از يك ساعت تا چند دقيقه كه همه بطور كم يا زياد در\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاحوالات بزرگان خوانده و يا شنيده‌ايم ، از بركات حكومت قرآن بر دل و تابيدن نور الهى آن بر جان و روان است . در اينجا من از همهء مردم ، خصوصاً جوانان و نوجوانان عزيز از دختر و پسر كه داراى قلوبى پاك و دل‌هايى با صفا و اراده‌هايى محكم و ايمان‌هايى زلال هستند مىخواهم كه تمسك به قرآن را فراروى خويش قرار دهند و با طى مراتب شريف آن به مقام و مرتبه و درجه‌اى نايل شوند كه مختص انسان است و ديگران را در آن حظ و بهره‌اى نيست .\r\n بار ديگر از ملك پران شوم * آنچه اندر وصف نايد آن شوم \r\nو در آن جايگاه به نهايتى برسند كه به غير از خداوند چيزى نبينند و به جز مقام قرب او چيزى نجويند .\r\n رسد آدمىبه جايى كه به جز خدا نبيند * بنگركه‌تا چه حد است مكان آدميت \r\n\r\nتمسك به عترت و اقسام او\r\nگفتيم كه رسول مكرم اسلام ( ص ) در اوقات حساسى كه پيش مىآمد ، بر دو چيز سنگين قيمت و گرانبها تأكيد و سفارش مىفرمودند ، يكى كلام وحى و قرآن‌مجيد بود كه ما تا حد مجال مطالبى پيرامون تمسك به آن بيان داشتيم و ديگرى عترت و اهلبيت آن حضرت است كه همگى از طرف ايشان و در واقع از سوى خداوند تبارك و تعالى منصوب گرديده‌اند و ما اينك به آن مىپردازيم .\r\nهمانطور كه مىدانيد ، در پرواز به سوى آسمان‌ها و خنثىكردن جاذبه زمين ، دوبال هم اندازه و با قدرت مساوى موردنياز است ، براى ورود به صراطمستقيم الهى و بىاثر نمودن جاذبه‌هاى مادى خودخواهى و هوىپرستى نيز دو بال قوى و گران‌سنگ لازم است كه قرآن‌مجيد و اهلبيت پيامبر عهده‌دار آن هستند و بىشك نبود يكى از اين دو بال و به\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nطريقى اولى عدم وجود هر دو بال مساوى است با انحراف مسلم و باقى ماندن و رهاشدن در خواسته‌هاى شهوانى .\r\nبنابراين به همان اندازه كه قرآن و ثقل اكبر الهى در رهايى و صعود انسان به دروازه‌هاى نور و سعادت نقش ايفا مىكند ، تمسك به اهلبيت ( ع ) نيز داراى اهميت و نقش و جايگاهى بس اساسى است . در اين رابطه همانگونه كه ما در مبحث تمسك به قرآن ، آن را داراى اقسام و درجاتى دانستيم ، در اينجا نيز مراتب و اقسامى را در نظر گرفته‌ايم كه بوسيله آنها هم مىتوان ميزان عرفان و شناخت و تمسك خود را به ثقل اصغر دريافت و هم به اندازهء نقص خود در سلوك اين وادى پىبرد :\r\n1 - شناخت عترت 2 - محبت عترت 3 - اطاعت از عترت 4 - تسليم در برابر عترت\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nشناخت عترت\r\nدر اولين مرتبه از مراتب تمسك به اهلبيت ( ع ) شناخت ايشان و دريافتن قدر و اعتقاد به ولايت آنها مطرح است . از پيامبر گرامى اسلام روايتى به تواتر لفظى نقل شده كه بين همهء فرق اسلامى مسلم و مورد قبول است . در اين روايت آمده است كه :\r\nكسى كه بميرد و امام زمان خود را نشناسد ، مرگ او همانند مردن در جاهليت است « 1 » .\r\nاز آنجا كه مسئله امامت و ولايت ، فرع بر نبوت است و به دنبال آن مطرح مىگردد و از جايگاه رفيعى همچون نبوت برخوردار است تو به همان مقدار مسئوليت خطير راهنمايى مردم را بر دوش مىكشد و عهده‌دار است ، معرفى و شناخت آن نيز در همان راستا با استدلال و رجوع به عقل و منطق امكان مىپذيرد . م\r\nمهمترين عاملى كه در شناسايى امام مطرح است و باعث امتياز او از ساير مردم مىگردد ، عصمت و مصون بودن از خطا ، لغزش و گناه است كه يك امر باطنى است و با امكانات ظاهرى قابل شناسايى واقعى نيست و مردم در اين بعد از شناخت امام قاصر و ناتوان هستند ، لذا بايد اين امر را كسى كه به باطن و اسرار افراد آگاه است و كسى جز خداى تبارك و تعالى نيست تشخيص دهد و به مردم معرفى نمايد و بشناساند .\r\n\r\n\r\n","description":"","footnote":"\r\n( 1 ) - من مات و لم يعرف امام زمانه مات ميتة الجاهلية ( بحارالانوار / ج 8 ، ص 368 ) .\r\n","page_name":" 135 ","page_number":135},
  {"content":"\r\n\r\nاين معرفى در پيامبران به يك نحو است و در امامان به شكل ديگر ، يعنى پيامبر به واسطه چيزى به نام معجزه كه داراى شرايط و ويژگىهاى خاص است و در كتاب‌هاى كلامى و اصول عقايد مفصلًا بدان پرداخته شده ، به مردم شناسانده مىشود ولى امام به سبب نصى كه از پيامبر صادر مىگردد ، معرفى و شناخته مىشود .\r\nپس ، شناخت امام يك راه كاملًا روشن و مشخص دارد و آن انتصاب از جانب پيامبرى است كه خود به وسيله معجزه شناخته شده است . لذا انتخاب امام از هر طريق ديگر و با هر توجيهى غير از راه مذكور ، يك امر نامربوط و يك مطلب پوچ و باطل است . علاوه بر اين چون امام بر مسندى تكيه مىزند كه راهنماى بشر در همه دوران‌هاست و به عنوان نماينده خدا در روى زمين مطرح و معرفى مىشود ، طبعاً بايد دانش بالاتر از همهء انسان‌ها داشته باشد تا بتواند بر اسرار و مكنونات عالم وجود احاطه پيدا كند و آنچه را كه خير و صلاح بشر است بنماياند .\r\nبا توجه به مطالب بالا ، به آسانى مىتوان امام را شناخت و متصديان ولايت را پيدا نمود كه آنها جز اميرالمؤمنين على ( ع ) و يازده فرزند معصومش ( ع ) ، كسان ديگرى نيستند و نمىتوانند باشند و برگزيدن نام جانشين پيامبر بر هر كس ديگرى ، عنوانى ساختگى ، جعلى ، دروغ و خلاف واقع است .\r\nبنابراين ، امام‌شناسى در گام اول ، امرى ضرورى ، لازم و واجب است . اما اينكه مىبينيم در مسئله امامت اختلاف واقع شده و تعداد قابل ملاحظه‌اى از مسلمانان در گمراهى آشكار واقع شده و راه به خطا مىبرند و در حقيقت به دينى پوچ چنگ زده‌اند ، همه به كوتاهى در اين مرتبه ريشه‌اى و حساس باز مىگردد . اگر خداوند متعال در آيهء شريفهء :\r\nاليَومَ أَكْمَلْتُ لَكُم دينَكُم وَ أَتْمَمْتُ عَلَيكُم نِعْمتي وَ رَضِيتُ لَكُمُ الإِسْلامَ دِيناً « 1 » « امروز دين شما را برايتان كامل و نعمت خود را بر شما تمام گردانيدم ، و اسلام\r\n\r\n\r\n","description":"","footnote":"\r\n( 1 ) - سوره مائده / آيه 3 .\r\n","page_name":" 136 ","page_number":136},
  {"content":"\r\n\r\nرا براى شما به عنوان آئين برگزيدم » .\r\nاكمال دين و اتمام آن و رضايت خويش را بر دين در چنين روزى و در پى اعلام اميرالمؤمنين على ( ع ) براى تصدى امر ولايت ، بدست مبارك پيامبر عظيم‌الشأن اسلام ابراز مىدارد ، صراحت بر اين امر است كه دين بدون ولايت تمام نيست ، اسلام منهاى ولايت به كمال نرسيده و مكتب در نبود ولايت ، ناقص و تهى است و رضايت خداوند را به همراه ندارد . حال اگر كسانى كه خود در جريان انتصاب ولايت « 1 » بوده‌اند ، بخاطر حب رياست و ديگر اغراض مادى و حيوانى ، امرى به روشنى آفتاب و به عظمت دنياى آفرينش را ناديده مىگيرند و به صلاحديد حكيم و عالم مطلق يعنى خداوند تبارك و تعالى و فرستادهء معصوم و كريم او پيامبر خاتم پشت پازده و آن را با توجيهات عوام فريبانه كنار مىگذارند ، امام را نشناخته‌اند و به ولايت معرفت پيدا نكرده‌اند .\r\nقرآن‌مجيد از دست چنين افراد نادان و بىمعرفت و معارف الهى ، با منطق و استدلال شكايت مىكند كه :\r\nافَمَنْ يَهدِي الَي الحَقِّ احَقُّ أَن يُتَّبَعَ امَّن لا يَهدي الّا انْ يُهدي فَما لَكُم كَيفَ تَحكُمُونَ « 2 » « پس آيا كسى كه به سوى حق رهبرى مىكند سزاوارتر است مورد پيروى قرار گيرد يا كسى كه راه نمىنمايد مگر آنكه خود هدايت شود ؟ شا را چه شده ، چگونه داورى مىكنيد ؟\r\nاين آيه كه به اتفاق شيعه و سنى در مقام و شأن اميرالمؤمنين على ( ع ) نازل شده است ، بر اين امر صراحت دارد كه فقط اوست كه مىتواند هادى مردم و امام آنها باشد ، زيرا اوست كه داراى علم اولين و آخرين و علم كل قرآن است ، همان علمى كه مقدار كمى از\r\n\r\n\r\n","description":"","footnote":"\r\n( 1 ) - همانطور كه گفتيم امامت بخاطر شرايط حساس ، انتخابى نيست و تنها به صورت انتصاب از سوى خداوند و پيامبر او امكان‌پذير است .\r\n( 2 ) - سوره يونس / آيه 35 .\r\n","page_name":" 137 ","page_number":137},
  {"content":"\r\n\r\nآن ، ملازم حضرت سليمان ( ع ) را قادر ساخت تا در يك چشم بر هم زدن ، تخت بلقيس را از يمن ( سرزمين صبا ) به فلسطين بياورد و نمايانگر قدرت علم كتاب هر چند ناچيز باشد . حال اگر كسى تمامى علم اين كتاب را داشته باشد ، داراى چه شخصيت و عظمت بالايى خواهد بود و چه كسى غير از او مىتواند امام ، راهبر و هادى مردم در طول تاريخ زندگى بشر باشد ؟ !\r\nمطالعه در زندگى و احوال اميرالمؤمنين على ( ع ) و امامان بعد از او ( ع ) و تدبر در آيات مربوط به ولايت و بررسى روايات بيشمار و پرمحتوى در اين زمينه ، ، ما را بيش از پيش به كمالات منحصر به فرد و ارج و قيمت بىنظير ايشان دربارگاه الهى رهنمون مىسازد . نكته اخلاقى بسيار مهمى كه در اينجا مطرح مىشود و ما با ذكر آن ، بخش اول از تمسك به اهلبيت ( ع ) را به پايان مىبريم اينست كه وقتى امام ( ع ) كه در زمان ما ، امامت با حضرت حجت ، مهدى موعود است اعلم مردم است و بر همه چيز آگاهى دارد ، طبعاً بر تمامى آشكار و پنهان ما نيز واقف و مطلع است ، پس ما در همهء احوال در محضر او هستيم و او گفتار ما را مىشنود ، كردار ما را مىبيند و پندار ما را مىداند ، اگر كارى را به نيت قرب الهى و يا براى ريا و فريبكارى مردم انجام داده‌ايم بر او پوشيده نيست و ما دائماً در معرض دعا و طلب خير و يا لعن و نفرين آن بزرگوار قرار داديم . لذا بايد توجه داشته باشيم كه امام ( ع ) در تمامى حالات زندگى ، شاهد و ناظر براعمال ماست و ما مىبايست همچون كسى كه در برابر شخص ديگرى مواظب رفتار و كردار خويش است ، در خلوت و جلوت ، مراقب كارهاى خود باشيم و خود را در محضر امام خويش و خداى جهان بدانيم . به هر حال ، براى تمسك به اهلبيت ( ع ) ، اولين قدم ، شناخت ايشان بواسطه راههايى است كه بطور استدلال و منطقى با برهان و عقل ، در دسترس همگان قرار دارد . اين بزرگواران كه 12 نفرند ، از امام علىبن‌ابيطالب شروع و به امام مهدى ( ع ) ختم مىشوند و يك مسلمان بايد پس از شناسايى ، بر امامت آنها معتقد باشد و آنان را پيشواى خويش و هادى و راهبر بشر و نماينده منحصر خداوند در روى زمين بداند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nمحبت عترت\r\nگام دوم در اتصال و ارتباط با اهلبيت و خاندان پيامبر ( ص ) كه ما آن را ثقل اصغر و يكى از دو بال براى پرواز به سوى سعادت و تكامل انسان‌ها و جوامع بر شمرديم ، محبت به آنان و ابراز علاقه به ايشان است كه ما شيعيان ، عاليتيرن و كاملترين درجه آن را دارا هستيم و اين را نيز به بركت همان امام‌شناسى و پذيرفت و او را واجد تمام شرايط الهى آن از جمله علم كامل ، عدالت تام و تقواى نمونه و بى نظير دانست ، چرا به آن دل نبندد و او را از جان و دل دوست نداشته باشد ، بنابراين اگر كسى براستى امامش را بشناسد و بداند كه او تنها ناجى انسان از گرداب جهل و فساد و تباهى به علم و صلاح و سعادت است ، محبت و عشق و علاقه به او امرى ناگزير است و خودبخود به دنبالش پديد مىايد و او امام را همچون يك محبوب و معشوق و مراد دوست مىدارد .\r\nالبته ما كه اين محبت را در سطح عالى داريم ، از زحمات پدران و مادران و دعاى خير آنان داريم . آنان بودند كه كام ما را با تربت امام حسين ( ع ) برداشته‌اند ، آنان بودند با ذكر ياعلى ما را به پا مىداشتند و به راه مىبردند و با عزادارىها و سينه‌زنىهايشان ، اين عشق و محبت را با خون و گوشت ما آميخته كردند . تلاش‌ها و فداكارىهاى علما و شهدا نيز ما را در دستيابى به اين محبت و علاقه ، ياورى اساسى و علتى قابل توجه بوده است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاين مرتبه به قدرى داراى اهميت است كه خداوند به پيامبرش امر مىفرمايد كه :\r\nقُلْ لا اسْئَلُكُم عَلَيهِ اجراً الَّا المَوَدَّةَ فيِ الْقُربي « 1 » بگو : « به ازاى آن رسالت پاداشى از شما خواستار نيستم ، مگر دوستى دربارهء خويشاوندان » .\r\nيعنى با اينكه مزد رسالت و اجر آن امرى ما فوق تصور و قدرت انسان‌هاست و كسى نمىتواند حتى ادعاى ميزان آن را بكند تا چه رسد به پرداخت آن ، ولى با اين وجود ، پيامبر در مقابل آن همه زحمات و تلاش‌هاى كمرشكن ، فقط يك چيز از پيروان و امتش توقع و انتشار دارد و آن مودت و محبت اهلبيت اوست و در ادامه مىفرمايد : اگر اين پاداش و خواسته را از شما دارم باز هم بخاطر خود شما و به نفع خود شماست .\r\nقُلْ ما سَئَلتُكُم مِنْ أَجْرٍ فَهُوَ لَكُم « 2 » بگو : « هر مزدى كه از شما خواستم آن از خودتان ! »\r\nيعنى گمان نكنيد كه اگر من مىگويم حسين مرا دوست بداريد ، به على و زهرايم محبت داشته باشيد و به خاندان من عشق بورزيد ، اين يك قضيه شخصى و مربوط به من است ، بلكه باز نفع آن به خود شما باز مىگردد ، زيرا در واقع اين محبت است كه انسان را به اطاعت وامىدارد ، و وقتى انسان مطيع شد ، آن هم مطيع كسانى كه برترين انسان‌ها و منتخبين و منصوبين خداوند در زمين هستند ، دروازه‌هاى سعادت و خوشبختى در دنيا و آخرت بر روى او گشوده مىشود . پس باز سرانجام محبت ، سعادت و صلاح خود انسان‌هاست .\r\nاما آنان كه از اين نعمت بيكرانه محرومند و يا به دلايل مختلف از جمله تعصبات جاهلى و مقايسه‌هاى شيطانى خود را از آن محروم كرده‌اند ، و يا به دلايل مختلف از جمله تعصبات جاهلى و مقايسه‌هاى شيطانى خود را از آن محروم كرده‌اند ، براستى باعث دردسر براى خود و ديگران شده‌اند ، براى مثال ، در مسائل فقهى و احكام چون نمىخواسته‌اند از مكتب\r\n\r\n\r\n","description":"","footnote":"\r\n( 1 ) - سورهء شورى / آيه 23 .\r\n( 2 ) - سورهء سبأ / آيه 47 .\r\n","page_name":" 140 ","page_number":140},
  {"content":"\r\n\r\nاهلبيت ( ع ) كه متصل به منبع وحى است استفاده كنند و از طرفى مورد سؤال واقع مىشده‌اند و ناچار به جواب بوده اند ، ناگزير به دستاويزهاى باطلى چون قياس و استحسان و از اين قبيل ساخته‌هاى ذهن بيمار و بدور از صلاح و سلامت خود تمسك كرده‌اند و دست نياز به طرف جاعلين روايت و منحرفين از دين برده و براى هر موضوعى ، روايتى را گدايى نموده‌اند و باعث سرافكندگى اسلام و مسلمين شده‌اند . اما شيعه كه فقهش سرشار از قال الباقر و قال‌الصادق ( ع ) است ، از كلام پيامبر و سرچشمه وحى تغذيه مىگردد نيازى به تمسك به غير اهلبيت ( ع ) را ندارد .\r\nما ايرانيان كه داراى تنها نظام شيعى در جهان و ملتى عاشق اهلبيت هستيم ، مفتخر به اين نعمت عظمى شده‌ايم ، از اين روى بايد خداى بزرگ را در تمامى اوقات شاكر و سپاسگزار باشيم ، زيرا لطف او بود كه از ابتداى ورود سالام شامل حال ما ايرانيان گرديد و ما توانستيم در زير بار شديدترين خفقان‌هاى حاكم بر تاريخ بشر ، با جهد و كوشش ، حتى در خارج از مرزهاى اين سرزمين ، وجودهاى نورانى اهلبيت و رهبران آسمانى خويش را بيابيم و حمايت و فرمانبردارى خود را تا آخرين قطرهء خود و بذل جان و مال هستى به پاى آنها بريزيم و اوامراشان را به گوش جان پذيرا باشيم و اين گوهر گرانبها را صدف‌وار در سخت‌ترين دوران‌ها حفظ نماييم . و اينك در اين برهه از تاريخ كه حاكميت كفر و فساد و استكابر است ، بر مبناى فقه و فلسفه و اخلاق آنها ، شالودهء نظام مقدس جمهرىاسلامى را بنا نهيم و همچون خورشيدى در ظلمتكدهء جهان ، چشم‌هاى طالب روشنايى و حقيقت را به خود جذب و با اشعه تابناكش روح و جسم و جان بىرمق و ناتوان آنها را نيرو و قدرت و توان بخشيم .\r\nپس اگر نظام شكوهمند و انقلاب عدل اسلامى را براستى ثمره و نتيجه محبت به اهلبيت ( ع ) بدانيم ، حرفى به گزاف نگفته‌ايم و راهى به خطا نرفته‌ايم .\r\nاما آنچه كه ذكر آن در اينجا حائز اهميت است اينست كه محبت يك نحوه عموميت دارد و به موارد زيادى گسترش پيدا مىكند ، يعنى وقتى انسان چيزى و يا كسى را دوست\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nداش و به آن عشق ورزيد ، به دنبال آن بايد چيزها و كسان ديگرى را هم به خاطر آن دوست داشت باشد و محبت نمايد .\r\nاين ضرب‌المثل فارسى مثال گوياى است بر مطلب ما ، مىگويند : هر كه گوش را دوست دارد ، گوشواره را هم دوست دارد ، در محبث ما يعنى هر كه به ائمه معصومين ( ع ) محبت دارد ، به شيعيان آنها نيز محبت و علاقه دارد . نظام و انقلابى را هم كه زمينه را براى نشر احكام آنها فراهم مىسازد ، دوست دارد . افرادى را هم كه در اين رابطه همچون علماى بزرگ و فقهاء و رزمندگان خدمت مىكنند عزيز مىشمرد . به ولايت فقيه كه حامى و حافظ اين راه است عشق مىورزد و خلاصه هر آنكس كه آنها را دوست بدارد ، دوست و هر كس كه آنها را دشمن بدارد ، دشمن مىدارد .\r\nاصولًا معناى توليد و تبرى كه نهمين فرع از فروع دين ماست و يك مسلمان مىبايست همچون نماز و روزه به آن عمل كند همين معناست ، يعنى من دوستان اهل‌بيت ( ع ) را دوست و دشمنان ايشان را دشمن مىدارم و وقتى ما چنين تفسير و تعريف جامعى از محبت بدست داريم كه واقعاً داراى چنين جامعيتى هم هست ، آن وقت بار ارزشسى بسيار فراوانى بر آن مترتب مىشود . ديگر يك مسلمان ، چشم اميد در هيچ جهتى به دشمنان اسلام و اهلبيت ندارد و از رفتار و كردار و ساير شئون آنها ، از آرايش سر و صورت و پوشش گرفته تا مسائل دقيق سياسى و اجتماعى و اخلاقى نسخه‌بردارى و تقليد نمىكند ، اگر چه در ظاهر ، عنوان‌هاى فريبنده و دهان پركنى چون متمدن ، پيشرفته و نژاد برتر داشته باشند ، زيرا آنها دشمن اهلبيت ( ع ) هستند و يك مسلمان محب اهليبت ، آنها را دشمن مىدارد و با آنها رفتار با يك دشمن را در پيش مىگيرد و در مقابل ، ديگر از همكيشان و برادران دينى خود غافل نمىشود و آنى از محبت كردن و دلجويى آنان كوتاهى نمىكند ، زيرا آنها دوستان اهلبيت و خاندان پيامبرند و او محبين اهلبيت ( ع ) را دوست دارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nاطاعت از عترت\r\nسومين درجه از درجات تمسك به اهلبيت ( ع ) كه نمودار واقعى ارتباط يك مسلمان با خاندان پيامبر است ، متابعت از آنها و مطيع بودن در مقابل اوامور و نواهى ايشان مىباشد و اگر شيعه‌اى به اين مرتبه نايل نگردد همچون گردوى بدون مغز ، ميان‌تهى و پوك خواهد بود .\r\nخداوند متعال در قرآن‌مجيد كسانى را منعم در بهشت و محشور با پيامبران و صالحان و شهدا مىداند كه شيعه‌گرى خود را از آشنايى و محبت با اهلبيت ( ع ) به مرحله و پايه تبعيت رسانده باشند .\r\nوَ مَن يُطِعِ اللهُ وَ الرَّسُولَ فَأُولِئكَ مَعَ الَّذينَ انعَمض اللهُ عَلَيهِم مِنَ النَّبِيَينَ وَ الصِّدِّيقينَ وَالشُّهداءِ وَ الصّالحِينَ وَ حَسُنَ اولئِكَ رَفيقاً « 1 » « و كسانى كه از خدا و پيامبر اطاعت كنند ، در زمرهء كسانى خواهند بود كه خدا ايشان را گرامى داشته يعنى با پيامبران و راستان و شهيدان و شايستگانند و آنان چه نيكو همدمانند » .\r\nيعنى اگر كسى براستى تابع اهلبيت ( ع ) و پيامبر اسلام شد ، حرام آنها را ترك\r\n\r\n\r\n","description":"","footnote":"\r\n( 1 ) - سوره نساء / آيه 60 .\r\n","page_name":" 143 ","page_number":143},
  {"content":"\r\n\r\nو واجبات آنها را به جا مىآورد نه تناه در بهشت جاى دارد ، بلكه مكان و جايگاه او در اعلاترين مرتبه بهشت و در نزد پيامبران و ائمه طاهرين و بندگان شايسته خداست و براستى كه اينان چه رفيق‌هاى خوبى هستند .\r\nتصور همنشينى با اباعبدالله ، همكلامى با مولاى متقيان و در خدمت پيامبر و ساير معصومين ( ع ) بودن والاترين لذتى است كه ارزش آن حتى در خاطره‌ها و اذهان هم نمىگنجد و خطور نمىكند . لذتى كه به بركت تبعيت بىچون و چراى پيشوايان آسمانى اين مكتب بدست مىآيد و نصيب شخص تابع آن مىشود .\r\nبراى بهتر روشن شدن چهرهءفردى كه تابع اهلبيت ( ع ) است با دقت به اين روايت توجه فرماييد :\r\nمرحوم كلينى اعلىالله مقامه در كتاب شريف كافى از محمدبن‌حكيم كه يكى از راويان امام باقر ( ع ) است چنين نقل مىكند :\r\nبا جمعى از اصحاب در خدمت امام باقر ( ع ) نشسته بوديم كه پيرمرد قد خمديه‌اى عصازنان بر حضرت وارد شد و بعد از عرض سلام به محضر امام و حضار مجلس ، از ايشان خواست كه در كنارشان بنشيند .\r\nحضرت با خوشرويى براى او جايى باز كردند و او را در پهلوى خويش مكان دادند ، سپس بر طبق رسم حسنه و سنت سازنده‌اى كه در آن زمان مرسوم بوده خواست كه دينش را بر امام عرضه بدارد . بعد از اعلام حضرت ، او كلام خود را اين چنين آغاز كرد :\r\nيابن‌رسول‌الله ، دين من اينستكه خدا را به وحدانيت قبول دارم . جد بزرگوار شما را به پيامبرى پذيرفته‌ام و شما اهلبيت را ، امامان بر حق بعد از او مىدانم . من حلال شما را حلال و حرام شما را حرام مىشمرم و به آن عمل مىكنم بدينصورت كه اگر امرتان واجب باشد آن را بجاى مىآورم و اگر حرام باشد . از آن پرهيز مىنمايم . من دوستان شما\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو دوستان دوستان شما را دوست دارم ، بخاطر اينكه مربوط به شما و شيعه شما هستند ، و دشمنان شما را دشمن مىدارم فقط به جهت اينكه دشمن شما هستند و در يك جمله ، من تابع صددرصد شما و شيعه شما هستم ، با اين اوصاف آيا راه نجاتى براى من هست و آيا من بهشتى هستم ؟ !\r\nامام باقر ( ع ) در جواب سخن اين پيرمرد يك جمله شيرين و يك خبر بسيار مسرت‌انگيز دادند . كلام حضرت اين روايت بود كه اى پيرمرد دل خوش‌دار كه كسى به نزد پدر بزرگوار من ، امام سجاد ( ع ) آمد و اين گونه كه تو بيان داشتى ، دين خود را بر پدرم عرضه داشت ، پدرم را بشارت داد كه من هنگام مردن ، پيامبر و على و فاطمه و حسنين ( ع ) بر تو وارد مىشوند و تو با دل خنك به عالم ديگر قدم مىگذارى ، از آب كوثر به تو مىخورانند و تو را به نزد خويش مىبرند .\r\nمحمدبن‌حكيم مىگويد : وقتى امام باقر ( ع ) اين كلام را به پايان بردند ، پيرمرد بسيار خوشحال شد ، به حدى كه از شدت هيجان و مسرت بيهوش گرديد . امام باقر ( ع ) با دست مبارك خودشان ، آب بر صورت او پاشيدند تا به هوش آمد ، سپس پيرمرد ، بدنش را با دست‌هاى حضرت تبرك كرد و اجازهء مرخصى خواست . وقتى كمى از جمع امام و يارانش دور شد ، حضرت در حالى كه به او چشم دوخته بودند فرمودند : اگر بهشتى مىخواهيد به اين پيرمرد نگاه كنيد .\r\nذكر يك نكته در اينجا ضرورى به نظر مىرسد و آن اين است كه مراتب تمسك به اهل‌بيت ( ع ) كه ما به سه مرتبه از آنها اشاره كرده‌ايم ، مانند دانه‌هاى زنجير ، به هم مرتبط و پيوسته هستند ، بدينصورت كه اگر كسى واقعاً خاندان پيامبرو جايگاه استثنايى و شرايط بىنظير آنها را بشناسد ، بىاختيار آنها را دوست خواهد داشت ، و وقتى آنها را دوست بدارد ، بى اختيار و ناگزير ، ميل و خواسته‌شان را مورد توجه قرار خواهد داد و كارهايى را كه مورد رضايت آنهاست بجاى خواهد آورد و به اصطلاح\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nتابع خواسته‌هاى آنها خواهد شد و اين مراتب يكى پس از ديگرى مسلسل‌وار ادامه مىيابد .\r\nپس اگر ما كه عنوان محبين اهل‌بيت ( ع ) را بر خود داريم ، در پى متابعت از فرامين و خواسته‌هاى مقدس آنان نيستيم و يا هر جا مطابق ميل و هوس ما بود عمل مىكنيم در صورتى كه عمل به اوامر آنها كاملًا براى رشد و اعتلاى خود ماست و نفع آن تماماً به خود ما باز مىگردد دچار اشكال در اولين مرتبه از مراتب تمسك به اهل‌بيت يعنى مرحله آشنايى با ايشان هستيم ، يعنى بدرستى و آنطور كه حق آنست آنها را نشناخته‌ايم و عرفان صحيح از ايشان را بدست نياورده‌ايم و الا با شناخت درست و درك واقعى ، عدم تبعيت و نافرمانى امكان ندارد .\r\nامروزه ، ما مسلمانان و حتى شيعيان بسيارى را مىبينيم كه عليرغم باصطلاح اعتقاد قلبى و اقرار زبانى به مبانى اسلام و معارف اهلبيت ( ع ) ، اگر نگوييم هيچ شباهت و همرنگى را با يك انسان مسلمان در متابعت دين ندارند ، لااقل مىتوان گفت ، داراى كمترين رنگ و تابعيت از اسلام و رهبران راستين آن هستند .\r\nمثلًا با اينكه اظهار مىدارند مسلمانندو اگر عنودن كافر بر آنها اطلاق گردد بر آشفته و عصبانى مى شوند اما مهمترين ركن دين و ستون اسلام يعنى نماز را به جاى نمىآورند و يا آن را به بدترين شكل ممكن و با عجله بسيار مىخوانند و بعد از اتمام گويا كه از يك امر مكروه و طاقت‌فرسايى خلاص شده باشند ، اظهار راحتى و آسودگى مىنمايند . نمازى كه ميزان و نمودار قبولى ساير اعمال انسان است و اگر آن پذيرفته شد ، ديگر افعال و عبادات انسان هم مورد پذيرش قرار مىگيرد « 1 » .\r\nو يا اينكه ادعاى شيعه‌گرى مىكنند ولى خمس مالشان را نمىپردازند . خمسى كه مال ديگران است و نگهداشتن و تصرف در آن ، غصب مال مردم و تصرف در مال غير\r\n\r\n\r\n","description":"","footnote":"\r\n( 1 ) - ان قُبلت قُبل ما سِويها و ان ردّت ، رد ما سِويها ( بحارالانوار / ج 10 ، ص 394 ) .\r\n","page_name":" 146 ","page_number":146},
  {"content":"\r\n\r\nو نمونه بارز حق‌الناس مىباشد كه از گناهان بس بزرگ و غيرقابل آمرزش شمرده شده است .\r\nخنده‌دار اينجاست كه آنها اين امر مهمه از فروع دين را ناديده مىگيرند ولى به فرعى كه در رتبه بعد از خمس و زكات قرار دارد يعنى حج بسيار توجه نشان مىدهند و مبالغ زيادى هم خرج مىكنند ، در صورتى كه فىالواقع اين چيزى جز هوى و هوس و رفتار مطابق ميل دل و خواهش‌هاى نفسانى نيست ، زيرا اگر واجب است ، هر دو واجب است ، علاوه بر اينكه خمس ، در رتبه هم بر حج مقدم است . از همهء اينها گذشته ، كسى كه خمس مالش را نپرداخته باشد ، نمىتواند با اين پول غير مخمس به حج برود ، چون سفر با مال غصبى است و سفر حرام به حساب مىآيد .\r\nهمه اينها از روى نافرمانى و عدم تبعيت از اهلبيت ( ع ) پديد مىآيد و به وقوع مىپيوندد ، و گرنه ، شخص تابع در پى اطاعت و اجراى اوامر است . اگر آنها فرموده‌اند اول نماز و مقدم بر هر چيز ، او هم همان را مىپذيرد ، اگر فرمودنده‌اند حج بعد از خمس است ، او مطيع است و خلاصه او بدور از خودخواهى و هوىپرستى منتظر تك‌تك دستورات است . اينست شخص تابع و مطيع . حال در اين ميان ما چگونه‌ايم ، نمىدانم ! !\r\nداستان شيعه‌گرى ما قضيهء آن پهلوان نمايى است كه حال او در كتاب مثنوى ، بسيار زيبا به تصوير كشيده شده است ، مولانا مىگويد : شخصى به نزد خالكوبى رفته و از او خواست كه به رسم پهلوانان تصوير شيرى را بر بازوى او خالكوبى كند . اما هر بار كه شخص خالكوب براى نقش اندامى از شير . سوزن را به بدن او مىزد ، او فريادى از روى درد بر مىآورد و از خالكوب مىخواست كه آن قسمت از تصوير شير را رها كرده و از خالكوبى آن منصرف گردد .\r\nسرانجام تصويرى پديدار شد كه نه دم و يال داشت و نه داراى شكم بود و در حالى كه او گمان مىكرد كه شيرى بر بازوى خود نقش كرده است ، اما خالكوب كه از اين وضع به ستوه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nآمده و از دستورات نابجاى او عصبانى گرديده بود و گفت :\r\n شير بىيال و دم و اشكم كه ديد ؟ * اينچنين شيرى خدا كى آفريد ؟ \r\nحال اين شارع مقدس است كه بايد از كرده‌هاى ما به نام شيعه فرياد برآورد : اين چه رسم مسلمانى است ؟ اين چه روش شيعه‌گرى است كه نه نماز دارد ، نه خمس دارد ، نه استعانت و كمك به فقرا دارد ، نه امربه‌معروف و نهىازمنكر دارد ، نه مراعات حجاب دارد ، و نه صنعتش و لوازمش و كارهايش را درست و صحيح انجام مىدهده ؟ !\r\nاين چه ادعاى اسلام و تشيعى است كه بازارش ربا و رشوه دارد ، كم‌فروشى و گران‌فروشى و تقلب دارد ، جامعه‌اش كارهاى خلاف و قمار دارد ، افرادش آلوده به فيلم‌ها و آهنگ‌هاى شهوت‌انگيزند ، اسراف و تبذير در اموال و اوقاف آنها بيداد مىكند ، تقليد غلط و باطل سراسر زندگى آنها را فرا گرفته است و خودخواهى و خودپرستى و خودگرايى و تجمل ، وجههء همت آنها شده است ؟ ! ! اينچنين شيعه‌گرى و مسلمانى را شارع مقدس و خداوند متعالى كى آورده و اين گونه لاابالىگرى را چه كسى تجويز كرده است ؟ ! !\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nتسليم در مقابل عترت\r\nآخرين مرتبه‌اى كه در تمسك به عترت پيامبر مطرح مىشود و بالاترين درجه ارتباط با ايشان بشمار مىرود ، تسيلم بىقيد و شرط و مطيع محض بودن در مقابل اوامر و نواهى اين بزرگواران است . تسليم عبارتست از همان تابعيتى كه در مرتبه سوم بدان اشاره كرديم ، ليكن به اضافه يك خصوصيت با ارزش ديگر يعنى پذيرش و اطاعت قبلى ، به نحوى كه انسان در برابر فرموده‌هاى قرآن و عترت صددرصد تسليم باشد ، مثلًا اگر كتاب خدا و خاندان پيامبر ( ع ) حكمى دارند كه بايد در مورد او اجرا شود و اين حكم بر عليه اوست ، با آغوش باز و روى گشاده بپذيرد و خواسته و ميل خود را هيچگونه دخالتى ندهد .\r\nپس در واقع بين تسليم و متابعت يك نحوه عموم و خصوص است ، يعنى هر تسليمى ، متابعت شمرده مىشود ولى هر متابعتى ، تسليم نيست ، چه بسا كه انسان امرى را ناچارى و بالاجبار و از روى اكراه انجام مىدهد ، در حالى كه ، تسليم ، انجام كار و اجراى دستورات با رضايت كامل قلبى و اطيمنان خاطر است .\r\nقرآن‌مجيد در آيات زيادى ، نمونه‌هاى مجسم و مصاديق بارز و عينى تسليم در برابر احكام نورانى الهى را معرفى مىفرمايد كه از آن جمله ، سرگذشت اسطوره‌اى بت‌شكن\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nدوران ، حضرت ابراهيم ( ع ) بعنوان شاخص برجسته اين تسليم است . قرآن‌مجيد مىفرمايد : وقتى به ابراهيم گفته شد كه تسليم شو ، گفت به پروردگار جهانيان تسليم شدم .\r\n إِذْ قالَ لَهُ رَبُّهُ أَسْلِمْ قالَ أَسْلَمتُ لِرَبِّ الْعالَمينَ  « 1 » آنگاه به ذر مواردى از اين تسليم در مقابل خداوند وا وامر او كه در قالب امتحاناتى براى ابراهيم پيش آمد مىپردازد . يكى از آن امتحانات ، بردن زن و فرزند خردسال خود به يك بيابان بىآب و علف در كنار خانه خدا بود كه در آن زمان يك چهار ديوارى سنگ‌چين داشت ، تنها فرزندى كه خداوند در سن پيرى و كهنسالى به او عنايت فرموده و بسيار مورد علاقه‌اش بود . اما چون امر خداوندست و او تسليم ، آنها را تنها آنجا گذاشت و برگشت ، و زمانى كه مورد سؤال همسرش هاجر واقع شد كه ما را در اين سرزمين خشكو لم‌يزرع به چه كسى مىسپارى ؟ ابراهيم گفت : خدا ، و اينچنين ، اولين گام در تسليم را با استوارى تمام برداشت .\r\nمورد ديگرى كه براى حضرت ابراهيم ( ع ) پيش آمد و امتحانى بىنهايت سخت و دشوار بود ، اما او با به همراه داشتن مقام تسليم و رضا به خوبى از عهدهء آن بيرون آمد ، داستان قربانى كردن فرزند دلبندش اسماعيل ( ع ) بود . گفتيم كه چشمان ابراهيم ( ع ) در زمان پيرى به چهرهء زيباى اسماعيل منور شد ، از اين روى او را بسيار دوست مىداشت و مورد توجه قرار مىداد . اينك كه اسماعيل به سن و سالى رسيده كه هر پدرى مشتاق ديدار و تماشاى قد و قامت و كمالات فرزندش در اين سنين است . ناگاه در رؤياهاى صادقه‌اى به ابراهيم ( ع ) امر مىشود كه او را ذبح كند و سر ببرد ، امرى بسيار ناگوار و جانخراش ، اما ابراهيم كه اسوهءتسليم در مقابل خداى خويش است دست به كار مىشود . براى سهولت در كار جريان\r\n\r\n\r\n","description":"","footnote":"\r\n( 1 ) - سوره بقره آيه / 131 .\r\n","page_name":" 150 ","page_number":150},
  {"content":"\r\n\r\nبا فرزندش اسماعيل در ميان مىگذارد و او را نيز همچون خويشتن ، صابر و تسليم مىبيند و وقتى بعد از مقدمات ، كارد را بر گلوى اسماعيل مىفشارد ، ندا مىرسد اى ابراهيم ؛\r\nقَد صَدَّقْتَ الرُّؤيا « 1 » « رؤياى خود را حقيقت بخشيدى » .\r\nتو در وادى تسليم ، امتحان ما را نيكو جوابى دادى و براستى كه تسليم خدا شدى ، اينك اين گوسفند را به علامت قبولى كار از ما بپذير و به جاى فرزند خود ذبح‌نما و اين شد يادگارى جاودانه و سمبل تسليم در تاريخ بشر تا راهنما و يادآور همه انسان‌ها در همه دوران‌ها بر عظمت مقام تسليم ابراهيم ( ع ) و فراخوان آنها به اين والاترين ارتباط خلق و خالق باشد .\r\n\r\nالگوهاى تسليم و رضا\r\nاز انبياء و اولياء الهى ، اين پيشگامان مقام تسليم كه بگذريم ، بعضاً به افرادى بر مىخوريم كه آنها نيز اين رنگ الهى را از اولياء و امامان خويش به خود گرفته‌اند و در مقابل كلام آنان مطيع محض و تسليم بدون چون و چرا هستند و به همين سبب ، داراى بالاترين درجه تمسك به اهل‌بيت عصمت و طهارت و خاندان پيامبر ( ع ) گرديده‌اند .\r\nنمونه مشهور و معروف آن ، واقعه‌اى است كه ميان امام صادق ( ع ) و آن مرد خراسانى اتفاق افتد قضيه از اين قرار بود كه شيعه‌اى از اهل خراسان كه شيعه‌گرىاش مثل غالب بلكه تمامى ما به زبان و شناسنامه بود با مسئوليتى كه به حساب ، براى خودش احساس مىكرد ، به محضر حضرت رسيد و از عدم قيام امام ( ع ) گلايه و شكايت كرد كه با توجه به اينكه شما اينهمه نيرو در خراسان و ساير بلاد\r\n\r\n\r\n","description":"","footnote":"\r\n( 1 ) - سوره صافات / آيه 105 .\r\n","page_name":" 151 ","page_number":151},
  {"content":"\r\n\r\nايران داريد ، چرا دست روى دست گذارده‌ايد و بر عليه حكومت استبداد وقت اقدامى نمىكنيد .\r\nامام صادق ( ع ) كه ديدند او خيلى داغ و احساساتى است و با استدلال كلام و بيان نمىشود او را قانع كرد ، دست به يك نمايش و دليل عملى زدند ، بدينصورت كه به غلام آتش ، داغ و سرخ شد ، از مرد خراسانى خواستند كه به داخل تنور برود . او كه كاملًا غافلگير شده بود ، بناى التماس و عذرخواهى را گذاشت كه يابن‌رسول‌الله ، من كه كلام زورى به خدمت شما عرضه نداشتم كه مستحق سوزاندن باشم ، فقط بخاطر احساس مسئوليت ، آنچه مىدانستم بيان كردم . در همين حين كه او التماس مىكرد و حضرت او را تماشا مىفرمود : يك شيعه واقعى ، يك شيعه تسليم كه ما نظيرش را در هشت سال دفاع مقدس بسيار و بسيار شاهد بوديم به داخل خانه آمد و سلام نمود . حضرت بعد از جواب سلام ، بدون هيچ مقدمه‌اى از او خواستند كه به درون تنور سوزان برود و او بدون گفتن حتى يك كلام تا چه رسد به چون و چرا ، كفش‌هايش را به زمين انداخت و به سرعت به طرف تنور رفته و داخل آن شد .\r\nبعد از اينكه آن مردم تسليم وارد تنور شد . حضرت به شكلى كه گويا هيچ اتفاقى نيفتاده ، با اين مرد خراسانى سرگرم گفتگو و صحبت شدند ، در حالى كه در وجود مرد خراسانى غوغا و آشوبى عجيب موج مىزد كه چرا امام ( ع ) چنين كردند ، لابد چون خطايى مرتكب شده است و ديگر چون و چراهايى كه به ذهن هر انسان امام ناشناخته و غيرتسليم در مقابل او خطور مىكند .\r\nامام صادق ( ع ) كه او را بسيار آشفته ديدند و مىدانستند كه در درون او چه مى ؛ ذرد و ممكن است براى او مشكلى درست شود ، از او خواستند كه به بالاى تنور برود و از اوضاع و احوال آن شيعهء مطيع با خبر شود .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nزمانى كه مرد خرانى درون تنور را ديد با صحنه شگفت‌انگيزى مواجه شد ، ديد عجبا ، آن مرد ، براحتى داخل آتش‌سوزان تنور نشسته و هيچ آثار سوختگى ودردى هم در او مشاهده نمىشود . حضرت كه موقع را مغتنم ديدند فرمودند : اى مرد خراسانى ، از اين نوع شيعه چند نفر داريم تا به توسط آنان قيام كنيم ؟ مرد خراسانى كه تازه متوجه كار حضرت و منظور ايشان از اين عمل شده بود ، با شرمندگى سر به زير انداخت و آهسته با خود زمزمه كرد كه هيچ .\r\nما نيز در زمان خود مفتخر به ديدن افرادى شده‌ايم كه رنگ خدايى تسليم را آنچنان با تار و پود وجودشان آميخته‌اند كه غير از بدست آوردن رضايت الهى و تسليم در مقابل اوامر فرستادگان و اولياء او به هيچ چيز ديگر نمىانديشند و هيچ مانعى در اجراى فرامين آنها ، جلودار و سد راه نيست . اين را تمام كسانى كه اندك برخوردى با رهبر فقيد انقلاب اسلامى ، حضرت امام خمينى قدس‌سره ، بزرگ مردى كه احياءكننده دين در عصر ما بود ، داشته‌اند ، به روشنى آفتاب بر آن اذعان دارند ، و از اين دست اشخاص و الا در تاريخ شيعه ، مخصوصاً در ميان علما و دانشمندان بزرگ الهى بسيار مىتوان سراغ گرفت كه ما به مصداق مشت نمونه خروار ، به افرادى از آن اشاره كرديم .\r\nدر مورد شيخ‌الرئيس ، ابوعلىسينا ، آن دانشمند شهير و پرآوازهء مسلمان ايرانى كه از افتخارات اسلام ، شيعه و ايران ، و از نوابغ عصر خود است ، نقل مىكنند كه گفته است ، من در معاد جسمانى مشكل دارم و حل آن براى من ساده و آسان نيست ، ولى چون صادق مصدق يعنى قرآن ، پيامبر و عترت او ، معاد را جسمانى مىدانند ، من نيز بر آن باور دارم و آن را مىپذيرم و بدينصورت ، كسى كه در عالم علم و دانش داراى نظر است و چهره‌اى بس درخشان دارد ، اين گونه مقام تسليم خود را به نمايش مىگذارد و آن را براى خود بالاترين ارزش و اعتبار مىداند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nما نيز اى جوان و نوجوان عزيز ، اگر مىخواهيم به آنچه كه در خور شأن يك انسان مسلمان است برسيم و به سر منزل مقصودى كه از خلقت ما در نظر گرفته شده است نائل گرديم و مصداق واقعى خليفه الهى بر روى زمين باشيم و به بالاترين لذت ممكن در عالم وجود دست يابيم ، لذتى ابدى و هميشگى ، راهى به جز پرورش و تقويت روح تسليم و اطاعت بىچون و چرا در برابر كسانى كه ما آنها را با استدلال و برهان و منطق ، بهترين‌هاى عالم بشريت و مرتبطين با كلام وحى و عالم غيب شناخته‌ايم وجود ندارد ، راهى كه سعادت و سلامت و آرامش و رفاه انسان‌ها در آن است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nفصل ششم : عفت و غيرت\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nمفهوم واژه‌هاى عفت و غيرت\r\nدر ميان كلماتى كه ما روزمره با آنها ارتباط داريم و به واسطه آنها به تفهيم و تفهم پرداخته و به مقصود خويش نايل مىگرديم به كلمات گوناگونى برخورد مىكنيم كه داراى بار ارزشى متفاوتى هستند ، بعضى داراى بار ارزشى مثبت و بعضى ديگر با بار ارزشى منفى و بقيه بدون در بر داشتن ارزش و اعتبارى خاص و ما هر كدام را به لحاظ در بر داشتن مفاهيم و معانى خاص خودشان و جايگاهى كه در ميان انسان‌ها دارند مورد استعمال و استفاده قرار مىدهيم .\r\nاز ميان كلمات و واژه‌هايى كه داراى قداست و ارزش مثبت بالايى هستند ، دو كلمه عفت و غيرت با در برداشتن هاله‌اى از نور و تلؤلؤ ويژه‌اى خودنمايى مىكنند و همگان را چه خوب و چه بد جذب و شيفته خويش مىنمايند . اين دو كلمه كه حامل دو صفت از صفات برجسته خوب انسانى و الهى هستند ، دارندگان خود را به درجه‌اى از اعتبار و ارزش مثبت مىرسانند كه در نزد همه داراى ارج و قرب و قدر و قيمتى افزون بر ديگران جلوه مىكنند و با چشم ديگرى در ميان مردم ديده مىشوند .\r\nعفت كه بيشتر در مورد دختران و زنان به كار مىرود اگر چه پسران و مردان نيز از آن مستثنى نيستند عبارتست از پارسايى و پاكدامنى و خود نگهدارى از آلودگى به حرام\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو دورى از شهواتى كه باعث لكه‌دارشدن جسم و روح مىگردد ، ولى غيرت كه اختصاص به پسران و مردان دارد اگر چه در برخى از موارد زنان نيز از آن مستثنى نيستند به حالت و صفتى گفته مىشود كه يك فرد به واسطه آن به پاسدارى و نگهبانى از ناموس و آنچه ارزش‌هاى او شمرده مىشود تهييج و تشويق مىگردد .\r\nبه عبارت ديگر ، عفت ، خود نگهدارى و مواظبت از خويش است ولى غيرت ، مواظبت از ديگران و ديگر نگهدارى است كه هر كدام در جاى خود منشأ آثار ، خيرات و بركات بيشمارى است ، از اينروى ، اين دو حالت ، همچون دو در گرانبهايى است كه انسان‌هاى خوب و بد ، فطرتاً مايل به متصف بودن به آن هستند ، بطوريكه اگر به آنان بىغيرت و بىعفت گفته شود بدشان مىايد و آن را براى خود يك ناسزا تلقى مىكنند .\r\nاز اين بالاتر ، حتى مردانى كه از خصيصهء والاى غيرت جدا افتاده‌اند اگر بخواهند براى خود زنى برگزينند به دنبال زنان با عفت مىگردند و زنان بىعفت هم وقتى بخواهند براى خود شوهر انتخاب كنند ، به مردان با غيرت جواب مثبت مىدهند . بعبارت ديگر ، جايگاه اين دو كلمه به قدرى رفيع و با ارزش است كه توجه بىغيرت‌ها و بىعفت‌ها را همه به خود جلب مىسازد و ضمير انسانى و فطرت خدايى آنها ، به گرانبها بودن اين دو ويژگىتوجه و هشدار مىدهد .\r\nبنابراين اگر زن عفيف و پاكدامنى در خانه‌اى وجود دارد ، بايد همگان از خودش تا شوهر ، بردار و پدرش بسيار قدر و منزلت او را بدانند و بر اين نعمت الهى شاكر و سپاسگزار باشند ، يعنى با آمدن عفت ، ديگر نبايد او را به خاطر داشتن صفات بد ديگرى كه احياناً همه زنان و مردان به يك شكلى و اندازه‌اى آن را دارند و يا به جهت نداشتن جمال و زيبايى ظاهرى ، مورد سرزنش و ايذاء قرار دهند . در مقابل هم همينطور ، اگر مردى است با غيرت و حميت ولو فقير و ندار ، بايد همه و خصوصاً همسرش ، ارج و قرب او را درك كنند و خداوند را شكرگزار باشند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nنقش عفت و غيرت در سالم‌سازى جامعهء انسانى\r\nاكنون با توجه به اهميت و ارزش اين دو صفت بسيار گرانبها يعنى عفت و غيرت و نقش حياتى آن در ميان زنان و مردان و دختران و پسران و سالم نگهداشتن محيط روانى و روحى اجتماعى ، مىتوان دريافت كه اگر جامعه‌اى از اين دو پديدهء ارزشمند تهى شد و عفت وغيرت از ميان افراد آن رخت بربست ، چه حادثه‌اى اتفاق خواهد افتاد ؟ !\r\nبديهى است كه ديگر ، جامعه از حد اعتدال و سلامت خود كه ضرورىترين و حياتىترين نياز يك محيط براى رسيدن به عالىترين مراتب كمال و تعالى است خارج شده و به انواع و اقسام كجروىها ، مرض‌ها و آفات مختلف مبتلا خواهد گرديد و زمينه را براى هجوم بيگانگان ، استثمارگران و غارتگران فراهم خواهد نمود ، و اين تجربه تلخى است براى ملت‌ها خصوصاً امت اسلام ، كه هرگاه در حفظ اين دو گوهر تابناك ، كوتاهى كرده و ارزش آن را به هيچ انگاشته‌اند ، شاهد به يغما رفتن جان و مال و فرزندان و حيثيت و آبروى خود بوده‌اند ، و تجربه موفقى است براى مفسدين و چپاولگران كه اگر اين دو عنصر حياتى را از جامعه‌اى گرفته‌اند ، براحتى بر مال و خانمان و سرزمين آنها دست يافته و حاكم گرديده‌اند ، و اين ميدان جدالى است از ابتداى آفرينش انسان تا كنون .\r\nقرآن شريف در داستان فرعون ، پيشرفت فساد او تا حد ادعاى خدايى را متأثر از دو عامل عمده مىداند يكى اينكه فرعون بين مردم اختلاف مىانداخت و آنان را دسته دسته و گروه گروه مىكرد ، كارى كه فرعون‌ها زمان ما همچون آمريكاى متفرعن و انگليس مكار و پليد ، به خوبى آن را از اسلاف خبيث خود آموخته و به كار مىبندند و ديگر آنكه غيرت را از مردان و حيا و عفت را از زنان مىبرد .\r\nانَّ فِرْعَونَ عَلا فيِ الْارضِ وَ جَعَلَ أَهْلَها شِيَعاً يَسْتَضعِفُ طائِفَةً مِنْهُم يَذَبِّحُ أبْناءَهُم وَ يَستَحيِي نِساءَهُم « 1 »\r\n\r\n\r\n","description":"","footnote":"\r\n( 1 ) - سوره قصص / آيه 4 .\r\n","page_name":" 159 ","page_number":159},
  {"content":"\r\n\r\n« فرعون در سرزمى ن مصر سر برافراشت ، و مردم آن را طبقه طبقه ساخت ؛ طبقه‌اى از آنان را زبون مىداشت ، پسرانشان را سر مىبريد و زنانشان را براى بهره‌كشى زنده بر جاى مىگذاشت » .\r\nاين آيه يك معناى ظاهرى دارد كه معمولًا مفسرين آن را ذكر كرده‌اند و آن اينكه فرعون ، پسرها را مىكشت و دخترها و زنان را زنده نگه مىداشت ، ولى يك معناى دقيق ديگرى هم دارد كه با كار استثمارگران مناسب است و آن همانست كه ما معنا كرديم ، يعنى فرعون ، روح مردانگى و غيرت و حميت را در مردان مىكشت و دختران و زنان را بىحيا بار مىآورد و بدينصورت توانست بر مردم مسلط شده و قرن‌ها با ظلم و جور ، تاخت و تاز نمايد .\r\n\r\nآفات بىعفتى و بى غيرتى\r\nتسامح و تساهل جامعه در پايبندى به عفت و غيرت ، آفات فراوانى دارد و هر كدام از آنها مىتواند موجب بروز فجايعى شود كه جبران آن به آسانى ممكن نيست و ما در اينجا براى نمونه به سه مورد آن اشاره مىكنيم :\r\n1 - سلطهء ظالمان و بيگانگان 2 - از بين رفتن اصالت خانودگى 3 - تزلزل نظام خانواده\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nسلطهء ظالمان و بيگانگان\r\nبا يك نگاه اجمالى و مطالعه مختصر در تاريخ ، اين مطلب براحتى بدست مىآيد كه همه ظالمين و جباران براى تسلط خود بر ملت‌ها و جوامع با توسل به اين دو حربه ، موفق گرديده و خود را به ديگران تحميل نموده‌اند .\r\nتاريخ سرزمين ما ، ايران عزيز نيز شاهد صادق و نمونهء گوياى اين مدعاست . زمانى كه انگليسىها ، اين غارتگران حيله‌گر مىخواستند بر كشور ما دست درازى كنند ، با توجه به شناختى كه از مردم و علماى ايران و روحيه تعبد و ظلم‌ستيزى آنها داشتند و مىدانستند كه به طور مستقيم و علنى نمىتوان به اين منظور دست يافت و به اصطلاح ، كارشان ، ربودن از دهان شير است ، به حيله دست زدند و تجربه موفق خود را كه عبارت بود از :\r\n1 - تفرقه انداختن براى حكومت كردن\r\n2 - سرگرم نمودن مردم به شهوات با گرفتن غيرت از مردان و پسران و عفت از زنان و دختران ، در اين سرزمين مقدس به كار بستند و كردند آنچه را كه مىخواستند .\r\nبراى انجام اين كار ، ابتدا نوكر كاملًا وابسته‌اى چون رضاشاه را كه هيچ نصيب و بهره‌اى از كمالات انسانى همچون فهم و شعور و سواد نداشت ، با زور و سر نيزه بر مردم\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nتحميل كردند و همه انواع اختياراتى در پيش روى او گذاردند ، آنگاه خواسته‌هاى شوم خود را كه همان زمينه‌سازى هجوم آنها و غارت و چپاول و هتك حركت نواميس مردم بود ، از او طلب كردند . آنها كه مىدانستند حذف مستقيم دو عنصر سازنده و مطلوب در جامعه ايران يعنى عفت و حيا و غيرت و مردانگى ، امرى بسيار مشكل و يا در حد محال است ، كار را از كم و آهسته آهسته شروع كردند . البته در همه مراتب بعدى هم كه خواهيم ديد ، نقش سرنيزه و قلدرى و تهديد ، نقش اساسى و كليدى بشمار مىرود ابتدا براى اينكه جو عمومى و حاكميت روانى اجتماع را در دست بگيرند تا بتوانند اهداف بعدى را اجرا كنند ، بهانه لباس متحدالشكل و پوشيدن اجبارى كت و شلوار را به پيش كشيدند ، و وقتى زمينه را مساعد كردند ، ضربات خود را يكى پس از ديگرى بر حيثيت جامعهء اسلامى ايران آن روز فرود آوردند .\r\nاول اينكه گفتند چادر يعنى چه ؟ اين يك چيز دست و پاگيرى است و با آزادى و شخصيت زن منافات دارد زن بايد همه جايش پوشيده باشد . ديگر چادر لزومى ندارد و با اين جملات فريبنده كه هر آدم ساده‌لوح و بىخبر از پشت پرده را به ظاهر قانع و ساكت مىكند ، تا اندازهءزيادى موفق گرديدند .\r\nپرده دوم اين بود كه چرا زنان بايد در خانه‌ها محبوس باشند و در اجتماع رفت و آمد نكنند ؟ و بدينوسيله پاى آنان را ، البته با زور و اجبار به مجامع عمومى باز كردند . براى تسهيل در اين امر ، زنان مربوط به افراد خودشان را وادار مىكردند تا از اين محل به آن محل بروند و به اصطلاح خودشان انسان‌هايى اجتماعى شوند .\r\nمرحله بعد از خود دربار شروع شد به اينكه شلوارها را در آوردند و جوراب پوشيدند و چارقدها را از سر برداشته به جاى آن كلاه بر سر گذاشتند ، اما باز بخاطر عدم پذيرش جو عمومى ، طرح‌ها و نقشه‌ها آرام و كند پيش مىرفت .\r\nاين حركت با روى كار آمدن محمدرضا ، خلف خبيث رضاشاه كه توسط آمريكا به\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nايران تحميل شد و لعاب و رنگ علم و دانش داشت ، با رخنه در دانشگاه و دبيرستان و طبقه روشنفكر جامعه به اوج خود رسيد و سرانجام قبح كار كمرنگ شد و از بين رفت . بسيارى از زنان كه روحيه تقليد و رنگ‌پذيريد آنها بر جنبهء عقلانىشان فزونى داشت با ديدن آزادى حيوانى موجود ، خود در اين امور پيش قدم شدند و با برهنگى و غوطه‌ورشدن در شهوات حيوانى ، تن به خواستهء ناپاك دشمنان دين و آيين و مملكت دارند . از اين پس ديگر با مسخ فرهنگى ، نيازى به زور و سرنيزه نبود و دشمنان به راحتى توانستند آنچه كه مىخواهند ببرند و هر كار كه مىخواهند انجام دهند و هيچ مشكلى هم سد راهشان نباشد .\r\nاين طبيعى است كه وقتى عفت و حيا ساقط شد و زنان و دختران حريم عاف را رعايت نكردند و با هر سر و وضع دلخواه در معابر عمومى ظاهر شدند و به هر رابطه و خواسته‌اى در هر مرتبه پست و ننگينى تن در دادند و وقتى مردان و پسران ، باغيرت و مردانگى وداع كردند و نه تنها از بىبند و بارى زن و دختر خود ممانعت ننموده ، بلكه براى عقب نماندن از ديگران به نواميس مردم تجاوز و تعدى و دست درازى كردند و در يك كلمه وقتى روح حيوانى و شهوات سركش و افسار گسيخته و عيش و عشرت بر جامعه‌اى حكمفرما شد ، ديدها هم فقط همان نگاه حيوانى يعنى شهوانى خواهد شد . در اين وقت ديگر هر كس مىخواهد حكمفرمايى كند ، هر كس مىخواهد ذخاير را به يغما ببرد ، هر كس مىخواهد تمدن و فرهنگ و شرافت را نابود كند ، هر كس مىخواهد اناسن‌ها را به هر بدبختى بشاند ، براى او فرقى نمىكند او مثل يك حيوان سرگرم كار خود و لذات پست مادى خود است ، او كارى به سرنوشت خود ، فرزندان و ملت خويش ندارد ، چرا كه او زن و دختر است و مىخواهد خودنمايى كند ، جمال بفروشد و آزاد باشد ، و يا اينكه او مرد است ، مىخواهد لذت ببرد ، كامروايى كند و بدور از هرگونه جنجال و بحث سياسى ، اقتصادى و فرهنگى در لجنزار حيوانى خد خوش باشد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nداستان غمبار و تأسف‌انگيز اسپانيا كه در بخش‌هاى قبلى و مباحث گذشته از آن يادرى نموديم و همه كمابيش با ماجراى آن آشنا هستيد ، مصداق روشن كلام ماست ، يعنى دشمنان زمانى توانستند بر اسپانيا دست پيدا كنند و استقلال و حاكميت مسلمانان را در هم بشكنند كه حيا و عفت و غيرت و مردانگى را در مردان و زنان و دختران و پسران اسپانيا نابود كردند و به جاى آن هرزگى ، عياشى و رفاه‌طلبى را حاكم نمودند ، و اين تجربه تلخ همچنان باقى است . مباد كه از آن غافل شويم و پند نياموزيم .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nاز بين رفتن اصالت خانوادگى\r\nديگر از پديده‌هاى ننگين و شوم تهى شدن جامعه از اين دو صفت حياتى كه خود از بدبختىهاى مضاعف براى انسان‌هاست ، زياد شدن و فزونى گرفتن تولد فرزندان نامشروع است كه به جهت نداشتن نسب و اصالت خانوادگى و اثرات وضعى كه بر يك تولد نامشروع مترتب است ، افرادى با روحيات و ويژگىهاى خشن و بدخوى براى جامعه به ارمغان مىآورد كه هر چه بر عمر آنان افزوده مىشود ، شقاوت و سنگدلى آنان نيز افزايش مىيابد .\r\nافرادى كه اصولًا ايبند به هيچ اصول و آرمانى نيستند ، از هيچ چيزى پروا ندارند و هر چه را كه مطابق ميل و خواسته‌هاى حيوانى خودشان باشد انجام مىدهند .\r\nدولت‌هاى غارتگر و نظام‌هاى استعمارى كه مجرب و درس خواندهء اين كارها هستند ، اين گونه عناصر را به مناصب و پست‌هاى حساس و مهم مىگمارند و از روحيات و خصوصيات پست آنها در پيشبرد مقاصد و اهداف شوم خود بهره مىبرند . بدبختى ، بلا و نكبتى كه صهيونيست‌ها و رژيم اشغالگر قدس بر سر مردم مسلمان و مظلوم فلسطينى مىآورند . نسل‌كشى و قتل عامى كه صرب‌هاى خونخوار بر ملت بىپناه و مسلمان بوسنى وارد مىكنند ، دستاورد و حاصل ننگين اين برنامهء طراحى شده استثمارى است ، و اصولًا\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر هر جايى كه اين روش پياده شود ، روحيهء شقاوت و درندگى در ميان مردم ، چه مرد و چه زن زياد مىشود تا جايى كه حاضرند براى ارضاى اين خوى درندگى ، دست به هر كارى بزنند و شرافت انسانى را لكه‌دار و آلوده سازند .\r\nداستان‌هاى عشقى فراوان كه بسيارى از آنها مستنداً در كتاب‌ها آمده و در آنها ، زن يا مرد براى رسيدن به عشق ناپاك و هوى و هوس نامشروع خود به هر كار ناشايست و پليد از جمله نابودى خاندان و نسب و وطن تن در مىدهد . فرآوردهء ناخواسته و طبيعى روحيهء سخت‌دلى در جامعه است .\r\nاگر مىشنويم كه زنى سه فرزندش را در حمام خفه مىكند و وقتى به او مىگويند تو چگونه توانستى اين كودكان معصوم و اين گل‌هاى زيبا را پرپركنى ، مىگويد بخاطر عشق به ديگرى و براى اينكه به وصال او برسم ، مىخواستم شوهرم را نيز خفه كنم ، از ثمرات دهشتناك بىعفتى و حاكم‌شدن جو شقاوت و سنگدلى است كه اين گونه از يك زن كه بايد مجسمه عاطفه و محبت باشد ، سمبل درندگى و خباثت مىسازد ، و خلاصه در يك كلام ، اگر امروز مىبينيم كه دنيا در آتش بيداد و ظلم و قساوت مىسوزد و جوامع باصطلاح متمدن با انواع و اقسام جنگ‌افزارها ، سلاح‌هاى مخرب شيميايى ، جنگ‌هاى روانى و عمليات ايذايى به جان ملت‌هاى بىدفاع و مظلوم افتاده‌ند و با كشتار جمعى و براندازى حرث و نسل كمر به نابودى آنها بسته‌اند ، بايد از اثر انگشت بىغيرتى ، از ردپاى بىعفتى و از آثار و علائم سنگدلى و بىرحمى سراغ گرفت و بدان سوى توجه نمود .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nتزلزل نظام خانواده\r\nمشكل ديگرى كه از بىعفتى و بىغيرتى مردان و زنان و دختران و پسران براى جامعه به بار مىآيد و در جاى خود مصيبتى بس بزرگ بشمار مىرود ، از هم پاشيدگى نظام خانواده است ، يعنى وقتى زن و يا دختر ، حفاظ و سنگر عفاف و حيا را ترك ركد و به گمان كودكانه و نابخردانه خود به آسانى لذائذ و كاميابى حيوانى را بىهيچ قيدوبندى كسب نمود ، ديگر چرا تن به محيط مقيد و محدود خانه و خانواده بدهد و به اصلاح خود را اسير همسر و فرزند گرداند و يا مرد وقتى رداى زيباى غيرت را از تن بدر كرده و به كنارى مىاندازد ، خود را آزادتر مىيبند و اسب سركش هواهاى خود را به جولان و تاخت و تاز در مىآورد و از اينكه محصور به زندگى خانوادگى شود گريزان و فرارى مىشود .\r\nدر چنين موقعيتى كه روحيه افسار گسيخته لذت‌طلبى حاكم شد ، مشكلات يكى پس از ديگرى رخ مىنمايد كه از زمرهء مهمترين آنها مىتوان به اضطراب خاطر ، نگرانى ، غم و غصه و دلهره و در يك كلمه عدم امنيت روانى اشاره كرد ، امرى كه اسلام عزيز به صراحت بر اهميت آن انگشت گذارده و امنيت روانى را از آيات خداوندى بر شمرده است .\r\nوَ مِن آياتِهَ أَنْ خَلَقَ لَكُم مِنْ أَنْفُسِكُم ازواجاً لِتَسكُنُوا إِلَيها وَ جَعَلَ بَينَكُم مَوَدَّةً\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nورَحمَةً « 1 » « و از نشانه هاى او اينكه از نوع خودتان همسرانى براى شما آفريد تا بدانها آرام گيريد ، و ميانتان دوستى و رحمت نهاد » .\r\nيعنى تشكيل خانواده و توجه به يك سرى مقيدات خانوادگى است كه امنيت دل و آرامش به انسان مىدهد و روان او را تسكين مىبخشد . امروزه ما شاهد ثمرات تلخ اين از هم پاشيدگى خانواده در غرب و مخصوصاً آمريكا هستيم . از بين رفتن امنيت باطنى اگر چه در آنجا امنيت ظاهرى انسان‌ها نيز در خطر است و ساختن يك مشت افراد به تمام معنا مرده‌دل ، غمگين و يا مضطرب كه براى فرار از اين مشكل خود ساخته تن به هر كارى مىدهند بالاترين دستاورد اين خانواده گريزى است .\r\nخودكشى در اين ميان ، آمار بيشترى را به خود اختصاص داده است ، هر كجا كه متمدن‌تر ، عفت و غيرت كمتر ، و در مقابل ، خودكشى مخصوصاً در دو قشر زنان و جوانان بيشتر كه گاه آمار آن به حد وحشتناك ساعت و دقيقه مىرسد ، يعنى يك دقيقه ، چند انتحار ، چند خودكشى ، تا جايى كه مسئولان جوامع را وحشتزده و مستأصل و درمانده كرده است .\r\n\r\n\r\n","description":"","footnote":"\r\n( 1 ) - سوره روم / آيه 21 .\r\n","page_name":" 168 ","page_number":168},
  {"content":"\r\n\r\n\r\nراههاى حفظ عفت و غيرت در جامعه\r\nاما اينك با توجه به ارزش بسيار بالاى حيا ، عفت و غيرت و ميزان كارآيى آنها در سالم نگهداشتن روح ، روان و جسم جامعه و با عنايت به مصيبت‌ها و مفاسدى كه در نبود اين دو صفت گرانبها بوجود مىآيد ، چه بايد كرد تا اين روحيات ارزشمند انسانى در انسان‌ها حفظ شود و به تبع آن ، جامعه از آفات مشكلات لاينحل محفوظ بماند ؟\r\nاسلام عزيز كه در تمامى امور ، اساس را بر پيشگيرى مىداند و تمام بيم و اميد خود را بر آن متمركز مىسازد ، در اينجا نيز مفسده را از سرچشمه مىخشكاند و از ريشه بر مىكند . بر اين كار ، اسلام يك دستورالعمل كلى و در عين حال بسيار ساده و آسان ، در ابتداى كار مىدهد كه اگر به موقع اجرا شود و مورد عمل قرار گيرد ، با كمترين زحمت نتايج بسيار درخشان و در حد اعلا ببار مىآورد . دستور اينست :\r\nقُلْ لِلْمُؤمِنينَ يَغُضُّوا مِنْ أَبْصارِهِم وَ يَحْفَظُوا ذلِكَ أَزكي لَهُم وَ قُل لِلْمُؤمِناتِ يَغْضُضْنَ مِنْ أَبْصارِهِنَّ وَ يَحفَظنَ فُرُوجَهُنَّ « 1 » « به مردان با ايمان بگو ديده فرو نهند و پاكدامنى ورزند كه اين براى آنان پاكيزه‌تر است و به زنان با ايمان بگو ديدگان خود را از هر نامحرمى فرو بندد و پاكدامنى ورزند »\r\n\r\n\r\n","description":"","footnote":"\r\n( 1 ) - سوره نور / آيات 30 و 31 .\r\n","page_name":" 169 ","page_number":169},
  {"content":"\r\n\r\n. اولين نكته‌اى كه قرآن‌مجيد بر آن اصرار مىورزد و آن را به زنان و مردان و دختران و پسران توصيه مىفرمايد ، مواظبت از نگاه حرام است ، چه به جنس مخالف و چه به همجنس . يعنى زمانى كه انسان به صحنه‌اى بر مىخورد كه در آن ، نگاه كردن از ديد شارع مقدس حرام و ممنوع است ، فوراً چشم خود را پايين بكشد و از ديدن آن بپرهيزد . چون اين يك امر طبيعى و ناخودآگاه است كه انسان تا چيزى را نبيند و از اين راه در او احساسى برانگيخته نشود ، خواهش و تمنايى در دل نخواهد داشت ، اما بدون شك با ديدن صحنه‌اى ، چيزى و حالتى ، بىاختيار به آن خواهد انديشيد و اگر به هر جهتى نظر او را جلب كرده باشد ، در دل هوس داشتن و استفاده و لذت بردن از آن را خواهد داشت . شعر شاعر در اين مورد بسيار گوياست ، ملاحظه بفرماييد :\r\nز دست ديده و دل هر دو فرياد كه هر چه دديه بيندن ، دل كند ياد\r\n بسازم خنجرى نيشش زفولاد * زنم بر ديده تا دل گردد آزاد \r\nو اين عمق ديد ظريف و روانشناسانه اسلام در ريشه‌يابى صحيح و پيشگيرى به موقع را به معرض نمايش مىگذارد ، پس اگر مردى يا زنى در مواجهه با صحنه حرام ، نگاه خود را از آن برگرفت و از ديدن خوددارى كرد . ، به آسانى دل خود را از خواسته‌هاى نابجا محفوظ داشته و براى خود يك زندگانى آرام و بىدغدغه‌اى را به ارمغان آورده است .\r\nاما اگر انسان ، از مرد و زن ، غمض عين نكرد و چشم از حرام فرو نبست و هر آنچه از صورت زيبا ، چهرهء فريبنده و با جمال ، اندام موزون ، حركات دلربا ، نگاه‌هاى خواهش آلوده و هوسناك و سر و وضع جذاب را كه در پيش روى خود ديد با چشمان خيره نگريست ، بداند كه خود بدست خويش ، آرامش خود را زايل و راحت جان خود را از بين برده است ، زيرا مگر دل با ديدن اين همه چيزهايى كه هر نفس اماره‌اى به رسيدن به آنها حكم مىكند و بر آن اصرار و پافشارى مىورزد ، او را آرام خواهد گذاشت و به راحتى از خير آنها خواهد گذاشت ؟ ! و اين اول يك زندگانى مصيبت‌بار و نكبت‌آفرين است كه براى رسيدن\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبه آن حيا و عفت و مردانگى و غيرت زير پاگذاشته مىشود . چيزى كه ما تا بدين جا شرح احوال آن داده‌ايم و از مضرات بىانتهاى شخصى و اجتماعى آن با شما گفتگو كرده‌ايم .\r\nپس عقل سالم حكم مىكند كه انسان بخاطر دورى از مصائبى بس بزرگ ، از امرى بسيار كوچك و ساده اجتناب كند و از آن بپرهيزد كه اگر از آن غفلت گرديد و كار پيشگيرى از اين مرحله ساده فراتر رفت ، هر چه به پيش برود مشكل‌تر و سخت‌تر خواهد شد . و من باز در اينجا از جوانان و نوجوانان عزيز ، از دختر و پسر كه بارها در پاكى روح و قوت اراده و صفاى باطن آن تأكيد كرده‌ام ، مىخواهم ، از همين ابتداى راه ، بر نگاه خويشتن مسلط شوند و مشكلى را كه به اين آسانى قابل رفع است به جاهاى صعب‌العلاج نكشانند و از فرصت جوانى و نوجوانى كه در اختيار دارند ، استفادهء كامل را ببرند .\r\nمطلب ديگرى كه قرآن‌مجيد بر آن امر فرموده و درصد عمده‌اش اختصاص به زنان و دختران دارد ، پنهان كردن و آشكار نساختن زينت‌ها و آرايش خويش است مگر براى شوهر و آن كسانى كه خداوند تبارك و تعالى ، آنها را در اين امر مجاز دانسته است و اگر زنان و دختران ما بدانند كه زينت زن ، غير از اشيايى كه متداول و مرسوم است ، تمامى بدن و اعضاء و اندام او را نيز شامل مىشود ، درجه مراعات ايشان در اين امر حساس روشنتر مىگردد . بديهى است اگر خانمى با صورت آرايش كرده و با زيورآلاتى كه تماماً براى زيبايى خود و جلب نظر و جذابيت ديگران به خود مىآويزند و يا با نوع خاصى از پوشش و سر و وضعى كه جالب ديد مردم باشد در مجامع عمومى و معابر همگانى ظاهر شود و توجه و نگاه‌هاى دريده آنان را به خود جذب كند ، مايه اختلال در سلامت روانى اجتماع و بازگيرى توجه مردان و مخصوصاً جوانان از سازندگى و معنويت و تلاشى كه هر لحظه بايد تداوم يابد مىشود و با حيا و عفت كه ضامن آرامش و تعالى انسان‌هاست منافات ريشه‌اى دارد . لذا اگر زنان و دختران ما برآنند كه گوهر عفت و پاكدامنى را در خود حفظ و حراست نمايند ، بايد علاوه بر آنكه ديدهء خود را از مردان بيگانه به معناى نامحرم ، چه فاميل و چه غريبه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمىپوشانند . از عرضه و نشان دادن آرايش و زينت‌هاى خويش به معناى گسترده و عامى كه كرديم به غير از شوهر و افراد مجاز شرعى جداً خوددارى نمايند . مضافاً بر اينكه عرضه زينت بر شوهر و غيرشوهر از محارم ، داراى ميزان مخصوص به خود است .\r\nوَ لا يُبدينَ زِينَتَهُنَّ الّاما ظَهَرَ مِنها وَ ايَضْرِبْنَ بِخُمُرِهِنَّ عَلي جُيُوبِهِنَّ وَ لا يُبدينَ زينَتَهُنَّ الّا لَبُعُولَتِهِنَّ « 1 » « و زيورهاى خود را آشكار نگردانند مگر آنچه كه طبعاً از آن پيداست و بايد روسرى خود را بر گردن خويش فرو اندازند و زيورهايشان را جز براى شوهرانشان و . . . آشكار نكنند » .\r\nبراى دستيابى به اين منظور ، پوشش كامل بدن كه هرگونه پستى و بلندى را پنهان و مستور دارد و مانع از تحريك و جلب نظر ديگران شود و آن را فقط در شكل زيباى چادر مىدانيم ، تنها راه چاره در اين مسير ارزشمند و متعالى است .\r\nدر اينكه نوع پوشش نزان و دختران چگونه باشد تا آنان را آسانتر به حريم عفاف و حيا و پاكدامنى و عزت دنيا و آخرت برساند . بايد گفت : چادر بهترين نوع حجاب ونشان ملى زنان مسلمان ماست . يعنى ممكن است در پوششهاى ديگر ، بدن پوشيده بماند ، ولى قطعاً بمانند چادر اين پوشش زيبا و خداپسندانه و البته در شكل كامل آن نمىتواند ميزان جلب توجه ديگران ، مخصوصاً ديگران حريص نااهلان را از خود بكاهد و دور سازد و مايه آرامش ، امنيت ، وقار ، برازندگى و متانت پوشندهء آن باشد .\r\n\r\n\r\n","description":"","footnote":"\r\n( 1 ) - سوره نور / آيه 31 .\r\n","page_name":" 172 ","page_number":172},
  {"content":"\r\n\r\n\r\nروابط زن و مرد و نقش آن در حفظ حريم عفت و غيرت\r\nاينك در پايان بحث بسيار مناسب به نظر مىرسد كه بررسى مختصر و گذرايى در رابطه با روابط زن و مرد در جامعه اسلامى داشته باشيم .\r\nما در رابطه با اين گونه مسائل و احكام آنها دو عنوان در پيش روى داريم ، مسائلى كه حكم آنها كاملًا مشخص و متفقٌ عليه بين همهء مراجع است و مسائلى كه اختلافى است و مورد اتفاق همه نيست . اينكه مىگوييم اختلافى است ، زمانى است كه ما از يك زاويه كلى به مسائل و احكام آنها مىنگريم و به اصطلاح آنها را دسته‌بندى مىكنيم و گرنه ، حكم هر مقلدى در برخورد با هر مسأله‌اى كاملًا روشن و واضح است ، و او مكلف است كه به فتواى مرجع تقليد خود عمل كند و در مورد او اختلاف معنا ندارد .\r\nاما مورادى كه همه بر آن اتفاق دارند ، نگاه آلوده و شهوت‌انگيز مرد به زن نامحرم و بالعكس ، نگاه شهوانى و آلوده زن به مرد نامحرم است كه قطعاً حرام است . اگر در نگاهى كه مرد و زن به يكديگر مىكنند ، احتمال مفسده‌اى بدهند به اينكه با اين نگاه كردن ، زمينه فسادى در آنها بوجود مىآيد ، اين نيز به اتفاق ، قطعاً\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحرام است .\r\nاز اينها مهمتر ، نگاه كردن مرد از روى شهوت به قرص صورت و دست‌هاى زن كه شارع اجازه پيدابودن آنها را داده است نيز حرام است و زنان و دخترانى كه مىدانند صورت و دست‌هايشان جلب نظر مىكند ، قطعاً بايد آنها را بپوشانند تا چه رسد به اينكه بخواهند موهاى خود را نيز بيرون بگذارند ، امرى كه امروزه از مرض‌هاى مزمن زمان ما شده و زنان و دختران بدون توجه به حكم شرعى و عواقب دردناك اخروى آن به راحتى از يكديگر تقليد مىكنند . اما لازم است كه همگان بدانند كه هيچكدام از مراجع عاليقدر شيعه ، بيرون گذاشتن موى سر زنان و دختران را چه جالب و خوشگل باشد و يا نباشد ، چه احتمال مفسده برود يا نرود ، چه نگاه به آن از روى شهوت باشد يا نباشد ، جايز نمىدانند و همگى بر حرام بودن آن فتوا مىدهند .\r\nبلى ، اين صورت اختلافى است كه اگر قرص صورت و دست‌هاى زن تا مچ جاذب نگاه ديگران نباشد ، مرد هم با نگاه شهوت‌آميز بر او نگاه نمىكند و احتمال مفسده‌اى هم در اين نگاه نمىرود ، اينجا بين علما ، حكم متفاوت است . بعضى آن را جايز مىدانند و بعضى حتى اين را نيز حرام مىشمارند .\r\nحرف زدن و گفتگوى زن و مرد نامحرم نيز از اين شرايط مستثنى نيست ، يعنى اگر حرف زدن هم تحريك‌آميز باشد و احتمال مفسده داده شود ، اين نوع گفتگو نيز مسلماً حرام است ، اما اگر صحبت از اين شرايط خالى بود ، يعنى حرف‌ها مايهء تحريك شهوت نبود ، عشوه‌گرى وجود نداشت و فسادى هم احتمال نمىرفت . در اين صورت تكلم و گفتگوى زن يا مرد نامحرم و مرد با زن نامحرم بين مشهور فقها جايز است و بعضى باز اين را هم در غير حال ضرورت و ناچارى اجازه نمىدهند .\r\nاميرمؤمنان على ( ع ) در نهج‌البلاغه بيان شيوا و جامعى در اين زمينه دارند كه روشنگر\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nراه زنان و دختران ما در برخوردهاى اجتماعى است و اگر به آن عمل شود ، يقيناً روحيه عفت و حيا و پاكدامنى شاداب مىشود و دروازه‌هاى سعادت به روى جامعه باز مىگردد و راه بر مصيبت‌هاى دردناك مسدود مىماند .\r\nحضرت مىفرمايند : زنان و دختران مؤمن بايد اين سه صفت را كه براى مزدان بد است ، داشته باشند اول اينكه بايد متكبر باشند ، ديگر اينكه بايد ترسو باشند و سوم هم اينكه بايد بخيل باشند . بعد خود حضرت ، كلامشان را معنا مى فرمايند ؛ اما اينكه متكبر باشند يعنى در مقابل نامحرم با قاطعيت و ترشرويى صحبت كنند و از حرف‌زدن با عشوه و تبسم كه ديگران را تحريك مىكند بپرهيزند . منظور از ترس هم ، ترس معروف در بين جامعه به معناى ترس از حيوانات و امثال آن نيست ، بلكه از تنها بودن و تنها ماندن با شخصى است كه عنوان نامحرم دارد و به طور كلى ترس از زمينه‌هايى است كه صفت عفت آنها را در معرض خطر قرار مىدهد و باعث بدنامى او ، خانواده‌اش و يا شوهرش مىگردد . اما اينكه زن بايد بخيل باشد يعنى در حفاظت مال خود و شوهر ، كمال دقت و وسواس را به خرج دهد و امانت‌دار اموال همسر خود باشد « 1 » .\r\nاين قاعده و شرايطى كه در نگاه كردن و سخن گفتن ذكر كرديم ، در نشست و برخاست پسران و مردان با زنان و دختران نيز جارى است و سريان است ، يعنى حضور يك زن و مرد نامحرم در اتاق ، خانه و يا محلى كه رفت و آمدى در آنجا نيست و احتمال فساد مىرود ، از ديد همهء فقهاء حرام است و حتى بسيارى از فقهاء نماز خواندن در چنين شرايطى را هم باطل مىدانند مضافاً بر اينكه مرتكب كار حرامى هم شده‌اند .\r\nنقل شده است كه هيچ زن و مرد نامحرمى در مكان خلوتى نمىنشينند مگر اينكه\r\n\r\n\r\n","description":"","footnote":"\r\n( 1 ) - نهج‌البلاغه فيض‌الاسلام ، حكمت 226 ، ص 1191 .\r\n","page_name":" 175 ","page_number":175},
  {"content":"\r\n\r\nشيطان ، سومى آنهاست و به وسوسه و تحريك بين آن دو مشغول است . به هر صورت ، دو صفت غيرت در مردان و پسران و عفت در زنان و دختران ، از جمله صفات برجسته انسانى است كه همچون دو گوهر گرانبها ، مورد احترام همه مردم حتى فاقدين آنها مىباشند ولى بدست آوردن و يا نگاهدارى و حراست اين دو عنصر ارزشمند ، مستلزم رعايت يك سرى دستورات و شرايطى است كه جداً بايد مورد توجه قرار گيرد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nفصل هفتم استقلال فكرى\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\n\r\nانديشه آزاد\r\nآخرين فصلى كه در بحث اخلاق و جوان به آن مىپردازيم و كلام را با آن به پايان مىبريم ، فصل بسيار مهم و اساسى استقلال فكرى است ، يعنى اينكه هر انسان مسلمانى خصوصاً يك دختر و پسر جوان مىبايست داراى فكر مستقل و انديشه آزاد باشد و با چراغ عقل و نيروى فكر و انديشه به جلو برود ، بدينصورت كه هر چه مىخواهد بگويد ابتدا در پيش خود فكر كند ، سپس بگويد ، و هر كارى كه مىخواهد انجام دهد ، ابتدا در نزد خويش بينديشد ، آنگاه بر آن اقدام نمايد همانگونه كه هر انسان سالم و عاقلى نسبت به سلامت چيزى كه مىخورد اين دقت و وسواس لازم را شخصاً رعايت مىكند و تا چيزى را كاملًا سالم و بهداشتى و حداقل بىضرر تشخيص ندهد آن را نمىخورد و نمىآشامد نه اينكه تابع مطلق ديگران بوده و بىچون و چرا از افعال و رفتار آنها سرمشق بگيرد ، هر چه آنان گفتند بگو ، بر زبان آورد و هر چه آنان خواستند ، انجام دهد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nكه لازم بدانند وامىدارند . در اين ميان ، قشر جوان و نوجوان دبيرستانى و دانشگاهى كه فاصلهء يبن دو دورهء كودكى و كمال را طى مىكنند و از پختگى ضرورى برخوردار نيستند ، آسيب‌پذيرترين قشر جامعه در مقابل اين حربه خطرناك بشمار مىروند و بديهى است وقتى كارآمدترين طبقه يك اجتماع يعنى جوانان و نوجوانان كه سرمايه‌هاى فكرى و معنوى آن نيز محسوب مىشوند از فكر آزادانه و انديشه مستقل تهى گردند و جدا افتند و با تبعيت از ديگران به راحتى در مقابل هر خواسته و ارادهء دشمنان سر تسليم فرود آورند ، چه سرنوشت شومى در انتظار آن جامعه خواهد بود . جوامعى كه متأسفانه نمونه‌هاى آن را در منطقه و جهان به وفور مشاهده مىكنيم و از اوضاع آشفته آنان رنج مىبريم .\r\nدر كشور ما نيز تا قبل از پيروزى استقلال‌آفرين انقلاب اسلامى ، اين خودباختگى و وابستگى كه ما از آن به غرب‌زدگى و تجددگرايى بىهدف و بىمنطق تعبير مىكنيم ، به صورت يك درد مزمن در همه اركان جامعه و به ويژه در نيروى فكرى و فرهنگى و باصطلاح دانشگاهى ريشه دوانده و كشور را در سراشيبى سقوط قرار داده بود ، بطوريكه استثمارگران ، هم منابع مادى ما را به آسانى غارت مىكردند و هم نظريات و خواسته‌هاى نامشروع خود را بر ما تحميل مىنمودند و از همه مهمتر به اندوخته‌هاى گرانبهاى معنوى ما نيز شبيخون مىزدند . اين مرض اگر چه در دورهء كنونى آن شدت و گستردگى و عموميت سابق را ندارد ولى ريشه‌كن نيز شده است . بهر حال اگر انسانها و جوامع بشرى بخواهند يك زندگى با عزت و شرافتمندانه داشته باشند ، بايد همگى افراد آن به استقلال فكرى برسند كه دختران و پسران جوان ، دانشجويان و فرهنگيان و دانشمندان و بزرگان علم و ادب در اين امر ، نقش كليدى دارند .\r\n\r\nانسانها و انديشه‌ها\r\nدر يك جمع‌بندى جامعه‌شناسانه و با يك ديد روانشناسانه ، براى انسانها از لحاظ تفكر و انديشه ، چهار نوع عملكرد متصور است و از اين جهت آدميان به چهار گروه تقسيم مىشوند كه عبارتند از : 1 - اقتباس 2 - تقليد 3 - منابهه و محاكات 4 - ضداقتباس\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nاقتباس\r\nدر رأس هرم اين تقسيم‌بندنى انسانهايى قرار دارند كه داراى استقلال فكرىاند . يعنى در هر امرى انديشه مىكنند ، از نيروى عقل و تدبير بهره مىبرند و با كسب خوبيهاى ديگران و رها كردن بديهاى آنان ، آن هم با دليل و منطق ، زندگى سعادتمندانه‌اى را براى خود به ارمغان مىآورند . اين افراد كه در اصطلاح « مقتبس » و « عاقل » نام دارند بسيار مورد عنايت و تأييد قرآن هستند و از آنها به صورت مكرر تمجيد شده است . قرآن‌كريم در اين مورد مىفرمايد :\r\nفَبَشِّرْ عِبادِ ، الَّذينَ يَسْتَمِعُونَ الْقَولَ فَيَتَّبِعُونَ احسَنَهُ ، اولِئَكَ الَّذينَ هَداهُمُ اللهُ وَ اولئِكَ هُم اولُوا الْالْبابِ « 1 » « پس بشارت ده به آن بندگان من كه به سخن گوش فرا مىدهند و بهترين آن را پيروى مىكنند ، اينانند كه خدايشان راه نموده و اينانند همان خردمندان » .\r\nاين آيه نشان مىدهد كه آن عقلاى دست هدايت الهى را بر سر خويش دارند كه استقلال فكرى داشته باشند و فكرشان تابع بىچون و چرا و بىدليل كسى يا چيزى نباشد . اگر چيزى مىشنوند و يا كارى را مىبينند ، خوبش را اخذ كرده و بدش را\r\n\r\n\r\n","description":"","footnote":"\r\n( 1 ) - سوره زمر / آيات 17 و 18 .\r\n","page_name":" 181 ","page_number":181},
  {"content":"\r\n\r\nوا مىگذارند . مثلًا امروزه انسان عاقل و مقتبس كسى است كه اگر به جهان غرب مىنگرد ، در پى آنست كه نكات كليدى پيشرفت آنها همچون علم ، تحقيق ، نظم و ديگر امور مثبت را بدست آورد و از آنها استفاده نمايد ، نه اينكه بدون فكر و انديشه بخواهد هر چه در آنجا مىگذرد حتى فرهنگ مبتذل ، جهل و خرافات و ساير جهت‌هاى منفى را بپذيرد و در زندگى خويش وارد سازد . طبيعى است كه براى چنين كارى بايد با فكر وانديشهءدرست ، مقولهء غرب مورد شناخت و توجه قرار گيرد و آنگاه صالح و طالح اين متاع و سره و ناسرهء اين مقوله از هم جدا شود و از اين جهت اهميت غرب‌شناسى در كشور ما و ديگر كشورهاى اسلامى روشن مىشود .\r\nبنابراين انسان برتر كسى است كه بواسطه صفت ممتاز اقتباس در برخورد با امور به گزينش و انتخاب صحيح و درست مىپردازد و به دنبال كسب خوبيهاست .\r\nنكته ظريفى را كه در خصوص اين آيه شريفه لازم است به آن اشاره كنيم اينست كه خداوند در اين آيه مىفرمايد : آنهايى كه حرفها را مىشنوند ( و كارها را مىبينند ) آنگاه بهترين را انتخاب مىكنند ، صاحبان عقلند . اين مطلب ، منطوق اين آيه شريفه است ولى اگر قائل به مفهوم در اين زمينه باشيم ، آنگاه مطلب اين مىشود كه انسانهايى كه اين‌گونه نيستند يعنى كارى به خوب و بد نداشته و از عقل خود استفاده نكرده و به گزينش و انتخاب دست نمىزنند و هر چه را بيينند و يا بشنوند در بست آن را مىپذيرند ، عاقل نيستند و از اين نعمت الهى بهره‌اى ندارند و طبعاً دست هدايت الهى پشتيبان آنها نيست .\r\nبه هر صورت گروه اول آنانند كه با توجه و فكر به گفتار و اعمال ديگران نظر مىكنند و از آن ميان با دليل و برهان خوبيها را گرفته و بديها را اگر مىتوانند از بين مىبرند و گرنه براى صاحبانش وامىگذارند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nتقليد\r\nمقلد يعنى كسى كه در هر مسأله‌اى از ديگران پيروى كند و تقليد يعنى گرفتن چيزى از كسى با توجه ولى بدون دليل ، بدينصورت كه اگر از مقلد بپرسند كه چرا چنين كارى ، نتواند جوابى براى آن بياورد .\r\nبراى مثال اگر از پسر جوانى كه نحوهء خاصى از آرايش مو را براى سر و صورت خود انتخاب كرده است سؤال شود كه چرا به اين صورت ؟ ! قطعاً بجز عنوان كردن اينكه ديگران نيز چنين‌اند آن هم بدون هيچ دليل و منطقى ، جوابى ديگر نخواهد داشت . همچنين اگر از دختر خانم جوانى كه به شكل مخصوصى از پوشش و سر و وضع ظاهرى درآمده است ، دليل اين خصوصيت را جويا شوند ، جوابى از روى عقل و برهان نخواهند شنيد و همينطور در ساير امورى كه مجالى براى تقليد وجود دارد و در اقشار سنى مختلف حتى ميانسالى و پيرى نيز نمود مىيابد .\r\n\r\nتقليد مذموم\r\nاز نمونه‌هاى بارز اين گونه تقليد ، آن مىتوان به بازار داغ مد و مدپرستى اشاره كرد كه بيشتر در امورى همچون لباس ، آرايش ، آداب معاشرت و شيوه زندگى بروز و ظهور مىكند . اين تقليد كه پسوند « كوركورانه » در بسيارى از موارد زيبندهء آنست بسيار مورد مذمت\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nو سرزنش قرآن‌مجيد واقع شده است . قرآن شريف از مردمى ياد مىكند كه حتى در اعتقادات خود نيز از پدران و اجداد گمراه خويش تقليد كرده و حاضر به دست كشيدن از آن نبودند و هرگاه به آنان خطاب مىشد كه اسلام بياوريد ، مىگفتند كه ما مقلد پدران خويش هستيم ، آنها بت مىپرستيدند ما نيز بايد بت بپرستيم ، آنها همين راه را رفته‌اند ، ما نيز بايد برويم .\r\n انّا وَجَدنا آبائَنا عَلى امَّهء وَ انّا عَلى آثارِهِم مُقتَدُون  « 1 » « ما پدران خود را بر آيينى ( و راهى ) يافته‌ايم و ما از پى ايشان راهسپريم » .\r\nيعنى اين بت‌پرستان ، با توجه و از روى آگاهى ، باورهاى خطاى اجدادى خويش را تقليد مىكردند ، اما براى آن ، دليل و منطق عقلى نداشتند .\r\n\r\nتقليد ممدوح\r\nاگر چه تقليد با تعريف فوق ، امرى نكوهيده و زشت به حساب مىآيد و صاحب آن در نزد عقلا ، انسانى بى منطق و بدون استدلال بشمار مىرود ، اما گاه ضرورتها و ناچاريهاى زندگانى دنيوى اقتضا مىكند كه انسان در بعضى از امور مقلد باشد و به تبعيت از ديگران بپردازد . كه البته وجود شرايط و ويژگىهايى اين گونه موارد تقليد اضطرارى را از ساير تقليدها متفاوت و ممتاز مىسازد و نه تنها آن را از زمرهء كارهاى مورد نكوهش و مذمت خارج كرده بلكه مورد استفادهء عقلاى جهان نيز قرار مىدهد و آن تقليد جاهل از عالم و عامى از متخصص و كارشناس متعهد است ، حال درهر رشته و زمينه‌اى كه مىخواهد باشد .\r\nمراجعهء انسان مريض به طبيب يعنى كسى كه در زمينه پزشكى تخصص دارد و پذيرش حرفهاى او و عمل به نسخه‌اى كه مىنويسد يك تقليد است ، اما نه تقليدى پوچ و بىهدف ، تبعيت يك انسان مسلمان از مجتهد و فقيه اعلم ، يعنى شخصى كه در\r\n\r\n\r\n","description":"","footnote":"\r\n( 1 ) - سوره زخرف / 23 .\r\n","page_name":" 184 ","page_number":184},
  {"content":"\r\n\r\nامور احكام دينى متخصص است و گردن نهادن به نظرات او و انجام دستورات بر طبق رساله‌اى كه تنظيم كرده است نيز يك تقليد بشمار مىرود ، اما نه تقليدى مذموم و زشت و يا دنباله‌روى در امور مختلف زندگانى از كارشناس آن رشته‌ها حتى آهنگر ، نجار ، بنا و . . . كه تخصص و تعهد آنها بر ايمان احراز شده باشد ، علاوه بر اينكه تقليد غلط و نكوهيده‌اى نيست بلكه چاره و گريزى نيز از پذيرش آن نداريم زيرا اين امرى مسلم و بديهى است كه همه انسانها نه تنها نمىتوانند در همهء امور زندگى داراى تخصص لازم شوند آن هم بطورى كه ديگر نيازى به غير نداشته باشند بلكه كارشناس شدن همهء افراد بشر حتى در يك امر واحد هم شدنى نيست ، چرا كه موجب اختلال در نظام زندگى انسانها مىشود .\r\nفرض كنيم كه تمامى انسانها بخواهند فقط در يك امر پزشكى كارشناس شوند ، يعنى همگى تمام همت و تلاششان را در اين راه به كار ببندند تا عنون متخصص بر آنها صادق شود و خود از مراجعه به ديگرى در اين زمينه بىنياز گردند به روشنى قابل تصور است كه به زودى چرخ زندگى از حركت باز ايستاده و جامعهء بشرى از هم خواهد پاشيد ، چون اين انسانهاى كارشناس در مسئله طبابت ، به هزار و يك نوع خواسته ديگرى هم نياز دارند كه از شناخت و تبحر در آن بىبهره‌اند و زندگى ابتدايى روزمرهء آنان بدون برآورده شدن اين حوائج معطل خواهد ماند .\r\nبنابراين مىبايست در يك جامعه انسانى ، عده‌اى در احكام دينى متخصص شوند ، تعدادى به كارشناسى در مسئله پزشكى بپردازند ، بعضى به صنايع مشغول گردند و ديگران به ساير حرفه‌ها و مشاغل روى آوردن و هر كدام در هر مسأله‌اى كه اطلاع ندارند ، به ديگرى كه صاحب دانش آن فن و كار است مراجعه كنند و به اصطلاح در آن امر از او تقليد نمايند .\r\n\r\nتخصص و تعهد ، دو ويژگى جدايى ناپذير مقلد\r\nنكته‌اى كه اشاره به آن ضرورى است ، اينست كه مقلد ما در امور مختلف ، يعنى شخصى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nكه ما از او در كارهاىمان تقليد و پيروى مىكنيم بايد متخصص و متعهد به معناى واقعى كلمه باشد تا تقليد و پيروى از او از مصاديق تقليد پسنديده به حساب آيد و گرنه مراجعه به هر كسى هر چند عنوان ظاهرى يك فنى را هم داشته باشد اما نه در حد تخصص و تعهد مثل رجوع به يك پيرزن براى طباب و يا به داروفروش براى تجويز دارو و يا به هر روحانى براى تقليد احكام دينى و يا ساير امور ، باز همان عنوان تقليد غلط و ناپسند را در پى خواهد داشت ، زيرا درست است كه ما در بعضى از امور ناچار از مراجعه به ديگران هستيم ، اما نه مراجعه به هر كس براى هر كارى كه پيش آمد ، بلكه تقليد و رجوع به كسى كه ميزان بالاى آشنايى و پايبندى او يعنى تخصص و تعهد او در نزد عده‌اى و لااقل در پيش خود ما محرز و ثابت شده باشد .\r\nبهرحال ، تقليد يعنى رجوع به ديگران با توجه ولى بدون دليل و اين قاعده حتى در مواردى كه ما تقليد را پسنديده و يا واجب مىدانيم نيز جارى است ، يعنى شما با توجه به دكتر و طبيب مراجعه مىكنيد ولى ديگر دليل اينكه چرا بايد مثلًا اين آمپولها را يك روز در ميان يا فاصله زمانى ديگر تزريق كرد و يا قرصها را هر 6 ساعت يا كمتر و بيشتر مصرف نمود را نمىدانيد و يا رجوع به يك مجتهد و مرجع تقليد ، امرى است كه با توجه و دقت انجام مىگيرد اما اگر بفرمايد كه براى مثال ، تسبيحات اربعه در ركعات سوم و چهارم نماز يوميه را يك متربه يا 3 مرتبه بخوان و يا اينكه ركوع يا سجده اين شرايط را دارد ، دليل آن را نمىدانيم .\r\nتقليد اضطرارى و ناچارى تا جايى صحيح و جايز است كه انسان از دستيابى به مقصد ، چه بواسطه مختل شدن نظام معيشت و چه به هر علت ديگرى محروم باشد . اما به محض اينكه خود توانست به آن بپردازد و در مورد آن بينديشد و فكر كند ، ديگر نمىتواند مقلد باشد و از ديگران تقليد نمايد . اصول دين از اين نوع است كه بايد همه از بيسواد و دانشمند به فراخور حال خودشان در آن كوشش كنند و به اثبات آن بپردازند و تقليد از ديگرى در اين مورد ، غلط ، باطل و مذموم است .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nمنابهه و محاكات\r\nقسم سوم كه از اقسام قبلى به مراتب پست‌تر و نازل‌تر است ، شامل افرادى مىشود كه بدون دليل و حتى بدون توجه از ديگران پيروى مىكنند و به برداشت از آنها مىپردازند . فرق ميان اين قسم كه عنوان « منابهه و محاكات » را بر خود دارد با قسم دوم يعنى « تقليد » در اين است كه در تقليد ، افراد مقلد نسبت به كار خود توجه دارند كه چه مىكنند اگر چه دليلى بر كارشان نداشته باشند ولى در منابهه و محاكات ، متذسفانه حتى اين توجه هم در كار نيست و متابعت‌كنندگان همچون افراد سحر شده كه هيچ اراده‌اى را در مقابل ساحر در خود نمىبينند به ديگران چشم دوخته و روش و منش آنها را مو به مو انجام مىدهند .\r\nاگر شما بچه‌اى را كه هنوز به درستى مفاهيم را نمىشناسد و دركى صحيح از معانى مثبت و منفى ندارد ، در دامان خود بنشانيد و به او بگوييد كه « مرا دوست دارى ؟ » و همزمان سر خود را در مقابل او پايين بياوريد خواهيد ديد كه او نيز با پايين آوردن سر شما ، سر خود را پايين آورده ، از شما پيروى نموده و جواب مثبت مىدهد . حال اگر همين جمله را به او بگوييد و بلافاصله سرتان را بالا ببريد ، جواب منفى او را هم طبق همان حركات خود خواهيد يافت ، يعنى « آرى » و « نه » گفتن او ، حركات و افعال او و اراده و خواست او تابع حركت سر شما ، كلام شما و روش و منش شماست .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاگر چه قانون « منابهه و محاكات » يعنى تبعيت و پيروى بىچون و چرا و ناآگاهانه و بىمنطق از ديگران اصولًا با ساختمان وجودى كودكان و افكار بچه‌گانه ، و با طبيعت حيوانات و فاقدين عقل انسانى سازگار است و وجود آن در ميان انسانهاهى بالغ و عاقل امرى خلاف اصل و دور از انتظار به حساب مىآيد ، جاى بسى افسوس و تأسف است كه امروز افرادى كه تعداد آنان كم هم نيست از يگانه گوهر انسانى خويش يعنى عقل و قوه تعقل و تفكر غافل شده و به دنبال هر صدا و هر حركتى مىافتند و چشم و گوش بسته ، بىتوجه و نابخردانه به گفتار و كردار افراد ديگر نظر دارند ، هر چه آنان بگويند ، تكرار مىكنند و هر آنچه آنان انجام دهند ، آن را ملاك كار خويش قرار مىدهند .\r\nاين مثال كه همگى آن را شنيده‌ايد ، زبان حال خوب و روشنى براى افراد اين گروه است كه اگر مانعى را به ارتفاع نيم‌متر در مسير راهى كه گوسفندان از آن عبور مىكنند بگذارند ، گوسفندهاى پيشاپيش گله كه به آنجا مىرسند ، براى ادامه حركت از روى آن مىجهند . اين حركت موجى را در مابقى گوسفندان گله نيز ايجاد مىكند به اين صورت كه حتى اگر آهسته آن مانع را از مسير عبور گله بردارند ، هر گوسفندى كه به آن نقطه از مسير مىرسد ، بىدليل و بىتوجه و فقط به متابعت از قبلىها ، جهشى را انجام مىدهد ، هر چند ديگر در آنجا مانعى هم وجود نداشته باشد .\r\nمتأسفانه امروزه بسيارى از جوانان و نوجوانان ما كه آينده‌سازان اين كشورند و سعادت و سلامت جامعهء ما مرهون كردار و رفتار صحيح آنهاست نيز به اين بليه خانمانسوز و ويرانگر مبتلا شده و نگاه و گوش و اراده و نظر آنها در روش و منش تابع بيگانگانى است كه براى آنها طرح لباس ، طرز برخورد ، شيوه آرايش ، نحوهء كردار و روش شخصيت و منش و . . . تعيين كنند و باصطلاح مدسازى و مدل‌تراشى مايند . حال آيا اين گونه تبعيت در روش و منش و آرايش و پوشش ، مايهء رشد و اعتلاى آنها و زمينه‌ساز تكامل و آرامش جامعه آنها و متناسب با فرهنگ و آداب و رسوم و عقايد آنهاست يا بر عكس ، غير از وابستگى بىحد و حصر و از دست دادن استقلال فكرى و ملى ، پشت پازدن به فرهنگ\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاصيل خودى و رواج روحيه بىغيرتى ، بىعفتى ، و مصرف‌گرايى افراطى و دهها عوارض شوم ، چيز ديگرى را به ارمغان نمىآورد ، ديگر مورد نظر اين گروه نيست و به آن كارى ندارند . آنها عنان و اختيار خويش را دربست در دست ديگران گذارده و نمىدانند چه مىكنند و به كجا مىروند . اين گروه چنانند كه اگر گفته شود انسان‌هاى غربى با يك كفش و يا بر روى دست‌ها راه مىروند ، قطعاً همان كار را خواهند كرد و تابع احساسات غلط و هوى و هوس باطل خويش خواهند شد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nضداقتباس\r\nبخش چهارم ، كه درست ضد قسم اول است و زشت‌ترين كارها و پست‌ترين گروه از انسان‌ها را در بر مىگيرد آنست كه خوبىها و فضايل و پيشرفت‌هاى ديگران ناديده گرفته شود و فقط در زشتىها ، خرافات ، رذالت‌ها و پستىها از آنان پيروى گردد ، يعنى « ضداقتباس و عقل » اين حالت شوم نيز ، بيمارى وحشتناكى است كه استكبار جهانى بر پيكر ملت‌هاى استثمار شده مىاندازد تا قارچ صفت از اين پيكر نحيف ، بقاى حيات ننگين خويش را تداوم بخشد .\r\nاين زنگ خطر است كه يك جامعه به طور چشمگيرى در نقاط منفى و تاريكى همچون مصرف‌گرايى بىهدف ، تجمل‌گرايى كوركورانه و افراطى ، تهىشدن از ارزش‌ها و باورهاى سازنده ، غوطه‌ورشدن در لجنزار شهوات ، گوى سبقت را از ديگران بربايد ولى در جلوه‌هاى برجسته و درخشانى مثل انضباط ، ادب اجتماعى ، علم ، صنعت ، تكنولوژى و تحقيقات نه تنها پيروى نكند كه بر اين باور و تصور مرهوم و خطرناك برسد كه ما در اين امور نمىتوانيم چيزى از آنها بگيريم و بايد همچنان عقب‌مانده باقى بمانيم . اين حق قدرت‌هاى استكبارى و پيشرفته است كه در آن وادى قدم نهند و ما در همه چيز محتاج آنان باشيم .\r\nتزريق اين عقيدهء ناحق ، بالاترين ظلمى است كه مستكبران بر ملت‌هاى جهان سوم\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nروا مىدارند ، اما ظلم بالاتر اينكه مردم اين كشورها همچنين فكر غلطى را سرنوشت محتوم خويش به حساب مىآورند و به راحتى آن را مىپذيرند .\r\nخداوند متعال در قرآن‌مجيد ، اين دسته از انسان‌ها را كه گيرندهء بديها و زشتىها و ترويج‌كنندهء آنها در ميان مردم هستند و از خوبىها و فضايل ، روى گردانند و ديگران را از آنها باز مىدارند ، منافق و فاسق خطاب فرموده و لعن و نفرين و خشم و غضب خويش را بر آنان نثال كرده و آنها را به عذابى دردناك وعده داده است .\r\n المُنافِقُونَ وض الْمُنافِقاتُ بَعضُهُم مِن بَعضٍ ، يَأمُرونَ بِالْمُنكَرِ وَ يَنهُونَ عَنِ الْمَعْرُوفِ وَ يَقْبِضونَ ايديَهُم ، نَسُو الله فَنَسِيَهُم ، انَّ المُنافِقينَ هُمُ الفاسِقونَ وَعَدَ اللهُ المُنافِقينَ وَ المُنافِقاتِ وَ الْكُفّارَ نارَ جَهَنَّمَ خالدِينَ فيها ، هِيَ حَسبُهُم وَ لَعَنَهُمُ اللهُ وَ لَهُم عَذابٌ مُقيمٌ  « 1 » « مردان و زنان دو چهره ( همانند ) يكديگرند . به كار ناپسند وامىدارند و از كار پسنديده باز مىدارند و دست‌هاى خود را ( در نفاق ) فرو مىبندند . خدا را فراموش كردند ، پس ( خدا هم ) فراموششان كرد . در حقيقت ، اين منافقانند كه فاسقند .\r\nخدا به مردان و زنان دو چهره و كافران ، آتش جهنم را وعده داده است . در آن جاودانه‌اند . آن آتش براى ايشان كافى است و خدا لعنتشان كرده و براى آنان عذابى پايدار است » .\r\nو به راستى اگر چيزى جز اين آيات شريفه در مذمت و پليدى ضداقتباس و كيفر و متمسكين به آن نبود ، كفايت مىكرد كسى كه خود را صاحب عقل و خرد مىداند ، هرگز در اين قسم داخل نشود و كارى مخالف عقل انجام ندهد ، زيرا دست زدن به ضداقتباس يعنى تأسى به بديهاى ديگران و گريز از خوبيهاى آنان ، انسان را از انسانيت جدا مىسازد و در زمرهء حيوانات و بلكه پست‌تر از آنان قرار مىدهد .\r\n\r\n\r\n","description":"","footnote":"\r\n( 1 ) - سورهء توبه / 67 و 68 .\r\n","page_name":" 191 ","page_number":191},
  {"content":"\r\n\r\nو چون روى سخن ما با قشر عزيز و ارزشمند جوان و نوجوان است كه اينك بر سر چهارراه انتخاب روش و منش آينده خويش ايستاده‌اند و به مصداق شعر :\r\n خشت اول چون نهد معمار كج * تا ثريا مىرود ديوار كج \r\nشايسته است كه اگر آنان راهى را بر مىگزينند ، اگر كسى را الگوى خويش قرار مىدهند ، اگر قصد انجام كارى را دارند ، اگر در صدد بيان و گفتار مطلبى هستند ، حتماً پيرامون آن بيشتر فكر كنند و دربار آن بينديشند و از عقلى كه مايهء اشتراك همهء انسان‌ها در انسانيت و مايهءامتياز از ساير موجودات و سبب برترى بر همه آنهاست و به لحاظ عظمت و ارزش به پيامبر باطنى معروف شده است استمداد و استعانت بجويند و دست‌طلب و يارى به سوى آن دراز كنند كه هر كس از عقل خويش كمك گرفت و با تفكر و تدبر سروكار داشت ، كمتر به خطا و غفلت مبتلا شده و سرانجام به سر منزل مقصود و هدف نهايى از آفرينش انسان دست خواهد يافت . ان شاء الله\r\nو سلام عليكم ورحمة الله و بركاته\r\n\r\n\r\n","description":"","footnote":"","page_name":" 192 ","page_number":192}
  ]