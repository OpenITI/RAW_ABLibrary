[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nره توشهء نوجوان\r\nشامل اصول عقايد ، اخلاق و احكام\r\nمطابق با فتاواى\r\nحضرت آية الله العظمى موسوى اردبيلى ( دام ظله )\r\nناصر مكاريان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nره توشهء نوجوان\r\nاصول عقايد ، اخلاق و احكام\r\nبر طبق فتاواى حضرت آية الله العظمى موسوى اردبيلى ( مدظله )\r\nمؤلف : ناصر مكاريان\r\nناشر : انتشارات نجابت\r\nنوبت چاپ : هفتم\r\nتيراژ : 5000 نسخه\r\nتاريخ انتشار : زمستان 1388 ه‍ ش - 1431 ه‍ ق\r\nلتيوگرافى و چاپ : اعتماد\r\nشابك : 5 - 08 - 2891 - 964 - 978\r\nنشانى : قم ، خيابان صفائيه ، كوچه ممتاز ، انتشارات نجابت\r\nتلفن : 7747271 ( 0251 ) دورنگار : 7749616 ( 0251 )\r\nhttp : / / www . ardebili . org e - mali : mousavi @ ardebili . org\r\nقيمت : 3000 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nتقديم به :\r\nنوجوانان عزيزى كه مىخواهند با آگاهى و شناخت در مسير انسانيت و تكامل گام بردارند .\r\nو نيز همهء عزيزانى كه جهت رشد و تكامل معنوى كودكان ، نوجوانان و جوانان - اين اميدهاى امروز و فردا - از هيچ تلاش و كوششى دريغ نمىكنند ، به ويژه پدران و مادرانى كه با گذشت ، فداكارى ، آگاهى ، دلسوزى و مهربانى در امر تربيت و تعليم فرزندان دلبند خويش كوشا هستند .\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nسخنى با خوانندگان :\r\n به نام خدايى كه جان آفريد * سخن گفتن اندر زبان آفريد\r\nخداوندِ بخشندهء دستگير * كريم خطابخشِ پوزش پذير « 1 » \r\nامام صادق عليه السلام : « پيش از آن كه صاحبان افكار باطل سراغ نسل نو و جوانان شما بروند ، حديث [ و معارف دينى 
  ] را بر آنها عرضه نماييد . » « 2 » انسان موجود پيچيده‌اى است كه با حجم كوچك و جرم صغيرش دنياى بزرگى در او خلاصه گرديده است . در حقيقت آدمى نسخهء كاملى از جميع مراتب وجود در عالم هستى است ؛ بدين معنا كه او اولًا : از جسم و ماده كه مربوط به جهان طبيعت است برخوردار مىباشد ؛ ثانياً : داراى نفس و روح كه فراتر از جهان ماده است مىباشد ؛ ثالثاً : داراى عقل و شعور بوده و از انديشه و درك بالايى برخوردار است . از آنجا كه اين شريف‌ترين آفريدهء پروردگار ، وجودش در جسم مادى خلاصه نشده و داراى مراحل و مراتب بلند روحانى است ، نيازمندىهاى روحىاش نيز مراتب گوناگونى خواهد داشت كه بايد با استمداد از خداوند متعال و با تلاش خالصانه و عزم و ارادهء جدى در جهت رفع اين نيازها گام بردارد .\r\n\r\n\r\n","description":"","footnote":"\r\n( 1 ) - سعدى ، بوستان ، ديباچهء كتاب ، ص 33\r\n( 2 ) - حرّ عاملى ، وسائل الشيعه ، چاپ آل البيت ، ج 17 ، ص 331 ، حديث 14\r\n","page_name":" 19 ","page_number":19},
  {"content":"\r\n\r\nبراى روشن شدن مطلب مناسب است در اين جا به طور مختصر ، به شرح مراحل گوناگون وجود انسان بپردازيم ؛ اين مراحل عبارتند از : 1 - مرحلهء تفكر و انديشه و خردمندى كه مرحلهء عالى وجود انسان است . آدمى موجودى است انديشمند كه مسائلى را براى خود ترسيم مىنمايد و براى فروكش ساختن عطش حقيقت‌جويى خويش به دنبال پاسخ آنها مىرود . او دربارهء خالق هستى ، آغاز آفرينش و پايان آن ، خلقت خويش ، سرانجام كارش و امورى مانند آن مىانديشد . دانشى كه انسان را براى پاسخ گويى سؤالاتش در اين باره - كه مربوط به جهان‌بينى و اصول عقايد است - يارى مىنمايد ، دو علم فلسفه و كلام است .\r\n2 - مرحلهء احساسات و عواطف و اميال كه مرحلهء متوسط وجود انسان است . بديهى است انسان داراى اميال و اوصاف اخلاقى متعددى است كه برخى از آنها مانند خشم بيش از اندازه در جانب افراط و تندروى و برخى ديگر مانند محبت بيش از اندازه در جانب تفريط و كندروى قرار دارد ؛ بر اين اساس او نيازمند ابزارى است تا با توسل به آن ، اميال و خواهش‌هاى نفس خويش را تعديل نموده و راه ميانه را بپيمايد ؛ چرا كه افراط و تفريط در تمامى صفات و روحيات براى آدمى مضرّ و خطرناك است ؛ علم اخلاق در اين مرحلهء وجودى انسان كاربرد دارد و به انسان مىآموزد كه چگونه در جهت تعديل صفات و روحيات خود گام بردارد .\r\n3 - مرحلهء اعضاء و جوارح كه مرحلهء نازل وجود انسان است . برخى از وظايفى كه اسلام بر عهدهء انسان گذاشته مربوط به بدن و اعضاء آن است ، به عنوان نمونه وى براى نزديك شدن به خداوند بايد نماز بخواند ؛ نماز\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nهم مقدماتى دارد ، مثلًا بايد وضو بگيرد يا غسل نمايد ؛ حال چگونه بايد نماز بخواند ؟ يا چه مقدار از اعضاء خود را براى وضو يا غسل بايد بشويد ؟ در اين جا علم فقه و احكام به كمك او مىآيد و مسائل مورد نياز او را در اين زمينه پاسخ مىگويد .\r\nبا توجه به وجود اين مراحل سه گانه در نهاد انسان و با در نظر گرفتن اين امر كه بخش عظيمى از افراد جامعهء ما را نوجوانان و آينده‌سازان اين مرز و بوم تشكيل مىدهند ، انتظار مىرود نويسندگان و ساير افرادى كه در عرصهء فرهنگ مشغول خدمت هستند نسبت به شكوفايى و رشد استعدادهاى اين نسل ارزشمند و آشنايى آنها با معارف بلند اسلام در هر يك از زمينه‌هاى گفته شده تلاش جدى و خالصانه‌اى انجام دهند و با بيانى منطقى و ساده نسبت به رفع نيازمندىهاى فكرى و معنوى آنان در تمامى زمينه‌هاى وجوديشان اقدام نمايند .\r\nبراين اساس ، نگارنده جهت آشنايى نوجوانان عزيز با چكيده‌اى از معارف اسلام و پاسخگويى به نيازمندىهاى آنان در زمينه‌هاى مذكور ، اقدام به تنظيم و تدوين اين كتاب در سه بخش اصول عقايد ، اخلاق و احكام نموده است .\r\nالبته قبلًا نيز كتاب ديگرى در اين زمينه تدوين نمودم و اينك اين مجموعه را كه مسائل فقهى و احكام آن بر اساس نظرات و فتاواى استاد گرانقدر حضرت آيت اللَّه العظمى موسوى اردبيلى ( دام عزه ) تنظيم گشته است ، با روش و سبك ديگرى به عزيزان نوجوان اختصاص مىدهم .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدر پايان از همهء عزيزانى كه با همكارى يا ارشاد خويش در تدوين اين مجموعه تلاش نمودند - به ويژه برادر عزيز جناب آقاى مجيد مردانى - قدردانى و تشكر مىنمايم .\r\nاميد است خداوند اين اثر را ره‌توشه‌اى براى نسل نوجوان جهت پيمودن مسير انسانيت و كمال قرار داده ، به آنها توفيق دهد تا با مطالعهء كتاب‌هاى سودمند خوشه‌اى از درخت انسانيت چيده و توشه‌اى از خرمن علوم و معارف اسلامى براى ساختن فرداى بهتر برگيرند .\r\nپاييز 1386\r\nقم - ناصر مُكاريان\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nبخش اول : اصول عقايد و باورهاى دينى\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل اول : شناخت دين\r\n« دين » برنامهء كاملى است از طرف خداوند براى زندگى بهتر انسان‌ها در اين جهان و سعادت ابدى و هميشگى در سراى آخرت ، و بدون ترديد پيامبر اسلام صلى الله عليه و آله و سلم كاملترين برنامه را براى هدايت و خوشبختى انسان به ارمغان آورده و او را با حقايق و واقعيتهاى جهان آفرينش آشنا نموده است .\r\nگرويدن به دين و ايمان به خداوند قويترين تكيه‌گاهى است كه در سختيها و مشكلات ، انسان را يارى نموده و عزت و بزرگى را براى وى به ارمغان مىآورد . نخستين گام براى استفادهء هر چه بهتر و بيشتر از برنامه‌هاى دين اسلام شناخت و آگاهى كامل نسبت به آنها است .\r\nدين اسلام اهميت ويژه‌اى براى دانش و دانش‌آموزى قائل است .\r\nديندارى هر فرد مسلمان بايد همراه با آگاهى و شناخت باشد . قرآن مجيد در يك جملهء كوتاه و پر مغز مىفرمايد :\r\n« هَلْ يَسْتَوِى الْاعْمى والبصير » « 1 »\r\nيعنى : آيا انسان كور و جاهل با فرد بصير و آگاه برابر است ؟ !\r\n\r\n\r\n","description":"","footnote":"\r\n( 1 ) - سورهء انعام ( 6 ) : آيهء 50\r\n","page_name":" 25 ","page_number":25},
  {"content":"\r\n\r\nهمچنين امام صادق عليه السلام مىفرمايد : « در فهم مطالب دينى عميق شويد زيرا كسى كه در دين عميق نشود و براى فهم آن كوشش نكند همانند اعراب بيابانگرد و باديه‌نشين خواهد بود . » « 1 » و نيز ايشان مىفرمايند : « اى كاش كه بر سر ياران و اصحابم تازيانه فرود مىآمد تا دنبال فراگيرى عميق حلال و حرام ( مسائل دينى ) بروند . » « 2 » پرسش : آيا منظور از علم و فراگيرى آن فقط آموختن مسائل دينى است ؟ و آيا اسلام كارى با علوم ديگر ندارد ؟ مثلًا آيا علوم و دانش‌هايى همچون ستاره شناسى ، زمين‌شناسى ، گياه شناسى ، حيوان شناسى و . . .\r\nمورد نظر دين اسلام نمىباشد ؟\r\nپاسخ : هر گونه دانشى كه در هدايت و نجات انسان نقش داشته باشد يا موجب برآورده شدن نيازى از نيازهاى مادى و معنوى او گردد مورد توجه اسلام است ؛ شاهد اين مطلب سخن پيامبر صلى الله عليه و آله و سلم است كه مىفرمايند :\r\n« اطْلُبوا الْعِلْمَ وَلَو بِالصّين » « 3 »\r\nيعنى : دانش را فرا گيريد اگرچه در كشور چين باشد . با توجّه به اين كه مردم كشور چين مسلمان نبودند ، اين نكته به ذهن مىآيد كه هر گونه علم و دانشى كه براى بشر مفيد باشد مطلوب و محبوب است ، خواه علم دين باشد و خواه علوم ديگر . به طور كلى هر دانشى كه انسان را در راه تكامل و شناخت نسبت به خود و محيط پيرامونش كمك كند و او را به خدا نزديك نمايد ، مورد توجه اسلام است ؛ زيرا اسلام دينى است كه براى هدايت بشر و حركت او به سوى خدا\r\n\r\n\r\n","description":"","footnote":"\r\n( 1 ) - مجلسى ، بحار الانوار ، چاپ بيروت ، ج 1 ، ص 215 ، حديث 19\r\n( 2 ) - همان ، ص 213 ، حديث 12\r\n( 3 ) - وسائل الشيعه ، ج 27 ، ص 27 ، حديث 20\r\n","page_name":" 26 ","page_number":26},
  {"content":"\r\n\r\nآمده است .\r\nشاهد سخن آن كه خداوند متعال در قرآن مجيد از ابتداى سورهء فاطر به بيان حوادثى پرداخته كه در جهان آفرينش رخ مىدهد و همگى بيانگر وجود آفريدگارى توانا براى ايجاد آنهاست ؛ مانند مسألهء خلقت انسان ، چگونگى آمد و رفت شب و روز ، نزول باران و پيدايش ميوه‌هاى مختلف ، ايجاد اصناف مختلف چهارپايان و . . . آنگاه مىفرمايد : « به درستى كه از ميان بندگان ، دانشمندان ، خداترس هستند » « 1 » و اين مىرساند كه از نظر خداوند كسانى كه نسبت به اين امور دانش و آگاهى دارند نيز در زمرهء دانشمندان هستند . البته آموختن امورى كه به شخص و جامعه لطمه وارد مىسازد و انسان‌ها را نسبت به يكديگر بدبين مىسازد يا امورى كه نفعى براى انسان ندارد ، از دايرهء تشويقهايى كه در سخنان بزرگان دين راجع به دانش آموختن آمده خارج است .\r\n\r\n\r\n","description":"","footnote":"\r\n( 1 ) - سورهء فاطر ( 35 ) : آيهء 28\r\n","page_name":" 27 ","page_number":27},
  {"content":"\r\n\r\n\r\nفصل دوم : اصول دين و تقويت باورهاى دينى\r\nهمانطور كه در مبحث « سخنى با خوانندگان » گفتيم ، بالاترين مرحله‌اى كه در انسان وجود دارد مرحلهء تفكر و انديشهء اوست . آدمى موجودى است داراى فكر و خرد كه با خود مىانديشد : من كه هستم ؟\r\nچرا به دنيا آمده‌ام ؟ آفرينندهء اين جهان كيست ؟ جهان به كدام سو مىرود ؟\r\nعاقبت امر من چه مىشود ؟ آيا انسان بيهوده آفريده شده است ؟ آيا من در اين جهان وظيفه و تكليفى دارم ؟\r\n نه شكوفه‌اى ، نه برگى ، نه ثمر ، نه سايه دارم * همه حيرتم كه دهقان ز چه روى كِشت ما را \r\nاين موجود خردمند تا آن هنگام كه پاسخ قانع‌كننده‌اى براى سؤالاتش پيدا نكند متحير و سرگردان خواهد بود . هر مسلك و مذهبى خواه ناخواه داراى نوعى نگرش و بينش دربارهء هستى است كه تعيين كنندهء نوع برداشت و تكيه‌گاه فكرى آن مكتب به شمار مىرود و بر اساس آن به پاسخ‌گويى به پرسش‌هاى پيرامون خود مىپردازد ؛ در اصطلاح به اين نوع نگرش و برداشت ، « جهان بينى » مىگويند . در هر مذهب و آيينى مطالبى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبنيادى و ريشه‌اى وجود دارد كه خميرمايه و ركن اصلى آن مذهب به شمار مىرود و با فروريختن آن پايه‌ها اصل آن مذهب نيز ويران مىگردد .\r\nدين اسلام هم داراى مسايلى بنيادى و ريشه‌اى است كه اركان اصلى اين دين به حساب مىآيند ، و بر هر فرد مسلمانى لازم است كه نسبت به اين اصول زيربنايى آگاهى لازم و كافى پيدا كند و با دليل و برهان به آنها معتقد گردد . اين امور اساسى كه مورد قبولِ همهء مسلمانها - چه شيعه و چه سنى - بوده و همگى به آنها اعتقاد دارند ، سه اصل « توحيد » ، « نبوت » و « معاد » مىباشد .\r\nعلاوه بر اين سه اصل ما شيعيان به دو اصل ديگر به نام « عدل » و « امامت » معتقد هستيم .\r\nاصل عدل آن گونه كه ما شيعيان بدان معتقد هستيم مورد نظر همهء گروههاى سنىمذهب نيست ، بلكه عده‌اى از آنها نظرشان در معناى عدل خداوند با ما شيعيان متفاوت است و امامت هم به آن معنايى كه ما مىگوييم و بعد مفصّل راجع به آن گفتگو مىكنيم ، فقط مخصوص شيعه است .\r\nالبته در اسلام غير از اصولى كه ذكر شد امورى وجود دارد كه از آنها به « فروع دين » تعبير مىشود كه عبارتند از : 1 - نماز ، 2 - روزه ، 3 - خمس ، 4 - زكات ، 5 - حج ، 6 - جهاد ، 7 - امر به معروف ، 8 - نهى از منكر ، 9 - تَولّى ( يعنى دوست داشتن دوستان خدا ) ، 10 - تَبرّى ( يعنى دشمن داشتن دشمنان خدا و بيزارى از آنها ) .\r\nتفاوت اساسى بين اصول دين و فروع دين در اين است كه اعتقاد به\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاصول دين بايد همراه با دليل و برهان باشد . هركس موظف است در پديده‌هاى هستى تفكر نموده ، با رجوع به عقل و فطرت خود ، مقدمات ايمان و اعتقاد صحيح را فراهم نمايد ؛ به عبارت ديگر ، اصول دين امورى هستند تحقيقى نه تقليدى . اما در فروع دين انسان مىتواند با مراجعه به كارشناس و تقليد از او وظيفه‌اش را در آن امور انجام دهد ؛ مثلًا آيا در قنوت نماز انسان مىتواند دعاى فارسى بخواند يا خير ؟ خوردن گوشت راسو يا فلان پرنده حلال است يا نه ؟ در اين موارد با مراجعه به مرجع و كارشناس امور فقهى مىتواند به وظيفه‌اش آگاه گردد ؛ اما پاسخ اين سؤال كه آيا خدايى به عنوان آفرينندهء اين جهان وجود دارد يا خير يا اين سؤال كه آيا آفريننده يكى است يا شريك هم دارد ، و . . . را بايد با تحقيق و جستجو و مطالعه در جهان هستى به دست آورده ، به آنها اعتقاد و باور پيدا كند .\r\n\r\nراه‌هاى تقويت باورهاى دينى\r\nيك فرد مسلمان بايد پايه‌هاى مذهبى و ستونهاى دينى خود را به گونه‌اى محكم و قوى كند كه اگر عقايدش از ناحيهء مخالفين مورد حمله قرار گرفت توان مقاومت را داشته باشد و بتواند با دليل‌هاى محكم و قطعى از عقيده‌اش دفاع كند .\r\nدر اين جا مناسب است به پاره‌اى از راه‌هاى تقويت باورهاى دينى و اعتقادات مذهبى اشاره نماييم : راه اول : تفكر عميق در جهان آفرينش و پديده‌هاى هستى است . انسان\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبايد ابتدا سعى كند خود را بشناسد ، به نيروهاى موجود در ذات خودش آگاهى كافى پيدا كند ، به ساختمان پيچيدهء ظاهرى خود يعنى جسمش نظرى بيفكند و ظرافتهاى موجود در روح خويش و وجدان و فطرتش را مدّ نظر قرار دهد ، در اين صورت است كه به راحتى يقين و باور به خداى هستىبخش پيدا مىكند . در اين زمينه پيامبر اكرم صلى الله عليه و آله و سلم مىفرمايند :\r\n« مَنْ عَرفَ نَفْسَه فَقدْ عَرَفَ رَبَّه » « 1 »\r\nيعنى : آن كس كه خود را شناخت به‌يقين خدايش را خواهد شناخت .\r\nقرآن مجيد در موارد متعدد تأكيد ويژه‌اى بر توجه انسان‌ها نسبت به ساختمان مخلوقات دارد ، گاهى مىگويد : « آيا به ساختمان وجودى شتر توجهى نمىكنند كه چگونه آفريده شده ، و همچنين به آسمان كه چگونه برافراشته شده و به كوهها كه چگونه در جاى خود قرار گرفته و به زمين كه چگونه گسترده و هموار شده نمىنگرند ؟ » « 2 » و در جايى ديگر مىفرمايد :\r\n« به‌درستى كه در آفرينش زمين و آسمان نشانه‌هايى براى مؤمنين ، و در آفرينش خودتان و ساير جانوران كه خداوند آنان را در زمين پراكنده ساخته نشانه‌هايى براى باوركنندگان ، و در رفت و آمد شب و روز و تفاوت آنها و در رزق ( بارانى ) كه خداوند از آسمان مىفرستد و زمين مرده را با آن زنده مىنمايد و در وزش بادها نشانه‌هايى براى خردمندان وجود دارد » « 3 » .\r\nراه دوم : مطالعهء كتاب‌هاى گوناگونى است كه دربارهء جهان آفرينش\r\n\r\n\r\n","description":"","footnote":"\r\n( 1 ) - بحار الانوار ، ج 2 ، ص 32 ، حديث 22\r\n( 2 ) - سورهء غاشيه ( 88 ) : آيات 17 - / 20\r\n( 3 ) - سورهء جاثيه ( 45 ) : آيات 3 - / 5\r\n","page_name":" 31 ","page_number":31},
  {"content":"\r\n\r\nوموجودات مختلف به نگارش درآمده است . انسان با مطالعهء كتاب‌هاى علمى در زمينه‌هاى گوناگون همچون گياه‌شناسى ، ستاره‌شناسى ، وضعيت جانوران خشكى و دريايى و . . . مىتواند اطلاعات مفيدى راجع به محيط اطرافش پيدا كند و با انديشه در آن موجودات و مخلوقات و قوانين حاكم بر هر كدام به وجود دستى غيبى كه هستى بخش هر كدام از آنهاست پى ببرد .\r\nبه علاوه كتاب‌هايى در زمينهء خودِ اصول اعتقادات نوشته شده كه در آنها سعى شده است اين اصول با برهان و استدلال ثابت گردد ، مثل كتاب‌هاى كلامى و فلسفى . هر كس به فراخور فهم خود مىتواند از اين كتاب‌ها جهت استحكام بخشيدن به باورهاى خود در زمينهء اصول اعتقادات استفاده نمايد .\r\nراه سوم : گفتگوى حضورى با انديشمندان و خردمندان صاحب نظر در زمينهء مسائل اعتقادى است كه به واسطهء اين كار انسان به ضعفهاى خود پىبرده ، در جهت اصلاح آنها گام برمىدارد .\r\nراه چهارم : استمداد از خداوند و درخواست هدايت از اوست . هرچه انسان با خدا رابطه و انس بيشترى برقرار كند ، بيشتر به او نزديك شده و او را بهتر خواهد شناخت و ترديدهايش بر طرف خواهد شد .\r\n تا كه از جانب معشوق نباشد كششى * كوشش عاشق بيچاره به جايى نرسد \r\nياد و ذكر خداوند عامل مؤثرى است براى ريشه‌دار شدن اعتقاد به او و خوشبختى ابدى .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nپرسش : اگر همهء افراد بخواهند عمر خويش را به مطالعه و تحقيق در زمينهء اصول اعتقادات بگذرانند امور جامعه فلج گرديده و ديگر كسى به كار ديگرى نمىرسد ؛ با اين وصف اگر افراد بخواهند اصول اعتقاديشان تقليدى نباشد بلكه همراه با تحقيق باشد ، چه كارى بايد انجام دهند ؟\r\nپاسخ : منظور ما اين نبود كه همه بايد دانشمند كلامى يا فيلسوف شوند ؛ بلكه ما گفتيم ايمان ما نبايد جنبهء شعارى داشته باشد كه با ايجاد كوچك‌ترين اشكال و شبهه‌اى نسبت به يكى از مسائل عقيدتى دست از همه چيز شسته و تسليم اشكال‌كنندگان شويم ؛ و اين كار براى هر فردى ميسّر است . ممكن است انسان از يك حادثهء ساده كه در محيط اطرافش اتفاق مىافتد بتواند دليلى بر حقانيت اعتقادش پيدا كند . داستان پيرزن فرتوتى كه در حال ريسندگى با چرخ دستى كوچك خود بود بيانگر اين مطلب است ، وقتى شخصى به او گفت : اى پيرزن تو چگونه خدايت را شناخته‌اى و پى به وجود وى برده‌اى ، بلافاصله دست از چرخ نخ‌ريسى خود برداشت و به دنبال آن چرخ از حركت باز ايستاد ، پيرزن فرتوت به سخن آمد و گفت : اين چرخ دستى كوچك و ساده محتاج به دستان منِ پيرزن است تا بتواند حركت كند ، چگونه اين جهان باعظمت به آفريدگارى توانا نياز ندارد ! ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nفصل سوم : وجود خداوند ، امرى روشن و بديهى\r\nاين كه هر پديده و ساخته‌شده‌اى احتياج به آفريننده و سازنده‌اى دارد امرى واضح و روشن است . وقتى معلولى ايجاد شد هركس دنبال علت آن مىگردد ؛ حتّى اگر كسى به صورت نوزادى فوت كند ، نوزاد چشمان خود را بازكرده ، با چرخش چشمانش به دنبال شخص فوت كننده مىگردد . هر كدام از ما با ديدن يك دوربين عكاسى مجهز و يا يك دستگاه كامپيوتر يقين پيدا مىكنيم كه آن را سازنده‌اى ماهر و زبردست ساخته است . اگر كسى به شما بگويد : اين دوربين عكاسى خود به خود و به طور اتفاقى و تصادفى اين طور ساخته شده و اصلًا سازنده‌اى ندارد ، بلافاصله با خود مىگوييد : اين شخص عقلش را از دست داده است . با ديدن يك نقاشى زيبا فوراً انسان سراغ نقاش آن را مىگيرد و مىپرسد : كدام هنرمندى اين نقاشى زيبا را خلق كرده است ؟\r\nحال كه هيچ چيزى در اين جهان نمىتواند بدون سازنده باشد ، خود اين جهان باعظمت نيز نمىتواند بدون آفريننده باشد . آيا كسى باور مىكند كه كوههاى سر به فلك كشيده و درياها و اقيانوسهاى بزرگ و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nستارگان و كهكشانهاى عظيم و آسمان برافراشته و اين همه موجودات عجيب و گوناگون از گياهان و حشرات و چهارپايان و خزندگان و پرندگان گرفته تا خود انسان ، بدون خالق و آفريدگارى باشد ؟ ريزه‌كاريهاى دقيق در اشياء و موجودات و چگونگى رابطهء آنها با يكديگر خود دليلى ديگر بر وجود سازنده‌اى تواناست .\r\nبه خلقت انسان بنگريد ! تا آن هنگام كه نوزاد به دنيا نيامده است ، شيرى در پستان مادر وجود ندارد ، اما با تولد او ناگهان شير در پستان مادر آماده مىشود تا طفل نورسيده به‌راحتى غذايش را از آن تأمين كند ؛ پس از مدتى كه ديگر اين شير قادر به تأمين مواد خوراكى مورد نياز كودك نيست ، دندانهاى او كه كار آسياب را انجام مىدهد مىرويد تا وى بتواند انواع غذاها را جويده و از مواد آن استفاده كند . اگر بعد از مدتى به همين كودك بگويى : تو و اين جهانى كه در آن زندگى مىكنى همه اتفاقى و به طور تصادفى به وجود آمده است ، آيا او قبول مىكند ؟ او كه خود با چشمانش ديده است در فصل زمستان چگونه براى ساختن يك آدم برفى بىجان چندين كودك دور هم جمع مىشوند و هركدام قسمتى از آن مجسمهء برفى را مىسازند ، چگونه باور مىكند كه اين انسان متحرك و باشعور نياز به سازنده و آفريدگارى ندارد . خلاصه اين كه به هر كجا نگاه كنيم ، به هر يك از اشياء و موجودات جهان نظر دقيق بيندازيم ، اثرى از سازنده‌اى حكيم و توانا را مشاهده مىنماييم .\r\n به صحرا بنگرم صحرا تو بينم * به دريا بنگرم دريا تو بينم \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n به هرجا بنگرم كوه و در و دشت * نشان از روى زيباى تو بينم « 1 » \r\n\r\nايمان به خدا امرى فطرى\r\nاعتقاد به خدا در ميان همهء انسان‌ها در طول تاريخ وجود داشته است ، زيرا همانطور كه بيان شد اعتقاد به وجود پروردگار براى جهان امرى روشن و بديهى است و عقل هر فرد صاحب‌خردى بدان حكم مىكند . هر كس در هر گوشهء جهان و در هر زمان اگر دودى را از راه دور مشاهده كند حكم به وجود آتش مىكند ؛ اگر ردّ پايى در روى زمين مشاهده كند مىگويد فردى از اين جا عبور كرده است و به طور كلى از اثر پى به مؤثر آن مىبرد . در حقيقت اعتقاد به خدا امرى فطرى و ذاتى براى بشر است ، به اين معنا كه همانطور كه وجدان و فطرت هر فردى حكم به ناپسند بودن ظلم مىكند و عدالت و نوع‌دوستى را امرى شايسته مىداند ، همين طور هم هر فردى در وجود خود به خالق و آفريننده‌اى براى اين جهان معتقد است ؛ و روى همين حساب اعتقاد به خدا در همهء دورانهاى گذشته وجود داشته است ، و هر فردى به دنبال يافتن پروردگار خويش بوده است .\r\nاصلًا بت‌پرستى خود دليلى بر وجود اعتقاد به خدا و آفريننده در ميان بت‌پرستان مىباشد ، جز اين كه آنها در تشخيص پروردگار دچار اشتباه شده‌اند ؛ بلكه برخى از بت‌پرستان اصلًا بت را آفريننده و خالق نمىدانستند و دليلشان بر پرستش بت آن گونه كه قرآن بيان مىفرمايد اين\r\n\r\n\r\n","description":"","footnote":"\r\n( 1 ) - باباطاهر ، ديوان اشعار ، قسمت اول دوبيتىها\r\n","page_name":" 36 ","page_number":36},
  {"content":"\r\n\r\nبوده است كه بتها شفيع و واسطه‌اى براى آنها در نزد خداوند باشند . « 1 »\r\n\r\nعوامل انكار خداوند\r\nپرسش : اگر خداخواهى و خداجويى امرى فطرى است و در نهاد هر فردى وجود دارد ، پس چرا عده‌اى منكر خدا بوده ، به او اعتقاد ندارند ؟\r\nپاسخ : گاهى پرده‌اى از غفلت روى فطرت انسان كشيده مىشود و انسان از وجود خدا غافل مىشود ، گاهى از روى لجاجت و خودخواهى يا براى رفع تكليف و مسؤوليت از خود منكر خداوند مىشود « 2 » ، و گاهى نيز وجود خدا و اعتراف به او را با منافع شخصى خود ناسازگار مىبيند .\r\nهمان انسان‌هايى كه پردهء غفلت فطرتشان را فراگرفته ، در برخى موارد كه با مشكلات و سختىها و يا حوادث بزرگ و خطرناك مواجه مىشوند ناگهان پرده از روى فطرتشان كنار رفته و ناخودآگاه متوجه نقطه‌اى شده و از آن جايگاه درخواست مدد و يارى مىكنند . اگر خلبان اعلام كند كه تا چند لحظهء ديگر هواپيما سقوط مىكند ، مسافران هرچه به زمان گفته شده نزديك‌تر مىشوند ، بيشتر متوجه نقطهء مأنوس و مرموزى مىشوند كه تاكنون از آن غافل بودند ، اما همين كه خطر رفع شد دوباره غفلت آغاز مىگردد و به تعبير قرآن كريم : « وقتى در كشتى سوار مىشوند با اخلاص\r\n\r\n\r\n","description":"","footnote":"\r\n( 1 ) - سورهء يونس ( 10 ) : آيهء 18\r\n( 2 ) - سورهء نمل ( 27 ) : آيهء 14\r\n","page_name":" 37 ","page_number":37},
  {"content":"\r\n\r\nتمام خدا را مىخوانند ، ولى وقتى خدا آنها را نجات داد و به ساحل رسيدند دوباره مشرك مىگردند » « 1 » .\r\nخلاصهء سخن اين كه ذره ذره اجزاء جهان با زبان حال فرياد مىزنند كه ما را خالقى است ، ولى لحظه‌اى انديشه و تفكر مىخواهد تا پيام آنها گرفته شود :\r\n آفرينش همه تنبيه خداوند دل است * دل ندارد كه ندارد به خداوند اقرار\r\nاين همه نقش عجب بر در و ديوار وجود * هر كه فكرت نكند نقش بود بر ديوار « 2 » \r\nاما آنان كه به خاطر غرق شدن در دنيا پردهء غفلت وجدان و فطرتشان را پوشانده ، از شنيدن اين پيامها محروم خواهند بود :\r\n كى رفته‌اى ز دل كه تمنا كنم تو را * كى بوده‌اى نهفته كه پيدا كنم تو را\r\nغيبت نكرده‌اى كه شوم طالب حضور * پنهان نبوده‌اى كه هويدا كنم تو را\r\nبا صد هزار جلوه برون آمدى كه من * با صد هزار ديده تماشا كنم تو را « 3 » \r\n\r\n\r\n","description":"","footnote":"\r\n( 1 ) - سورهء عنكبوت ( 29 ) : آيهء 65\r\n( 2 ) - سعدى ، كليات مواعظ ، قصايد فارسى ، در وصف بهار\r\n( 3 ) - فروغى بسطامى ، ديوان اشعار\r\n","page_name":" 38 ","page_number":38},
  {"content":"\r\n\r\n\r\nفصل چهارم : صفات خداوند\r\nيكى از راه‌هاى شناسايى بهتر موجودات بيان صفات آنهاست ؛ مثلًا وقتى بخواهيم براى كسى كه تاكنون رايانه را نديده است و تازه با نام آن آشنا شده اين دستگاه پيچيده را شرح دهيم ، از صفات و خصوصياتش براى او مىگوييم كه مثلًا دستگاهى است كه با سرعت زياد محاسبات را انجام مىدهد و از حافظهء بالايى برخوردار است و حجم كمى را اشغال مىكند و . . .\r\nبراى آشنايى بهتر و بيشتر با خداوند متعال هم لازم است از خصوصيات و صفاتش آگاهى پيدا كنيم . به طور كلى صفات خداوند بر دو قسم است :\r\n\r\n1 - صفات ثبوتى يا جمال\r\nبه آن دسته از صفاتى گفته مىشود كه براى خداوند وجود دارد ؛ مانند زنده بودن ، يكتا بودن ، قدرت داشتن ، علم و آگاهى داشتن ، شنوا بودن ، بينا بودن و بخشندگى .\r\nبايد توجه داشت اين كه مىگوييم خداوند شنوا و بيناست و يا صفات ديگرى از اين قبيل را داراست ، مراد اين نيست كه او مانند انسان‌ها داراى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nگوش و چشم و دست و ديگر اعضاء مىباشد ، بلكه مراد از شنوايى و بينايى خداوند اين است كه او از تمام ديدنىها و شنيدنىها آگاهى كامل دارد و همهء اشياء پيش او حاضر هستند و آگاهى و علم او نياز به ابزارى مثل چشم يا گوش ندارد ؛ چنان‌كه امام صادق عليه السلام در اين باره مىفرمايد :\r\n« سَميعٌ بِغَيْرِ جارِحةٍ وبَصِيرٌ بِغَيرِ آلةٍ » « 1 »\r\nيعنى : خداوند بدون عضو شنوايى و بينايى ( گوش و چشم ) به شنيدنى ها و ديدنى ها احاطه و اطلاع دارد .\r\nحقيقت شنوايى و بصير بودن اين است كه اشياء از او پوشيده و مخفى نباشد ، اگرچه بدون دخالت حواس ظاهرى باشد . ما هم اگر آن قدر قوى بوديم كه مىتوانستيم بدون دخالت چشم و گوش اشياء را ببينيم و از صداها مطلع شويم ، يقيناً بر اين آگاهى ما ديدن و شنيدن صدق مىكرد ، همانگونه كه در عالم خواب بدون گوش و چشم طبيعى مىبينيم و مىشنويم .\r\n\r\n2 - صفات سلبى يا جلال\r\nبه آن گروه از صفاتى گفته مىشود كه در وجود خداوند نيست و بايد آنها را از خداوند سلب و نفى كرد ؛ چرا كه اين گونه صفات دلالت بر ضعف و ناتوانى صاحبش دارد ، مثل جسم بودن ، محتاج بودن ، ظالم بودن و شريك داشتن .\r\n\r\nخداوند ، وجودى سراسر كمال\r\nپرسش : چرا ما نمىتوانيم به عمق وجود خداوند و صفات او پى ببريم ؟\r\n\r\n\r\n","description":"","footnote":"\r\n( 1 ) - بحار الانوار ، ج 4 ، ص 70 ، حديث 15\r\n","page_name":" 40 ","page_number":40},
  {"content":"\r\n\r\nپاسخ : به خاطر اين كه خداوند متعال موجودى است سراسر كمال كه داراى ذات و صفات نامحدودى است ، و ما موجودى هستيم ناقص با ذهن وانديشه و دركى محدود ، و موجود محدود نمىتواند آن گونه كه شايسته است از موجود نامحدود آگاهى و اطلاع پيدا كند . درست مثل اين كه آب دريايى بخواهد در ليوان كوچكى جاى گيرد كه چنين چيزى نشدنى است . به علاوه موجودى را كه انسان از تمام خصوصيات و جهات وجوديش مطلع شود نمىتوان خدا ناميد ، زيرا اين موجودى كه در ذهن و درك بشر جاى گرفته محدود است و صلاحيت خدايى ندارد ، بلكه خدايى است ساخته و پرداختهء ذهن انسان ، و حال آن كه خداوند منزه و پيراسته است از اين كه محدود باشد يا اين كه انسان ناقص بتواند او را توصيف كامل كند . با اين وجود خوب است تا جايى كه عقل يارى مىكند به عظمت خالق هستى انديشيد و در صفات و كمالات او دقت كرد تا كوير قلب انسان از معانى عالى سيراب گردد .\r\n آب جيحون « 1 » را اگر نتوان كشيد * پس به قدر تشنگى بايد چشيد « 2 » \r\nپرسش : چرا همهء صفات كمال را به خداوند نسبت مىدهيم ؟ چه اشكالى دارد خداوند پاره‌اى از صفات كمال را نداشته باشد ؟\r\nپاسخ : به دو دليل : 1 - همهء ما مشاهده مىكنيم كه اشياء و مخلوقات جهان آفرينش داراى كمالات و نقاط مثبتى هستند و همانطور كه اين اشياء براى به وجود\r\n\r\n\r\n","description":"","footnote":"\r\n( 1 ) - نام رودخانه‌اى است\r\n( 2 ) - مولوى ، مثنوى معنوى ، دفتر ششم ، تمامت كتاب\r\n","page_name":" 41 ","page_number":41},
  {"content":"\r\n\r\nآمدن به خدا محتاج هستند در كمالات وجودى و صفات جمال نيز به او محتاجند ، چرا كه همهء مخلوقات نيازمند خالق و آفريدگار هستند . بديهى است خدايى كه خود خالى از صفات كمال باشد ممكن نيست كه همهء اين كمالات را به مخلوقات عطا كرده باشد ؛ مثلًا تا آب تر نباشد نمىتواند اشياء را خيس نمايد ، و يا روغن اگر چرب نباشد نمىتواند چيزهاى ديگر را چرب نمايد .\r\n ذات نايافته از هستى بخش * چون تواند كه بود هستى بخش « 1 » \r\n2 - اگر ذات خداوند كمالى را نداشته باشد موجودى محدود و محتاج خواهد شد كه براى رفع احتياجش نيازمند به ديگرى خواهد بود و در اين صورت صلاحيت خدا بودن را ندارد .\r\nبراى روشن شدن مطلب خوب است نياز و احتياج كه يكى از صفات سلبى خداوند مىباشد توضيح داده شود : در سورهء توحيد ( اخلاص ) مىخوانيم :\r\n« اللَّهُ الصَّمَد »\r\nيعنى : خداوند غنى و بىنياز است . موجودى كه مىخواهد نياز ديگران را بر طرف نمايد بايد خود محتاج ديگران نباشد و اگر محتاج چيز ديگرى باشد صلاحيت خداوندى را ندارد . اگر خداوند غنى از هر كس و هر چيزى شد ديگر نمىتواند جسم باشد و اجزاء داشته باشد تا انسان بتواند او را مشاهده نمايد ؛ به خاطر اين كه هر جسمى احتياج به مكان دارد و اين كه خداوند بخواهد داراى مكان باشد معنايش اين است كه بدون مكان نمىتواند وجود داشته باشد ! به علاوه هر جسمى مركّب از اجزاء است و براى\r\n\r\n\r\n","description":"","footnote":"\r\n( 1 ) - جامى ، هفت اورنگ ، سبحة الابرار ، عقد چهارم ، شماره 23\r\n","page_name":" 42 ","page_number":42},
  {"content":"\r\n\r\nبه وجود آمدن به همهء اجزاى خود نيازمند است ، و اگر خداوند چنين باشد هر جزيى از اجزايش به همديگر نيازمند است و باز پاى نياز و حاجت به ميان مىآيد . همچنين وقتى ثابت شد كه خداوند جسم نيست ديگر قابل ديدن هم نمىباشد ، چرا كه اين اجسام هستند كه براى چشمان ما قابليت مشاهده شدن را دارند . البته ناگفته نماند كه انسان با چشم دل و قلب پاك مىتواند به خداوند نزديك گشته ، او را بيابد ، اما اين غير از ديدن با چشم ظاهرى است .\r\nپرسش : اگر خداوند جسمى ندارد و نيازمند مكانى نيست ، پس چرا داراى خانه است و مىگوييم كعبه خانهء خداست ؟\r\nپاسخ : اين كه ما مساجد و كعبه را خانهء خدا مىناميم به خاطر اين است كه اين مكان‌ها پايگاهى براى يكتاپرستان است كه در آنها اعمال دينى خود را انجام مىدهند و در اين جاها خداوند يكتا عبادت مىشود نه غير آن ، و اين منزلت و مقامى است كه خود خداوند به اين مكان‌ها داده است . همانگونه كه برخى از زمانها و اوقات را\r\n« ايّام اللَّه »\r\nيعنى روزهاى خدا مىگويند كه منظور اين نيست كه خداوند داراى زمان است و موجودى است كه زمان در او اثر مىكند ، بلكه مراد اين است كه در آن روزها اتفاقاتى افتاده است كه باعث عظمت دين خدا و ترويج آن گرديده است .\r\nپرسش : اگر خداوند مكان خاصى ندارد پس چرا ما هنگام دعا دست‌هايمان را به سوى آسمان بلند مىكنيم ؟\r\nپاسخ : اين كار دلايل گوناگون دارد : از جمله اين كه ما با اين كار\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىخواهيم ناتوانى و عجز خود را ثابت كرده ، حالت يك تقاضا كنندهء پريشان را مجسم نماييم كه از يك جايگاه بلند معنوى درخواست كمك نموده است ، و چون آسمان نشانهء عظمت و بلندى است ما دست‌هاى خود را به طرف آسمان بلند مىكنيم ؛ و ديگر اين كه چون عمدهء ما يحتاج انسان‌ها مثل باران ، نور خورشيد ، و ساير نزولات همه از جانب آسمان بر بشر فرود مىآيند ، انسان جايگاه برآمدن حاجات خود را از جانب آسمان مىبيند و دست‌ها را به طرف آسمان مىگيرد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nفصل پنجم : بىهمتايى خداوند\r\nيكى از صفات خداوند يگانگى و يكتايى اوست ؛ به اين معنا كه خداوند شريكى ندارد و خود همه‌كارهء جهان است و در آفرينش و ادارهء آن احتياج به كمكى نداشته و نخواهد داشت . يكى از شعارهاى كليدى و اساسى پيامبر اسلام صلى الله عليه و آله و سلم كه ضامن رستگارى انسان خواهد بود شعار نفى خداى ديگر و اثبات يگانگى خداوند مىباشد :\r\n« قُولُوا لا الهَ الّا اللَّه تُفْلِحوا » « 1 »\r\nيعنى : بگوييد خدايى جز خداى يگانه وجود ندارد تا رستگار شويد . قرآن اين كتاب آسمانى به هر مناسبتى روى اين شعار اساسى تكيه مىكند كه خداى متعال يكتاست . برخى از راه‌هاى اثبات يگانگى خداوند بدين قرار است :\r\n\r\nراه اول : نظم موجود در جهان آفرينش\r\nيكپارچگى و هماهنگى موجود بين اجزاء آفرينش ، خود گواهى روشن بر يكتايى اوست . ضعف‌ها و قدرتها ، حمله‌ها و دفاعها ،\r\n\r\n\r\n","description":"","footnote":"\r\n( 1 ) - بحار الانوار ، ج 18 ، ص 202 ، حديث 32\r\n","page_name":" 45 ","page_number":45},
  {"content":"\r\n\r\nخشونت‌ها و عاطفه‌ها ، نيازها و امكانات در اين جهان چنان به هم آميخته‌اند كه انسان دچار تحير و سرگردانى مىگردد ؛ ضعف نوزاد با قدرت پدر و مادر ، و حملهء شهاب سنگ‌ها با دفاع جوّ زمين جبران مىشود ؛ گازكربنيك حاصل از تنفس انسان با اكسيژن توليدى گياهان تلافى مىشود . اينها و نمونه‌هاى ديگر آن نمايانگر خالقى يكتا و بىهمتاست . با مطالعهء يك كتاب كه تمام مطالب آن يكدست و يكنواخت است انسان پى به يگانگى نويسندهء آن خواهد برد ؛ چرا كه اگر نويسندهء اين كتاب بيشتر از يك نفر بود ، سرانجام در آن كتاب و نوشته يك نوع ناهماهنگى پيدا مىشد ، هرچند كه ممكن است براى افراد عادى اين ناهماهنگى قابل تشخيص نباشد اما متخصصان و افراد ماهر بدان پى خواهند برد . حال به كتاب آفرينش مىپردازيم ؛ متخصصانى كه هر كدامشان گوشه‌اى از اين جهان را مورد مطالعه قرار داده‌اند به هماهنگى و نظم واحد حاكم بر اين جهان گواهى مىدهند . آنها مىگويند اين جهان روى نقشهء واحدى بنا شده است و به اندازه‌اى قوانين حاكم بر آن عمومى و جامع است كه از آزمايش كوچكى دربارهء يك موجود مىتوان به قانون بزرگى كه در سراسر جهان حكمفرماست پى برد ؛ اين جهان به منزلهء كتابى است كه ورقهاى بىشمارى دارد ، هر برگ بلكه هر سطرى از آن را هزاران دانشمند بررسى نموده و مىنمايند و همگى اتفاق بر هماهنگى بين سطرهاى آن دارند .\r\nآيا اگر اين جهان باعظمت با اين هماهنگى ويژه بين اجزاى آن محصول دو پروردگار بود ، باز اين ارتباط و همگونى وجود داشت ؟\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nيكى از ياران امام صادق عليه السلام هشام بن حكم است ، وى مىگويد : به حضرت گفتم چه دليلى بر يگانگى خداوند وجود دارد ؟ حضرت فرمودند :\r\n« اتصالُ التَّدبيرِ وَتَمامُ الصُّنْع » « 1 »\r\nيعنى : پيوستگى و هماهنگى بين اجزاء آفرينش و همچنين تماميت و كامل بودن مخلوقات بيانگر يگانگى خالق هستى است .\r\nسپس حضرت صادق عليه السلام به قسمتى از آيهء قرآن اشاره نمودند كه خداوند مىفرمايد : « اگر در آسمان و زمين خدايان ديگرى غير از خدا وجود داشت آسمان و زمين به تباهى و فساد كشيده مىشدند » « 2 » .\r\n\r\nراه دوم : يكتاپرستى انبياء و دعوت آنان به سوى خداى يگانه\r\nهمهء پيامبرانى كه آمده‌اند مردم را به خداى يكتا و يكتاپرستى دعوت كرده‌اند . اگر خداى ديگرى وجود داشت پيامبرانى مىفرستاد تا مردم را به سوى خود دعوت كند . از حضرت على عليه السلام در كتاب گرانبهاى « نهج‌البلاغه » نقل شده است كه ايشان در ضمن سفارشاتى به فرزندش امام حسن عليه السلام مىفرمايند : « بدان اى پسرم ! اگر براى خدا شريكى وجود داشت ، پيامبرانش براى راهنمايى تو مىآمدند و آثار سلطنت و فرمانروايى آن خداى را در جهان آفرينش مشاهده مىكردى و اعمال و صفاتش را مىشناختى ، ولى او خدايى است يكتا . » « 3 » پرسش : چه اشكالى دارد خدايان ديگرى وجود داشته باشند اما\r\n\r\n\r\n","description":"","footnote":"\r\n( 1 ) - بحار الانوار ، ج 3 ، ص 229 ، حديث 19\r\n( 2 ) - سورهء انبياء ( 21 ) : آيهء 22\r\n( 3 ) - نهج البلاغه ، بخش نامه‌ها ، نامهء 31 ، ص 300\r\n","page_name":" 47 ","page_number":47},
  {"content":"\r\n\r\nپيامبرى نفرستند ؟\r\nپاسخ : چگونه ممكن است خدايى نسبت به برترين مخلوق خود يعنى بشر اين گونه بىتفاوت باشد و براى آنان رهبر و راهنمايى كه به سوى سعادت دعوت‌شان نمايد نفرستد ؛ ان شاء اللَّه در بحث نبوت گفته خواهد شد كه فرستادن پيامبر يك امر لازم و ضرورى است .\r\n\r\nراه سوم : برهان عقلى\r\nبا يك استدلال ساده مىتوان به يگانگى خالق هستى پى برد و آن اين كه : برفرض اگر دو خدا يا چند خدا وجود داشته باشد ، براى به وجود آمدن يك پديده مثلًا « كرهء مريخ » چند حالت وجود دارد : الف - هر يك از آن خدايان به‌تنهايى و به طور جداگانه كرهء مريخ را خلق كرده‌اند ، يك بار خداى اول آن را آفريده ، و يك بار خداى دوم و . . .\r\nدر حقيقت كرهء مريخ چندين مرتبه خلق شده است . باطل بودن اين صورت روشن و بديهى است ؛ زيرا هر چيزى بيش از يك بار خلق نشده است ؛ به‌علاوه بعد از آفريده شدن آن چيز به دست خداى اول ، ديگر آن چيز موجود شده است و احتياج به آفريده شدن توسط خداى دوم ندارد .\r\nب - آن خدايان به طور اشتراكى و با هميارى يكديگر كرهء مريخ را آفريده‌اند ، در اين صورت اين پرسش پيش مىآيد كه آيا اين خدايان به‌تنهايى قادر بر خلق اين كره هستند يا خير ؟ اگر بگوييد خير ، پس معلوم است كه اين خدايان همگى محتاج يكديگرند و قبلًا گفته شد خالق هستى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nنيازمند به غير خودش نيست و احتياج و نياز با خداوندگارى سازگار نيست ، و اگر هر كدام به‌تنهايى قادر بر آفريدن كرهء مريخ هستند اما با اين حال از كمك خدايان ديگر استفاده مىكنند ، اين كمك گرفتن دلايلى دارد و بدون جهت نمىتواند باشد ؛ يا هر خدا مىخواهد نيروى كمترى براى آفريدن آن پديده به كار برد و يا مىخواهد از مخالفت و كارشكنى خدايان ديگر در امان باشد ، و در نهايت اين كه به همكارى و سازش با خدايان ديگر محتاج است ، كه اين با مقام خداوندى نمىسازد ؛ چرا كه موجود محتاج و نيازمند نمىتواند خالق هستى باشد .\r\nپرسش : چه اشكالى دارد كه هر يك از اين خدايان آفريدن موجودات جهان را بين خودشان تقسيم كنند ، مثلًا يكى كرهء مريخ را خلق نمايد و ديگرى كرهء زمين را ؟\r\nپاسخ : اگر يكى از اين خدايان كرهء مريخ را آفريد و خداى ديگر تصميم به نابودى آن گرفت ، اگر خداى اول كه آن كره را خلق كرده بتواند از مخلوق خود دفاع كند و از كار تخريبى خداى دوم جلوگيرى كند ، دومى عاجز است و خدا نخواهد بود ، و اگر نتواند مخلوق خود را نگه دارد و از آن دفاع كند ، اولى عاجز بوده و صلاحيت خدايى را ندارد .\r\n\r\nفوايد و آثار ايمان به خداى يكتا\r\nخداباورى و اعتقاد به وجود خالقى توانمند و يكتا براى جهان هستى نتايج و ثمرات فراوانى را به همراه دارد ، كه در اين جا به برخى از آنها اشاره مىشود :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n1 - ايجاد روحيهء مسؤوليت پذيرى در انسان‌ها . انسانى كه به خدا و يگانگى او اعتقاد دارد خود را در مقابل كارهايش مسؤول مىداند ، زيرا موجودى به نام خداى بينا را بر اعمالش ناظر مىبيند ، پس تلاش مىكند كه از كارهاى بد پرهيز نمايد و به انجام كارهاى نيك بپردازد ؛ به همين جهت در جامعه‌اى كه خدا باورى در متن زندگى مردم قرار دارد كارهاى زشت و ناپسند ترك گشته و كارهاى مفيد و سازنده از رونق بالايى برخوردار است .\r\n2 - چون او را همه‌كارهء جهان مىدانيم ، غير او را هر كه و هرچه باشد ناتوان و ضعيف مىشماريم و تنها از او كمك مىخواهيم ؛ همانطور كه در سورهء حمد بارها در نمازهايمان تكرار مىكنيم\r\n« ايّاك نستعين »\r\nيعنى :\r\nفقط از تو كمك مىجوييم . انسان مؤمن در تمام سختىها و مشكلات از خداوند استمداد مىجويد .\r\n3 - براى غير خدا اظهار بندگى و پرستش نمىكنيم ، در مقابل هيچ بشرى كرنش نمىنماييم ، و عبادتهايمان را تنها براى او قرار مىدهيم . يكى از شعارهاى نمازگزاران اين است :\r\n« ايّاك نعبد »\r\nيعنى : فقط تو را پرستش و عبادت مىنماييم .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nفصل ششم : عدل خداوند\r\nدر فصل‌هاى گذشته گفته شد كه خداوند داراى همهء كمالات و زيبائىهاست . يكى از اين صفات كمال « عدالت » است . و نيز گفتيم كه اصل عدل بدين خاطر به عنوان يكى از اصول مذهب شيعه شمرده شده است كه گروهى از اهل تسنن عدالت را براى خدا ثابت نمىدانند . به عقيدهء اين گروه اگر خداى متعال بندهء مطيع و فرمانبردارى را به جهنم ببرد و به عكس بندهء ظالم و گنهكارى را به بهشت روانه سازد هيچ كار زشتى انجام نداده است ، اگرچه اين عمل ظلم باشد .\r\nولى به عقيدهء ما شيعيان و عده‌اى از اهل سنت كه « معتزله » ناميده مىشوند خداوند به احدى ظلم نمىكند ، كار قبيح و زشت از او صادر نمىشود و همهء كارهايش از روى حكمت و مصلحت است ؛ اعمال خوب نيكوكاران را بىپاداش نمىگذارد و بىگناهان را به دوزخ نمىبرد ؛ چرا كه ظلم و بيدادگرى از هر كسى صادر شود كارى قبيح و زشت است . در سخنى از امام صادق عليه السلام آمده است كه : « خداوند متعال افراد بىگناه را به جاى افراد گناهكار بازخواست نمىنمايد و كودكان را به واسطهء گناه\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nپدرانشان عذاب نمىكند . » « 1 »\r\n\r\nدلايل ظالم نبودن خداوند\r\nبراى اثبات عدالت خداوند و اين كه او در حق كسى ظلم نمىكند به دو دليل عمدهء زير مىتوانيم استدلال نماييم : 1 - فردى كه به ديگران ستم مىكند كارش از چند حالت خارج نيست :\r\nيا اين است كه بدى و زشتى اين كارش را درك نمىكند و لذا نسبت به ديگران ستم روا مىدارد ، و يا اين است كه مىداند اين كارش ناپسند و زشت است ولى مىبيند به چيزى محتاج است كه دردست ديگران است و او آن چيز را ندارد و لذا براى رسيدن به آن در حق ديگران ظلم و ستم مىكند و به زور آن را از آنها مىگيرد ، و يا اين كه نيازى به آنچه در دست ديگران است ندارد ولى براى انتقام‌گيرى از آنها يا به خاطر هوسرانى ، در حق آنها ظلم مىنمايد . هر ستمكارى يكى از اين انگيزه‌ها را براى انجام كار ظالمانهء خود در نظر دارد ؛ اما پروردگار جهان ظلم نمىكند ، زيرا اولًا جهل و نادانى در او راه ندارد و به تمام خوبىها و زشتىها آگاه است ، و ثانياً او موجودى است بىنياز و مجبور نيست براى به دست آوردن چيزى در حق صاحب آن ظلم كند ، و بالاخره او نيازمند انتقام‌گيرى نيست و كار لغو و بيهوده و بدون حكمت هم انجام نمىدهد تا اين كه بخواهد دچار بىعدالتى گردد .\r\n2 - عقل هر فردى درك مىكند كه ظلم عمل ناپسندى است . پيامبران و\r\n\r\n\r\n","description":"","footnote":"\r\n( 1 ) - بحار الانوار ، ج 10 ، ص 227 ، حديث 1\r\n","page_name":" 52 ","page_number":52},
  {"content":"\r\n\r\nبرگزيدگان خدا هم مردم را از ستمكارى نهى كرده‌اند . خود خدا هم انسان‌ها را از ظلم بازداشته است ؛ در قرآن آيات فراوانى به اين مضمون يافت مىشود كه : « خدا ظالمان را دوست ندارد » « 1 » يا « ما براى ستمكاران عذاب دردناكى آماده و مهيا ساخته‌ايم » « 2 » ؛ حال چگونه مىشود خدا مرتكب عملى شود كه خود از آن نهى نموده و همهء خردمندان آن را ناشايست مىدانند ؟\r\n\r\nمنافات نداشتن تفاوتهاى موجود با عدالت خداوند\r\nپرسش : اين كه عده‌اى از مردم فقير هستند و به نان شب محتاج ، و عده‌اى ديگر ثروتمند ، و نيز عده‌اى سالم هستند و عده‌اى بيمار ، عده‌اى داراى حافظه و هوش سرشار هستند و عده‌اى كودن و نادان ، عده‌اى زشت هستند و عده‌اى ديگر زيبا ، و دسته‌اى از مردم سفيدپوست و دستهء ديگر سياه‌پوست ، آيا اين تبعيضات با عدالت خداوند منافات ندارد ؟\r\nپاسخ : اولًا خيلى از اين نارساييها و نابرابريهاى اجتماعى ساخته و پرداختهء دست خود انسان است . عده‌اى كه به حق خود قانع نيستند با چنگ اندازى به دسترنج ديگران باعث پيدايش دو قطب فقير و غنى در جامعه گرديده‌اند . اختلافهايى از قبيل ثروت و فقر ، علم و جهل ، و سلامت و بيمارى غالباً زاييدهء ظلمهاى پنهان و آشكار برخى بر گروه ديگر است .\r\n\r\n\r\n","description":"","footnote":"\r\n( 1 ) - سورهء آل عمران ( 3 ) : آيهء 57\r\n( 2 ) - سورهء فرقان ( 25 ) : آيهء 37\r\n","page_name":" 53 ","page_number":53},
  {"content":"\r\n\r\nاز طرف ديگر خداوند براى از بين بردن اين نابرابريها تكاليف و دستوراتى را به عهدهء انسان‌ها گذاشته است . اين كه هر مسلمان واجد شرايطى بايد خمس و زكات مالش را پرداخت نمايد و اين كه در دين اسلام اين همه نسبت به دستگيرى از مستمندان و دادن صدقه سفارش شده است ، خود بيانگر اين نكته است كه تبعيض در ميان انسان‌ها به طورى كه عده‌اى از گرسنگى جان دهند و دسته‌اى ديگر داراى انواع امكانات باشند مورد پسند خداوند متعال نيست . در سخنى از امام صادق عليه السلام وارد شده است : « اگر مردم زكات مالشان را مىپرداختند ديگر مسلمانِ فقيرى يافت نمىشد . » « 1 » و نيز آن حضرت مىفرمايند :\r\n« آنچه خداوند به عنوان زكات واجب كرده است به اندازه‌اى است كه از مستمندان رفع نياز كند ، و اگر خداوند اين مقدار از زكات را براى اين امر كافى نمىديد ، سهم بيشترى بر عهدهء ثروتمندان مىگذاشت . » « 2 » پس قسمتى از اين تفاوتها در اثر ستم‌هاى بعضى از افراد اجتماع در حق ديگران است ، و قسمتى در اثر سهل‌انگارى خود افراد جامعه است .\r\nتغذيه و بهداشت كافى باعث پيشرفت استعداد است و افراد تنبل و افرادى كه ثروتشان توسط ديگران از بين رفته است در اثر نبود امكانات نمىتوانند از جسم قوى ، زيبايى ظاهرى و استعداد زياد بهره‌مند شوند ؛ در حقيقت اين گونه اختلافها اختلافهاى ساختگى است كه با بيدارى مردم و مقاومتشان در برابر زورگويان و گرفتن حقوق پايمال شده‌شان و با\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، ص 12 ، حديث 6\r\n( 2 ) - همان ، ص 10 ، حديث 2\r\n","page_name":" 54 ","page_number":54},
  {"content":"\r\n\r\nاز بين رفتن نظام طبقاتى و گسترش عدالت اجتماعى از ميان خواهد رفت و هيچ‌گاه اسلام و قرآن اين گونه تفاوتها را تأييد نكرده‌اند .\r\nقسمت ديگرى از اين تفاوتها لازمهء آفرينش انسان است ؛ يك جامعه اگر از عدالت اجتماعى كامل هم برخوردار باشد ، تمام افرادش مثل جنس‌هاى توليد شدهء يك كارخانه هم‌شكل و يكنواخت نخواهند بود .\r\nنعمت‌هاى خداوندى در افراد چنان تقسيم شده است كه هر كسى سهمى از آنها را دارد ، و كمتر كسى پيدا مىشود كه همهء اين نعمت‌ها را داشته باشد ؛ يكى بدن قوى دارد ، ديگرى استعداد ذهنى فوق‌العاده ، سومى ذوق شعرى و . . . ؛ مهم اين است كه جامعه اين استعدادها را كشف نموده و از آنها بهره‌بردارى كند . يك جامعه مانند بدن انسان نياز به قسمت‌ها و استعدادهاى گوناگونى دارد ، همانطور كه بدن از سلولهاى مختلف تشكيل شده است و نمىشود سلولهاى همهء بدن يكنواخت باشد . بعضى بافتها مثل بافتهاى چشم ، ظريف و برخى ديگر مثل بافتهاى استخوانى ، خشن هستند . يك جامعه هم براى به وجود آمدنش نيازمند استعدادها و ذوقهاى گوناگون است كه هر كدام وظيفهء خاصى در اين پيكر بزرگ بر عهده دارند ؛ البته نبايد بعضى از اعضاى پيكر اجتماع در محروميت به سربرند و يا خدمت آنها ناچيز شمرده شده و تحقير گردند ؛ همانطور كه سلولهاى بدن با تمام تفاوتى كه دارند همگى از غذا و هوا و ساير نيازمندىهاى لازم بهره‌مند مىگردند . « عدالت » يعنى قرار دادن هر چيز در محل مناسب خود ، و اگر مثلًا تمام سلولهاى بدن انسان يكنواخت آفريده مىشد اين به دور از عدالت و حكمت بود . پس تفاوت ساختمانى ،\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nروحى و جسمى انسان‌ها در جاهايى كه امرى طبيعى و لازمهء آفرينش باشد نه تنها ظالمانه نيست بلكه مقتضاى حكمت پروردگار است ، و بر اين اساس ديگر نمىشود اشكال كرد كه چرا يك موجود انسان آفريده شده و ديگرى گوسفند يا عقرب يا كرم خاكى .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nفصل هفتم : نبوّت\r\nاصل دوم از اصول اعتقادى كه مورد پذيرش همهء مسلمانان است اعتقاد به نبوت و پيامبرى كسانى است كه از جانب خدا براى راهنمايى و هدايت بشر آمده‌اند . هدف از خلقت انسان تنها اين نيست كه مدتى در جهان زندگى كرده ، از نعمت‌هاى آن بهره‌مند شده ، آنگاه از اين دنيا برود ، بلكه انسان بايد در اين جهان تكامل پيدا كرده و لياقت رسيدن به مقامات بلند جهان آخرت را پيدا كند . رسيدن به اين هدف بدون برنامه‌ريزى و وجود مربّيان آزموده و آگاه امكان ندارد . حال اين قانون را چه كسى بايد تنظيم و تدوين كند ؟ جوابش روشن است ؛ كسى كه به تمام خصوصيات روحى و جسمى و عواطف انسان آگاهى و شناخت داشته باشد ؛ چنين اطلاعاتى از انسان تنها در اختيار خالق و به وجود آورندهء او قرار دارد و هر كس به جز خدا قانونى را براى كمال انسان تدوين نمايد پس از گذشت مدتى نقص آن قانون مشخص مىگردد ، خصوصاً اين كه منفعت‌طلبى قانون گذاران بشرى هرگز اجازه نمىدهد كه از منافع خود و وابستگانشان چشم‌پوشى كنند و به همهء افراد بشر به يك چشم نگاه كنند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاما اين قانون تدوين شدهء الهى با چه واسطه‌اى بايد به دست مردم برسد ؟ اينجاست كه پاى پيامبران كه انسان‌هاى برجسته و ممتاز و به دور از گناه و خطا هستند به ميان مىآيد . آنها به وسيلهء « وحى » ، احكام و دستورات خداوند را گرفته و به مردم ابلاغ مىكنند . وحى يك نوع ارتباط و تماس مخصوصى است كه بين پيامبر و پروردگار جهان حاصل مىشود و در آن پيامبر به وسيلهء چشم باطن حقائق هستى را مشاهده نموده ، با گوش دل سخنان غيبى را مىشنود .\r\nنكتهء مهم در زندگى پيامبران اين است كه آنها نخستين اجرا كنندگان قانون خدا هستند ؛ يعنى علاوه بر رساندن پيامهاى خداوند به مردم ، خود نمونه و الگوى عملى آن دستورات هستند .\r\n\r\nويژگىهاى پيامبران عليهم السلام\r\nبه طور كلى پيامبران الهى داراى دو صفت و ويژگى زير هستند : 1 - آنها از گناه و خطا به دور بوده ، معصوم هستند . براى اين كه فردى بتواند سرمشق جامعه و امت باشد به طورى كه مردم دچار سرگردانى نشوند ، بايد خودش در برابر معصيت و نافرمانى از قانونى كه به مردم ابلاغ مىكند بيمه باشد تا اعتماد كامل مردم را به خود جلب نمايد ؛ البته اشتباه نشود كه بيمه بودن پيامبران به اين معنا نيست كه آنها از ناحيهء خدا مجبور به معصوم بودن و دورى از گناه هستند به طورى كه خود آنها هيچ نقشى در عصمت و پاكى خويش ندارند ، بلكه مراد اين است كه پيامبران به واسطهء تعاليم پروردگار جهان از مسائل مختلف آگاهى پيدا نموده‌اند و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبه همين جهت دچار لغزش و انحراف نمىشوند ؛ مثل پزشكى كه در آزمايشگاه خود آبى را كه آلوده به انواع بيمارىها بوده مطالعه نموده و اثر كشندهء ميكروبهاى آن را دريافته است ، چنين پزشكى ممكن نيست از آن آب بنوشد ؛ چرا كه اين دانش و آگاهى به او مصونيت و دورى از نوشيدن آب را داده است .\r\nسرچشمهء بسيارى از گناهان ، ناآگاهى از عواقب و آثار عمل ناشايستى است كه انجام مىشود . خداوند با آموختن علوم و دانشهايى به پيامبرانش ، آنها را از انجام گناه به دور مىدارد . اگر گفته شود چرا پيامبران مشمول چنين فضل الهى شده‌اند نه ديگران ، بايد گفت : اين به خاطر مسؤوليت سنگين رهبرى جامعه است كه بر دوش آنان گذاشته شده است .\r\n2 - همانطور كه از مطالب گفته شده روشن شد يكى ديگر از خصوصيات پيامبران اين است كه بايد تمام قوانين و احكامى را كه براى سعادت دُنيوى و اخروى بشر لازم است بدانند تا بتوانند راه حقيقى تكامل و برنامه‌هاى سعادت بشر را به طور كامل در اختيارش گذارند ، البته محدودهء دانش پيامبران به مقدارى است كه خداوند در اختيار آنان مىگذارد و شرط اين كه آنها بتوانند از جانب خداوند صاحب دانش و علم شوند اين است كه داراى عقل و فهم ويژه‌اى باشند و به عبارت ديگر افرادى حكيم و خردمند باشند .\r\n\r\nراه‌هاى شناسايى پيامبران عليهم السلام\r\nبراى شناسايى درستى گفتار فردى كه ادعاى پيامبرى مىكند راه‌هاى متعددى وجود دارد كه برخى از آنها بدين قرار است :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nراه اول : پيغمبر ديگرى كه پيامبرى و رسالتش به اثبات رسيده است او را تأييد و تصديق كرده و يا قبل از آمدنش علائم و آثارش را بيان نمايد .\r\nيكى از وظايف پيامبران پيشين اين بوده كه پيروان خود را براى پذيرش پيامبران بعد آماده سازند ، همانطور كه از جانب حضرت عيسى عليه السلام اين تأييد نسبت به پيامبر اسلام صلى الله عليه و آله و سلم انجام گرفته است « 1 » ؛ چنان‌كه پيامبران بعد نيز دعوت پيامبران پيشين را تصديق و تأييد مىنمودند .\r\nراه دوم : براى راستى گفتارش معجزه‌اى بياورد . « معجزه » عمل خارق العاده‌اى است كه پيامبر بدون استفاده از ابزارهاى مادى ، قدرت انجام آن را دارد ولى در آن شرايط ، ديگران از انجام آن عاجز هستند ؛ همانند اژدها شدن عصاى حضرت موسى عليه السلام و نورانى شدن دست ايشان ، زنده نمودن مردگان و شفاى كور مادرزاد توسط حضرت عيسى عليه السلام ، سرد و خاموش شدن آتش بر حضرت ابراهيم عليه السلام ، خلقت شتر حضرت صالح عليه السلام از ميان كوه ، حكومت حضرت سليمان عليه السلام بر بادها و شياطين ، و آوردن قرآن توسط پيامبر اسلام صلى الله عليه و آله و سلم .\r\nهر پيامبرى با معجزه‌اى از نوع پيشرفته‌ترين علوم زمان خويش مجهز بوده است تا ارتباط او با عالم غيب بهتر روشن گردد و دانشمندان آن عصر و زمان در برابر وى تسليم گردند و به حقانيت دعوت او اعتراف نمايند .\r\nاين مطلب در حديثى از امام رضا عليه السلام به خوبى بيان گرديده است ؛ وقتى از حضرت سؤال مىشود كه چرا هر پيامبرى نوعى از معجزه داشته است ، حضرت مىفرمايند : در عصر موسى عليه السلام ساحران و جادوگران فراوان بودند ، حضرت موسى عليه السلام عملى انجام داد كه همهء ساحران در برابر آن\r\n\r\n\r\n","description":"","footnote":"\r\n( 1 ) - سورهء صفّ ( 61 ) : آيهء 6\r\n","page_name":" 60 ","page_number":60},
  {"content":"\r\n\r\nعاجز ماندند ؛ در زمان حضرت مسيح عليه السلام و محيط دعوت او پزشكان ، مهارت فوق‌العاده‌اى در معالجهء بيماران داشتند ، حضرت عيسى عليه السلام بدون استفاده از ابزار مادى با درمان بيماران غير قابل علاج ، حقانيت خود را ثابت كرد ؛ در عصر پيامبر اكرم صلى الله عليه و آله و سلم سخنوران و شاعران فوق‌العاده فصيح و بليغ وجود داشتند كه همگى در برابر شيوايى سخن قرآن زانو زدند . « 1 » راه سوم : در گفتار و رفتار مدّعى نبوت كنجكاوى و دقت شود ؛ چرا كه پيامبران واقعى هيچ منفعت مادى را براى خود در نظر ندارند ، نه پاداش و مالى مىخواهند و نه جاه و مقام و شهرتى ، بلكه حتى انتظار تشكر و سپاسگزارى هم از انسان‌ها ندارند و تنها انگيزه‌هاى الهى مدّ نظر آنهاست ، به خلاف ساحران و مدعيان دروغين پيامبرى كه در صدد جلب منفعت براى خويش هستند .\r\nراه چهارم : بررسى عميق و مطالعهء قوانين و احكام دين آن پيامبر و مقايسهء بين آنها و ساير قوانين و دست يافتن بر امتيازات آن قوانين نسبت به قوانين ديگر تا از اين راه پى به حقانيت آورندهء آن ببرند كه البته اين راه مخصوص خردمندان و اهل تحقيق و نظر مىباشد و تودهء مردم قدرت تشخيص آن را ندارند .\r\n\r\nتعداد پيامبران الهى\r\nپيامبرانى كه نام آنها صريحاً در قرآن آمده است 26 نفر هستند و آنها عبارتند از : آدم ، نوح ، ادريس ، صالح ، هود ، ابراهيم ، اسماعيل ، اسحاق ،\r\n\r\n\r\n","description":"","footnote":"\r\n( 1 ) - بحار الانوار ، ج 11 ، ص 70 و 71 ، حديث 1\r\n","page_name":" 61 ","page_number":61},
  {"content":"\r\n\r\nيوسف ، لوط ، يعقوب ، موسى ، هارون ، شعيب ، زكريا ، يحيى ، عيسى ، داوود ، سليمان ، الياس ، يَسَع ، ذوالكفل ، ايّوب ، يونس ، عُزير عليهم السلام و محمد صلى الله عليه و آله و سلم . البته بايد در نظر داشت كه در قرآن به طور اشاره از پيامبران ديگرى چون حضرت شموئيل ، ارميا ، خضر و يوشع نيز ياد شده ولى نام آنها به طور صريح و روشن برده نشده است . « 1 » در اين كه تعداد پيامبران الهى چند نفر بوده است روايات مختلفى وارد شده است ، از جمله اين كه در روايات زيادى تعداد آنها صد و بيست و چهار هزار نفر « 2 » و در روايات ديگرى تعداد آنها صد و چهل و چهار هزار نفر شمرده شده است . « 3 » در برخى روايات نيز آمده است كه ابوذر از پيامبر اكرم صلى الله عليه و آله و سلم راجع به تعداد پيامبران الهى و كتاب‌هايى كه خداوند نازل كرده سؤال نمود ، پيامبر صلى الله عليه و آله و سلم در جواب فرمودند : پيامبران سيصد و بيست هزار نفر بودند و كتاب‌هاى نازل شده صد و بيست و چهار عدد بود ؛ سپس ابوذر از تعداد رسولان از ميان آن پيامبران - يعنى كسانى كه مأمور ابلاغ تكاليف الهى بودند - پرسيد ، حضرت فرمود : سيصد و اندى از آنها رسول بودند . « 4 »\r\n\r\nمقامات پيامبران\r\nپرسش : آيا مقام همهء پيامبران خدا و وظيفه‌اى كه بر عهده داشته‌اند\r\n\r\n\r\n","description":"","footnote":"\r\n( 1 ) - مراجعه شود به : سورهء بقره ( 2 ) : آيات 247 و 259 - سورهء كهف ( 18 ) : آيات 60 و 65\r\n( 2 ) - بحار الانوار ، ج 11 ، ص 30 ، حديث 21 ؛ همچنين‌ص 41 ، حديث 43\r\n( 3 ) - همان ، ج 16 ، ص 352 ، حديث 35\r\n( 4 ) - همان ، ج 11 ، ص 60 ، حديث 68\r\n","page_name":" 62 ","page_number":62},
  {"content":"\r\n\r\nمساوى بوده يا اين كه با هم فرق مىكرده است ؟\r\nپاسخ : از اشاره‌هايى كه در آيات قرآن وجود دارد وتعبيرهاى گوناگون كه در روايات وارد شده است برمىآيد افرادى كه از طرف خداوند مأموريت داشته‌اند داراى مقامات مختلفى بوده‌اند بدين قرار : 1 - مقام نبوت : يعنى دريافت احكام الهى از جانب خداوند به وسيلهء وحى ؛ به پيامبرانى كه داراى چنين مقامى بوده‌اند « نبىّ » گفته مىشود . بنابراين « نبىّ » كسى است كه وحى بر او نازل شده باشد .\r\n2 - مقام رسالت : يعنى مقام رساندن وحى به مردم و تبليغ و نشر احكام خداوند و آگاهى بخشيدن به جامعه ؛ و در اين صورت ، « رسول » به فردى گويند كه با تلاش گسترده براى دعوت مردم به سوى خدا حركت مىكند و براى يك انقلاب فرهنگى كوشش مىنمايد .\r\n3 - مقام امامت : يعنى رهبرى و پيشوايى مردم . « امام » كسى است كه با تشكيل حكومت الهى و به دست آوردن قدرتهاى لازم در جهت پياده نمودن احكام خداوند سعى و تلاش مىنمايد ، و به عبارت ديگر وظيفهء امام اجراى دستورات خداست در حالى كه وظيفهء رسول ابلاغ و رسانيدن اين احكام است .\r\nبرخى از پيامبران مانند پيامبر اسلام صلى الله عليه و آله و سلم عهده‌دار هر سه مقام بودند ، و عده‌اى از آنها يا فقط نبى بودند و يا علاوه بر آن مقام رسالت را هم به دوش داشتند .\r\nاز ميان پيامبران عده‌اى « اولوا العزم » بوده‌اند ؛ « عزم » به معنى ارادهء محكم است ، و به پيامبرانى كه صاحب شريعت و آيين جديد بودند\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nپيامبران « اولوا العزم » مىگويند ؛ زيرا آنها با مشكلات و گرفتاريهاى زيادى روبرو بودند و براى مقابله با اين سختىها احتياج به عزم و ارادهء محكمترى داشتند . « 1 » اين پيامبران پنج نفر هستند : 1 - حضرت نوح عليه السلام ، 2 - حضرت ابراهيم عليه السلام ، 3 - حضرت موسى عليه السلام كه « تورات » كتاب آسمانى اوست ، 4 - حضرت عيسى عليه السلام كه « انجيل » كتاب آسمانى اوست ، 5 - حضرت محمد صلى الله عليه و آله و سلم كه « قرآن » كتاب آسمانى اوست . « 2 »\r\n\r\n\r\n","description":"","footnote":"\r\n( 1 ) - همان ، ص 34 و 35 ، حديث 28 و 29 و 30\r\n( 2 ) - همان ، ص 33 ، حديث 26\r\n","page_name":" 64 ","page_number":64},
  {"content":"\r\n\r\n\r\nفصل هشتم : پيامبر اسلام صلى الله عليه و آله و سلم\r\nقبل از مبعوث شدن پيامبر اكرم صلى الله عليه و آله و سلم مردم دنيا و به ويژه جزيرةالعرب در ضلالت و گمراهى بودند . سيه‌روزى ، بدبختى ، جهل و نادانى و آلودگىهاى گوناگون معنوى در آن عصر تمام جهان را فرا گرفته بود . اين وضع نابسامان بر كسى پوشيده نبود تا اين كه خداوند نعمت بزرگى را كه ارزش منت نهادن بر مردم داشت به آنها ارزانى كرد و آن بعثت پيامبر اكرم صلى الله عليه و آله و سلم بود ؛ پيامبرى كه از جنس خود مردم بود ، نه از جنس ملائكه ، تا بتواند احتياجات و نيازمندىهاى انسان‌ها را دقيقاً درك كند ، و دردها و مشكلات آنها را لمس نمايد . او به مقام پيامبرى برگزيده شد در حالى كه سه برنامهء مهم را سرلوحهء كارهاى خود قرار داده بود : 1 - آيات پروردگار را بر مردم تلاوت مىكرد و گوش‌هاى آنها را با كلام خداوند آشنا مىساخت .\r\n2 - فضائل اخلاقى و ارزش‌هاى انسانى را در جان و روح آنها پرورش مىداد و آنها را تربيت مىكرد و از پليديهاى شرك و عقايد باطل و خرافى و خصلت‌هاى زشت حيوانى پاك مىساخت تا آمادهء تعليم كتاب الهى و\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nحكمت و دانش واقعى شوند .\r\n3 - به آنها حكمت و دانش مىآموخت ، زيرا جهل منشأ تاريكى و گمراهى روح است . « 1 » رسول‌اكرم صلى الله عليه و آله و سلم برنامهء خويش را از « ام‌ّالقرى » يعنى اصل و مادر آباديهاى حجاز كه شهر « مكه » است آغاز نمود . نخست مأمور تبليغ بستگان نزديك خويش گرديد تا آنها را به راه راست هدايت نمايد و با اين كار هستهء ابتدايى اسلام محكم گردد ، آنگاه مأموريت تبليغ ديگران را پيدا كرد ، و پس از محكم گرديدن پايه‌هاى اسلام مأمور انذار و تبليغ جهانيان شد و بر اين اساس نامه‌هايى به سران بزرگ جهان آن روز نوشته و « كسراها » و « قيصرها » را به اسلام دعوت نمود .\r\nبه‌راستى وجود پيامبر اكرم صلى الله عليه و آله و سلم رحمت و نعمتى بود از جانب خداوند براى همهء جهانيان ، زيرا او عهده‌دار نشر آيينى شد كه سبب نجات همهء انسان‌هاست . حال اگر گروهى از اين رحمت بىپايان خداوند استفاده نمىكنند مربوط به خودشان است و تأثيرى در عمومى بودن اين رحمت ندارد . به هر حال در دنياى امروز كه فساد و تباهى و ظلم و بيدادگرى و نسل‌كشى از در و ديوار آن مىبارد و آتش جنگها از هر سوى آن شعله‌ور است ، در دنيايى كه جهل ، فساد اخلاق ، خيانت ، استبداد و تبعيض هزاران آشفتگى و نابسامانى آفريده ، در چنين جهانى مفهوم « رَحْمَةٌ لِلْعالَمين » بودن پيامبر از هر زمانى آشكارتر است ؛ چه رحمتى بالاتر از اين كه وى با آوردن برنامه‌اى كامل كه عمل به آن نقطه پايان اين\r\n\r\n\r\n","description":"","footnote":"\r\n( 1 ) - برگرفته از سورهء آل عمران ( 3 ) : آيهء 164\r\n","page_name":" 66 ","page_number":66},
  {"content":"\r\n\r\nبدبختىها و سيه روزىهاست انسان‌ها را به سوى خوشبختى دو جهان راهنمايى كند .\r\n چه غم ديوار امت را كه دارد چون تو پشتيبان * چه باك از موج بحر « 1 » آن را كه باشد نوح كشتيبان « 2 » \r\nتمام تلاش و كوشش پيامبر اكرم صلى الله عليه و آله و سلم براى هدايت انسان‌ها به طرف پروردگار بود و در اين راه هيچ مزد و پاداشى طلب نمىكرد ، بلكه هدايت مردم را اجر خويش قرار مىداد ؛ چرا كه هدايت امت اجر معنوى فوق‌العاده‌اى براى او داشت .\r\n\r\nگوشه‌اى از زندگينامهء پيامبر اسلام صلى الله عليه و آله و سلم\r\nحضرت محمد صلى الله عليه و آله و سلم در 17 ربيع‌الاول در شهر مكه به دنيا آمد ، همان سالى كه ماجراى « اصحاب فيل » اتفاق افتاد و « ابرهه » فرمانرواى يمن با سپاهى بزرگ و فيل جنگى براى خراب نمودن « كعبه » به مكه آمد ولى به عذاب الهى دچار شد و همراه با سپاهش توسط پرندگانى كه بر آنان سنگ پرتاب كردند نابود شدند .\r\nنام پدر حضرت محمد صلى الله عليه و آله و سلم « عبداللَّه » و مادرش « آمنه » بود . پدرش قبل از تولد او از دنيا رفت و پدربزرگش حضرت « عبدالمطلب » عهده‌دار ادارهء زندگى او شد . شش سال بيش نداشت كه مادرش آمنه نيز از دنيا رفت . در هشت سالگى پدربزرگ خويش عبدالمطلب را نيز از دست داد و\r\n\r\n\r\n","description":"","footnote":"\r\n( 1 ) - بَحْر : دريا\r\n( 2 ) - گلستان ، ديباچه\r\n","page_name":" 67 ","page_number":67},
  {"content":"\r\n\r\nعمويش حضرت « ابوطالب » ادارهء زندگى او را به دوش گرفت . در سن 25 سالگى با حضرت « خديجه » ازدواج كرد .\r\nاز كودكى با ادب ، راستگو و درستكار بود و به همين جهت به او « محمد امين » مىگفتند . چهل سال در ميان مردم با صداقت و امانت و بزرگوارى زندگى كرد ، در اين مدت هرگز دروغ و خيانت از او ديده نشد و ستمى بر كسى روا نداشت . هر سال مدتى به كوه « حراء » مىرفت و با تأمل در آثار قدرت خداوند او را پرستش مىنمود ، تا اين كه در سن 40 سالگى در روز 27 ماه رجب به پيامبرى برگزيده و مبعوث شد . پس از مبعوث شدن به پيامبرى ، مدت 13 سال در مكه به سر برد و در اين مدت پنهان و آشكار مردم را به خداپرستى و اسلام دعوت نمود . مشركين در اين مدت دست به آزار و شكنجهء مسلمانان و رسول خدا زدند ، به طورى كه حضرت مجبور شد به شهر « يثرب » كه بعداً « مدينةالنبى » نام گرفت هجرت و مسافرت كند و در آنجا بناى حكومت جهانى اسلامى را پىريزى نمايد ؛ مدت 10 سال حضرت در آن شهر زندگى كرد و به تبليغ و ارشاد مردم مشغول بود ؛ حوادث گوناگون تلخ و شيرين و جنگها و پيروزيهايى در اين ده سال اتفاق افتاد ، پس از گذشت 63 سال از عمر شريفشان در 28 ماه صفر سال 11 هجرى اين جهان را بدرود گفته ، به ديار ابدى شتافتند .\r\nهرچند موفقيت پيامبر صلى الله عليه و آله و سلم با كمك پروردگار بود ولى يكى از مهم‌ترين عوامل آن جاذبهء اخلاقى ايشان بود . آن چنان صفات پسنديدهء انسانى و مكارم اخلاقى در او جمع شده بود كه دشمنان سرسخت را\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nتحت تأثير قرار مىداد و به تسليم وامىداشت و دوستان را سخت مجذوب مىساخت . اگر بگوييم يكى از معجزات پيامبر اسلام صلى الله عليه و آله و سلم اخلاق نيكوى وى بود سخنى به حق گفته‌ايم . برخى از ويژگىهاى پيامبر اكرم صلى الله عليه و آله و سلم كه از امام حسين عليه السلام براى ما نقل گرديده ، بدين قرار است : « رفتار پيامبر با هم‌نشينان خود چنين بود كه دائماً خوشرو و خندان و ملايم و نرم‌خو بود ؛ هرگز خشن ، سنگدل ، پرخاشگر ، بد زبان ، عيب‌جو ، مديحه‌گر و چاپلوس نبود ؛ هيچ كس از او مأيوس نمىشد و هر كس به در خانهء او مىآمد نوميد باز نمىگشت . سه چيز را از خود دور كرده بود : مجادله و كشمكش در سخن ، پرگوئى ، و دخالت در كارى كه به او مربوط نبود . و سه امر را در حق مردم انجام نمىداد و از خود دور كرده بود : كسى را مذمت و سرزنش نمىنمود و از لغزشها و عيوب پنهانى مردم جستجو نمىكرد ؛ هرگز سخن نمىگفت مگر در امورى كه اميد ثواب الهى داشت ، آن قدر سخنانش نفوذ داشت كه در هنگام سخن گفتنش همه سكوت مىكردند ، هرگاه فرد غريب و ناآگاهى با وى با خشونت سخن مىگفت و درخواستى مىنمود حضرت تحمل مىكرد ، به يارانش مىفرمود هرگاه كسى را ديديد كه حاجتى دارد به او عطا كنيد ؛ و هرگز كلام كسى را قطع نمىكرد تا سخنش پايان گيرد . » « 1 » بله ، اگر او مردم را به بندگى خدا دعوت مىكرد ، خود بيش از همه عبادت مىنمود ؛ اگر از كارى باز مىداشت ، خود قبل از همه از آن خوددارى مىكرد . آزارش مىدادند اندرز مىداد ، ناسزايش مىگفتند\r\n\r\n\r\n","description":"","footnote":"\r\n( 1 ) - بحار الانوار ، ج 16 ، ص 148 - / 153 ، حديث 4\r\n","page_name":" 69 ","page_number":69},
  {"content":"\r\n\r\nبراى آنها دعا مىكرد ، بر بدنش سنگ مىزدند و خاكستر داغ بر سرش مىريختند و او براى هدايت آنها دست دعا به درگاه خدا برمىداشت .\r\nبسيار متواضع بود به طورى كه روى زمين مىنشست و روى زمين غذا مىخورد و كارهاى خانه را خودش انجام مىداد ؛ مثلًا گاهى درب خانه را خودش بر روى افراد باز مىكرد ، گوسفند را خودش مىدوشيد ، چون خدمتكار او از گرداندن آسياب دستى كه در آن زمان در خانه‌ها وجود داشت خسته مىشد آن حضرت او را كمك مىكرد ؛ هيچ گاه براى امور دنيوى خشمناك نشد و غضب او فقط براى خدا بود ؛ با فقرا و طبقهء افتاده هم‌غذا مىشد ، و افراد صالح و دانشمند را احترام مىنمود ؛ در خوراك و پوشاك بين خود و خدمتكارانش فرقى نمىگذاشت ، به هر كه مىرسيد سلام مىكرد ، و در هر مجلس كه مىنشست به ياد خدا بود ، بيشتر رو به قبله مىنشست ؛ اگر كسى براى انجام كارى به او احتياج داشت زود حركت مىكرد و به دنبال كار او مىرفت ؛ ميهمان را احترام مىكرد و گاهى عبا و رداى خود را روى زمين مىانداخت تا ميهمان روى آن بنشيند .\r\nروزى شخصى در حال سخن گفتن با آن حضرت به واسطهء عظمت وى مىلرزيد ، حضرت فرمودند : چرا از من مىترسى ، من كه پادشاه نيستم .\r\nبه راستى كه او اسوه و الگوى كامل اخلاق و انسانيت براى بشر بود ؛ آن گونه كه خود فرموده بود : « من به پيامبرى مبعوث شدم تا فضائل اخلاقى را تكامل بخشيده ، به نقطهء اوج خود برسانم . » « 1 » آيا بالاتر از اين گذشت و مردانگى وجود دارد كه وقتى مشركين جنايتكار - كه ساليان دراز\r\n\r\n\r\n","description":"","footnote":"\r\n( 1 ) - بحارالانوار ، ج 16 ، ص 210 - بيقهى ، السنن الكبرى ، ج 10 ، ص 192\r\n","page_name":" 70 ","page_number":70},
  {"content":"\r\n\r\nهرچه در توان داشتند بر ضد اسلام و شخص پيامبر به كار گرفتند - در فتح مكه در چنگال مسلمانان گرفتار شدند ، حضرت بر خلاف تمام محاسبات دشمنان و دوستان ، فرمان عفو عمومى آنها را صادر نموده ، تمام بدكاريهاى آنها را به دست فراموشى سپرد ! ؟ آرى او اين گونه بود كه خدايش فرمود :\r\n« وَانَّكَ لَعَلى خُلُقٍ عَظيم » « 1 »\r\nيعنى : به راستى تو داراى اخلاق برجسته و عظيمى هستى .\r\nدر اين جا مناسب است براى ترسيم روح بلند پيامبر اكرم صلى الله عليه و آله و سلم و تواضع او به طورى كه خود را در رديف ديگران مىديد و حتى با آنها مزاح و شوخى مىنمود ، لطيفه‌اى از آن حضرت براى شما بيان نمايم :\r\nروزى زنى در حالى كه غمگين به نظر مىرسيد نزد حضرت صلى الله عليه و آله و سلم آمد ، او پيغامى از طرف شوهرش آورده بود ، حضرت فرمود : شوهرت را مىشناسم او همان شخصى نيست كه در چشمش سفيدى هست ؟ زن گفت : نه خدا نكند ، او هرچه هست اين عيب را ندارد ؛ حضرت تبسم نموده و فرمودند : من عيب او را نگفتم ، همهء مردم در چشمشان سفيدى هست و سفيدى چشم همه از سياهى آن بيشتر است ؛ آن زن به همراه حاضران خنديدند و زن از آن حال غمزدگى بيرون آمد .\r\n\r\nراه‌هاى شناسايى پيامبرى حضرت محمّد صلى الله عليه و آله و سلم\r\nپرسش : راه‌هايى كه براى شناسايى پيامبران گفته شد ، آيا در مورد پيامبر اكرم صلى الله عليه و آله و سلم هم وجود دارد ؟\r\n\r\n\r\n","description":"","footnote":"\r\n( 1 ) - سورهء قلم ( 68 ) : آيهء 4\r\n","page_name":" 71 ","page_number":71},
  {"content":"\r\n\r\nپاسخ : بله ؛ يكى از اين راه‌ها مژده و تصديق پيامبران قبل از حضرت محمد صلى الله عليه و آله و سلم نسبت به پيامبرى اوست و حضرت عيسى عليه السلام از آمدن پيامبرى به نام « احمد » خبر داده است كه در قرآن اين بشارت از او نقل شده است « 1 » .\r\nمسألهء ديگر وجود معجزه است . پيامبر اكرم صلى الله عليه و آله و سلم اگرچه به درخواست عده‌اى بهانه‌جو كه قصد پذيرش حق را نداشتند و تقاضاى معجزه مىنمودند پاسخى نمىدادند ، اما در مواردى كه براى اثبات حقيقتِ دعوت وى از او مطالبهء معجزه مىشد معجزه‌اى توسط وى انجام مىگرفت ، پاره شدن ماه به دو قسمت يكى از اين معجزات است ، اما مهم‌ترين معجزهء پيامبر اكرم صلى الله عليه و آله و سلم كه مخصوص زمان خاصى نيست و تا ابد براى همهء نسلها وجود دارد كتاب « قرآن » است ، معجزات پيامبران پيشين ، خود زبان نداشت و لازم بود كه آن پيامبران به همراه معجزات خود باشند ، اما قرآن يك معجزهء گوياست كه نياز به معرفى ندارد و پس از گذشت قرنها از وفات پيامبر اكرم صلى الله عليه و آله و سلم همانند زمان حيات او به دعوت خود ادامه مىدهد ، هم دين است و هم معجزه ، هم قانون است و هم سند قانون . معجزات پيامبران گذشته و حتى معجزات ديگر پيامبر اكرم صلى الله عليه و آله و سلم غير از قرآن ، در زمان و مكان مشخصى و در برابر عدهء خاصى انجام مىگرفت ؛ مثلًا سخن گفتن حضرت مسيح عليه السلام در گهواره و زنده كردن مردگان توسط وى همه در زمان و مكان خاص و در برابر ديدگان اشخاص معيّنى بوده است ؛ ولى حقّانيت قرآن بستگى به زمان و مكان ندارد و به\r\n\r\n\r\n","description":"","footnote":"\r\n( 1 ) - سورهء صفّ ( 61 ) : آيهء 6\r\n","page_name":" 72 ","page_number":72},
  {"content":"\r\n\r\nهمان صورتى كه در 1400 سال قبل در محيط تاريك « حجاز » تجلى كرد ، امروز نيز بر ما نورافشانى مىكند ؛ بلكه با گذشت زمان و پيشرفت علم و دانش امكاناتى براى ما فراهم شده است كه بتوانيم استفادهء بيشترى از آن ببريم .\r\nنكتهء مهم آن كه : امور خارق‌العاده‌اى كه از پيامبران به عنوان گواه صدق آنها ديده شده معمولًا جنبهء جسمانى دارد ، مانند شفاى بيماران غير قابل علاج ، ولى الفاظ قرآن كه از همين حروف و كلمات معمولى تركيب يافته و در اعماق جان انسان نفوذ كرده ، روح انسان را صيقل مىدهد ، معجزه‌اى است كه با مغزها و انديشه و احساسات انسان سروكار دارد . بديهى است كه برترى چنين معجزه‌اى بر معجزات جسمانى احتياج به توضيح ندارد .\r\nقرنهاست كه اين كتاب از مخالفان خود درخواست مقابله به مثل نموده و گفته است هر كه مىتواند مثل اين كتاب را يا ده سوره مثل اين كتاب را و يا لااقل سوره‌اى مثل سوره‌هاى اين كتاب را بياورد ، اما كسى نتوانسته چنين عملى را انجام دهد ، با اين كه در مكه و مدينه مسيحيان و يهوديان سرسخت و متعصبى بودند كه براى تضعيف مسلمانان از هر فرصتى استفاده مىكردند و همچنين منافقانى كه در بين مسلمانان وجود داشتند و براى از بين بردن اسلام از هيچ كارى دريغ نمىكردند ، اما آنها دست به چنين كارى نزده‌اند ، بر عكس با شنيدن آيات زيبا و شيواى اين كتاب عده‌اى از دانشمندان يهودى و مسيحى به اسلام گرويدند .\r\nآنچه باعث شگفتى انسان مىگردد آن است كه آورندهء اين كتاب فردى است « امّى » كه در مكتب خانه و مدرسه درس نخوانده و از محضر\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاستادى استفاده ننموده است .\r\n نگار « 1 » من كه به مكتب نرفت و خط ننوشت * به غمزه « 2 » مسأله‌آموز صد مدرّس شد « 3 » \r\nتاريخ ، اسامى عدهء محدودى را كه براى مقابله با قرآن برخاسته‌اند ضبط كرده است ؛ يكى از اين افراد « مُسَيْلَمهء كذّاب » از مردم « يَمامه » است كه در سال يازدهم يا دوازدهم هجرى ادعاى پيامبرى نمود . او آياتى در مقابل قرآن آورده كه بيشتر جنبهء تفريحى و سرگرمى دارد ، ترجمهء يكى از سوره‌هاى اختراعيش را اين جا ذكر مىكنيم : « اى قورباغه دختر قورباغه ، آنچه مىخواهى صدا كن ، نيمى از تو در آب و نيمى ديگر در گِل است ، نه آب را گِل‌آلود مىكنى و نه كسى را از آب خوردن باز مىدارى . » « 4 » با گذشت زمان هر روز عظمت اين كتاب آسمانى براى جهانيان بهتر روشن مىشود ؛ از « ويل دورانت » تاريخ‌نگار معروف در وصف اين كتاب چنين نقل شده كه مىگويد : « قرآن در مسلمانان آن‌چنان عزّت نفس و عدالت و تقوا به وجود آورده كه در هيچ يك از مناطق جهان شبيه و نظير نداشته است . » « 5 »\r\n\r\n\r\n","description":"","footnote":"\r\n( 1 ) - معشوق\r\n( 2 ) - اشاره و حركت چشم و ابرو از روى ناز\r\n( 3 ) - ديوان حافظ ، غزليات ، شماره 167\r\n( 4 ) - ابن كثير ، البدايه والنهايه ، ج 6 ، ص 359 - طبرى ، تاريخ الامم والملوك ، ج 2 ، ص 506\r\n( 5 ) - تفسير نمونه ، ج 1 ، ص 137 و 138\r\n","page_name":" 74 ","page_number":74},
  {"content":"\r\n\r\n\r\nفصل نهم : آخرين شريعت\r\nواژهء « دين » در لغت به معناى جزا و پاداش و همچنين به معناى اطاعت و پيروى از فرمان آمده است ، و در اصطلاح به مجموعهء عقايد و قوانين و آدابى گفته مىشود كه در سايهء آن انسان مىتواند به سعادت و خوشبختى دو جهان رسيده و از نظر فردى ، اجتماعى ، اخلاقى و تربيتى در مسير صحيح گام بردارد .\r\nكلمهء « اسلام » در اصل به معناى تسليم بودن و اطاعت آمده است . و آيين حقيقى در پيشگاه خداوند همان تسليم بودن در برابر فرمان اوست .\r\nدر واقع روح دين در همهء زمانها چيزى جز تسليم بودن در برابر حقيقت نيست ، ولى از آنجا كه آيين پيامبر اكرم صلى الله عليه و آله و سلم عالىترين نمونهء تسليم در برابر خداوند است ، نام « اسلام » براى آن انتخاب شده است . البته دعوت اسلام به توحيد و نبوت و مانند آن دعوت تازه‌اى نيست ، بلكه تمام اصولى كه دربارهء مسائل ريشه‌اى و بنيادى وجود دارد در همهء اديان آسمانى يكى است . آرى ، همراه با تكامل جوامع و فرهنگ‌هاى انسانى ، قوانين و مقررات فرعى و جزئى نيز رشد و تكامل پيدا كرده است و با\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nآمدن اسلام ، آخرين شريعت به مرحلهء نهايى رسيده است ، ولى اصول كلى عقايد ، مبانى اخلاق و قوانين رفتارى در همهء مذاهب يكسان بوده است .\r\n\r\nپيامبر اكرم صلى الله عليه و آله و سلم خاتم پيامبران\r\nدر فصل پيشين بيان شد كه آيين اسلام جنبهء جهانى داشته ، مخصوص منطقه و نژاد و قوم خاصى نيست . مفاهيم و محتويات اين دين چنان گسترده است كه با گذشت زمان به كهنگى و فرسودگى نمىگرايد ، و بدين جهت اسلام نه تنها از نظر مكانى محدود به منطقهء خاصى نيست كه از نظر زمان هم قيدى ندارد و همهء آيندگان را شامل مىشود و بدين گونه است كه از پيامبر اكرم صلى الله عليه و آله و سلم به عنوان\r\n« خاتَم النبيين » « 1 »\r\nياد مىگردد ؛ كلمهء « خاتم » به معنى چيزى است كه به وسيلهء آن پايان داده مىشود . اين كلمه از ريشهء « ختم » به معنى « پايان » گرفته شده است و از آنجا كه مهرزدن در پايان و خاتمهء نوشته قرار مىگيرد ، نام خاتم برروى وسيله‌اى كه با آن مهر مىزنند گذاشته شده است . انگشتر را هم « خاتم » مىگويند چون در قديم روى انگشترهايشان نقش‌ها و نوشته‌هايى را حكّ مىنمودند و به وسيلهء آن انگشتر نامه‌ها را مهر مىكردند ؛ وقتى پيامبر گرامى اسلام صلى الله عليه و آله و سلم تصميم گرفت دعوت خود را گسترش داده ، به پادشاهان و سلاطين روى زمين نامه بنويسد ، دستور داد انگشترى برايش ساختند كه روى آن جملهء « مُحَمَّد رَسُولُ اللَّه » حكّ شده بود و نامه‌هاى خود را با آن مهر مىكرد . و\r\n\r\n\r\n","description":"","footnote":"\r\n( 1 ) - سورهء احزاب ( 33 ) : آيهء 40\r\n","page_name":" 76 ","page_number":76},
  {"content":"\r\n\r\nبدين گونه كلمهء « خاتَم‌النبيين » كه در قرآن براى پيامبر اكرم صلى الله عليه و آله و سلم ذكر شده است دلالت بر اين مطلب دارد كه ايشان آخرين پيامبر الهى است ، و اين فكرى سطحىنگر است كه گفته شود مراد از اين كلمه اين است كه پيامبر اسلام انگشتر پيامبران است و زينت آنها حساب مىشود .\r\nمسألهء خاتميت پيامبر امرى است كه همهء مسلمانان بر آن اتفاق نظر دارند و در آيات فراوانى از قرآن به آن اشاره ياتصريح گرديده است .\r\nترجمهء يكى از آيات چنين است : « محمد پدر هيچ يك از مردان شما نبوده ، ولى رسول‌خدا و خاتم پيامبران است . » « 1 » همچنين روايات متعددى از پيامبر اكرم صلى الله عليه و آله و سلم و ساير معصومين عليهم السلام در اين باره نقل شده است كه در اين جا به ذكر يك نمونه از آن بسنده مىكنيم : پيامبر اكرم صلى الله عليه و آله و سلم به حضرت على عليه السلام در حديث منزلت چنين فرمود :\r\n« تو نسبت به من مانند هارون نسبت به موسى هستى جز اين كه بعد از من پيامبرى نخواهد بود . » « 2 » پرسش : سير ترقى و تكامل انسان حد و مرزى ندارد و لذا مىبينيم كه انسان‌هاى امروز در مرحله‌اى بالاتر از علم و دانش نسبت به گذشتگان قرار دارند ، با اين حال چرا دفتر نبوت و پيامبرى به طور كلى بسته شده و انسان در اين حركت و سير تكاملى از پيامبران جديد محروم شده است ؟\r\nپاسخ : گاه انسان به مرحله‌اى از رشد و بلوغ فكرى و فرهنگى مىرسد كه مىتواند با استفادهء مداوم از اصول و تعليماتى كه پيامبر خاتم\r\n\r\n\r\n","description":"","footnote":"\r\n( 1 ) - همان\r\n( 2 ) - بحار الانوار ، ج 5 ، ص 69 - السنن الكبرى ، ج 9 ، ص 40 - متقى هندى ، كنز العمّال ، ج 11 ، ص 599 ، شماره 32881\r\n","page_name":" 77 ","page_number":77},
  {"content":"\r\n\r\nبه طور جامع در اختيار او گذارده راه را به‌خوبى ادامه دهد بدون آن كه به شريعت تازه‌اى نياز داشته باشد . مثلًا يك دانش‌آموز در مرحله‌هاى مختلف تحصيلش نياز به استاد دارد اما وقتى به درجهء صاحب نظرى رسيد ديگر نزد استاد جديدى ادامهء تحصيل نمىدهد بلكه با اتكا به آنچه از محضر استادهاى پيشين و خصوصاً استاد اخير خود دريافته به بحث و تحقيق و بررسى مىپردازد و مسير تكاملى خود را ادامه مىدهد . بر همين اساس انبياى پيشين براى آن كه انسان بتواند در اين راه پرنشيب و فرازى كه به سوى تكامل وجود دارد پيش برود ، هر كدام قسمتى از نقشهء اين مسير را در اختيار او گذاشتند تا انسان اين شايستگى را پيدا كند كه نقشهء كلى و جامع تمام راه را به وسيلهء آخرين پيامبر از سوى خداوند بزرگ دريافت نمايد . البته اين مطالب فقط در مورد نياز نداشتن به آيين و دين جديد است و گرنه مسألهء امامت كه همان نظارت كلى بر اجراى اين اصول و قوانين و دستگيرى از بازماندگان در راه مىباشد ، مسألهء ديگرى است كه هرگز انسان از آن بىنياز نيست ؛ و روى همين اساس پايان يافتن سلسلهء نبوت هرگز به معنى بىنياز بودن از سلسلهء امامت نمىباشد ، كه ان شاء اللَّه در بحث امامت به اين موضوع خواهيم پرداخت .\r\n\r\nاصول كلى اسلام پاسخگوى مسائل در هر زمان\r\nپرسش : نيازهاى انسان در هر زمانى تغيير مىكند در حالى كه قوانين دين اسلام مربوط به مسائل و نيازهايى است كه در زمانهاى گذشته وجود داشته است ، حال با اين دستورات چگونه مىتوان به نيازهاى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nگوناگون انسان كه هر زمانى در حال تحول و تغيير است پاسخ داد ؟\r\nپاسخ : اگر تمام دستورات اسلام امور جزيى و مشخص بود و مربوط به امر خاص و شخص معين و منطقهء مخصوصى بود ، اين اشكال راه پيدا مىكرد ، اما با توجه به اين كه در دستورات اسلام يك سلسله اصول كلى و قواعد بسيار وسيع و گسترده وجود دارد كه مىتواند نيازهاى هر عصرى را پاسخگو باشد ديگر جايى براى اين اشكال وجود ندارد ، و اصلًا « اجتهاد » به معنى تلاش براى پيدا كردن حكم مسائل جزيى از اين دستورات و قواعد كلى است و « مجتهد » به كسى مىگويند كه بتواند با استفاده از قرآن و مدارك و منابع به يادگار مانده از پيامبر صلى الله عليه و آله و سلم و ائمه عليهم السلام ، وظيفهء انسان‌ها را در هر عصرى در برابر مسائل جديد مشخص نمايد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nفصل دهم : معاد يا رستاخيز\r\nاصل سوم از اصول دين كه مورد پذيرش همهء مسلمان است اعتقاد به معاد يعنى تجديد زندگى بعد از مرگ براى دريافت پاداش و كيفر اعمال است . اين اصل در تمام اديان الهى به چشم مىخورد و هر مذهبى را كه در آن اعتقاد به روز رستاخيز وجود نداشته باشد نمىتوان مذهب الهى ناميد .\r\nهمهء پيامبران و كتاب‌هاى آسمانى بر اين مطلب اتفاق نظر دارند كه زندگى انسان به واسطهء مرگ خاتمه نمىيابد ، بلكه بعد از پايان اين زندگى جهان ديگرى وجود دارد كه هر كس در آنجا جزاى اعمال نيك و سزاى كارهاى زشت خود را خواهد ديد .\r\n\r\nدلايل وجود معاد\r\nسوابقى كه از عقيده به قيامت و زندگى پس از مرگ در ميان تمام ملتهاى جهان وجود دارد نشان دهندهء فطرى بودن اين عقيده است ، و به نظر نمىرسد كه اعتقاد به روز واپسين با اين شيوع و گسترش درميان انسان‌ها بدون الهام گرفتن از نداى فطرت در جان و دل آنها به وجود\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nآمده باشد ، و به همين جهت انسان در بعضى حالات و موقعيتها احساس مىكند كه رشتهء زندگى او با مرگ گسسته نمىشود و مرگ آخرين حلقهء زندگى او نمىباشد ، بلكه مرگ دريچه‌اى به سوى زندگى ابدى او خواهد بود ، و بدين ترتيب براى اثبات معاد نيازى به استدلال نيست ؛ اما براى روشن شدن مطلب به دو دليل اشاره مىنماييم :\r\n\r\nالف - برهان حكمت\r\nاگر زندگى اين جهان را بدون وجود جهان ديگر در نظر بگيريم ديگر اين زندگى پوچ و بىمعنى خواهد بود ؛ مثل اين كه حيات موجودى را در شكم مادرش قبل از تولد بدون زندگى اين دنيا فرض كنيم ، بدين معنا كه هر موجودى بلافاصله بعد از تولد نابود گردد ، در اين صورت زندگى آن موجود در شكم مادر ديگر مفهومى نخواهد داشت .\r\nجهان آفرينش هم از نظر عظمت و هم از نظر نظم ، بسيار وسيع و پرشكوه است . اسرار اين جهان به قدرى زياد است كه دانشمندان بزرگ اعتراف دارند كه تمام معلومات بشر در برابر اين اسرار مثل يك صفحهء كوچك از يك كتاب بسيار بزرگ است . نظم و دقتى كه در ساختمان كوچك‌ترين واحد اين جهان به كار رفته مانند نظم و دقتى است كه در ساختمان عظيم‌ترين قسمت‌هاى آن مشاهده مىشود ، و در اين ميان انسان كاملترين موجود و عاليترين محصولى است كه ما مىشناسيم . اين انسان در عمر كوتاه خود سختىها و ناراحتىهاى بزرگى را متحمل مىگردد ، پس از گذراندن دوران طفوليت با همهء مشكلاتش ، دوران نوجوانى و جوانى با طوفانهاى شديد و كوبنده‌اش فرامىرسد ، انسان\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجوان هنوز جاى پاى خود را محكم نكرده است كه دوران پيرى از راه مىرسد ؛ آيا هدف از اين دستگاه بزرگ و عظيم اين بوده كه اين موجود چند روزى در اين جهان آمده و اين دورانها را همراه با رنجهايش تحمل نموده با صرف مقدارى غذا و پوشيدن تعدادى لباس نابود گشته و همه چيز پايان يابد ؟ آيا در اين صورت آفرينش انسان بيهوده نيست ؟ آيا هيچ عاقلى اين همه تشكيلات عظيم را براى چنين پايان و مقصدى تنظيم مىنمايد ؟\r\nمطالعهء اين جهان باعظمت به تنهايى دليل بر اين است كه اين جهان مقدمه‌اى براى عالمى گسترده‌تر ، جاودانى و ابدى است . و تنها وجود چنين جهان گسترده‌اى است كه مىتواند به زندگى ما معنا و مفهوم بخشد و آن را از پوچى در آورد . اينجاست كه آنها كه اصل معاد را قبول ندارند ، اعتراف به پوچى اين زندگى مىكنند ، تا جائى كه گروهى از آنها اقدام به خودكشى و نجات از اين زندگى بىمعنا را مايهء افتخار مىشمرند ! ولى آن كس كه به خداوند و حكمت بىپايان او ايمان دارد ، زندگى اين جهان را مقدمه‌اى براى زندگى جاويدان سراى ديگر مىداند .\r\nقرآن مجيد در يك جمله كوتاه و پر مغز مىفرمايد : « آيا گمان كرديد كه شما را بيهوده آفريده‌ايم و شما به سوى ما باز نمىگرديد » « 1 » .\r\n\r\nب - برهان عدل\r\nدقت در نظام هستى و قوانين آفرينش نشان مىدهد كه همه چيز آن منظم و حساب شده بوده و هر چيزى در جاى خود قرار گرفته است و از\r\n\r\n\r\n","description":"","footnote":"\r\n( 1 ) - سورهء مؤمنون ( 23 ) : آيهء 115\r\n","page_name":" 82 ","page_number":82},
  {"content":"\r\n\r\nطرف ديگر خالق اين جهان نيز دادگر و عادل است و خود به بندگانش دستور داده كه در اين جهان زندگى خود را بر اساس عدالت استوار سازند و از هر گونه ستمى اجتناب ورزند ، و در اين راه پيامبران را فرستاده كه مردم را به راه خير و صلاح دعوت نموده و از شرّ و فساد بازدارند . در اين ميان گروهى سراپا مطيع و فرمانبردار احكام الهى بوده و از مسير دين و انسانيت منحرف نشده و برگرد آلودگىها و ناپاكىها نچرخيده‌اند ، اگر تمام جهان را به آنها بدهند حاضر نيستند در حق مورچه‌اى ضعيف ستم روا دارند ؛ اما گروهى ديگر غرق در آلودگىها و پايمال نمودن حقوق ديگران شده و رفتارشان به گونه‌اى است كه گويا اصلًا از طرف خدا برنامه‌اى براى آنان نيامده است ، افرادى كه از كشتن و سوزاندن انسان‌ها احساس لذت مىنمايند و اگر بر سر سفرهء آنها سر بيگناهى بريده نشود دست به غذا نمىبرند و فرياد و نالهء انسان‌هاى مظلوم برايشان بهترين نغمه و موسيقى است ! آيا عدل خدا اجازه مىدهد كه اين دو گروه با هم يكسان باشند ؟ قطعاً پاسخ منفى است و بين اين دو گروه نزد خدا تفاوت وجود دارد ؛ از طرف ديگر شكى نيست كه در اين دنيا هر يك از اين دو گروه به تمام پاداش و يا سزاى خود نمىرسند ؛ بنابراين بايد جهان ديگرى باشد كه نيكوكاران پاداش كامل اعمال و كردار خوب خود را و ستمگران و بدكاران كيفر بدكارى خود را ببينند ؛ آن جهان همان رستاخيز و معاد است .\r\nدر اين باره قرآن كريم مىفرمايد : « بازگشت همهء شما به سوى اوست ، خداوند وعدهء حقى داده ، او خلق را آغاز كرد سپس آن را باز مىگرداند ، تا كسانى را كه ايمان آوردند و عمل صالح انجام دادند به\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nعدالت جزا دهد ، و براى كسانى كه كافر شدند نوشيدنى از مايع سوزان و عذاب دردناكى وجود دارد ، به خاطر كفرى كه مىورزيدند » « 1 » .\r\n\r\nمعاد در قرآن مجيد\r\nدر قرآن مجيد بعد از مسألهء توحيد كه اساسىترين مسأله در تعليمات پيامبران است ، بحث معاد و آثار تربيتى آن در درجهء اول اهميت قرار داشته ، بيشترين آيات را بعد از خداشناسى به خود اختصاص داده است . نام‌هايى كه در قرآن براى آن روز بزرگ ذكر شده بسيار زياد است و هركدام بيانگر حادثه‌اى از حوادث آن روز است و در زير هر يك از اين نام‌ها رازى نهفته است . معروفترين نام آن روز كه 70 بار در قرآن تكرار شده « يَوْمُ القِيامَة » است كه حكايت از رستاخيز عظيم انسان‌ها و قيام عمومى بندگان مىنمايد .\r\nبرخى از نام‌هاى ديگر آن حادثه عبارت است از : « يَوْمُ الحَسْرة » ، « يَوْم‌النَّدامة » به معنى روز پشيمانى و حسرت ، « يوم الفَراق » روز جدائى ، « يوم المُحاسبة » ، « يوم المسألة » روز حسابرسى و پرس‌وجو ، « يوم الدّين » ، « يوم الفَصْل » ، « يوم الحُكْم » روز جزادهى و حل و فصل مسائل و تعيين حكم ؛ چه خوب است براى بيدارى از خواب غفلت و غرور و مهار كردن خواهش‌هاى شيطانى لحظه‌اى در اين نام‌ها انديشه نموده و در همين دنيا وضعيت خود را در آن روز كه همگى در پيشگاه خداوند عادل حاضر مىشويم در نظر بگيريم .\r\n\r\n\r\n","description":"","footnote":"\r\n( 1 ) - سورهء يونس ( 10 ) : آيهء 4\r\n","page_name":" 84 ","page_number":84},
  {"content":"\r\n\r\nبحث‌هاى قرآن در مورد معاد ، گاه به صورت برهان و استدلال است و گاه به صورت سخنان كوبنده‌اى كه از شنيدن آنها مو بر بدن انسان راست مىگردد و لحن صادقانهء آن چنان است كه مثل برهان و استدلال در اعماق جان و روح اثر مىنمايد . در بخش اول يعنى استدلال ، قرآن بيشتر روى اين مسأله تكيه كرده است كه زنده شدن انسان‌ها در قيامت امرى ممكن و شدنى است ؛ چرا كه مخالفان معاد مىگفتند اين غيرممكن است كه جسم پوسيدهء انسان كه تبديل به خاك شده است زندگى تازه‌اى پيدا كند . در اين بخش ، قرآن از راه‌هاى گوناگون وارد شده و مسألهء غير ممكن بودن معاد را رد كرده است ؛ گاه مىگويد : « همانگونه كه شما را در آغاز آفريد به جهانى ديگر باز مىگرديد » « 1 » ، گاه از مرگ و زندگى گياهان و رستاخيز آن ، كه همه ساله آن را با چشم خود مىبينيم اين گونه سخن مىگويد : « ما از آسمان آب پربركتى فرستاديم و به وسيلهء آن باغهاى سرسبز رويانديم و دانه‌هاى درو شده . . . و به وسيلهء آن سرزمين مرده را زنده كرديم ، رستاخيز نيز همين گونه است » « 2 » .\r\n\r\nعلل انكار معاد\r\nاين كه عده‌اى معاد و بازگشت انسان در قيامت را قبول ندارند و آن را انكار مىكنند ، به خاطر عوامل و علل مختلفى است كه در اين جا به پاره‌اى از آنها اشاره مىگردد :\r\n\r\n\r\n","description":"","footnote":"\r\n( 1 ) - سورهء اعراف ( 7 ) : آيهء 29\r\n( 2 ) - سورهء ق ( 50 ) : آيات 9 - / 11\r\n","page_name":" 85 ","page_number":85},
  {"content":"\r\n\r\n1 - بعضى از انسان‌ها براى فرار از مسؤوليت و شانه خالى كردن از تكاليف چنين دستاويزى را براى خود پيدا مىكنند . مىخواهند به ديگران ظلم كنند ، حق آنها را بگيرند ، دنبال فساد بروند ، براى اين كه راه‌هاى جلوى خود را باز كنند و مانعى براى انجام كارهاى ناپسند خود نداشته باشند مىگويند قيامتى نيست ، و به گفتهء قرآن مجيد : « آيا انسان مىپندارد كه استخوانهاى او را جمع نخواهيم كرد ؟ چرا ما قادريم كه خطوط سر انگشتان او را دوباره مرتب نماييم ، انسان شك در معاد ندارد بلكه او مىخواهد آزاد باشد و تا آخر عمر گناه نمايد . لذا سؤال مىكند قيامت چه وقت خواهد آمد » « 1 » .\r\n2 - گاهى نبودِ آگاهى كافى و ايمان نداشتن به قدرت خداوند باعث ردّ و انكار قيامت مىگردد . در كتاب‌هاى تفسير آمده است كه شخصى قطعه استخوان پوسيده‌اى را پيدا كرد و با خود گفت با اين دليل محكم با محمد صلى الله عليه و آله و سلم مبارزه خواهم كرد و سخن او را دربارهء معاد باطل خواهم كرد ، آن را برداشته و پيش پيامبر اكرم صلى الله عليه و آله و سلم آورد و شايد مقدارى هم از آن استخوان را در حضور ايشان نرم كرد و به زمين ريخت ، سپس گفت : چه كسى مىتواند اين استخوانهاى پوسيده را زنده نمايد ؟ اين جا بود كه خداوند آياتى را بدين مضمون بر پيامبر اكرم صلى الله عليه و آله و سلم نازل كرد كه : « او براى ما مثالى آورد در حالى كه آفرينش خود را فراموش كرد ، گفت : چه كسى اين استخوانها را زنده مىكند در حالى كه پوسيده است ؟ بگو همان كسى آن را زنده مىكند كه نخستين بار آن را آفريد ، و او به هر مخلوقى\r\n\r\n\r\n","description":"","footnote":"\r\n( 1 ) - سورهء قيامت ( 75 ) : آيات 3 - / 6\r\n","page_name":" 86 ","page_number":86},
  {"content":"\r\n\r\nآگاه است » « 1 » .\r\n3 - اعمال و رفتار ناپسند برخى از افرادى كه به ظاهر خود را متدين جلوه داده و نقش هدايت جامعه و آگاهى بخشيدن به مردم را بر عهده گرفته‌اند زمينهء انكار بعضى از حقايق را براى عده‌اى فراهم مىكند . مثلًا وقتى مردم به عالمى كه تمام فكر و ذكرش دستيابى به دنيا و رياست‌طلبى است نگاه كنند ، مىگويند : اگر قيامتى بود اينها چنين نمىكردند ، پيداست خبرى نيست و اين مطالبى كه دربارهء قيامت گفته مىشود دروغ است و گرنه چرا خود اينها از قيامت نمىترسند . و يا گاهى بد دفاع كردن ما از موضوعى باعث فرار برخى از مردم از آن مطلب و موضوع مىشود ؛ مثلًا اگر راجع به مرگ و قيامت مسائل خرافى و غير منطقى و پندارهاى باطل خود را به جاى كلام خداوند متعال و پيامبر صلى الله عليه و آله و سلم و امامان عليهما السلام براى مردم بيان كنيم ، نه تنها آنها اعتقادشان به قيامت محكم نمىشود بلكه گاهى اثر منفى داشته و آنها را از دين هم خارج خواهد ساخت .\r\nنكته : روشن است كه ما نبايد به خاطر رفتار نادرست ديگران و دوگانگى حرف و عمل عالم نمايان ، دست از اعتقاد به معاد و ساير امور دينى برداريم و بىشك در قيامت ، اين عذر از ما پذيرفته نمىگردد .\r\n\r\nفوايد و آثار ايمان به معاد\r\nايمان به معاد و يادآورى زندگىِ پس از مرگ در تمامى لحظات زندگى آثار مثبتى را در زندگى فرد به همراه دارد . اين ايمان و يادآورى باعث\r\n\r\n\r\n","description":"","footnote":"\r\n( 1 ) - سورهء يس ( 36 ) : آيهء 78 و 79\r\n","page_name":" 87 ","page_number":87},
  {"content":"\r\n\r\nمىشود كه آدمى در انجام وظايف خود تلاش و كوشش فراوان نمايد ، زيرا مىداند كه هيچ عملى حتى اگر به اندازهء ذرهء ناچيزى باشد از او ضايع نمىشود ، چرا كه خداوند حسابگرى دقيق و دادگر است كه از پنهان و آشكار هر شخصى و هر چيزى باخبر است . ايمان به رستاخيز به انسان نويد زندگى جاويد را مىدهد و انسان را براى آباد ساختن آن زندگى به تلاش وامىدارد ، زيرا مىبيند با مرگ قدم در مرحله‌اى از زندگى مىگذارد كه به مراتب از زندگى در اين دنيا وسيع‌تر و عالىتر است . از طرف ديگر تلاش مىكند كه در حق ديگران ظلم و ستمى روا ندارد و گرد گناه نگردد چون كه باور دارد به حساب او دقيقاً رسيدگى خواهد شد . انسانِ معتقد به معاد تمام دستورات دينى خود را به‌خوبى انجام مىدهد و از احسان و نيكى به مستمندان دريغ نمىنمايد .\r\nو بدين ترتيب اگر در جامعه‌اى روح معادباورى حاكم شود ، درصد جرم و جنايت و تبعيض و گران‌فروشى و بىعدالتى و فقر به طور چشمگيرى پايين مىآيد . اين كه مىبينيم در تمام جوامع انسانى اين مسائل وجود دارد و روز به روز بر مقدار آن افزوده مىشود ، به خاطر نبود روحيهء اعتقاد به حساب و كتاب و معاد است . قرآن مجيد در اين زمينه مىفرمايد :\r\n« آيا كسى كه روز جزا را پيوسته انكار مىكند مشاهده نمودى ، او همان كسى است كه يتيم را با خشونت رانده و ديگران را به اطعام مسكين تشويق نمىنمايد . . . » « 1 » انسانى كه قيامت را قبول ندارد تا آنجا پيش مىرود كه با قدرت بسيار\r\n\r\n\r\n","description":"","footnote":"\r\n( 1 ) - سورهء ماعون ( 107 ) : آيات 1 - / 3\r\n","page_name":" 88 ","page_number":88},
  {"content":"\r\n\r\nناچيزش به مبارزه با قدرت نامحدود پروردگار برمىخيزد . فرعون و ديگر ستمكاران نمونه‌هاى روشن اين سخن هستند .\r\n\r\nبرزخ ، جهانى بين دنيا و آخرت\r\nپرسش : آيا بين دنيا و آخرت جهان ديگرى نيز وجود دارد ؟\r\nپاسخ : از آيات قرآن و كلام معصومين عليهم السلام چنين برمىآيد كه بين اين جهان و جهان آخرت عالمى قراردارد كه آن را « بَرْزَخ » گويند . اين كلمه در اصل به چيزى گفته مىشود كه به عنوان واسطه بين دو چيز قرار مىگيرد ، البته سخن قرآن دربارهء عالم برزخ به آن اندازه‌اى كه دربارهء اصل قيامت و جهان آخرت صحبت مىكند نيست ، به همين جهت خصوصيات و جزئيات عالم برزخ به خوبى براى ما روشن نيست ، اما از ميان سخنان مطرح شده به دست مىآيد كه كفّار طغيانگرى همچون فرعون و يارانش در جهان برزخ دچار عذاب گشته و به عكس مؤمنان عالىمقامى همچون شهيدان در جهان برزخ كه فاصلهء بين دنيا و آخرت است نزد پروردگار متعال داراى نعمت و روزىِ برزخى هستند ؛ در حديثى از پيامبر اكرم صلى الله عليه و آله و سلم آمده است : « قبر ، باغى از باغهاى بهشت يا گودالى از گودالهاى جهنم است . » « 1 »\r\n\r\n\r\n","description":"","footnote":"\r\n( 1 ) - بحار الانوار ، ج 6 ، ص 205 - كنز العمّال ، ج 15 ، ص 546 ، شماره 42109\r\n","page_name":" 89 ","page_number":89},
  {"content":"\r\n\r\n\r\nفصل يازدهم : امامت و پيشوايى مسلمانان\r\nيكى از اصول مذهب كه ما شيعيان بدان معتقد هستيم « امامت » است . امامت عبارت است از رياست و رهبرى در امور دينى و دنيايى مردم . در بحثهاى گذشته تفاوت بين نبوت ، رسالت و امامت بيان شد و گفته شد مقام امامت كه مقامى است والاتر از نبوت و رسالت ، مقام تحقق بخشيدن به اهداف مذهب و پياده كردن برنامه‌هاى تربيتى آن در ميان افراد مستعد و آماده است ، خواه از طريق تشكيل حكومت عدل باشد يا بدون آن ؛ و نيز گفته شد كه پيامبر اكرم صلى الله عليه و آله و سلم هر سه موقعيت را دارا بود ، يعنى هم پيامبر بود و هم رسول و هم امام . همچنين حضرت ابراهيم عليه السلام پس از امتحانات گوناگون و پشت سر گذاشتن مشكلات فراوان و پيمودن مراحل يقين و كمال و نبوت و رسالت به مقام امامت نايل آمد « 1 » .\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 124\r\n","page_name":" 90 ","page_number":90},
  {"content":"\r\n\r\n\r\nدلايل نياز جامعه به امام\r\nوجود امام براى مسلمانان بعد از پيامبر اكرم صلى الله عليه و آله و سلم امرى لازم و ضرورى مىباشد . در اين جا به پاره‌اى از دلايل اين امر اشاره مىكنيم : 1 - تا هنگامى كه پيامبر اكرم صلى الله عليه و آله و سلم زنده بودند ، حكومت مسلمانان به دست ايشان اداره و رهبرى مىشد ؛ زيرا پيامبر در عين اين كه سفير الهى بود حاكم و فرمانرواى مسلمانان نيز محسوب مىشد . پس از درگذشت پيامبر براى اين كه مسلمانان با مشكلى مواجه نشوند و چرخ اسلام از حركت باز نايستد ، جامعهء نو ظهور اسلامى نيازمند وجود امام و پيشوا بود تا هدفهاى پيامبر را كه همان گسترش آيين توحيد در سراسر جهان است تعقيب كند ؛ در غير اين صورت زحمتهاى پيامبر اكرم صلى الله عليه و آله و سلم از بين مىرفت .\r\n2 - پيامبر اكرم صلى الله عليه و آله و سلم علاوه بر اين كه نبى و حاكم مسلمانان بود ، آموزگارى خدايى بود كه حقايق را براى مردم بازگو مىكرد ؛ بعد از پيامبر اكرم صلى الله عليه و آله و سلم اگر كسى نبود كه اين راه را ادامه دهد كمبود بزرگى در ميان مسلمانان به وجود مىآمد ، به اين دليل كه پيامبر اكرم صلى الله عليه و آله و سلم اگرچه قواعد كلى دين اسلام را به شكل كامل براى مردم بيان كرده بود اما توضيح اين كليات و بر طرف نمودن اشكالات مردم و آموختن حقايق عالى قرآن و بيان آياتى چون آيات متشابه و مشكل قرآن به آموزگارى بزرگ كه سطح اطلاعات او همانند پيامبر صلى الله عليه و آله و سلم باشد ، نياز داشت .\r\nدر حقيقت امام نقش هدايت جامعه به سوى خوشبختى را بر عهده دارد ، همانگونه كه عقل در وجود انسان نقش راهنمايى ساير اعضاء و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبر طرف نمودن اشتباهات آنها را بر عهده دارد . لذا در سخنى كه از امام باقر عليه السلام نقل شده ، ولايت و امامت پنجمين و مهم‌ترين ركن اسلام به حساب آمده است ؛ حضرت مىفرمايند : اسلام بر پنج پايه استوار گرديده است : 1 - نماز ، 2 - زكات ، 3 - روزه ، 4 - حج ، 5 - ولايت ( پيروى از پيشوايان معصوم عليهم السلام ) .\r\nتاريخ نشان داده است كه گاهى يك ملت در پرتو رهبرى بزرگ و شايسته در صف اول عظمت قرار گرفته و گاه به واسطهء وجود رهبرى ضعيف و نالايق آن‌چنان سقوط كرده كه شايد كسى باور نكند اين همان ملت پيشرو سابق است . عرب جاهلى كه در جهل و بدبختى و فساد غوطه‌ور بود ، با ظهور رهبرى الهى به نام محمد صلى الله عليه و آله و سلم چنان راه ترقى و تكامل را با سرعت پيمود كه دنيايى را در شگفتى فرو برد . اين سنت خداوند است كه براى هر عصر و زمانى ، رهبرى جهت نجات انسان‌ها قرار دهد ، زيرا فرمان سعادت بدون اجرا كنندهء آن فرمان ميسر نيست ؛ اما مهم اين است كه مردم كسى را كه داراى اوصاف پيشوايى است بشناسند و در دام رهبران گمراه و فاسد گرفتار نشوند كه نجات از چنگالشان بسيار دشوار است .\r\nدر جمله‌اى كه از ابوعلى سينا رسيده آمده است : آيا خداوند حكيمى كه براى انسان مژه و ابرو را پديد آورده و تا اين اندازه نيازهاى او را بر طرف نموده ، منطقى است كه چنين خداى مهربانى از بزرگ‌ترين نيازمندىهاى بشر يعنى تعيين راهنما غافل بماند و انسان را بدون پيشوا و مربى رها نمايد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nامتيازات و ويژگىهاى امام\r\nامام نيز مانند پيامبر بايد داراى امتيازاتى باشد تا بتواند زمام دين و دنياى مردم را بر عهده بگيرد . پاره‌اى از اين شرايط و ويژگىها به اين قرار است : 1 - بايد انسانى معصوم و به دور از هر گونه گناه و آلودگى و خطا و اشتباه باشد ، زيرا انسان آلوده هرگز نمىتواند مردم را از آلودگى پاك نمايد .\r\n2 - بايد از علم بىپايان الهى بهره‌مند باشد تا بتواند احكام و حقايق اسلام را آن طور كه هست براى مسلمانان بيان نمايد ، و گرنه گفتار او اطمينان‌آور نبوده ، مردم به حقيقت معارف اسلامى نخواهند رسيد .\r\n3 - بايد از طرف پيامبر اكرم صلى الله عليه و آله و سلم يا امام معصومى به امامت معيّن شود ، چرا كه غير از خدا و رسول و امام معصوم كسى نمىتواند كمال ذاتى ، علوم الهى و معصوم بودن فردى را تشخيص دهد .\r\nبه علاوه از اخبار و احاديث استفاده مىشود كه ائمه اطهار عليهم السلام مانند پيامبران داراى معجزاتى بوده‌اند و مىتوانسته‌اند در مواقعى كه لازم بوده و اثبات امامت و مقام عصمت آنها اقتضا مىكرده كارهايى را انجام دهند كه از افراد عادى ساخته نبوده است ؛ البته اين بدان معنا نيست كه بگوييم تمام معجزاتى كه بدون دليل قطعى به امامان شيعه نسبت داده شده سخن درست و صحيحى باشد .\r\nاز مطالب گفته شده تا اين جا روشن شد كه تفاوت پيامبر و امام اين است كه : پيامبر ، مؤسس دين و آورندهء احكام شريعت از راه وحى است ،\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nولى امام ، حافظ و نگهدارندهء احكام و اجرا كنندهء آنهاست .\r\nپرسش : آيا بر پيامبر اكرم صلى الله عليه و آله و سلم تعيين جانشين براى بعد از خود لازم بوده ، و آيا امامان ما شيعيان از طرف پيامبر اكرم صلى الله عليه و آله و سلم مشخص شده‌اند ؟\r\nپاسخ : اين روشن و مسلّم است كه هر كس در اجتماع داراى منصب و مقامى باشد و سرپرستى و زمامدارى جمعيتى را بر عهده گيرد ، اگر به طور موقت بخواهد به جايى مسافرت نمايد و بر سر كار خود حاضر نشود براى خود جانشين تعيين مىكند و هيچ‌گاه راضى نمىشود كه آن جمعيت را بدون سرپرست و مدير قرار دهد . حضرت موسى عليه السلام كه براى گرفتن آيات الهى چند روز از ميان قوم خود بيرون رفت برادرش هارون را به جاى خود قرارداد . پيامبر اكرم صلى الله عليه و آله و سلم نيز به اين نكته كاملًا توجه داشت و اهميت زيادى براى آن قائل بود ، به طورى كه هر منطقه‌اى در جنگها به دست مسلمانان فتح مىشد فوراً براى آنجا حاكم و زمامدارى تعيين مىكرد ؛ وقتى همراه سپاهى به جنگ مىرفت براى مديريت شهر مدينه كسى را قرار مىداد و ادارهء اجتماع را به وى واگذار مىكرد ؛ حال چگونه مىشود كه پيامبر اكرم صلى الله عليه و آله و سلم از اين نكته غافل باشند كه جامعهء مسلمين پس از وفات وى به زمامدار معصومى احتياج دارد كه به وسيلهء اجراى قوانين و احكام الهى امور آنان را اداره كند ! ؟ اين وظيفهء حتمى پيغمبراكرم صلى الله عليه و آله و سلم است كه امام معصوم را به مردم معرفى نمايد ، و گرنه موضوع تبليغ دين را ناتمام گذاشته است . و از اين رهگذر است كه ما شيعيان اعتقاد داريم كه رسول‌اكرم صلى الله عليه و آله و سلم جانشينان خود را كه دوازده نفر هستند يكى پس از ديگرى تعيين نموده است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nامام على عليه السلام اولين جانشين پيامبر اكرم صلى الله عليه و آله و سلم\r\nپيامبر اكرم صلى الله عليه و آله و سلم بنا به عقيدهء ما شيعيان و اسناد و آثار موجود ، در مراحل مختلف ، حضرت على عليه السلام را به جانشينى خود انتخاب نموده است ؛ از آن جمله : 1 - حديث روز « غدير خم » كه حديث مشهور و معروفى است و در آن روز حضرت رسول پس از بازگشت از « حجةالوداع » يعنى آخرين حجى كه حضرت رفته بودند ، در سرزمينى به نام « غدير » چنين فرمودند : « هر كس كه من مولاى اويم على مولاى اوست . » « 1 » 2 - حديث « منزلت » كه در آن پيامبر اكرم صلى الله عليه و آله و سلم نه يك بار بلكه در جاهاى گوناگون و زمانهاى متعدد ، موقعيت حضرت على عليه السلام را نسبت به خودش مثل منزلت و جايگاه هارون به حضرت موسى عليه السلام بيان كرده است .\r\nيكى از اين موارد وقتى است كه پيامبر براى جنگ « تبوك » از مدينه خارج شد و حضرت على عليه السلام را به جاى خود در آن شهر قرار داد ؛ حضرت على عليه السلام عرض كرد : « يا رسول اللَّه ! آيا مرا در ميان كودكان و زنان مىگذارى و اجازه نمىدهى با تو به ميدان جهاد بيايم ! ؟ » حضرت رسول صلى الله عليه و آله و سلم فرمودند : « آيا راضى نيستى كه نسبت به من همانند هارون نسبت به موسى باشى ، جز اين كه پيامبرى بعد از من نخواهد آمد ؟ » « 2 » 3 - سخن پيامبر صلى الله عليه و آله و سلم نسبت به حضرت على عليه السلام در اوايل بعثت بدين\r\n\r\n\r\n","description":"","footnote":"\r\n( 1 ) - وسائل الشيعه ، ج 5 ، ص 58 ، حديث 12 - مسند احمد ، ج 1 ، ص 84 - كنز العمّال ، ج 11 ، ص 608 - / 610\r\n( 2 ) - بحار الانوار ، ج 5 ، ص 69 - السنن الكبرى ، ج 9 ، ص 40 - كنز العمّال ، ج 11 ، ص 599 ، شماره 32881\r\n","page_name":" 95 ","page_number":95},
  {"content":"\r\n\r\nمضمون كه : « اين شخص برادر و وصى و جانشين من در ميان شماست . از او پيروى كنيد و به سخنان او گوش نماييد . » مفسران مىگويند : وقتى پيامبر از طرف خداوند مأمور شد كه خويشان نزديكش را از عذاب الهى بترساند ، حضرت رسول صلى الله عليه و آله و سلم به على عليه السلام كه سن او از پانزده سال تجاوز نمىكرد دستور داد غذايى آماده كند ، سپس فرزندان عبدالمطلب را كه چهل نفر بودند دعوت كرد تا رسالت خود را به آنان ابلاغ نمايد ، اما پس از صرف غذا ابولهب عموى پيامبر با سخنان بىاساس خود مجلس را به هم زد . رسول‌خدا دوباره مجلسى ترتيب داد و پس از صرف غذا دعوت خود را اعلام كرد و پيامبرى خود را به گوش آنان رسانيد ؛ آنگاه فرمود : « كدام يك از شما حاضر است كه از من پشتيبانى كند تا برادر و وصى و جانشين من باشد ؟ » كسى جز على عليه السلام از جا بلند نشد ، باز پيامبر اكرم صلى الله عليه و آله و سلم سخن خويش را تكرار كرد و كسى جز على عليه السلام دعوت او را پاسخ نگفت ، در مرتبهء سوم نيز چنين شد ، آنگاه پيامبر اكرم صلى الله عليه و آله و سلم جمله‌اى را كه بيان شد فرمودند . « 1 » 4 - حديث « ثقلين » ؛ رسول اكرم صلى الله عليه و آله و سلم در روزهاى آخر عمر خود به مردم فرمود : « اى مردم من از بين شما مىروم و دو چيز سنگين و گرانبها در ميان شما مىگذارم : قرآن و اهل بيتم ، تا زمانى كه به اين دو چنگ بزنيد و از اين دو يادگار من پيروى كنيد گمراه نخواهيد شد . » « 2 »\r\n\r\n\r\n","description":"","footnote":"\r\n( 1 ) - بحار الانوار ، ج 18 ، ص 191 و 192 ، حديث 27 - ابن ابى الحديد ، شرح نهج‌البلاغه ، ج 13 ، ص 210 و 211 - كنز العمّال ، ج 13 ، ص 131 - / 133 ، شماره 36419\r\n( 2 ) - وسائل الشيعه ، ج 27 ، ص 33 و 34 ، حديث 9 - كنزالعمّال ، ج 1 ، ص 185 - / 187 ، ارقام 943 - / 953\r\n","page_name":" 96 ","page_number":96},
  {"content":"\r\n\r\n\r\nزندگينامهء پيشوايان دين\r\nچنان كه گذشت ائمه اطهار عليهم السلام بنابر اعتقاد ما شيعيان پس از رحلت پيامبر اكرم صلى الله عليه و آله و سلم دوازده نفر هستند كه اسامى آنها به ترتيب عبارتند از :\r\n\r\n1 - حضرت امام على عليه السلام\r\nايشان در روز 13 ماه رجب ، 30 سال پس از حادثهء اصحاب فيل در خانهء كعبه چشم به جهان گشود . ده ساله بود كه پيامبر اكرم صلى الله عليه و آله و سلم به رسالت مبعوث شد . در تمام دوران رسالت پيامبر كه 23 سال به طول انجاميد كنار پيامبر اكرم صلى الله عليه و آله و سلم بود . پدرش « ابوطالب » و مادرش « فاطمه » نام داشت . وى حضرت « فاطمهء زهرا عليها السلام » را به همسرى برگزيد و ثمرهء اين ازدواج مبارك 4 فرزند يعنى امام‌حسن و امام‌حسين و زينب‌كبرى و ام‌كلثوم بود . تقريباً سه‌ماه پس از رحلت پيامبر اكرم صلى الله عليه و آله و سلم حضرت على عليه السلام همسر فداكار خويش را درحالى كه 18 سال بيشتر نداشت از دست داد . پيامبر اكرم صلى الله عليه و آله و سلم علاقهء ويژه‌اى به دخترش فاطمه عليها السلام داشت و مىفرمود : « فاطمه پارهء تن من است ، هر كه او را شاد نمايد مرا شاد نموده و هر كه او را بيازارد مرا آزرده است ، فاطمه عزيزترين مردم نزد من است . » « 1 » همچنين در برخى از روايات از آن حضرت نقل شده است كه فرمودند : « خداوند با غضبِ فاطمه غضبناك و با رضايت او راضى مىگردد . » « 2 » حضرت فاطمه عليها السلام به تمام معنا از مقام ولايت اميرالمؤمنين عليه السلام دفاع\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 23 ، حديث 17 ؛ همچنين قريب همين مضمون با الفاظ گوناگون دركتاب‌هاى اهل سنت نقل شده است . براى نمونه مراجعه شود به : كنز العمال ، ج 12 ، ص 107 - / 112 ، ارقام 34215 و 34222 و 34241 و 34243 و 34244\r\n( 2 ) - بحار الانوار ، ج 43 ، ص 19 ، حديث 2 و 4 - كنز العمّال ، ج 12 ، ص 111 ، ارقام 34237 و 34238\r\n","page_name":" 97 ","page_number":97},
  {"content":"\r\n\r\nكرد و در حقيقت در همين راه جان خود را نثار نمود . بعد از رحلت پيامبر اكرم صلى الله عليه و آله و سلم حضرت على عليه السلام مدت 25 سال خانه‌نشين بود . در سال 35 هجرى مردم با او به عنوان زمامدار مسلمانان بيعت كردند . مدت خلافت حضرت پنج سال طول كشيد و در ماه رمضان سال 40 هجرى در سن 63 سالگى در مسجد كوفه به شهادت رسيد . مرقد مطهر آن امام در شهر « نجف » كه يكى از شهرهاى كشور عراق است ، قرار دارد . لقب آن حضرت « اميرالمؤمنين » و كنيه‌اش « ابوالحسن » است . كتاب شريف « نهج البلاغه » مجموعه‌اى از سخنرانىها ، نامه‌ها و حكمت‌هاى آن امام عزيز است كه توسط سيد رضى رحمه الله جمع آورى گرديده است .\r\n\r\n2 - حضرت امام حسن عليه السلام\r\nدر نيمهء ماه مبارك رمضان سال سوم هجرى به دنيا آمد . مادرش « حضرت فاطمهء زهراء عليها السلام » و پدرش « حضرت على عليه السلام » بود . وى نخستين فرزند اين خانواده مىباشد . يكى از القاب مشهور آن حضرت « مجتبى » و كنيه‌اش « ابومحمد » است . حضرت هفت سال از دوران كودكى خود را كنار پيامبر صلى الله عليه و آله و سلم گذراند و سپس سى سال در كنار پدرش حضرت على عليه السلام زندگى كرد . درسن 37 سالگى به مقام امامت رسيد و پس از ده سال زندگى پرمخاطره و سراسر حادثه در سال 50 هجرى در سن 47 سالگى مسموم و شهيد شد و در شهر « مدينه » در قبرستان « بقيع » به خاك سپرده شد .\r\n\r\n3 - حضرت امام حسين عليه السلام\r\nروز سوم شعبان سال چهارم هجرى به دنيا آمد ، و مدت 46 سال در\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكنار برادرش امام حسن عليه السلام زندگى كرد . در سال 50 هجرى و در سن 47 سالگى بعد از رحلت امام حسن عليه السلام به مقام امامت رسيد . در سال 60 هجرى به دعوت مردم كوفه براى مبارزه با حكومت يزيد كه فردى جنايتكار بود از مدينه به طرف مكه و از آنجا به طرف كوفه حركت كرد ، اما مردم كوفه دست از ياريش برداشتند و حضرت و ياران و بستگانش در سرزمين كربلا در روز دهم ماه محرم ( عاشورا ) سال 61 هجرى توسط يزيديان به شهادت رسيدند . مرقد اين امام بزرگوار در شهر « كربلا » قرار دارد . لقب آن حضرت « سيّدالشهداء » و كنيه‌اش « ابوعبداللَّه » است .\r\n\r\n4 - حضرت على بن الحسين معروف به امام زين‌العابدين عليه السلام\r\nدر روز پنجم يا پانزدهم ماه جمادىالاولى سال 36 و يا 38 هجرى در شهر مدينه ديده به جهان گشود . پدرش « امام حسين عليه السلام » و مادرش بنابر قولى « شهربانو » نام داشت . وى در سال 61 هجرى پس از شهادت پدرش به امامت رسيد . او فردى عابد و زاهد و رهبرى دورانديش بود .\r\nمعروف‌ترين لقب‌هاى وى ؛ « سجّاد » يعنى زياد سجده كننده و « زين‌العابدين » به معناى زينت عبادت كنندگان ، و كنيه‌اش « ابومحمّد » مىباشد . « صحيفهء سجاديه » كه مجموعه‌اى از دعاهاى پرمغز است از يادگارهاى آن حضرت مىباشد . وى در 25 ماه محرم سال 95 هجرى در سن 57 يا 59 سالگى توسط حكومت بنىاميه مسموم و به شهادت رسيد ، قبر آن حضرت در قبرستان « بقيع » در شهر « مدينه » مىباشد .\r\n\r\n5 - حضرت محمد بن على معروف به امام محمد باقر عليه السلام\r\nنامش « محمد » ، لقب وى « باقرالعلوم » يعنى شكافندهء دانشها ، و كنيه‌اش\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n« ابوجعفر » مىباشد . پدرش « حضرت سجاد عليه السلام » و مادرش « فاطمه دخترامام حسن مجتبى » بود . اول ماه رجب سال 57 هجرى در شهر « مدينه » متولد شد و در سال 95 هجرى يعنى در 38 سالگى به امامت رسيد . چون در اواخر عمر آن حضرت دستگاه بنىاميه دچار ضعف و از هم پاشيدگى شده بود ، حضرت توانست با استفاده از اين فرصت ، معارف و احكام اسلامى را براى مردم بيان كرده ، شاگردان فراوانى تربيت نمايد . وى روز هفتم ماه ذىالحجه سال 114 هجرى در سن 57 سالگى به شهادت رسيد و در قبرستان « بقيع » در « مدينه » به خاك سپرده شد .\r\n\r\n6 - حضرت جعفر بن محمد معروف به امام جعفر صادق عليه السلام\r\nنام آن حضرت « جعفر » ولقب وى « صادق » و كنيه‌اش « ابوعبداللَّه » است . پدرش « امام باقر عليه السلام » و مادرش « امّ فَروِه » از زنان پرهيزكار آن عصر مىباشد . حضرت در 17 ربيع‌الاول سال 83 هجرى در « مدينه » به دنيا آمد و در سن 32 سالگى به امامت رسيد . ايشان سراسر عمر خويش را وقف تعليم و تربيت هزاران شاگرد نمود و درهاى علوم اسلامى را به روى مسلمانان گشود ؛ به طورى كه نزديك به چهار هزار نفر از حضرت ، حديث نقل كرده و عده‌اى از آنها به مقام والايى در دانش رسيدند .\r\n« جابربن‌حيان » پايه‌گذار علم شيمى ، « هشام‌بن‌حكم » دانشمند كلام و علم اصول عقايد از جملهء اين افراد هستند . ايشان توسط « منصور دوانيقى » يكى از خليفه‌هاى بنى عباس مسموم شد و روز 25 شوال سال 148 هجرى در سن 65 سالگى چشم از جهان فروبست . عمر اين امام بزرگوار در ميان امامان شيعه از همه بيشتر بوده است و به همين جهت به حضرت\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n« شيخ الائمه » گويند . وى در قبرستان « بقيع » در كنار پدر گراميش امام باقر و جدش امام سجاد و عمويش امام حسن مجتبى عليهم السلام به خاك سپرده شد .\r\n\r\n7 - حضرت موسى بن جعفر معروف به امام كاظم عليه السلام\r\nنام وى « موسى » و لقب مشهور او « كاظم » يعنى فروبرندهء خشم و كنيه‌اش « ابوالحسن » مىباشد . پدرش « امام صادق عليه السلام » و نام مادرش « حميده » بود . مادر حضرت زنى دانشمند بود و به دستور امام صادق عليه السلام زنها براى يادگيرى احكام و معارف دينى به وى مراجعه مىكردند .\r\nامام هفتم در 7 صفر سال 128 هجرى در منطقهء « ابواء » كه بين مكه و مدينه واقع شده به دنيا آمد و در سن 21 سالگى به امامت رسيد . حضرت مدتى از عمر شريف خود را در زندان به سربرد و در آنجا به عبادت و بندگى خدا مشغول بود . تا اين كه در 25 رجب سال 183 هجرى در سن 55 سالگى در زندان بغداد به وسيلهء زهرى كه مأمورين حكومت بنىعباس به حضرت دادند به شهادت رسيد و در همان شهر بغداد در قبرستان قريش كه بعدها معروف به « كاظمين » گرديد دفن شد .\r\n\r\n8 - حضرت على بن موسى معروف به امام رضا عليه السلام\r\nنامش « على » و لقبش « رضا » و داراى كنيهء « ابوالحسن » مىباشد ، وى در 11 ذىالقعده سال 148 هجرى در شهر « مدينه » متولد شد . پدرش « امام كاظم عليه السلام » و مادرش « نجمه » از بهترين زنان آن عصر مىباشد . وى در سال 183 و در سن 35 سالگى به مقام امامت رسيد . حضرت در عهد خلافت « مأمون » يكى از پادشاهان بنىعباس با اصرار و اجبار به « خراسان » آمد و وليعهدى مأمون به وى تحميل شد ؛ و بالاخره مأمون\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nعباسى از ترس توجه مردم به آن حضرت وى را مسموم نمود و ايشان روز آخر ماه صفر سال 203 هجرى در سن 55 سالگى از دنيا رحلت نمود و در خراسان در شهر « مشهد » به خاك سپرده شد .\r\n\r\n9 - حضرت محمد بن على معروف به امام محمد تقى يا امام جواد عليه السلام\r\nحضرت در روز دهم رجب سال 195 هجرى در منطقهء « صريا » اطراف مدينه متولد شد . نامش « محمد » و از مشهورترين لقب‌هاى او « جواد » و « تقى » و كنيه‌اش « ابوجعفر » مىباشد . پدرش « امام رضا عليه السلام » و نام مادر او « سبيكه » بود . وى در سال 203 پس از شهادت پدر بزرگوارش در سن 8 سالگى به امامت رسيد ، زيرا امامت يك مقام الهى است كه از طرف خدا و پيامبر صلى الله عليه و آله و سلم تعيين مىشود و هيچ ارتباطى با كم و يا زياد بودن سن ندارد . آن حضرت در سال 220 هجرى روز آخر ماه ذىالقعده در سن 25 سالگى به دستور « معتصم عباسى » مسموم شد و به شهادت رسيد و در منطقهء « كاظمين » بغداد كنار قبر جدّش امام موسىبن جعفر عليهما السلام به خاك سپرده شد . اين امام بزرگوار كمترين مدت عمر را در ميان امامان شيعه داشته‌اند .\r\n\r\n10 - حضرت على بن محمد معروف به امام على النّقى يا امام هادى عليه السلام\r\nنام آن حضرت « على » و معروفترين لقب‌هاى او « نقى » و « هادى » و كنيه‌اش « ابوالحسن » مىباشد . پدرش « حضرت جواد عليه السلام » و مادرش « سَيّده » يا « سمانه » بود . وى در 15 ذىالحجه سال 213 هجرى به دنيا آمد و در سن 7 سالگى پس از شهادت پدرش به امامت رسيد . آن حضرت مدت زيادى از دوران امامت خود را در شهر « سامراء » تحت نظر\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nحكومت بنىعباس سپرى نمود تا اين كه سرانجام به دست آنان مسموم شد و در سوم ماه رجب سال 254 هجرى در سن 41 سالگى از دنيا رحلت نمود و در شهر « سامراء » به خاك سپرده شد .\r\n\r\n11 - حضرت حسن بن على معروف به امام حسن عسكرى عليه السلام\r\nآن حضرت در ماه ربيع‌الثانى سال 232 هجرى در « مدينه » به دنيا آمد .\r\nپدرش امام « علىالنقى عليه السلام » و مادرش « سليل » يا « حديث » مىباشد . وى در 22 سالگى به مقام امامت رسيد و در هشتم ماه ربيع‌الاول سال 260 هجرى در سن 28 سالگى همچون پدران معصوم خويش توسط ستمگران مسموم شده ، به شهادت رسيد و در شهر « سامراء » كنار قبر پدر ارجمند خود به خاك سپرده شد . آن حضرت به دستور حكومت بنىعباس در سن چهار سالگى همراه پدر خود از مدينه به شهر « سامراء » كه از شهرهاى عراق است منتقل شد و در آنجا تحت مراقبت حكومت قرار داشت ؛ آن حضرت را بدين جهت « عسكرى » مىناميدند كه در شهر سامراء تحت نظر و مراقبت لشگر بنىعباس بود ، و « عسكر » در زبان عربى به معنى « لشگر » است . وى همچنين مدتى از عمر شريف خويش را در زندان به سر برد .\r\n\r\n12 - حضرت امام مهدى عليه السلام\r\nآن حضرت در نيمهء شعبان سال 255 يا 256 هجرى قمرى در شهر « سامراء » به دنيا آمد . وى همنام پيامبر اكرم صلى الله عليه و آله و سلم بوده و « مهدى ، قائم ، صاحب‌الزمان ، امام عصر و حجت » از لقبهاى اوست . پدرش « امام حسن عسكرى عليه السلام » و مادرش « نرجس » مىباشد . آن حضرت\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nرا تا سال 260 كه پدر بزرگوارش زنده بود افراد زيادى در خانهء امام حسن عسكرى عليه السلام در حال كودكى ملاقات نموده و آثار عظمت و بزرگى و نشانه‌هاى امامت او را ديدند . از سال 260 هجرى كه پدر ارجمندش از دنيا رفت آن حضرت از نظرها غايب شد ، زيرا پادشاهان بنىعباس قصد كشتن او را داشته و براى دستگيرى وى تلاش زيادى مىنمودند . آن حضرت هم‌اكنون زنده است و وقتى كه اوضاع عمومى جهان مساعد شود و زمينهء تأسيس حكومت جهانى اسلامى فراهم گردد ظهور خواهند نمود .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nفصل دوازدهم : امام غايب از نظر\r\nدر فصل گذشته گفتيم كه حضرت مهدى عليه السلام در سال 260 هجرى بعد از شهادت پدر بزرگوارشان امام حسن عسكرى عليه السلام در سن 4 يا 5 سالگى به امامت رسيدند ، اما چون پادشاهان بنىعباس آثار و نشانه‌هاى حضرت مهدى عليه السلام را از احاديث پيامبر اكرم صلى الله عليه و آله و سلم و ديگر پيشوايان عليهم السلام شنيده بودند و مىدانستند او كسى است كه با ظلم و بيدادگرى مبارزه مىكند و حكومت ستمكاران را واژگون مىنمايد ، تصميم جدى داشتند كه اگر امام حسن عسكرى فرزندى داشت او را به قتل برسانند ؛ به همين دليل و دليلهاى ديگر امام زمان عليه السلام ناچار بودند كه از نظرها پنهان شوند ؛ ولى ارتباط مردم با آن حضرت كاملًا قطع نبود بلكه مردم مىتوانستند به وسيلهء افراد معيّنى كه « نائب » و « وكيل » حضرت ناميده مىشدند با آن حضرت تماس گرفته و مسائل دينى و نيازهايشان را بر طرف نمايند . اين وضعيت حدود 70 سال ادامه داشت كه غيبت حضرت را در اين مدت « غيبت صغرى » مىنامند ؛ ولى پس از اين كه چهارمين نائب و وكيل حضرت در سال 329 هجرى از دنيا رفت غيبت صغرى پايان يافت و\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nارتباط رسمى مردم با امام زمان عليه السلام قطع شد و دوران غيبت كبرى فرا رسيد و از آن پس حضرت مهدى عليه السلام نائب خاص ديگرى براى خود تعيين ننمود ، بلكه مردم را به فقها و دانشمندان بزرگ ارجاع داد تا معارف و احكام خود را از آنها فراگيرند .\r\nغيبت حضرت تا وقتى ادامه دارد كه اوضاع عمومى جهان مساعد شده ، زمينهء تأسيس حكومت واحد جهانى اسلام فراهم گردد و اكثريت مردم از جان و دل خواستار حكومت توحيدى آن حضرت گردند و از همه جا نا اميد شده و از شدت گرفتارى و ظلم و ستم به ستوه آيند ؛ در آن هنگام حضرت ظاهر شده ، به وسيلهء نيروى مقتدرى كه در اختيار دارد دستگاه ظلم و ستم را واژگون مىسازد و با اجراى احكام الهى جهان را پر از عدل و داد مىنمايد .\r\n\r\nمفهوم انتظار ظهور حضرت مهدى عليه السلام\r\nبعضى از منكرين حضرت مهدى عليه السلام مىگويند : ايمان به ظهور ايشان و انتظار فرج وى باعث مىشود كه انسان در افكار رؤيايى فرو رفته ، از وضع موجود خود غافل گشته و تسليم ظلم و ستم و هر گونه شرائطى شود ؛ ولى بايد توجه داشت كه « انتظار » معمولًا به حالت فردى گفته مىشود كه از وضع موجود ناراحت است و براى ايجاد وضع بهترى تلاش مىكند ، مانند بيمارى كه انتظار بهبودى را مىكِشد يا پدرى كه پس از سالها دورى از فرزندش در انتظار بازگشت وى از سفر است . بدين جهت مسألهء انتظار حكومت حق و عدل حضرت مهدى عليه السلام و قيام آن مصلح جهانى با دو\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمطلب همراه است : 1 - مخالفت و بيگانگى با گسترش ظلم و سركشى و طغيان .\r\n2 - اراده و تصميم بر جايگزين‌كردن وضع بهتر كه در آن عدالت حكمفرما باشد .\r\nاگر اين دو جنبه در روح انسان به صورت ريشه‌دار رسوخ پيدا كند سرچشمهء دو نوع رفتار ادامه‌دار خواهد شد : يكى مبارزه و درگيرى با عوامل ظلم و فساد و ترك هر گونه همكارى و هماهنگى با آنها ، و ديگرى خودسازى و جلب آمادگىهاى جسمى و روحى و مادى براى تشكيل آن حكومت واحد جهانى و مردمى .\r\nمتنظر واقعى كه بر اساس برخى احاديث در خيمهء امام عصر عليه السلام قرار گرفته - يعنى در مركز ستاد فرماندهى او قرار دارد - نمىتواند فردى غافل و بى خبر و بىتفاوت باشد . من اگر ظالم و ستمگرم چگونه مىتوانم در انتظار كسى باشم كه يكى از اهدافش پس از ظهور برچيدن ظلم و مبارزهء با ظالمين است ! ؟ انتظار آمدن يك دوست از سفر و انتظار فرارسيدن فصل برداشت ميوه و دروكردن محصول ، همگى آميخته با يك نوع آمادگى است ؛ در يكى بايد خانه را تميز و مرتب كرد و وسائل پذيرايى را فراهم ساخت و در ديگرى بايد ابزار لازم مثل داس و تراكتور را مهيا نمود ؛ پس كسانى كه انتظار قيام يك مصلح بزرگ جهانى را مىكشند در واقع منتظر يك انقلاب و دگرگونى اساسى در طول تاريخ بشر هستند ؛ و در اين صورت انتظار ، يك عامل آگاهىبخش ، سازنده و محرِّك است ، نه عملى كه باعث ركود و خاموشى انسان‌ها مىگردد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nآثار انتظار ظهور حضرت مهدى عليه السلام\r\nدر اين جا به طور خلاصه به سه اثر مهم انتظار ظهور حضرت مهدى عليه السلام اشاره مىنماييم :\r\n\r\n1 - خودسازى فردى\r\nاصلاح روى زمين و پايان دادن به همهء جنايتها و ستمها كار ساده‌اى نيست ، اين كار نياز به افرادى مصمم و بزرگ و نيرومند و شكست‌ناپذير دارد ؛ افرادى كه داراى انديشه‌اى بلند بوده و آمادكى كامل روحى و فكرى جهت پياده نمودن آن برنامهء عظيم را دارند .\r\nمنتظر واقعى براى چنان برنامهء مهمى هرگز نمىتواند نقش تماشاچى را داشته باشد ، بلكه بايد روح و فكر خود را شستشو داده و خود را از آلودگىها پاك نمايد تا بتواند در صف مبارزان و ياوران حضرت مهدى عليه السلام قرار گيرد .\r\n\r\n2 - هميارى اجتماعى\r\nمنتظران واقعى علاوه بر پرداختن به خودسازى موظف هستند مراقب يكديگر نيز باشند و علاوه بر اصلاح خويش در اصلاح ديگران نيز بكوشند ؛ زيرا برنامهء عظيم و سنگينى كه در انتظارش به سر مىبرند يك برنامهء فردى نيست ، بلكه برنامه‌اى است كه همهء افراد بايد در آن شركت جويند . بنابراين منتظران واقعى ظهور حضرت عليه السلام علاوه بر اين كه براى اصلاح خود مىكوشند ، اصلاح ديگران را نيز وظيفهء خود مىدانند ؛ و اين اثر سازندهء ديگرى است براى انتظار .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\n3 - اميدبخشى\r\nهنگامى كه فساد فراگير شود و اكثريت مردم را به سوى آلودگى بكشاند ، گاهى افراد پاك در بن‌بست سخت روانى قرار گرفته ، فكر مىكنند كار از كار گذشته ، ديگر اميدى به اصلاح نيست و تلاش و كوشش براى پاك نگاه داشتن خود و ديگران بيهوده است ؛ و اين يأس و نا اميدى ممكن است آنها را به تدريج به سوى فساد و همرنگى با محيط بكشاند ؛ تنها چيزى كه مىتواند در آنها اميد بدمد و به مقاومت و خويشتن‌دارى دعوتشان نمايد و نگذارد آنان هم‌رنگ محيط فاسد شوند اميد به اصلاح نهايى است . در نتيجه انتظار ظهور چنين مصلحى ، اثر فزايندهء روانى در اعتقادات اين گونه اشخاص دارد و آنها را در برابر امواج نيرومند فساد بيمه مىكند ، به شرط اين كه مفهوم درست و واقعى انتظار براى افراد جامعه بيان شود ، و اگر اين معنا دگرگون شود و دچار تحريف گردد ديگر اين خاصيتها را نخواهد داشت .\r\nخداوند به همهء ما توفيق دهد كه بتوانيم با رفتار شايستهء خود زمينهء حكومت عدل و داد حضرت مهدى عليه السلام را فراهم آوريم .\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nبخش دوم : اخلاق و تعديل صفات درونى\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nفصل اول : نقش اخلاق در زندگى\r\nدر مبحث سخنى با خوانندگان گفته شد كه يكى از مراحل وجودى انسان مرحلهء احساسات و عواطف و اميال و غرائز اوست ؛ اين مرحله مربوط به روح و جان بوده و كانون آن قلب انسان مىباشد . در روح آدمى عشق و محبت و نوع‌دوستى و همچنين در نقطهء مقابل آن كينه و غضب و خودخواهى وجود دارد كه هر كدام از اينها به تنهايى براى انسان مضر و خطرناك است و به همين جهت او نيازمند اهرمى است تا بدان وسيله صفات روحى خويش را تعادل بخشيده و در زندگى راه وسط را بپيمايد .\r\nاينجاست كه پاى « علم اخلاق و تهذيب نفس » به وسط كشيده مىشود ؛ از قرآن مجيد استفاده مىشود كه يكى از اهداف بزرگ انبياء بعد از تلاوت آيات الهى بر مردم ، تزكيه و پاك كردن روح آنها و رشد و نموّ دادن ملكات وفضيلت‌هاى انسانى در وجود آنها بوده است « 1 » ؛ آنها گلهاى فضيلت را بر شاخسار وجود انسان‌ها آشكار ساخته و انواع صفات زشت را كه همانند غبارى بر دامن آنها نشسته بود بر طرف مىكردند . از پيامبر اكرم صلى الله عليه و آله و سلم نقل\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 129\r\n","page_name":" 113 ","page_number":113},
  {"content":"\r\n\r\nشده كه فرمودند : « من به پيامبرى مبعوث شدم تا فضائل اخلاقى را تكامل بخشيده و به نقطهء اوج خود برسانم . » « 1 » بديهى است كه اين هدف بزرگ و آرمان بلند حاصل نمىگردد مگر اين كه در انسان آمادگى و استعداد حركت به سوى كمال و پاكسازى دل مهيا گردد ، زيرا شخص لجوج و خودخواه كه آسايش خود را در اطاعت از خواهش‌هاى نفسانى مىداند توفيق پيمودن راه معنويت را پيدا نخواهد كرد . پس چه خوب است تا فرصت از دست نرفته به فكر اصلاح خويش برآييم و تمام اعضاء و جوارح خويش را از سلطهء نفس اماره بيرون كشيده و تحت سلطهء عقل در آوريم ، گوش و چشم و زبان و شكم و شهوت و بالاتر از همه فكر و ذهن خود را از آلوده شدن به گناهان دور نموده و با ممارست و تمرين آنها را به تبعيت و همراهى عقل در انجام امور نيك سوق دهيم ، چرا كه انسان در ابتداى زندگى همانند فلز گداخته و مذابى است كه در هر ظرفى ريخته شود به شكل همان قالب و ظرف در مىآيد ، به اين معنى كه صفات آدمى در كودكى قابل تغيير است ؛ ولى هرچه از عمر او مىگذرد اخلاق و صفات در وجودش رسوخ پيدا كرده و محكم مىشود ، همانگونه كه آن فلز گداخته پس از مدتى كه در قالب ماند و سرد شد سفت و سخت گشته و ديگر نمىتوان شكل و حالت آن را به راحتى تغيير داد . حال اگر خُلق و خويى كه انسان با آن هماهنگ گشته است از ملكات و فضائل انسانى باشد ، احتمال انحراف او از مسير مستقيم بسيار بعيد است ؛ ولى اگر خصلت‌هاى حيوانى وناپسند در او استحكام\r\n\r\n\r\n","description":"","footnote":"\r\n( 1 ) - بحارالانوار ، ج 16 ، ص 210 - السنن الكبرى ، ج 10 ، ص 192\r\n","page_name":" 114 ","page_number":114},
  {"content":"\r\n\r\nپيدا كرد ، مشكل مىتوان او را به راه درست هدايت نمود ، و به قول سعدى شيرازى رحمه الله :\r\n هر كه در خُرديش ادب نكنند * در بزرگى فلاح « 1 » ازو برخاست\r\nچوبِ تر را چنان كه خواهى پيچ * نشود خشك ، جز به آتشْ راست « 2 » \r\nمثالى كه در كلام سعدى آمده اين است كه يك تكه چوبى كه تازه از درخت جدا شده به‌راحتى خم مىشود و براى هر كارى مناسب است ، اما پس از مدتى كه آن چوب خشك گرديد فقط به كمك آتش و حرارت دادن به آن چوب مىتوان آن را تغيير شكل داد . پس ما بايد از هم اكنون كه خُلق و خوهاى ناپسند در وجودمان ريشه ندوانيده ، بكوشيم تا روح و روان خويش را اصلاح نماييم .\r\n\r\nجايگاه امور اخلاقى و تربيتى\r\nانسان در هر شرايط و هر زمان نيازمند امور اخلاقى و تربيتى است ؛ حتى در جامعهء امروزى كه صنعت و دانش مادى رشد و ترقى زيادى نموده است ، مسائل اخلاقى جايگاه خويش را از دست نداده ، بلكه نياز بيشترى به بيان آنها وجود دارد ؛ چرا كه دانش و صنعت هرچه هم قوى باشد ، اگر وجدان و تعهد و انسانيت در كنارش نباشد ثمره‌اى جز بمب شيميايى و اتمى و نوترونى براى نابودى انسان‌هاى بيگناه به همراه نخواهد داشت . چو دزدى با چراغ آيد گُزيده‌تر بَرَد كالا « 3 »\r\n\r\n\r\n","description":"","footnote":"\r\n( 1 ) - رستگارى و خوشبختى\r\n( 2 ) - سعدى ، گلستان ، باب هفتم در تأثير تربيت ، ص 230 ، حكايت 3\r\n( 3 ) - سنايى غزنوى ، ديوان اشعار ، قصايد\r\n","page_name":" 115 ","page_number":115},
  {"content":"\r\n\r\nهر يك از ما بايد بياموزد كه طرز برخوردش با خانواده ، دوستان و افراد جامعهء خويش چگونه باشد ؛ اخلاق نيكو در تمام مراحل زندگى به آدمى زيبايى و كرامت مىبخشد . خداوند حكيم در قرآن كريم در مقام مدح و ستايش پيامبر اكرم صلى الله عليه و آله و سلم مىفرمايد :\r\n« وَإنَّكَ لَعَلى خُلُقٍ عَظيم » « 1 »\r\nيعنى : و به درستى اى پيامبر كه تو داراى اخلاق فوق‌العاده‌اى هستى .\r\nو به راستى آنچه باعث پيشرفت دين اسلام گرديد رفتار پسنديدهء اين پيامبر بزرگ و پيروان راستينش بود ؛ او اهل گذشت و جوانمردى بود ، پرخاشگر و طلبكار از امت خويش نبود ، با ديگران شوخى مىكرد و ديگران نيز جرأت اظهارنظر و حتى شوخى با وى را داشتند .\r\nنقل مىكنند فردى بيابان‌نشين گه‌گاهى خدمت پيامبر اكرم صلى الله عليه و آله و سلم مىرسيد و هديه‌اى به حضرت عطا مىنمود ، وقتى پيامبر صلى الله عليه و آله و سلم آن هديه را مىگرفت بلافاصله آن مرد به حضرت مىگفت : خوب پول هديهء ما را بدهيد ، و ايشان از سخن اين اعرابى خندان مىشد ؛ پس از رفتن آن فرد هرگاه حضرت دچار اندوه و ناراحتى مىگرديدند مىفرمودند : اى كاش آن باديه‌نشين دوباره سراغ ما مىآمد .\r\nبه چند سخن از سخنان حكيمانهء پيشوايان دين در اين باره توجه نماييد : 1 - پيامبر اكرم صلى الله عليه و آله و سلم : « آن گونه كه سركه عسل را خراب مىكند ، اخلاق بد در عمل اثر گذاشته و آن را فاسد مىكند . » « 2 »\r\n\r\n\r\n","description":"","footnote":"\r\n( 1 ) - سورهء قلم ( 68 ) : آيهء 4 .\r\n( 2 ) - وسائل الشيعه ، ج 12 ، ص 152 ، حديث 18\r\n","page_name":" 116 ","page_number":116},
  {"content":"\r\n\r\n2 - امام حسن مجتبى عليه السلام : « به درستى كه بهترين خوبىها اخلاق نيكو است . » « 1 » 3 - امام صادق عليه السلام : « خلق نيكو خطاهاى انسان را ذوب مىنمايد آن گونه كه حرارت خورشيد يخ را ذوب مىنمايد . » « 2 » پرسش : آيا منظور از اين كه گفته مىشود يك مسلمان بايد داراى اخلاق نيك باشد اين است كه او بايد هميشه خندان باشد ؟\r\nپاسخ : داشتن اخلاق نيكو به اين معناست كه انسان در برخورد با ديگران زيباترين و مناسبترين روش را به كار گيرد ؛ رعايت ادب ، گذشت و مهربانى ، گفتار خوش ، دورى از هر گونه تكبر و غرور ، خيرخواهى ديگران ، احترام به بزرگان و پدر و مادر و استاد همه در معناى اخلاق نيكو نهفته است . البته ناگفته نماند كه شاد بودن و ديگران را شاد نمودن و زدودن غم از سينهء ديگران يكى از صفات انسان‌هاى مؤمن است . انسان مؤمن شاديش را در صورت و سيمايش ظاهر مىكند و غمهاى خود را در سينه نگه مىدارد تا ديگران دچار غم و اندوه نگردند ، اما هيچ گاه به خاطر شاد كردن ديگران و خنداندن آنها كسى را تحقير و سبك نمىكند و با رنجاندن دلى باعث خوشحالى فرد ديگرى نمىگردد .\r\n\r\n\r\n","description":"","footnote":"\r\n( 1 ) - همان ، ص 153 ، حديث 26\r\n( 2 ) - همان ، ص 149 ، حديث 6\r\n","page_name":" 117 ","page_number":117},
  {"content":"\r\n\r\n\r\nفصل دوم : پاره‌اى از صفات اخلاقى\r\nانسان جهت دستيابى به كمالات معنوى و پيمودن قله‌هاى تكامل در مقام اول بايد خود را از صفات زشت و اخلاق ناپسند پاك نمايد كه در اصطلاح به اين مقام « تخليه » گويند . آنگاه خود را به فضيلت‌هاى اخلاقى و صفات نيكو آراسته و مزيّن نمايد كه اين مقام را در اصطلاح « تحليه » گويند . درست مانند اين كه اگر بخواهيم در حوض منزل خويش آب صاف و تميز داشته باشيم اول بايد لجن‌ها و آبهاى متعفن و بدبو را كه از قبل در آن وجود داشته بيرون آورده و سپس آب زلال را در آن بريزيم ؛ چرا كه قبل از تخليهء آب متعفن هرچه آب صاف در حوض بريزيم به واسطهء برخورد با لجن‌ها متعفن و بدبو خواهد شد .\r\nبدون شك پس از مرگ انسان و جدا شدن روح گرچه بدن غالباً به واسطهء حوادث طبيعى پوسيده و از بين مىرود ، ولى روح باقى و جاويد خواهد بود ، و در اين صورت اگر روح در دنيا بر اثر اخلاق زشت و ناپسند آلوده گشته باشد در جهان آخرت همواره دچار رنج و عذاب و ناراحتى خواهد بود و بر عكس اگر در دنيا به اخلاق پسنديده و زيبا آراسته و مزيّن\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nگرديده باشد در آن جهان غرق در شادمانى و سرور خواهد بود .\r\nبديهى است براى دستيابى به مقام تخليه و تحليه در قدم اول بايد صفات زشت و زيبا را بشناسيم تا بتوانيم روح خود را از آلوده شدن به زشتىها پاك نموده و به زيبايىها بياراييم . به همين جهت در اين فصل به بيان پاره‌اى از رذايل اخلاقى و صفات ناپسند و نقطهء مقابل آن يعنى صفات نيكو مىپردازيم :\r\n\r\n1 - دروغگويى\r\nيكى از نعمت‌هاى بزرگ خداوند به انسان قدرت سخن گفتن و تكلم است ، تا از اين راه انسان بتواند نيازها و خواسته‌هايش را با ديگران مطرح ساخته و از آنها براى بر طرف كردن احتياجاتش كمك بگيرد ، و همچنين افكار و عقايدش را به وسيلهء زبان به ديگران انتقال دهد ، و يا بدين وسيله با افراد دلسوز و دوستان انس گرفته غم دل را بازگو نمايد و از سنگينى آن كه وجودش را فرا گرفته ، اندكى بكاهد . خلاصه اين كه زبان ساده‌ترين وسيله براى ارتباط بين انسان‌ها است ، اين عضو كوچك بدن كارآيى بسيار زيادى دارد ، از آن براى خوشحال كردن ديگران ، پند و موعظه دادن به آنها ، آموزش دادن مطالب علمى ، اصلاح و آشتى بين افراد ، و دهها امر مثبت ديگر مىتوان استفاده كرد ؛ ولى زبان هم مثل ساير اشياءِ ممكن است در راه فساد و تباهى به كار گرفته شود ، مثلًا چاقو وسيله‌اى است براى بريدن اشياء و استفادهء صحيح در زندگى روزمره ، اما ممكن است كسى از آن به ناحق براى مجروح كردن و كشتن ديگران استفاده نمايد ؛ از زبان - اين جسم كوچك - هم ممكن است بهره‌برداريهاى نامطلوب و زيان\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبارى بشود ، و انسان نبايد فريب حجم كوچك آن را بخورد .\r\nيكى از استفاده‌هاى غير صحيح از زبان دروغ گفتن است . در بزرگى اين گناه همين بس كه دروغگو دشمن خداوند شمرده شده است . در دستورات پيشوايان دينى از دروغگويى حتى به صورت شوخى هم منع شده است ؛ چرا كه اين گناه سرچشمهء همهء گناهان است . به فرمودهء امام باقر عليه السلام : « خداوند متعال براى بدىها قفل‌هايى قرار داده و كليد آن قفل‌ها را در نوشيدن شراب قرار داده است ، ولى با اين حال دروغ گويى از شراب‌خوارى به مراتب بدتر است . » « 1 » يكى از مهم‌ترين سرمايه‌هاى يك جامعه اعتماد عمومى افراد به يكديگر است و خطرناكترين چيزى كه اين سرمايهء گرانبها را به نابودى مىكشاند و افراد را نسبت به هم بدبين ساخته و اطمينان آنان را از همديگر سلب مىنمايد ، دروغگويى است و به همين جهت افراد دروغگو نزد ديگران ارزش و بهايى ندارند .\r\nنقطهء مقابل اين صفت زشت راستگويى و صداقت در گفتار است ؛ در روايتى از امام صادق عليه السلام وارد شده است : « كسى كه زبانش راستگو گرديد اعمالش رشد و نمو پيدا مىكند . » « 2 » و در حديث ديگرى از ايشان آمده است : « به طولانى بودن ركوع و سجود شخص ننگريد ، چه بسا اين كار از روى عادت باشد و اگر آن را ترك كند دچار وحشت مىشود ، بلكه به راستى در گفتار و امانت دارى او بنگريد . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 12 ، ص 244 ، حديث 3\r\n( 2 ) - همان ، ص 162 ، حديث 2\r\n( 3 ) - همان ، ج 19 ، ص 68 ، حديث 3\r\n","page_name":" 120 ","page_number":120},
  {"content":"\r\n\r\n\r\n2 - حسادت\r\nيكى از بيمارىهاى روحى و اخلاقى كه نياز به علاج و مداوا دارد مرض حسادت است ؛ خطر اين خصلت شيطانى به گونه‌اى است كه خداوند به پيامبرش مىفرمايد : « اى رسول ما ! بگو : پناه مىجويم به خداى فرزوندهء صبح روشن . . . و از شرّ حسود وقتى كه حسادت مىورزد » « 1 » .\r\nوقتى كه خداوند به فردى نعمتى را ارزانى مىدارد انسان ممكن است در برابر او يكى از برخوردهاى زير را داشته باشد : 1 - آرزو مىكند كه خداوند آن نعمت را از آن فرد بگيرد و خودش نيز كوشش مىنمايد تا به هر شكل كه شده آن نعمت از او گرفته شود ؛ اين حالت بسيار ناپسند « حسد » نام دارد . به واسطهء اين روحيهء پليد ، انسان بدون اين كه تلاش سازنده‌اى را دربارهء خود انجام دهد به تلاش و كوشش مخرّب دربارهء ديگران مىپردازد .\r\n2 - آرزو مىكند همانگونه كه خداوند به آن فرد و به ديگران آن نعمت را داده ، به او هم بدهد ؛ اين حالت را « غِبْطه » گويند . اين حالت قابل ستايش است ؛ زيرا انسان را به تلاش و كوشش سازنده وامىدارد و هيچ اثر مخرّبى در اجتماع ندارد .\r\nامام صادق عليه السلام مىفرمايند : « فرد مؤمن حسادت نمىورزد اما غبطه مىخورد ، ولى منافق حسادت ورزيده و داراى روحيهء غبطه نمىباشد . » « 2 »\r\n\r\n\r\n","description":"","footnote":"\r\n( 1 ) - سورهء فلق ( 113 ) : آيهء 1 و 5\r\n( 2 ) - بحار الانوار ، ج 70 ، ص 250 ، حديث 7\r\n","page_name":" 121 ","page_number":121},
  {"content":"\r\n\r\n3 - آرزو مىكند كه خداوند آن نعمت را از او بگيرد و فقط خودش داراى آن نعمت باشد ، چنين فردى از احسان و بخشش آنچه خدا به او داده است امتناع مىورزد ؛ نام اين حالت مذموم « بُخل و انحصارطلبى » است ، كه انسان همه چيز را براى خود بخواهد و از محروميت ديگران لذت ببرد .\r\nنقطه مقابل حسادت و بخل اين است كه انسان از اين كه خداوند به فردى نعمتى را ارزانىكرده است شاد شده و خدا را سپاس گويد و از اين بالاتر آن است كه دوست داشته باشد كه همه در نعمت و آسايش باشند هرچند خودش در محروميت به سر برد ، و حاضر باشد آنچه را دارد در اختيار ديگران گذاشته و از منافع خود چشم بپوشد ، كه اين حالت شايسته و ارزشمند را « ايثار » گويند .\r\n\r\n3 - تكبّر\r\nاز قرآن كريم و سخنان معصومين عليهم السلام به دست مىآيد كه اولين گناه و نافرمانى كه در جهان آفرينش انجام گرفت تكبر و غرور بود ، خداوند به فرشتگان دستور داد كه به خاطر آفرينش انسان كرنش و سجده نمايند ، همه فرمان خدا را اطاعت نمودند مگر « عَزازيل » كه به « ابليس » و « شيطان » معروف است ؛ در حقيقت روح تكبر و خود بزرگ بينى او را جزء افراد نافرمان قرار داد .\r\nاو مىگفت : من از آتش آفريده شده‌ام و انسان از خاك و گل ، پس مقام و موقعيت من بالاتر از اوست . به واسطهء اين گناه او از درگاه حق رانده شد .\r\nپس بر همهء ما لازم است كه با درس گرفتن از عاقبت ابليس روح سركشى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nو غرور را در خود از بين برده و خود را به زيور تواضع و فروتنى مزيّن نماييم ؛ چرا كه تكبر و خود بزرگ‌بينى شايستهء فرزندان آدم نيست و از صفات و روحيات شيطانى است .\r\n نشايد بنىآدمِ خاك‌زاد * كه در سر كُند كبر و تندى و باد\r\nترا با چنين گرمى و سركشى * نپندارم از خاكى ، از آتشى « 1 » \r\nحضرت على عليه السلام در خطبهء قاصعهء نهج‌البلاغة به هنگام نكوهش كبر و غرور چنين مىفرمايد : « پند و عبرت گيريد از آنچه خداوند با ابليس رفتار كرد ، در آن هنگام كه اعمال و عبادات طولانى خود را كه شش هزار سال بندگى خدا كرده بود به خاطر ساعتى تكبر ورزيدن بر باد داد . با اين حال چه كسى بعد از ابليس مىتواند از كيفر خداوند در برابر انجام همان معصيت مصون و محفوظ بماند ؟ نه ! هرگز ممكن نيست خداوند انسانى را به بهشت بفرستد در برابر كارى كه به خاطر آن فرشته‌اى را از بهشت رانده است ، حكم خداوند در برابر اهل آسمان و زمين يكى است . » « 2 » حضرت على عليه السلام مىفرمايند :\r\n« مَن تَكبَّرَ عَلَى النَّاسِ ذَلَّ » « 3 »\r\nيعنى : كسى كه بر مردم تكبر نموده و فخر بفروشد خوار و ذليل مىگردد .\r\nنقطهء مقابل تكبر تواضع و فروتنى است كه ارزش و مقام انسان را نزد خداوند و مردم بالا مىبرد ، انسان متواضع محبوب دلهاست . يكى از علتهاى پيشرفت اسلام تواضع پيشوايان معصوم عليهم السلام و ياوران حقيقى آنها بود ؛ پيامبر اكرم صلى الله عليه و آله و سلم خود مانند ديگر مردم در كارهاى دسته جمعى\r\n\r\n\r\n","description":"","footnote":"\r\n( 1 ) - گلستان ، باب هشتم در آداب صحبت ، ص 264 ، شماره 21\r\n( 2 ) - نهج البلاغه ، بخش خطبه‌ها ، خطبهء 192 ، ص 211\r\n( 3 ) - بحار الانوار ، ج 1 ، ص 160 ، حديث 50\r\n","page_name":" 123 ","page_number":123},
  {"content":"\r\n\r\nشركت كرده و كار مىكردند ، در مجالس بالاتر از ديگران نمىنشستند ، بلكه طورى مىنشستند كه يك فرد تازه‌وارد و غريب به سختى تشخيص مىداد كه كداميك از افراد حاضر در جلسه ، پيامبر اكرم صلى الله عليه و آله و سلم مىباشد .\r\n\r\n4 - خشم و غضب نابجا\r\nيكى از نيروهاى مفيد در وجود هر فردى كه عامل دفاعى او در مقابل دشمن است خشم و غضب است ، وجود اين غريزه و خصلت يكى از نعمت‌هاى خداوند شمرده مىشود . اگر انسان بخواهد هنگام رو به رو شدن با دشمن بىرحم و ستمگر نرمش نشان دهد همه چيزش را از دست داده و دشمن مال و ناموس او و ديگران را مورد تاخت و تاز قرار خواهد داد .\r\n ترحم بر پلنگ تيز دندان * ستمكارى بود بر گوسپندان « 1 » \r\nپس وجود خشم و غضب در نهاد آدمى نه تنها عبث و بيهوده نيست بلكه نقطهء آغاز كمال و پيشرفت اوست ، به شرطى كه از اين نيرو در جاى خود استفاده گردد ، مثلًا در برخورد با دشمن جفاپيشه و خونخوار و تجاوزگران به حقوق انسان‌ها ؛ ولى در برخورد با برادران ايمانى و ساير انسان‌هايى كه پا از حريم انسانيت بيرون نمىگذارند ، انسان بايد گذشت و مدارا نموده و از خطاى آنها در حق خود گذشت نمايد ؛ خداوند در قرآن كريم در توصيف ياران پيامبر اكرم صلى الله عليه و آله و سلم چنين مىفرمايد : « كسانى كه با پيامبر هستند در مقابل كفار سرسخت و شديد هستند و در ميان خودشان\r\n\r\n\r\n","description":"","footnote":"\r\n( 1 ) - گلستان ، باب هشتم در آداب صحبت ، ص 273 ، شماره 50\r\n","page_name":" 124 ","page_number":124},
  {"content":"\r\n\r\nمهربان و با عطوفتند » « 1 » .\r\nمسلمانها بايد با همديگر رئوف و مهربان بوده و خشم خويش را در مقابل دشمن بىرحم به كار برند . گذشت و چشم پوشى و خشم و غضب خصلت‌هايى هستند كه هر كدامشان در زندگى انسان مورد نياز مىباشند ، ولى مسألهء مهم اين است كه چگونه از اين دو نيروى به ظاهر ناسازگار در برخورد با ديگران استفاده نماييم . زياده روى در به كار بردن هر كدام از اين خصلت‌ها ضررهاى زيادى برفرد و اجتماع وارد مىسازد ، پس هر كدام از اينها بايد در جايگاه خودش مورد استفاده قرار گيرد .\r\nبه دو سخن حكيمانه از پيشوايان دينى در اين رابطه توجه نماييد : الف - حضرت على عليه السلام : « پرخاشگرى نوعى از ديوانگى است ؛ چرا كه صاحب آن پشيمان مىگردد و اگر پشيمان نشود ديوانگى او استوار است . » « 2 » ب - امام صادق عليه السلام : « آن كه خشم خويش را كنترل نمايد و نگه دارد خداوند عيب‌هايش را مىپوشاند . » « 3 » بديهى است انسان در هنگامى كه عصبانى مىشود ممكن است كارهاى ناپسندى انجام داده و زشتىهايى از او سر بزند ، ولى به واسطهء فروبردن خشم و غضب اين بديها از وى ظاهر نمىشود .\r\nكنترل خشم به واسطهء گذشت و چشم پوشى از لغزش‌هاى ديگران نقطهء مقابل اين صفت ناپسند مىباشد . روزى يكى از خدمتكاران\r\n\r\n\r\n","description":"","footnote":"\r\n( 1 ) - سورهء فتح ( 48 ) : آيهء 29\r\n( 2 ) - نهج البلاغه ، بخش حكمت‌ها ، حكمت 255 ، ص 403\r\n( 3 ) - بحار الانوار ، ج 70 ، ص 264 ، حديث 11\r\n","page_name":" 125 ","page_number":125},
  {"content":"\r\n\r\nحضرت امام كاظم عليه السلام سينى غذايى بر دست داشت و به واسطهء شتاب و عجله مقدارى از غذاها را بر سر و صورت امام كاظم عليه السلام ريخت ، حضرت از دست او ناراحت و عصبانى شدند ، خدمتكار با زيركى رو به حضرت كرده و قسمتى از آيه‌اى را كه در مقام بيان خصوصيات افراد متّقى و خداترس است اين گونه تلاوت كرد : « آنهايى كه خشم و غضب خود را فرو مىبرند » حضرت به خدمتكار فرمودند : « من خشم خود را فروبردم » . خدمتكار دنبال آيه را ذكر نمود كه خداوند مىفرمايد : « آنها از خطا و زشتى كار ديگران درگذرند » . حضرت فرمودند : « از خطاى تو چشم‌پوشى كردم » . خدمتكار آخر آيه را خواند كه خداوند مىفرمايد : « خداوند احسان‌كنندگان را دوست دارد . » « 1 » حضرت به جهت احسان و نيكى در حق اين فرد فرمودند : « تو را آزاد نمودم و فلان باغ را هم به تو بخشيدم » « 2 » ؛ همچنين نظير چنين حادثه‌اى دربارهء امام سجاد عليه السلام و كنيز ايشان نقل شده است با اين تفاوت كه ظرف آب از دست كنيز افتاد و صورت آن حضرت را زخمى نمود . « 3 » البته كنترل خشم نياز به تمرين زياد دارد و به اين سادگى انسان نمىتواند بر آن چيره شود . مولوى بزرگ شاعر ايران چنين مىگويد :\r\n وقت خشم و وقت شهوت مرد كو * طالب مردى دوانم كو به كو « 4 » \r\n\r\n5 - خودنمايى و رياكارى\r\nيكى از آفتهايى كه ارزش كار انسان را از بين برده و اثر كمال‌بخشى آن را خنثى مىكند خودنمايى و رياكارى است . « ريا » يعنى انجام عمل همراه\r\n\r\n\r\n","description":"","footnote":"\r\n( 1 ) - سورهء آل عمران ( 3 ) : آيهء 134\r\n( 2 ) - ابن ابى الحديد ، شرح نهج البلاغه ، ج 18 ، ص 46\r\n( 3 ) - بحار الانوار ، ج 46 ، ص 67 و 68 ، حديث 36\r\n( 4 ) - مولوى ، مثنوى معنوى ، دفتر پنجم\r\n","page_name":" 126 ","page_number":126},
  {"content":"\r\n\r\nبا قصد غير خالص ؛ اين خصلت ناپسند در همهء كارهاى انسان ، چه فردى و چه اجتماعى ، اثر منفى و نامطلوب گذاشته و آنها را بىخاصيت و بىروح مىگرداند . در مقابل اين صفت زشت « اخلاص » كه به معنى خلوص نيت و پاكى آن در انجام عمل است قرار دارد ؛ به عنوان نمونه گاهى هدف انسان از انجام دادن عبادت چيزى جز رضايت خداوند متعال و اطاعت و شكرگزارى به درگاه او نيست كه در اين جا عمل ، خالصانه و با نيت پاك انجام مىگردد . اما گاهى هدفش فريب مردم و نشان دادن اين اعمال به آنهاست كه به اين فرد رياكار و خودنما گويند . انسان خودنما سعى در آراسته كردن ظاهر خود نموده اما باطنش درهم ريخته و ناپاك است ، ذره‌اى از حقيقت در وجود او قرار ندارد ولى خود را به شكل و قيافهء انسان‌هاى خيرخواه ، ديندار و خدمتگزار مردم در مىآورد :\r\n ظاهرت چون گور كافر پُر حُلَل « 1 » * و اندرون قهر خدا عَزَّوجَلّ\r\nاز برون طعنه زنى بر بايزيد « 2 » * وز درونت ننگ مىدارد يزيد\r\nهرچه دارى در دل از مكر و رُموز « 3 » * پيش ما يلدا بود مانند روز « 4 » \r\nدر حقيقت ظاهر افراد رياكار مانند قبور انسان‌هاى ناشايست و كافر\r\n\r\n\r\n","description":"","footnote":"\r\n( 1 ) - حُلَل : جمع حُلَّه ؛ جامه‌هاى بلند و نو\r\n( 2 ) - نام فردى صوفى مسلك است\r\n( 3 ) - رُموز : جمع رَمْز ؛ راز نهفته\r\n( 4 ) - شيخ بهايى ، كشكول\r\n","page_name":" 127 ","page_number":127},
  {"content":"\r\n\r\nاست كه بر روى آنها جامه‌هاى زيبايى پهن كرده‌اند ولى افرادى كه در آن قبرها قرار دارند دچار آتش و عذاب الهى هستند .\r\nبه چند سخن حكيمانه از پيشوايان دين در اين باره توجه نماييد : الف - امام على عليه السلام : « مراقبت جهت پاك بودن عمل و خالصانه بودن آن از انجام خود عمل دشوارتر است . » « 1 » ب - امام صادق عليه السلام : « هر گونه ريا و خودنمايى شرك به خداوند است . » « 2 » ج - امام صادق عليه السلام به نقل از پيامبر اكرم صلى الله عليه و آله و سلم : « عمل بنده به واسطهء فرشته‌اى بالا برده مىشود ، در حالى كه فرشتهء بالا برنده به خاطر انجام اين عمل از طرف آن شخص خوشحال و مسرور است ، اما وقتى آن عمل به جايگاه اعمال نيك انسان برده مىشود خداوند مىفرمايد : اين عمل را در آتش دوزخ اندازيد ؛ زيرا كه اين بنده براى غير من آن كار را انجام داد . » « 3 » در حقيقت انسان رياكار دچار شرك و چندگانه‌پرستى است ، و با ارائهء كارش براى فريب ديگران گويا اعتقاد پيدا كرده است كه پاداش دهنده‌اى غير از خداوند وجود دارد ، و به همين جهت در سخنانى كه از پيشوايان معصوم عليهم السلام به ما رسيده به اين نكته اشاره شده است كه در قيامت خداوند چنين آدمى را براى گرفتن مزد و اجر كارش به سراغ همان كسانى مىفرستد كه عمل را به خاطر آنها انجام داده است .\r\nپس اى عزيزان و اى مشتاقان حركت به سوى خدا ! ريا خارى است\r\n\r\n\r\n","description":"","footnote":"\r\n( 1 ) - غرر الحكم ، ص 155 ، شماره 2903\r\n( 2 ) - بحار الانوار ، ج 69 ، ص 281 ، حديث 3\r\n( 3 ) - وسائل الشيعه ، ج 1 ، ص 71 ، حديث 3\r\n","page_name":" 128 ","page_number":128},
  {"content":"\r\n\r\nدر اين راه و مانعى است بس عظيم . براى پيدا نمودن اخلاص در كارها تلاش و مبارزه با خواهش‌هاى شيطانى نياز است ، نيت خالص به سخن و سخنورى نيست ، چه بسيار گويندگانى كه از اخلاص دم مىزنند و ذره‌اى از اين حقيقت زيبا در وجود آنها يافت نمىشود ، چنان ظاهر خود را آراسته‌اند كه انسان گمان نمىكند اينان به اين بيمارى خطرناك دچار باشند .\r\nخلوص نيت و انجام كار براى رضايت خداوند چشمه‌هاى جوشان حكمت و دانش را از قلب انسان بر زبان جارى مىنمايد ، ولى تظاهر و خودنمايى باعث نابودى و فساد اعمال انسان گشته و فرد رياكار را در نظر مردم حقير و خوار مىگرداند .\r\n\r\n6 - از بين بردن آبروى ديگران\r\nاز نظر اسلام آبروى انسان‌ها اهميت ويژه‌اى دارد و همانطور كه بى جهت نمىتوان خون كسى را ريخت يا مالش را از او گرفت ، همانطور نيز نمىتوان شخصيت او را خدشه‌دار نمود ، در سخنى از امام صادق عليه السلام آمده است : « كسى كه بر عليه فرد مؤمنى سخنى را مطرح نمايد و بخواهد شخصيت او را زير سؤال برده و او را خوار نموده و از چشم مردم بيندازد ، خداوند چنين شخصى را از ولايت و قرب خويش خارج كرده و به سوى ولايت و سرپرستى شيطان رهسپار مىسازد ، ولى شيطان هم رهبرى چنين فردى را قبول نمىكند . » « 1 » مگر انسان حق دارد هرچه را كه از ديگران مىداند در محافل عمومى\r\n\r\n\r\n","description":"","footnote":"\r\n( 1 ) - همان ، ج 12 ، ص 294 ، حديث 2\r\n","page_name":" 129 ","page_number":129},
  {"content":"\r\n\r\nو نزد ديگران مطرح كند ! اگر واقعاً در فردى صفت زشت و ناروايى وجود دارد با تذكرات دوستانه و به صورت پند و نصيحت مىتوان او را از اين خصلت ناپسند بازداشت و ديگر نيازى به افشاگرى و مطرح كردن عيوب او در ميان مردم نمىباشد ، بلكه در برخى موارد اصلًا نياز نيست به فرد خطاكار چيزى گفته شود ، چرا كه انسان با كردار و رفتار صحيح خود مىتواند او را نسبت به عمل زشتش آگاه نمايد .\r\n در گفتن عيب دگران بسته زبان باش * از خوبى خود عيب نماى دگران باش « 1 » \r\nدر اين جا مناسب است به پاره‌اى از گناهان بزرگ كه با انجام آنها شخصيت ديگران پايمال شده و آبرويشان در معرض خطر قرار مىگيرد اشاره نماييم : الف - غيبت و تهمت : اگر عيبى يا صفتى در كسى وجود داشته باشد و او از اين كه ديگران متوجه آن شوند ناراحت مىگردد و با اين حال ما آن را براى ديگران مطرح كنيم دچار غيبت شده‌ايم ، و اگر عيبى يا صفتى در كسى وجود نداشته و ما آن را به او نسبت دهيم به گناه تهمت دچار شده‌ايم . اين دو گناه شخصيت افراد اجتماع را از بين برده همچنين باعث از بين رفتن قبح و ناپسندى كارهاى زشت در نظر ديگران مىگردد .\r\nگاهى ديده مىشود فرد در حال غيبت كردن از ديگرى است ، وقتى به او گفته مىشود : چنين كارى غيبت محسوب مىشود ، مىگويد : اين كه غيبت نيست بلكه صفتى است كه در او وجود دارد ، غافل از اين كه مورد غيبت\r\n\r\n\r\n","description":"","footnote":"\r\n( 1 ) - واعظ قزوينى ، ديوان اشعار ، بيت 412\r\n","page_name":" 130 ","page_number":130},
  {"content":"\r\n\r\nهمين است ، چون اگر اين صفت اصلًا در او وجود نداشته باشد اين تهمت است ؛ يا مثلًا مىگويد : من پيش خودش هم اين حرفها را مىزنم ، با اين كه اگر پيش روى آن شخص هم اين سخنان گفته شود از گناهشان كاسته نمىشود ؛ چرا كه اين سخنان اگر باعث رنجش و اذيت آن فرد گردد گناه سنگين‌ترى را به بار مىآورد .\r\nخداوند متعال در قرآن كريم مىفرمايد : « برخى از شما از برخى ديگر غيبت نكنند ، آيا يكى از شما دوست دارد كه گوشت مردهء برادر خودش را بخورد ، قطعاً از آن بيزاريد » « 1 » و در حديثى از امام صادق عليه السلام آمده است :\r\n« وقتى انسان مؤمن به برادر دينىاش اتهامى وارد سازد ايمان در قلبش ذوب گشته و از بين مىرود همانند ذوب گشتن نمك در آب . » « 2 » ب - سخن‌چينى : يكى از گناهان بزرگى كه باعث جدايى دوستان از يكديگر گرديده و مثل دروغ سرمايهء اطمينان را از ميان جامعه بر مىدارد سخن‌چينى است . افرادى كه به اين بيمارى روحى مبتلا هستند به جاى اين كه آتش كينه و دشمنى را از ميان دو انسان مسلمان بردارند ، با سخنان نابجاى خود شعله‌هاى آتش را فروزانتر مىكنند . يكى از جاهايى كه راستگويى مورد غضب خداست همين جاست كه فردى با سخنان راست خود دوستى دو انسان مسلمان را تبديل به دشمنى نمايد ، و بر عكس يكى از جاهايى كه دروغ پسنديده است جايى است كه انسان نگذارد شعله‌هاى كينه و خصومت بين انسان‌ها افروخته گردد . گاهى فرد\r\n\r\n\r\n","description":"","footnote":"\r\n( 1 ) - سورهء حجرات ( 49 ) : آيهء 12\r\n( 2 ) - وسائل الشيعه ، ج 12 ، ص 302 ، حديث 1\r\n","page_name":" 131 ","page_number":131},
  {"content":"\r\n\r\nسخن‌چين بدبخت جان خود را در نزاعى كه خود باعث پيدايش آن شده از دست مىدهد .\r\nسعدى رحمه الله در اين باره مىگويد : « سخن ميان دو دشمن چنان گوى كه گر دوست گردند شرم‌زده نشوى .\r\n ميان دو كس جنگ چون آتش است * سخن‌چين بدبخت هيزم‌كش است\r\nكنند اين و آن خوش دگر باره دل * وى اندر ميان كوربخت و خجل\r\nميان دو تن آتش افروختن * نه عقل است و خود در ميان سوختن » « 1 » \r\nج - تجسس عيوب و افشاء راز : برخى افراد بيمار دل در صدد به دست آوردن عيوب و اسرار ديگران هستند تا روزى از آنها بر ضد آن شخص و به نفع خويش استفاده نمايند ، در سخنى از امام صادق عليه السلام آمده است : « كمترين كارى كه به واسطهء آن انسان از ايمان خارج مىگردد آن است كه با كسى طرح دوستى بريزد و در مدت دوستى لغزش‌هاى او را به خاطر بسپارد تا زمانى به وسيلهء آنها او را سرزنش و توبيخ نمايد . » « 2 » در سخن ديگرى از ايشان به نقل از پيامبر اكرم صلى الله عليه و آله و سلم آمده است : « اى گروهى كه به زبان اسلام آورده ولى دلتان ايمان خالص ندارد ! مسلمانان را توبيخ نكنيد و به دنبال به دست آوردن عيوب آنان نباشيد ، چرا كه هر\r\n\r\n\r\n","description":"","footnote":"\r\n( 1 ) - گلستان ، باب هشتم در آداب صحبت ، ص 260 و 261 ، شماره 12\r\n( 2 ) - وسائل الشيعه ، ج 12 ، ص 276 ، حديث 4\r\n","page_name":" 132 ","page_number":132},
  {"content":"\r\n\r\nفردى به دنبال عيوب مردم باشد خداوند به دنبال عيوب او خواهد رفت ، و خدا چنين كسى را گرچه در داخل خانه‌اش باشد بىآبرو خواهد كرد . » « 1 » د - دشنام و فحش : به كاربردن دشنام و سخنان زشت در برخورد با ديگران موجب كدورت و دشمنى و سرد شدن روابط اجتماعى انسان‌ها مىگردد ، در سخنى از امام باقر عليه السلام آمده است : « همانا خداوند فحش دهنده‌اى كه زبانش هرز باشد را دشمن مىدارد . » « 2 » شريعت مقدس اسلام جهت حفظ شخصيت انسان‌ها تأكيد ويژه‌اى نسبت به دورى از گناهان گفته شده و گناهان ديگرى كه باعث از بين رفتن آبرو و شخصيت افراد مىشود نموده است كه برخى از آنها بدين قرار است : اهانت به افراد ، مسخره كردن آنها ، نسبت القاب زشت و ناپسند دادن ، نسبت‌هاى ناروا به افراد پاك دادن و سوء ظن .\r\nنقطهء مقابل خدشه دار كردن آبروى ديگران از طريق افشاگرى و غيبت و تهمت و سخن چينى و دشنام و مانند آن اين است كه در صدد پوشاندن عيوب ديگران باشيم و اگر كسى دچار كار اشتباهى گرديد تا جايى كه ممكن است با پند و اندرز او را به كار بدش آگاه نماييم و از مطرح كردن خطايش پيش ديگران خوددارى نماييم .\r\nصفات زشت و ناپسند و نيز نقطهء مقابل آنها يعنى صفات نيكو در اين چند مورد منحصر نمىگردد ، و ما به جهت رعايت اختصار از شمارش يكايك آنها اجتناب مىكنيم .\r\n\r\n\r\n","description":"","footnote":"\r\n( 1 ) - ميرزا حسين نورى ، مستدرك الوسائل ، ج 9 ، ص 109 ، حديث 4\r\n( 2 ) - وسائل الشيعه ، ج 16 ، ص 32 ، حديث 2\r\n","page_name":" 133 ","page_number":133},
  {"content":"\r\n\r\nاز آنجا كه شما نوجوانان عزيز بيشتر در خانه و همراه پدر و مادر و يا در مدرسه و كلاس و همراه مربى و معلم و يا در مكان‌هاى ديگر و همراه دوستان خود اوقات خود را سپرى مىكنيد ، به نظر مناسب رسيد كه در سه فصل آينده در خصوص برخورد با والدين ، معلم و دوست و نيز حقوقى كه آنها بر انسان دارند مطالبى به طور مشروح بيان گردد تا مبادا در اثر بىتوجهى و ناآگاهى از چگونگى برخورد با اين افراد دچار گناه و لغزش گشته و حقوق آنها پايمال گردد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nفصل سوم : نيكى در حق پدر و مادر\r\nعواطف انسانى و مسألهء حق‌شناسى از زحمات پدر و مادر به‌تنهايى براى رعايت احترام در برابر آنها كفايت مىكند ، ولى دين اسلام به جهت اهميت اين مسأله در مورد احترام والدين آن قدر سفارش و تأكيد كرده كه در كمتر مسأله‌اى چنين پافشارى ديده شده است . براى پى بردن به عظمت و اهميت مطلب به اين موارد توجه كنيد : 1 - در قرآن مجيد در موارد متعددى نيكى به پدر و مادر بلافاصله بعد از دعوت به يكتاپرستى قرار گرفته است « 1 » ؛ هم رديفى احترام والدين با توحيد و يگانه پرستى بيانگر اهميتى است كه اسلام براى پدر و مادر قائل است ؛ همچنين شكرگزارى در برابر پدر و مادر در قرآن مجيد در رديف شكرگزارى در برابر نعمت‌هاى خدا قرار داده شده است .\r\n2 - اگر پدر و مادر كافر باشند باز رعايت احترامشان لازم است ، قرآن مجيد مىگويد : « اگر پدر و مادرت به تو اصرار كنند كه مشرك\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 83 - سورهء نساء ( 4 ) : آيهء 36 - سورهء انعام ( 6 ) : آيهء 151 - سورهء اسراء ( 17 ) : آيات 23 و 24\r\n","page_name":" 135 ","page_number":135},
  {"content":"\r\n\r\nشوى اطاعتشان مكن ، ولى در زندگى دنيا به نيكى با آنها معاشرت نما » « 1 » .\r\n3 - با اين كه جهاد يكى از مهم‌ترين برنامه‌هاى اسلامى است اما تا وقتى كه داوطلب براى نبرد به قدر كافى وجود داشته باشد ، بودن در خدمت پدر و مادر از حضور در صحنهء جنگ و جهاد مهم‌تر است و حضور در جبهه اگر موجب ناراحتى آنها گردد جايز نيست .\r\nجابر بن عبداللَّه انصارى مىگويد : « مردى نزد پيامبر اكرم صلى الله عليه و آله و سلم آمد و عرض كرد من جوان بانشاط و ورزيده‌اى هستم و جهاد را دوست دارم ولى مادرى دارم كه از اين موضوع ناراحت مىشود ، پيامبر اكرم صلى الله عليه و آله و سلم فرمود : برگرد و با مادر خويش باش ، قسم به آن خدايى كه مرا به حق مبعوث ساخته ، اگر يك شب مادرت با تو مأنوس گردد از يك سال جهاد در راه خدا بهتر است . » « 2 » در حديثى از پيامبر اكرم صلى الله عليه و آله و سلم آمده است : « نگاه فرزند از روى محبت به پدر و مادر عبادت است . » « 3 » و نيز از ايشان نقل شده است : « بترسيد از اين كه مورد غضب پدر و مادر قرار بگيريد و عاق آنها شويد ، زيرا بوى بهشت از مسيرى كه معادل پانصد سال راه رفتن است به مشام انسان مىرسد ولى هيچ گاه به كسانى كه مورد خشم پدر و مادر هستند نخواهد رسيد . » « 4 »\r\n\r\n\r\n","description":"","footnote":"\r\n( 1 ) - سورهء لقمان ( 31 ) : آيهء 15\r\n( 2 ) - وسائل الشيعه ، ج 15 ، ص 20 و 21 ، حديث 2\r\n( 3 ) - بحار الانوار ، ج 71 ، ص 80 ، حديث 80\r\n( 4 ) - همان ، ص 61 و 62 ، حديث 27\r\n","page_name":" 136 ","page_number":136},
  {"content":"\r\n\r\n\r\nنمونه‌هايى از وظايف فرزند\r\nپرسش : ما بايد چه كارهايى انجام دهيم تا از كسانى باشيم كه در حق پدر و مادر خود احسان و نيكى مىنمايند ، و از چه كارهايى بايد پرهيز كنيم تا دچار عاق و غضب آنها نگرديم ؟\r\nپاسخ : هر شخصى وظايفى در برابر پدر و مادرش دارد كه بايد به آنها عمل نمايد ، كه در اين جا به چند نمونه از آن اشاره مىشود : 1 - در گفتار صدايت را بلندتر از صداى آنها قرار مده و سعى كن با مهربانى و آرامى با آنها سخن بگويى ، تو سخن گفتن خودت را مديون پدر و مادر هستى ، آنها با شور و علاقه در كودكى با تو سخن گفتند و زبانت را گويا ساختند ، بنابراين تو نبايد زبانت را بر ضد كسى كه آن را برايت تيز كرده و گفتگو را به تو آموخته قرار دهى .\r\nدر گلستان سعدى آمده است : « وقتى به جهل جوانى بانگ بر مادر زدم ، دل‌آزرده به كنجى نشست و گريان همى گفت : مگر خُردى فراموش كردى كه درشتى مىكنى ؟\r\n چه خوش گفت زالى « 1 » به فرزند خويش * چو ديدش پلنگ افكن و پيل‌تن\r\nگر از عهد خُرديت ياد آمدى * كه بيچاره بودى در آغوش من \r\n\r\n\r\n","description":"","footnote":"\r\n( 1 ) - زال : پيرفرتوت و سفيد موى\r\n","page_name":" 137 ","page_number":137},
  {"content":"\r\n\r\n نكردى در اين روز برمن جفا * كه تو شيرمردى و من پير زن » « 1 » \r\n2 - نگاهت به آنها از روى رأفت و مهربانى باشد و اگر به آنها نگاه غضب‌آلود و همراه با عصبانيت نمودى ، بدان كه خشم خدا را براى خودت خريده‌اى . امام صادق عليه السلام مىفرمايد : « اگر حق هم با تو باشد اما با نظر خشم و غضب به پدر و مادرت نگاه كنى از درگاه حق دور شده و نمازت مورد قبول خداوند نيست . » « 2 » 3 - قبل از اين كه آنها چيزى از تو بخواهند نياز آنها را برآورده ساز و مگذار كه آنها آن چيز را از تو درخواست كنند .\r\n4 - در راه رفتن جلوتر از آنها راه مرو و چون خواستيد به مجلسى وارد شويد زودتر از آنها وارد نشو و پيش از آنها در آن مجلس منشين .\r\n5 - آنها را با نام صدا مزن و از هر گونه بهانه‌گيرى پوچ و غيرمنطقى پرهيز نموده و از كارهايى كه دور از ادب مىباشد خوددارى نما .\r\nامام باقر عليه السلام مىفرمايند : « پدرم امام سجاد عليه السلام در راه پدر و پسرى را ديدند كه در حركت هستند و پسر در راه رفتن به دست پدر تكيه كرده بود - گويا سنگينى خودش را بر پدر انداخته بود - پدرم از عمل اين پسر آن قدر ناراحت گرديد كه تا زنده بودند با آن بچه سخن نگفتند . » « 3 »\r\n از خدا جوييم توفيق ادب * بىادب محروم گشت از لطف رب \r\n\r\n\r\n","description":"","footnote":"\r\n( 1 ) - گلستان ، باب ششم در ضعف و پيرى ، ص 224 و 225 ، حكايت 6\r\n( 2 ) - وسائل الشيعه ، ج 21 ، ص 501 ، حديث 5 .\r\n( 3 ) - همان ، ص 502 ، حديث 8\r\n","page_name":" 138 ","page_number":138},
  {"content":"\r\n\r\n بى ادب تنها نه خود را داشت بد * بلكه آتش در همه آفاق زد « 1 » \r\n6 - سربلندى و عزت و آبروى آنها را در جامعه از بين مبر و با اعمال و رفتارت كارى مكن كه مردم آنها را دشنام داده و بگويند : لعنت بر پدر و مادر كسى كه اين كار را كرده است .\r\n7 - در صورتى كه آنها از دنيا رفته‌اند باز آنها را فراموش مكن و نسبت به انجام كارهاى خير و اهداى ثواب آن براى آنها كوتاهى منما ؛ زيرا ممكن است انسان در زمان زنده بودن پدر و مادرش عاق و مورد خشم و غضب آنها نگردد اما بعد از مردن آنها در اثر بىتوجهى نسبت به آنها از عاق شوندگان شمرده شود .\r\n سالها بر تو بگذرد كه گذار * نكنى سوى تربت « 2 » پدرت\r\nتو به جاى پدر چه كردى خير * تا همان چشم دارى از پسرت « 3 » \r\nانسان هر كار ناپسندى كه نسبت به پدر و مادر خود انجام دهد در آينده فرزندانش با او همان كار را و چه بسا بدتر از آن را انجام خواهند داد .\r\n\r\nمادر سزاوار احترام بيشتر\r\nپرسش : از نظر اسلام كدام يك از پدر و مادر حق بيشترى به گردن ما دارند ؟\r\nپاسخ : در دستورات دينى نسبت به رعايت حقوق مادر و احترام به او سفارش زيادى شده است ؛ چون همانطور كه امام چهارم حضرت\r\n\r\n\r\n","description":"","footnote":"\r\n( 1 ) - مثنوى معنوى ، دفتر اول\r\n( 2 ) - خاك گور\r\n( 3 ) - گلستان ، باب ششم در ضعف و پيرى ، ص 222 و 223 ، حكايت 3\r\n","page_name":" 139 ","page_number":139},
  {"content":"\r\n\r\nسجاد عليه السلام ضمن بيان حقوق انسان‌ها بر گردن يكديگر بيان فرموده‌اند : مادر بارى را حمل كرد كه كسى طاقت حمل آن را نداشت ، از شيرهء جانش به تو خوراند ، چيزى را كه هيچ كس حاضر نبود به تو ارزانى دارد ، از تو با دست و چشم و گوش و تمام اعضاء مراقبت نمود ، بيدار نشست و خفتن آموخت ، تو را سير نمود در حالى كه خود گرسنه بود ، سيرابت نمود و خود تشنه بود ، و در سايه قرارت داد در صورتى كه خود در آفتاب قرار داشت .\r\nدر حديثى از امام صادق عليه السلام آمده است : « مردى نزد پيامبر اكرم صلى الله عليه و آله و سلم عرض كرد : اى پيامبر ! به چه كسى نيكى كنم ؟ حضرت فرمود : به مادرت ، دوباره سؤال كرد : بعد به چه كسى نيكى كنم ؟ حضرت فرمود : به مادرت ، براى بار سوم پرسيد : سپس به چه كسى ؟ حضرت فرمود : به مادرت ، باز دوباره پرسيد : بعد از آن به چه كسى نيكى كنم ؟ حضرت فرمود : به پدرت . » « 1 » ابن جُنيد بغدادى گويد : روزى از كنار رودخانه‌اى عبور مىكردم ، عقربى را ديدم كه بسرعت حركت مىكند ، به دنبالش راه افتادم ، كنار نهر آبى آمد و سوار بر لاك‌پشتى كه آنجا بود شد ، لاك‌پشت حركت كرد و به آن طرف رودخانه رفت ، آنگاه عقرب از روى لاك‌پشت پياده شد و بسرعت خود را به طرف درختى كه جوانى در زير آن دراز كشيده و به خواب رفته بود رسانيد ؛ مارى آهسته آهسته به طرف جوان در حركت بود ، عقرب بلافاصله مار را نيش زده و از پاى درآورد و از آنجا دور شد ؛ جوان را بيدار كرده و به او گفتم : مگر چه كار نيكى انجام داده‌اى كه اين\r\n\r\n\r\n","description":"","footnote":"\r\n( 1 ) - وسائل الشيعه ، ج 21 ، ص 491 ، حديث 1\r\n","page_name":" 140 ","page_number":140},
  {"content":"\r\n\r\nگونه خداوند ترا نجات داد ! ؟ گفت : امروز مادرم از من خواست تا كوزه‌اش را از چشمه آب كنم و من چنين كارى كردم ، و در راه كه به اين جا مىآمدم دانشمند و عالمى را ديدم كه قصد داشت سوار بر اسب خويش شود من ركاب اسب را برايش گرفتم تا آن مرد حكيم بر حيوان سوار شد ، و اين گونه خداوند پاداش كارم را داد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nفصل چهارم : احترام استاد و مربّى\r\nدين اسلام ارزش خاصى براى علم و دانش قائل است ، و در مقام مقايسه بين ثروت‌اندوزى و دانش‌آموزى به چندين دليل طلب علم را بر جمع‌آورى ثروت مقدّم مىكند كه به چند نمونهء آن در اين جا اشاره مىكنيم : 1 - علم و دانش حافظ انسان است ، ولى اين انسان است كه بايد نگهبان و مراقب ثروت باشد .\r\n2 - علم به واسطهء بخشيدن و آموزش آن به ديگران پخته‌تر و پيشرفته‌تر مىشود ، اما مال به واسطهء خرج كردن كم شده و يا تمام مىگردد .\r\n3 - علم حاكم است و به وسيلهء آن بر اشياء و بر افراد حكم مىگردد ، اما مال نه تنها حاكم نيست بلكه محكوم واقع شده و بر آن حكم مىشود ، مثلًا حكم مىشود كه اين مال بايد از فلانى گرفته شود و به فلانى داده شود .\r\n4 - دانش و علم به واسطهء رنج و زحمت و تلاش به دست مىآيد و\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nكسى نمىتواند مقدارى علم به انسان ببخشد يا براى وى به ارث گذارد ، اما رزق و روزى افراد را خداوند به هر حال براى بشر ضمانت كرده است و به واسطهء بخشش و ديگر راه‌ها به انسان منتقل مىگردد .\r\nحال كه علم و دانش اين گونه ارزش و احترام دارد ، طبيعى است كه دانشمند و دانش‌پژوه نيز گران قدر و ارزشمند است . در فرهنگ اسلامى بسيار دربارهء ارزش كار عالم و دانشمند بحث شده است .\r\nاز حضرت كاظم عليه السلام نقل شده كه فرمودند : « هم‌سخن شدن با انسان دانشمند در محل زباله بهتر از گفتگوى با جاهل بر روى فرش مىباشد . » « 1 » با توجه به اين گفتار زيبا همهء ما بايد سعى نماييم كه دانشجو باشيم و دانشمند و گرنه ارزش چندانى نخواهيم داشت . با وجود اين افراد بايد تلاش كنيم كه از دانش بزرگان و دانشمندان استفاده نماييم و از طرف ديگر قدر مربيان خود را بدانيم و نسبت به آنها از انجام هر گونه احترامى كوتاهى ننماييم . امام صادق عليه السلام مىفرمايند : « در برابر آن كه از او دانش آموخته‌ايد تواضع نماييد . » « 2 »\r\n\r\nحقوق استاد و مربّى\r\nپرسش : براى اين كه بهتر بتوانيم از استادان و مربيان خود قدردانى كرده و احترام لازم را در حق آنها بجا آوريم چه امورى را بايد رعايت نماييم ؟\r\n\r\n\r\n","description":"","footnote":"\r\n( 1 ) - بحار الانوار ، ج 1 ، ص 205 ، حديث 27\r\n( 2 ) - وسائل الشيعه ، ج 15 ، ص 276 ، حديث 1\r\n","page_name":" 143 ","page_number":143},
  {"content":"\r\n\r\nپاسخ : در فرمايشات گرانبهايى كه از پيشوايان دين به دست ما رسيده است حقوقى كه استاد به گردن شاگرد دارد به خوبى بيان شده كه در اين جا همراه با مختصر توضيحى به ذكر آنها مىپردازيم : 1 - زياد از او سؤال نشود به طورى كه او را خسته نمايد ، زيرا كه استاد همچون نخل و درخت خرماى پر ميوه‌اى است كه انسان بايد منتظر بماند تا زمانى كه ميوه‌اى را بر انسان بيفكند ، نه اين كه براى چيدن ميوه با سنگ و چوب به آن حمله گردد .\r\n2 - اگرچه سؤال كليد فهم حقايق است و به همين دليل كسانى كه كمتر مىپرسند كمتر مىدانند ، ولى نبايد با پرسش از مطالبى كه هيچ فايده‌اى ندارد وقت استاد را ضايع كرد . حضرت على عليه السلام كه خود معدن علم بود گاهى دست بر سينه مىنهاد و مىگفت : « در اين سينه دانش بسيارى نهفته است ، اگر فراگيرنده‌اى براى آن مىيافتم . » « 1 » و گاهى مىفرمود : « اى مردم قبل از اين كه مرا از دست بدهيد مطالب و سؤالات خود را از من بپرسيد . » « 2 » حال در چنين شرايطى اگر فردى سؤال كند : اى على ! تعداد موهاى سر و صورت من چقدر است ؟ « 3 » آيا اين قدرناشناسى نسبت به بزرگ‌ترين مربى و استاد جامعه نمىباشد ؟\r\n3 - وقتى استاد مطلبى را بيان كرد براى ستيزه‌جويى با او مرتب از سخن اين و آن نبايد خبرداد و كلام ديگران را به رخ او كشيد ؛ مثلًا نبايد بگوييم : استاد كلام شما درست نيست چون فلانى اين طور گفته است .\r\n\r\n\r\n","description":"","footnote":"\r\n( 1 ) - نهج البلاغه ، بخش حكمت‌ها ، حكمت 147 ، ص 388\r\n( 2 ) - همان ، بخش خطبه‌ها ، خطبهء 189 ، ص 206\r\n( 3 ) - بحار الانوار ، ج 10 ، ص 125 ، حديث 5\r\n","page_name":" 144 ","page_number":144},
  {"content":"\r\n\r\n4 - با تمام وجود به سخنش بايد گوش داد و با ديگران در مجلس درس صحبت نكرد ، و چون با استاد سخن مىگوييم به‌آرامى سخن گفته و صدايمان را بالاتر از صدايش قرار ندهيم .\r\n5 - براى فراگيرى دانش در مقابل او زانو زده ، و پشت سر استاد جايى كه او مجبور شود براى نگاه كردن به ما در هنگام درس خود را به زحمت بيندازد ننشينيم .\r\n6 - كارهايى كه با ادب و احترام سازگار نيست در محضر او انجام نگيرد ؛ مثلًا با چشم و يا ابرو به او و يا ديگران اشاره نشود .\r\n7 - اگر جلسهء درس مقدارى طولانى شد دلتنگ و افسرده نشويم و با حركات خودمان مثل خميازه كشيدن و بازى با انگشتان عظمت درس و احترام استاد را از بين نبريم .\r\n8 - اگر كسى از استاد دربارهء مسأله‌اى پرسشى نمود ، پيش از آن كه ايشان پاسخ دهد ما به جواب گفتن سؤال آن فرد اقدام ننماييم .\r\n9 - هرگز از استاد بدگويى ننموده و اگر در حضور انسان در مجلسى از او بدگويى صورت گرفت از وى دفاع كنيم ، و اگر عيوبى از او سراغ داريم سعى در پوشانيدن آنها نموده و خوبىهايش را آشكار نماييم .\r\n بزرگش نخوانند اهل خرد * كه نام بزرگان به زشتى بَرَد « 1 » \r\n10 - عظمت مجلس درس و محضر استاد را با انجام گناهان از بين نبريم ؛ مثلًا در مجلس درس از ديگران غيبت ننماييم .\r\n11 - با دشمنان استادمان به رفاقت و رفت و آمد نپرداخته ، و با دوستان\r\n\r\n\r\n","description":"","footnote":"\r\n( 1 ) - گلستان ، باب اول در سيرت پادشاهان ، ص 98 ، حكايت 41\r\n","page_name":" 145 ","page_number":145},
  {"content":"\r\n\r\nاو به ستيزه و دشمنى برنياييم .\r\n12 - اگر در مجلسى وارد شديم كه استاد وعدّهء ديگرى حضور دارند ، علاوه بر اين كه به افرادى كه در آن جلسه هستند سلام مىنماييم ، به استاد هم به طور خصوصى سلام نماييم تا قدردانى لازم را از او به عمل آورده باشيم .\r\n13 - اگر استاد براى انجام كارى آماده شده است و قصد رفتن دارد ، براى استفادهء بيشتر از وى و متوقف كردن او لباس و جامهء او را با دست نگيريم .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nفصل پنجم : دوست و آداب دوستى\r\nانسان موجودى اجتماعى است و به تنهايى و دور از جامعه نمىتواند به كمال وجوديش برسد و بدين جهت در طول زندگى نيازمند دوستانى صميمى و دلسوز است . در حقيقت عاجز كسى است كه نتواند در طول زندگى براى خود دوستى باوفا و رفيقى همراه پيدا نمايد ، و عاجزتر از اين شخص كسى است كه دوست مهربانى داشته باشد و به واسطهء رفتار نامناسب خود او را از خويش دور كرده باشد . قابل ذكر است كه لازمهء زندگى اجتماعى وجود دوستى امين ، مهربان ، دلسوز و باوفاست ، نه اين كه انسان با هر فردى دست رفاقت داده و پس از گذشت مدتى وى چندين ضربهء زيان‌آور به آدمى وارد سازد . آه كه چه بسيار كم هستند دوستان واقعى ! آنها همچون مرواريد كمياب و نايابند .\r\n در حقيقت يار يكدل كيمياست * چون صدف كمياب و چون دُر پربهاست \r\nيكى از راه‌هاى شناخت افراد و قضاوت دربارهء آنها ملاحظهء دوستان آنهاست ؛ چرا كه خصوصيات اخلاقى قابل سرايت به ديگران است ، پس\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاگر همنشين شما فردى سالم و پاك باشد قضاوت ديگران نسبت به شما مثبت و اگر او فردى آلوده و فاسد باشد قضاوت آنها نسبت به شما منفى خواهد بود .\r\n تو اول بگو با چه كس زيستى * كه تا من بگويم كه تو كيستى\r\nهمان قيمت آشنايان تو * بُوَد ارزش و قيمت جان تو \r\nيك قطعه پارچه به خودى خود ارزشى ندارد كه مردم آن را ببوسند ، اما وقتى آن را به دور خانهء خدا آويزان مىكنند ، به خاطر همنشينى با آن خانهء باعظمت آن پارچه هم عزيز و گرانبها مىگردد . سعدى مىگويد :\r\n جامهء كعبه را كه مىبوسند * او نه از كِرم پيله « 1 » نامى شد \r\n با عزيزى نشست روزى چند * لاجَرَم « 2 » همچون او گرامى شد « 3 » \r\nو بر عكس اگر آن فرد انسانى خلاف‌كار و بدكردار باشد دوستش نيز به رنگ او درآمده ، كم كم به بدى و فساد متمايل مىگردد .\r\n با بدان يار گشت همسر لوط * خاندان نبوّتش گم شد\r\nسگ اصحاب كهف روزى چند * پى نيكان گرفت و مردم شد « 4 » \r\nخداوند در قرآن از قول عده‌اى كه دچار عذاب جهنم مىشوند نقل مىفرمايد كه آنها مىگويند : « واى بر من ! اى كاش فلان شخص را به عنوان دوست برنگزيده بودم كه رفاقت او مرا از پيروى قرآن محروم\r\n\r\n\r\n","description":"","footnote":"\r\n( 1 ) - كرم پيله : كرم ابريشم\r\n( 2 ) - لاجَرَمَ : بناچار\r\n( 3 ) - گلستان ، باب هفتم در تأثير تربيت ، ص 235 و 236 ، حكايت 8\r\n( 4 ) - همان ، باب اول در سيرت پادشاهان ، ص 53 ، حكايت 4\r\n","page_name":" 148 ","page_number":148},
  {"content":"\r\n\r\nساخته و گمراه گردانيد » « 1 » .\r\n\r\nصفات دوست صميمى\r\nپرسش : يك دوست واقعى چه صفاتى بايد داشته باشد ؟\r\nپاسخ : برخى از اين صفات عبارتند از : 1 - برخورد ظاهرى و باطنى او با شما هماهنگ باشد و محبت قلبى و ظاهريش نسبت به شما يكنواخت باشد . طورى نباشد كه در ظاهر خود را يارى صميمى جلوه دهد و براى انسان دائماً با زبانش بميرد و فدا شود ، اما كينهء انسان را در دل داشته باشد و در نبود شما بدگويى نمايد . و خلاصه اين كه داراى روحيهء نفاق و دورويى نباشد .\r\n2 - پيشرفت و عزت شما را عظمت خودش ، و نابودى و خوارى شما را ذلّت خود حساب كند ؛ و در حقيقت خود را با شما يك جان در دو بدن بداند . آنچه را براى خود ناپسند مىداند براى شما هم ناپسند دانسته ، و هرچه را براى خودش مىپسندد براى شما هم همان را بخواهد .\r\n3 - حوادث روزگار رفتار او را نسبت به شما تغيير ندهد . اين طور نباشد كه الآن كه فردى تنگدست است با شما رفاقت نموده اما همين كه مقدارى وضع زندگيش خوب شد دوستىهاى قديمى را به فراموشى سپارد . در حقيقت همانگونه كه در راحتىها با انسان همراه است ، در سختىهاى زندگى نيز ياور انسان باشد .\r\n\r\n\r\n","description":"","footnote":"\r\n( 1 ) - سورهء فرقان ( 25 ) : آيات 28 و 29\r\n","page_name":" 149 ","page_number":149},
  {"content":"\r\n\r\n دوست آن دانم كه گيرد دست دوست * در پريشان حالى و درماندگى « 1 » \r\nاز رفاقت با افراد بخيل و كسانى كه حاضر نيستند خيرشان به كسى برسد بايد پرهيز نمود . گويند فردى در كنار خيابان ايستاده بود و گريه مىكرد ، دوستش در حالى كه چند قرص نان در دستش بود با او برخورد كرد و چون ديد وى در حال گريه كردن است او نيز شروع كرد به گريه كردن ، رفيقش گفت : تو چرا گريه مىكنى ؟ گفت : چون ديدم تو در حال گريه‌اى من هم براى اعلام همدردى با تو به گريه پرداختم ، آن فرد گفت :\r\nگريهء من به خاطر گرسنگى است ، تو يك قرص از اين نانها را به من بده من ديگر گريه نمىكنم ، گفت : به خدا قسم اگر تا فردا هم بخواهى برايت گريه مىكنم اما به تو نان نمىدهم !\r\n4 - زشتىهاى انسان را گوشزد نموده و چون آينه‌اى باشد كه وقتى در آن نگاه كردى عيب‌هاى تو را نشان دهد ، نه اين كه به خاطر جلب رضايت شما هر كار زشتى را انجام دادى با تملّق و چاپلوسى تمجيد كرده و خوب جلوه دهد . امام صادق عليه السلام مىفرمايد : « بهترين دوستانم در نظر من كسى است كه عيب‌هاى مرا به من تذكر دهد . » « 2 » 5 - داراى صفاتى چون فتنه‌گرى ، خيانت ، سخن‌چينى و ديگر اوصاف پليد نباشد ؛ چرا كه اين صفات چون بيمارىِ واگيردارى به انسان سرايت مىنمايد . در حقيقت دوست ناباب پس از چندى ايمان و اخلاق انسان را\r\n\r\n\r\n","description":"","footnote":"\r\n( 1 ) - گلستان ، باب اول در سيرت پادشاهان ، ص 70 ، حكايت 16\r\n( 2 ) - وسائل الشيعه ، ج 12 ، ص 25 ، حديث 2\r\n","page_name":" 150 ","page_number":150},
  {"content":"\r\n\r\nبه تباهى مىكشاند .\r\n تا توانى مىگريز از يار بد * يار بد بدتر بود از مار بد\r\nمار بد تنها همى بر جان زند * يار بد بر جان و بر ايمان زند \r\nفردى كه امروز به خاطر جلب رضايت انسان در حق ديگران خيانت و ستمى روا مىدارد ، فردا به خود انسان نيز خيانت مىكند ؛ اگر از ديگران پيش ما بدگويى كرد ، بدون شك روزگارى نه چندان دور از ما هم نزد ديگران سخن‌چينى و بدگويى مىنمايد .\r\n هر كه عيب دگران پيش تو آورد و شمرد * بىگمان عيب تو پيش دگران خواهد برد « 1 » \r\n6 - بايد فردى رازدار باشد . زيرا كه انسان وقتى با كسى همدم شد خواه ناخواه پاره‌اى از اسرار خود را براى او بازگو كرده و سفرهء دلش را براى وى خواهد گشود ، اگرچه شايسته است كه انسان در دوست داشتن ديگران راه اعتدال و ميانه روى را پيموده و رازهاى زندگى خود را براى آنها بيان ننمايد ؛ چرا كه هر رازى كه از ميان دو لب خارج شد ديگر به صورت راز باقى نخواهد ماند و حتماً افشا خواهد شد ؛ حضرت على عليه السلام مىفرمايد : « به دوست خود به مقدار متعارف علاقه‌مند شو ، چرا كه چه بسا روزى دشمن تو گردد ؛ همچنين با دشمنت در حد معمول كينه داشته باش چرا كه چه بسا روزى دوست\r\n\r\n\r\n","description":"","footnote":"\r\n( 1 ) - گلستان ، باب دوم در اخلاق درويشان ، ص 101 ، حكايت 4\r\n","page_name":" 151 ","page_number":151},
  {"content":"\r\n\r\nتو گردد . » « 1 » سعدى شاعر شيرين زبان شيراز در رابطه با سخن زيبا و حكيمانهء آن حضرت چنين مىگويد : « هر آن سرّى كه دارى با دوست در ميان مَنِه ، چه دانى كه وقتى دشمن گردد ؛ و هر گزندى كه مىتوانى به دشمن مرسان ، كه وقتى دوست گردد . »\r\n به دوست گرچه عزيز است راز خود مگشاى * كه دوست نيز بگويد به دوستان عزيز « 2 » \r\n7 - از عقل سليم و خرد بهره‌مند باشد ؛ چرا كه دوست نادان و احمق انسان را ناخودآگاه به تباهى و بدبختى مىكشاند ؛ او ممكن است قصد خدمت به دوستش را داشته باشد ، اما در اثر حماقت او را به دردسر و زحمت زياد مىاندازد .\r\n احمق ار حلوا نهد اندر لبم * من از آن حلواى او اندر تبم « 3 » \r\nدر سخنى از امام اول حضرت على عليه السلام اين گونه آمده است :\r\n« عَدُوٌّ عاقلٌ خَيرٌ مِنْ صَديقٍ احْمَق » « 4 »\r\nيعنى : دشمن دانا بهتر از دوست نادان است .\r\n دوستى با مردم دانا نكوست * دشمن دانا بِه از نادانِ دوست \r\n8 - با دشمن انسان همنشين و همدم نباشد ؛ زيرا چنين دوستى در حقيقت در رفاقتش با انسان خالص و يكرنگ نيست و به فرمودهء امام على عليه السلام با اين كارش در حق دوست خود دشمنى مىنمايد . « 5 »\r\n\r\n\r\n","description":"","footnote":"\r\n( 1 ) - نهج البلاغه ، بخش حكمت‌ها ، حكمت 268 ، ص 410 .\r\n( 2 ) - گلستان ، باب هشتم در آداب صحبت ، ص 259 ، شماره 10 .\r\n( 3 ) - مولوى ، مثنوى معنوى ، دفتر چهارم .\r\n( 4 ) - بحارالانوار ، ج 75 ، 12 ، حديث 70 .\r\n( 5 ) - نهج البلاغه ، بخش حكمت‌ها ، حكمت 295 ، ص 415 و 416\r\n","page_name":" 152 ","page_number":152},
  {"content":"\r\n\r\n بشُوى اى خردمند از آن دوست دست * كه با دشمنانت بود هم‌نشست « 1 » \r\nدر پايان اين گفتار مناسب است به عنوان نمونه به يك دوستى زيبا و رفاقت واقعى در تاريخ اسلام اشاره شود : « صَفوان بن يحيى » يكى از ياران امام رضا عليه السلام و امام جواد عليه السلام مىباشد كه مقامى خاص در نزد آنها داشته است ، او به همراه دو نفر از دوستان خود در كنار خانهء خدا در مكّه پيمان مىبندند كه هر كدام آنها از دنيا رفت ، آن كه زنده ماند همانگونه كه در شبانه‌روز 17 ركعت نماز واجب و 34 ركعت نماز مستحب براى خود مىخواند براى آن دوستى هم كه از دنيا رفته است چنين كند . همچنين در هر سال ماه رمضان را كه براى خودش روزه مىگيرد براى هر كدام از دوستانش هم كه از دنيا رفته‌اند در ماه‌هاى ديگر روزه بگيرد و اگر مقدارى به عنوان زكات مال خود پرداخت مىكند به همان مقدار براى دوستانش نيز در راه خدا بدهد . اتفاقاً آن دو نفر از دنيا رفتند و « صفوان » اين دوست باوفا و واقعى تا وقتى زنده بود روزانه بيش از 150 ركعت نماز مىخواند و هر سال سه ماه روزه مىگرفت و سه مرتبه زكات مالش را مىپرداخت و ثواب اين كارها را به روح دوستانش هديه مىنمود . « 2 » درود بر چنين يارانى باد .\r\n\r\n\r\n","description":"","footnote":"\r\n( 1 ) - گلستان ، باب هشتم در آداب صحبت ، ص 261 ، شماره 13\r\n( 2 ) - بحار الانوار ، ج 49 ، ص 273 ، حديث 20\r\n","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\n\r\nبخش سوم : احكام و تكاليف دين\r\n\r\n","description":"","footnote":"","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفصل اول : شناخت تكاليف و دستورات دين\r\nسعادت زندگى دنيوى و اخروى انسان در گرو عمل به وظايف و تكاليفى است كه خداوند بر عهدهء او گذاشته است ، و شكى نيست كه بدون آگاهى از چگونگى دستورات و وظايف ، توانايى بر انجام آنها حاصل نمىگردد و سعادت و خوشبختى انسان تأمين نمىشود .\r\nبه طور كلى برنامه‌هاى فراگير دين اسلام در دو بخش خلاصه مىگردد : 1 - « اصول دين » كه مربوط به مسايلى است كه هر فرد مسلمان در طول زندگى بايد به آنها باور و يقين داشته باشد . اين اصول زيربناى دين و مذهب به حساب آمده و اعتقاد به آنها بايد از روى جستجو و تحقيق باشد ؛ و بدين جهت پذيرفتن آنها از روى تقليد و صرفاً به خاطر گفتهء ديگران كافى نيست ، بلكه هر فردى موظف است با تفكر و انديشه در جهان خلقت و با دليل و برهان به اين اصول يقين پيدا نمايد .\r\nشناخت خالق هستى و صفات او همچون يگانگى ، عدالت و . . . ايمان به معاد و رستاخيز انسان‌ها در قيامت ، اعتقاد به پيامبران الهى كه از طرف\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nخداوند جهت هدايت انسان‌ها مبعوث شده‌اند ، و نيز قبول ولايت و اعتقاد به امامت و رهبرى پيشوايان معصوم عليهم السلام از جملهء اين امور هستند .\r\n2 - « فروع دين » كه دستورات و وظايفى است كه دين اسلام بر عهدهء مسلمانها گذاشته است كه با عمل به آنها انسان به سوى كمال و ترقى فردى و اجتماعى گام برداشته و راه را براى زندگى جاويد و سعادتمندانهء خويش در جهان آخرت هموار مىنمايد . نماز ، روزه ، خمس ، زكات ، حج ، جهاد ، امر به معروف و نهى از منكر و دستورات اخلاقى از جملهء اين وظايف است .\r\nهر چند اصل برخى از اين وظايف امرى روشن و يقينى و مورد اتفاق همهء مسلمانان است ، ولى اطلاع از فروعات و مسائل جزيى بسيارى از آنها امرى مشكل بوده و جنبهء تخصصى دارد ، به همين جهت نمىتوان همهء افراد را موظف كرد كه خودشان مستقلًا در اين امور تحقيق كنند ، بلكه مىبايست افرادى در اين زمينه تحقيق و مطالعه كرده و از جزئيات آن آگاه شوند و ديگران با تبعيت از آنها به وظايفشان عمل كنند . بنابر اين مىتوان گفت انسان به يكى از دو راه زير مىتواند از فروعات دين آگاهى پيدا نمايد : 1 - « اجتهاد » ، يعنى صاحبنظر شدن در فهم وظايف دينى از راه منابع آن از قبل قرآن و آنچه كه از طرف پيامبر صلى الله عليه و آله و سلم و امامان عليهم السلام رسيده است ، و به كسى كه در فهم مسايل دينى به حد تخصص و كارشناسى رسيده است « مجتهد » گويند .\r\n2 - « تقليد » ، يعنى مراجعه به مجتهد و صاحب نظر و متخصص در\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمسايل دينى و پيروى از فتواهاى او در هنگام عمل به وظايف ، و به كسى كه براى به دست آوردن دستورات دينى خود به مجتهد و كارشناس دينى مراجعه مىنمايد « مقلِّد » گويند .\r\nدر اين جا به دو نكته بايد توجه داشت : 1 - تقليد مخصوص كسانى است كه خود مجتهد نيستند ؛ بنابراين اگر كسى به درجهء اجتهاد برسد ، چه زن باشد چه مرد ، نمىتواند از مجتهد ديگرى تقليد كند و بايد در مسائل به نظر خودش عمل نمايد .\r\n2 - كسانى كه به درجهء اجتهاد نرسيده و توانايى به دست آوردن احكام الهى را ندارند ، حق ندارند نسبت به مسائل شرعى اظهار نظر كرده و فتوا دهند ؛ و اگر چنين كارى را انجام داده و نظريهء اشتباهى را براى ديگران مطرح كنند ، مسؤول تمام كارهاى كسانى هستند كه از روى ناآگاهى به گفتهء آنها عمل كرده‌اند . در احاديث زيادى كه از پيشوايان دين به ما رسيده از اين كار بشدّت نهى شده است ؛ امام باقر عليه السلام مىفرمايد : « كسى كه بدون دانش و هدايت الهى فتوا دهد فرشتگان رحمت و عذاب او را لعنت نموده و مسؤوليت اعمال كسانى كه به فتواى او عمل كرده‌اند بر دوش او خواهد بود . » « 1 » پرسش : آيا از هر فردى كه به درجهء اجتهاد رسيده مىتوان تقليد كرد ؟\r\nپاسخ : خير ، مجتهد بايد عاقل ، بالغ ، شيعهء دوازده امامى ، زنده و عادل باشد و جاه‌طلب و فريفتهء دنيا نباشد . و در صورتى كه بين نظرات\r\n\r\n\r\n","description":"","footnote":"\r\n( 1 ) - وسائل الشيعه ، ج 27 ، ص 20 ، حديث 1\r\n","page_name":" 159 ","page_number":159},
  {"content":"\r\n\r\nمجتهدين اختلاف وجود داشته باشد بايد از فردى كه از همه متخصص‌تر است و در اصطلاح به او « اعلم » مىگويند ، تقليد نمود .\r\nپرسش : آيا زن نيز مىتواند به درجهء اجتهاد برسد ؟\r\nپاسخ : بله ، و در اين صورت ديگر نمىتواند از ديگرى تقليد نمايد ، ولى تقليد ديگران از او در مسائل بنابر مشهور صحيح نمىباشد .\r\nپرسش : از كجا بفهميم كه يكى از مجتهدين نسبت به ديگران از تخصص بيشترى برخوردار بوده و اعلم است ؟\r\nپاسخ : از راه‌هاى زير مىتوان به اعلم بودن مجتهد پى برد : 1 - خود انسان اگر اهل علم و تشخيص است نسبت به اين امر اطمينان پيدا نمايد .\r\n2 - از گفتهء شخصى كه آگاه و مورد اعتماد است به اين امر اطمينان پيدا كند .\r\n3 - دو نفر عالم كارشناس كه عادل و خداترس هستند ، در شرايط آزاد و بدون تهديد و ترس ، گواهى به اين امر بدهند ، به شرط اين كه دو نفر عادل ديگر خلاف آن را گواهى ندهند .\r\n4 - در ميان علما و انجمن‌هاى علمى اعلم بودن وى مشهور شود و انسان از اين راه به اعلم بودن وى اطمينان پيدا كند .\r\nپرسش : براى به دست آوردن فتوا و نظريهء مجتهدى كه انسان از او تقليد مىكند چه راه‌هايى وجود دارد ؟\r\nپاسخ : 1 - شنيدن از خود او يا از دو نفر انسان عادل ؛ 2 - ديدن در رسالهء مجتهد و يا ملاحظهء دست‌خط او ؛ البته به شرط اين كه فرد به\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدرستى رساله يا دست‌خط اطمينان داشته باشد ؛ 3 - هر راه عقلايى ديگر كه مورد اعتماد و اطمينان انسان است ، مثلًا شنيدن فتوا از فرد راستگويى كه گفته‌اش مورد اطمينان است .\r\nپرسش : آيا انسان مىتواند از تقليد مجتهدى دست برداشته و به مجتهد ديگر مراجعه نمايد ؟\r\nپاسخ : اگر بفهمد كه مجتهد دوم نسبت به مجتهدى كه الآن از او تقليد مىكند اعلم و متخصص‌تر است و يا اين كه مجتهد اول يكى از ويژگىهاى تقليد را از دست داده است بايد دست از تقليد اوّلى بردارد و به دوّمى مراجعه نمايد ، در غير اين صورت نمىتواند چنين كارى را انجام دهد .\r\nپرسش : اگر كسى فتوا و نظر مجتهدى را براى ديگران اشتباه نقل نمايد يا بعد از نقل كردن بفهمد نظر آن مجتهد تغيير كرده است ، وظيفه‌اش چيست ؟\r\nپاسخ : اگر فتوا را اشتباه نقل كرده در صورت امكان بايد اشخاصى را كه براى آنها آن فتوا را نقل كرده مطلع نموده و اشتباه انجام گرفته را بر طرف نمايد ؛ همچنين بنابر احتياط اگر فتوا تغيير كرده است بايد به آنها اطلاع دهد .\r\nپرسش : اگر هر يك از مجتهدين در رشته‌اى از مسايل دينى متخصص گردند ، همانگونه كه در پزشكى يكى متخصص چشم است و ديگرى متخصص گوش ، آيا مىتوان از هر كدام از آنها در رشتهء مورد تخصصش تقليد نمود ؟\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nپاسخ : اگر هر كدام از آنها در يك رشته يا چند رشته از مسايل دينى از ديگران متخصص‌تر و اعلم باشند ، بايد از آنها در رشتهء مورد نظر تقليد كرد .\r\n\r\nاقسام تكاليف و شرايط عمومى آنها\r\nامورى كه وظيفهء انسان‌ها را نسبت به اعمالشان بيان مىكند « احكام » نام دارد و به طور كلى بر پنج قسم است : واجب ، حرام ، مستحب ، مكروه و مباح .\r\nهر فردى كه واجد شرايط تكليف باشد ، بايد دستورات و تكاليف لازم و قطعى شريعت اسلام را كه متوجه اوست انجام دهد ، اين شرايط عمومى عبارتند از : 1 - « عقل » ؛ پس انسان در حال ديوانگى تكليفى ندارد ، خواه ديوانگىاش دائمى باشد و خواه مقطعى .\r\n2 - « قدرت » ؛ پس شخصى كه به طور كلى از انجام وظايف خود عاجز است تكليفى ندارد ، و اگر نسبت به انجام بعضى از وظايف ناتوان باشد نسبت به همان مقدار تكليفى ندارد ؛ چرا كه وظايف و تكاليف الهى هيچ‌گاه بالاتر از ميزان قدرت و توانايى افراد نيست ، قرآن كريم مىفرمايد :\r\n« خداوند هيچ كسى را جز به اندازهء توانائيش تكليف نمىكند » « 1 » .\r\n3 - « اختيار » ؛ پس فردى كه تحت سلطهء ديگرى قرار دارد و هيچ‌گونه اختيارى در به جا آوردن وظايف و دستورات دينى ندارد تكليفى نخواهد\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 286\r\n","page_name":" 162 ","page_number":162},
  {"content":"\r\n\r\nداشت .\r\n4 - « بلوغ » ؛ پس بر بچه‌اى كه به حدّ بلوغ نرسيده است تكليفى نيست ، و نشانهء بلوغ دختر و پسر يكى از سه امر است : اول : روييدن موى زبر و درشت زير شكم و بالاى عورت .\r\nدوم : بيرون آمدن منى چه در خواب باشد و چه در بيدارى .\r\nسوم : تمام شدن پانزده سال قمرى براى پسران - اگرچه احتياط مستحب آن است كه اگر سيزده سال پسر تمام شد تكاليف واجب را بجا آورده و از كارهاى حرام خوددارى نمايد - و تمام شدن نه سال قمرى براى دختران « 1 » .\r\nپرسش : آيا روييدن موى درشت در صورت و پشت لب و روى سينه و زير بغل و يا درشت شدن صدا نشانهء بلوغ است ؟\r\nپاسخ : خير ، مگر اين كه خود انسان به واسطهء اين امور يقين كند كه بالغ شده است .\r\nپرسش : اگر انسان به تكاليف خود به خيال اين كه بالغ نيست عمل نكند و بعد بفهمد كه از فلان تاريخ به بعد يكى از نشانه‌هاى بلوغ در وى وجود داشته است ، آيا بايد نمازها و روزه‌ها و بقيهء اعمال واجب را كه در اين مدت به جا نياورده انجام دهد ؟\r\nپاسخ : بله ، هر مقدار را كه مىداند به جا نياورده بايد قضا نمايد ولى مقدارى را كه شك دارد به جا آورده يا خير لازم نيست قضا كند .\r\n\r\n\r\n","description":"","footnote":"\r\n( 1 ) - پانزده سال قمرى در حدود 164 روز زودتر از پانزده سال شمسى تكميل مىشود ، و همچنين نه سال قمرى در حدود 98 روز زودتر از نه سال شمسى كامل مىشود\r\n","page_name":" 163 ","page_number":163},
  {"content":"\r\n\r\nپرسش : آيا نماز و روزه بچهء مميّز كه خوب و بد را تشخيص مىدهد و هنوز به حد بلوغ نرسيده است صحيح مىباشد ؟\r\nپاسخ : بله ، به طور كلى عبادات طفل مميّز صحيح است .\r\nپرسش : آيا بچهء نابالغ مميّز مىتواند در انجام عبادات از مجتهدى كه داراى شرايط است تقليد نمايد ؟\r\nپاسخ : گرچه تقليد بر بچه تا وقتى بالغ نشده واجب نيست ، ولى اگر تقليد نمود اشكال ندارد .\r\nپرسش : آيا بچهء نابالغ مميّز مىتواند از مجتهدى كه از ساير مجتهدان اعلم نيست تقليد كند ؟\r\nپاسخ : چون تقليد بر او واجب نيست از مجتهد غير اعلم هم مىتواند تقليد نمايد ، ولى پس از بالغ شدن بايد به مجتهد اعلم مراجعه نمايد .\r\nپرسش : مسلمانى كه به حد تكليف مىرسد ، به چه مقدار از احكام و دستورات دين بايد آگاه شده و آنها را فرا گيرد ؟\r\nپاسخ : مسائلى را كه غالباً به آنها احتياج دارد بايد ياد بگيرد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nفصل دوم : نجاسات و پليديها\r\nهر فرد مسلمان علاوه بر آن كه بايد روح خودش را از صفات اخلاقى زشت و ناپسند و هر گونه گناه و كفر و شرك و نفاق پاك و طاهر گرداند ، مىبايست جسم و محيط زيستش را از انواع آلودگىهاى ظاهرى پاك نمايد .\r\nدر دين مقدّس اسلام همانگونه كه نسبت به طهارت جان و روح سفارش شده ، پاكيزگى جسم نيز از اهميت ويژه‌اى برخوردار است .\r\nنمونه‌هايى از اين اهميت را مىتوان در كلمات زير مشاهده نمود : 1 - قرآن كريم :\r\n« إنّ اللَّه يُحِبُّ التَوّابينَ ويُحِبُّ المُتَطَهِّرينَ » « 1 »\r\nيعنى :\r\nخداوند توبه كنندگان را دوست دارد و پاكان و پاكيزگان را نيز دوست دارد .\r\n2 - پيامبر اكرم صلى الله عليه و آله و سلم :\r\n« النِّظافَةُ مِنَ الإِيمان » « 2 »\r\nيعنى : پاكيزگى از ايمان سرچشمه مىگيرد .\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 222\r\n( 2 ) - بحارالأنوار ، ج 59 ، ص 291\r\n","page_name":" 165 ","page_number":165},
  {"content":"\r\n\r\n3 - امام رضا عليه السلام :\r\n« من أخلاق الأنبياء التَّنَظُّفُ » « 1 »\r\nيعنى : تميزى وپاكيزگى از اخلاق پيامبران است .\r\nپس شايسته است نوجوانان عزيز رعايت نظافت و پاكيزگى را در تمام شؤون زندگى سر لوحهء كارهايشان قرار داده و بدن ، لباس ، مسكن ، غذا و محيط زيست خود را از انواع آلودگىها و نجاسات پاك و پاكيزه نگه دارند تا علاوه بر تندرستى و سلامتى مورد رحمت خداوند واقع شوند .\r\nاز پيامبر اكرم صلى الله عليه و آله و سلم نقل شده است :\r\n« بئس العبدُ القاذُورةُ » « 2 »\r\nيعنى : چه بد بنده‌اى است آن كه كثيف و آلوده است .\r\nحضرت على عليه السلام مىفرمايد :\r\n« مَنْ نَظفَ ثَوبُه قَلَّ هَمُّه » « 3 »\r\nيعنى : كسى كه لباسش پاكيزه است غم و اندوهش ناچيز است .\r\nبه هر حال در شرع مقدس اسلام پاره‌اى از امور و اشياء نجس و پليد شمرده شده و مسلمانان به اجتناب از آنها تشويق و ترغيب گرديده‌اند ، و اين خود بيانگر توجه دقيق و عميق اين دين آسمانى به رعايت مسائل بهداشتى است . ناگفته نماند اعتدال و ميانه روى در تمام كارها امرى پسنديده و شايسته است ، بنابراين حتى در مورد اجتناب از نجاسات و تطهير چيزهاى نجس نيز انسان نبايد دچار افراط و تفريط گردد .\r\nهمانگونه كه سهل‌انگارى در پرهيز از اشياء نجس و اهميت ندادن به\r\n\r\n\r\n","description":"","footnote":"\r\n( 1 ) - همان ، ج 75 ، ص 335 ، حديث 4\r\n( 2 ) - فروع كافى ، ج 6 ، ص 439 ، حديث 6\r\n( 3 ) - بحار الانوار ، ج 75 ، ص 93 ، حديث 104\r\n","page_name":" 166 ","page_number":166},
  {"content":"\r\n\r\nمسألهء پاكى و پاكيزگى با روح اسلام سازگار نيست ، زياده‌روى بيش از اندازه نسبت به اين امر نيز كه ناشى از وسواس است مورد پسند شرع مقدّس اسلام نمىباشد ، و در حقيقت فرد وسواسى دچار نوعى بيمارى است كه به واسطهء خطورات شيطان و افكار بد و نامطلوب در دل و جان او پديد آمده است .\r\nمتأسفانه برخى از افراد دچار نوعى وسواس در امر طهارت ، نجاست ، وضو ، غسل ، نماز و ساير عبادات هستند ؛ و اين امر باعث شده كه از كارهاى مهم و حتى از انجام پاره‌اى از واجبات خود نيز باز مانند .\r\nاين گونه افراد بايد بدون توجه به وسوسه‌هاى نفسانى به افراد عادى و متعارف نگاه كنند و ببينند آنها در چه مواردى يقين به طهارت و نجاست و مانند آن پيدا مىكنند و همانند آنها عمل نمايند . اگر اين دسته از افراد به وسوسه‌هاى نفسانى خود اعتنا نمايند ، شيطان در آنها طمع كرده و بتدريج در اعتقادات و امور روزمرهء آنها نيز شك و ترديد ايجاد مىنمايد .\r\nدر حديث معتبرى از عبداللَّه بن سنان نقل شده است كه فرمود :\r\nخدمت حضرت صادق عليه السلام عرض كردم كه شخص عاقلى در وضو و نمازش دچار وسواس گرديده است ، حضرت فرمودند : اين چه عقلى است كه او دارد در حالى كه دنباله‌رو شيطان است ؟ ! به حضرت گفتم :\r\nچگونه او مطيع شيطان است ؟ حضرت فرمود : از خود او سؤال كن و بپرس اين كارهايى كه انجام مىدهى از كجا سرچشمه مىگيرد ، خود او به تو خواهد گفت : از ناحيهء شيطان « 1 » .\r\nكار شيطان فريب و تزيين و مخفى كردن باطل در لعابى از حق است ،\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 63 ، حديث 1\r\n","page_name":" 167 ","page_number":167},
  {"content":"\r\n\r\nرهروان راه حق نبايد منتظر باشند كه شيطان را در چهره و قيافهء اصلى او ببينند ؛ پس افرادى كه مبتلا به بيمارى وسواس هستند بايد با يارى جستن از خداوند متعال و با مراجعه به افراد متخصص و روان شناسان ماهر به معالجهء خويش بپردازند .\r\nدر اين جا با رعايت اختصار به بررسى برخى از نجاسات مىپردازيم :\r\n\r\n1 - ادرار و مدفوع\r\nانسان و هر حيوان حرام گوشتى كه خون جهنده دارد - يعنى وقتى رگ آن را ببرند خون از آن بيرون مىجهد - ادرار و مدفوعش نجس است ولى ادرار و مدفوع حيوانات حلال گوشت مثل گوسفند ، گاو و مانند آن پاك است .\r\nپرسش : فضلهء پرندگان حرام گوشت چه حكمى دارد ؟\r\nپاسخ : پاك مىباشد ، اگرچه احتياط آن است كه از آن پرهيز شود .\r\nپرسش : فضلهء حشرات كوچكى مثل پشه و مگس كه گوشت ندارند چگونه است ؟\r\nپاسخ : پاك است .\r\n\r\n2 - منى\r\nمنى هر حيوان حرام گوشتى كه خون جهنده دارد نجس است ، بلكه بنابر احتياط بايد از منى حيوانات حلال گوشتى كه خون جهنده دارند نيز اجتناب كرد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n3 - مردار\r\nمردهء حيوانى كه خون جهنده دارد و خود به خود مرده است و يا آن را بدون رعايت شرايطى كه در اسلام بيان شده كشته‌اند نجس است ، چه حلال گوشت باشد يا حرام گوشت ؛ ولى مثلًا ماهى چون خون جهنده ندارد اگرچه در آب بميرد مرده‌اش پاك است .\r\nپرسش : آيا همهء اجزاى مردار نجس است ؟\r\nپاسخ : خير ، اجزايى كه در اصل روح ندارند يعنى وقتى آسيبى به آنها برسد ايجاد ناراحتى و درد نمىكند مثل مو ، پشم ، كرك و قسمتى از دندان ، پاك مىباشند ؛ ناگفته نماند كه مردهء سگ و خوك و همهء اجزايشان چه آنهايى كه روح داشته و چه آنهايى كه روح نداشته‌اند نجس است .\r\nپرسش : اگر از بدن انسان يا حيوانى كه خون جهنده دارد ، در حالى كه زنده است ، گوشت يا چيز ديگرى را كه روح دارد جدا كنند چه حكمى دارد ؟\r\nپاسخ : قسمت جدا شده نجس است .\r\nپرسش : پوستهاى مختصرى كه از لب و جاهاى ديگر بدن انسان جدا مىشود چه حكمى دارد ؟\r\nپاسخ : اگر وقت افتادن آنها فرا رسيده ، اگرچه آن را جدا كنند پاك است ؛ ولى از پوست مختصرى كه زمان افتادنش نرسيده و آن را جدا كرده‌اند ، بنابر احتياط مستحب اجتناب شود .\r\nپرسش : آيا تخم‌مرغى كه از شكم مرغ مرده بيرون مىآورند پاك است ؟\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nپاسخ : اگر پوست روى آن بسته شده باشد ، مواد داخل آن پاك است ولى بايد ظاهر آن را آب كشيد .\r\n\r\n4 - خون\r\nخون انسان و هر حيوانى كه خون جهنده دارد نجس است ، پس خون حيواناتى مانند ماهى و پشه كه خون جهنده ندارند پاك مىباشد .\r\nپرسش : اگر موقع جوشيدن غذا ذره‌اى از خون در آن بيفتد ، آيا غذا نجس مىگردد و يا اين كه آتش و حرارت آن را پاك مىنمايد ؟\r\nپاسخ : جوشيدن و حرارت پاك كننده نيست ، پس تمام غذا و ظرف آن نجس مىگردد .\r\nپرسش : خونى كه از لاى دندانها بيرون مىآيد چه حكمى دارد ؟\r\nپاسخ : اگر كم باشد و به واسطهء مخلوط شدن با آب دهان از بين برود پاك است ، ولى احتياطاً از فرو بردن آب دهان اجتناب گردد .\r\nپرسش : خونى كه گاهى وقتها داخل تخم‌مرغ مشاهده مىشود چگونه است ؟\r\nپاسخ : بنابر احتياط واجب بايد از خوردن آن خون يا تماس با آن اجتناب كرد ؛ ولى اگر خون را به نحوى از زرده جدا كنند كه پوست نازك روى آن پاره نشود خوردن زرده و سفيده اشكال ندارد .\r\nپرسش : اگر لباسى را كه با خون نجس شده آب بكشند و خون را از آن بر طرف نمايند ولى رنگ خون در لباس باقى بماند ، آيا آن لباس پاك است ؟\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nپاسخ : بله ، بعد از بر طرف كردن عين نجاست اگر لباس آب كشيده شود و در آن بو يا رنگ نجاست باقى بماند اشكالى ندارد ، مگر اين كه به واسطهء باقى ماندن بو يا رنگ اطمينان پيدا كنيم كه ذره‌اى نجاست در آن باقى مانده است .\r\n\r\n5 - سگ و خوك\r\nسگ و خوكى كه در خشكى زندگى مىكنند همه چيزشان نجس است حتى مو و استخوان و ناخن و رطوبتهاى آنها مثل آب دهان ، ولى سگ و خوك دريايى پاك مىباشند .\r\n\r\n6 - كافر\r\nكسى كه خدا و قيامت را قبول ندارد و يا براى خداوند شريك قرار مىدهد نجس است ، و از تماس با بدن وى حتى مو و ناخن و رطوبتهاى او چون آب دهان و عرق بدنش بايد پرهيز كرد . ولى اهل كتاب مثل يهودىها و مسيحىها و زرتشتىها در صورتى كه ظاهر بدن آنان آلودهء به نجاساتى همچون مشروبات الكلى ، گوشت خوك و . . . نباشد ، بنابر اقوى پاك مىباشند .\r\nپرسش : اگر پدر و مادر بچهء نابالغى كافر باشند ، در چه زمانى اين بچه مىتواند به واسطهء اسلام آوردن پاك گردد ؟\r\nپاسخ : در صورتى كه به حدى رسيده باشد كه خوبى و بدى را تشخيص دهد و در آن حال مسلمان شود پاك مىگردد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nپرسش : فرد كافر براى مسلمان شدن چه كارى بايد انجام دهد ؟\r\nپاسخ : بايد « شهادتين » را به قصد مسلمان شدن بر زبان آورد ؛ يعنى بگويد :\r\n« اشْهَدُ انْ لا الهَ الّا اللَّهُ وَ اشْهَدُ انَّ مُحَمَّداً رَسُولُ اللَّه » .\r\n\r\n7 - مايعات مست كننده\r\nشراب ، آب جو و هر چيز مست كننده‌اى كه به خودى خود روان باشد نجس و خوردن آن حرام و باعث عقوبت است .\r\nپرسش : اگر از نفت كه عنصر مايع و روان است الكل به دست آورند ، آيا اين الكل نجس است ؟\r\nپاسخ : در صورتى كه مست كننده نباشد پاك است ؛ و الكل‌هايى كه در امور پزشكى و رنگ‌آميزى به كار مىرود ، در صورتى كه انسان نداند كه از چيز مست كنندهء روان ساخته شده است پاك مىباشد .\r\nنكتهء قابل توجه آن كه در اصطلاح به هر يك از نجاسات ذكر شده « عين نجس » ، و به لباس يا بدن يا هر چيز ديگرى كه به واسطهء برخورد با اين امور نجس گردد « متنجّس » گويند .\r\nپرسش : اگر بدانيم يكى از دو ظرف يا دو لباسى كه در اختيار ما قرار دارد و از آن استفاده مىكنيم نجس شده اما ندانيم كدام يك از آنها بوده ، چه وظيفه‌اى داريم ؟\r\nپاسخ : بايد از هر دو لباس يا هر دو ظرف اجتناب نموده و هر دو را آب بكشيم .\r\nپرسش : اگر چيز پاكى به چيز نجسى برخورد نمايد ، در چه صورتى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nنجس مىگردد ؟\r\nپاسخ : اگر هر دوى آنها يا يكى از آنها چنان تر باشد كه ترى آن به ديگرى سرايت نمايد چيز پاك نجس مىشود ، ولى اگر رطوبت بسيار كم باشد كه به ديگرى سرايت نكند چيز پاك نجس نمىگردد .\r\nپرسش : اگر جايى از بدن انسان نجس گردد و عرق بدن از آنجا به جاهاى ديگر برود ، حكمش چيست ؟\r\nپاسخ : هر جايى كه عرق به آنجا برسد نجس خواهد شد .\r\nپرسش : چيزهايى مانند ابزار پزشكى كه وارد بدن مىشود و با خون يا نجاست ديگرى برخورد مىكنند ، پس از بيرون آوردن چه حكمى دارند ؟\r\nپاسخ : اگر هنگام بيرون آوردن آلوده به نجاست نباشند ، نجس نخواهند بود .\r\nپرسش : اگر يك نقطه از جسم مايعى نجس گردد ، آيا همهء آن نجس مىشود ؟\r\nپاسخ : اگر مايع روان باشد يعنى وقتى مقدارى از آن را برمىداريم فوراً جاى آن پر شود مثل شير و دوغ و شربت ، با نجس شدن يك گوشهء آن همه‌اش نجس مىگردد ، اما اگر مايع غير روان باشد مانند عسل ، فقط از همان گوشه‌اى كه نجس شده بايد اجتناب كرد و پس از برداشتن آن قسمت از بقيهء آن مىتوان استفاده نمود .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nفصل سوم : پاك كننده‌ها\r\nبعضى از اشياء مىتوانند چيزى را كه نجس شده است پاك نمايند كه به آنها « مُطَهِّرات » مىگويند ؛ برخى از آنها بدين قرار است :\r\n\r\nالف - آب\r\nآب به طور كلى يا « مطلق » است و يا « مضاف » ؛ آب مضاف آبى است كه آن را يا از چيزى گرفته‌اند مثل آب ميوه ، و يا با چيز ديگرى مخلوط نموده‌اند مثل آب گل‌آلود ؛ و به بيان ديگر چيزى است كه از حالت آب خالص بودن خارج شده است . و اگر اين گونه نباشد بلكه مردم به آن « آب » بگويند ، آن را آب مطلق مىنامند .\r\nبا آب مطلق وضو و غسل صحيح بوده ، و به وسيلهء آن مىتوان نجاست را بر طرف نمود . امّا آب مضاف چيز نجس را پاك نمىكند ، و اگر ذره‌اى نجاست به آن برسد گرچه خيلى هم زياد باشد مثلًا به اندازه كُر باشد ، باز نجس خواهد شد و وضو و غسل نيز با آن باطل است .\r\nبا چهار شرط آب مىتواند چيز نجس را پاك نمايد :\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاول : اين كه آب مطلق باشد نه مضاف . دوم : آب پاك باشد .\r\nسوم : هنگام شستن چيز نجس آب مضاف نشود و رنگ يا بو يا مزهء نجاست را پيدا ننمايد . چهارم : پس از آب كشيدن چيز نجس عين نجاست در آن باقى نماند .\r\nآب مطلق خود بر پنج قسم است : 1 - « آب كر » و آن بنابر احتياط مقدار آبى است كه اگر در ظرفى كه طول و عرض و عمق آن هر يك سه وجب و نيم معمولى است ، بريزند ، آن ظرف پر شود گرچه اگر طول و عرض و عمق آن سه وجب باشد نيز كافى است .\r\nدر صورتى كه يكى از نجاسات مثل خون ، ادرار و يا مشروبات الكلى و يا اشيايى كه به واسطهء اينها نجس شده‌اند مثل ظرف نجس ، به آب كر برسد و رنگ يا بو يا مزهء آن آب را تغيير ندهد ، آب كر نجس نمىشود .\r\n2 - « آب جارى » و آن آبى است كه از زمين جوشيده و بر آن جريان داشته باشد ، مثل آب چشمه و قنات .\r\nآب جارى اگرچه كمتر از كر باشد چنانچه نجاست به آن برسد تا هنگامى كه بو يا رنگ يا مزهء آن به وسيلهء نجاست تغيير نكند ، پاك است .\r\n3 - « آب باران » باران در صورتى مىتواند اشياء نجس را پاك نمايد كه به مقدار كم نباشد ، بلكه طورى باشد كه مردم بگويند باران مىآيد و به مقدارى باشد كه اگر بر زمين سفت و سختى ببارد ، جريان پيدا كند .\r\n4 - « آب چاه » آب چاه هم مثل آب چشمه بوده و تا وقتى كه از زمين مىجوشد اگرچه كمتر از مقدار كُر باشد چنانچه نجاستى به آن برسد و بو\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nيا رنگ يا مزهء آن را تغيير ندهد پاك است .\r\n5 - « آب قليل » و آن آبى است كه مقدارش از كُر كمتر باشد و مثل چشمه و قنات از زمين نجوشد . آب قليل به واسطهء برخورد با نجاست نجس مىگردد ، البته اگر آب قليل را از بالا با فشار به وسيلهء ظرفى بر روى چيز نجس بريزند فقط مقدارى از آب كه به چيز نجس مىرسد نجس مىشود و هر چه بالاتر از آن باشد و نيز آبهاى داخل ظرف پاك است .\r\nمسألهء 1 - اگر آب مضاف نجس با آب كر به گونه‌اى مخلوط گردد كه ديگر به آن آب مضاف نگويند ، بلكه گفته شود كه آبِ مطلق است ، پاك مىگردد .\r\nمسألهء 2 - آب برخى درياچه‌ها كه با نمك مخلوط شده است و همچنين آبهاى معدنى و آبى كه در آن براى ضد عفونى كردن مادّهء كلر ريخته‌اند ، در صورتى كه مقدار مخلوط شده به قدرى زياد نباشد كه آب از حالت مطلق بودن خارج شود ، حكم آب مطلق را دارد .\r\nمسألهء 3 - آب يا هر چيز ديگرى كه قبلًا پاك بوده و نمىدانيم نجس شده است يا نه ، همچنان پاك است ؛ و آبى كه قبلًا مطلق بوده و با افزودن چيزى به آن شك مىكنيم ، آيا مضاف گرديده است يا نه ، حكم آب مطلق را دارد .\r\nمسألهء 4 - آب يا هر چيز ديگرى كه قبلًا نجس بوده و نمىدانيم پاك شده است يا نه همچنان نجس است و آبى كه قبلًا مضاف بوده است و به واسطهء به وجود آمدن تغييرى در آن شك مىكنيم كه آيا مطلق گرديده است يا خير ، حكم آب مضاف را دارد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nب - زمين\r\nبا ماليدن پا يا راه رفتن بر روى زمين كف پا يا ته كفش نجس با شرايط زير پاك مىشود : 1 - زمين پاك و خشك باشد .\r\n2 - كف پا يا ته كفش به سبب برخورد با زمين نجس شده باشد ؛ پس اگر مثلًا از پاى انسان خونى بر ته كفش ريخت ، با راه رفتن پاك نمىگردد .\r\n3 - به واسطهء راه رفتن يا ماليدن پا به زمين عين نجاستى كه به كف پا يا ته كفش رسيده بر طرف شود .\r\n4 - زمينى كه روى آن راه مىروند خاك و سنگ و آجر و سبزه و آسفالت و مانند آن باشد .\r\nپرسش : آيا با راه رفتن روى فرش يا حصير ، كف پا يا ته كفش نجس پاك مىگردد ؟\r\nپاسخ : خير ، پاك نمىگردد .\r\nپرسش : آيا اگر با ماليدن كفش يا پا بر روى زمين نجاست آن بر طرف شد ، به راه رفتن هم نياز است ؟\r\nپاسخ : بهتر است حداقل پانزده قدم برداشته شود ، هرچند با كمتر از اين مقدار يا با ماليدن پا به زمين نجاست آن بر طرف شود .\r\nپرسش : آيا بايد ته كفش يا كف پا هنگام راه رفتن تر باشد ؟\r\nپاسخ : خير .\r\nپرسش : كف پاى مصنوعى ، ته عصا ، چرخ اتومبيل يا موتورسيكلت اگر نجس شود آيا همين حكم را دارد ؟\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nپاسخ : بله ، به وسيلهء راه رفتن و حركت كردن پاك مىشود .\r\n\r\nج - آفتاب\r\nآفتاب مىتواند زمين و ساختمان و اجزاى آن مثل در و پنجره و حتى ميخهايى را كه جزو ساختمان به حساب مىآيند در صورتى كه نجس شده باشند با شرايطى پاك نمايد ، برخى از اين شرايط بدين قرارند : 1 - چيز نجس به گونه‌اى تر باشد كه اگر چيز ديگرى با آن بر خورد نمود تر شود و در صورتى كه چيز نجس خشك باشد بايد آن را تر نمود .\r\n2 - پيش از تابش آفتاب عين نجس مثل خون و مدفوع از آن بر طرف شود .\r\n3 - چيزى مانع تابش مستقيم آفتاب بر شىء نجس نباشد ؛ مثلًا اگر بين نور خورشيد و چيز نجس پرده‌اى قرار گيرد ، آن شىء پاك نمىشود .\r\n4 - آفتاب به‌تنهايى آن شىء را خشك نمايد ؛ پس اگر آفتاب همراه با باد شديد آن را خشك نمايد پاك نمىگردد .\r\nپرسش : آيا گياه ، درخت و ميوهء بر آن نيز در صورتى كه نجس و تر باشد با تابش آفتاب پاك مىشود ؟\r\nپاسخ : بله .\r\n\r\nد - استحاله\r\nاگر جنس چيز نجس به طور كلى عوض گردد و به جنس ديگرى تبديل شود ، جنس دوم پاك خواهد بود ؛ مثل اين كه چوب نجس سوخته و تبديل\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبه خاكستر گردد ، يا سگ در نمك زار فرو رفته و به نمك تبديل شود ، و يا شراب تبديل به سركه گردد . و در صورتى كه جنس چيز نجس كاملًا عوض نشود پاك نمىگردد ؛ مثل اين كه گندم نجس آرد شود و يا تبديل به نان گردد .\r\nپرسش : آيا اگر چوب نجس تبديل به زغال شود پاك مىگردد ؟\r\nپاسخ : خير .\r\n\r\nه - انتقال\r\nچنانچه خون بدن انسان و هر حيوانى كه خون جهنده دارد به طورى كه اگر رگ او را ببرند خون از آن بيرون مىجهد ، به بدن حيوانى مثل پشه كه خون جهنده ندارد انتقال يابد و خون آن حيوان به حساب آيد ، در اين صورت ديگر نجس نخواهد بود و پاك مىگردد .\r\nپرسش : خونى كه زالو از بدن انسان مىمكد ، آيا پاك خواهد شد ؟\r\nپاسخ : خير ، چون خون انسان به حساب مىآيد و جزو بدن آن حيوان نمىگردد .\r\n\r\nو - تبعيت\r\nتبعيت اين است كه چيز نجسى به‌واسطهء پاك شدن چيز نجس ديگرى پاك گردد ؛ مثلًا سركه شدن شراب و پاك شدن آن سبب مىشود كه ظرف آن نيز تا جايى كه شراب به هنگام جوش آمدن به آنجا رسيده ، پاك شود .\r\nپرسش : فرزندان نابالغى كه پدر و مادرشان كافر هستند ، آيا به دنبال\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nاسلام آوردن پدر يا مادرشان در حكم مسلمانان خواهند بود ؟\r\nپاسخ : بله ، اما تا قبل از اسلام آوردن يكى از پدر يا مادر حكم كافر را خواهند داشت ، مگر اين كه خود آنها به حدى رسيده باشند كه اهل فكر بوده و خوبى و بدى را تشخيص دهند و اسلام را اختيار كنند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nفصل چهارم : احكام تخلّى و دستشويى\r\nانسان همانند خيلى از حيوانات ديگر بناچار بايد اضافهء موادى را كه با خوردن و آشاميدن داخل شكم نموده و جذب بدنش نشده است از بدن به صورت ادرار و مدفوع خارج سازد . بديهى است تأخير در اين كار باعث از بين رفتن سلامتى انسان گشته و چه بسا او را به بيمارىهاى خطرناكى مبتلا سازد ، لذا در پاره‌اى از روايات دستور داده شده كه هر گاه ادرار بر انسان فشار آورد بايد ادرار نمايد و از نگه داشتن آن خوددارى نمايد و گرنه مثانه‌اش دچار بيمارى مىگردد « 1 » .\r\nبه راستى - چنان كه در برخى احاديث آمده است « 2 » - انسان با ديدن ادرار و مدفوع خويش كه تا ساعتى قبل به صورت مواد خوراكى و نوشيدنى لذيذ بوده و اكنون به اين حال متعفن در آمده ، متوجه دو نكتهء اساسى مىشود :\r\n1 - مواد خوراكى و نوشيدنى كه براى به دست آوردنش تلاش فراوان\r\n\r\n\r\n","description":"","footnote":"\r\n( 1 ) - مستدرك الوسائل ، ج 1 ، ص 284 ، حديث 4 و 5\r\n( 2 ) - وسائل الشيعه ، ج 1 ، ص 333 - / 335 ، حديث 1 - / 5\r\n","page_name":" 181 ","page_number":181},
  {"content":"\r\n\r\nمىنمود و توجهى به اين كه از چه راهى آنها را به دست آورده - از راه حلال يا حرام - نداشت ، اكنون به صورتى در آمده كه بايد از آن اجتناب نمايد ولى گناه و معصيت حرام‌خوارى برايش باقى مانده است .\r\n2 - تكبر و غرور و خودبزرگ‌بينى انسان در اثر امورى وهمى و خيالى است و گرنه او موجودى است كه ابتدايش از ماده‌اى پست تشكيل شده و انتهايش جنازه و مردارى خواهد گشت و در اين ميان شكم او حامل مقدارى ادرار و مدفوع بيش نمىباشد .\r\nبه هر حال در قوانين اسلام در مورد دستشوئى نمودن و آدابى كه در رابطهء با آن بايد مراعات گردد ، احكام و مطالب ظريف و دقيقى وجود دارد كه بيانگر توجه ويژه اين آيين نسبت به همهء عرصه‌هاى زندگى انسان است .\r\nبه طور كلى امورى كه در اسلام در رابطه با دستشويى نمودن ذكر شده ، بر سه قسم است :\r\n\r\nالف - امورى كه لازم است رعايت شود\r\nهنگام دستشويى نمودن موارد زير بايد رعايت شود : 1 - واجب است انسانِ مكلف عورت و شرمگاه خود را از كسانى كه مكلفند و يا بچه و ديوانه‌اى كه خوب و بد را مىفهمد ، اگرچه با او مَحرم باشند ، بپوشاند .\r\n2 - بايد طرف جلوى بدن يعنى شكم ، سينه و عورت رو به قبله يا پشت به قبله نباشد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n3 - از دستشويى كردن بر قبور مؤمنين كه بىاحترامى به آنهاست و هرجايى كه موجب بىاحترامى به يكى از مقدسات دين است و نيز در زمين و ملك كسى كه اجازهء اين كار را نداده بايد پرهيز شود .\r\n4 - بايد نسبت به پاك نمودن و تطهير محل ادرار و مدفوع پس از دستشويى نمودن اقدام نمود ؛ در برخى روايات آمده آنان كه نسبت به اين امر توجه نمىكنند دچار عذاب قبر گشته و در قيامت دچار آن چنان رنج و ناراحتى مىگردند كه باعث رنجش ساير افرادى كه خود دچار عذاب و ناراحتى هستند مىشوند . در حديثى از حضرت باقر عليه السلام نقل شده يكى از ويژگىهاى قوم لوط كه دچار عذاب الهى شدند اين بود كه خود را از مدفوع پاكيزه نگه نمىداشتند . « 1 » به هر حال براى تميز كردن محل ادرار بايد از آب استفاده شود ؛ اگر آب جارى يا كر باشد ، چنانچه محل ادرار را يك مرتبه بشويد كافى است و اگر با آب قليل مثل آفتابه بخواهد خود را بشويد ، بنابر احتياط واجب بايد دو مرتبه خود را بشويد و براى تميز كردن مخرج مدفوع مىتوان از دستمال پارچه‌اى ، كاغذ ، كلوخ و يا سنگ پاك و خشك استفاده نمود ؛ كه البته بنابر احتياط واجب بايد تميز كردن با اين اشياء كمتر از سه مرتبه نباشد اگرچه با يك مرتبه يا دو مرتبه دستمال كشيدن محل پاكيزه شود ، ولى با اين حال در سه مورد نمىتوان مخرج مدفوع را با غير آب پاك كرد ، كه عبارتند از : 1 - هر گاه نجاست ديگرى مانند خون همراه مدفوع بيرون آيد .\r\n\r\n\r\n","description":"","footnote":"\r\n( 1 ) - بحار الانوار ، ج 12 ، ص 148 ، حديث 1 ؛ و نيز ص 152 ، حديث 7\r\n","page_name":" 183 ","page_number":183},
  {"content":"\r\n\r\n2 - هر گاه نجاستى از خارج به مخرج مدفوع برسد ، مثلًا با دست خون‌آلودش مخرج را نجس نمايد .\r\n3 - هر گاه اطراف مخرج مدفوع بيش از اندازه آلوده به مدفوع باشد .\r\nناگفته نماند كه در غير اين سه مورد نيز بهتر است تميز نمودن مخرج مدفوع با آب باشد ؛ و در اين صورت به مقدارى بايد شسته شود كه يقين نمايد چيزى از ذرات مدفوع باقى نمانده است ولى باقى ماندن بوى آن اشكال ندارد ؛ و اگر در مرتبهء اول طورى شسته شود كه ذره‌اى از مدفوع باقى نماند ، دوباره شستن لازم نيست .\r\n\r\nب - آنچه مستحب است مراعات شود\r\n1 - پيش از نماز و پيش از خوابيدن و پس از محتلم شدن و بيرون آمدن منى ادرار نمايد .\r\n2 - هنگام تخلّى جايى بنشيند كه كسى او را نبيند ؛ امام صادق عليه السلام مىفرمايد : يكى از خصلت‌ها و اوصاف لقمان كه او را به حكمت مزيّن ساخت اين بود كه هرگز كسى او را هنگام دستشويى نمودن نديد . « 1 » 3 - موقع وارد شدن به مستراح ابتدا پاى چپ ، و موقع بيرون آمدن ابتدا پاى راست خود را بگذارد .\r\n4 - در حال تخلّى و دستشويى كردن سر خود را بپوشاند .\r\n5 - در هنگام تخلّى سنگينى بدن را بر پاى چپ بيندازد .\r\n6 - « استبراء » نمودن ، و آن عمل مستحبى است براى مردها كه بعد از\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 305 ، حديث 2\r\n","page_name":" 184 ","page_number":184},
  {"content":"\r\n\r\nبيرون آمدن ادرار براى پاكسازى مجراى ادرار انجام مىگردد ، و بهترين شيوهء انجام آن چنين است : بعد از قطع شدن ادرار اگر مخرج مدفوع نجس شده اول آن را تطهير نموده ، سپس سه مرتبه با انگشت ميانهء دست چپ از مخرج مدفوع تا بيخ آلت كشيده بعد شست را روى آلت و انگشت پهلوى شست را زير آن گذاشته و سه مرتبه تا ختنه گاه كشيده و پس از آن سه مرتبه سر آلت را فشار دهد .\r\nكسانى كه اين عمل مستحبى را انجام مىدهند اگر بعد از پاكيزه كردن مخرج ادرار رطوبتى از مخرج ادرار آنها خارج شود و ندانند كه ادرار است يا چيز ديگر ، آن رطوبت نجس نبوده و وضويى كه بعد از دستشويى رفتن گرفته‌اند باطل نمىشود ؛ اما اگر اين عمل را انجام نداده‌اند و رطوبتى از آنها خارج شود كه ندانند چيست ، حكم به نجس بودن آن رطوبت مىشود و بايد دوباره محل را آب كشيده و اگر وضويى گرفته‌اند وضويشان هم باطل مىشود .\r\n\r\nج - آنچه مكروه است انجام گردد\r\n1 - نشستن روبروى خورشيد و ماه ، مگر اين كه عورت خود را با وسيله‌اى بپوشاند .\r\n2 - دستشويى نمودن روبروى باد ، در جاده و خيابان و كوچه و هر جايى كه محل عبور و مرور است ، روبروى درب خانه و زير درختى كه ميوه مىدهد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n3 - حرف زدن ، چيز خوردن ، توقف زياد و تطهير كردن با دست راست .\r\n4 - ايستاده ادرار كردن و ادرار نمودن در زمين سفت و سوراخ جانوران و در آب ، خصوصاً آب راكد و ايستاده .\r\n5 - خوددارى كردن از ادرار و مدفوع در صورتى كه ضررى به انسان نمىرساند ، و اگر به واسطهء اين كار ضررى متوجه انسان مىشود جايز نيست .\r\nدر حديثى آمده است كه ابو حنيفه - يكى از علماى اهل سنت - به ديدار امام صادق عليه السلام آمده بود ، پس از مرخص شدن از خدمت آن حضرت چشمش به حضرت كاظم عليه السلام كه پسر بچه‌اى بيش نبود افتاد ، به او گفت : پسر جان ! فرد غريب كه اهل اين شهر نيست براى قضاى حاجت كجا بايد برود ؟ حضرت در جواب فرمود : « از حياط مسجد و جاى آب برداشتن نهرها و محل ريختن ميوه‌هاى درختان و جايگاه فرود آمدن مسافران اجتناب كن و به طرف قبله قرار نگير و لباست را هنگام دستشوئى نمودن بالا بگير تا آلوده نگردد ، آنگاه هر جا مىخواهى قضاى حاجت كن . » « 1 » پرسش : آيا در هنگام استبراء و يا تطهير و تميز نمودن مخرج ادرار و مدفوع مىتوان رو به قبله يا پشت به قبله نشست ؟\r\nپاسخ : مانعى ندارد ، هر چند بهتر است اين كار انجام نشود .\r\nپرسش : آيا به خاطر ناچارى ، مثلًا براى اين كه نامحرم ما را نبيند ،\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 301 ، حديث 1\r\n","page_name":" 186 ","page_number":186},
  {"content":"\r\n\r\nمىتوانيم هنگام تخلّى رو به قبله يا پشت به قبله بنشينيم ؟\r\nپاسخ : اگر تأخير در دستشويى كردن براى انسان ضرر و مشقت دارد ، در اين صورت مانعى ندارد و به هر طرف كه مىتواند بنشيند ؛ ولى اگر مىتواند هم رو به قبله بنشيند و هم پشت به قبله ، احتياط مستحب آن است كه پشت به قبله بنشيند و از روبه قبله نشستن خوددارى نمايد .\r\nپرسش : اگر كودكى براى دستشويى كردن رو به قبله يا پشت به قبله نشست وظيفهء انسان چيست ؟\r\nپاسخ : در صورتى كه خودش چنين نشسته ، جلوگيرى از او واجب نيست ؛ ولى احتياط مستحب آن است كه بزرگ‌ترها كودك را هنگام تخلّى رو به قبله يا پشت به قبله ننشانند .\r\nپرسش : اگر انسان شك كند كه مخرج ادرار يا مدفوع را تطهير كرده يا خير حكمش چيست ؟\r\nپاسخ : بايد تطهير نمايد ، گرچه هميشه عادتش اين بوده كه بعد از دستشويى كردن فوراً خود را تطهير كند .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nفصل پنجم : وضو ، روشنى بخش روان\r\nشكى نيست كه وضو داراى دو فايدهء روشن است : فايدهء اخلاقى و معنوى و فايدهء بهداشتى . از نظر بهداشتى ، شستن صورت و دست‌ها آن هم پنج‌بار و يا حداقل سه‌بار در شبانه‌روز اثر قابل ملاحظه‌اى در نظافت بدن دارد ؛ مسح كردن بر سر و پاها كه شرط آن رسيدن آب به موها يا پوست تن است ، سبب مىشود كه اين اعضاء را نيز پاكيزه بداريم ؛ و از نظر اخلاقى و معنوى چون اين عمل با قصد قربت و نزديك شدن به خداوند متعال انجام مىشود اثر تربيتى خاصى در روح وضو گيرنده دارد ، و در حقيقت مجموع وضو بيانگر اين معناست كه از فرق سر تا قدم پا در راه اطاعت خداوند قدم برمىداريم .\r\nدر حديثى كه فضل بن شاذان از حضرت رضا عليه السلام نقل نموده آمده است : « دستور به وضو و ابتداى به آن بدين جهت داده شده كه بنده در پيشگاه خداوند جبّار هنگام مناجات با او پاك بوده و مطيع فرامين او باشد و از هر گونه نجاست و پليدى طاهر باشد ، به علاوه آن كه هر گونه كسالت و چرت زدن از او بر طرف شده ، و با قلبى پاك و پاكيزه در محضر خداى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nجبّار قرار گيرد » « 1 » .\r\nخداوند متعال در سورهء مائده پس از فرمان به وضو و غسل و تيمّم و نحوهء انجام آنها مىفرمايد : « خداوند نمىخواهد شما را در تنگنا قراردهد بلكه مىخواهد شما را پاك سازد » « 2 » .\r\nاين پاكيزگى ظاهرى همراه با پاكى از آلودگىهاى روحى و قلبى نتايج فراوانى را در بر خواهد داشت كه در اين جا به گوشه هايى از آن اشاره مىشود .\r\n\r\nآثار و نتايج روزه\r\n1 - ايجاد نورانيت : از مجموع احاديث معصومين عليهم السلام استفاده مىشود طهارتى كه دراثر وضو يا غسل يا تيمّم به دست مىآيد در وجود انسان ايجاد نوعى نورانيّت و صفاى باطنى مىنمايد ، در روايتى از پيامبر اكرم صلى الله عليه و آله و سلم نقل شده : « من افراد امت خويش را در روز قيامت به واسطهء آثارى كه وضو در ايشان گذاشته مىشناسم . » « 3 » و يا در حديث ديگرى كه از ايشان نقل شده آمده است : « به واسطهء آثار وضو امت من در قيامت روسپيد وارد صحراى محشر مىشوند . » « 4 » به همين جهت در سخنان پيشوايان دين عليهم السلام آمده كه اگر شخصى داراى طهارت باشد براى او نيز مستحب است كه تجديد طهارت نمايد ؛\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 367 ، حديث 9\r\n( 2 ) - سورهء مائده ( 5 ) : آيهء 6\r\n( 3 ) - مستدرك الوسائل ، ج 1 ، ص 358 ، حديث 19\r\n( 4 ) - همان\r\n","page_name":" 189 ","page_number":189},
  {"content":"\r\n\r\nدر روايتى از حضرت امام صادق عليه السلام نقل شده : « كسى كه در حال طهارت تجديد طهارت نمايد داراى ده حسنه است . » « 1 » در روايت ديگرى نقل شده : « وضو گرفتن در حال داشتن وضو انباشتن نور بر نور است . » « 2 » 2 - محبوب خداوند واقع شدن : در قرآن كريم آمده است :\r\n« خداوند توبه كاران را دوست دارد و نيز انسان‌هاى پاك و پاكيزه را دوست دارد » « 3 » .\r\n3 - طول عمر و كسب پاداش شهيد : پيامبر اكرم صلى الله عليه و آله و سلم به « انَس » فرمود : « اى انس ! زياد با طهارت باش تا خداوند بر طول عمرت بيفزايد ، اگر قدرت دارى كه تمام شبانه‌روزت را طاهر باشى چنين كن ، همانا تو اگر بر حال طهارت بميرى شهيد از دنيا رفته‌اى . » « 4 » 4 - زياد شدن رزق و روزى : شخصى به پيامبر اسلام صلى الله عليه و آله و سلم از كمى رزق و روزى خويش شكايت كرد ، حضرت به او فرمودند : « هميشه با طهارت باش تا روزيت با دوام و زياد شود . » پس آن شخص دستور حضرت را انجام داد و رزقش زياد شد . « 5 » 5 - محو گناهان : از برخى روايات به دست مىآيد كه وضو گرفتن - حتى در صورتى كه شخص در حال طهارت باشد - باعث از بين رفتن گناهان غير كبيره گشته و خداوند بدون اين كه آن شخص استغفار\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 376 ، حديث 3\r\n( 2 ) - همان ، ص 377 ، حديث 8\r\n( 3 ) - سورهء بقره ( 2 ) : آيهء 222\r\n( 4 ) - وسائل الشيعه ، ج 1 ، ص 383 ، حديث 3\r\n( 5 ) - مستدرك الوسائل ، ج 1 ، ص 300 ، حديث 7\r\n","page_name":" 190 ","page_number":190},
  {"content":"\r\n\r\nنموده باشد برايش تجديد توبه مىكند . « 1 » 6 - كسب ثواب عبادت كنندگان : پيامبر اكرم صلى الله عليه و آله و سلم مىفرمايد :\r\n« كسى كه با حال طهارت خوابيده بسترش براى او به منزلهء مسجد است . » « 2 » 7 - برآورده شدن حاجت : امام صادق عليه السلام مىفرمايد : « كسى كه حاجتى را از خدا بخواهد بدون اين كه با وضو باشد سپس حاجتش برآورده نشود كسى جز خويش را ملامت ننمايد . » « 3 » نقش وضو در درستى و قبولى نماز امرى روشن و بديهى است ؛ از اين رو در روايات آمده است كه نماز بدون وضو مورد قبول نيست ، ولى اين بدان معنا نيست كه وضو فقط براى نماز است ، بلكه بسيار پسنديده است كه انسان در همهء احوال زندگيش با وضو باشد ؛ هنگام خواب ، ورود به مسجد ، قرائت قرآن ، خواستن حاجتى از خدا و . . .\r\n\r\nچگونگى انجام وضو\r\nوضو را به دو صورت ارتماسى و ترتيبى مىتوان انجام داد ، كه در اين جا به شرح وضوى ترتيبى اكتفا مىنماييم .\r\nدر اين نوع وضو بعد از قصد و نيّت وضو ، بايد آب را روى هر يك از اعضاى وضو ريخته و از بالا به پايين به صورت زير شستشو دهد : الف - ابتدا به قصد شستن صورت آب را از بالاى پيشانى ، جايى كه موى سر مىرويد ، ريخته و دست را همراه آب از بالا به پايين مىكشد ؛\r\n\r\n\r\n","description":"","footnote":"\r\n( 1 ) - وسائل الشيعه ، ج 1 ، ص 375 - / 377 ، حديث 1 و 2 و 4 و 5 و 7\r\n( 2 ) - مستدرك الوسائل ، ج 1 ، ص 297 ، حديث 6\r\n( 3 ) - وسائل الشيعه ، ج 1 ، ص 374 ، حديث 1\r\n","page_name":" 191 ","page_number":191},
  {"content":"\r\n\r\nمقدار واجب درازاى صورت از رستنگاه مو در جلو سر تا چانه است ، و پهناى آن به اندازه‌اى است كه ميان انگشت ميانى و شست قرار مىگيرد ؛ و اگر مقدارى از آنچه را كه گفته شد نشويد وضو باطل است . پس براى اين كه يقين كند اين مقدار را شسته كمى از اطراف آن را هم بشويد .\r\nب - بعد از آن دست راست را از آرنج تا سر انگشتان از بالا به پايين بشويد ، و اگر از پايين به بالا بشويد وضو باطل مىشود ، و براى اين كه يقين كند آب به تمام اين مقدار رسيده كمى بالاتر از آرنج را هم بشويد و سپس دست چپ را به همين روش شستشو دهد .\r\nج - پس از آن با تَرى آب وضو كه در كف دست مانده بر يك قسمت از چهار قسمت سر كه مقابل پيشانى قرار دارد دست بكشد ؛ و لازم نيست همهء قسمت جلوى سر را مسح نمايد ، بلكه هر قسمت از آن را مسح كند كافى است . و بنابر احتياط واجب مسح سر با دست راست باشد ، و بنابر احتياط مستحب از بالا به پايين و حداقل با سه انگشت جلو سر را مسح نمايد .\r\nد - پس از مسح سر با تَرى آب وضو كه در كف دست باقى مانده روى پاى راست را از سر انگشت تا برآمدگى روى پا مسح نمايد ، و احتياط مستحب آن است كه تا مفصل پا مسح شود ، و بنابر احتياط واجب حداقل با سه انگشت بسته مسح پا را انجام داده و بهتر آن است كه با تمام كف دست اين مقدار را مسح نمايد ؛ البته لازم نيست مسح بر روى شست پا باشد ، بلكه اگر از انگشتهاى ديگر هم شروع شود و به بلندى پا ختم شود كافى است .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nه - آنگاه به همين روش پاى چپ را نيز مسح نمايد .\r\nپرسش : شستن صورت با كدام دست بايد انجام گيرد ؟\r\nپاسخ : در وضو مىتوان صورت را با دست راست يا چپ و يا هر دو دست شستشو داد ، بلكه اگر آب از بالا به پايين طورى ريخته شود كه به همهء مقدار واجب برسد ، دست كشيدن هم لازم نيست .\r\nپرسش : آيا شستن داخل بينى و چشمها واجب است ؟\r\nپاسخ : شستن داخل بينى و قسمتى از لبها و چشمها كه هنگام بستن ديده نمىشود واجب نيست ، ولى براى اين كه يقين كند تمام آنچه را كه واجب بوده شسته است ، بايد مقدارى از آنها را هم بشويد . و اگر احتمال دهد كه چرك يا چيز ديگرى در ابروها و گوشه‌هاى چشم و لب وجود دارد كه نمىگذارد آب به آنها برسد ، بايد قبل از وضو بررسى نموده و اگر هست آنها را بر طرف نمايد .\r\nپرسش : كسى كه داراى دست‌هاى كوچك و صورتى بزرگ يا برعكس داراى دست‌هاى بزرگ و صورتى كوچك است و همچنين كسى كه بخشى از جلوى سر او مو ندارد و يا برعكس بر مقدارى از پيشانى او مو روييده است براى وضوى خود چه مقدارى از صورت را شستشو دهد ؟\r\nپاسخ : به اندازه‌اى كه افراد معمولى صورت خود را مىشويند آن را بشويد .\r\nپرسش : اين كه قبل از شستن صورت دست‌ها را تا مچ مىشويند ، آيا جزو وضو است ؟\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nپاسخ : خير ، اين شستن جزو وضو به شمار نمىآيد ؛ به همين جهت كسى كه چنين كارى را قبل از شستن صورت انجام داده بايد متوجه باشد كه هنگام وضو بايد دست‌ها را تا سر انگشتان بشويد و به شستن اين مقدار قبل از وضو اكتفا نكند و گرنه وضويش باطل است .\r\nپرسش : آيا اگر دست را فقط تَر نماييم و به صورت و دست‌ها بكشيم وضو صحيح است ؟\r\nپاسخ : اگر تَرى دست به مقدارى باشد كه به واسطهء دست كشيدن بر صورت و يا دست‌ها آب كمى جارى شود و در نظر مردم شستن به حساب آيد اشكالى ندارد .\r\nپرسش : آيا براى مسح پا مىتوان تمام دست را روى پا گذاشت و مقدار كمى كشيد ؟\r\nپاسخ : بله ، مىتوان .\r\nپرسش : آيا براى مسح سر و يا پا مىتوان به جاى حركت دادن دست بر روى سر يا پا ، دست را ثابت نگه داريم و سر يا پا را حركت دهيم ؟\r\nپاسخ : خير ، صحيح بودن مسح به اين روش محل اشكال است .\r\nپرسش : آيا بر روى جوراب و يا كفش مىتوان مسح پاها را انجام داد ؟\r\nپاسخ : خير ، مگر اين كه به واسطهء سرماى شديد يا ترس از دزد و جانور و دشمن نتوان كفش يا جوراب را بيرون آورد ، كه در اين صورت مسح بر روى آنها اشكالى ندارد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nپرسش : اگر اعضاى وضو قبل از وضو تَر باشند ، آيا مىتوان وضو گرفت يا بايد اعضاء را ابتدا خشك نمود ؟\r\nپاسخ : اگر صورت و دست‌ها خيس باشد مانعى ندارد ، اما هنگام مسح بايد جاى مسح سر و پاها خشك باشد ، و اگر به اندازه‌اى تَر باشد كه تَرى دست بر آنها اثر نكند مسح باطل است ، اما رطوبت خيلى كم اشكالى ندارد .\r\nپرسش : آيا مىتوان مسح پاى چپ را پيش از مسح پاى راست انجام داد ؟\r\nپاسخ : بنابر احتياط واجب جايز نيست .\r\n\r\nشرايط وضو\r\nبراى درستى وضو بايد شرايط زير مراعات گردد : 1 - آب وضو پاك باشد ؛ پس با آب نجس وضو باطل است .\r\n2 - آب وضو مطلق باشد ؛ پس با آب مضاف همچون آب هندوانه و گلاب وضو باطل است .\r\n3 - آب وضو و مكانى كه در آنجا وضو گرفته مىشود غصبى نباشد .\r\n4 - ظرفى كه از آب آن براى وضو استفاده مىكنيم غصبى نباشد و از طلا و نقره ساخته نشده باشد .\r\n5 - اعضاى وضو هنگام شستن و مسح كشيدن پاك باشند .\r\n6 - وقت كافى براى وضو وجود داشته باشد ؛ و اگر وقت به اندازه‌اى تنگ است كه اگر وضو بگيرد تمام نماز در خارج وقت خوانده مىشود\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبايد تيمم نمايد .\r\n7 - وضو را براى انجام فرمان خداى بزرگ و به قصد قربت و نزديك شدن به او بگيرد ؛ بنابراين اگر براى خودنمايى يا خنك شدن و يا انگيزه‌هاى ديگر غير از اطاعت خداوند انجام دهد باطل است .\r\n8 - كارهاى وضو را به همان ترتيبى كه گفته شد انجام دهد ؛ پس اگر اول مسح سر را انجام دهد و بعد صورت و دست‌ها را بشويد يا به گونهء ديگرى عمل نمايد وضويش باطل است .\r\n9 - كارهاى وضو را پشت سر هم انجام دهد و نگذارد كه بين كارهاى وضو به قدرى فاصله بيفتد كه ديگران بگويند در حال وضو نيست .\r\n10 - كسى كه قدرت بر انجام وضو دارد بايد كارهاى وضو را خودش انجام دهد ؛ پس اگر فرد ديگرى صورت يا دست‌هاى او را بشويد يا در شستن آنها به او كمك كند وضو باطل است .\r\n11 - وضو گرفتن براى او ضرر قابل توجهى نداشته باشد ، و گرنه بايد تيمم نمايد .\r\n12 - در اعضاى وضو مانعى چون قير و رنگ و چسب و چيزهاى ديگرى كه جسميت دارد و نمىگذارد آب به آنها برسد وجود نداشته باشد ، و گرنه قبل از وضو بايد آنها را از اعضاى وضو بر طرف نمايد .\r\n\r\nمواردى كه وضو گرفتن براى آنها واجب است\r\nبراى هر يك از كارهاى زير بايد وضو بگيريم : 1 - براى همهء نمازهاى مستحب و واجب غير از نماز ميّت .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n2 - براى طواف واجب خانهء خدا .\r\n3 - در صورتى كه سوگند ياد كرده يا نذر و يا عهد نموده است كه وضو بگيرد .\r\n4 - در صورتى كه سوگند ياد كرده يا نذر و يا عهد نموده كه جايى از بدن خود را به خط قرآن برساند يا مجبور است چنين كارى را انجام دهد ؛ مثل اين كه قرآن نجس شده و براى آب كشيدن آن ناچار است جايى از بدن خود را به خط قرآن برساند .\r\n\r\nچيزهايى كه وضو را باطل مىكند\r\nبيرون آمدن ادرار و مدفوع ، خارج شدن باد از مخرج مدفوع ، خوابيدنى كه بر اثر آن چشم نبيند و گوش نشنود ، به وجود آمدن چيزهايى كه بايد براى آن غسل كرد چون جنابت و نيز نفاس و حيض و استحاضه در زن و بنابر احتياط واجب كارى كه عقل را از كار مىاندازد مثل ديوانگى و بيهوشى و مستى ، باعث باطل شدن وضو مىگردد .\r\nپرسش : اگر پيش از تمام شدن وضو يا بعد از آن ، يكى از اعضايى كه به عنوان وضو شسته است نجس شود ، آيا وضو باطل مىگردد ؟\r\nپاسخ : خير ، فقط بايد آن عضو را آب بكشد . همچنين است اگر جاهاى ديگر بدن غير از اعضاى وضو نجس باشد ؛ بله اگر پس از دستشويى نمودن مخرج ادرار يا مدفوع را آب نكشيده ، احتياط مستحب آن است كه اول آن را آب بكشد و سپس وضو بگيرد .\r\nپرسش : آيا لازم است نيّت وضو را بر زبان جارى كرده و بگويد :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nوضو مىگيرم براى قربت و نزديكى به خدا ؟\r\nپاسخ : نيّت وضو و نماز و تيمم و غسل و مانند آن لازم نيست بر زبان جارى شود ، بلكه همين قدر كه متوجه باشد چه كارى انجام مىدهد كافى است ، به اين صورت كه مثلًا اگر در وسط وضو از او بپرسند چه مىكنى بگويد من وضو مىگيرم .\r\nپرسش : آيا مىتوان در بين وضو راه رفت ، مثلًا بعد از شستن صورت و دست‌ها چند قدم برداشته و بعد سر و پاها را مسح نمود ؟\r\nپاسخ : مانعى ندارد .\r\nپرسش : اگر رنگ جوهر خودكار يا خودنويس و يا رنگ مو در اعضاى وضو باشد ، آيا وضو بر آنها صحيح نيست ؟\r\nپاسخ : چنانچه رنگ تنها باشد و جسميت نداشته باشد كه مانع از رسيدن آب به اعضاء وضو شود اشكالى ندارد .\r\nپرسش : اگر كسى وضو داشت و بعد شك كرد وضويش باطل شده است يا نه ، حكمش چيست ؟\r\nپاسخ : بنا را بگذارد بر اين كه وضو دارد ؛ اما اگر شك دارد كه وضو گرفته است يا نه ، در اين جا بنا را بگذارد بر اين كه وضو نگرفته است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nفصل ششم : غُسل ، تطهير جسم و جان\r\n« غُسل » آن است كه انسان تمام بدن خود را در زمانهاى خاص به قصد تقرّب و نزديك شدن به خداوند شستشو دهد ؛ اين عمل باعث پاكيزگى روح و جان انسان شده و در حقيقت نشان دهندهء نوعى عبوديت و بندگى و پرستش و نزديك شدن به خداوند به حساب مىآيد كه اثرات اخلاقى آن قابل انكار نيست ، و اگر آن را بدون قصد قربت و اطاعت فرمان خدا انجام دهند باطل خواهد بود ؛ به علاوه انجام غسل يك تكليف اسلامى براى پاك نگه داشتن بدن و رعايت بهداشت در طول زندگى است ، زيرا بسيارند كسانى كه از نظافت بدن خود غافل شده ولى اين حكم اسلامى آنها را وادار نموده تا در زمانهاى مختلفى خود را شستشو داده و بدن را پاك نگه دارند .\r\n\r\nچگونگى انجام غسل\r\nغسل نيز مانند وضو به دو روش زير انجام مىشود : 1 - « غسل ارتماسى » : و آن بدين صورت است كه انسان نيّت غسل\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nنموده و طورى در آب فرو رود كه آب در يك لحظه همهء اعضاى بدن او رافرا گيرد .\r\n2 - « غسل ترتيبى » : و آن بدين‌گونه است كه انسان نخست سر و گردن و سپس بنابر احتياط واجب ابتدا طرف راست و بعد از آن طرف چپ بدن خود را مىشويد ؛ البته براى آن كه يقين نمايد كه هر سه قسمت را كاملًا غسل داده ، بايد هر قسمتى را كه مىشويد مقدارى از قسمت‌هاى مُجاور را هم با آن بشويد . در اين نوع غسل بايد نصف ناف و نصف عورت را با طرف راست و نصف ديگر را با طرف چپ بدن شست ، بلكه بهتر است تمام ناف و عورت را با هر يك از دو طرف بدن شستشو داد .\r\n\r\nاقسام غسل\r\nغسل نيز مانند وضو گاهى واجب است و گاهى مستحب ؛ موارد غسل‌هاى مستحبى زياد است و براى اطلاع از آنها مىتوانيد به رسالهء توضيح‌المسائل مراجعه نماييد ، ولى غسل‌هاى واجب عبارتند از : 1 - « غسل جنابت » ؛ يكى از امورى كه موجب جنابت مىگردد ، بيرون آمدن منى از زن يا مرد در بيدارى يا در خواب مىباشد ؛ براى خواندن نمازهاى واجب و مانند آن ، غسل جنابت بر انسان واجب مىگردد .\r\n2 - « غسل ميّت » ؛ واجب است مردهء انسان مسلمان را پس از پاك كردن آلودگى ظاهرى از بدنش سه غسل بدهند ، يكى با آبى كه با سِدر مخلوط گرديده و ديگرى با آبى كه با كافور مخلوط گرديده و سومى با آب خالص .\r\n3 - « غسل مسّ ميّت » ؛ چنانچه بدن انسان با بدن سرد شدهء مرده‌اى كه\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nهنوز غسلش نداده‌اند ، تماس پيدا كند ، واجب است غسل مس ميّت نمايد .\r\n4 - غسلى كه با نذر يا سوگند يا عهد بر انسان واجب شده است ؛ به اين صورت كه انسان براى رفع گرفتارى يا براى اين كه كار ناپسندى را ترك نمايد و يا كار شايسته‌اى را انجام دهد نذر يا عهد مىنمايد كه غسلى را انجام دهد .\r\n5 - غسلهايى كه مربوط به زنان است و عبارتند از : « غسل حيض » ، « غسل نفاس » و « غسل استحاضه » .\r\n\r\nكارهايى كه انجام دادن آنها بر جنب حرام است\r\nپنج كار بر فردى كه جنب شده و هنوز غسل جنابت نكرده حرام است ، كه بدين قرارند : 1 - رساندن جايى از بدن به خط قرآن يا به اسم خداوند و بنابر احتياط واجب به اسامى پيامبران و امامان عليهم السلام و حضرت زهرا عليها السلام .\r\n2 - رفتن به « مسجدالحرام » در مكهء معظمه و « مسجدالنبى » در مدينهء منوره ، گرچه بخواهد از يك در داخل شده و بدون توقف از در ديگر خارج شود .\r\n3 - توقف در بقيهء مساجد و بنابر احتياط واجب در حرم امامان عليهم السلام ، ولى اگر از يك در وارد شود و بدون توقف از در ديگر خارج شود ، مانعى ندارد .\r\n4 - ورود به مساجد به قصد گذاشتن چيزى در آنها .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n5 - خواندن بعض يا تمام يكى از چهار سوره‌اى كه داراى آيهء سجدهء واجب مىباشد و آنها را در فصل پانزدهم در احكام مربوط به قرآن ذكر خواهيم نمود .\r\n\r\nكارهايى كه انجام دادن آنها بر جنب مكروه است\r\nانجام برخى از كارها بر جنب مكروه و ناپسند است ، كه بعضى از آنها بدين قرار است : 1 - خوردن ، آشاميدن و خوابيدن ، ولى اگر قبل از آنها وضو بگيرد يا براى خوردن و آشاميدن دست‌هايش را بشويد مكروه نخواهد بود .\r\n2 - خواندن بيش از هفت آيه از سوره‌هايى كه آيهء سجده واجب ندارند .\r\n3 - رساندن جايى از بدن به جلد ، حاشيه و ميان خطهاى قرآن و نيز همراه داشتن قرآن .\r\n4 - حنا يا رنگ بستن به سر و صورت و يا روغن‌مالى كردن بدن .\r\nپرسش : اگر بعد از غسل ترتيبى بفهمد كه مقدارى از بدن يا سر را نشسته چه بايد بكند ؟\r\nپاسخ : اگر مقدارى را كه نشسته در سر قرار گرفته ، ابتدا آن مقدار را شسته سپس طرف راست و بعد از آن طرف چپ را دوباره مىشويد ؛ و اگر مقدارى كه شسته نشده در طرف راست قرار گرفته ، پس از شستن آن مقدار بنابر احتياط واجب طرف چپ را دوباره مىشويد ؛ و اگر مقدار غسل داده نشده در طرف چپ قرار دارد ، با شستن همان مقدار غسل\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nصحيح مىباشد .\r\nپرسش : اگر بعد از غسل ارتماسى بفهمد كه مقدارى از بدن را آب فرا نگرفته است چه كند ؟\r\nپاسخ : بايد دوباره غسل نمايد ، چه بداند آن مقدار كجا قرار داشته و چه نداند .\r\nپرسش : آيا شستن جاهايى از بدن كه ديده نمىشود مانند درون بينى ، گوش و سوراخ گوشواره در غسل واجب است ؟\r\nپاسخ : خير ، مگر اين كه سوراخ گوشواره به قدرى گشاد باشد كه داخل آن ديده شود كه در اين صورت بايد آن را شست .\r\nپرسش : آيا در غسل رساندن آب زير موهاى سر و صورت و شستن پوست آنها واجب است ؟\r\nپاسخ : بله ، همچنين بايد موهاى كوتاهى كه جزو بدن به حساب مىآيند شسته شوند ، بلكه بنابر احتياط واجب شستن موهاى بلند هم لازم است .\r\nپرسش : آيا شرايطى كه براى صحيح بودن وضو گفته شد در غسل هم مىآيد ؟\r\nپاسخ : بله ، ولى در غسل ترتيبى كارهاى غسل را لازم نيست فوراً پشت سر هم انجام داد ، پس مىتوان ابتدا سر و گردن را به قصد غسل شستشو داد و پس از چند ساعت طرف راست و بعد از مدتى طرف چپ را غسل داد . همچنين در غسل لازم نيست كه هر عضوى از بالا به پايين شسته شود ، بلكه مثلًا مىتواند براى شستن طرف راست از پاى راست\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nشروع كرده به طرف بالا بشويد .\r\nپرسش : اگر انسان شك كند كه غسل نموده يا خير چه كند ؟\r\nپاسخ : بايد غسل نمايد .\r\nپرسش : اگر شك كند كه غسلش را درست انجام داده يا خير چطور ؟\r\nپاسخ : لازم نيست غسل كند .\r\nپرسش : در صورتى كه انسان شك كند غسلى بر او واجب شده يا نه ، مثلًا شك كند محتلم شده يا جايى از بدنش به بدن مرده برخورد كرده يا نه ، آيا انجام غسل بر او لازم است ؟\r\nپاسخ : خير ، لازم نيست غسل كند .\r\nپرسش : اگر كسى چندين غسل واجب مثل جنابت ، مسّ ميّت و مانند آن بر او واجب شده و يا چندين غسل مستحبى مثل غسل جمعه و غسل حاجت و مانند آن را مىخواهد انجام دهد و يا اين كه قصد انجام چند غسل واجب و مستحب را دارد ، چگونه بايد آنها را انجام دهد ؟\r\nپاسخ : به دو صورت زير مىتواند آنها را انجام دهد : 1 - براى هر كدام جداگانه نيّت غسل كرده و آنها را جدا جدا انجام دهد .\r\n2 - همهء آنها را قصد نموده و آنگاه به نيّت همهء آنها يك غسل بجا آورد .\r\nلازم به تذكر است كه اگر چندين غسل به گردن كسى باشد و آنها را بجا نياورده باشد ، در صورتى كه پس از آن جُنُب شده و غسل جنابت\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nكرده باشد اين غسل جنابت جاى بقيهء غسل‌ها را مىگيرد گرچه در هنگام غسل جنابت توجهى به آنها نداشته باشد .\r\nپرسش : اگر در بين غسل نمودن يكى از كارهايى كه وضو را باطل مىكند انجام دهد ، مثلًا ادرار نمايد ، آيا بايد غسل را از سر بگيرد ؟\r\nپاسخ : خير ، ولى اگر در بين غسل جنابت - كه جاى وضو را هم مىگيرد - اين كار از او سر بزند ، بايد پس از غسل براى نماز و كارهايى كه احتياج به وضو دارند وضو نيز بگيرد .\r\nپرسش : اگر انسان مثلًا چند مرتبه جنب شود و يا چند مرتبه به بدن مرده دست بگذارد و بخواهد غسل كند ، آيا براى هر بار بايد يك غسل انجام دهد ؟\r\nپاسخ : خير ، يك غسل به نيّت همهء آنها كافى است .\r\nپرسش : كدام يك از غسلها جاى وضو را هم مىگيرد و لازم نيست انسان بعد از انجام آن براى نمازش وضو بگيرد ؟\r\nپاسخ : تنها غسل جنابت اين گونه است ، و بنابر احتياط واجب باقى غسلهاى واجب و همچنين غسلهاى مستحب جاى وضو را نمىگيرد و بايد بعد از انجام آنها براى نماز وضو گرفت .\r\nپرسش : آيا بر كسى كه به بدن مرده‌اى دست گذاشته و هنوز غسل مسّ ميّت به جا نياورده ، انجام كارهايى كه بر انسان جنب حرام بود حرام است ؟\r\nپاسخ : خير ، فقط براى خواندن نماز و انجام كارهايى كه به وضو نياز دارد بايد غسل مسّ ميّت را انجام دهد ، اما وارد شدن و يا توقف در\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمساجد و يا خواندن سوره‌هايى كه آيهء سجده دارد قبل از انجام اين غسل مانعى ندارد .\r\nپرسش : آيا به واسطهء تماس با بدن شهيد نيز غسل مسّ ميّت بر انسان واجب مىشود ؟\r\nپاسخ : بله ، بنابر احتياط واجب غسل به گردن انسان مىآيد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nفصل هفتم : تيمّم ، نشانهء فروتنى و تسليم\r\nروح مشترك در همهء احكام الهى به وجود آوردن حالت تعبد و روحيهء اطاعت و خضوع بندگان در مقابل خداوند حكيم است ، و اين روح به معناى واقعى كلمه در تيمم منعكس است ؛ زيرا انسان پيشانى خود را كه شريف‌ترين عضو بدن اوست با دستى كه بر خاك زده لمس مىكند تا فروتنى و تواضع خود را در پيشگاه خداوند قادر متعال آشكار ساخته و با زبان بىزبانى بگويد : پيشانى من و همچنين دست‌هايم در برابر تو تا آخرين حدّ خاضع و متواضع هستند .\r\nقرآن مجيد از خاك تيمم با كلمهء\r\n« صَعِيداً طَيِّباً » « 1 »\r\nياد كرده است ؛ « طيّب » يعنى پاكيزه ، و « صَعيد » از مادّهء « صعود » گرفته شده است و يكى از معانى آن چيزهايى است كه سطح كرهء زمين را پوشانده است اعم از خاك و ريگ و سنگ و مانند آن ؛ و در اين صورت به خاكى گفته مىشود كه در معرض ريزش باران و تابش آفتاب و وزش باد است و بديهى است كه چنين خاكى زير دست و پا نبوده و استفاده از آن بر خلاف بهداشت\r\n\r\n\r\n","description":"","footnote":"\r\n( 1 ) - سورهء نساء ( 4 ) : آيهء 43 - سورهء مائده ( 5 ) : آيهء 6\r\n","page_name":" 207 ","page_number":207},
  {"content":"\r\n\r\nنمىباشد . در برخى روايات از ائمهءاطهار عليهم السلام آمده است كه : « خداوند خاك را طهور و پاك كننده قرار داد همانگونه كه آب را چنين قرار داد . » « 1 » بنابراين انسان نبايد در مواقعى كه به خاطر مانعى نمىتواند وضو يا غسل نمايد از تيمم كردن خوددارى نموده و بگويد حتماً بايد وضو يا غسل نمايم ، بلكه ما بايد مطيع دستورات خداوند باشيم ؛ در حديثى آمده است كه به پيغمبراكرم صلى الله عليه و آله و سلم گفته شد : مردى جنب شد در حالى كه جراحاتى در بدن داشت ، عده‌اى به او گفتند : بايد غسل جنابت نمايى ، او هم غسل نمود ، پس از آن بدنش به هم جمع شد و مُرد ، حضرت صلى الله عليه و آله و سلم فرمودند : « خدا بكشدشان كه او را با اين كار به قتل رساندند ، همانا داروى جهالت و نادانى سؤال و پرس و جوست . » « 2 »\r\n\r\nموارد تيمم\r\nدر هفت جا به جاى وضو و يا غسل بايد تيمم نمود : 1 - تهيهء آب به اندازهء وضو يا غسل ممكن نباشد .\r\n2 - آب وجود دارد اما به دليل پيرى ، ترس از جانور يا دزد و يا به خاطر نداشتن وسيله‌اى نمىتواند از آب استفاده نمايد .\r\n3 - از به كار بردن آب بر جان خود بترسد يا بترسد كه بيمارى يا عيبى در او پيدا شود يا بيمارى او طول بكشد يا شدت پيدا كند و يا به سختى معالجه شود .\r\n\r\n\r\n","description":"","footnote":"\r\n( 1 ) - وسائل‌الشيعه ، ج 3 ، ص 385 ، حديث 1\r\n( 2 ) - همان ، ص 347 ، حديث 6\r\n","page_name":" 208 ","page_number":208},
  {"content":"\r\n\r\n4 - بترسد كه اگر آب را به مصرف وضو يا غسل برساند خود و يا همراهانش و يا حيوانى مانند اسب كه همراه اوست و معمولًا سرش را براى خوردن نمىبرند از تشنگى تلف خواهند شد و يا خود و همراهانش مريض مىگردند و يا به قدرى تشنه مىشوند كه تحمل آن سخت خواهد بود .\r\n5 - در جايى كه ناچار است آبى را كه همراه دارد براى پاك كردن بدن يا لباس نجس خود به مصرف برساند و چيزى كه بتواند بر آن تيمم كند دارد كه بنابر احتياط واجب بايد تيمم كند .\r\n6 - اگر آب يا ظرفى كه آب در آن قرار دارد غصبى و غيرمباح باشد و ظرف يا آبى غير از آن نداشته باشد .\r\n7 - در جايى كه وقت نماز به قدرى تنگ است كه اگر بخواهد وضو بگيرد يا غسل نمايد كمتر از يك ركعت از نماز در وقت قرار گرفته و بقيه در خارج وقت قرار مىگيرند .\r\n\r\nچيزهايى كه تيمّم بر آنها صحيح است\r\nتيمم بر « خاك » ، « ريگ » ، « كلوخ » ، « سنگ گچ » ، « سنگ آهك » ، « سنگ مرمر » و ديگر سنگ‌ها صحيح است ، ولى تيمم بر جواهرات مثل عقيق و فيروزه كه به آنها زمين گفته نمىشود باطل است . و بنابر احتياط واجب با بودن خاك و يا چيزهاى ديگرى كه تيمم بر آن صحيح است ، نمىتوان بر گچ و آهك و گِل پخته تيمم نمود .\r\nناگفته نماند چيزى كه بر آن تيمم مىشود نبايد نجس و غصبى باشد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nشيوهء تيمّم\r\nانسان براى انجام تيمم بايد كارهاى زير را به ترتيب انجام دهد : 1 - نيّت كند كه به جهت فرمانبردارى از دستور خداوند به جاى وضو يا فلان غسل تيمم مىكند .\r\n2 - دو كف دست را به چيزى كه تيمم بر آن صحيح است بزند .\r\n3 - دو كف دست را بر تمام پيشانى و دو طرف آن از بالا به پايين از جايى كه موى سر روييده تا روى ابروها و بالاى بينى بكشد به طورى كه تمام كف دو دست بر تمام پيشانى و بنابر احتياط واجب روى ابروها كشيده شود .\r\n4 - بنابر احتياط واجب يك بار ديگر كف هر دو دست را به زمين بزند .\r\n5 - تمام كف دست چپ را بر تمام پشت دست راست از مچ تا سرانگشتان و بعد از آن به همين روش تمام دست راست را بر تمام پشت دست چپ بكشد .\r\nپرسش : آيا شيوهء تيممى كه به جاى وضوست با تيممى كه به جاى غسل است فرق دارد ؟\r\nپاسخ : خير ، اين دو تيمم از نظر شكل و چگونگى انجام دادن آنها يكى هستند ، تنها تفاوتشان در نيّت است .\r\nپرسش : تيمم بر زمين و خاك نمناك چگونه است ؟\r\nپاسخ : احتياط مستحب آن است كه با بودن زمين و خاك خشك بر زمين و خاك نمناك تيمم نشود .\r\nپرسش : در چه جاهايى تيمم كردن مكروه و ناپسند است ؟\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nپاسخ : بر زمين گود و خاك جاده و زمين شوره‌زار كه نمك روى آن را نگرفته تيمم كردن مكروه است و اگر نمك روى زمين شوره‌زار را پوشانده باشد تيمم باطل است .\r\nپرسش : آيا در تيمم لازم است پيشانى و پشت دست‌ها را از بالا به پايين مسح كرده و دست كشيد ؟\r\nپاسخ : بله .\r\nپرسش : اگر انگشترى به دست انسان باشد ، آيا لازم است براى تيمم آن را بيرون آورد ؟\r\nپاسخ : بله ، همچنين اگر در پيشانى يا كف دست و يا در پشت دست‌ها مانعى وجود داشته باشد بايد آن را بر طرف كرد .\r\nپرسش : چه چيزهايى تيمم را باطل مىكند ؟\r\nپاسخ : چيزهايى كه وضو را باطل مىكند تيمم به جاى وضو را هم باطل مىكند ، همچنين چيزهايى كه غسل را باطل مىكند تيمم بدل از غسل را هم باطل مىكند .\r\nپرسش : اگر كسى چند غسل به گردنش باشد ، مثلًا غسل جنابت و غسل نذرى و غسل مسّ ميّت ، و بخواهد به واسطهء عذرى تيمم كند ، آيا مىتواند به نيّت همهء آنها يك تيمم انجام دهد ؟\r\nپاسخ : بنابر احتياط واجب بايد به جاى هر غسل يك تيمم بجا آورد .\r\nپرسش : اگر به واسطهء عذرى به جاى غسل جنابت تيمم انجام دهد ، آيا بايد براى نماز وضو هم بگيرد ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nپاسخ : خير ، ولى اگر به جاى غسلهاى ديگر تيمم نمايد ، بنابر احتياط واجب براى نماز بايد وضو بگيرد و اگر از وضو گرفتن عذر دارد يك تيمم هم به جاى وضو انجام دهد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nفصل هشتم : نماز ، شكوه بندگى\r\nاولين فرع از فروع دين و يكى از مهم‌ترين اعمال هر فرد مسلمان ، بلكه يكى از مهم‌ترين عبادات اديان الهى قبل از اسلام نماز است . اقامهء اين عبادت سابقه‌اى ديرينه داشته و در دستور كار همهء پيامبران بوده است .\r\nحضرت ابراهيم عليه السلام بعد از آوردن اسماعيل و مادرش هاجر به سرزمين خشك و خاموش مكه در دعا و نيايش خود به درگاه خداوند چنين مىفرمايد : « پروردگارا ! من بعضى از فرزندانم را در سرزمين فاقد هر گونه زراعت و آب و گياه نزد خانه‌اى كه حرم تو است گذاشتم ، پروردگارا ! به خاطر اين كه نماز را برپاى دارند » « 1 » . و در فراز ديگرى از مناجات خويش مىگويد : « پروردگارا ! من و ذريهء مرا نمازگزار قرار بده » « 2 » .\r\nخداوند كريم در وصف حضرت اسماعيل عليه السلام چنين مىگويد : « و هميشه اهل خود را به اداء نماز و پرداخت زكات امر مىنمود » « 3 » .\r\n\r\n\r\n","description":"","footnote":"\r\n( 1 ) - سورهء ابراهيم ( 14 ) : آيهء 37\r\n( 2 ) - همان ، آيهء 40\r\n( 3 ) - سورهء مريم ( 19 ) : آيهء 55\r\n","page_name":" 213 ","page_number":213},
  {"content":"\r\n\r\nو حضرت عيسى عليه السلام در حالى كه طفلى در گهواره بود چنين گفت : « و خداوند مرا هر كجا باشم براى جهانيان مايهء بركت و رحمت گردانيد و تا زنده‌ام به انجام نماز و پرداخت زكات سفارش كرد » « 1 » .\r\nهمچنين در قرآن كريم وقتى سخن از پيامبرانى چون حضرت موسى ، شعيب ، زكريا و لقمان به ميان آمده ، مسألهء نماز هم مطرح شده است . « 2 » در آيات و احاديث بىشمارى اقامه و به پاداشتن نماز يكى از صفات و خصوصيات انسان‌هاى با ايمان شمرده شده است . هرگاه نماز با شرايط خاصى كه براى آن ذكر شده است به پا گردد ، انسان در عالمى از معنويت و روحانيت فرو مىرود و پيوندهاى ايمانى او با خدا چنان مىشود كه زنگار گناه و آلودگى از دل و جان او شسته مىشود .\r\nقرآن كريم نماز را عامل مؤثرى براى بازداشتن انسان از فساد و فحشا مىداند ؛ در يك دستور سازنده خداوند به پيامبرش چنين مىگويد :\r\n« اقِمِ الصَّلوةَ انَّ الصَّلوةَ تَنْهى عَنِ الفَحْشاءِ وَالْمُنْكَرِ » « 3 »\r\nيعنى : اى پيامبر نماز را برپا دار كه نماز انسان را از زشتيها و منكرات باز مىدارد .\r\nو بدين ترتيب هر كه در پى آن است كه بداند آيا نمازش مقبول درگاه الهى است يا خير ، بايد بنگرد كه آيا اين نماز او را از زشتيها و بديها باز داشته است يا خير ، پس به همان مقدار كه نماز جلوى كارهاى زشت و ناپسند او را گرفته باشد مورد قبول خداوند مىباشد .\r\n\r\n\r\n","description":"","footnote":"\r\n( 1 ) - همان ، آيهء 31\r\n( 2 ) - مراجعه شود به سوره‌هاى : طه ( 20 ) : آيهء 14 - هود ( 11 ) : آيهء 87 - آل عمران ( 3 ) : آيهء 39 - لقمان ( 31 ) : آيهء 17\r\n( 3 ) - سورهء عنكبوت ( 29 ) : آيهء 45\r\n","page_name":" 214 ","page_number":214},
  {"content":"\r\n\r\nدر احاديث پيشوايان دين آمده است كه نماز وسيلهء عروج و بالا رفتن و تقرّب انسان مؤمن و متقى به سوى پروردگار است ، و اگر نماز انسان مورد قبول خداوند قرار گيرد ساير اعمال او نيز قبول خواهد شد ، و بر عكس اگر نماز مورد قبول واقع نشود باقى اعمال نيز پذيرفته نمىشود .\r\nامام باقر عليه السلام مىفرمايد : « نماز ستون دين است ؛ نماز همانند عمود و ستونى است كه در وسط خيمه واقع شده است ، تا وقتى كه اين ستون پابرجاست طنابها و ميخها بر جاى خود هستند ، اما اگر اين ستون كج گشته و بشكند ديگر از طنابها و ميخها كارى برنمىآيد و خيمه نيز بر جاى نخواهد ماند . » « 1 » نماز وسيله‌اى است جهت شستشوى گناهان انجام گرفته و سدّى است در برابر گناهان آينده ؛ چرا كه روح ايمان را در انسان تقويت نموده و نهال خداترسى را در نهاد آدمى پرورش مىدهد ؛ نماز عاملى است براى كنار زدن پردهء غفلت انسان‌ها از هدفى كه به خاطر آن آفريده شده‌اند . اين عبادت در زمانهاى مختلف شبانه‌روز به انسان اخطار مىدهد كه بيدار باش و غرق در زندگى مادى و لذايذ زودگذر نشو . آرى ، نماز وسيله‌اى است براى پرورش فضايل اخلاقى و تكامل معنوى انسان‌ها و آنها را از جهان محدود مادّه و چهار ديوارى عالم طبيعت بيرون برده به آسمانها دعوت نموده و با فرشتگان هم‌صدا و هم‌راز مىسازد .\r\nدر حديثى از پيامبر اكرم صلى الله عليه و آله و سلم نقل شده است كه ايشان خطاب به جمعى كه در حضورش بودند ، چنين فرمودند : « اگر بر در خانه يكى از\r\n\r\n\r\n","description":"","footnote":"\r\n( 1 ) - وسائل‌الشيعه ، ج 4 ، ص 27 ، حديث 12\r\n","page_name":" 215 ","page_number":215},
  {"content":"\r\n\r\nشما نهر آبى باشد و در هر شبانه‌روز پنج مرتبه در آن خود را شستشو دهد ، آيا كثافت در بدن او باقى خواهد ماند ؟ گفتند : خير ، حضرت فرمودند : نماز همانند آن نهر جارى است كه با خواندن هر نمازى گناهانى كه در فاصلهء دو نماز انجام شده است از بين خواهد رفت . » « 1 » با توجه به آنچه ذكر شد شايسته است انسان نماز را بسيار مهم شمرده ، آن را در اول وقت و با توجه كامل و خضوع و خشوع به جا آورده ، توجه داشته باشد كه با چه كسى سخن مىگويد و خود را در مقابل عظمت و بزرگى او ناچيز به حساب آورد . علاوه بر اين كه مىبايست همواره در طول نماز دلش همراه تنش باشد و از هر گونه تظاهر و خودنمايى اجتناب ورزد ، چرا كه نمازى كه براى خداوند بر پا نشود ، نه تنها اجرى ندارد ، بلكه راه دوزخ را هموار مىسازد :\r\n كليدِ درِ دوزخ است آن نماز * كه در چشمِ مردم گزارى « 2 » دراز « 3 »\r\nاگر جز به حقّ مىرود جاده‌ات * در آتش فشانند سجّاده‌ات « 4 » \r\nهمچنين سزاوار است نمازگزار از كارهايى كه ثواب نماز را كم مىكند پرهيز نمايد ؛ مثلًا در حال خواب‌آلودگى و خوددارى از ادرار به نماز نايستد و در موقع نماز از غفلت و شتاب زدگى و انجام كارهايى كه نماز را سبك مىنمايد پرهيز كند .\r\nابوبصير يكى از اصحاب امام صادق عليه السلام مىگويد : پس از وفات\r\n\r\n\r\n","description":"","footnote":"\r\n( 1 ) - همان ، ص 12 ، حديث 3\r\n( 2 ) - به جاى آورى\r\n( 3 ) - طولانى\r\n( 4 ) - بوستان ، باب پنجم در رضا ، ص 143\r\n","page_name":" 216 ","page_number":216},
  {"content":"\r\n\r\nحضرت صادق عليه السلام براى تسليت‌گويى خدمت ام‌ّحميده همسر حضرت رفتم ، او گريه نمود و من هم به گريه افتادم ، بعد به من گفت : اگر امام را هنگام جان‌دادن مىديدى شگفت‌زده مىشدى ، چرا كه او چشمانش را باز كرد ، سپس فرمود : همهء خويشاوندان مرا جمع كنيد ، ما همه را حاضر كرديم ، حضرت به آنها نگاه كرد و اين جمله را فرمود : « شفاعت و دستگيرى ما ( اهل‌بيت ) شامل حال كسانى كه نماز را سبك شمارند نخواهد شد . » « 1 » قرآن كريم در توبيخ كسانى كه ارزشى براى نماز قائل نيستند و به اوقات و اركان و شرايط و آداب آن اهميتى نمىدهند چنين مىگويد :\r\n« فَوَيْلٌ لِلمُصَلِّين * الَّذينَ هُمْ عَنْ صَلاتِهِم ساهُون » « 2 »\r\nيعنى : واى بر نمازگزاران ، آنهايى كه غافل از نماز خويش هستند ، و نيز در مقام معرفى منافقين يكى از نشانه‌هاى آنها را چنين ذكر مىكند : « هنگامى كه به نماز برخيزند سرتاپاى آنها غرق كسالت و بى حالى است در برابر مردم ريا و خودنمايى مىكنند و خدا را جز مقدار كمى ياد نمىكنند . » « 3 » امام باقر عليه السلام مىفرمايد : « روزى پيامبر اكرم صلى الله عليه و آله و سلم در مسجد نشسته بودند كه مردى وارد مسجد شد و مشغول نماز شد ، ولى ركوع و سجود خود را به طور كامل و صحيح به جا نياورد ، پيامبر اكرم فرمودند : اين شخص همانند كلاغ به زمين نوك زد ، اگر اين شخص از دنيا برود و\r\n\r\n\r\n","description":"","footnote":"\r\n( 1 ) - وسائل الشيعه ، ج 4 ، ص 26 و 27 ، حديث 11\r\n( 2 ) - سورهء ماعون ( 107 ) : آيهء 4 و 5\r\n( 3 ) - سورهء نساء ( 4 ) : آيهء 142\r\n","page_name":" 217 ","page_number":217},
  {"content":"\r\n\r\nنمازش اين گونه باشد بر غير دين من از دنيا رفته است . » « 1 » در روايت ديگرى از پيامبر اكرم صلى الله عليه و آله و سلم آمده است : « دزدترين دزدها كسى است كه از نماز خود مىدزدد ، به اين معنى كه آن را كامل بجا نمىآورد . » « 2 » از آنچه بيان شد حال كسانى كه اهل خواندن نماز نيستند و اين واجب را ناديده مىگيرند به خوبى روشن مىگردد .\r\n وامش مده آن كه بى نمازست * گرچه دهنش ز فاقه « 3 » باز است\r\nكو فرض « 4 » خدا نمىگزارد * از قرض تو نيز غم ندارد « 5 » \r\n\r\nاقسام نماز\r\nنماز به طور كلى بر دو قسم است : واجب و مستحب .\r\n\r\nالف - نمازهاى مستحب\r\nنمازهاى مستحب بسيار زياد است و به آنها « نافله » نيز مىگويند . يكى از اين نمازهاى مستحب نافله‌هاى شبانه‌روزى است كه تعداد ركعت‌هاى اين نافله در روز جمعه سى و هشت ركعت و در روزهاى ديگر هفته سى و چهار ركعت مىباشد .\r\nيكى از اين نافله‌هاى شبانه‌روزى معروف به « نافلهء شب » يا همان « نماز\r\n\r\n\r\n","description":"","footnote":"\r\n( 1 ) - وسائل الشيعه ، ج 4 ، ص 31 و 32 ، حديث 2\r\n( 2 ) - بحار الانوار ، ج 81 ، ص 263 و 264 ، حديث 66\r\n( 3 ) - فقر و تنگدستى\r\n( 4 ) - نماز واجب\r\n( 5 ) - گلستان ، باب هشتم در آداب صحبت ، ص 279 ، حكايت 66\r\n","page_name":" 218 ","page_number":218},
  {"content":"\r\n\r\nشب » است . در سخنى از پيامبر اكرم صلى الله عليه و آله و سلم آمده است : « بهترين شما آنهايى هستند كه در سخن گفتن مؤدب بوده و گرسنگان را سير نموده و در حالى كه مردم خواب هستند نماز شب را به پا مىدارند . » « 1 » و در سخن ديگرى آمده است : « هر كه نماز شب را به پا دارد صورت ( و سيرتش ) در روز نيكو خواهد شد . » « 2 » با توجه به اين كه كارها و گرفتارىهاى زندگى روزانه ، انسان را به خود جلب كرده و قلب را از توجه كامل به سوى خداوند متعال باز مىدارد ، در نيمه‌هاى شب و هنگام سحر كه غوغاى زندگى مادى فرو نشسته است و روح و جسم در پرتو مقدارى خواب از آرامش خوبى بهره‌مند گشته ، حالت معنوى و نشاط خاصى به انسان دست مىدهد كه بىنظير است .\r\nآرى در اين محيط آرام و لحظات تنهايى و به دور از هر گونه خودنمايى و تظاهر در اثر حضور قلب و توجه به حضرت حق در نماز و نيايش حالتى به انسان دست مىدهد كه فوق‌العاده روح‌بخش و نشاطآور است ، به همين دليل دوستان و عاشقان خدا هميشه از عبادت‌هاى آخر شب براى تصفيه روح و تقويت ايمان و تكميل اخلاص خويش توان و نيرو مىگيرند .\r\n هر گنج سعادت كه خدا داد به حافظ * از يُمنِ « 3 » دعاى شب و درس « 4 » سحرى بود « 5 » \r\n\r\n\r\n","description":"","footnote":"\r\n( 1 ) - بحار الانوار ، ج 84 ، ص 142 و 143 ، حديث 14\r\n( 2 ) - همان ، ص 148 ، حديث 22\r\n( 3 ) - يُمنْ : بركت\r\n( 4 ) - در برخى نسخه‌ها به جاى كلمهء « درس » كلمهء « ورد » به معناى ذكر و دعا آمده است\r\n( 5 ) - ديوان حافظ ، ص 211 ، سطر 10\r\n","page_name":" 219 ","page_number":219},
  {"content":"\r\n\r\nنماز شب آداب زيادى دارد ، ولى براى بهره‌گيرى عاشقان اين عمل روحانى در اين جا ساده‌ترين صورت آن را براى عزيزان نوجوان بيان مىنماييم ، اميد است كه در خلوت‌هاى شبانه با حضرت حق ، ما را نيز فراموش نكرده و از دعاى خالصانهء خويش محروم نسازند .\r\nطريقهء خواندن نماز شب كه مجموع آن يازده ركعت است به ترتيب بدين قرار است : 1 - هشت ركعت از اين نماز را بايد به نيّت « نماز شب » بخوانيم ، كه البته بايد اين هشت ركعت را به صورت چهار نماز دو ركعتى مثل نماز صبح به جا آوريم .\r\n2 - يك نماز دو ركعتى به نيّت « نماز شَفْع » مثل نمازهاى قبلى مىخوانيم .\r\n3 - در آخرين مرحله يك نماز يك ركعتى به نيّت « نماز وَتْر » مىخوانيم ؛ بدين صورت كه بعد از نيّت اين نماز حمد و سوره را خوانده بعد از آن قنوت گرفته و در آن به افراد مؤمن نيز دعا مىنماييم ، بعد به ركوع رفته و بعد از آن دو سجده به جا مىآوريم و سپس با تشهد و سلام نماز را به پايان مىرسانيم .\r\nلازم به تذكر است كه اين نمازها اذان و اقامه ندارد و در هر يك از نمازهاى گفته شده مىتوان قبل از ركوع ركعت دوم قنوت گرفته و به دعا و راز و نياز پرداخت ؛ ولى قنوت نماز شَفْع احتياطاً به اميد ثواب بجا آورده شود ، و قنوت نماز وتر هر چه طولانىتر باشد بهتر است .\r\nوقت اين نماز از نيمهء شب تا اذان صبح است و بهتر است آن را نزديك\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاذان صبح بخوانند ، ولى مسافر و كسى كه براى او سخت است اين نماز را در اين وقت بخواند ، مىتواند آن را در اول شب به جا آورد .\r\n\r\nب - نمازهاى واجب\r\nاقسام نمازهاى واجب عبارتند از : 1 - نمازهاى شبانه‌روزى كه نماز جمعه نيز يكى از آنهاست ؛ و عبارتند از : نماز صبح دو ركعت ، ظهر و عصر هر كدام چهار ركعت ، مغرب سه ركعت و عشا چهار ركعت ؛ بنابراين مجموع نمازهاى شبانه روزى واجب 17 ركعت مىباشد كه اين مقدار در سفر به 11 ركعت كاهش مىيابد ، زيرا مسافر با شرايطى كه در رسالهء توضيح‌المسائل ذكر شده است بايد نمازهاى « ظهر » ، « عصر » و « عشاء » را شكسته يعنى دو ركعتى به جا آورد .\r\nالبته هر يك از اين نمازهاى پنج‌گانه داراى اوقات مشخص و مقررى هستند كه تفصيل آن در رسالهء توضيح‌المسائل آمده است ، و انسان وقتى مىتواند مشغول هر يك از اين نمازها گردد كه اطمينان نمايد وقت آن فرا رسيده است ؛ همچنين هر يك از نمازهاى ظهر و عصر و نيز مغرب و عشا داراى ترتيب بوده و بايد نماز ظهر را بر عصر و نماز مغرب را بر عشا مقدم نمود ، و اگر نمازگزار از روى عمد نماز عصر را بر ظهر يا نماز عشا را بر مغرب مقدم نمايد نمازش باطل است .\r\n2 - نماز آيات كه به واسطهء اين امور بر انسان واجب مىگردد :\r\nالف - گرفتن خورشيد ( كسوف ) ؛ ب - گرفتن ماه ( خُسوف ) ؛ ج - آمدن زلزله ؛ د - آمدن رعد و برق و بادهاى سياه و سرخ و هر پديدهء آسمانى و بنابر احتياط واجب هر پديدهء زمينى مانند رانش زمين در صورتى كه بيشتر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nانسان‌ها از آنها وحشت نمايند .\r\n3 - نماز ميّت كه پس از غسل دادن و كفن و حنوط كردن مردهء مسلمان و قبل از دفن كردن او واجب است بر بدنش خوانده شود .\r\n4 - نماز طواف واجب و گرديدن به دور خانهء خدا .\r\n5 - نمازى كه از پدر قضا شده و او از دنيا رفته و اكنون آن نماز برجا مانده كه انجام آن بر پسر بزرگ‌تر واجب است و در صورت نداشتن پسر بنابر احتياط واجب بر بزرگ‌ترين مردى كه در نزديك‌ترين طبقهء ارث به آن ميت قرار دارد ، واجب است آن را بخواند .\r\n6 - نمازى كه به واسطهء نذر يا عهد يا قسم خوردن واجب شده است ؛ مثلًا گفته : از براى خداست بر من كه اگر فلان حاجتم برآورده شود فلان مقدار نماز براى تقرّب به خداوند بخوانم ، كه بعد از برآورده شدن حاجتش بر او واجب مىشود .\r\n7 - نماز عيد فطر و عيد قربان در زمان حضور امام معصوم عليه السلام ، ولى خواندن آن در زمان غيبت مثل اين زمان مستحب مىباشد و مىتوان آن را به صورت فرادى يا جماعت خواند .\r\nبراى اطلاع از شيوهء نمازهاى جمعه ، آيات ، ميت ، طواف ، عيد فطر و عيد قربان و شرايط هر يك از آنها مىتوانيد به رسالهء توضيح‌المسائل مراجعه نماييد .\r\nپرسش : اگر كسى يقين پيدا كرد كه وقت نماز شده است ولى بعد از خواندن نماز متوجه شد كه همهء نمازش را قبل از وقت خوانده است ، نماز خوانده شده چه حكمى دارد ؟\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nپاسخ : بايد دوباره نمازش را در وقت بخواند .\r\nپرسش : اگر نمازگزار هنگامى كه مشغول خواندن نماز ظهر است در بين نماز يادش بيايد كه نماز ظهر را خوانده است چه كار بايد بكند ؟\r\nپاسخ : بايد آن نماز را رها كرده نماز عصرش را بخواند . و همچنين است اگر در بين نماز مغرب بفهمد نماز مغربش را خوانده است .\r\nپرسش : اگر هنگامى كه مشغول نماز عصر است بفهمد كه نماز ظهرش را نخوانده وظيفه‌اش چيست ؟\r\nپاسخ : بايد نيت نمازش را به نماز ظهر برگرداند و نماز را ادامه دهد و بعد از تمام كردن آن نماز ، نماز عصرش را بخواند و همچنين است اگر در بين نماز عشا و قبل از رفتن به ركوع ركعت چهارم بفهمد كه نماز مغربش را نخوانده است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nفصل نهم : برخى شرايط و مقدمات نماز\r\nنمازگزار علاوه بر خضوع و خشوع و توجه دل به سوى خداوند متعال در نماز و برخوردارى از ظاهرى آراسته و بدنى پاكيزه از نجاست و آلودگى ظاهرى و مراعات طهارت از طريق وضو يا غسل يا تيمم ، بايد شرايط و امور مربوط به مقدمات نماز همچون لباس ، مكان و قبله كه در شرع معين گشته است را رعايت نمايد تا بتواند هر چه بهتر از فوايد و آثار معنوى و عرفانى نماز بهره‌مند گردد . برخى از شرايط و امور مربوط به اين مقدمات بدين قرار است :\r\n\r\nشرايط لباس نمازگزار\r\nشرايطى كه اسلام براى لباس نمازگزار بيان كرده است به خوبى نشان مىدهد كه اين دين تا چه اندازه براى مسأله رعايت نظافت و همچنين احترام به حقوق انسان‌ها اهميت قائل است ، تا جايى كه اگر نمازگزار از روى عمد با لباس نجس و آلوده يا با لباسى كه يك نخ و يا يك دگمهء آن مال غصبى و حرام باشد نماز بخواند ، آن نماز باطل است . به راستى اگر\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nنماز با شرايطى كه براى آن بيان شده بجا آورده شود ، ديگر در ميان مسلمانها ظلمى وجود نخواهد داشت و حقى پايمال نخواهد شد ؛ اين شرايط بدين قرارند : 1 - اگر نمازگزار مرد است لباس او بايد طورى باشد كه هنگام خواندن نماز عورت او را بپوشاند ، گرچه كسى او را نبيند ، و بهتر است از ناف تا زانو را نيز بپوشاند ، و اگر نمازگزار زن است بايد لباس او به گونه‌اى باشد كه تمام بدن او و همچنين بنابر احتياط واجب كف پاى او را بپوشاند ، گرچه پوشاندن صورت به اندازه‌اى كه در وضو شسته مىشود و دست‌ها تا مچ و روى پاها تا مچ لازم نيست ولى براى آن كه زن يقين نمايد كه مقدار واجب را پوشانده است بايد مقدارى از اطراف صورت و قدرى پايين‌تر از مچ را هم بپوشاند .\r\n2 - لباس نمازگزار بايد پاك باشد ، پس نمازى كه از روى عمد با لباس نجس خوانده شود باطل است .\r\n3 - لباس نمازگزار بايد مباح باشد ، پس كسى كه مىداند پوشيدن لباس غصبى حرام است ، چنانچه از روى عمد با لباس غصبى يا لباسى كه نخ يا دگمه و يا چيز ديگرى از آن غصبى است نماز بخواند ، دوباره بايد نمازش را با لباس غير غصبى بجا آورد .\r\n4 - لباس نمازگزار نبايد از اجزاى حيوان مرده‌اى كه خون جهنده دارد درست شده باشد ، خواه آن حيوان در اصل حلال گوشت باشد يا حرام گوشت ، بلكه به همراه داشتن اجزاى حيوان مرده نيز در نماز جايز نيست .\r\nهمچنين بنابر احتياط مستحب لباس نمازگزار از اجزاى حيوان مردهء حلال\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nگوشتى كه خون جهنده ندارد - مثل ماهى - نباشد . البته چنانچه از چيزهايى مانند مو و پشم حيوان مردهء حلال گوشت كه روح ندارد لباس تهيه شود نماز خواندن با آن مانعى ندارد .\r\n5 - لباس نمازگزار نبايد از اجزاى حيوان حرام گوشت مثل گرگ و روباه و غيره باشد و همچنين نبايد اجزاى حيوانات حرام گوشت مثل موى گربه همراه نمازگزار بوده يا به بدن و لباس او چسبيده باشد و بنابر احتياط واجب در مورد اجزاى حيوانات حرام گوشتى كه خون جهنده ندارند - مثل مار - نيز مسأله همين‌طور است .\r\n6 - اگر نمازگزار مرد است نبايد لباس او از ابريشم خالص باشد ، ولى پوشيدن لباس ابريشمى براى زن در نماز و غير نماز اشكال ندارد .\r\n7 - اگر نمازگزار مرد است لباس او نبايد از طلاجات باشد و گرنه نمازش باطل است .\r\nپرسش : اگر نمازگزار در بين نماز متوجه شود كه مقدارى از جاهايى را كه پوشاندن آن در حال نماز واجب است نپوشانيده ، وظيفه‌اش چيست ؟\r\nپاسخ : بايد آن مقدار را فوراً پوشانده و بنابر احتياط واجب نماز را تا آخر ادامه دهد و دوباره آن نماز را بخواند .\r\nپرسش : اگر انسان بعد از نماز متوجه شود جايى از بدن را كه پوشاندن آن در حال نماز لازم بوده ، نپوشانده است ، وظيفه‌اش چيست ؟\r\nپاسخ : نمازش صحيح است .\r\nپرسش : اگر ندانستيم كه لباس يا بدنمان نجس است و بعد از نماز\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمتوجه شديم كه بدن يا لباسى كه در آن نماز خوانده‌ايم نجس بوده است ، تكليف چيست ؟\r\nپاسخ : نمازى كه خوانده شده صحيح است ، اگرچه احتياط مستحب آن است كه اگر وقت نماز باقى است دوباره آن نماز را بخوانيد .\r\nپرسش : در صورتى كه نجس بودن لباس يا بدن را مىدانستيم ولى براى نماز فراموش كرده و با آن لباس و بدن نجس نماز خوانديم نمازمان چه حكمى دارد ؟\r\nپاسخ : نمازى كه با آن وضعيت خوانده شده باطل است و اگر وقت نماز باقى است بايد آن نماز را دوباره خواند ، و اگر وقت گذشته است بايد آن را قضا نمود .\r\nپرسش : اگر لباس را آب كشيده و يقين به پاك شدن آن نموديم و با آن نماز خوانده و بعد از نماز متوجه شديم كه لباس پاك نشده است نمازى كه خوانده‌ايم چه حكمى دارد ؟\r\nپاسخ : بنابر احتياط واجب بايد آن نماز را دوباره خواند و اگر وقت گذشته باشد آن را قضا نمود .\r\nپرسش : اگر آب دهان و يا رطوبت ديگرى از حيوان حرام گوشت مانند گربه به بدن يا لباس نمازگزار باشد چه حكمى دارد ؟\r\nپاسخ : اگر در هنگام نماز آن رطوبتى كه بر بدن يا لباس نمازگزار پاشيده شده تَر باشد نماز باطل است و اگر در هنگام نماز آن رطوبت خشك شده و عين آن بر طرف شده باشد نماز صحيح است .\r\nپرسش : آيا بودن مو يا عرق يا آب دهان انسان مسلمان بر بدن يا\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nلباس نمازگزار باعث باطل شدن نمازش مىشود ؟\r\nپاسخ : خير .\r\nپرسش : آيا استفادهء مرد از طلا به عنوان زينت اشكال دارد ؟\r\nپاسخ : زينت نمودن به طلا مانند آويختن طلا به گردن ، انگشتر طلا به دست كردن و بستن ساعت طلا به دست براى مردان در همهء حالات حرام و نماز خواندن با آن نيز باطل است ، بلكه احتياط واجب آن است كه از عينكى هم كه دستهء آن از طلا ساخته شده است استفاده نكنند ، اما زينت نمودن به طلا براى زن چه در نماز يا غير نماز اشكال ندارد .\r\nپرسش : در صورتى كه انسان از انگشتر يا چيز ديگرى كه از طلا ساخته شده استفاده نكند و فقط آن را همراه خود داشته باشد ، مثلًا آن را در جيب خود گذاشته باشد ، آيا باز هم اشكال دارد ؟\r\nپاسخ : خير و در اين صورت نماز با آن نيز اشكال ندارد .\r\nپرسش : آيا زينت كردن مرد به غير طلا مثل پلاتين اشكال دارد ؟\r\nپاسخ : خير اشكال ندارد .\r\nپرسش : لباس شهرت چه لباسى است ؟ نماز خواندن با آن چگونه است ؟\r\nپاسخ : لباس شهرت به آن لباسى مىگويند كه پارچه يا رنگ يا دوخت آن در نظر مردم زننده بوده و كسى كه آن را پوشيده انگشت‌نماى مردم شده و تمسخر و هتك آبروى وى را به همراه داشته باشد ؛ انسان بايد از پوشيدن چنين لباسى خوددارى نمايد ، ولى اگر فردى با آن لباس نماز بخواند نمازش باطل نيست .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nپرسش : آيا مرد مىتواند لباس زنانه و زن لباس مردانه بپوشد ؟ نماز خواندن با چنين لباسى چگونه است ؟\r\nپاسخ : اگر باعث ريختن آبروى او مىشود ، بايد از پوشيدن آن خوددارى نمايد ، اما اگر با چنين لباسى نماز خوانده شود ، باطل نيست .\r\nپرسش : استفاده از چه چيزهايى در نماز مستحب مىباشد ؟\r\nپاسخ : پوشيدن عبا و لباس سفيد و پاكيزه‌ترين لباسها براى نماز مستحب است ؛ همچنين استفاده از بوى خوش مثل عطر و به دست نمودن انگشتر عقيق در نماز مستحب مىباشد .\r\nپرسش : پوشيدن چه نوع لباسى در نماز براى نمازگزار مكروه است ؟\r\nپاسخ : پوشيدن لباس سياه مگر براى عزادارى اهل‌بيت عليهم السلام ، و همچنين لباس چرك ، تنگ ، لباسى كه نقش صورت انسان و حيوان را دارد و لباس فرد شراب خوار مكروه است ؛ همچنين باز بودن دكمه‌هاى لباس و به دست كردن انگشترى كه نقش صورت دارد در هنگام نماز مكروه است .\r\n\r\nشرايط مكان نمازگزار\r\nمكانى كه انسان مىخواهد در آن مشغول نماز شود بايد داراى شرايط زير باشد : 1 - غصبى نباشد ، پس اگر جايى كه در آن نماز مىخواند غصبى باشد نماز باطل است گرچه فرش و چيزى كه بر آن نماز مىخواند مال خودش\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nباشد .\r\n2 - آرام و بىحركت باشد ، پس نماز خواندن در وسايل نقليه در حال حركت كه موجب تكان خوردن انسان مىگردد ، باطل است .\r\n3 - جايى نباشد كه توقف در آن يا ايستادن يا نشستن بر آن حرام است ، پس اگر بر فرشى كه نام خدا يا آيات قرآن بر آن نوشته شده نماز بخواند بايد دوباره آن نماز را به جا آورد .\r\n4 - مكان بايد به گونه‌اى باشد كه نمازگزار در آنجا براى قيام بتواند بايستد و نيز ركوع و سجده‌اش را به راحتى و به طور صحيح انجام دهد .\r\n5 - در صورت نجس بودن جايى كه بر آن نماز خوانده مىشود نبايد آنجا به طورى تَر باشد كه رطوبتش به بدن يا لباس نمازگزار رسيده و آن را نجس كند .\r\n6 - جايى كه در آن نماز مىخواند نبايد به طورى در پستى و بلندى واقع شده باشد كه جاى پيشانى نمازگزار از جاى قدم‌ها و زانوهاى او بيشتر از چهار انگشت بسته بالاتر يا پايين‌تر باشد .\r\n7 - مكان نمازگزار نبايد جلوتر از قبر معصومين عليهم السلام باشد ، مگر چيزى مثل ديوار بين او و قبر مطهر فاصله شده باشد كه باعث بىاحترامى به آن نگردد .\r\n\r\nمكان‌هاى مستحب و مكروه جهت نماز\r\nنماز خواندن در برخى مكان‌ها مستحب بوده و داراى ثواب بيشترى مىباشد كه عبارتند از :\r\n1 - مساجد ؛ در دين مقدس اسلام سفارش زيادى به خواندن نمازها\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nدر مسجد شده است و « مسجدالحرام » در شهر مكه از همهء مساجد ثوابش بيشتر است و بعد از آن به ترتيب « مسجدالنبى » در شهر مدينه ، « مسجد كوفه » در عراق و « مسجد بيت‌المقدس » در فلسطين و « مسجد جامع » در هر شهر و سپس « مسجد محله » داراى ثواب مىباشند .\r\n2 - حرم مطهر امامان عليهم السلام ؛ بلكه نماز خواندن در آنها بهتر از بسيارى از مساجد ديگر است و گفته شده است كه نماز در حرم مطهر حضرت اميرالمؤمنين عليه السلام برابر دويست هزار نماز است .\r\nاز طرف ديگر نماز خواندن در برخى مكان‌ها ثواب كمترى داشته و مكروه است ، كه عبارتند از : 1 - داخل حمام ، 2 - مقابل انسان ديگر ، 3 - مقابل عكس و مجسمهء چيزى كه روح دارد مگر اين كه روى آن پرده‌اى بكشند ، 4 - در مكانى كه در آن عكس جاندارى نصب شده باشد گرچه مقابل نمازگزار نباشد ، 5 - مقابل آتش و چراغ ، 6 - مقابل قبور يا روى آنها يا بين آنها و به طور كلى در قبرستان ، 7 - در كوچه‌ها و خيابانها اگر براى كسانى كه عبور مىنمايند مزاحمت ايجاد نكند و گرنه نماز خواندن حرام و باطل خواهد بود .\r\nپرسش : اگر فردى را كه در مسجد براى خود جا گرفته است به زور از جايش بلند كنيم و در جاى او نماز بخوانيم ، آيا اين نماز صحيح است ؟\r\nپاسخ : بنابر احتياط واجب خير و بايد نماز را در محل ديگرى كه غصبى نيست دوباره خواند .\r\nپرسش : در جايى كه بين زن و مرد چيزى مانند پرده و يا ديوار فاصله نيست ، آيا زن در نماز مىتواند جلوتر از مرد بايستد ؟\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nپاسخ : بنابر احتياط واجب زن - خواه با مرد محرم باشد يا نه - در هنگام نماز به گونه‌اى بايستد كه در نظر عرف عقب‌تر از مرد باشد ، بلكه بهتر است جاى سجدهء او كمى عقب‌تر از جاى ايستادن مرد باشد ؛ البته براى زنان و مردانى كه در مسجدالحرام نماز مىخوانند مراعات اين شرط لازم نيست .\r\nپرسش : آيا دختر و پسر نامحرم در جاى خلوتى كه در معرض رفت و آمد ديگران نيست مىتوانند نماز بخوانند ؟\r\nپاسخ : بودن آنها در چنين مكانى جايز نيست ، ولى اگر آنجا نماز بخوانند نمازشان اشكالى ندارد .\r\nپرسش : آيا نماز خواندن در جايى كه صداى لهو و لعب مثلًا رقص و پايكوبى شنيده مىشود صحيح است ؟\r\nپاسخ : نماز خواندن اشكالى ندارد ، ولى نبايد به آن صداها گوش دهد .\r\n\r\nقبله عامل وحدت صفوف\r\nپيامبر اسلام صلى الله عليه و آله و سلم مدت سيزده سال پس از بعثت در مكه و چندين ماه بعد از هجرت در مدينه به امر خدا به سوى « بيت‌المقدس » نماز مىخواند ، ولى بعد از آن قبله تغيير يافت و بر مسلمانان امر شد تا به سوى « كعبه » نماز بگذارند .\r\nدر اين كه مدت عبادت مسلمانان به سوى بيت‌المقدس در مدينه چند ماه بوده ، مفسران اختلاف نظر دارند ، از هفت ماه تا هفده ماه ذكر\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nكرده‌اند ، ولى هر چه بود آنها در اين مدت بسيار مورد سرزنش يهود قرار داشتند ، چرا كه بيت‌المقدس در اصل قبله يهود بود ، آنها به مسلمانان مىگفتند : شما از خود استقلال نداريد و به سوى قبلهء ما نماز مىخوانيد ، و اين دليل آن است كه ما بر حقيم .\r\nاين گفتگوها براى پيامبر اسلام صلى الله عليه و آله و سلم و مسلمانان خيلى ناگوار بود ، آنها از يك سو مطيع فرمان خدا بودند ، و از سوى ديگر طعنه‌هاى يهود از آنها قطع نمىشد ، به همين جهت پيامبر صلى الله عليه و آله و سلم شبها به اطراف آسمان مىنگريست ، گويا در انتظار وحى الهى بود . مدتى از اين انتظار گذشت تا اين كه فرمان تغيير قبله صادر شد و در حالى كه پيامبر صلى الله عليه و آله و سلم دو ركعت نماز ظهر را در مسجد « بنى سالم » به سوى بيت‌المقدس خوانده بود جبرئيل مأمور شد بازوى وى را بگيرد و روى او را به سوى كعبه بگرداند .\r\nمسلمانان با مشاهدهء اين وضعيت فوراً صفوف خود را تغيير دادند به گونه‌اى كه زنها جاى خود را به مردان و مردان جاى خود را به زنان دادند ، چرا كه بيت‌المقدس تقريباً در سمت شمال بود ، در حالى كه كعبه درست در سمت جنوب قرار داشت .\r\nشايد يكى از دلايل مهم تغيير قبله اين بود كه چون خانهء كعبه در آن زمان كانون بت‌هاى مشركان بود ، در آغاز كار به مسلمانان دستور داده شد به طور موقت به سوى بيت‌المقدس نماز بخوانند و به اين ترتيب صفوف خود را از مشركان جدا كنند ، ولى هنگامى كه آنها به مدينه هجرت كرده و تشكيل حكومت دادند و صفوفشان از ديگران كاملًا جدا گرديد ، ديگر ادامهء اين وضع ضرورت نداشت و در اين هنگام به امر خداوند به سوى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nكعبه قديمىترين مركز توحيد و پرسابقه‌ترين كانون انبياء باز گشتند .\r\nبه هر حال ما مسلمانان همهء نمازهاى واجب و مستحب را بايد به طرف كعبه كه در مكهء معظمه قرار دارد بخوانيم ، همچنين كارهاى ديگرى از قبيل سر بريدن حيوان كه بايد رو به قبله انجام گيرد نيز داراى اين حكم است .\r\nمسألهء 1 - اگر نمازگزار ايستاده نماز مىخواند ، كافى است به گونه‌اى بايستد كه بگويند رو به قبله ايستاده ، يعنى قسمت جلو بدن مانند صورت و سينه‌اش رو به قبله باشد ، و لازم نيست سر زانوها و انگشتان پا هم به طرف قبله باشد .\r\nمسألهء 2 - اگر نمازگزار به خاطر عذرى نشسته نماز مىخواند بايد به گونه‌اى بنشيند كه صورت ، سينه و شكم او رو به قبله باشد ، ولى لازم نيست زانوهاى خود را به سمت قبله قرار دهد .\r\nمسألهء 3 - اگر نمازگزار مجبور است خوابيده نماز بخواند بايد طورى روى پهلوى راست بخوابد كه جلوى بدن او رو به قبله قرار گيرد و اگر نمىتواند بايد به پهلوى چپ طورى بخوابد كه جلوى بدن او به سمت قبله باشد و اگر به همين مقدار هم نمىتواند بايد به پشت طورى بخوابد كه كف پاهاى او رو به قبله قرار گيرد .\r\nمسألهء 4 - نماز مستحبّى را مىتوان در حال راه رفتن و سواره خواند و اگر انسان در اين دو حال نماز مستحبّى بخواند لازم نيست رو به قبله باشد ؛ ولى اگر در حال استقرار نماز مىخواند ، بنابر احتياط بايد رو به قبله باشد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nمسألهء 5 - انسان بايد براى پيدا كردن قبله كوشش نمايد تا در مرحلهء اول يقين يا اطمينان به آن پيدا كند و اگر چنين امرى محقق نشد بايد به گمانى كه به وسيلهء محراب مسجد مسلمانان يا قبرهاى آنان يا از راه‌هاى ديگر برايش پيدا مىشود ، عمل نمايد . و اگر گمان نيز برايش حاصل نشد بعيد نيست كه بتواند به هر جهتى كه بخواهد نماز بخواند ، گرچه احتياط آن است كه چهار نماز به چهار طرف بخواند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nفصل دهم : اذان و اقامه ، شعارى پر محتوا\r\nهر ملتى در هر عصر و زمانى براى برانگيختن عواطف و احساسات افراد خود و دعوت آنها به وظايف فردى و اجتماعى شعار خاصى دارند ، مثلًا مسيحيان براى دعوت پيروان خود به كليسا از نواختن صداى ناقوس استفاده مىكنند ؛ ولى شعار اذان كه در اسلام براى دعوت به نماز از آن استفاده مىشود به مراتب رساتر و مؤثرتر است ، چه شعارى از اين بالاتر كه با نام خداى بزرگ آغاز شده و با شهادت به يگانگى او و گواهى به پيامبرى حضرت محمد صلى الله عليه و آله و سلم اوج گرفته و با دعوت به نماز و رستگارى و عمل نيك ادامه پيدا كرده و سپس با ياد خدا و اقرار به يكتايى او با جمله‌هايى موزون و عباراتى كوتاه و مضمونى روشن و سازنده و آگاه كننده به پايان مىرسد .\r\nدر روايات اسلامى نسبت به مسأله گفتن اذان تأكيد فراوانى شده است و براى گويندگان اذان مقام‌هاى بلند اخروى و ثواب‌هاى زياد در نظر گرفته شده است كه در حقيقت اين بلندى مقام به خاطر دعوت ديگران به سوى خدا و عبادتى همچون نماز است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nصداى اذان كه به هنگام نماز به طور مرتب در شبانه‌روز از گلدسته‌هاى شهرهاى اسلامى طنين‌افكن مىشود ، همچون نداى آزادى و نسيم حيات‌بخش استقلال گوش‌هاى مسلمانان راستين را نوازش مىدهد و بر جان بدخواهان نگرانى و اضطراب مىافكند . شاهد اين كلام اعتراف صريح « گلادستون » يكى از سياستمداران طراز اول انگليس در عصر خودش مىباشد كه در برابر جمعى از مسيحيان چنين اظهار مىكند :\r\n« تا هنگامى كه نام محمد در مأذنه‌ها و گلدسته‌ها بلند است و كعبه پابرجاست و قرآن رهنما و پيشواى مسلمانان است امكان ندارد پايه‌هاى سياست ما در سرزمين‌هاى اسلامى استوار و برقرار گردد . » « 1 » ولى بايد توجه داشت همانطور كه باطن اذان و محتويات آن دلنشين و زيباست ، بايد آن را با صورتى زيبا و صدايى خوب ادا نمود . اينطور نباشد كه به خاطر صداى ناهنجار گويندهء اذان شيوايى اذان پايمال گردد . سعدى در ضمن داستانى كوتاه به اهميت اين مطلب چنين اشاره مىنمايد : « ناخوش آوازى به بانگ بلند قرآن همى خواند ، صاحب‌دلى بر او بگذشت ، گفت : ترا مُشاهره « 2 » چند است ؟ گفت : هيچ ، گفت : پس اين زحمت خود چندين چرا همى دهى ؟ گفت : از بهر خدا مىخوانم ، گفت :\r\nاز بهر خدا مخوان .\r\n گر تو قرآن برين نَمَط « 3 » خوانى * ببرى رونق مسلمانى » « 4 » \r\n\r\n\r\n","description":"","footnote":"\r\n( 1 ) - تفسير نمونه ، ج 4 ، ص 438\r\n( 2 ) - مشاهره : حقوق و دستمزد ماهيانه\r\n( 3 ) - نَمَط : روش\r\n( 4 ) - گلستان ، باب چهارم در فوايد خاموشى ، ص 187 ، حكايت 14\r\n","page_name":" 237 ","page_number":237},
  {"content":"\r\n\r\nالبته نبايد اذان و اقامه با آوازى كه در مجالس فساد و لهو و بازيگرى مرسوم است گفته شود .\r\nبه هر حال براى نمازگزار - چه زن و چه مرد - مستحب است پيش از شروع نمازهاى واجب شبانه‌روزى ، خواه مسافر باشد يا خير ، نمازش ادا باشد يا قضا ، ابتدا اذان و پس از آن اقامه بگويد .\r\n\r\nچگونگى اذان\r\n« اذان » داراى هجده جمله است به ترتيب زير : 1 - چهار مرتبه\r\n« اللَّه اكبر »\r\nيعنى : خداوند بزرگ‌تر از آن است كه توصيف شود .\r\n2 - دو مرتبه\r\n« اشْهَدُ انْ لا إله الّا اللَّه »\r\nيعنى : گواهى مىدهم كه جز خداى يكتا خداوندى نيست .\r\n3 - دو مرتبه\r\n« اشْهَدُ انَّ مُحَمَّداً رَسُولُ اللَّه »\r\nيعنى : گواهى مىدهم كه محمد فرستادهء خداست .\r\n4 - دو مرتبه\r\n« حَيَّ عَلَى الصَّلاة »\r\nيعنى : بشتاب به سوى نماز .\r\n5 - دو مرتبه\r\n« حَيَّ عَلَى الفَلاح »\r\nيعنى : بشتاب به سوى رستگارى .\r\n6 - دو مرتبه\r\n« حَيَّ عَلَى خَيْرِ اْلعَمَل »\r\nيعنى : بشتاب به سوى بهترين كار و عمل .\r\n7 - دو مرتبه\r\n« اللَّهُ اكْبَر » .\r\n8 - در پايان دو مرتبه\r\n« لا الهَ الّا اللَّه »\r\nيعنى : جز خداى يگانه خدايى وجود ندارد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nچگونگى اقامه\r\n« اقامه » داراى هفده جمله است به اين صورت كه به جاى چهار مرتبه\r\n« اللَّهُ اكْبَر »\r\nدر اول اذان ، در اقامه دو مرتبه\r\n« اللَّهُ اكْبَر »\r\nگفته مىشود و بعد از گفتن\r\n« حَيَّ عَلى خَيْرِ الْعَمَل »\r\nدو مرتبه\r\n« قَدْ قامَتِ اْلصَّلاة »\r\nاضافه گشته و در پايان به جاى دو مرتبه\r\n« لا الهَ الّا اللَّه »\r\nاين جمله يك مرتبه گفته مىشود .\r\nمسألهء 1 - جملهء\r\n« اشْهَدُ انَّ عَلِيًّا وَلِيُّ اللَّه »\r\nجزو اذان و اقامه نيست ولى خوب است پس از\r\n« اشْهَدُ انَّ مُحَمَّداً رَسُولُ اللَّه »\r\nبه قصد نزديك شدن به خداوند گفته شود .\r\nمسألهء 2 - بين جمله‌هاى اذان يا اقامه نبايد بيش از مقدار متعارف فاصله شود و گرنه بايد از سر گرفته شود .\r\nمسألهء 3 - بين اذان و اقامه نبايد زياد فاصله انداخته شود و گرنه مستحب است دوباره اذان و اقامه را بدون فاصلهء زياد بگويد .\r\nمسألهء 4 - اذان را بايد قبل از اقامه بگويند و اگر بعد از آن بگويند صحيح نيست .\r\nمسألهء 5 - مستحب است انسان در حال گفتن اذان رو به قبله بوده و با وضو يا غسل باشد و دست‌ها را به گوش گذاشته و صدا را بلند نموده و بكشد و نيز مستحب است بين جمله‌هاى اذان كمى فاصله انداخته و بين آنها حرف نزند .\r\nمسألهء 6 - در حال اقامه انسان بايد ايستاده و با وضو باشد ، و مستحب است بدنش آرام باشد .\r\nمسألهء 7 - مستحب است نمازگزار اقامه را آهسته‌تر از اذان بگويد و\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nجمله‌هاى آن را به هم نچسباند ، ولى به اندازه‌اى كه بين جمله‌هاى اذان فاصله مىدهد ، بين جمله‌هاى اقامه فاصله ندهد .\r\nمسألهء 8 - انسان مىتواند به اميد كسب ثواب بعد از اذان و قبل از اقامه يك قدم برداشته يا قدرى بنشيند يا سجده نمايد يا ذكرى بگويد يا دعايى بخواند يا قدرى ساكت شود .\r\nمسألهء 9 - مستحب است فردى را كه براى گفتن اذان معين مىكنند عادل ، وقت‌شناس و داراى صداى بلند باشد و اذان را در جاى بلندى بگويد .\r\nمسألهء 10 - اذان و اقامهء نماز جماعت را بايد مرد بگويد ، مگر اين كه زنى با همهء مردانى كه مىخواهند نماز جماعت بخوانند محرم باشد كه در اين صورت اذان او براى آن جماعت كافى است ، گرچه احتياط مستحب آن است كه به آن اذان اكتفا نشود .\r\nمسألهء 11 - اگر براى نماز جماعت اذان و اقامه گفته باشند ، فردى كه با آن جماعت مىخواهد نماز بخواند نبايد براى نماز خود اذان و اقامه بگويد .\r\nمسألهء 12 - اگر انسان براى خواندن نماز به مسجد رفت و ديد كه نماز جماعت تمام شده است در صورتى كه براى آن نماز جماعت اذان و اقامه گفته شده و او بخواهد در همان‌جا نمازش را چه فرادى و چه با جماعت ديگرى بخواند ، بنابر احتياط واجب تا وقتى كه صف‌هاى نماز قبلى به هم نخورده و جمعيت متفرق نشده باشد ، نمىتواند براى نماز خود اذان و اقامه بگويد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nمسألهء 13 - اگر نماز ظهر و عصر يا مغرب و عشاء را بدون فاصله يا با فاصلهء كمى از يكديگر بخواند ، گفتن اذان در نماز عصر يا عشاء ساقط مىگردد و فقط بايد براى آن اقامه بگويد ، البته خواندن تعقيبات نماز يا نمازهاى نافله عصر و مغرب ، فاصله به حساب نمىآيد .\r\nمسألهء 14 - مستحب است در روز اول كه بچه به دنيا مىآيد يا پيش از آن كه بند نافش بيفتد در گوش راست او « اذان » و در گوش چپش « اقامه » بگويند .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nفصل يازدهم : واجبات نماز\r\nنماز داراى اجزاء و قسمت‌هاى مختلفى است كه بجا آوردن بعضى از اين قسمت‌ها مثل ركوع واجب و بجا آوردن برخى ديگر مثل قنوت مستحب است .\r\nامورى كه انجام آن در نماز واجب و لازم است خود بر دو قسم است ؛ بعضى از آنها ركن بوده و برخى ديگر جزو اركان نمىباشد ، كه در زير به بيان هر يك از آنها مىپردازيم :\r\n\r\nاركان نماز\r\n« اركان » به واجباتى از نماز گويند كه اگر از روى عمد يا اشتباه ، اضافه يا ترك شوند ، نماز باطل مىگردد و عبارتند از :\r\n\r\n1 - نيّت\r\n« نيت » عبارت است از تصميم بر انجام كار و اين كه انسان بداند چه كارى را مىخواهد انجام دهد ولى لازم نيست انسان نيّت را بر زبان جارى نمايد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nنمازگزار بايد نماز را به قصد نزديك شدن به خداوند متعال و انجام فرمان او بجا آورد و اگر انگيزه‌اى غير از خدا در كار او باشد مثلًا براى نشان دادن به مردم نماز بخواند نمازش باطل است ، بلكه اگر فقط قسمتى از نماز را براى غير خدا بجا آورد باز نمازش باطل است .\r\nپرسش : آيا مشخص كردن تعداد ركعت‌هاى نماز در هنگام نيت لازم است به اين كه مثلًا بگويد : دو ركعت نماز صبح براى نزديك شدن به خدا به جا مىآورم يا لازم نيست ؟\r\nپاسخ : لازم نيست ، ولى بايد نمازگزار متوجه باشد نمازى كه مىخواهد بجا آورد نماز ظهر است يا عصر ، نماز قضا است يا اداء ؛ همچنين بايد مشخص نمايد نماز واجب شبانه‌روزى است يا نماز نافله و مستحبى .\r\n\r\n2 - قيام\r\n« قيام » يعنى راست ايستادن و پرهيز از خم شدن ؛ قيام هنگام گفتن تكبيرةالاحرام و همچنين قيام پيش از رفتن به ركوع كه آن را « قيام متصل به ركوع » مىنامند جزو اركان نماز است ، ولى قيام موقع خواندن حمد و سوره و قيام پس از برخاستن از ركوع اگرچه امرى واجب است اما ركن نيست و به همين جهت اگر از روى فراموشى ترك شود نماز صحيح است .\r\nمسألهء 1 - بدن نمازگزار در هنگام قيام بايد آرام باشد و بنابر احتياط واجب نمازگزار از تكيه‌كردن به ديوار يا عصا و هر چيز ديگر خوددارى نمايد مگر در هنگام ناچارى كه تكيه دادن مانعى ندارد .\r\nمسألهء 2 - احتياط واجب آن است كه در موقع ايستادن هر دو پا روى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nزمين قرار گيرد ، ولى انداختن سنگينى بدن به طور مساوى روى دو پا لازم نيست .\r\nمسألهء 3 - مستحب است در حال قيام نمازگزار ستون فقرات و گردن خود را صاف نگه داشته ، شانه‌ها را پايين انداخته ، كف دست‌ها را بر روى ران‌ها گذاشته ، انگشتان دست را به هم چسبانده ، جاى سجده را نگاه كرده ، نماز را با حالت خضوع و خشوع به جاى آورده ، پاها را پس و پيش نگذاشته و آنها را از سه انگشت باز تا يك وجب فاصله دهد ؛ همچنين احتياط مستحب آن است كه دست‌ها و انگشتها را در هنگام قيام حركت ندهد .\r\nمسألهء 4 - اگر نمازگزار مىخواهد در حال نماز كمى جلو يا عقب برود يا كمى بدن را به سمت راست يا چپ حركت دهد ، بايد در حال حركت چيزى نخواند و وقتى بدن آرام گرفت به خواندن نماز ادامه دهد .\r\nمسألهء 5 - اگر نمازگزار در بين نماز از هر گونه ايستادن عاجز شود ، بايد بنشيند و اگر از نشستن هم عاجز شود بايد به صورتى كه در فصل نهم در مبحث قبله گفته شد بخوابد ، ولى بايد توجه نمايد تا بدنش آرام نگرفته چيزى از نماز را نخواند .\r\nمسألهء 6 - نمازهاى مستحبى را مىتوان نشسته خواند ، ولى بهتر است دو ركعت نماز نشسته را يك ركعت ايستاده به حساب آورد .\r\n\r\n3 - تكبيرة الاحرام\r\n« اللَّهُ اكْبَر »\r\nدر آغاز هر نماز را « تكبيرةالاحرام » گويند كه بايد دو كلمهء « اللَّه » و « اكبر » و نيز حروف آن پشت سر هم گفته شود . بالا بردن دست‌ها تا\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nبرابر گوش يا برابر صورت هنگام گفتن تكبيرةالاحرام و ديگر تكبيرهاى نماز واجب نبوده بلكه امرى مستحب مىباشد .\r\n\r\n4 - ركوع\r\nنمازگزار بايد در ركعت اول پس از حمد و سوره و در ركعت دوم پس از قنوت و در ركعت سوم و چهارم پس از خواندن تسبيحات اربعه به قصد ركوع به اندازه‌اى به طرف جلو خم شود كه كف دست‌هايش به سر زانوها برسد و بنابر احتياط دست‌ها را به زانوها بگذارد .\r\nرعايت امور زير در ركوع براى نمازگزار مستحب است : 1 - در ركوع زانوها را به طرف عقب داده ، پشت را صاف نگه داشته ، گردن را كشيده و مساوى پشت نگه دارد ؛ 2 - بين دو قدم را نگاه كند ؛ 3 - پيش از گفتن ذكر ركوع يا بعد از آن صلوات بفرستد .\r\nپرسش : كسى كه دست يا زانوى او با ديگران فرق دارد ، مثلًا دست‌هايش كوچك‌تر از ديگران است ، به چه اندازه‌اى براى ركوع بايد خم شود ؟\r\nپاسخ : بايد به اندازه‌اى كه افراد عادى براى ركوع خم مىشوند خم شود .\r\nپرسش : اگر نمازگزار ركوع را فراموش نمايد و قبل از رسيدن به سجده يادش بيايد تكليف وى چيست ؟\r\nپاسخ : بايد صاف بايستد و بعد به ركوع رود و اگر از زمين به حالت خميدگى به ركوع برگردد چون قيام متصل به ركوع را بجا نياورده نمازش باطل است .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n5 - سجود\r\nنمازگزار بايد در هر ركعت از نمازهاى واجب و مستحب بعد از ركوع دو بار « سجده » نمايد . به اين صورت كه پيشانى ، كف دو دست ، سر دو زانو و انگشت بزرگ پاها را بر زمين يا ساير چيزهايى كه سجده بر آنها صحيح است قرار دهد .\r\nچيزهايى كه سجده بر آنها صحيح است : سجده بر زمين و چيزهاى غير خوراكى و غير پوشاكى كه از زمين مىرويد مثل چوب و برگ درخت ، گرچه مانند علف و كاه خوراك حيوانات باشد ، و همچنين بر سنگهاى معدنى چون سنگ مرمر و سنگ سياه و سنگ آهك و سنگ گچ صحيح است و بهترين چيز براى سجده تربت حضرت امام حسين عليه السلام و پس از آن به ترتيب خاك ، سنگ و گياه مىباشد .\r\nچيزى كه بر آن سجده مىشود بايد داراى شرايط زير باشد : 1 - پاك باشد ، ولى اگر مثلًا مهر را روى فرش نجس بگذارد يا يك طرف مهر نجس باشد و پيشانى را به طرف پاك آن بگذارد اشكال ندارد .\r\n2 - بنابر احتياط واجب مقدار آن حداقل به اندازهء يك درهم ( كمتر از يك سكهء بيست و پنج تومانى ) باشد .\r\n3 - از مواد نفتى و يا پوشاكى و يا خوراكى مثل گندم و جو و نيز مواد معدنى مانند طلا و نقره نباشد .\r\n4 - بر روى چيزى كه پيشانى روى آن آرام نمىگيرد قرار نداشته باشد ، ولى اگر مثلًا مهر روى تشك يا چيزى كه بعد از سرگذاشتن و مقدارى پايين رفتن آرام مىگيرد قرار داشته باشد اشكالى ندارد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n5 - بين آن و پيشانى چيزى مانع نباشد ، پس اگر مهر به قدرى چرك باشد كه پيشانى به خود مهر نرسد سجده باطل است ، ولى اگر فقط رنگ مهر تغيير كرده باشد مانعى ندارد .\r\nمستحبات سجده : رعايت امورى هنگام سجده مستحب است كه برخى از آنها عبارتند از : 1 - موقعى كه مرد مىخواهد از ركوع به سجده برود ابتدا دست‌ها را روى زمين قرار دهد و زن ابتدا زانوها را بر زمين قرار دهد .\r\n2 - غير از پيشانى بينى را نيز بر چيزى كه سجده بر آن صحيح است بگذارد .\r\n3 - در حال سجده انگشتان دست را به هم چسبانده و در برابر صورت بگذارد به طورى كه سر آنها رو به قبله باشد .\r\n4 - سجده را طول دهد و در سجده صلوات بفرستد .\r\n5 - در سجده دعا كند و از خدا حاجت بخواهد ، ولى خواندن قرآن در سجده مكروه است .\r\nپرسش : سجده كردن براى غير خداوند متعال چه حكمى دارد ؟\r\nپاسخ : حرام مىباشد و اگر كسى مقابل قبر پيامبر اكرم صلى الله عليه و آله و سلم يا امامان عليهم السلام پيشانى را بر زمين گذارد در صورتى اشكال ندارد كه فقط براى خدا و شكرگزارى از او باشد ، گرچه بهتر است از اين كار پرهيز شود .\r\nپرسش : اگر هنگام سجده نمودن پيشانى بىاختيار از جاى سجده بلند شود تكليف انسان چيست ؟\r\nپاسخ : چنانچه ممكن است نبايد دوباره پيشانى را بر جاى سجده\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبگذارد ، چه ذكر سجده را گفته باشد يا خير ، و اگر نتواند سر را نگه دارد و پيشانى بىاختيار به جاى سجده برسد روى هم يك سجده حساب شده و در صورتى كه ذكر سجده را نگفته باشد بايد ذكر را بگويد .\r\nپرسش : در موقعى كه انسان ذكر سجده را مىگويد اگر يكى از هفت عضو گفته شده را از زمين بردارد چه حكمى دارد ؟\r\nپاسخ : اگر عمداً در موقعى كه مشغول گفتن ذكر است يكى از هفت عضو را از زمين بردارد ، بنابر احتياط نماز را تمام كرده و مجدداً آن نماز را بخواند و در صورتى كه مشغول گفتن ذكر نيست اگر به جز پيشانى جاهاى ديگر را از زمين بردارد و دوباره بگذارد اشكال ندارد . و اگر از روى اشتباه پيش از تمام شدن ذكر سجده پيشانى را از زمين بردارد ، نمىتواند آن را دوباره زمين بگذارد و بايد آن را يك سجده حساب نمايد ، ولى چنانچه اعضاى ديگر غير از پيشانى را از روى اشتباه از زمين بردارد بايد بنابر احتياط واجب دوباره آنها را به زمين گذاشته و ذكر را بگويد .\r\nپرسش : چنانچه نمازگزار مقدارى از ذكر سجده را در هنگام رفتن و يا سربرداشتن از سجده بگويد نمازش چطور است ؟\r\nپاسخ : اگر پيش از آن كه پيشانى به زمين برسد و بدن آرام گيرد از روى عمد ذكر سجده را بگويد يا پيش از تمام شدن ذكر سجده عمداً سر از سجده بردارد نمازش باطل است ، اما اگر از روى اشتباه قبل از رسيدن به سجده ذكر را بگويد ، بايد وقتى به سجده رفت و بدن آرام گرفت دوباره ذكر سجده را بگويد و اگر از روى اشتباه پيش از تمام شدن ذكر سر از سجده بردارد مانعى ندارد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nپرسش : آيا نمازگزار پس از سربرداشتن از سجدهء اول بلافاصله مىتواند براى سجده دوم سر به زمين بگذارد ؟\r\nپاسخ : خير ، بلكه بايد وقتى سر از سجدهء اول برداشت مقدارى بنشيند تا بدن آرام گيرد و دوباره به سجده برود .\r\nپرسش : سجده بر كاغذ چه حكمى دارد ؟\r\nپاسخ : اگر كاغذ را از چيزى مثل چوب و كاه كه سجده بر آن صحيح است ساخته باشند مىتوان بر آن سجده كرد ، ولى اگر آن را از چيزهاى ديگرى كه بر آن نمىتوان سجده كرد ساخته‌اند ، سجده بر آن اشكال دارد .\r\nپرسش : اگر نمازگزار چيزى كه سجده بر آن صحيح باشد در اختيار نداشته باشد يا به دليلى نتواند از آن استفاده كند ، براى سجده چه كند ؟\r\nپاسخ : اگر وقت وسعت دارد بايد نماز را رها كرده و پس از پيدا نمودن چيزى كه سجده بر آن صحيح است دوباره نماز را از سر بگيرد ، و اگر وقت تنگ است مىتواند بر لباس خود سجده نمايد . و اگر لباس هم ندارد يا سجده بر آن ممكن نيست ، مىتواند بر پشت دست سجده نمايد .\r\nپرسش : اگر در سجده اول مهر به پيشانى بچسبد ، آيا مىتواند به همين حال عمداً دوباره به سجده برود ؟\r\nپاسخ : خير ، بلكه بايد مهر را از پيشانى جدا نمايد .\r\n\r\nواجبات غير ركنى نماز\r\nبه واجباتى كه اگر از روى عمد اضافه يا ترك شود نماز باطل مىگردد و اگر از روى اشتباه و سهو كم يا زياد گردد نماز صحيح بوده و باطل\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنمىگردد « واجبات غير ركنى » گويند ، كه عبارتند از :\r\n\r\n1 - قرائت\r\nدر ركعت اول و دوم نمازهاى شبانه‌روزى بايد پس از تكبيرةالاحرام ابتدا سورهء حمد و سپس بنابر احتياط واجب يك سورهء كامل از سوره‌هايى كه سجدهء واجب ندارد خوانده شود . و در ركعت سوم و چهارم نماز مىتوان يك مرتبه تسبيحات اربعه را خواند ، ولى احتياط مستحب آن است كه از سه مرتبه كمتر نباشد ؛ همچنين مىتوان به جاى آن فقط يك حمد قرائت نمود و نيز مىتوان به دلخواه در هر كدام از ركعت سوم و چهارم حمد و در ركعت ديگر تسبيحات را خواند .\r\nپرسش : آيا نمازگزار مىتواند بعد از حمد سورهء « قريش » يا سورهء « انشراح » را بخواند ؟\r\nپاسخ : خير نمىتواند ، چون دو سورهء « فيل » و « قريش » با هم در نماز يك سوره به حساب مىآيند ، پس نمازگزار نمىتواند هر كدام از آنها را به تنهايى در يك ركعت نماز بخواند ، بلكه بعد از خواندن حمد اول بايد سورهء « فيل » و سپس سورهء « قريش » را بخواند ؛ و همين‌گونه است حال دو سورهء « ضحى » و « انشراح » كه نمازگزار بايد اول سورهء « ضحى » و سپس سورهء « انشراح » را با آن بخواند .\r\nپرسش : حمد و سوره در چه نمازهايى بايد بلند و در چه نمازهايى بايد آهسته خوانده شود ؟\r\nپاسخ : زن و مرد واجب است كه حمد و سورهء نماز ظهر و عصر را آهسته بخوانند و اگر از روى عمد بلند بخوانند نمازشان باطل است . و بر\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمرد واجب است كه حمد و سورهء نمازهاى « صبح » ، « مغرب » و « عشا » را بلند بخواند ، ولى زن مىتواند حمد و سورهء اين نمازها را بلند يا آهسته بخواند ، مگر اين كه نامحرم صدايش را بشنود كه در اين صورت بنابر احتياط واجب بايد آنها را آهسته بخواند .\r\nپرسش : اگر انسان از روى اشتباه جايى كه بايد حمد و سوره را بلند بخواند آهسته بخواند و يا در جايى كه بايد آهسته بخواند بلند بخواند نمازش چگونه است ؟\r\nپاسخ : نمازش صحيح است ، و اگر در بين خواندن حمد و سوره متوجه اشتباه خود شود از آن به بعد طبق وظيفه‌اش عمل مىكند و لازم نيست مقدارى را كه خوانده دوباره بخواند .\r\nپرسش : ملاك بلندى صدا در قرائت حمد و سوره چيست و نمازگزار چه مقدار بايد صدا را بلند نمايد ؟\r\nپاسخ : اگر طورى بخواند كه به نظر مردم بلند به حساب آيد كافى است ؛ البته نمازگزار نبايد بيش از حد معمول صدايش را بلند نمايد ، مثلًا فرياد بكشد ، و گرنه نمازش باطل است .\r\nپرسش : تسبيحات اربعه را بايد آهسته خواند يا بلند ؟\r\nپاسخ : بنابر احتياط واجب زن و مرد بايد تسبيحات اربعه را در تمام نمازها آهسته بخوانند و همچنين اگر در ركعت سوم و چهارم به جاى تسبيحات اربعه سورهء « حمد » را مىخوانند ، بنابر احتياط واجب بايد حتى « بسم اللَّه الرحمن الرحيم » آن را هم آهسته بخوانند .\r\nپرسش : اگر از روى اشتباه در ركعت اول يا دوم شروع به خواندن\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nتسبيحات اربعه نمايد ، وظيفه‌اش چيست ؟\r\nپاسخ : چنانچه بعد از رفتن به ركوع متوجه اشتباه خود شود نمازش صحيح است ، ولى اگر قبل از رفتن به ركوع متوجه آن شود بايد آنچه را از روى اشتباه شروع كرده رها نموده و آنچه را كه وظيفهء اوست بخواند .\r\n\r\n2 - تشهد\r\nنمازگزار بايد در ركعت دوم تمام نمازهاى واجب و مستحب و همچنين ركعت سوم نماز مغرب و ركعت چهارم نمازهاى چهار ركعتى پس از سجدهء دوم نشسته و در حالى كه بدنش آرام است ذكر تشهد را بگويد . ناگفته نماند - چنان كه گذشت - در آخرين ركعت نماز شب كه يك ركعت است و « وِتر » نام دارد ، تشهد پس از انجام يك ركعت بجا آورده مىشود .\r\n\r\n3 - سلام\r\nسلام پس از تشهد ركعت آخر نماز قرار دارد كه اگر نمازگزار از روى عمد آن را نگويد نمازش باطل است .\r\n\r\n4 - ذكر\r\nنمازگزار بايد در ركعت سوم و چهارم نماز و نيز در حال ركوع و سجده ذكر بگويد .\r\nپرسش : نمازگزار به جز حمد و سوره و تسبيحات اربعه بقيهء ذكرهاى واجب يا مستحب نماز چون تكبيرةالاحرام ، ذكر ركوع و سجده و قنوت و تشهد و سلام را بايد آهسته بخواند يا بلند ؟\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nپاسخ : اختيار با خود اوست مىتواند بلند يا آهسته بخواند .\r\n\r\n5 - ترتيب\r\n« ترتيب » بدين معناست كه نمازگزار واجبات نماز را به همان صورتى كه گفته شده انجام دهد ، پس اگر عمداً اين ترتيب را به هم بزند و مثلًا حمد را بعد از سوره يا سجده را پيش از ركوع بجا آورد نمازش باطل است .\r\n\r\n6 - موالات\r\n« موالات » يعنى نمازگزار كارهاى نماز مانند ركوع ، سجود و تشهد را پشت سر هم و بدون فاصله زياد بجا آورد ، پس اگر ذكرها و كارهاى نماز را پشت سر هم بجا نياورد به‌گونه‌اى كه از صورت نمازگزار بودن خارج شود ، مثلًا بعد از خواندن حمد مقدار زيادى صبر نموده آنگاه وارد سوره شود نمازش باطل است ، ولى طول دادن ركوع و سجود و خواندن سوره‌هاى بزرگ موالات نماز را به هم نمىزند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nفصل دوازدهم : ترتيب و ترجمهء نماز\r\nدر اين فصل چگونگى انجام نمازهاى شبانه‌روزى همراه با ترجمهء آن را با هم به ترتيب زير مرور مىنماييم : 1 - نمازگزار پس از گرفتن وضو و رعايت شرايط گفته شده براى لباس و مكان به طرف قبله ايستاده و نماز مورد نظر خود را نيت مىنمايد ، مثلًا قصد مىكند : « نماز صبح بجا مىآورم براى تقرّب به سوى خدا . »\r\n2 - در حالى كه بدن آرام و بىحركت است تكبيرةالاحرام يعنى\r\n« اللَّهُ اكْبَر »\r\nمىگويد .\r\n3 - بعد از آن سورهء حمد را به ترتيب زير مىخواند :\r\n« بِسْمِ اللَّهِ اْلرَّحْمنِ اْلرَّحيمِ »\r\nيعنى : به نام خداوند بخشندهء مهربان .\r\n« الْحَمْدُ للَّهِ رَبِّ الْعالَمينَ »\r\nيعنى : حمد و ستايش مخصوص خداوندى است كه پرورش دهندهء همهء موجودات است .\r\n« الرَّحْمنِ الرَّحيمِ »\r\nيعنى : او كه بخشنده و مهربان است .\r\n« مالِكِ يَوْمِ الدِّينِ »\r\nيعنى : صاحب اختيار روز قيامت است .\r\n« ايّاكَ نَعْبُدُ وَ ايّاكَ نَسْتَعينَ »\r\nيعنى : فقط تو را پرستش نموده و تنها از تو\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nكمك مىجوييم .\r\n« اهْدِنَا الصِّراطَ الْمُسْتَقيمَ »\r\nيعنى : خداوندا ! ما را به راه راست هدايت نما .\r\n« صِراطَ الَّذينَ انْعَمْتَ عَلَيْهِم غَيْرِ الْمَغْضُوبِ عَلَيْهِم وَ لَا الضّالّينَ »\r\nيعنى :\r\nراه كسانى كه به آنها نعمت دادى ، نه آنان كه بر ايشان غضب نمودى و نه راه گمراهان .\r\n4 - سپس بنابر احتياط واجب بايد يكى از سوره‌هاى قرآن - به جز آنهايى كه سجدهء واجب دارند - را بخواند .\r\nنكتهء قابل توجه اين كه مكروه است نمازگزار در تمام نمازهاى يك شبانه‌روز سورهء توحيد ( اخلاص ) را ترك نمايد ؛ همچنين مكروه است همان سوره‌اى را كه در ركعت اول خوانده در ركعت دوم هم بخواند ، اما اگر سورهء توحيد را در هر دو ركعت بخواند مكروه نيست .\r\nو اينك سورهء توحيد را مرور مىنماييم :\r\n« بِسْمِ اللَّهِ الرَّحْمنِ الرَّحيمِ »\r\nيعنى : به نام خداوند بخشندهء مهربان .\r\n« قُلْ هُوَ اللَّهُ احَدٌ »\r\nيعنى : بگو اوست خدايى يگانه .\r\n« اللَّهُ الصَّمَدُ »\r\nيعنى : خدايى كه از تمام موجودات بىنياز است .\r\n« لَمْ يَلِدْ وَ لَمْ يُولَدْ »\r\nيعنى : فرزند ندارد و فرزند كسى نيست .\r\n« وَلَمْ يَكُنْ لَهُ كُفُواً احَدٌ »\r\nيعنى : و هيچ كس مِثل و همتاى او نيست .\r\n5 - سپس در حالى كه ايستاده و بدن آرام است براى ركوع خم شده و پس از آرام شدن بدن در ركوع به گفتن هر ذكرى كه مىخواهد بپردازد ، مثلًا بگويد :\r\n« سُبْحانَ رَبِّيَ الْعَظيمِ وَ بِحَمْدِهِ »\r\nيعنى : پروردگار بزرگ من از هر\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nعيب و نقصى پاك و منزه است و من مشغول ستايش او هستم ، يا سه مرتبه بنابر احتياط واجب بگويد :\r\n« سُبْحانَ اللَّهِ »\r\nيعنى : خداوند از هر عيب و نقصى پاك و منزه است .\r\n6 - از ركوع برخاسته و وقتى بدن راست و آرام شد مستحب است بگويد :\r\n« سَمِعَ اللَّهُ لِمَنْ حَمِدَه »\r\nيعنى : خداوند حمد و ثناى شخصى كه او را ستايش مىنمايد بشنود و بپذيرد .\r\n7 - به سجده رفته و وقتى بدن آرام گرفت هر ذكرى را كه مىخواهد بگويد ، مثلًا بگويد :\r\n« سُبْحانَ رَبِّيَ الاعْلى وَ بِحَمْدِه »\r\nيعنى : پروردگار برتر من از هر عيب و نقصى پاك و منزه است و من مشغول ستايش او هستم ، يا سه مرتبه بنابر احتياط واجب\r\n« سُبْحانَ اللَّه »\r\nبگويد . آنگاه سر از سجدهء اول برداشته و وقتى بدن آرام گرفت مستحب است\r\n« اللَّهُ اكْبَر »\r\nگفته آنگاه دوباره به سجده رفته و پس از گفتن ذكر سر از سجده برداشته و بنشيند .\r\n8 - براى بجا آوردن ركعت دوم از جا بر مىخيزد و در اين هنگام مستحب است بگويد :\r\n« بِحَوْلِ اللَّهِ وَ قُوَّتِه اقُومُ وَاقْعُدُ »\r\nيعنى : به يارى خداى متعال و قوّت او برمىخيزم و مىنشينم .\r\n9 - نمازگزار در ركعت دوم نيز مانند ركعت اول حمد و سوره را مىخواند .\r\n10 - آنگاه مستحب است نمازگزار قبل از رفتن به ركوع « قنوت » بخواند ، و آن بدين شكل است كه دست‌ها را بنابر احتياط واجب بلند كرده و به اميد ثواب كف دو دست را در كنار هم برابر صورت به سوى آسمان گرفته و به جز انگشت شست بقيهء انگشتها را به هم چسبانده و به\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nكف دست‌ها نگاه كرده ، آنگاه هر دعا يا ذكرى را اگرچه يك مرتبه\r\n« سُبْحانَ اللَّهِ »\r\nباشد مىخواند ؛ و مستحب است ذكر قنوت را بلند بگويد ، مگر در نماز جماعت كه اگر امام جماعت صداى او را بشنود بلند خواندن آن مستحب نيست .\r\n11 - بعد از تمام شدن قنوت به ركوع رفته و بعد از آن دو سجده بجا مىآورد .\r\n12 - نمازگزار پس از انجام دو سجدهء ركعت دوم بايد تشهد را به ترتيب زير بخواند :\r\n« اشْهَدُ انْ لا الهَ الَّا اللَّه وَحْدَهُ لا شَريكَ لَه »\r\nيعنى : شهادت مىدهم كه سزاوار پرستش نيست مگر خدايى كه يگانه است و شريك ندارد .\r\n« وَ اشْهَدُ انَّ مُحَمَّداً عَبْدُهُ وَ رَسُولُه »\r\nيعنى : و گواهى مىدهم كه محمد بندهء خدا و فرستادهء اوست .\r\n« اللّهُمَّ صَلِّ عَلى مُحَمَّدٍ وَ آلِ مُحَمَّدٍ »\r\nيعنى : خداوندا ! بر محمد و آل محمد صلى الله عليه و آله و سلم درود و رحمت فرست .\r\nمستحب است در حال تشهد نمازگزار بر ران چپ نشسته و روى پاى راست را بر كف پاى چپ بگذارد و همچنين دست‌ها را بر رانهاگذاشته و انگشتها را به يكديگر چسبانده و به دامان خود نگاه كند . و پيش از شروع تشهد :\r\n« الْحَمْدُ للَّهِ »\r\nيا\r\n« بِسْمِ اللَّهِ وَ بِاللَّهِ وَالْحَمْدُ للَّهِ وَ خَيْرُ الاسْماءِ للَّهِ »\r\nگفته و پس از تمام شدن آن بگويد :\r\n« وَ تَقَبَّلْ شَفاعَتَهُ وَ ارْفَعْ دَرَجَتَه »\r\nيعنى :\r\nخداوندا ! شفاعت پيامبر را در حق ما قبول كن و درجهء آن حضرت را نزد خود بالا ببر .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n13 - اگر نماز دو ركعتى است نمازگزار در حالى كه نشسته و بدنش آرام است به روش زير سلام داده و نماز را تمام كند : ابتدا مستحب است بگويد :\r\n« السَّلامُ عَلَيْكَ ايُّهَا النَّبيُّ وَ رَحْمَةُ اللَّهِ وَ بَرَكاتُه »\r\nيعنى : سلام بر تو اى پيامبر ! و رحمت و بركات خدا بر تو باد .\r\nپس از آن واجب است بگويد :\r\n« السَّلامُ عَلَيْنا وَ عَلى عِبادِ اللَّهِ الصَّالِحينَ »\r\nيعنى : سلام بر ما نمازگزاران و بر تمام بندگان خوب و شايستهء خداوند ، يا بگويد :\r\n« السَّلامُ عَلَيْكُمْ »\r\nيعنى : سلام خداوند بر شما باد ، و احتياط مستحب آن است كه\r\n« وَ رَحْمَةُ اللَّهِ وَ بَرَكاتُه »\r\nرا بر آن اضافه كند .\r\nالبته احتياط واجب آن است كه اگر سلام دوم را گفت ، سلام سوم را هم بگويد .\r\n14 - اگر نماز سه ركعتى يا چهار ركعتى باشد پس از تمام شدن تشهد و پيش از سلام از جا برمىخيزد و در ركعت سوم يا سورهء حمد را مىخواند و يا يك مرتبه « تسبيحات اربعه » را به اين صورت مىگويد :\r\n« سُبْحانَ اللَّهِ وَ الْحَمْدُ للَّهِ وَ لا الهَ الَّا اللَّهُ وَ اللَّهُ اكْبَر »\r\nيعنى : پاك و منزه است خداوند و حمد و ستايش مخصوص اوست و خدايى سزاوار پرستش جز او نيست و او بزرگ‌تر است از اين كه بتوان او را توصيف كرد . البته - چنان كه در فصل سابق گذشت - احتياط مستحب آن است كه اين ذكر را كمتر از سه مرتبه نگويد .\r\n15 - آنگاه به ركوع و سجود رفته و آنها را به ترتيبى كه بيان شد بجا مىآورد و چنانچه نماز او سه ركعتى است تشهد و سلام را گفته و نماز را تمام مىكند ، ولى اگر نماز چهار ركعتى است پس از انجام دو سجده\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبراى بجا آوردن ركعت چهارم برخاسته و آن را همانند ركعت سوم بجا آورده و پس از انجام ركوع و سجود تشهد را خوانده و نماز را به كيفيتى كه گفته شد سلام مىدهد .\r\n\r\nتعقيبات نماز\r\nمستحب است نمازگزار پس از انجام نماز سجدهء شكر بجا آورد ؛ به اين صورت كه پيشانى خود را بر زمين گذارد اگرچه ذكرى هم نگويد ، ولى بهتر است در حال سجده صد مرتبه يا سه مرتبه و يا لااقل يك مرتبه بگويد :\r\n« شُكْراً للَّهِ »\r\nيا\r\n« شُكراً »\r\nيا\r\n« عَفْواً »\r\nو نيز مستحب است انسان بعد از نماز مقدارى به خواندن قرآن و دعا مشغول شود . يكى از ذكرهايى كه خيلى نسبت به گفتن آن سفارش شده است تسبيحات حضرت فاطمهء زهرا عليها السلام است كه ابتدا سى و چهار مرتبه\r\n« اللَّهُ اكْبَر »\r\n، آنگاه سى و سه مرتبه\r\n« الْحَمْدُ للَّهِ »\r\n، و سپس سى و سه مرتبه\r\n« سُبحانَ اللَّهِ »\r\nگفته مىشود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nفصل سيزدهم : مُبطِلات نماز\r\nبه كارهايى كه باعث باطل شدن نماز مىگردند « مُبطِلات » گويند كه عبارتند از : 1 - در بين نماز يكى از شرطهاى صحت نماز مثلًا پوشش لازم نمازگزار از بين برود .\r\n2 - در بين نماز كارى كه باعث باطل شدن وضوى نمازگزار مىگردد انجام شود ، مثلًا ادرار نموده يا به خواب رود .\r\n3 - مانند برخى اهل سنت دست‌ها را پايين سينه روى هم قرار دهد كه بنابر احتياط واجب بايد دوباره نمازش را بخواند ، اگرچه به خاطر رعايت ادب در پيشگاه خداوند چنين كارى را انجام دهد .\r\n4 - پس از تمام شدن سورهء حمد مانند اهل سنت عمداً « آمين » بگويد .\r\n5 - از روى عمد پشت به قبله نمايد ، يا به سمت چپ يا راست قبله برگردد يا به قدرى از قبله برگردد كه نگويند رو به قبله است ، گرچه برگشتن او به اندازه‌اى نباشد كه به سمت چپ يا راست انحراف پيدا كند .\r\n6 - از روى عمد حرف يا كلمه‌اى را كه در نماز نيست بگويد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n7 - از روى عمد خندهء با صدا نمايد يا اگر خنده‌اش غير عمدى و از روى سهو است طورى باشد كه او را از صورت نمازگزار بودن خارج نمايد ، ولى تبسم و لبخند نماز را باطل نمىكند .\r\n8 - از روى عمد براى كارهاى دنيا گريهء با صدا نمايد ؛ پس گريه در موارد زير نماز را باطل نمىكند : الف - گريهء بىصدا گرچه از روى عمد باشد ؛ ب - گريهء غير عمدى اگرچه با صدا باشد در صورتى كه او را از حالت نمازگزار بودن خارج نسازد ؛ ج - گريه براى طلب حاجت مشروع دنيايى از خداوند ؛ د - گريه به خاطر شوق به خداوند و يا ترس از عذاب آخرت ، بلكه اين نوع گريه از بهترين اعمال است .\r\n9 - از روى عمد يا اشتباه كارى انجام دهد كه او را از صورت نمازگزار بودن خارج مىسازد مثل پريدن به هوا .\r\n10 - خوردن و آشاميدن به گونه‌اى كه صورت نماز را به هم زند .\r\n11 - واجبات ركنى نماز را چه از روى عمد و چه از روى سهو و واجبات غير ركنى را از روى عمد كم يا زياد نمايد .\r\n12 - در تعداد ركعت‌هاى نماز دچار يكى از از شك‌هاى باطل كنندهء نماز گردد ، كه در اين جا به پاره‌اى از آنها اشاره مىشود : الف - شك در شمارهء ركعت‌هاى نماز واجب دو ركعتى ؛ مانند نماز صبح ، نماز جمعه و نماز مسافر .\r\nب - شك در شمارهء ركعت‌هاى نماز سه ركعتى يا همان نماز مغرب .\r\nج - شك در ركعت‌هاى نماز به صورتى كه اصلًا نداند چند ركعت نماز\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nخوانده است .\r\nالبته در اين قسم شك‌ها بهتر است انسان فوراً نماز خود را برهم نزند ، بلكه اول مقدارى فكر كند پس اگر شك و ترديدش بر طرف نشد نماز را رها كند .\r\nناگفته نماند نمازگزار علاوه بر شك‌هاى گفته شده ممكن است دچار اقسام ديگرى از شك گردد ، كه بيان و تفصيل هر كدام در رسالهء توضيح‌المسائل آمده است .\r\nپرسش : اگر در بين نماز غذايى را كه لاى دندانهايش مانده است فرو برد ، آيا نمازش اشكال پيدا مىكند ؟\r\nپاسخ : خير ؛ همچنين اگر قند و شكر و مانند آن را در دهان بگذارد و در حال نماز كم‌كم آب شده و فرو رود نمازش اشكال پيدا نمىكند .\r\nپرسش : اگر نمازگزار به طرفى كه يقين داشت قبله است نماز خواند و پس از نماز فهميد پشت به قبله يا به طرف راست يا چپ قبله نماز خوانده است ، در اين صورت نمازش چه حكمى دارد ؟\r\nپاسخ : اگر وقت نماز باقى است بايد نماز را دوباره بخواند ، و اگر پس از گذشتن وقت نماز بفهمد بايد آن را قضا كند .\r\nپرسش : اگر هنگام نماز فقط صورت را از قبله برگرداند چه حكمى دارد ؟\r\nپاسخ : اگر از روى عمد يا سهو تمام صورت را به طرف راست يا چپ برگرداند ، نمازش باطل است ، ولى اگر مقدار كمى از آن را از قبله برگرداند چه از روى عمد باشد يا از روى اشتباه نمازش صحيح است .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nپرسش : سرفه كردن ، آروغ زدن و آه كشيدن در نماز چگونه است ؟\r\nپاسخ : اشكالى ندارد ، ولى گفتن كلماتى چون آخ ، واى و آه از روى عمد نماز را باطل مىكند .\r\nپرسش : اگر نمازگزار براى جلوگيرى از صداى خنده به خود بپيچد به‌گونه‌اى كه حالش دگرگون شود مثلًا رنگش قرمز شود ، آيا نمازش صحيح است ؟\r\nپاسخ : اگر به گونه‌اى باشد كه از حالت نمازگزار خارج شود ، بايد نماز را دوباره بخواند .\r\nپرسش : اگر نمازگزار در بين نماز مدتى ساكت بماند و چيزى نخواند نمازش چگونه است ؟\r\nپاسخ : اگر به قدرى ساكت بماند كه مردم نگويند نماز مىخواند نمازش باطل است .\r\nپرسش : گردانيدن صورت يا چشم به مقدار كمى به طرف راست و چپ ، انداختن آب دهان در حال نماز و ساكت شدن در موقع خواندن حمد و سوره و ذكر به خاطر شنيدن سخن ديگران چه حكمى دارد ؟\r\nپاسخ : كارهاى گفته شده و نيز هر كارى كه خضوع و خشوع را در نماز از بين مىبرد مثل بازى با ريش و دست و انگشتان مكروه بوده و از ثواب نماز مىكاهد .\r\nپرسش : آيا شكستن و رها كردن نماز اشكال دارد ؟\r\nپاسخ : در حال اختيار رها كردن نماز واجب بنابر احتياط واجب جايز نيست ، ولى در موارد زير مىتوان نماز را شكسته و رها نمود :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n1 - اين كه ببيند جان خودش يا جان فردى كه ريختن خونش جايز نيست در خطر بوده يا مالى كه نگه‌دارى آن اهميت دارد در معرض از بين رفتن باشد .\r\n2 - در بين نماز متوجه شود كه مسجد به گونه‌اى نجس شده كه باعث هتك آن مىشود يا نجاست از آنجا به جاهاى ديگر سرايت مىكند ، كه در اين موارد اگر وقت نماز وسعت دارد و بدون رها كردن نماز نمىتواند آن را آب بكشد ، بايد نماز را رها كند .\r\n3 - در حال نماز و وسعت وقت آن طلبكار طلب خود را از او درخواست نمايد و نمازگزار نتواند در بين نماز طلب او را بدهد .\r\n4 - پيش از رسيدن به حد ركوع متوجه شود اذان و اقامهء نمازش را فراموش كرده يا پيش از قرائت حمد يادش بيايد كه اقامه را نگفته است كه در اين موارد چنانچه وقت وسعت دارد مستحب است نماز را رها كرده و پس از گفتن اذان و اقامه نماز را از اول شروع نمايد .\r\nپرسش : اگر در هنگام نماز كسى به نمازگزار سلام كرد ، آيا بر وى واجب است كه جوابش را بدهد ؟\r\nپاسخ : بله ، در صورتى كه سلام او از روى شوخى يا مسخره نباشد لازم است بلافاصله پاسخش را بگويد و اگر به اندازه‌اى تأخير بيندازد كه اگر بخواهد پاسخ دهد در نظر مردم جواب آن سلام به حساب نيايد ، جواب آن را نبايد بدهد ؛ مثلًا كسى كه در ركعت اول به نمازگزار سلام كرد وى نمىتواند در ركعت سوم جواب وى را بدهد .\r\nپرسش : آيا نمازگزار در حال نماز مىتواند به كسى سلام نمايد ؟\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nپاسخ : خير نمىتواند .\r\nپرسش : پاسخ سلام از طرف نمازگزار در نماز به چه نحوى بايد باشد ؟\r\nپاسخ : بنابر احتياط واجب بايد پاسخ سلام مطابق سلام گفته شده باشد ، يعنى اگر سلام‌كننده گفته است : « سلام عليكم » ، نمازگزار چيزى به آن نيفزايد و نگويد : « سلام عليكم و رحمة اللَّه و بركاته » ، و همچنين نمازگزار بايد كلمهء « سلام » را در اول قرار دهد و بگويد : « سلام عليكم » نه اين كه بگويد : « عليكم السلام » .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nفصل چهاردهم : نماز جماعت ، نماد اتّحاد مسلمانان\r\nيكى از مسائل مهم در شريعت اسلام اتحاد جامعهء اسلامى و وحدت و هم‌دلى مسلمانان با يكديگر است كه براى انجام اين امر مهم برنامه‌هاى ويژه‌اى در اسلام در نظر گرفته شده است . يكى از اين برنامه‌ها برگزارى نماز جماعت است كه در روايات و احاديث بسيارى اهميت اين مسأله گوشزد شده تا جايى كه در برخى از اين سخنان آمده است : « هر كس بدون عذر و از روى بىاعتنايى نماز جماعت و اجتماع مؤمنين را ترك نمايد نمازى برايش نخواهد بود . » « 1 » مسائل زير كه در رساله‌هاى توضيح‌المسائل ذكر گرديده ، بيانگر گوشه‌اى از عظمت و اهميت نماز جماعت است : 1 - مستحب است نمازهاى شبانه‌روزى و نماز ميت و نماز آيات را به جماعت بخوانند و در نمازهاى شبانه‌روزى به ويژه نمازهاى صبح ، مغرب و عشا مخصوصاً براى همسايه مسجد و كسى كه صداى اذان را مىشنود بيشتر سفارش شده است .\r\n\r\n\r\n","description":"","footnote":"\r\n( 1 ) - وسائل الشيعه ، ج 8 ، ص 285 ، حديث 2\r\n","page_name":" 266 ","page_number":266},
  {"content":"\r\n\r\n2 - اگرچه مستحب است نمازگزار نماز را در اول وقت بخواند و هر چه به اول وقت نزديك‌تر باشد بهتر است ، ولى در صورت برپايى نماز جماعت در وقت فضيلت آن مستحب است مردم صبر كنند و نماز خود را به جماعت بخوانند .\r\n3 - نماز جماعتى كه مختصر خوانده شود از نماز فرادايى كه آن را طول دهند بهتر است .\r\n4 - كسى كه نماز خود را در اول وقت به تنهايى خوانده مستحب است دوباره آن را به جماعت بخواند ، چه بخواهد در نماز دوم امام جماعت قرار گيرد يا مأموم .\r\n5 - هنگامى كه انسان مشغول خواندن نماز مستحبى است در صورتى كه نماز جماعت برپا گردد ، چنانچه اطمينان ندارد كه اگر نماز مستحبى را تمام نمايد به ركعت اول نماز جماعت مىرسد ، مستحب است نماز مستحبى را رها كرده و مشغول نماز جماعت شود .\r\n\r\nشرايط نماز جماعت\r\nبراى برپايى نماز جماعت شرايط زير بايد در نظر گرفته شود : 1 - امام جماعت بايد فردى عادل ، عاقل ، شيعهء دوازده امامى و بنابر احتياط واجب بالغ باشد و در خواندن حمد و سوره و ديگر ذكرهاى نماز و نيز در بجا آوردن افعال نماز غلط و ايرادى نداشته باشد و اگر مأمومين مرد يا مرد و زن هستند امام جماعت نيز بايد مرد باشد .\r\nمراد از عدالت امام آن است كه وى گناهان بزرگ را مرتكب نشود و بر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nانجام گناهان كوچك نيز اصرار نداشته باشد و از كارهايى كه بيانگر بىاهميتى نسبت به امور دينى است ، اجتناب نمايد .\r\n2 - بين امام و كسانى كه مىخواهند به او اقتدا نمايند و نيز بين خود اين افراد كه از طريق يكديگر به امام متصل هستند پرده يا چيز ديگرى فاصله نشود گرچه آن چيز مثل شيشه باشد كه پشت آن ديده مىشود . آرى ، اگر بين امام جماعت مرد و مأموم زن و همچنين بين زن و مأموم مردى كه زن به واسطهء او به امام جماعت متصل است پرده يا چيز ديگرى كه آنها را از يك جماعت بودن خارج نمىكند فاصله باشد ، اشكال ندارد .\r\n3 - جاى ايستادن امام از جايى كه مأموم ايستاده است نبايد بلندتر باشد .\r\n4 - بنابر احتياط واجب بين جاى سجدهء مأموم و جاى ايستادن امام جماعت بيشتر از يك گام معمولى فاصله نباشد و همچنين بنابر احتياط واجب اگر انسان به واسطهء مأمومى كه جلوى او ايستاده به امام متصل باشد ، بايد فاصلهء جاى سجده‌اش از جاى ايستادن آن شخص بيشتر از يك گام معمولى نباشد و نيز اگر مأموم فقط به واسطهء كسى كه سمت راست يا چپ او ايستاده است به امام جماعت متصل باشد و از جلو به امام متصل نباشد ، بايد فاصله‌اش با آن فردى كه در طرف چپ يا راست او قرار گرفته بيشتر از يك گام معمولى نباشد .\r\n5 - مأموم نبايد جلوتر از امام جماعت بايستد و بنابر احتياط واجب مساوى او هم نباشد ، بلكه در تمام حالات كمى عقب‌تر از او باشد ، مگر اين كه مأموم فقط يك مرد باشد كه بنابر احتياط واجب بايد در سمت راست امام بايستد و در اين صورت مىتواند مساوى با او بايستد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nكيفيت خواندن نماز جماعت\r\nنماز جماعت با نماز فرادى يعنى نمازى كه نمازگزار به تنهايى مىخواند فرق چندانى ندارد ، جز اين كه در نماز فرادى نمازگزار حمد و سورهء نماز را خودش مىخواند اما در نماز جماعت ، حمد و سوره را امام قرائت مىنمايد و نمازگزار آن را نمىخواند ولى ساير ذكرهاى نماز را مىخواند .\r\nمأموم در نماز جماعت نبايد پيش از امام تكبيرةالاحرام بگويد بلكه بنابر احتياط واجب بعد از تمام شدن تكبير امام آن را بگويد و نيز نبايد پيش از امام به ركوع و سجده برود و احتياط مستحب آن است كه مأموم اگر سلام امام را مىشنود پيش از امام سلام ندهد ، ولى گفتن ذكرهاى ديگر نماز پيش از امام جماعت اشكالى ندارد ، اگرچه احتياط مستحب آن است كه اگر هنگام ذكر گفتن امام آنها را مىشنود يا مىداند كه امام چه وقت آنها را مىگويد ، پيش از امام نگويد .\r\n\r\nمستحبات نماز جماعت\r\n1 - امام جماعت در وسط صف بايستد و اهل علم و كمال و تقوا در صف اول قرار گيرند .\r\n2 - صف‌هاى نماز جماعت منظم باشد و بين كسانى كه در يك صف ايستاده‌اند فاصله نباشد و شانه‌هاى آنها در رديف همديگر باشد .\r\n3 - پس از گفتن\r\n« قَدْ قامَتِ الصَّلاة »\r\nمأمومين برخيزند .\r\n4 - امام جماعت حال فردى را كه از همه ضعيف‌تر است رعايت نمايد\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nو عجله نكند تا افراد ضعيف و ناتوان به او برسند و همچنين قنوت و ركوع و سجود را طول ندهد مگر اين كه بداند همهء نمازگزاران به اين امر تمايل دارند .\r\n5 - امام جماعت در حمد و سوره و ذكرهايى كه بلند مىخواند ، به قدرى صداى خود را بلند كند كه مأمومين آن ذكرها را بشنوند ولى بيش از اندازهء معمول نبايد صدايش را بلند نمايد .\r\n6 - هنگام ركوع اگر امام جماعت متوجه شد فردى تازه رسيده است و مىخواهد به نماز اقتدا نمايد ركوع را دو برابر هميشه طول دهد و سپس سر از ركوع بردارد .\r\n\r\nمكروهات نماز جماعت\r\nكارهاى زير در نماز جماعت مكروه بوده و ثواب نماز را كمتر مىنمايد : 1 - تنها ايستادن فرد نمازگزار در صورتى كه در صف‌هاى جماعت جا براى او وجود داشته باشد .\r\n2 - بلند گفتن ذكرهاى نماز به گونه‌اى كه امام بشنود .\r\n3 - اقتداكردن نمازهاى ظهر و عصر و عشا براى فردى كه مسافر است و بايد نمازش را شكسته بخواند به امام جماعتى كه مسافر نيست ؛ همچنين اقتداكردن فردى كه مسافر نيست در نمازهاى گفته شده به امام جماعتى كه مسافر است و نمازهايش را شكسته مىخواند . پس بهتر است مسافر به امام جماعت مسافر و غير مسافر به امام جماعت غير مسافر\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاقتدا نمايد .\r\nپرسش : در چه مواقعى واجب است كه نمازهاى شبانه‌روزى به جماعت خوانده شود ؟\r\nپاسخ : در دو مورد زير : 1 - كسى كه به اندازه‌اى وسواس دارد كه نمىتواند نماز را به طور صحيح بخواند و فقط در صورتى كه نماز را با جماعت بخواند از وسواس راحت مىشود .\r\n2 - فرزندى كه پدر يا مادرش به او امر مىكنند كه در نماز جماعت حاضر شود و مخالفت فرزند موجب اذيت و ناراحتى آنها مىگردد .\r\nپرسش : آيا نمازهاى مستحبى را مىتوان به جماعت خواند ؟\r\nپاسخ : خير ، مگر نماز عيد فطر و قربان كه در زمان غيبت امام زمان عليه السلام مستحب هستند و نمازى كه براى آمدن باران خوانده مىشود و به آن « نماز اسْتِسْقاء » گويند .\r\nپرسش : امام يا مأمومى كه نمازش را به جماعت خوانده ، آيا مىتواند دوباره همان نماز را به جماعت بخواند ؟\r\nپاسخ : اگر بخواهد در نماز دوم امام جماعت قرار گيرد اشكالى ندارد بلكه مستحب نيز هست ، ولى اگر بخواهد در نماز دوم به عنوان مأموم شركت نمايد ، بايد به قصد و اميد ثواب نماز را بخواند .\r\nپرسش : آيا اگر جاى ايستادن مأموم بلندتر از جاى ايستادن امام باشد نماز جماعت اشكال دارد ؟\r\nپاسخ : در صورتى كه بلندى به مقدار متعارف باشد به گونه‌اى كه\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nهمهء آنان يك اجتماع شمرده شوند اشكال ندارد ، ولى اگر بلندى به مقدارى زياد باشد كه همهء آنان يك جمعيت و جماعت به حساب نيايند نماز جماعت اشكال دارد .\r\nپرسش : آيا قرار گرفتن بچهء كوچك در بين كسانى كه در صف اول نماز جماعت ايستاده‌اند اشكال دارد ؟\r\nپاسخ : فاصله شدن يك بچه ضررى به نماز جماعت نمىزند .\r\nپرسش : آيا دانستن نام امام جماعت لازم است ؟\r\nپاسخ : در صورتى كه امام را داراى شرايطى كه گفته شد مىداند اقتداكردن به او درست است و دانستن نام او لازم نيست .\r\nپرسش : آيا شخصى كه در حال خواندن نماز جماعت است ، مىتواند نيت خود را به نماز فرادى برگردانده و نماز را براى خودش بخواند ؟\r\nپاسخ : بله ، مىتواند نيت فرادى كرده و نماز خود را به تنهايى تمام نمايد .\r\nپرسش : هنگام برپايى نماز جماعت ، آيا انسان مىتواند به طور جداگانه نمازش را در گوشه‌اى از محل برگزارى نماز جماعت به صورت فرادى بخواند ؟\r\nپاسخ : اگر اين كار باعث خدشه وارد شدن به نماز جماعت شود و يا به منظور بيان فاسق بودن و عادل نبودن امام جماعت باشد يا اين كار در نظر مردم باعث هتك حرمت امام جماعت شود - گرچه وى قصد اين كار را نداشته باشد - جايز نيست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nپرسش : آيا زن مىتواند امام جماعت زنان قرار گيرد ؟\r\nپاسخ : بنابر احتياط واجب امام جماعت زنان نيز بايد مرد باشد .\r\nپرسش : آيا بچهء مميّزى كه خوب و بد را مىفهمد ولى هنوز به حد بلوغ نرسيده است مىتواند امام جماعت بچه‌هاى مميّز ديگر قرار گيرد ؟\r\nپاسخ : بنابر احتياط نمىتواند .\r\nپرسش : اگر مأموم بعد از نماز جماعت فهميد كه امام داراى شرايط معتبر نبوده مثلًا مسلمان يا عادل نبوده ، يا شرايط صحت نماز را رعايت نكرده مثلًا بدون وضو نماز خوانده است ، نمازش چگونه است ؟\r\nپاسخ : نماز مأموم صحيح است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nفصل پانزدهم : مسجد ، كانون پرستش خداوند\r\nيكى از اهداف خلقت انسان كه نقش بسزايى در تكامل و پيشبرد او دارد عبادت و پرستش خداوند حكيم است و نماز يكى از بالاترين نمونه‌هاى پرستش خالق هستى است . از طرف ديگر يكى از آرمانهاى بلند اسلام اتحاد مسلمانان و همبستگى و پيوستگى بين آنها است و در اين ميان مسجد مكان مقدسى است كه در آن اين دو امر مهم به هم پيوسته و گره مىخورد . مسجد هم كانونى است براى عبادت حضرت حق و هم جايگاهى است براى پيوند مسلمانان ، و بدين جهت در قرآن كريم عمران و آباد ساختن مساجد كار افراد مؤمن به خدا و قيامت قلمداد شده است « 1 » .\r\nولى آنچه امروز بيش از ساختن ظاهرى مسجد داراى اهميت است ، عمران و آبادى معنوى آن و پرورش و تربيت افرادى است كه پاسداران و حافظان آن به حساب آيند . مسجد بايد كانون و بسترى باشد براى هر گونه حركت سازندهء اسلامى در زمينهء آگاهى و بيدارى مردم و پاكسازى محيط ؛\r\n\r\n\r\n","description":"","footnote":"\r\n( 1 ) - سورهء توبه ( 9 ) : آيهء 18\r\n","page_name":" 274 ","page_number":274},
  {"content":"\r\n\r\nمسجد بايد مركزى گردد براى نوجوانان و جوانان با ايمان كه جزو فعال‌ترين قشرهاى اجتماع هستند ، نه اين كه تنها مركز بازنشستگان و پيران و از كارافتادگان شود .\r\nنقطه مقابل عمران و آبادى مساجد ، تخريب و نابودى اين پايگاه‌هاى توحيد مىباشد ؛ از نظر قرآن كريم كسانى كه از بردن نام خدا در مساجد جلوگيرى نموده و سعى در ويرانى مساجد مىنمايند جزو ستمكارترين افراد جامعه هستند . « 1 » بايد به اين نكته توجه داشت كه كوشش در نابودى اين مكان‌هاى مقدس تنها به اين نيست كه مثلًا با بيل و كلنگ ساختمان مساجد را ويران نمود ، بلكه هر عملى كه باعث از رونق افتادن اين پايگاه‌هاى عظيم الهى گردد و ياد خدا را از سينهء مردم دور سازد ظلمى بسيار بزرگ است .\r\n\r\nاحكام مسجد\r\nبرخى از كارهاى حرام در مورد مساجد بدين قرار است : 1 - نجس كردن زمين ، سقف ، بام و قسمت داخلى ديوار مسجد حرام است ، و بنابر احتياط واجب فرش مسجد و نيز سمت خارجى ديوار مسجد ، در صورتى كه توسط بناكنندهء آن جزو مسجد قرار داده شده باشد ، همين حكم را دارد . و هر كس بفهمد بايد فوراً آن را پاك نمايد و اگر خود نمىتواند و نجس ماندن مسجد موجب بىاحترامى به آن محسوب شود ، بايد به كسى كه مىتواند آن را پاك نمايد اطلاع دهد .\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 114\r\n","page_name":" 275 ","page_number":275},
  {"content":"\r\n\r\n2 - وارد شدن فرد جنب به « مسجدالحرام » در مكهء معظمه و « مسجدالنبى » در مدينهء منوره ، گرچه بخواهد از يك در رفته و از در ديگر خارج شود ، و نيز توقف وى در بقيهء مساجد ، مگر اين كه بدون توقف از يك در وارد شده و از در ديگر خارج شود ، حرام است ؛ همچنين ورود وى به مساجد به قصد گذاشتن چيزى در آن ، حرام مىباشد .\r\nبر هر فرد مسلمان جهت حفظ احترام مساجد رعايت موارد زير شايسته است : 1 - تميز كردن مسجد و روشن كردن چراغ آن كه امرى است مستحب .\r\n2 - كسى كه مىخواهد به مسجد برود مستحب است با وضو بوده و خود را خوشبو نموده و لباس پاكيزه بپوشد .\r\n3 - هنگام داخل شدن به مسجد ابتدا پاى راست و موقع بيرون آمدن ابتدا پاى چپ را بگذارد .\r\n4 - هنگامى كه داخل مسجد مىشود مستحب است دو ركعت نماز به قصد تحيّت و احترام مسجد بخواند و اگر نماز واجب يا مستحب ديگرى هم بخواند كافى است .\r\n5 - نمازهاى خود را در مساجد بخواند ، چرا كه در دين اسلام نسبت به اين كار سفارش فراوانى شده است به گونه‌اى كه گفته شده اگر كسى در مسجد حاضر نمىشود مستحب است با او هم غذا و همسايه نشد و در امور با او مشورت ننمود و از او زن نگرفت و به او زن نداد ، و اين امر براى همسايهء آن بيشتر سفارش شده به طورى كه گفته شده همسايهء مسجد چنانچه عذرى ندارد مكروه است در غير مسجد نماز بخواند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n6 - به مسجدى كه نمازگزار ندارد برود كه خود امر مستحبى است .\r\n7 - از انداختن آب دهان يا بينى يا اخلاط سينه در مسجد پرهيز گردد .\r\n8 - از خوابيدن در مسجد ، چنانچه انسان ناچار نباشد و صحبت كردن راجع به كارهاى دنيا و طلب كردن گمشده و بلند كردن صدا به جز براى اذان كه كارهاى مكروهى هستند خوددارى گردد .\r\n9 - از مشغول شدن به كار يا صنعتى مثل بافندگى كه انجام آن در مسجد مكروه است ، اجتناب شود .\r\n10 - از خواندن شعرى كه در آن نصيحت و پندى نباشد خوددارى گردد ، چرا كه اين كار در مسجد مكروه است .\r\n11 - از بردن عين نجاست يا اشياء نجس به مساجد در صورتى كه باعث سرايت نجاست به مسجد شود يا بىاحترامى به اين اماكن محسوب گردد ، خوددارى شود .\r\n12 - از خواندن نماز ميت در مساجد پرهيز شود ، چرا كه اين كار مكروه است .\r\n13 - از زينت نمودن مسجد با طلا يا با تصوير انسان و حيوان و فرشته و هر موجود ديگرى كه داراى روح مىباشد ، اجتناب گردد .\r\n14 - در صورت استفاده از اشيايى كه بوى آن باعث اذيت نمازگزاران مىگردد ، مثل خوردن سير و پياز و مانند آن ، از داخل شدن به مسجد كه عمل مكروهى است ، خوددارى شود .\r\nپرسش : اگر وقت نماز فرا رسيده و از طرف ديگر گوشه‌اى از مسجد هم نجس شده باشد ، آيا نمازگزار مىتواند اول نماز خود را\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبخواند ؟\r\nپاسخ : اگر وقت نماز تنگ نبوده و وسعت داشته باشد بايد اول مسجد را پاك نمايد .\r\nپرسش : نجس كردن حرم پيامبر اكرم صلى الله عليه و آله و سلم و امامان عليهم السلام چگونه است ؟\r\nپاسخ : حرام بوده و چنانچه نجس ماندن آن بىاحترامى به آن مكان‌ها باشد پاك كردن آن واجب است ، بلكه احتياط مستحب آن است كه اگر بىاحترامى هم نباشد آن را تطهير نمايند .\r\nپرسش : آيا ورود افراد كافر به مساجد جايز است ؟\r\nپاسخ : داخل شدن آنها به مسجد هر چند براى شنيدن مطالب اسلامى باشد اشكال دارد ؛ و بايد محل جداگانه‌اى را كنار مسجد براى آشنايى آنها با احكام اسلام آماده نمود .\r\nپرسش : انجام مراسم گوناگون در مساجد جايز است يا خير ؟\r\nپاسخ : در صورتى كه مزاحم نماز و ارشاد مردم نباشد و موجب تخريب و ضرر وارد آمدن به مسجد و يا از بين رفتن احترام مسجد نباشد مانعى ندارد .\r\nپرسش : نصب عكس و پوستر و مانند آن به ديوار مسجد چه حكمى دارد ؟\r\nپاسخ : در صورتى كه بىاحترامى به مسجد به حساب نيايد و باعث تخريب مسجد و وارد آمدن ضرر به آن نشود حرام نيست ، اگرچه وجود عكس هنگام نماز مكروه است .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nفصل شانزدهم : قرآن ، معجزهء جاويدان\r\n« قرآن » كتابى است آسمانى كه از طرف خداوند بر قلب پيامبر اسلام صلى الله عليه و آله و سلم در مدت بيست و سه سال در قالب 114 سوره فرود آمده تا مردم غافل را هشيار و خواب‌زدگان را بيدار نمايد و خطراتى را كه آنها را احاطه كرده و گناهانى را كه در آن فرو رفته‌اند و شرك و فسادى را كه به آن آلوده شده‌اند به آنها يادآورى نمايد ، آرى قرآن اساس آگاهى و بيدارى انسان و كتاب پاكسازى دل و جان است ، دقت در محتواى اين كتاب از معارف و عقايدش گرفته تا راه‌هاى استدلال صحيح آن و از قوانين اجتماعىاش گرفته تا برنامه‌هايى كه براى پاكسازى انسان در آن طرح ريزى شده است همه دليل حقانيت آن است ، اين محتواى عالى با اين عمق و عظمت ، آن هم از فردى امّى و درس نخوانده كه در عقب‌افتاده‌ترين محيطها به پا خاسته ، خود دليلى است بر عظمت پروردگار و نشانه‌اى است براى صداقتِ آورندهء آن . يكى از وظايف مهم ما اين است كه از اين كتاب هدايت‌گر به خوبى استفاده كرده و آن را از غربت و تنهايى به در آورده و از گوشهء طاقچه‌ها و قبرستان‌ها و دست فالگيرها\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nنجات داده و براى هدايت خويش و ساير انسان‌ها گفتار اين معجزهء هميشگى را آويزهء جانمان گردانيم .\r\n\r\nاحكام قرآن\r\n1 - نجس كردن خط قرآن حرام است و اگر نجس شود بايد آن را فوراً آب كشيد ؛ همچنين اگر جلد يا ورق آن كه بر آن خط قرآن نوشته نشده نجس گردد و نجاست آن بىاحترامى به قرآن حساب شود بايد آن را آب كشيد .\r\n2 - رساندن جايى از بدن به خط قرآن و اسامى خداوند بدون طهارت حرام است .\r\n3 - شايسته است انسان به قرآنى كه خوانده مىشود گوش داده ، از صحبت كردن با ديگران پرهيز نمايد ، بلكه اگر صحبت كردن باعث بىاحترامى به قرآن باشد جايز نيست ؛ ولى اگر كسى از انسان در آن حال چيزى بپرسد مىتواند جواب آن را بدهد .\r\nپرسش : قرار دادن قرآن بر روى چيزهاى نجس مثل خون و مردار چه حكمى دارد ؟\r\nپاسخ : اين كار حرام است گرچه آن نجاست خشك باشد و به قرآن سرايت نكند ، و برداشتن قرآن از روى آن نجاست واجب مىباشد .\r\nپرسش : آيا دادن قرآن به دست افراد كافر و اهل كتاب مثل مسيحى و يهودى جايز است ؟\r\nپاسخ : در صورتى كه قرآن در معرض نجس شدن و بىاحترامى نباشد ، به اميد هدايت ايشان و به منظور مطالعه و بررسى روى آيات آن ،\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاگر واقعاً بخواهند از آن استفاده كنند ، مانعى ندارد .\r\nپرسش : نوشتن قرآن با مركب و جوهر نجس چه حكمى دارد ؟\r\nپاسخ : حرام است و بايد آن نوشته را محو نمود .\r\nپرسش : آيا نوشتن آيات قرآن و نام‌هاى خداوند در حالى كه انسان بىوضوست اشكال دارد ؟\r\nپاسخ : در صورتى كه جايى از بدنش در هنگام نوشتن با آنها تماس پيدا نكند اشكالى ندارد .\r\nپرسش : آيا انسان مىتواند بدون وضو بر روى نوارهايى كه قرآن بر آنها ضبط شده است دست بگذارد ؟\r\nپاسخ : مانعى ندارد ، ولى بىاحترامى به آن جايز نيست و همچنين لمس گردها و خاكريزه‌هايى كه هنگام نوشتن آيات قرآن بر تخته سياه و مانند آن ، بر زمين مىريزد بدون وضو اشكال ندارد .\r\nپرسش : رساندن بدن به ترجمهء قرآن در حالى كه انسان بدون وضو باشد چه حكمى دارد ؟\r\nپاسخ : رساندن جايى از بدن به ترجمهء قرآن به هر زبانى كه باشد اشكال ندارد ، مگر نام خداى متعال و صفات مخصوص او كه به هر زبانى نوشته شود بنابر احتياط واجب تماس با آن بدون وضو حرام است .\r\nپرسش : آيا تماس بدن بدون وضو با نام‌هاى معصومين عليهم السلام جايز است ؟\r\nپاسخ : بنابر احتياط مستحب چنين كارى نشود ، بلكه اگر اين كار بىاحترامى به آنها به حساب آيد حرام است ، و اگر يكى از اين اسم‌ها را در\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nنامگذارى اشخاص به كار برند دست زدن بدون وضو به آنها اشكال ندارد .\r\nپرسش : آيا جلوگيرى كودكان و ديوانگان از دست گذاشتن به خط قرآن واجب است ؟\r\nپاسخ : در صورتى كه دست گذاشتن آنها توهين و بىاحترامى به قرآن نباشد جلوگيرى واجب نيست .\r\nپرسش : صحبت كردن هنگام تلاوت آيات قرآن چه حكمى دارد ؟\r\nپاسخ : شايسته است انسان هنگام تلاوت قرآن به آن گوش فرا دهد و از صحبت بپرهيزد ، مگر اين كه كسى از انسان چيزى را بپرسد كه جواب دادن به وى مانعى ندارد .\r\n\r\nسوره‌هاى سجده‌دار قرآن\r\nدر چهار سورهء قرآن آيه‌اى وجود دارد كه هر گاه انسان آن را خودش تلاوت نمايد و يا به تلاوت ديگرى گوش فرا دهد بايد فوراً سر را بر چيزى كه سجده بر آن صحيح است بگذارد و مستحب است ذكرى هم بگويد ، و اگر سجده را فراموش كرد بايد هر وقت كه يادش آمد آن را بجا آورد و در بجا آوردن آن وضو ، غسل ، رو به قبله بودن و پاك بودن بدن و لباس شرط نيست ولى جاى او نبايد غصبى باشد . اين آيات عبارتند از : 1 - سورهء سجده ( 32 ) : آيهء 15 .\r\n2 - سورهء فصلت ( حم سجده ) ( 41 ) : آيهء 37 .\r\n3 - سورهء نجم ( 53 ) : آيهء 62 .\r\n4 - سورهء علق ( 96 ) : آيهء 19 .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nپرسش : اگر به آيهء سجده‌دارى كه ديگرى مىخواند گوش ندهد ولى ناخودآگاه آن آيه به گوش او بخورد ، آيا باز هم بايد سجده نمايد ؟\r\nپاسخ : خير .\r\nپرسش : اگر آيهء سجده‌دار توسط بچهء نابالغ يا كسى كه مثل انسان خواب قصد خواندن قرآن ندارد قرائت گردد ، يا از طريق راديو و يا ضبط صوت پخش گردد و انسان به آن گوش فرا دهد ، آيا بايد سجده نمايد ؟\r\nپاسخ : اگر آيه را از بچه يا دستگاهى مثل بلندگو كه صداى قارى را مستقيم و همزمان با قرائت او پخش مىكند بشنود ، بايد سجده نمايد ، و اگر از كسى كه قصد خواندن آيه را ندارد بشنود سجده لازم نيست ، و اگر از دستگاهى مثل ضبط صوت كه صدا را مستقيم پخش نمىكند بشنود ، بنابر احتياط واجب سجده نمايد .\r\nپرسش : اگر هم‌زمان با اين كه خود آيهء سجده‌دار را مىخواند ، از ديگرى هم آن را بشنود ، آيا انجام يك سجده كفايت مىكند ؟\r\nپاسخ : بله .\r\nپرسش : آيا مىتوان سوره‌هاى سجده دار را در نماز قرائت نمود يا گوش داد ؟\r\nپاسخ : خواندن آيهء سجده دار بلكه بنابر احتياط واجب خواندن هر قسمت از اين سوره‌ها در نماز از روى عمد نماز را باطل مىنمايد و گوش دادن عمدى به اين آيات و سوره‌ها در نماز نيز در حكم خواندن آنهاست ، ولى اگر درصدد گوش دادن به آن نباشد بلكه بدون اختيار آن را بشنود نمازش صحيح بوده و سجده لازم نيست .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nفصل هفدهم : روزه ، بستر تقوا و پرهيزكارى\r\n« روزه » آن است كه انسان براى انجام فرمان خداوند از اذان صبح تا مغرب از خوردن و آشاميدن و ساير چيزهايى كه ذكر خواهد شد خوددارى نمايد ؛ و همانطور كه از قرآن مجيد و تورات و انجيل كنونى برمىآيد روزه در ميان مذاهب قبل از اسلام نيز وجود داشته است .\r\nاهميت اين عبادت كه نقش بسزايى در سلامت روح و جسم انسان دارد در سخنان معصومين عليهم السلام اين گونه بيان شده است : 1 - خداوند متعال - چنان كه پيامبر اكرم صلى الله عليه و آله و سلم از او نقل كرده - چنين مىفرمايد : « روزه براى من است و من خود پاداش آن را مىدهم . » « 1 » 2 - رسول اكرم صلى الله عليه و آله و سلم : «\r\nالصوم جُنَّةٌ مِنَ النَّار » « 2 »\r\nيعنى : روزه سپرى در برابر آتش جهنم است .\r\n3 - امام صادق عليه السلام : « خواب روزه‌دار عبادت ، سكوتش تسبيح\r\n\r\n\r\n","description":"","footnote":"\r\n( 1 ) - وسائل الشيعه ، ج 10 ، ص 397 ، حديث 7 ؛ و ص 400 ، حديث 15 و 16\r\n( 2 ) - همان ، ص 395 ، حديث 1\r\n","page_name":" 284 ","page_number":284},
  {"content":"\r\n\r\nپروردگار ، عملش مقبول درگاه حق و دعايش مستجاب است . » « 1 » 4 - امام صادق عليه السلام : « بالاترين جهاد روزه گرفتن در هواى گرم و سوزان است . » « 2 » 5 - در حديث وفات حضرت مريم عليها السلام آمده است : « عيسى عليه السلام بعد از آن كه مادرش دفن شد ، صدا زد : اى مادر ! آيا دوست دارى كه به دنيا بازگردى ؟ مريم پاسخ داد : بله براى انجام دو كار : يكى اين كه در شبى بسيار سرد براى خدا به نماز بايستم ، و دوم اين كه در روز بسيار گرم روزه بگيرم ، اى فرزندم ! راه بسيار مخوف و ترسناك است . » « 3 »\r\n\r\nفوايد و آثار روزه\r\nاگر اين دستور دينى با تمام آداب و شرايطش انجام شود آثار فراوان و با ارزشى از نظر مادى و معنوى براى انسان در پىخواهد داشت كه در اين جا به طور خلاصه به پاره‌اى از اين آثار اشاره مىگردد :\r\n\r\nالف - اثر تربيتى\r\nدو اثر عمدهء تربيتى روزه بدين قرار است : 1 - روزه روح انسان را صيقل داده و باعث تطهير جسم و جان وى مىگردد ؛ روزه‌دار در حال روزه با وجود گرسنگى و تشنگى از غذا و آب چشم‌پوشى نموده و در عمل ثابت مىكند كه همچون حيوان در بند\r\n\r\n\r\n","description":"","footnote":"\r\n( 1 ) - همان ، ص 401 ، حديث 17 ؛ وص 403 ، حديث 24\r\n( 2 ) - مستدرك الوسائل ، ج 7 ، ص 504 ، حديث 1\r\n( 3 ) - همان ، ص 506 ، حديث 6\r\n","page_name":" 285 ","page_number":285},
  {"content":"\r\n\r\nاصطبل و علف نيست بلكه او مىتواند زمام خواهش‌هاى نفسانى خويش را به دست گرفته و بر هوس‌هاى خود مسلط گردد ، خلاصه روزه انسان را از عالم حيوانيت ترقى داده و به جهان فرشتگان بالا مىبرد . قرآن مجيد اثر روزه را ايجاد روحيهء پرهيزكارى در انسان بيان نموده است . « 1 »\r\n فرشته خوى شود آدمى به كم خوردن * و گر خورد چو بهائم « 2 » بيوفتد چو جماد « 3 »\r\nمراد هر كه برآرى مطيع امر تو گشت * خلاف نفس كه فرمان دهد چو يافت مراد « 4 » \r\n2 - روزه عامل مؤثرى در تقويت ارادهء انسان است ؛ انسانى كه انواع غذاها و آشاميدنىها را در اختيار دارد و هر لحظه اراده كند سراغ آنها رفته و از آن استفاده مىكند مانند درختى است كه در كنار جوى آبى قرار داشته و نازپرورده و بسيار كم‌مقاومت و كم‌دوام بوده و اگر چند روزى آب به آن نرسد پژمرده گشته و مىخشكد ، اما درختانى كه در بيابان‌هاى خشك و كم آب و علف يا از لابلاى صخره‌ها در دل كوهها مىرويند و نوازشگر شاخه‌هايشان از همان ابتداى جوانه‌زدن طوفان‌هاى سخت و آفتاب سوزان و سرماى زمستان است و با انواع محروميت‌ها دست به گريبانند ، محكم و با دوام و پر استقامت و سخت‌جان هستند . روزه نيز با روح و جان انسان همين عمل را انجام داده و با محدوديت‌هاى موقت به او\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 183\r\n( 2 ) - بهائم : حيوانات\r\n( 3 ) - جماد : اشياء بىجان\r\n( 4 ) - گلستان ، باب هفتم در تأثير تربيت ، ص 244 ، حكايت 18\r\n","page_name":" 286 ","page_number":286},
  {"content":"\r\n\r\nمقاومت و قدرت اراده و توان مبارزهء با حوادث سخت را مىبخشد .\r\n چو كم خوردن طبيعت شد كسى را * چو سختى پيشش آيد سهل گيرد \r\n و گر تن پرورست اندر فراخى « 1 » * چو تنگى بيند از سختى بميرد « 2 » \r\n\r\nب - اثر اجتماعى\r\nاثر ديگر روزه آموزش مساوات و برابرى در ميان افراد اجتماع است ، با انجام اين دستور مذهبى افراد ثروتمند وضع گرسنگان و محرومان اجتماع را به طور عينى و حسى درك مىنمايند ؛ امام صادق عليه السلام در پاسخ « هشام‌بن‌حكم » كه از حضرت علت واجب شدن روزه را سؤال نموده بود اين گونه مىفرمايد : « خداوند اين عمل را واجب نمود تا فقير و ثروتمند همانند شوند ؛ چرا كه ثروتمند طعم گرسنگى را نچشيده تا بر فقير ترحم نمايد بلكه هر چيزى را كه اراده مىكرده برايش مهيا بوده است ، پس خداوند اراده كرد تا بين بندگانش تساوى برقرار شده و ثروتمند طعم گرسنگى و رنج را چشيده و بر انسان ضعيف و گرسنه عطوفت و ترحم نمايد . » « 3 »\r\n\r\nج - اثر بهداشتى\r\nروزه نقش بسزايى در سلامتى جسم انسان دارد ، پيامبر اكرم صلى الله عليه و آله و سلم مىفرمايد : «\r\nصُومُوا تَصِحُّوا » « 4 »\r\nيعنى : روزه بگيريد تا تندرست بمانيد .\r\n\r\n\r\n","description":"","footnote":"\r\n( 1 ) - فراخى : گشادگى\r\n( 2 ) - گلستان ، باب سوم در فضيلت قناعت ، ص 149 ، حكايت 6\r\n( 3 ) - وسائل الشيعه ، ج 10 ، ص 7 ، حديث 1\r\n( 4 ) - بحار الانوار ، ج 93 ، ص 255 ، حديث 33\r\n","page_name":" 287 ","page_number":287},
  {"content":"\r\n\r\nعامل بسيارى از بيمارىها زياده‌روى در خوردن غذاهاى مختلف است و چون مواد اضافى ، جذب بدن نمىشود به صورت چربىهاى اضافى در نقاط مختلف بدن يا به صورت چربى و قند اضافى در خون باقى مىماند ، اين مواد اضافى در لابلاى بافتهاى بدن در واقع لجنزار متعفنى براى پرورش انواع ميكروب‌ها و بيمارىهاى عفونى خواهد بود .\r\nبهترين راه مبارزه با اين امر خوددارى از خوردن غذا و گرفتن روزه است ؛ چرا كه روزه زباله‌ها و مواد اضافى و جذب نشده بدن را سوزانده و در واقع بدن را خانه‌تكانى مىكند . از طرف ديگر با توجه به اين كه دستگاه گوارشى از حساس‌ترين دستگاه‌هاى بدن بوده و در تمام سال به طور مداوم مشغول كار است نياز به استراحت دارد و روزه اين امكان را به اين دستگاه مهم بدن مىدهد ، البته اين در صورتى است كه شخص روزه‌دار طبق دستور اسلام به هنگام « افطار » و « سحر » در خوردن غذا زياده‌روى نكند ، در غير اين صورت ممكن است نتيجهء مطلوب حاصل نگردد .\r\n\r\nنيت پاك ، ركن اساسى روزه\r\nآنچه باعث امتياز و جدايى روزه از ساير مواردى است كه انسان از غذا و مانند آن اجتناب مىكند ، آن است كه در روزه نخوردن و نياشاميدن همراه با قصد قربت و نزديكى به خداوند متعال مىباشد ، پس اگر روزه‌دار از همهء چيزهايى كه روزه را باطل مىكند خوددارى نمايد ولى در انجام آن دچار ريا و خودنمايى و تظاهر گردد ، از آن كسانى خواهد بود كه به فرمودهء پيامبر اكرم صلى الله عليه و آله و سلم جز گرسنگى و تشنگى بهره‌اى از روزه‌اش\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nنخواهد برد « 1 » . آنچه در اين بازار خريدار دارد ، عمل همراه با اخلاص و نيت پاك است كه روزه بستر مناسبى براى اين امر است .\r\nروزه مثل نماز و حج نيازمند انجام كارى نيست بلكه انسان روزه‌دار بايد از خوردن و آشاميدن و برخى كارهاى ديگر خوددارى نمايد ، بنابراين روزه كمتر توجه مردم را به خود جلب مىكند و طبيعى است كه ريا و تظاهر در آن كمتر راه پيدا مىكند ، و بر اين اساس كسانى كه روزه مىگيرند ، در بيشتر موارد قصدشان رضاى خداست ، و شايد به همين جهت در حديثى كه آغاز اين فصل گذشت آمده بود خداوند پاداش روزه‌دار را خودش مىدهد .\r\n عبادت به اخلاصِ نيّت نكوست * و گرنه چه آيد زبى مَغزْ پوست ؟ « 2 » \r\n\r\nپاره‌اى از احكام روزه\r\nهمانطور كه بارها گفته شد لازم نيست انسان نيت را به زبان آورد ، بلكه همين‌قدر كه با توجه و براى انجام فرمان خداوند تصميم بر گرفتن روزه داشته باشد كفايت مىكند ؛ براى نيت روزه يكى از سه حالت زير وجود دارد : الف - چنانچه بخواهد روزه‌اى كه داراى وقت مشخص و معين است را بجا آورد ، مثل روزهء ماه مبارك رمضان ، از اول شب تا اذان صبح هر وقت براى فردا قصد روزه نمايد اشكال ندارد .\r\n\r\n\r\n","description":"","footnote":"\r\n( 1 ) - همان ، ج 84 ، ص 207 ، حديث 17\r\n( 2 ) - بوستان ، باب پنجم در رضا ، ص 142\r\n","page_name":" 289 ","page_number":289},
  {"content":"\r\n\r\nب - در صورتى كه بخواهد روزه‌اى كه وقت مشخصى ندارد ، مثل روزهء قضا را بجا آورد وقت نيت آن تا اذان ظهر ادامه دارد ، پس اگر اول صبح قصد گرفتن روزه را نداشته باشد و پيش از ظهر نيت روزه نمايد ، روزه‌اش صحيح است ، ولى اگر تا هنگام ظهر نيت روزه نكند نمىتواند آن روز را روزه بگيرد .\r\nج - چنانچه بخواهد روزهء مستحبى بگيرد ، وقت نيت آن از اول شب قبل تا مقدار كمى مانده به مغرب روز بعد است ، به اين معنا كه اگر كسى به هر دليل بدون نيت روزه از اذان صبح تا آخرين وقتى كه به اندازهء نيت روزه نمودن به مغرب باقى مانده كارى كه روزه را باطل مىكند انجام نداده باشد و قبل از مغرب نيت روزه نمايد ، روزه‌اش صحيح است .\r\nپرسش : اگر شخصى پيش از اذان صبح قصد داشته باشد كه فردا را روزه بگيرد و بخوابد و پس از مغرب بيدار شود ، آيا روزه‌اش صحيح است ؟\r\nپاسخ : بله .\r\nپرسش : روزه و ساير عبادات بچهء نابالغى كه خوب و بد را تشخيص مىدهد ، آيا صحيح است ؟\r\nپاسخ : عبادات بچه صحيح است .\r\n\r\nمبطِلاتِ روزه\r\nانجام دادن بعضى از كارها روزه را باطل مىنمايد كه به آنها « مُبْطِلاتِ روزه » گويند و برخى از آنها عبارتند از :\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\n1 - خوردن و آشاميدن\r\nاگر روزه‌دار از روى عمد چيزى بخورد و يا بياشامد ، كم باشد يا زياد ، روزه او باطل مىشود ؛ چه خوردن يا آشاميدن آن چيز معمول و متعارف باشد مثل آب و نان و يا متعارف نباشد مثل خاك ، پس اگر از روى فراموشى چيزى را بخورد يا بياشامد روزه‌اش باطل نمىشود چه روزهء او واجب باشد يا مستحب .\r\nپرسش : تزريق آمپول در هنگام روزه چه حكمى دارد ؟\r\nپاسخ : تزريق آمپولى كه براى بىحس كردن عضوى از بدن به كار مىرود و نيز واكسن‌هايى كه زير پوست تزريق مىگردد اشكال ندارد ، ولى بنابر احتياط واجب بايد از تزريق آمپول‌هاى تقويتى ، دارويى و انواع سرم‌ها خوددارى نمود .\r\nپرسش : آيا فرو بردن اخلاط سر و سينه روزه را باطل مىكند ؟\r\nپاسخ : اگر به فضاى دهان نرسيده باشد فرو بردن آن اشكالى ندارد ، ولى اگر داخل فضاى دهان شده باشد نبايد آن را فرو برد .\r\nپرسش : فرو بردن آب دهان در هنگام روزه چطور است ؟\r\nپاسخ : اشكال ندارد هر چند كه آب دهان به خاطر تحريكاتى همچون تصور غذاهاى ترش‌مزه و مانند آن در دهان جمع شده باشد .\r\n\r\n2 - استمناء\r\nاگر روزه‌دار با خود كارى نمايد كه از او منى بيرون آيد علاوه بر اين كه كار حرامى انجام داده است روزه‌اش نيز باطل مىشود ، ولى اگر در خواب محتلم گرديده و از او منى بيرون آيد و در حال بيرون آمدن منى از خواب\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nبيدار شود ، لازم نيست از بيرون آمدن آن جلوگيرى نمايد .\r\n\r\n3 - دروغ بستن به خدا يا معصومين عليهم السلام\r\nدر صورتى كه روزه‌دار از طريقى چون گفتن ، نوشتن ، اشاره و مانند آن به خداوند متعال و يا پيامبر اكرم صلى الله عليه و آله و سلم و يا امامان عليهم السلام از روى عمد دروغى را نسبت دهد ، بنابر احتياط واجب روزه‌اش باطل مىشود ، اگرچه بلافاصله بگويد دروغ گفتم و يا توبه نمايد ، و اگر اين عمل از روى شوخى انجام گيرد گرچه كار بدى است اما روزه را باطل نمىكند .\r\nپرسش : اگر روزه‌دار بخواهد مطلبى را از قول يكى از معصومين عليهم السلام نقل نمايد ولى راست و دروغ بودن آن را نداند ، به چه طريقى بايد عمل نمايد ؟\r\nپاسخ : بايد بنابر احتياط آن را از گفتهء كسى كه آن خبر را بيان كرده يا از كتابى كه خبر در آن است نقل نمايد و نبايد به طور حتمى آن را به خدا يا يكى از معصومين عليهم السلام نسبت دهد .\r\n\r\n4 - رساندن غبار غليظ به حلق\r\nرساندن غبار غليظ به حلق از روى توجه و عمد بنابر احتياط واجب روزه را باطل مىنمايد ؛ چه غبار چيزى باشد كه خوردن آن حلال است مثل آرد ، و يا غبار چيزى كه خوردن آن حرام است مثل خاك ، و احتياط واجب آن است كه روزه‌دار بخار غليظ و دود سيگار و ديگر دخانيات را هم به داخل حلق نرساند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\n5 - فرو بردن تمام سر در آب\r\nدر صورتى كه روزه‌دار از روى عمد همهء سر خود را به تدريج يا يك‌مرتبه زير آب يا مايعات مضاف چون گلاب فرو برد ، گرچه بدن او بيرون از آب باشد ، بنابر احتياط واجب بايد قضاى آن روزه را بگيرد ، ولى اگر تمام بدن زير آب باشد و مقدارى از سر بيرون از آب ، روزه باطل نمىگردد ؛ همچنين زن روزه‌دار بنابر احتياط مستحب از نشستن در آب نيز بايد خوددارى نمايد .\r\nپرسش : اگر نيمى از سر را يك بار و نيم باقيمانده را ديگر بار در آب فرو برد ، آيا روزه‌اش باطل مىشود ؟\r\nپاسخ : خير ، ولى اگر تمام سر زير آب برود و فقط مقدارى از موها بيرون بماند بنابر احتياط واجب بايد آن روزه را تمام كند و قضاى آن را هم بجا آورد .\r\nپرسش : اگر بىاختيار در آب بيفتد و تمام سر او را آب فرا گيرد يا از روى فراموشى سر خود را زير آب نمايد روزه‌اش چطور است ؟\r\nپاسخ : روزه‌اش باطل نمىشود ، ولى در صورت فراموشى وقتى يادش آمد بايد فوراً سر را از زير آب بيرون آورد .\r\nپرسش : آيا غسل ارتماسى كه در آن تمام بدن يكباره زير آب مىرود در هنگام روزه صحيح است ؟\r\nپاسخ : اگر از روى فراموشى غسل ارتماسى نمايد ، روزه و غسلش صحيح است ، ولى اگر بداند كه روزه است و از روى عمد به نيت غسل زير آب رود ، در صورتى كه روزهء ماه مبارك رمضان باشد ، بنابر احتياط\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nواجب روزه و غسل او باطل است و اگر روزهء او مستحبى يا روزهء واجبى كه وقت آن وسعت دارد باشد ، غسل او صحيح است ولى بنابر احتياط واجب روزه‌اش باطل است .\r\nپرسش : آيا روزه‌دار مىتواند سر خود را زير آبشار يا لولهء بزرگ آب قرار دهد ؟\r\nپاسخ : اگر آب آنها طورى باشد كه يكباره تمام سر را مىپوشاند اشكال دارد .\r\nپرسش : اگر روزه‌دار با استفاده از كلاه غواصى يا چيز ديگرى كه سر او را داخل محفظه‌اى قرار مىدهد و مانع رسيدن آب به سر او مىشود ، زير آب رود ، آيا روزه‌اش باطل مىشود ؟\r\nپاسخ : خير .\r\n\r\n6 - باقى ماندن بر جنابت يا حيض يا نفاس تا اذان صبح\r\nدر صورتى كه در روزهء ماه مبارك رمضان و يا قضاى آن ، بلكه بنابر احتياط واجب در هر روزهء واجب ديگر ، انسانى كه « جنب » است يا زنى كه از خون حيض يا نفاس پاك گرديده است ، از روى عمد تا اذان صبح غسل نكند ، يا اگر وظيفه‌اش تيمم است تيمم ننمايد ، روزهء او باطل مىشود ، ولى براى گرفتن روزهء مستحبى باقى ماندن بر جنابت تا اذان صبح مانعى ندارد .\r\nپرسش : اگر شخصى در ماه مبارك رمضان بعد از اذان صبح از خواب بيدار شد و ديد كه در خواب محتلم شده يعنى از او منى بيرون آمده ، آيا روزهء آن روزش صحيح است ؟\r\nپاسخ : بله صحيح است .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nپرسش : اگر روزه‌دار در روز بخوابد و در خواب محتلم شود ، آيا واجب است فوراً غسل نمايد ؟\r\nپاسخ : خير واجب نيست .\r\n\r\n7 - قِى كردن\r\nچنانچه روزه‌دار از روى عمد استفراغ نمايد روزه‌اش باطل مىگردد و اگر اين كار از روى اشتباه و سهو يا بدون اختيار باشد مانعى ندارد ولى بايد چيزى را كه در دهانش آمده بيرون بريزد و از فرو بردن آن خوددارى نمايد .\r\nپرسش : آيا آروغ زدن در حال روزه اشكال دارد ؟\r\nپاسخ : خير ، ولى اگر روزه‌دار مىداند كه به واسطهء آروغ زدن چيزى از گلوى او خارج مىشود نبايد از روى عمد آروغ بزند .\r\n\r\nكفارهء روزه\r\nاگر كسى از روى عمد و بدون داشتن عذرى روزهء ماه رمضان را نگيرد يا اگر گرفته در طول روز آن را باطل نمايد ، علاوه بر قضاى آن بايد يكى از كارهاى زير كه به آن « كفارهء روزه » مىگويند را نيز انجام دهد : الف - گرفتن شصت روزه به طورى كه سى و يك روز آن پى در پى باشد .\r\nب - سير كردن شصت فقير يا دادن 750 گرم طعام - كه به آن يك « مُد » گويند - به هر كدام از آنها . ناگفته نماند انسان نمىتواند بابت كفارهء خويش به يك فقير بيشتر از مقدار گفته شده بدهد يا يك فقير را بيش از يك مرتبه\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nسير نمايد .\r\nج - آزاد كردن يك برده در راه خدا كه امروزه ديگر اين امر منتفى است .\r\nتوجه : هرگاه روزه‌دار با چيز حرامى مثل شراب و يا با كار حرامى مثل استمنا روزهء خود را باطل نمايد و يا دروغى را به خدا و يا معصومين عليهم السلام نسبت دهد بايد بنابر احتياط واجب علاوه بر قضاى آن « كفارهء جمع » بدهد يعنى هم شصت روز روزه بگيرد و هم شصت فقير را سير نمايد و هم يك برده را - در صورت موجود بودن - آزاد نمايد .\r\n\r\nروزهء مسافر\r\nمسافرى كه بايد نمازهاى چهار ركعتى را دو ركعتى بخواند نبايد در سفر روزه بگيرد ، ولى مسافرى كه نمازش تمام است مانند كسى كه شغلش مسافرت است يا سفر او براى انجام كار حرامى است ، يا قصد ماندن ده روز يا بيشتر در جايى كه مسافرت كرده را نموده است ، بايد روزهء خود را بگيرد .\r\nپرسش : آيا مسافرت در ماه رمضان اشكال دارد ؟\r\nپاسخ : خير اشكال ندارد ، ولى اگر مسافرت براى فرار از روزه باشد مكروه است .\r\nپرسش : آيا در سفر مىتوان روزهء مستحبى گرفت ؟\r\nپاسخ : خير ، مگر در شهر مدينهء طيبه كه مسافر مىتواند براى برآورده شدن حاجت خويش سه روز روزهء مستحبى بگيرد و احتياط\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nواجب آن است كه اين سه روز چهارشنبه ، پنج‌شنبه و جمعه باشد .\r\nپرسش : كسى كه در روز ماه مبارك رمضان از سفر به شهر خود يا جايى كه قصد دارد ده روز در آنجا بماند برگردد در چه صورتى گرفتن روزهء آن روز بر او واجب است ؟\r\nپاسخ : اگر پيش از اذان ظهر برسد و تا آن وقت كارى كه روزه را باطل مىكند انجام نداده باشد ، بايد نيّت كند و آن روز را روزه بگيرد ، ولى اگر بعد از ظهر به شهر خود يا جايى كه قصد ماندن ده روز نموده است برسد روزهء آن روز صحيح نيست گرچه تا آن وقت چيزى كه روزه را باطل نمايد انجام نداده باشد .\r\n\r\nكسانى كه روزه بر آنها واجب نيست\r\nعلاوه بر مسافر با شرايطى كه گفته شد ، روزه ماه رمضان بر اشخاص زير واجب نمىباشد : 1 - افراد پيرى كه توانايى روزه گرفتن ندارند يا روزه براى آنها سخت و مشقت‌آور است .\r\n2 - زنى كه آبستن است و روزه براى او يا بچه‌اش زيان دارد ، ولى به هر حال پس از بر طرف شدن مشكل بايد روزه‌هايى را كه نگرفته قضا نمايد .\r\n3 - زنى كه در حال شير دادن بچه است و روزه براى بچه يا خود او ضرر دارد ، ولى بعداً بايد روزه‌هايى را كه نگرفته قضا نمايد .\r\n4 - بچه‌اى كه به سن بلوغ رسيده است ولى از لحاظ جسمى به گونه‌اى است كه بر انجام روزه قدرت ندارد يا اين كار برايش خيلى سخت و\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمشقت‌آور است و چه بسا براى او ضرر و زيان دارد ، ولى هر وقت قدرت پيدا كرد بايد قضاى روزه‌هايى را كه نگرفته بجا آورد .\r\nپرسش : شخصى كه مىداند روزه برايش ضرر داشته و خطرناك است ، آيا مىتواند روزه بگيرد ؟\r\nپاسخ : خير نمىتواند و اگر روزه گرفت روزه‌اش باطل است و بايد قضاى آن را پس از بر طرف شدن ضرر بجا آورد .\r\nپرسش : كسى كه عقيده دارد روزه براى او ضرر ندارد چنانچه روزه بگيرد و بعد از مغرب معلوم شود روزه برايش ضرر داشته ، آيا روزه‌اى كه گرفته است صحيح است ؟\r\nپاسخ : خير ، بلكه بايد قضاى آن را بجا آورد .\r\nپرسش : آيا در روزهء مستحبى لازم است انسان آن را به آخر برساند ؟\r\nپاسخ : خير ، در طول روز هر وقت خواست مىتواند روزه‌اش را افطار كند ، بلكه اگر فرد مؤمنى او را در هر موقع از روز به خوردن غذا دعوت نمود مستحب است كه دعوت او را قبول نموده و در بين روز افطار نمايد .\r\nپرسش : كشيدن دندان در حال روزه چگونه است ؟\r\nپاسخ : مكروه است ؛ همچنين در هنگام روزه‌دارى خون دادن و هر كارى كه باعث ضعف بدن گردد مكروه است .\r\nپرسش : آيا روزهء مستحبى فرزند بدون اجازه گرفتن از پدر يا مادر جايز است ؟\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nپاسخ : اگر روزهء فرزند باعث اذيت آنها گردد جايز نيست .\r\nپرسش : اگر كسى در حال روزه به جنازهء انسانى دست بگذارد ، آيا روزه‌اش باطل مىشود ؟\r\nپاسخ : خير ، و همچنين اگر براى تماس با ميت غسل نكند روزه‌اش باطل نمىشود ولى براى نماز بايد غسل مس ميت نمايد .\r\nپرسش : اگر كسى قضاى روزهء ماه مبارك رمضان بر عهده‌اش باشد ، آيا مىتواند روزهء مستحبى بگيرد ؟\r\nپاسخ : خير نمىتواند ، و همچنين است بنابر احتياط واجب در صورتى كه روزهء واجب ديگرى كه وقت معينى ندارد بر عهده‌اش باشد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nفصل هجدهم : وظايف مالى اسلام ، نماد همدلى\r\nاسلام تنها يك مكتب اخلاقى يا اعتقادى نيست ، بلكه به عنوان يك آيين جامع كه همهء نيازمندىهاى مادى و معنوى انسان در آن پيش‌بينى شده ، پا به عرصهء ظهور گذاشته است . اين دين از همان عصر پيامبر اكرم صلى الله عليه و آله و سلم توجه خاصى به حمايت از محرومان و بيچارگان و افراد بىسرپرست و مريض و معلول نموده است .\r\nجهت‌گيرى مقررات و قوانين اسلام در زمينهء راه‌هاى تحصيل ثروت و چگونگى مصرف نمودن آن و پرداخت حقوق واجب آن به گونه‌اى است كه در عين احترام گذاشتن به تلاش‌هاى فردى و مالكيت خصوصى افراد از تمركز اموال و ثروت‌ها و دست به دست گرديدن آنها در دست گروهى خاص جلوگيرى مىنمايد .\r\nاز نظر پيشوايان دين عليهم السلام اگر ثروتمندان آنچه را كه خداوند در ثروت آنها مقرر داشته است بپردازند ديگر فقير و تهيدستى پيدا نخواهد شد ، چرا كه يكى از دلايل اصلى وجود افراد بينوا در اجتماع خوددارى ثروتمندان از پرداخت دستورات مالى اسلام است . حضرت على عليه السلام\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمىفرمايند : « فقيرى گرسنه نماند مگر به واسطهء آنچه ثروتمند از آن بهره گرفت . » « 1 » با دقت در آيات قرآن مجيد و سخنان معصومين عليهم السلام روشن مىشود كه يكى از اهداف دين اسلام از بين بردن اختلافات غير عادلانه‌اى است كه بين طبقهء ثروتمند و طبقهء ضعيف در اثر بىعدالتىهاى اجتماعى پيدا شده است .\r\nبراى رسيدن به اين هدف دين اسلام برنامهء وسيعى را در نظر گرفته ، و دستورات و قوانين دقيقى را طراحى نموده است كه اگر به مجموعهء آنها عمل شود جامعه‌اى سعادتمند به وجود خواهد آمد . دورى از اجحاف ، گران‌فروشى ، كم‌فروشى ، غصب مال مردم ، سرقت ، اسراف ، تبذير ، تقلب ، غش ، كلاه‌بردارى ، رشوه‌خوارى ، احتكار ، ربا و خيانت در اموال عمومى ؛ همراه با واجب نمودن ماليات‌هايى همچون خمس و زكات ؛ و پرداخت وجوهى به عنوان فطريه ، كفارة ، رد مظالم و نفقهء زير دستان ؛ و نيز تشويق به پرداخت صدقه و انفاق ، قرض‌الحسنه و وقف اموال و اشياء در راه‌هاى خير قسمتى از اين برنامهء جامع مىباشد .\r\nدر اين برنامهء همه‌جانبه سعى شده است روح ايمان و برادرى و انسانيت و عدالت‌خواهى در وجود مسلمانان زنده گردد ، به گونه‌اى كه مسلمان شرم داشته باشد شب با شكم سير بخوابد و همسايه‌اش گرسنه باشد .\r\n چو انسان را نباشد فضل و احسان * چه فرق از آدمى تا نقش ديوار \r\n\r\n\r\n","description":"","footnote":"\r\n( 1 ) - نهج البلاغه ، بخش حكمت‌ها ، حكمت 328 ، ص 420\r\n","page_name":" 301 ","page_number":301},
  {"content":"\r\n\r\n به دست آوردنِ دنيا هنر نيست * يكى را گو توانى دل به دست آر « 1 » \r\nدر اين جا به شرح و بيان چند دستور از اين دستورات سودمند و با بركت مىپردازيم :\r\n\r\nخمس\r\n« خمس » به يك پنجم از درآمدها و استفاده‌هايى گفته مىشود كه انسان از راه‌هاى گوناگون به دست مىآورد كه بايد آن را به قصد قربت و نزديكى به پروردگار در جاهايى كه در شرع اسلام مشخص شده و در زير به آن اشاره مىگردد ، به مصرف رساند .\r\n\r\nمصرف خمس\r\nخمس را بايد به دو قسمت مساوى زير تقسيم نمود : الف - يك قسمت به عنوان « سهم امام عليه السلام » كه در اين زمان بنابر احتياط واجب بايد به مجتهد جامع‌الشرايط سپرده شود يا با اجازهء او در راه حفظ و تقويت اسلام مصرف گردد .\r\nب - قسمت ديگر « سهم سادات » است و بايد صرف سادات فقير يا ساداتى كه در سفر درمانده شده‌اند ، گردد . به مصرف رساندن اين قسمت از خمس نيازمند اجازه و اذن مجتهد جامع‌الشرايط نيست ولى بهتر است اين كار با اجازهء او باشد .\r\nپاسخ يك اشكال : ممكن است برخى چنين پندارند كه اختصاص دادن نيمى از خمس به سادات و فرزندان پيامبر صلى الله عليه و آله و سلم نوعى تبعيض\r\n\r\n\r\n","description":"","footnote":"\r\n( 1 ) - گلستان ، باب هفتم در تأثير تربيت ، ص 238 ، حكايت 11\r\n","page_name":" 302 ","page_number":302},
  {"content":"\r\n\r\nوامتيار نژادى است و اين با روح اسلام و عدالت سازگار نيست .\r\nدر پاسخ بايد گفت اولًا : قسمت مربوط به سادات فقط به نيازمندان آنان داده مىشود آن هم به اندازهء نياز يك سال ، پس تنها كسانى كه به دليلى در بن‌بست اقتصادى قرار گرفته‌اند مانند فقيران ، كودكان يتيم و مانند آن مىتوانند از آن استفاده كنند . و ثانياً : نيازمندان غير سادات مىتوانند مخارج سال خود را از طريق زكات تأمين نمايند ولى نيازمندان سادات حق ندارند از زكات چيزى بگيرند ، به جهت اين كه زكات از ماليات‌هايى است كه در حقيقت جزء اموال عمومى جامعهء اسلامى به حساب مىآيد ، و محروم نگه داشتن سادات از دست‌يابى به اموال عمومى درحقيقت براى دور نگه داشتن خويشاوندان پيامبر صلى الله عليه و آله و سلم از اين سهم است تا بهانه‌اى به دست مخالفان نيفتد كه پيامبر صلى الله عليه و آله و سلم خويشان خود را بر اموال عمومى مسلط ساخته است . و در اين صورت بديهى است چون مخارج نيازمندان سادات نيز بايد مانند ساير نيازمندان از طريقى تأمين گردد ، در قوانين اسلام چنين پيش بينى شده كه آنها از طريق خمس بهره‌مند گردند ، و در حقيقت اين كار نه تنها يك امتياز براى سادات نيست بلكه نوعى كنار زدن و دور نمودن آنها از اموال عمومى به خاطر رعايت مصلحت مهم‌تر مىباشد .\r\n\r\nموارد خمس\r\nدر هفت چيز خمس واجب مىگردد : يعنى بايد يك پنجم آن را پرداخت نمود ، كه عبارتند از : 1 - درآمدهاى تجارى و كسب و كار : در صورتى كه انسان از راه كشاورزى ، صنعت ، تجارت و هر كار اقتصادى ديگر ثروتى به دست\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nآورد ، چنانچه مقدارى از آن از مخارج سالانهء خود و كسانى كه سرپرستى آنها را به عهده دارد زياد بيايد بايد يك پنجم آن زياده را بپردازد .\r\n2 - معدن : معادن جزو انفال و اموال عمومى است ، و بنابر احتياط واجب براى استخراج آنها در زمان غيبت امام زمان عليه السلام بايد از حاكم شرع جامع‌الشرايط اجازه گرفته شود ، و در اين صورت اگر كسى از معادن طلا ، نقره ، سرب ، مس ، آهن ، نفت و ساير معادن چيزى استخراج كند ، در صورتى كه قيمت آن بعد از كم نمودن هزينه‌هاى استخراج پانزده مثقال معمولى طلا باشد ، بايد خمس آن را بپردازد .\r\n3 - گنج : « گنج » مالى است كه در زمين ، درخت ، كوه و يا ديوار پنهان بوده و كسى آن را پيدا نمايد و صاحبش شناخته نشود ، كه در اين صورت اگر ارزش آن بعد از كم نمودن هزينه‌هاى كشف و استخراج به مقدارى باشد كه در معدن گفته شد ، بايد خمس آن پرداخت گردد .\r\n4 - جواهرى كه با غواصى از دريا به دست مىآيد : اين گونه اشياء نيز جزء انفال و اموال عمومى است و براى استخراج آن بنابر احتياط واجب بايد از حاكم شرع جامع‌الشرايط اجازه گرفته شود ، و در اين صورت اگر با غواصى در دريا جواهرى چون لؤلؤ و مرجان و مانند آن بيرون آيد ، چنانچه بهاى آن پس از كم نمودن هزينه‌هاى استخراج به هجده نخود طلا برسد ، بايد خمس آن پرداخته شود .\r\n5 - مال حلال مخلوط با حرام : در صورتى كه مال انسان با مال حرامى مخلوط شود و مقدار مال حرام و صاحب آن مشخص نباشد ، براى حلال شدن آن مال بايد خمس همهء مال پرداخت گردد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n6 - غنيمت جنگى : اگر مسلمانها در زمان حضور امام معصوم عليه السلام به فرمان او با كفار بجنگند و در حال نبرد غنايمى به دست آورند بعد از كنار گذاشتن مقدارى از آن اشياء كه مخصوص امام عليه السلام است و مقدارى كه امام عليه السلام براى صرف در كارى كه مصلحت است جدا مىكند ، رزمندگان پس از كم نمودن مخارجى كه براى نگهدارى و حمل و نقل غنايم صرف شده است ، خمس بقيه را پرداخته و آنها را مالك مىشوند .\r\n7 - زمينى كه كافر ذمّى از مسلمان خريدارى كند : اگر كافرى كه به جهت پرداخت ماليات زير پرچم اسلام و در حمايت دولت اسلامى قرار گرفته است و در اصطلاح به او « كافر ذمّى » گفته مىشود زمينى را از مسلمان بخرد ، بايد خمس آن را از همان زمين واگذار نمايد ، ولى اگر به جاى زمين بخواهد بهاى آن را هم بدهد مانعى ندارد .\r\n\r\nزكات مال\r\nدر اسلام مسألهء پرداخت « زكات » كه در حقيقت يك نوع ماليات بر درآمد و ثروت انباشته و راكد است ، از اهميت خاصى برخوردار است تا آنجا كه در رديف مهم‌ترين عبادات قرار گرفته و در بسيارى از موارد در قرآن و احاديث همراه با نماز ذكر شده است ؛ از طرف ديگر كسانى كه از انجام اين وظيفهء دينى شانه خالى مىنمايند به شدت مورد سرزنش و توبيخ قرار گرفته‌اند .\r\nزكات يكى از عوامل مهم عدالت اجتماعى و مبارزهء با فقر و محروميت و پر كردن فاصله‌هاى طبقاتى و تقويت بنيهء مالى مسلمين\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمىباشد ، و چون يك واجب عبادى است كه بايد با قصد قربت انجام شود عاملى است براى پاك‌سازى روح و جان از دنيادوستى و مال‌پرستى و وسيله‌اى است براى نزديكى به خداوند متعال .\r\nپرداخت زكات قبل از آن كه به حال محرومان جامعه مفيد باشد به نفع صاحبان ثروت مىباشد ، زيرا هنگامى كه زكات اموال پرداخت نشود ثروت‌ها در يك نقطه جمع شده و در كنار آن اكثريتى محروم و بينوا به وجود مىآيند وديرى نمىپايد كه يك انفجار عظيمى در اجتماع به وجود مىآيد و جان و مال ثروتمندان را در آتش خود خواهد سوزاند .\r\nدر حديثى از حضرت صادق عليه السلام نقل شده است : « هيچ مال و ثروتى در دريا و خشكى نابود نمىشود مگر به واسطهء نپرداختن زكات ، پس اموال خود را به وسيلهء پرداخت زكات بيمه كنيد . » « 1 »\r\n\r\nموارد زكات مال\r\nزكات در نُه چيز واجب است كه عبارتند از : گندم ، جو ، خرما ، كشمش ، طلا ، نقره ، گوسفند ، گاو و شتر ؛ كه البته بايد هريك از اين نه چيز به مقدار خاصى كه در رسالهء توضيح‌المسائل بيان گرديده و از آن به « حد نصاب » تعبير مىشود ، برسد .\r\n\r\nمصرف زكات مال\r\nزكات را مىتوان در موارد زير مصرف نمود : 1 - پرداخت به فقير ؛ و او كسى است كه همه يا بخشى از مخارج\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، ص 28 و 29 ، حديث 21\r\n","page_name":" 306 ","page_number":306},
  {"content":"\r\n\r\nسالانهء خود و افرادى كه سرپرستى آنها بر عهدهء اوست را نداشته باشد .\r\n2 - پرداخت به مسكين ؛ و او كسى است كه وضع اقتصاديش بدتر از فقير است .\r\n3 - پرداخت به كافرى كه اگر به او زكات بدهند به اسلام گرايش پيدا كرده يا در جنگى كه براى مسلمانان پيش مىآيد آنها را كمك مىكند .\r\n4 - خريدارى بنده‌ها و آزاد كردن آنان ، كه در اين زمان ديگر چنين امرى وجود ندارد .\r\n5 - پرداخت بدهى كسانى كه قدرت پرداخت بدهى خود را ندارند ، در صورتى كه بدهى آنها بابت مصرف در معصيت نباشد .\r\n6 - انجام كارهايى كه نفع عمومى داشته و براى تقويت اسلام و مسلمين مفيد است كه به آن « سبيل‌اللَّه » گويند ؛ مثل ساختن مسجد ، مدرسه ، حمام ، كتابخانه و اصلاح راه‌ها .\r\n7 - رسيدگى به امر مسافرى كه در سفر مانده است و راهى براى رسيدن به وطن خود ندارد و به او « ابن سبيل » گويند .\r\n8 - پرداخت به فردى كه از سوى امام عليه السلام يا نايب او مأمور جمع‌آورى و نگهدارى و حسابرسى زكات بوده و وظيفه دارد آن را به امام يا نايب او يا فقرا برساند .\r\n\r\nفطريه\r\n« زكات فطره » يكى از زكاتهاى واجب است كه همه ساله بر هر فرد مكلّف داراى شرايط واجب مىشود كه بايد آن را با قصد قربت و نزديك\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nشدن به خداوند متعال به مصرف فقرا و مستمندان جامعه برساند ؛ در حديثى از حضرت امام جعفرصادق عليه السلام چنين نقل شده است : « پرداخت فطريه كامل كنندهء روزهء ماه مبارك رمضان است ، همانگونه كه صلوات بر پيامبر اكرم صلى الله عليه و آله و سلم كامل كنندهء نماز مىباشد . كسى كه روزه بگيرد ولى فطريهء خويش را نپردازد روزه‌اش مورد قبول خداوند نيست همانگونه كه اگر در تشهد نماز بر پيامبر اكرم صلى الله عليه و آله و سلم درود نفرستد نمازش مورد قبول نيست . » « 1 » پرداخت اين نوع زكات چنان كه از برخى روايات به دست مىآيد انسان را از مرگ‌هاى ناگهانى حفظ مىنمايد . « 2 » به هر حال بر افرادى كه هنگام غروب آفتاب شب عيد فطر « بالغ » و « عاقل » و « هوشيار » بوده و خود فقير و تهىدست نباشند واجب است كه از جانب خود و افرادى كه تحت سرپرستى آنها قرار دارند و نان‌خورشان به حساب مىآيند - چه كوچك باشند يا بزرگ ، مسلمان باشند يا كافر - فطريه را بپردازند .\r\n\r\nمقدار فطريه\r\nانسان بايد براى خود و هر يك از افرادى كه نان خور او هستند براى هر نفر به مقدار يك « صاع » كه تقريباً سه كيلوگرم است از غذايى كه در شهر و منطقهء او متعارف و معمول است از قبيل گندم يا جو يا خرما يا كشمش يا برنج يا ذرت و مانند آن پرداخت نمايد . البته مىتوان به جاى دادن اين اشياء ، قيمت زمان پرداخت آنها را داد .\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، ص 318 ، حديث 5\r\n( 2 ) - همان ، ص 328 ، حديث 5\r\n","page_name":" 308 ","page_number":308},
  {"content":"\r\n\r\n\r\nمصرف فطريه\r\nزكات فطره را مىتوان به هر يك از مصارف هشت گانه‌اى كه براى زكات مال گفته شد رساند ، ولى احتياط مستحب آن است كه زكات فطره فقط به شيعيانى كه فقير و مستمند هستند و آن را در راه معصيت مصرف نمىكنند داده شود و بنابر احتياط واجب به فرد شرابخوار و كسى كه آشكارا گناهان بزرگ را مرتكب مىشود نيز نبايد فطريه را پرداخت نمود .\r\nالبته مستحب است در دادن فطريه ابتداء خويشان فقير خود را و بعد همسايگان فقير خود را و بعد اهل علم فقير را بر ديگران مقدم داشت .\r\n\r\nزمان پرداخت فطريه\r\nكسى كه نماز عيد فطر را نمىخواند مىتواند پرداخت فطره را تا ظهر روز عيد به تأخير اندازد ، ولى اگر آن را مىخواند بنابر احتياط واجب بايد فطرهء خود را تا پيش از خواندن نماز عيد بدهد ، و اگر تا آن وقت به مستحقى دسترسى پيدا نكرد ، آن را از مال خود جدا نمايد و بعداً بدهد .\r\n\r\nصدقه مستحبى و انفاق در راه خدا\r\nيكى از مشكلات بزرگ اجتماعى كه همواره گريبان‌گير انسان بوده و هم اكنون نيز بشر با تمام پيشرفت‌هاى صنعتى و مادى با آن مواجه است ، مسألهء فاصلهء طبقاتى است ، به اين معنا كه فقر و بيچارگى و تهيدستى در يك طرف و انباشت و تراكم اموال در طرف ديگر قرار گرفته است ؛ عده‌اى آن‌قدر ثروت اندوخته‌اند كه حساب اموالشان را نمىتوانند داشته باشند و عدهء ديگرى از فقر و گرسنگى رنج مىبرند و تهيهء لوازم\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nضرورى زندگى از قبيل مسكن و لباس ساده و غذا براى آنان ممكن نيست ، بديهى است چنين جامعه‌اى قابل دوام نبوده و هرگز به سعادت واقعى نخواهد رسيد .\r\nيكى از راه‌هاى مقابله با اين مشكل بزرگ دستگيرى از مستمندان و بيچارگان و احسان در حق آنهاست كه در اسلام به آن سفارش فراوانى شده است ، در بسيارى از روايات گفته شده صدقه‌اى كه انسان مىپردازد قبل از آن كه در دست مستمند و فقير واقع شود در دست پروردگار قرار مىگيرد . « 1 » به همين جهت حضرت سجاد عليه السلام هنگام صدقه دادن دست خود را مىبوسيد « 2 » و حضرت باقر عليه السلام وقتى چيزى را به كسى صدقه مىداد آن را دوباره از او گرفته مىبوئيد و مىبوسيد سپس آن را به فقير بر مىگرداند . « 3 » از برخى احاديث به دست مىآيد هنگامى كه انسان قصد مىكند به كسى صدقه بدهد هفتاد شيطان او را وسوسه مىكنند كه چنين كارى را انجام ندهد و فرد صدقه دهنده با پرداخت صدقه در حقيقت آن را از دهان آن شياطين بيرون كشيده و در دست پروردگار قرار مىدهد . « 4 » پرداخت صدقه علاوه بر آثار بسيار زياد اجتماعى براى فرد صدقه دهنده نيز داراى بركات و فوايدى است كه در اين جا به برخى از آنها اشاره مىكنيم :\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، ص 406 ، حديث 1\r\n( 2 ) - همان ، ص 433 و 434 ، حديث 2\r\n( 3 ) - همان ، ص 406 و 407 ، حديث 2\r\n( 4 ) - همان ، ص 370 ، حديث 12\r\n","page_name":" 310 ","page_number":310},
  {"content":"\r\n\r\n1 - زياد شدن مال و بركت آن ؛ امام صادق عليه السلام مىفرمايد : « رزق و روزى خويش را به وسيلهء دادن صدقه طلب نماييد . » « 1 » 2 - دور شدن بلاهاى ناگوار و مرگ‌هاى دلخراش از انسان ؛ در حديثى از پيامبر اكرم صلى الله عليه و آله و سلم آمده است : « صدقه هفتاد در از درهاى شرّ و بدى را مىبندد . » « 2 » نقل شده است كه روزى حضرت عيسى عليه السلام با يارانش نشسته بودند كه مردى از كنار آنها گذشت ، حضرت به اصحاب خود فرمود : به زودى اين شخص خواهد مرد ؛ ولى پس از مدتى آن مرد در حالى كه پشته‌اى هيزم بر دوش داشت به طرف آنها آمد ، ياران گفتند : اى روح اللَّه ! شما گفتيد كه او خواهد مرد ببين او زنده است ! حضرت به آن مرد گفت : بار هيزم خود را روى زمين بگذار ، آن مرد چنين كرد و هيزم‌ها را از هم باز كرد كه ناگهان مار سياهى كه سنگى را بلعيده بود پيدا شد ، حضرت عيسى عليه السلام به آن مرد گفت : چه كارى امروز انجام داده‌اى ؟ گفت : دو قرص نان داشتم فقيرى به من مراجعه كرد يكى از آنها را به او دادم . « 3 » 3 - از بين رفتن فقر و تهيدستى ؛ از امام على عليه السلام نقل شده : « وقتى بيچاره شديد با خداوند به وسيلهء صدقه تجارت و دادوستد نماييد . » « 4 » 4 - سپر و سايه شدن صدقه در برابر آتش جهنم . « 5 »\r\n\r\n\r\n","description":"","footnote":"\r\n( 1 ) - همان ، حديث 10\r\n( 2 ) - بحار الانوار ، ج 93 ، ص 132 ، حديث 64\r\n( 3 ) - وسائل الشيعه ، ج 9 ، ص 389 ، حديث 8\r\n( 4 ) - همان ، ص 372 ، حديث 20\r\n( 5 ) - همان ، ص 369 ، حديث 7\r\n","page_name":" 311 ","page_number":311},
  {"content":"\r\n\r\n5 - شفاى بيماران ؛ پيامبر اكرم صلى الله عليه و آله و سلم مىفرمايد :\r\n« داوُوا مَرْضاكُم بالصَّدقَةِ » « 1 »\r\nيعنى : به واسطهء صدقه بيماران خود را مداوا نماييد .\r\nلازم به تذكر است كسى كه صدقه مىدهد بايد قصد قربت و نزديك شدن به خداوند را داشته باشد و در عوض صدقه‌اى كه مىدهد چيزى از گيرندهء صدقه درخواست ننمايد .\r\n\r\nرَدِّ مظالم\r\nدر صورتى كه انسان خسارتى از روى عمد يا به واسطهء بىتوجهى به مال ديگران وارد نموده يا مال آنها را تصرف نموده باشد ولى الان از صاحبان آنها خبرى ندارد و آنان را نمىشناسد و به هيچ وجه نمىتواند به آنها دسترسى پيدا كند ، براى جبران تجاوزاتى كه به اموالشان نموده است بايد با اجازهء مجتهد داراى شرايط يا خود آن اموال را اگر وجود دارد و يا به مقدار آن اموال اگر آنها را از بين برده و همچنين مقدارى را كه به مال ديگران خسارت وارد كرده ، از طرف صاحبانش به فقراء صدقه بدهد كه به اين كار « ردّ مظالم » گويند .\r\n\r\nكفّارات\r\n« كفّاره » در اصل از مادهء « كُفر » به معنى پوشاندن است ، كسى كه به خدا ايمان ندارد را بدين جهت « كافر » گويند كه پوشندهء حقيقت است ، و كفاره چون گناهى را كه در اثر انجام كار ناشايست از روى عمد براى انسان\r\n\r\n\r\n","description":"","footnote":"\r\n( 1 ) - همان ، ص 372 ، حديث 18\r\n","page_name":" 312 ","page_number":312},
  {"content":"\r\n\r\nحاصل شده و نيز خللى را كه به واسطهء انجام برخى كارهاى ناپسند يا ترك برخى كارهاى شايسته از روى غفلت و سهو بوجود آمده ، مىپوشاند بدين نام ناميده شده است .\r\nدر حقيقت كفّارات علاوه بر جنبهء بازدارندگىاز معصيت ، به سبب جبران خطاها و گناهان جنبهء تربيتى نيز داشته و پايه‌هاى ايمان را محكم ساخته و انسان را نسبت به مقررات الهى پايبند مىسازد .\r\nپرداخت كفارات مالى از قبيل غذا دادن به بيچارگان و پوشانيدن لباس به آنها و كشتن گاو و گوسفند و شتر و تقسيم گوشت آنها بين مستمندان به خاطر ارتكاب برخى از اعمال در حال روزه يا در حال احرام حج و عمره و مانند آن ، همگى علاوه بر آن كه در برخى موارد تأثيرش در بازدارندگى از گناه از تأديب بدنى بيشتر است به نوعى در فقرزدائى جامعهء اسلامى نيز مؤثر است .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nفصل نوزدهم : حج ، كنگرهء عظيم اسلامى\r\n« حج » يعنى زيارت خانهء خدا در مكهء معظمه همراه با انجام اعمال و مناسك مخصوصى كه از طريق شرع به ما رسيده است . انجام مراسم پرشكوه اين عبادت همچون عبادات ديگر داراى بركات و آثار فراوانى براى فرد و اجتماع است و اگر مسلمانان آن را طبق برنامهء صحيح انجام دهند و از آن به عنوان تفريح و سير و سياحت و يا تظاهر و خودنمايى استفاده نكنند ، اين عبادت بزرگ الهى هر سال منشأ تحول تازه‌اى در جهان اسلام خواهد بود .\r\n\r\nآثار و ابعاد حج\r\nبرخى از آثار و ابعاد اين مراسم گرانقدر بدين قرار است :\r\n\r\n1 - تحول روحى و خود سازى\r\nمهم‌ترين فلسفهء حج بُعد اخلاقى آن است ؛ فردى كه درصدد انجام عمل حج است با پوشيدن لباس « احرام » از امتيازات ظاهرى و لباسهاى رنگارنگ و زر و زيور بيرون رفته و با تحريم پاره‌اى از لذت‌ها و پرداختن\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبه خودسازى از جهان ماده جدا شده و در عالمى از نور و صفا فرو مىرود ، با انجام هر يك از مراسم حج علاقه‌هاى معنوى انسان هر لحظه با خدايش محكم‌تر گشته و انسان از گذشتهء تاريك و گناه‌آلودش بريده و با آينده‌اى روشن و مملو از نور و صفا پيوند برقرار ساخته و به گونه‌اى توصيف ناشدنى ورق زندگانى او برگشته و صفحهء نوينى در حيات او آغاز مىگردد ؛ به همين جهت در برخى از روايات آمده است :\r\n« حج و عمره فقر و گناه را از انسان دور مىسازد آن گونه كه سوهان زنگار را از آهن مىزدايد . » « 1 » و نيز آمده : « كسى كه بدون تكبر براى حج يا عمره آهنگ كعبه نمايد از گناهانش جدا مىشود آن گونه كه هنگام ولادت از مادر گناهى نداشت . » « 2 » آرى حج براى مسلمانان يك تولد دوباره است ، تولدى كه آغازگر يك زندگى سالم و انسانى است . در طول انجام اين عبادت الهى انسان در هر قدم خاطرات ، مجاهدت‌ها و ايثارگرىهاى حضرت ابراهيم و اسماعيل عليهما السلام و مادرش هاجر و همچنين خاطرات پيامبر بزرگ اسلام صلى الله عليه و آله و سلم و پيشوايان بزرگ و مجاهدت‌هاى مسلمانان صدر اسلام را در آن سرزمين در برابر چشمان خود مجسم مىنمايد .\r\nچه خوب است كه شما نوجوانان عزيز در دعاهايى كه در خلوت با حضرت حق داريد از او بخواهيد كه توفيق انجام اين عبادت دلنشين را در ايام توانمندى و جوانى به شما ارزانى نمايد تا بتوانيد در كمال سلامتى و با\r\n\r\n\r\n","description":"","footnote":"\r\n( 1 ) - فروع كافى ، ج 4 ، ص 255 ، حديث 12\r\n( 2 ) - همان ، ص 252 ، حديث 2\r\n","page_name":" 315 ","page_number":315},
  {"content":"\r\n\r\nنشاط بيشتر از اين فيض الهى بهره‌مند گرديد .\r\n\r\n2 - انسجام و اتحاد امت اسلام\r\nيكى از آثار و فوايد مهم حج بُعد سياسى آن است ؛ مراسم حج در عين اين كه يكى از خالص‌ترين عبادات است ، وسيلهء بسيار مؤثرى براى پيشبرد اهداف سياسى اسلام است . اين مراسم باشكوه عامل مؤثرى براى وحدت صفوف مسلمانان و اتحاد بين آنها بوده و وسيله‌اى است براى انتقال صحيح اخبار سياسى كشورهاى اسلامى و شكستن زنجيرهاى اسارت و استعمار و آزاد ساختن مسلمانان از چنگال مستكبران ؛ در حقيقت روح عبادت و توجه به خدا با روح سياست و توجه به بندگان خدا در اين مراسم درآميخته‌اند .\r\nدر برخى از احاديث حج به عنوان جهاد افراد ضعيف قلمداد گشته است « 1 » ؛ جهادى كه حتى پيرمردان و پيرزنان ناتوان با حضور در صحنهء آن مىتوانند شكوه و عظمت امت اسلامى را منعكس ساخته و با حلقه‌هاى تودرتوى نمازگزاران گرد خانهء خدا و سردادن آواى وحدت و تكبير پشت دشمنان اسلام را بلرزانند . پس لازم است مسلمانان در موسم حج به جاى اختلاف و پراكندگى و درگيريهاى فرقه‌اى ، با هم تفاهم نموده و راه‌هاى تقويت دين و غلبهء بر دشمنان را بررسى نمايند .\r\n\r\n3 - نشر معارف اسلام\r\nاز ديگر فوايد حج بُعد فرهنگى و علمى آن است ؛ ارتباط قشرهاى\r\n\r\n\r\n","description":"","footnote":"\r\n( 1 ) - وسايل الشيعه ، ج 11 ، ص 12 ، حديث 14\r\n","page_name":" 316 ","page_number":316},
  {"content":"\r\n\r\nمسلمان در ايام حج مىتواند به عنوان مؤثرترين عامل مبادله فرهنگى و انتقال فكرها درآيد ، به همين دليل در دوران اختناقى كه از ناحيهء حكومت بنىاميه و بنىعباس براى جلوگيرى از نشر احكام اسلامى وجود داشت ، مردم با استفاده از فرصتى كه در زمان برگزارى حج پيش مىآمد مشكلات و مسائل خود را به وسيلهء تماس گرفتن با ائمهء هدى عليهم السلام و علماى بزرگ دين حل مىنمودند .\r\nحج مىتواند به عنوان يك كنگرهء عظيم فرهنگى انديشمندان جهان اسلام را در ايامى كه در آن سرزمين به سر مىبرند گرد هم آورده و باعث نشر اخبار و آثار اسلام و پيشوايان اسلام گردد .\r\n\r\n4 - تقويت پايه‌هاى اقتصادى\r\nيكى ديگر از ابعاد حج بعد اقتصادى آن است ؛ استفاده از مراسم عظيم حج براى تقويت پايه‌هاى اقتصادى كشورهاى اسلامى نه تنها با روح حج منافات ندارد ، بلكه يكى از فلسفه‌هاى اين مراسم به شمار مىرود . امام صادق عليه السلام در پاسخ « هشام بن حكم » كه از آن حضرت دربارهء فلسفه انجام حج سؤال نموده است ، يكى از فايده‌هاى اين تكليف الهى را انتقال سرمايه‌هاى تجارى از شهرى به شهر ديگر بيان مىفرمايد « 1 » ؛ چه امرى بالاتر و شايسته‌تر از اين كه مسلمانان در آن اجتماع يك بازار مشترك اسلامى را پايه‌ريزى نمايند و زمينه‌هاى تجارى و مبادلاتى را در ميان خود به گونه‌اى فراهم سازند كه منافعشان به جيب دشمنان اسلام ريخته نشود و اقتصادشان وابسته به آنها نگردد .\r\n\r\n\r\n","description":"","footnote":"\r\n( 1 ) - همان ، ص 14 ، حديث 18\r\n","page_name":" 317 ","page_number":317},
  {"content":"\r\n\r\nبا توجه به آنچه گفته شد مسلمانان مىتوانند از اين فرصت طلايى استفاده نموده و براى حل مشكلات گوناگون جامعهء اسلامى با تشكيل نشست‌هاى مختلف سياسى ، فرهنگى و اقتصادى از اين عبادت ويژه بهره‌بردارى صحيح نمايند ؛ و شايد بر همين مبنا امام صادق عليه السلام مىفرمايند : « تا وقتى خانهء كعبه برپاست اسلام هم برپا و استوار است . » « 1 » ولى افسوس و صد افسوس كه از كنار اين آثار و فوايد به سادگى مىگذريم و برخى اين سفر را وسيلهء تفريح و سير و سياحت قرار داده و عده‌اى ديگر از آن براى تظاهر و خودنمايى استفاده مىكنند .\r\nپيامبر اكرم صلى الله عليه و آله و سلم مىفرمايند : « زمانى فرا مىرسد كه در آن ملوك و پادشاهان و سردمداران براى تفرّج و تفريح ، ثروتمندان و اغنياء براى سودآورى و فقراء براى گدايى به حج خواهند رفت . » « 2 » پرسش : بر چه كسى انجام حج واجب است ؟\r\nپاسخ : انجام حج بر شخصى كه داراى اوصاف و شرايط زير باشد ، يك مرتبه در طول عمر واجب است : 1 - بالغ و عاقل باشد ؛ 2 - « مستطيع » باشد ، يعنى توانايى رفتن به حج را داشته باشد ؛ 3 - به واسطهء رفتن به حج مجبور نشود كار حرامى را كه اهميت ترك كردن آن در شرع از حج بيشتر است انجام دهد يا عمل واجبى را كه از حج مهم‌تر است ترك نمايد .\r\nپرسش : استطاعت و توانايى در انجام حج با چه امورى محقق\r\n\r\n\r\n","description":"","footnote":"\r\n( 1 ) - همان ، ص 21 ، حديث 5\r\n( 2 ) - همان ، ص 60 ، حديث 9\r\n","page_name":" 318 ","page_number":318},
  {"content":"\r\n\r\nمىگردد ؟\r\nپاسخ : در صورت وجود امور شش گانهء زير انسان براى حج مستطيع خواهد بود : 1 - داشتن سلامتى بدن و توانايى انجام اعمال حج .\r\n2 - داشتن هزينهء سفر .\r\n3 - داشتن مخارج افرادى كه او از آنها سرپرستى مىكند و مخارج آنان بر او واجب است تا هنگام بازگشت از حج .\r\n4 - نبودن مانع در رفت و برگشت مثل بسته بودن راه يا در معرض خطر قرار گرفتن جان و آبرو و يا مال مهم .\r\n5 - داشتن وقت كافى براى انجام اعمال حج .\r\n6 - داشتن سرمايه ، درآمد يا كسب و پيشه‌اى كه پس از بازگشت از حج به واسطهء آن امور معاش فرد و اشخاصى كه زيردست او هستند اداره شود .\r\nپرسش : اگر كسى استطاعت رفتن به حج را پيدا نمايد اما از رفتن خوددارى كند و بعداً فقير شود ، آيا حج بر او واجب است ؟\r\nپاسخ : بله ، انجام حج بر او واجب بوده و به هر طريقى كه ممكن است اگرچه برايش زحمت شود بايد حج را بجا آورد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n\r\nفصل بيستم : جهاد ، درى از درهاى بهشت\r\n« جهاد » يكى ديگر از دستورات واجب الهى است و به معنى مبارزه و نبرد با دشمنان خدا مىباشد ؛ در آيات متعددى از قرآن مجيد پيرامون مسأله جهاد و عظمت مجاهدان در راه خدا سخن گفته شده است ، به طورى كه خداوند در نخستين آيات سورهء « عاديات » به نَفَس زدن اسب‌هاى مجاهدان و جرقه‌هاى حاصل از سم ستوران و گرد و غبار ناشى از حركت سريع آنان قسم ياد كرده است . ملت هايى كه در مقابل ستمگران و متجاوزان به حقوق و ناموس خويش ايستادگى نموده و در اين راه عزيزان خود را قربانى مىنمايند همواره زنده و پابرجا بوده و مورد مدح و ستايش نسل‌هاى آينده مىباشند ، ولى آنهايى كه به خاطر خوش‌گذرانى و بهره‌مندى از لذايذ زندگى زودگذر دنيا از جهاد روى گردانيده‌اند ، جامهء ذلت و خوارى و حقارت و گرفتارى را بر خود پوشانيده ، دچار مرگ تدريجى گرديده و توبيخ و مذمت آيندگان را براى خود خريدارند .\r\nسخنان حكيمانه و گهربار زير بيانگر اهميت جهاد در راه خدا و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nعظمت مجاهدانى است كه با جانفشانى در مقابل دشمنان اسلام و انسانيت مىايستند : 1 - قرآن مجيد : « خداوند كسانى را كه در راه او در ستونى محكم همچون سدى پولادين پيكار مىنمايند دوست دارد » « 1 » .\r\n2 - پيامبر اكرم صلى الله عليه و آله و سلم : « جهاد كنيد تا مجد و عظمت را براى فرزندانتان به ميراث بگذاريد . » « 2 » و نيز مىفرمايند : « آن كس كه جهاد را ترك گويد ، خدا بر اندام او لباس ذلت پوشانده و فقر و احتياج بر زندگيش و تاريكى بر دينش سايهء شوم خواهد افكند . خداوند پيروان مرا به وسيلهء سُم سُتورانى كه به ميدان جهاد پيش مىروند و به وسيله پيكان نيزه‌ها عزت مىبخشد . » « 3 » 3 - حضرت على عليه السلام : « جهاد درى از درهاى بهشت است كه خداوند آن را براى اولياى خاص خود گشوده است . جهاد لباس پر فضيلت تقوا ، زره نفوذناپذير الهى و سپر محكم پروردگار است . آن كس كه جهاد را ترك گويد ، خداوند بر اندام او لباس ذلت و بلا پوشانده و او را در مقابل ديدگان مردم خوار و ذليل جلوه خواهد داد . » « 4 » البته بايد توجه نمود كه امروزه مبارزه با دشمنان اسلام و مسلمانان در نبرد و پيكار مسلحانه خلاصه نمىگردد ، بلكه هر نوع تلاش و كوشش در زمينه‌هاى مختلف اقتصادى ، علمى ، فرهنگى ، سياسى و مانند آن كه براى\r\n\r\n\r\n","description":"","footnote":"\r\n( 1 ) - سورهء صفّ ( 61 ) : آيهء 4\r\n( 2 ) - وسائل الشيعه ، ج 15 ، ص 15 ، حديث 16\r\n( 3 ) - همان ، ص 10 ، حديث 2\r\n( 4 ) - همان ، ص 14 ، حديث 13\r\n","page_name":" 321 ","page_number":321},
  {"content":"\r\n\r\nپيشبرد اهداف مقدس الهى مورد نياز است را شامل مىشود ؛ پس بر مسلمانان لازم است تا با اتحاد و همبستگى نقشه‌هايى را كه بيگانگان براى تسلط بر كشورهاى اسلامى در هر يك از زمينه‌هاى گفته‌شده ، كشيده‌اند بر هم زده و از تسلط آنان جلوگيرى نمايند .\r\n\r\nاقسام جهاد\r\n1 - « جهاد ابتدايى » : بدين معناست كه مسلمانان براى سركوب شورشيان مسلح بر عليه امام مسلمين و به منظور دعوت كفار و مشركين به سوى اسلام و عدالت و يا به خاطر جلوگيرى از نقض پيمان كسانى كه با مسلمانان پيمان بسته‌اند و قصد پيمان‌شكنى دارند به سوى آنان نيروى نظامى گسيل مىدارند .\r\nدر حقيقت هدف از اين نوع جهاد كشورگشايى نبوده ، بلكه هدف دفاع از حقوق فطرى ملتهايى است كه توسط قدرتهاى كافر و طغيانگر از خداپرستى و توحيد و عدالت و آگاهى از معارف بلند اسلام و پذيرش آزادانهء آن محروم گشته‌اند .\r\n2 - « جهاد دفاعى » : و آن پيكار با دشمنانى است كه به مرز و بوم مسلمانان هجوم آورده و قصد تسلط نظامى ، سياسى ، فرهنگى و يا اقتصادى بر آنان را دارند ، و ممكن است جهاد در برابر شورشيان مسلح بر عليه مسلمانان نيز جهاد دفاعى به حساب آيد .\r\nپرسش : بر چه كسانى شركت در جهاد واجب است ؟\r\nپاسخ : بر افرادى كه بالغ ، عاقل ، مرد و سالم باشند ؛ پس بر انسان\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nنابينا ، زمين‌گير و بيمارى كه نتواند وظيفه‌اش را انجام دهد جهاد واجب نيست . البته اگر به اندازه كافى نيرو براى شركت در جهاد وجود داشته باشد ، اين تكليف از عهده ديگران ساقط مىگردد . بديهى است كه اگر ادامهء جهاد نياز به كمك‌هاى مادى داشته باشد ، بر همهء ثروتمندان واجب است به اندازهء توانايى خود كمك مالى نمايند .\r\nپرسش : اگر پدر و مادر فرزند خود را از شركت در جهاد و يا دفاع نهى نمايند ، آيا اين وظيفه از آنان ساقط مىگردد ؟\r\nپاسخ : در صورتى كه حضور خصوص وى در جبهه امرى لازم و ضرورى باشد و به اصطلاح جهاد بر او « واجب عينى » باشد ، نهى آنان تأثيرى ندارد و بايد در جهاد شركت كند ، ولى اگر حضور خصوص وى امرى لازم نباشد و به اصطلاح جهاد بر او « واجب كفايى » باشد و نيروى كافى در جبهه حضور داشته باشد ، چنانچه شركت در جهاد موجب اذيت و آزار پدر و مادر باشد ، مخالفت با آنان جايز نيست .\r\nپرسش : اگر مهاجمى به قصد كشتن يا هر نوع تجاوز ديگرى به فرد يا ناموس يا خويشاوندان او هجوم آورد وظيفه‌اش در مقابل فرد مهاجم چيست ؟\r\nپاسخ : واجب است به هر طريقى كه مىتواند از خود و بستگانش دفاع نمايد ، گرچه منجر به كشته شدن فرد مهاجم گردد ، ولى بايد سعى كند تا جايى كه امكان دارد از راه‌هاى خفيف‌تر استفاده كند و دست به كار شديد و خشن نزند .\r\nپرسش : اگر دزدى به قصد بردن مال انسان يا بستگان او هجوم آورد\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nوظيفهء انسان چيست ؟\r\nپاسخ : انسان حق دارد از مال و جان خود و خويشان و بستگانش دفاع كند ، ولى با رعايت مراتب ، يعنى تا وقتى مىشود از راه‌هاى خفيف وارد شود دست به كارهاى خشن نزند .\r\nپرسش : اگر انسان به گمان اين كه شخصى قصد هجوم به جان يا مال يا ناموس وى را دارد در مقام دفاع خسارتى به آن شخص وارد كند ولى بعداً متوجه شود كه گمانش اشتباه بوده وظيفه‌اش چيست ؟\r\nپاسخ : بايد خسارتى را كه به او وارد كرده جبران نمايد ولى گناهكار نيست .\r\nپرسش : در صورتى كه حيوان درنده‌اى كه مال ديگرى است به انسان حمله نمايد ، آيا مىتوان در مقام دفاع از خود خسارتى به آن حيوان وارد ساخت ؟\r\nپاسخ : در صورتى كه راه ديگرى براى در امان ماندن از حملهء او وجود نداشته باشد وارد نمودن خسارت مانعى ندارد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nفصل بيست و يكم : امر به معروف و نهى از منكر ، نظارتى همگانى\r\n« معروف » در لغت به معناى شناخته شده و « منكر » به معناى ناشناس است و به اين ترتيب كارهايى كه به حكم عقل از امور نيك شمرده مىشوند ، و نيز كارهايى كه شرع بر انجام آنها امر نموده است چه واجب و چه مستحب ، معروف ناميده مىشود و كارهايى كه در نظر عقل و فطرت پاك آدمى زشت و ناپسندند و نيز كارهايى كه شرع از انجام آنها نهى نموده است چه حرام و چه مكروه ، منكر ناميده مىشوند .\r\nيكى از وظايف بسيار مهم هر مسلمان تشويق ديگران به خوبىها و بازداشت آنان از بدىهاست ؛ بدين معنا كه همهء انسان‌ها بايد نسبت به يكديگر احساس وظيفه نموده و خود را در برابر كارهايى كه در اجتماع توسط مردم يا دولتمردان انجام مىگيرد مسؤول دانسته و با نظارت و مراقبت همگانى آنها را به كارهاى نيك دعوت نموده و از كارهاى ناشايست بازدارند .\r\nدر منطق اسلام نظارت افراد بر كارهايى كه در اجتماع صورت مىگيرد به عنوان يك حق طبيعى كه ناشى از پيوند سرنوشت‌هاست قلمداد\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nشده است ؛ چرا كه آثار هيچ كار ناشايستى در نقطهء خاصى محدود نمىشود ، بلكه به ساير نقاط نيز سرايت مىكند و هر معصيت و ناهنجارى فردى مىتواند به صورت يك آسيب اجتماعى درآيد .\r\nدر حقيقت همانگونه كه پيامبر اكرم صلى الله عليه و آله و سلم فرموده‌اند ، فرد معصيت‌كار در ميان اجتماع نظير كسى است كه با جمعى سوار كشتى شده و هنگامى كه كشتى در وسط دريا قرار مىگيرد با وسيله‌اى چون تبر مشغول سوراخ كردن جايى كه خود بر آن نشسته مىگردد و وقتى به او اعتراض شود در جواب مىگويد : من در سهم خود تصرف مىكنم و جايى را كه خود بر آن نشسته‌ام سوراخ مىكنم ؛ در اين جا اگر ديگران او را از اين كار خطرناك باز ندارند طولى نمىكشد كه آب دريا به داخل كشتى نفوذ كرده و همگى يكباره در دريا غرق مىگردند . « 1 » قرآن كريم در اين باره مىفرمايد :\r\n« والمُؤمِنونَ والمُؤمِناتُ بَعْضُهم أَولياءُ بَعْضٍ يأمُرونَ بِالمَعرُوفِ وَ يَنْهَونَ عَنِ المُنكَرِ » « 2 »\r\nيعنى : مردان و زنان با ايمان بر يكديگر ولايت داشته ، يار و ياور يكديگر بوده و امر به معروف و نهى از منكر مىنمايند .\r\nاز نظر قرآن انسان‌هاى با ايمان به واسطهء ولايتى كه بر يكديگر دارند در مقابل همديگر مسؤول بوده و بايد يكديگر را به كارهاى پسنديده دعوت نموده و از بدىها باز دارند .\r\nخداوند متعال در قرآن كريم يكى از امتيازات مسلمانان را بسيج آنها\r\n\r\n\r\n","description":"","footnote":"\r\n( 1 ) - كنز العمّال ، ج 3 ، ص 69 و 70 ، شماره 5533\r\n( 2 ) - سورهء توبه ( 9 ) : آيهء 71\r\n","page_name":" 326 ","page_number":326},
  {"content":"\r\n\r\nدر انجام امر به معروف و نهى از منكر براى خدمت به جامعهء انسانى معرفى كرده و به واسطهء اين امتياز آنها را بهترين امت ناميده است :\r\n« كُنْتُم خَيرَ امَّةٍ اخْرِجَتْ لِلنَّاسِ تَأمُرونَ بِالمَعروفِ وَ تَنْهَونَ عَنِ المُنكَرِ » « 1 »\r\nيعنى : شما بهترين امتى هستيد كه به نفع انسان‌ها پا به مرحلهء وجود گذاشتيد زيرا كه امر به معروف و نهى از منكر مىنماييد .\r\nانجام اين واجب الهى ضامن گسترش ايمان به خدا و اجراى همهء قوانين فردى و اجتماعى مىباشد و سهل انگارى در انجام آن زمينهء سست شدن روح ايمان را در دل‌ها فراهم آورده و پايه‌هاى آن را فرو مىريزد و امور جامعه را از دست شايستگان خارج نموده و به دست افراد پست و شرور داده و مسلمانان را از اوج عزت به پرتگاه نابودى و ذلت مىكشاند .\r\nبراى آگاهى از اهميت اين دستور الهى و نقش آن در سلامت فرد و جامعه و محيط ، ذكر پاره‌اى از سخنان پيشوايان دين در اين باره لازم و ضرورى است : 1 - پيامبر اكرم صلى الله عليه و آله و سلم : « تا زمانى كه پيروان من امر به معروف و نهى از منكر نموده و بر نيكى و تقوا بسيج شوند در حال خير و سعادت هستند ، ولى وقتى از اين كار دست بكشند خير و بركت از آنها رخت بسته و برخى بر ديگران مسلط شده و ياورى برايشان در زمين و آسمان پيدا نمىشود . » « 2 »\r\n\r\n\r\n","description":"","footnote":"\r\n( 1 ) - سورهء آل عمران ( 3 ) : آيهء 110\r\n( 2 ) - وسائل الشيعه ، ج 16 ، ص 123 ، حديث 18\r\n","page_name":" 327 ","page_number":327},
  {"content":"\r\n\r\n2 - پيامبر اكرم صلى الله عليه و آله و سلم : « بالاترين شهداى امت من شخصى است كه در مقابل حاكم ستمگرى بايستد واو را امر به معروف و نهى از منكر نمايد و به واسطهء اين كار به دست او كشته شود ؛ اين چنين شهيدى جايگاهش در بهشت بين حمزه و جعفر است . » « 1 » 3 - امام على عليه السلام : « تمام كارهاى نيك و حتى جهاد در راه خدا در برابر امر به معروف و نهى از منكر چون قطره‌اى در برابر درياست . » « 2 » 4 - امام باقر عليه السلام : « امر به معروف و نهى از منكر دو واجب بزرگ الهى است و به وسيلهء آنها بقيهء واجبات برپا شده ، راه‌ها امن گشته ، درآمدها مشروع و حلال شده ، حقوق افراد تأمين گرديده ، زمين رو به آبادى رفته ، از دشمنان خدا انتقام گرفته شده و در پرتو آن همهء كارها روبراه مىگردد . » « 3 » 5 - امام رضا عليه السلام : « امر به معروف نموده و از بدىها جلوگيرى نماييد و گرنه بدان بر شما مسلط شده و ديگر دعاى خوبانتان مستجاب نمىگردد . » « 4 » پاسخ يك اشكال : گاهى به عنوان اشكال گفته مىشود كه عمل به اين دستور دينى باعث خودسرى افراد و اعمال سليقه‌هاى شخصى و در نتيجه پديد آمدن آشفتگى و هرج و مرج در ميان جامعهء اسلامى خواهد شد ؛ در جواب بايد گفت : امر به معروف و نهى از منكر داراى\r\n\r\n\r\n","description":"","footnote":"\r\n( 1 ) - معالم القربه فى احكام الحسبه ، ص 67 و 68\r\n( 2 ) - وسائل الشيعه ، ج 16 ، ص 134 ، حديث 9\r\n( 3 ) - همان ، ص 119 ، حديث 6\r\n( 4 ) - همان ، ص 118 ، حديث 4\r\n","page_name":" 328 ","page_number":328},
  {"content":"\r\n\r\nمراتب و درجات گوناگون است و در مواردى كه لازمهء عمل به اين تكليف الهى كشتن ، مجروح نمودن يا كتك زدن فرد گنهكار باشد ، بدون اجازهء حاكم شرعِ داراى شرايط نمىتوان به چنين عملى دست زد ، از اين رو بديهى است كه نه تنها از عمل به اين دستور مهم الهى جامعه دچار هرج و مرج نخواهد شد ، بلكه جامعهء مرده و فاقد تحرك به يك مجتمع زنده و فعال كه در آن همهء انسان‌ها مراقب رفتار يكديگرند تبديل مىگردد .\r\n\r\nشرايط امر به معروف و نهى از منكر\r\nدر صورت وجود شرايط زير امر به معروف و نهى از منكر واجب بوده و ترك آن معصيت مىباشد : 1 - كسى كه مىخواهد عهده‌دار اين وظيفه گردد بايد « معروف » را از « منكر » تشخيص دهد ؛ پس كسى كه خود نسبت به معروف و منكر آگاهى ندارد نمىتواند امر به معروف و نهى از منكر نمايد .\r\n2 - احتمال دهد كه امر و نهى او اثربخش است ؛ پس اگر مىداند كه گفتار او هيچ گونه اثر مثبتى ندارد ، امر به معروف و نهى از منكر واجب نيست .\r\n زمين شوره سنبل « 1 » بر نيارد * در او تخم عمل ضايع مگردان « 2 » \r\n3 - بداند يا مطمئن باشد كه معصيت‌كار قصد ادامه و تكرار گناه را دارد ؛ پس در صورتى كه بداند يا گمان كند كه او ديگر گناه را تكرار\r\n\r\n\r\n","description":"","footnote":"\r\n( 1 ) - خوشهء گندم و مانند آن\r\n( 2 ) - گلستان ، باب اول در سيرت پادشاهان ، ص 54 ، حكايت 4\r\n","page_name":" 329 ","page_number":329},
  {"content":"\r\n\r\nنمىكند واجب نيست .\r\n4 - به واسطهء امر و نهى فساد بزرگ‌ترى پيش نيايد ؛ پس اگر بداند يا گمان كند يا احتمال صحيح عقلايى دهد كه در اثر امر و نهى زيان جانى يا آبرويى يا مالى قابل توجهى به او يا ديگران مىرسد ، امر و نهى واجب نمىباشد بلكه در بسيارى موارد حرام است .\r\n5 - پيش از او افراد ديگرى عهده‌دار اين وظيفه نشده باشند ؛ پس اگر بعضى از افراد نسبت به آن اقدام كرده‌اند و مقصود حاصل شده باشد ، واجب بودن امر و نهى از وى ساقط مىشود ، چرا كه امر به معروف و نهى از منكر « واجب كفايى » است يعنى به واسطهء انجام آن توسط برخى افراد تكليف از دوش ديگران برداشته مىشود .\r\n چو كارى بى فضول « 1 » من برآيد * مرا در وى سخن گفتن نشايد\r\nوگر بينم كه نابينا و چاه است * اگر خاموش بنشينم گناه است « 2 » \r\nپرسش : امر به معروف نسبت به انجام مستحبات و نهى از منكر نسبت به مكروهات چه حكمى دارد ؟\r\nپاسخ : در اين گونه موارد امر و نهى مستحب است .\r\nپرسش : آيا در تمام مواردى كه به واسطهء امر به معروف و نهى از منكر زيان جانى يا مالى به انسان وارد مىگردد اين وظيفه از عهدهء انسان ساقط مىشود ؟\r\nپاسخ : خير ، بلكه در مواردى كه معروف يا منكر از امورى هستند\r\n\r\n\r\n","description":"","footnote":"\r\n( 1 ) - دخالت\r\n( 2 ) - همان ، ص 94 ، حكايت 38\r\n","page_name":" 330 ","page_number":330},
  {"content":"\r\n\r\nكه شارع مقدس براى آنها اهميت زيادى قائل است ، مانند نگهبانى از قرآن و حفظ عقايد مسلمانان و استقلال آنها ، به خاطر وارد شدن زيان جانى و مالى اين تكليف ساقط نمىشود و اگر حفظ اين امور بر بذل جان و مال متوقف باشد بايد آن را بذل نمود ؛ البته تشخيص اين امور كار هر كس نيست ، و در اين گونه موارد اجازهء حاكم شرع جامع‌الشرايط شرط است .\r\n\r\nمراحل امر به معروف و نهى از منكر\r\nبراى انجام اين وظيفهء مهم درجات و مراتبى وجود دارد كه در صورت احتمال دسترسى به هدف مورد نظر از طريق اجراى مرتبهء پايين امر و نهى ، نمىتوان به مرحلهء بالا قدم گذاشت ، اين مراتب عبارتند از : 1 - اقدام رفتارى : به اين معنا كه در ابتداى كار بايد با گناهكار به گونه‌اى برخورد شود كه او احساس كند انجام گناه سبب چنين برخوردى با او شده است ؛ مثل اين كه از او روى برگرداند يا با چهرهء گرفته و ناراحت با او ملاقات كند و يا رفت و آمد خود را با وى قطع نمايد .\r\n2 - اقدام زبانى : كه در اين مرحله بايد گناهكار را با پند و اندرز از انجام گناه نهى نموده و به سوى معروف فراخواند ، ولى اگر موعظه و پند در او تأثيرى نمىكند ، در صورتى كه درشتى در گفتار مؤثر واقع مىشود بايد بدين‌گونه امر و نهى نمود .\r\n3 - اقدام عملى : به اين معنا كه اگر گناهكار بدون زور و اعمال قدرت دست از منكر نمىكشد و يا معروف را به جا نمىآورد ، واجب\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاست از قدرت و زور استفاده گردد ، ولى اگر اين كار متوقف بر مجروح نمودن يا كشتن فرد گناهكار است خودسرانه نمىتوان دست به چنين كارى زد ، بلكه پس از وجود همهء شرايط گفته شده اين مرحله بايد با اجازهء مجتهد جامع‌الشرايط انجام شود .\r\n\r\nچند توصيه و سفارش\r\n1 - دعوت به نيكىها و جلوگيرى از بدىها بايد به منظور اصلاح فرد و جامعه و از روى دلسوزى و حسن نيت انجام گيرد و از هر گونه انتقام‌جويى و كينهء شخصى به دور باشد .\r\n2 - در انجام اين وظيفه نهايت لطف و محبت و سعهء صدر به كار رفته و از بهترين و كارآمدترين شيوه و روش استفاده شود و از اعمال خشونت و رفتار ناشايست و انجام معصيت و كارهايى كه اثر نامطلوب و معكوس دارد خوددارى شود . روش پيامبر اكرم صلى الله عليه و آله و سلم و ساير پيشوايان عليهم السلام نشان مىدهد كه آنها به هنگام اجراى اين وظيفه نهايت لطف و محبت را به خرج مىدادند و به همين جهت سرسخت‌ترين افراد به زودى در برابر آنها تسليم مىشدند .\r\n3 - در صورتى كه امر و نهى بعضى از افراد سودمند نباشد ولى برخى ديگر احتمال دهند كه اين كار از عهدهء آنان بر آمده و امر و نهىشان اثر بخش است ، بايد در اين زمينه اقدام نمايند .\r\n4 - انجام اين واجب الهى در پاره‌اى از موارد و برخى نابسامانىها از يك فرد ساخته نيست و نيازمند گردآمدن گروهى از خيرخواهان و\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nتشريك مساعى آنان در اين زمينه است .\r\n5 - عمل به اين وظيفه خالى از سختىها و مشكلات نيست ؛ زيرا كه برخى انسان‌هاى سودجو و سلطه طلب به آسانى حق را پذيرا نيستند و چه بسا در مواردى در صدد آزار و اذيت افرادى كه امر به معروف و نهى از منكر مىكنند برآيند ، پس در انجام اين وظيفه بايد شكيبايى و استقامت به خرج داده و به اندك سختى و مشكلى از ميدان خارج نشد . حضرت لقمان عليه السلام در نصايح خود به فرزندش چنين مىگويد : « پسرم ! نماز بپادار و امر به معروف و نهى از منكر كن و بر اين كار ( از مردم نادان ) هر آزار كه بينى صبر پيشه‌گير كه اين كار ( صبر در راه تربيت و هدايت خلق ) نشانه‌اى از عزم ثابت در امور عالم است » « 1 » .\r\n6 - در اين عصر و دوران ، اقدام به تأسيس مجامع فرهنگى يا نشر كتب و نشريات مفيد يا توليد برنامه‌هاى راديويى و تلويزيونى و مشابه آن كه موجب تقويت پايه‌هاى عقيدتى ، اخلاقى و عملى و يا رشد افكار و بالا رفتن سطح معلومات اجتماعى و دينى مردم مىشود ، از وظايف مهمّى است كه شايسته است افراد به اندازهء قدرت و توان خود به آن عمل نمايند و ممانعت از آن جايز نيست ؛ همچنين وسايل ارتباط جمعى موجود بايد در جهت اشاعهء مكارم اخلاق و خصال پسنديده انسانى و اشاعهء فرهنگ اسلامى قرار گيرند و در اين زمينه از انديشه‌هاى متفاوت بهره جويند و از ترويج فرهنگ ضد اسلامى و بىبندوبارى به شدّت پرهيز نمايند .\r\nپرسش : در صورتى كه جلوگيرى گناهكار از گناه متوقف بر گرفتن\r\n\r\n\r\n","description":"","footnote":"\r\n( 1 ) - سورهء لقمان ( 31 ) : آيهء 17\r\n","page_name":" 333 ","page_number":333},
  {"content":"\r\n\r\nابزار انجام گناه از وى و يا از بين بردن آن وسايل باشد ، آيا مىتوان آن ابزار را از وى به زور گرفت و يا آن را از بين برد ؟\r\nپاسخ : بله ، در صورت انحصار چاره ، اين كار جايز بلكه واجب است ؛ همچنين اگر جلوگيرى گناهكار از گناه متوقف بر خارج كردن وى از محل انجام گناه باشد مىتوان چنين كارى را انجام داد .\r\nپرسش : آيا براى جلوگيرى از انجام گناه توسط كسى ، انسان مىتواند خود مرتكب گناه شود ؟\r\nپاسخ : خير جايز نيست ، مگر اين كه گناهى كه فرد گناهكار مىخواهد انجام دهد بسيار بزرگ باشد و شارع مقدس به هيچ وجه راضى به انجام آن نباشد ؛ مثل اين كه كسى مىخواهد به ناحق فردى را بكشد ، كه در اين صورت به هر شكلى كه ممكن است با رعايت مراتب و درجات نهى از منكر بايد از انجام آن گناه جلوگيرى نمود ، گرچه انسان مجبور باشد كارى كه گناهش به مراتب كمتر از آن گناه است را مرتكب گردد .\r\nپرسش : اگر كسى به قصد كشتن انسان بىگناهى به او حمله‌ور گردد و جلوگيرى از اين كار چه بسا باعث مجروح شدن يا كشته شدن فرد مهاجم گردد ، آيا در اين موارد نيز اجازهء مجتهد جامع‌الشرايط لازم است ؟\r\nپاسخ : خير ، در اين گونه موارد بايد به هر شيوهء ممكن جلوى قتل را گرفت گرچه اين كار به كشته شدن فرد حمله كننده منجر شود .\r\n وقت ضرورت چو نماند گريز * دست بگيرد سر شمشير تيز « 1 » \r\n\r\n\r\n","description":"","footnote":"\r\n1 - گلستان باب اول در سيرت پادشاهان ، ص 45 ، حكايت 1 .\r\n","page_name":" 334 ","page_number":334},
  {"content":"\r\n\r\n\r\nفصل بيست و دوم : درآمدهاى مشروع و غير مشروع\r\n\r\nاهميت كار و تلاش\r\nدرآموزه‌هاى دين اسلام كار و كسب درآمد حلال براى تأمين نيازمندىهاى زندگى از اهميت ويژه‌اى برخوردار است . كار و تلاش علاوه بر دور نمودن سستى و تنبلى و دل‌مردگى از انسان و ايجاد نشاط درونى در وى ، وسيلهء خوبى براى اشتغال سالم فكرى و جسمى است .\r\nملت‌هايى كه در اثر تنبلى و تن‌پرورى دچار فقر و گرسنگى گرديده و براى تأمين احتياجات خويش به بيگانگان وابسته هستند هرگز طعم استقلال و عظمت و سربلندى را نخواهند چشيد .\r\nدر روايات متعددى بر اين نكته پافشارى گرديده است كه خداوند انسان بىكار و پرخواب را دشمن مىدارد . « 1 » پيامبران الهى عليهم السلام و از جمله پيامبر اسلام صلى الله عليه و آله و سلم و همچنين پيشوايان اسلام عليهم السلام به كارهايى از قبيل كشاورزى ، دامدارى و چوپانى ، خياطى و زره‌بافى مشغول بودند و مخارج\r\n\r\n\r\n","description":"","footnote":"\r\n( 1 ) - وسائل الشيعه ، ج 17 ، ص 57 و 58\r\n","page_name":" 335 ","page_number":335},
  {"content":"\r\n\r\nزندگى خويش را به واسطهء سعى و تلاش تأمين مىنمودند . در حديثى آمده است : « خداوند متعال به حضرت داوود عليه السلام وحى نمود كه : اى داوود ! تو بندهء خوبى هستى ، تنها اشكال تو اين است كه مخارج زندگيت را از بيت‌المال تأمين مىكنى و از دسترنج خويش استفاده نمىنمايى ، پس از اين واقعه حضرت داوود عليه السلام چهل صبحگاهان به درگاه خداوند گريه نمود ، پس خداوند به آهن وحى نمود كه براى داوود نرم شود . با نرم شدن آهن به فرمان خداوند ، حضرت داوود در هر روز زره‌اى از آهن درست مىنمود و با فروش آن هزينه‌هاى زندگيش را تأمين مىنمود . » « 1 » همچنين در سرگذشت حضرت على عليه السلام مىخوانيم كه ايشان بيل در دست مىگرفت و در مزرعه و نخلستان كار مىكرد به طورى كه با دسترنج خويش هزار برده را خريدارى كرد و در راه خدا آزاد نمود . « 2 »\r\n\r\nدلبستگى به ثروت ، امرى ناپسند\r\nاز نظر اسلام ثروت و درآمد حلال ابزار مؤثر و كارآمدى براى رسيدن به كمال مىباشد ؛ امام باقر عليه السلام مىفرمايد :\r\n« نِعْمَ العَونُ الدنيا عَلَى طَلَبِ الآخِرَةِ . » « 3 »\r\nيعنى : دنيايى كه در مسير طلب آخرت باشد بهترين ياور انسان است . همچنين امام صادق عليه السلام مىفرمايد : « ثروت و بىنيازى كه تو را از تجاوز به حقوق ديگران بازدارد بهتر از فقرى است كه تو را به گناه وادار نمايد . » « 4 »\r\n\r\n\r\n","description":"","footnote":"\r\n( 1 ) - همان ، ص 37 و 38 ، حديث 3\r\n( 2 ) - همان ، حديث 1 و 2\r\n( 3 ) - همان ، ص 30 ، حديث 5\r\n( 4 ) - همان ، ص 31 ، حديث 7\r\n","page_name":" 336 ","page_number":336},
  {"content":"\r\n\r\nبه دست آوردن ثروتى كه مايهء فساد در زمين نباشد و باعث فراموش كردن ارزش‌هاى والاى انسانى و گرفتار شدن در مسابقهء جنون آميز ثروت‌اندوزى نگردد و انسان را به خودبرتربينى و تحقير ديگران نكشاند و وسيله‌اى باشد براى مرهم نهادن بر زخم‌هاى جانكاه محرومان ، نه تنها مذموم نيست بلكه امرى پسنديده است .\r\nدر طول تاريخ سرچشمهء غالب مفاسد اجتماعى ثروتمندان از خدا بىخبرى بودند كه در ناز و نعمت به سر برده و براى افزودن ثروت خويش به هر جنايت ضد انسانى دست مىزدند . در حديث پر معنايى از ابن عباس نقل شده : « وقتى نخستين سكهء درهم و دينار در جهان زده شد ابليس نگاهى به آنها كرد ، وقتى خوب به تماشاى آنها پرداخت ، آنها را برداشته و بر چشمانش نهاد سپس بر سينه‌اش چسبانيد . آنگاه فريادى از روى شادى كشيد ، و بار ديگر آنها را به سينه چسبانيد و گفت : شما نور چشم و ميوهء دل من هستيد ، وقتى انسان‌ها شما را دوست بدارند برايم مهم نيست كه بت‌پرستى نكنند ، براى من همين بس است كه آنها شما را دوست داشته باشند . » « 1 » با توجه به آنچه گفته شد روشن مىگردد كه زهد و پارسايى هيچ منافاتى با كسب و درآمد حلال و به دست آوردن ثروت جهت تأمين نيازمندىهاى خود و ديگران نخواهد داشت ، آنچه ناپسند و مذموم است دلدادگى و دلبستگى به ثروت و مال دنياست به گونه‌اى كه انسان براى به دست آوردن آن حاضر باشد دست به هر كار زشت و غيراخلاقى زده و\r\n\r\n\r\n","description":"","footnote":"\r\n( 1 ) - بحار الانوار ، ج 70 ، ص 137 ، حديث 3\r\n","page_name":" 337 ","page_number":337},
  {"content":"\r\n\r\nحقوق ديگران را پايمال نمايد .\r\nبه هر حال از نظر اسلام تنبلى و سستى و بيكارى امرى ناپسند و مبغوض بوده و بر عكس كار و تلاش و سعى امرى پسنديده و مستحب مىباشد تا جايى كه گفته شده : « كسى كه براى تأمين هزينهء زيردستان خويش متحمل رنج و زحمت گردد همانند مجاهد در راه خدا خواهد بود . » « 1 » ناگفته نماند مراد از تحمل رنج و زحمت تنها كارهاى توليدى از قبيل كشاورزى ، دامدارى ، صنعت و مانند آن نيست ، بلكه هر گونه سعى و تلاش در زمينه‌هاى مختلف از قبيل كارهاى خدماتى ، علمى ، فرهنگى و مانند آن را نيز شامل مىگردد .\r\n\r\nتجارت و دادوستد\r\nيكى از راه‌هاى كسب درآمد حلال تجارت و دادوستد مىباشد كه نقش عمده‌اى در رفع نيازمندىهاى بشر دارد ، چرا كه انسان موجودى است اجتماعى و اين امرى طبيعى است كه هر فردى به تنهايى نمىتواند تمام احتياجات و نيازهاى زندگيش را برآورده سازد و بدين جهت نيازمند تعامل و همكارى با ديگران است تا از اين رهگذر بتواند نقصان‌ها و نيازهاى روحى و جسمى خود را مرتفع سازد . دادوستد و معامله با ديگران ، نمونهء بارز تعامل انسان‌ها با يكديگر است كه از طريق آن شخص مىتواند اشيايى را كه به آنها احتياج ندارد در مقابل گرفتن پول يا كالاى\r\n\r\n\r\n","description":"","footnote":"\r\n( 1 ) - وسائل الشيعه ، ج 17 ، ص 66 و 67 ، حديث 1\r\n","page_name":" 338 ","page_number":338},
  {"content":"\r\n\r\nمورد نيازش به ديگران واگذار نمايد ؛ دين اسلام نه تنها نيز با خريد و فروش و دادوستد مردم مخالفتى ندارد ، بلكه نسبت به آن سفارش نيز نموده است تا جايى كه در پاره‌اى از روايات نسبت به مقدم داشتن آن بر ساير راه‌هاى درآمد تأكيد گرديده است به گونه‌اى كه گفته شده : نُه دهم رزق و روزى در تجارت و يك دهم باقيمانده در ساير اسباب درآمد است . « 1 » بديهى است تشويق اسلام بر دادوستدهايى است كه نيازمندىهاى جامعه را بر طرف نمايد ، ولى در صورتى كه كالاى مورد معامله و دادوستد براى جامعه زيانبار و خطرناك باشد يا در معامله موازين حق و عدل رعايت نگشته و اجحاف و ظلم صورت پذيرد ، چنين دادوستدى مورد پذيرش اسلام نخواهد بود ، بنابراين كسانى كه كسب و پيشه خود را خريد و فروش و دادوستد قرار داده‌اند يا بدين شغل متمايل هستند ، بايد به اندازهء نياز از مسائل معاملات و دادوستد آگاه گردند .\r\n« اصبغ بن نباته » مىگويد : از حضرت على عليه السلام شنيدم كه در بالاى منبر چندين بار اين جمله را تكرار نمود :\r\n« يا مَعْشَرَ التُّجَّار الْفِقْه ثُمَّ الْمَتْجَر » « 2 »\r\nيعنى : اى گروه بازرگانان و فروشندگان ، ابتدا مسائل خود را بياموزيد و آنگاه دادوستد و تجارت نماييد .\r\nدر حديث ديگرى از امام باقر عليه السلام نقل شده است : « هنگامى كه اميرمؤمنان على عليه السلام در كوفه بود ، همه روزه صبح در بازارهاى كوفه\r\n\r\n\r\n","description":"","footnote":"\r\n( 1 ) - همان ، ص 10 - / 13\r\n( 2 ) - همان ، ص 381 ، حديث 1\r\n","page_name":" 339 ","page_number":339},
  {"content":"\r\n\r\nمىگشت و در هر بازار ايستاده و با صداى بلند مىفرمود : اى گروه تاجر و بازرگان از خدا بترسيد . در اين لحظه همگى آنچه در دست داشته بر زمين گذاشته و با جان و دل به سخنان ايشان گوش فرا مىدادند ، سپس حضرت مىفرمود : از خداوند طلب خير نماييد و با آسان گرفتن كار بر مردم بركت بجوييد ، به خريداران نزديك شده و حلم و بردبارى را زينت كار خود قرار دهيد ، از سوگند پرهيز نموده و از دروغ اجتناب نماييد ، از ظلم خوددارى نموده و حق مظلومان را بگيريد ، به رباخوارى نزديك نشده و كم‌فروشى ننماييد ، از اشياء مردم چيزى كم نگذاشته و در زمين فساد نكنيد . و بدين ترتيب در بازارهاى كوفه گردش مىكرد ، سپس براى دادخواهى مردم به محل كارش برمىگشت . » « 1 »\r\n\r\nشرايط فروشنده و خريدار\r\nفروشنده و خريدار بايد بالغ و عاقل بوده و در انجام معامله كسى آنها را مجبور نكرده باشد ؛ همچنين بايد سفيه - يعنى كسى كه دارايى خود را در كارهاى بيهوده صرف مىكند و كارهاى او در نظر مردم عاقلانه نيست - نباشند و نيز بايد انگيزهء جدى آنها دادوستد باشد ، پس اگر شخصى به شوخى بگويد : « كالاى خود را فروختم » معامله‌اى صورت نمىگيرد .\r\n\r\nدادوستدهاى باطل\r\nدر چندين مورد معامله باطل است كه برخى از آنها عبارتند از :\r\n\r\n\r\n","description":"","footnote":"\r\n( 1 ) - همان ، ص 382 و 383 ، حديث 1\r\n","page_name":" 340 ","page_number":340},
  {"content":"\r\n\r\n1 - خريد و فروش چيزى كه از نظر شرع عين آن نجس باشد و بخواهند از آن در جهت حرام استفاده نمايند مانند خريد و فروش شراب براى شراب‌خوارى ، ولى در صورتى كه از چيز نجس براى كار عقلايى و صحيح استفاده شود - مثلًا از خون براى تزريق به بيماران يا از مردار براى تهيهء كود يا از سگ شكارى براى شكار استفاده گردد - خريد و فروش آن چيز نجس اشكالى ندارد .\r\n2 - خريد و فروش كالاى خوراكى يا نوشيدنى كه به واسطهء برخورد با نجاست نجس گرديده است ، در صورتى كه بخواهند از آن براى خوردن و نوشيدن استفاده نمايند و راهى براى پاك كردنش وجود نداشته باشد .\r\n3 - خريد و فروش كالايى كه از راه نامشروع ، مثلًا از راه دزدى يا قمار ، به دست آمده است .\r\n4 - خريد و فروش چيزهايى كه ارزش عقلايى ندارند مثل مگس ، پشه و مانند آن .\r\n5 - خريد و فروش چيزهايى كه معمولًا از آنها فقط در راه حرام استفاده مىشود ، مانند ابزار قمار .\r\n6 - خريد و فروش اشيايى كه براى جامعه خطرآفرين بوده و سلامتى جسمى يا روحى افراد را در معرض خطر قرار مىدهد ، مانند انواع مواد مخدر و روان گردان ، داروهاى تقلبى و مواد خوراكى و آشاميدنى آلوده و غيربهداشتى .\r\n7 - خريد و فروشى كه در آن ربا وجود داشته باشد ؛ مثلًا كالايى را در برابر مقدارى اضافه از همان كالا دادوستد نمايند ، هرچند يكى از آنها\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمرغوب‌تر باشد ، مانند اين كه پنج كيلو برنج را با شش كيلو برنج معاوضه كنند .\r\n8 - خريد و فروشى كه همراه با « غشّ » باشد ؛ يعنى كالاى نامرغوب با كالاى مرغوب به‌گونه‌اى آميخته گردد كه قابل تشخيص نباشد ، مانند مخلوط كردن روغن نباتى با روغن حيوانى اعلا و فروختن آن به عنوان روغن حيوانى اعلا .\r\nپرسش : قسم خوردن در هنگام دادوستد چه حكمى دارد ؟\r\nپاسخ : اگر قسم راست باشد مكروه ، و اگر دروغ باشد حرام است .\r\nپرسش : خريد و فروش اعضاى بدن مثل كليه براى پيوند به ديگرى چه حكمى دارد ؟\r\nپاسخ : در صورتى كه ضرر قابل توجهى براى فرد فروشنده نداشته باشد مانعى ندارد .\r\nپرسش : خريد و فروش اشيايى چون ويدئو و گيرندهء ماهواره كه زمينهء استفادهء حرام را نيز دارند چه حكمى دارد ؟\r\nپاسخ : حكم اين قبيل كالاها همچون ساير وسايل سمعى و بصرى است ؛ يعنى چنانچه دادوستد به انگيزهء استفادهء حرام باشد جايز نيست ، ولى اگر براى استفادهء حلال باشد مانعى ندارد .\r\nپرسش : اگر كسى خريدار يا فروشنده را مجبور به دادوستد نمايد ، معاملهء انجام گرفته چه حكمى دارد ؟\r\nپاسخ : در صورتى كه آنها بعد از دادوستد به اين امر راضى گردند معامله صحيح است و گرنه معاملهء انجام گرفته باطل است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nپرسش : اگر شخصى مال كسى را بدون اجازهء او بفروشد چه حكمى دارد ؟\r\nپاسخ : چنانچه صاحب مال بعد از انجام دادوستد به فروش آن مال راضى گردد معامله صحيح و گرنه باطل است .\r\n\r\nپاره‌اى از درآمدهاى نامشروع\r\nدين اسلام براى اصلاح ساختار اقتصادى جامعه در كنار تشويق مسلمانان بر شركت در فعاليت‌هاى سالم اقتصادى از قبيل تجارت ، دامدارى ، صنعت و كشاورزى ، آنها را از نزديك شدن به راه‌هاى كسب درآمد حرام شديداً برحذر داشته و از عواقب خطرناك آن آگاه نموده است ؛ سخنان حكيمانهء زير گوياى اين حقيقت است : 1 - امام صادق عليه السلام : « آثار درآمد حرام در نسل انسان ظاهر مىگردد » « 1 » ؛ « كسى كه مال مؤمنى را از راه حرام تصرف نمايد دوستدار من نخواهد بود . » « 2 » 2 - امام هادى عليه السلام : « مال حرام ترقى و نمو نمىكند ، و اگر نمو نيز بنمايد بركتى در آن نخواهد بود ، و آنچه از آن مال در راه خدا صرف نمايد پاداشى برايش نخواهد بود ، و آنچه از آن مال باقى بگذارد زاد و توشه‌اى براى آتش جهنم خواهد بود . » « 3 » 3 - امام حسن عسكرى عليه السلام : « چيزى كه اصلش از راه حرام تهيه شده\r\n\r\n\r\n","description":"","footnote":"\r\n( 1 ) - وسائل الشيعه ، ج 17 ، ص 81 و 82 ، حديث 3\r\n( 2 ) - همان ، ص 81 ، حديث 2\r\n( 3 ) - همان ، ص 82 ، حديث 5\r\n","page_name":" 343 ","page_number":343},
  {"content":"\r\n\r\nدر آن خيرى نبوده و تصرف در آن برايش حلال نخواهد بود . » « 1 » اسلام علاوه بر باطل نمودن و تحريم دادوستدهايى كه در بالا به آن اشاره گرديد ، راه‌هاى ديگرى از درآمد را به شدت تحريم نموده كه برخى از آنها بدين قرار است : 1 - سرقت و دزدى : پيامبر اكرم صلى الله عليه و آله و سلم مىفرمايند : « چهار كار است كه در خانه‌اى وارد نمىشود مگر اين كه آن خانه را خراب نموده و بركت آن از بين مىرود : خيانت ، دزدى ، شراب‌خوارى و زنا . » « 2 » مجازات دزد در اسلام آن است كه در مرحلهء اول چهار انگشت دست راست او را قطع نموده و اگر دوباره دزدى نمود پاى چپ او را از وسط قدم مىبرند ، و اگر در مرحلهء سوم دزدى نمود به حبس ابد محكوم مىشود و اگر براى بار چهارم دزدى نمود اعدام مىگردد .\r\n2 - راهزنى : كسى كه با اسلحه براى غارت اموال و دارايىهاى مردم آشكارا به آنان يورش برد محارب با خدا و پيامبر محسوب گشته و مجازات وى يكى از اين چهار امر است : الف - كشتن ؛ ب - دارآويختن ؛ ج - بريدن دست راست و پاى چپ ؛ د - تبعيد از شهر محل سكونت . « 3 » 3 - احتكار : آن است كه كالايى كه شديداً مورد نياز مردم است به انگيزهء گران‌تر شدن از دسترس خريداران دور نگه داشته شود ، به طورى كه مردم به‌واسطهء اين كار در سختى قرار گيرند . اين عمل در سخنان پيشوايان دين عليهم السلام مورد توبيخ شديد قرار گرفته و كسى كه مرتكب اين\r\n\r\n\r\n","description":"","footnote":"\r\n( 1 ) - همان ، ص 86 و 87 ، حديث 1\r\n( 2 ) - همان ، ج 28 ، ص 242 ، حديث 3\r\n( 3 ) - سورهء مائده ( 5 ) : آيهء 33\r\n","page_name":" 344 ","page_number":344},
  {"content":"\r\n\r\nعمل مىشود فردى ملعون ، خطاكار ، خائن و در حد آدمكش به حساب آمده است . « 1 » 4 - كم فروشى : خداوند متعال در قرآن مىفرمايد : « واى بر كم‌فروشان ! آنان كه چون از مردم مىستانند پيمانه را براى خود تمام و يا به زياده مىگيرند ، و هر گاه براى مردم وزن مىكنند كم مىگذارند ؛ آيا كم‌فروشان گمان ندارند كه پس از مرگ براى روز بزرگى برانگيخته خواهند شد ؟ روزى كه مردم براى امر پروردگار عالم به پا خواهند ايستاد » « 2 » .\r\n5 - قمار : از نظر قرآن قمار عملى پليد و شيطانى است كه شيطان به وسيلهء آن مىخواهد بين انسان‌ها دشمنى و كينه ايجاد نمايد . « 3 » 6 - رشوه‌خوارى : و آن اين است كه گيرندهء آن مبلغى پول از كسى گرفته تا به نفع وى و بر خلاف منفعت و مصلحت ديگرى يا بر خلاف قوانين كه حافظ منافع ديگران است كارى را انجام دهد ؛ در پاره‌اى از روايات اين عمل كفر به خداوند محسوب گرديده و پولى كه بابت آن گرفته مىشود پليد شمرده شده است . « 4 » نكتهء قابل ذكر اين كه كسى هم كه رشوه مىدهد كار حرامى مرتكب شده و مستحق عقاب و مجازات است ، مگر اين كه براى رسيدن به حقش هيچ راه ديگرى غير از پرداخت رشوه نداشته باشد .\r\n\r\n\r\n","description":"","footnote":"\r\n( 1 ) - وسائل الشيعه ، ج 17 ، ص 423 - / 427\r\n( 2 ) - سورهء مطففين ( 83 ) : آيهء 1 - / 6\r\n( 3 ) - سورهء مائده ( 5 ) : آيهء 90 و 91\r\n( 4 ) - وسائل الشيعه ، ج 27 ، ص 221 - / 224\r\n","page_name":" 345 ","page_number":345},
  {"content":"\r\n\r\n7 - رباخوارى : و آن اين است كه رباخوار مبلغى به عنوان قرض به ديگرى مىدهد و پس از گذشت مدتى مقدارى بيشتر از آن مبلغ را از وى مىگيرد يا اين كه جنسى كه با پيمانه يا با وزن فروخته مىشود مثل گندم را به ديگرى فروخته و در قبالش گندم بيشترى دريافت مىنمايد ، اين عمل در نزد اسلام يكى از پليدترين راه‌هاى كسب درآمد است ؛ زيرا انسان‌ها را از توليد و تجارت و ساير راه‌هاى كسب درآمد حلال باز مىداد . « 1 » البته در ربا همانند رشوه ، دهندهء آن نيز مرتكب عمل حرام مىگردد .\r\nاميد است كه شما نوجوانان عزيز در پرتو الطاف خداوند متعال و برنامه‌ريزى دقيق ، درآينده از درآمدهاى پاك بهره‌مند گشته و از قدم گذاشتن در راه‌هاى كسب درآمد حرام به شدت پرهيز نماييد .\r\nپرسش : تقلب در امتحان يا هنگام استخدام در مؤسسه‌ها چه حكمى دارد ؟\r\nپاسخ : جايز نيست .\r\nپرسش : آيا خريد و فروش و يا نشر كتاب‌ها و مجله‌هاى گمراه كننده كه موجب انحراف فكر و عقيده و اخلاق جامعه مىگردد جايز است ؟\r\nپاسخ : خير ، و همچنين خريد و فروش كتاب‌هايى كه مشتمل بر مطالب باطل ، دروغ و تهمت بوده و يا در آن به مقدسات دينى و افراد با ايمان توهين مىشود جايز نيست ، مگر براى افراد خبير و صالحى كه به عنوان نهى از منكر ، در صدد پاسخ‌گويى به آن مطالب باشند ، مشروط بر\r\n\r\n\r\n","description":"","footnote":"\r\n( 1 ) - همان ، ج 18 ، ص 117 - / 124\r\n","page_name":" 346 ","page_number":346},
  {"content":"\r\n\r\nاين كه مطمئن باشند كه در اثر مطالعهء آن كتاب‌ها انحرافى در آنها حاصل نمىگردد .\r\nپرسش : كسى كه مسؤوليت انجام كار مشروعى را در ارگان يا اداره‌اى پذيرفته است ، اگر در انجام وظايف خود كوتاهى نمايد ، آيا نسبت به حقوق و دستمزدى كه مىگيرد ضامن است ؟\r\nپاسخ : بله ، علاوه بر اين كه گناه كرده ، ضامن دستمزد نيز مىباشد چون اين فرد در حقيقت امانتى را قبول نموده و لازم است مسؤوليت خود را به طور صحيح و كامل انجام دهد .\r\nپرسش : گرفتن پول يا هر چيز ديگر توسط كسانى كه در ارگان يا مؤسسه‌اى موظف به انجام كارهاى مراجعه‌كنندگان بدون گرفتن پول از آنها هستند چه حكمى دارد ؟\r\nپاسخ : گرفتن آن حرام است ، به خصوص اگر به وسيلهء رشوه ، كار خلاف شرع يا قانون انجام دهد و يا حقوق ديگران را پايمال نمايد .\r\nپرسش : آيا گرفتن جايزه‌هايى كه بانك براى تشويق سپرده‌گذاران و يا ساير مؤسسات براى تشويق خريداران به وسيلهء قرعه‌كشى به برخى افراد مىدهند جايز است ؟\r\nپاسخ : گرفتن اين جوايز اشكالى ندارد .\r\nپرسش : كار و فعاليت در دستگاه‌هاى ظالم و ستمگر چه حكمى دارد ؟\r\nپاسخ : اگر موجب حمايت از ستم آنان گردد جايز نيست ، مگر در شرايط ويژه‌اى براى پشتيبانى از اسلام يا حقوق مردم كه با اجازهء حاكم\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nشرع جامع‌الشرايط اشكال ندارد ؛ همچنين هر گونه مشاركت فكرى با فاسدان و ستمگران وحمايت از آنان در انجام گناه و تجاوز به حقوق ديگران حرام است .\r\nپرسش : ساختن و فروش اشيايى كه فايدهء اختصاصى يا منفعت عمومى آنها امر حرام است چه حكمى دارد ؟\r\nپاسخ : جايز نيست .\r\nپرسش : آيا ساختن مجسمهء انسان و يا حيوان و فروش آن جايز است ؟\r\nپاسخ : در صورتى كه آن مجسمه حالت بت را داشته و براى پرستش ساخته شده باشد يا در معرض آن باشد جايز نيست .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nفصل بيست و سوم : تفريح و سرگرمى ، نياز جسم و روح\r\nساعات و ايام عمر انسان به سرعت مىگذرد و از توان و قدرت بدنى و فكرى او كاسته شده و نيروهاى مادى و معنوىاش رو به تحليل مىروند ، اعضاء بدن انسان تا مدت معيّنى استعداد و توانايى خدمت به او را دارند و پس از پايان آن مدت از حركت افتاده و ديگر قادر به انجام كارى نيستند .\r\nانسان سرمايه‌دار عظيمى است كه هر روز بىآن كه خود بخواهد بخشى از سرمايهء وجودىاش را همانند ذوب شدن يخ در اثر گذشت زمان از دست داده و به سوى زيان و خسران قهرى حركت مىكند ؛ هر نَفَس و ضربان قلب يك گام او را به پايان عمر خويش نزديك‌تر مىسازد و به فرمودهء امام على عليه السلام :\r\n« نَفسُ المَرْءِ خُطاهُ الى اجَلِهِ » « 1 »\r\nيعنى : انسان با هر نفس كشيدن گامى به سوى مرگ بر مىدارد .\r\nپس بايد از لحظه‌هاى عمر خويش نهايت استفاده را برده و از فرصت‌هاى زندگى به بهترين شكل بهره‌بردارى نماييم ؛ در يكى از نصايح لقمان به فرزندش چنين آمده است : « اى پسرم ! بدان در قيامت كه در\r\n\r\n\r\n","description":"","footnote":"\r\n( 1 ) - نهج البلاغه ، بخش حكمت‌ها ، حكمت 74 ، ص 371\r\n","page_name":" 349 ","page_number":349},
  {"content":"\r\n\r\nپيشگاه خداوند حاضر مىگردى ، دربارهء چهار امر از تو بازخواست و سؤال مىگردد : 1 - جوانى خود را در چه راهى سپرى نمودى ؛ 2 - عمر خود را در چه مسيرى از بين بردى ؛ 3 - اموال خود را از چه راهى به دست آوردى ؛ 4 - دارايى خويش را در چه راهى مصرف نمودى ، بنابر اين از هم اكنون آمادهء پاسخگويى به اين پرسش‌ها باش . » « 1 » بر اين اساس هر فردى بايد اوقات شبانه‌روز خود را مطابق نيازهايش به قسمت‌هاى مختلف تقسيم نموده و هر قسمت را براى يكى از كارهاى خويش اختصاص دهد ، مثلًا قسمتى را براى خواب و خوراك و عبادت ، قسمتى را براى تحصيل در صورت مشغول بودن به تحصيل يا براى كار در صورت مشغول بودن به كار و قسمتى را نيز به عنوان اوقات فراغت و استراحت قرار دهد ، چرا كه جسم و روح انسان نيازمند تفريح ، سرگرمىهاى مفيد و امورى مىباشد كه كسالت و خستگى را از او زدوده و شور و نشاط را برايش به ارمغان آورد .\r\nدر سفارش حضرت على عليه السلام به پسرش امام حسن عليه السلام چنين آمده است :\r\n« اى پسرم ! اوقات شخص مؤمن بر سه قسم است : ساعتى را به مناجات با خدا اختصاص داده و ساعتى را براى حسابرسى از خودش و ساعتى را جهت استفاده از لذايذ صحيح و حلال قرار مىدهد . انسان مؤمن بايد نيروى خود را نسبت به سه امر بسيج نمايد : 1 - اداره امور معاش و زندگى ، 2 - برداشتن گامى در جهت قيامت ، 3 - تفريح و لذت از\r\n\r\n\r\n","description":"","footnote":"\r\n( 1 ) - بحار الانوار ، ج 13 ، ص 425 ، حديث 19\r\n","page_name":" 350 ","page_number":350},
  {"content":"\r\n\r\nغير حرام . » « 1 »\r\n\r\nشمارى از سرگرمىها\r\nبراى پر نمودن اوقات فراغت - علاوه بر ديدار با بستگان و آشنايان ، صحبت با دوستان صميمى ، كمك به خانواده در كارهاى خانه ، حضور در برخى فعاليت‌هاى اجتماعى ، شركت در مجالس علمى و مذهبى و مطالعهء كتاب‌هاى سودمند داستانى ، تاريخى خصوصاً تاريخ اسلام ، شعر و ادبيات ، معلومات عمومى ، مذهبى و مانند آن - مىتوان يكى از گزينه‌هاى زير را انتخاب نمود : 1 - انجام مسابقات ورزشى مانند ، شنا ، دو ، كشتى ، فوتبال ، دوچرخه سوارى ، كوه‌نوردى و مانند آن ؛ انجام اين مسابقات از نظر اسلام جايز بلكه براى حفظ سلامت جسم و جان و ايجاد نشاط فردى و اجتماعى در حد متعارف و معقول پسنديده است ، مشروط بر آن كه همراه كار حرامى صورت نگيرند و يا باعث به وجود آمدن امر حرامى نشوند ، بلكه در برخى از مسابقات ورزشى چون اسب‌دوانى و تيراندازى مىتوان شرطبندى نموده و به نفرات ممتاز جوايزى اهدا نمود ، چه جايزه از طرف فرد بازنده مشخص شده باشد و چه از طرف فرد ديگر يا مؤسسه و يا دولت برگزاركنندهء مسابقه .\r\n2 - انواع بازيهاى مختلف ؛ از نظر اسلام در صورتى كه در بازيها از\r\n\r\n\r\n","description":"","footnote":"\r\n( 1 ) - همان ، ج 67 ، ص 65 ، حديث 6\r\n","page_name":" 351 ","page_number":351},
  {"content":"\r\n\r\nابزار قمار استفاده نشود و به واسطهء آنها ضرر جسمى يا روحى قابل توجهى به انسان وارد نگردد و برد و باخت و اسراف و از بين بردن مال در آنها نباشد و تفريحات و شوخىها به هرزگى و بيهودگى و اذيت و آزار و تحقير و تمسخر ديگران نينجامد ، بدون اشكال است ، خصوصاً در مواردى كه بازى مورد نظر نقش مؤثرى در سلامتى جسم و روان آدمى داشته و يا آمادگى او را براى مقابلهء با دشمن حفظ نموده يا تقويت مىنمايد .\r\nكسى از امام جواد عليه السلام در بارهء مردى سؤال كرد كه به دنبال شكار مىدود ، ولى هدفش گرفتن آن شكار نيست ، بلكه جهت تندرستى و سلامتى به چنين كارى دست مىزند . حضرت فرمودند : اشكالى ندارد ، مگر اين كه براى لهو و خوش‌گذرانى چنين عملى را انجام دهد . « 1 » از پاره‌اى از روايات به دست مىآيد كه پيامبر اكرم صلى الله عليه و آله و سلم بين اسب‌سواران مسابقه برگزار مىنمود و به برندگان جوايزى عطا مىكرد « 2 » ، بلكه برخى مواقع خود نيز در مسابقات اسب‌سوارى و يا شترسوارى شركت مىكرد و چه بسا برنده يا بازندهء مسابقه مىگرديد ؛ امام صادق عليه السلام مىفرمايد : « بيابانگردى حضور پيامبر اكرم صلى الله عليه و آله و سلم آمد و از حضرت تقاضاى مسابقهء شترسوارى نمود ، حضرت نيز با او مسابقه داد و آن فرد اعرابى بر پيامبر اكرم پيشى جست ، در اين هنگام پيامبر اكرم صلى الله عليه و آله و سلم به اصحاب و ياران خويش فرمود : شما شتر مرا بسيار بالا برده و از آن تعريف نموديد و خداوند اراده كرد كه آن را پايين بياورد . » « 3 »\r\n\r\n\r\n","description":"","footnote":"\r\n( 1 ) - وسايل الشيعه ، ج 19 ، ص 254 ، حديث 6\r\n( 2 ) - همان ، ص 254 - / 256\r\n( 3 ) - همان ، ص 253 و 254 ، حديث 5\r\n","page_name":" 352 ","page_number":352},
  {"content":"\r\n\r\n3 - استفاده از وسائل سمعى و بصرى ؛ ديدن يا گوش دادن به برنامه‌هاى سودمندى كه از طريق ماهواره ، اينترنت ، سينما ، تلويزيون ، راديو ، تئاتر و مانند آن پخش مىشود ، مانعى ندارد به شرط آن كه آن برنامه‌ها دربردارندهء مطالبى كه باعث فساد افكار و اخلاق فرد و جامعه و ترويج باطل و توهين به مقدسات مذهب مىشود ، نباشد . البته بايد با دقت مواظبت نمود كه استفاده از اين امور به گونه‌اى نباشد كه تمام وقت انسان را پر كرده و مانع از انجام كارهاى مهم و واجب انسان گردد ، و لازم است بزرگ‌ترها در اين زمينه نسبت به كودكان دقت و مراقبت بيشترى انجام دهند .\r\n4 - ديدار از مناظر طبيعى و تاريخى ؛ رفتن به دشت و كوه و صحرا و نظاره كردن آبشارهاى زيبا و جنگل‌هاى سرسبز و رودخانه‌هاى جارى و درياهاى بيكران و چشمه‌هاى جوشان و مانند آن ، گوش دادن به نغمهء زيباى پرندگان كه بر شاخسار درختان نشسته‌اند ، نشستن كنار آب روان و شنيدن صداى جوش و خروش آن و نظر به آسمان بلند و دقت در ستارگان و سيارات آن كه چون چراغهاى فروزان سوسو مىكنند ، همگى روح را صيقل داده و قدرت و عظمت خالق هستى را به رخ انسان مىكشاند ؛ خداوند مىفرمايند : « بگو در زمين سير و سفر نماييد و بنگريد كه چگونه خداوند جهان آفرينش را به وجود آورده است » « 1 » .\r\nهمچنين ديدار از بناهاى تاريخى كه از دورانهاى قديم برجاىمانده و در هر كشور و يا شهرى تعداد زيادى از آنها وجود دارد ، نظير ويرانهء كاخ\r\n\r\n\r\n","description":"","footnote":"\r\n( 1 ) - سورهء عنكبوت ( 29 ) : آيهء 20\r\n","page_name":" 353 ","page_number":353},
  {"content":"\r\n\r\nپادشاهان ، وزراء ، خان‌ها و امثال آن ، انسان را از خواب غفلت بيدار نموده و نسبت به عظمت خداوند متعال آگاه مىگرداند . گاهى ثمرهء دقت در هر يك از اين آثار به‌جاى مانده معادل مطالعهء يك كتاب قطور تاريخى خواهد بود ؛ خداوند متعال مىفرمايد : « بگو در زمين سير و سفر نماييد و بنگريد كه عاقبت انسان‌هاى گناهكار و مجرم چه شد » « 1 » .\r\n\r\nموسيقى و آواز\r\nخواندن يا شنيدن آواز ؛ شنيدن ، خواندن ، يادگرفتن و ياددادن آواز در صورتى كه در بردارندهء يكى از امور زير نباشد ، اشكال ندارد ، اين امور بدين قرارند : الف - در بر داشتن مطالب باطل و خلاف اخلاق مانند توصيف شراب و بىبندوبارى جنسى و اشعار عاشقانه دربارهء زنان يا مردان و توصيف برخى از اندام و زيبايىهاى آن .\r\nب - برانگيختن و تحريك شهوت انسان و تباه شدن عقل و شرافت وى ، به گونه‌اى كه در حال شنيدن يا خواندن صدا احساس شود كه اگر در كنار آن آواز شراب و مواد مخدر و فساد جنسى نيز وجود داشت كاملًا مناسب و مطلوب بود .\r\nج - مناسب بودن نحوهء آوازخوانى در نظر مردم با مجالس افراد فاسق و ناشايسته .\r\nپس اگر آواز در بردارندهء يكى از اين سه امر باشد ، شنيدن ، خواندن ،\r\n\r\n\r\n","description":"","footnote":"\r\n( 1 ) - سورهء نمل ( 27 ) : آيهء 69\r\n","page_name":" 354 ","page_number":354},
  {"content":"\r\n\r\nيادگرفتن و ياددادن آن جايز نيست ؛ در حديثى از پيامبر اكرم صلى الله عليه و آله و سلم آمده است : « اولين كسى كه آوازخوانى نمود ابليس بود . » « 1 » و از امام صادق عليه السلام نقل شده كه فرمودند : « خانه‌اى كه در آن آوزه‌خوانى شود از مرگ‌هاى ناگهانى در امان نبوده ، دعا در آن مستجاب نشده و فرشتگان در آن داخل نمىگردند . » « 2 »\r\n\r\nآثار زيانبار آواز و موسيقى حرام\r\nبرخى از آثار و عواقب خطرناك آواز يا موسيقى حرام بدين قرار است : الف - دورى انسان از حالت تقوا و پرهيزكارى و روى آوردن وى به مظاهر شهوت و فساد ؛ در برخى از روايات گفته شده : « آوازه‌خوانى باعث نفاق گرديده و فقر و پريشانى را به دنبال دارد » « 3 » چرا كه نفاق همان روحيهء آلودگى به فساد و كناره‌گيرى از تقوا و پرهيزكارى است .\r\nگاه شنيده مىشود در برخى مجالس كه دختران و پسران با هم مخلوط هستند ، نوع خاصى از آوازه‌خوانى و موسيقى پخش مىگردد و در پى آن چنان هيجانى به شركت كنندگان دست مىدهد كه به يكديگر حمله‌ور مىشوند و فجايع زيادى به بار مىآورند ، لذا در حديثى آمده است كه در اثر موسيقى حياء و غيرت ناموسى از شخص گرفته شده و ديگر باكى ندارد كه چه سخنى بگويد و يا چه سخنى درباره‌اش گفته شود . « 4 » ب - بيهوده‌گرايى و غفلت از ياد خداوند ؛ و به همين جهت در پاره‌اى\r\n\r\n\r\n","description":"","footnote":"\r\n( 1 ) - وسائل الشيعه ، ج 17 ، ص 310 ، حديث 28\r\n( 2 ) - همان ، ص 303 ، حديث 1\r\n( 3 ) - همان ، ص 309 ، حديث 23\r\n( 4 ) - همان ، ص 312 و 313 ، حديث 1 و 2\r\n","page_name":" 355 ","page_number":355},
  {"content":"\r\n\r\nاز روايات ، اين سخن خداوند كه مىفرمايد : « برخى از مردم سخنان لهو و بيهوده را خريدارى مىكنند » « 1 » بر آوازه‌خوانى تطبيق گرديده است . « 2 » ج - آثار زيانبار روحى و تخريب اعصاب ؛ گفته شده افراد معتاد به آوازه خوانى و موسيقى به بيمارىهاى روانى مبتلا گشته و گروهى عقل خويش را از دست داده و برخى هنگام اجراى برنامه فشار خونشان بالا رفته و دچار سكتهء ناگهانى شده‌اند .\r\nد - تخدير افكار و غفلت از آنچه در اطراف انسان مىگذرد ؛ ستمگران و استعمارگران هميشه از بيدارى مردم و به ويژه نسل جوان در وحشت هستند و به همين دليل بخش عمده‌اى از برنامه‌هاى خود را به بىتفاوت كردن آنها در قبال مسائل سياسى ، اجتماعى ، فرهنگى ، نظامى ، عقيدتى و اقتصادى اختصاص مىدهند تا به راحتى منابع و ذخاير كشورهاى آنان را غارت نمايند . امروزه تهيه و توزيع مواد مخدر ، فيلم‌هاى مستهجن ، موسيقىهاى تند ، آوازهاى مهيّج و ايجاد كلوپ‌هاى قمار و مانند آن در كشورهاى اسلامى تنها جنبهء مالى و تجارى ندارد ، بلكه اين امور ابزار مهم سياسى براى تخدير افكار مردم جهت استعمار و استثمار آنهاست .\r\nپرسش : آيا شرطبندى در مسابقاتى كه با انواع ابزار و وسايل جنگى روز مانند تفنگ ، تانك و هواپيما انجام مىشود جايز است ؟\r\nپاسخ : بله ، بعيد نيست كه در اين گونه موارد نيز شرطبندى جايز باشد .\r\n\r\n\r\n","description":"","footnote":"\r\n( 1 ) - سورهء لقمان ( 31 ) : آيهء 6\r\n( 2 ) - وسائل الشيعه ، ج 17 ، ص 306 ، حديث 11 ؛ و ص 307 ، حديث 16\r\n","page_name":" 356 ","page_number":356},
  {"content":"\r\n\r\nپرسش : شرطبندى در انواع مسابقات ورزشى چون شنا ، دو ، كشتى ، فوتبال و نيز مسابقاتى كه در بالابردن سطح معلومات دينى ، ادبى ، هنرى و يا فنى جامعه مؤثر است چون مسابقهء حفظ قرآن ، احكام ، علوم رياضى و مقاله‌نويسى چه حكمى دارد ؟\r\nپاسخ : شرطبندى جايز نيست ، ولى اگر از طرف شخص ديگرى غير از شركت‌كنندگان در مسابقه يا از طرف مؤسسه و نهاد برگزاركنندهء مسابقه به برندگان جوايز نقدى يا غيرنقدى هديه شود مانعى ندارد و برنده مالك آن جايزه مىگردد .\r\nپرسش : بازى و مسابقه با وسايلى كه در اصل براى قمار ساخته شده‌اند مثل شطرنج ، ورق ، نرد و مانند آن ، در صورتى كه به قصد سرگرمى و بدون شرطبندى باشد چگونه است ؟\r\nپاسخ : بنابر احتياط واجب بازى با اين وسايل گرچه به قصد سرگرمى و بدون شرطبندى باشد جايز نيست ، ولى بازى با ابزارى كه قبلًا مخصوص قمار بوده‌اند و اكنون از ابزار قمار بودن به طور كلى خارج شده‌اند مانعى ندارد .\r\nپرسش : ياد گرفتن سحر و جادوگرى و عمل به آن ، چه حكمى دارد ؟\r\nپاسخ : حرام مىباشد ، مگر اين كه اشخاص لايقى براى باطل كردن سحر افرادى كه به اين كار دست مىزنند آن را ياد بگيرند و در همان محدوده عمل نمايند .\r\nپرسش : آيا تردستى و شعبده‌بازى عمل جايزى است ؟\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nپاسخ : در صورتى كه اين كار براى سرگرمى باشد اشكال ندارد ولى اگر براى جلوه‌دادن حق به شكل باطل و يا باطل به شكل حق و سوء استفاده از آن باشد جايز نيست .\r\nپرسش : خواب مصنوعى ( هيپنوتيزم ) چه حكمى دارد ؟\r\nپاسخ : اگر خطر جانى يا اثر نامطلوبى بر آن مترتب نباشد و يا معالجهء برخى امراض بر آن متوقف باشد دليلى بر حرام بودن آن وجود ندارد .\r\nپرسش : آواز زن كه مشتمل بر غنا باشد در مجالس عروسى چه حكمى دارد ؟\r\nپاسخ : در صورتى كه مشتمل بر امر باطلى نبوده و مرد نامحرم صداى وى را نشنود اشكال ندارد ، ولى بنابر احتياط واجب اين حكم مخصوص مجالس عروسى است و شامل مجالس شادى ديگر نمىگردد .\r\nپرسش : شركت در مجالسى كه براى انجام كارهاى حرام مثل مصرف مواد مخدر و مواد روان گردان ، ديدن فيلم‌هاى مستهجن و غيراخلاقى ، رقص و پايكوبى ، توطئه‌چينى بر عليه انسان‌هاى بىگناه و مانند آن تشكيل مىشود چه حكمى دارد ؟\r\nپاسخ : شركت در مجالس گناه از هر قبيل و به هر شكل كه باشد حرام است ، مگر اين كه به نحوى بتواند با حضور خود اهل مجلس را نيز از گناه بازدارد يا واجب مسلّم‌ترى را انجام دهد و يا مانع گناه بزرگ‌ترى شود و اگر انسان احتمال ندهد كه مجلس گناه باشد و پس از شركت در آن متوجّه گناه بودن آن شود ، چنانچه نتواند نهى از منكر نمايد يا نهى او مؤثر\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nنباشد ، بايد مجلس را ترك كند .\r\nپرسش : آيا مسافرت به كشورهاى غير اسلامى و اقامت در آنجا جايز است ؟\r\nپاسخ : در صورتى كه اطمينان داشته باشد كه در عقيده و عمل او انحرافى صورت نمىگيرد اشكال ندارد ، و كسانى كه در كشورهاى غير اسلامى اقامت گزيده‌اند ، اگر ترس از انحراف خود يا زن و فرزندان خويش داشته باشند بايد تا جايى كه امكان دارد به سرزمينى كه از خطر انحراف در امان هستند هجرت نمايند .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nفصل بيست و چهارم : روابط اجتماعى و آداب معاشرت\r\nانسان موجودى است اجتماعى كه بخش بزرگى از زندگى وى را ارتباط با ديگران تشكيل مىدهد ، او در روابط اجتماعى خود از علم و تجربهء ديگران بهره جسته و تجربه و علم خويش را به ديگران مىآموزد ، از آنان ادب آموخته و به آنها ادب مىآموزد و به تعبيرى جامع از آنها سود برده و به آنها سود مىرساند ، و بدين جهت اسلام اجتماعى بودن انسان را بر عزلت و كناره‌گيرى از جامعه ترجيح داده و دستورالعمل‌هاى دينى از قبيل نماز جماعت و جمعه ، حج ، پرداخت واجبات مالى به نيازمندان ، صلهء رحم ، عيادت مريض ، تشييع پيكر فرد مؤمن ، ديدار دوستان و مانند آن را به گونه‌اى طراحى و تنظيم نموده است كه انسان مؤمن همواره در ارتباط با ديگران باشد و از احوال آنان با خبر شود . اما از سوى ديگر جامعه همچون اقيانوسى است كه علاوه بر نعمت‌ها و زيبايىها ، خطرات و تهديدات فراوانى در آن وجود دارد ، از اينرو فرد با حضور در اجتماع در مقابل آفات متعددى قرار مىگيرد كه بايد با ظرافت و درايت از آنها فاصله گرفته و در صدد بر طرف نمودنشان برآيد . در اين جا به بيان دو امر مهم كه\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nرعايت آنها نقش بسزايى در سالم‌سازى اجتماع دارد مىپردازيم :\r\n\r\nرعايت حرمت و حقوق انسان‌ها\r\nبرخى افراد در برخوردهاى اجتماعى خويش درصدد خودنمايى و به رخ كشيدن كارهاى خود هستند ، اين افراد سعى دارند با رفتار متكبرانه خود بر ديگران فخر فروخته و با تمسخر ، تحقير ، غيبت ، تهمت ، دشنام و امثال آن حيثيت افراد را لكه‌دار نمايند ، برخى نيز در صدد پايمال كردن حقوق ديگران و بهره‌مندى از دسترنج آنها از طريق ظلم و ستم هستند .\r\nبديهى است اين گونه رفتارها خلاف اخلاق بوده و از هواى نفس و خواهش‌هاى شيطانى سرچشمه مىگيرد و انسان بايد با مجاهدت و مبارزهء با نفس از خود مواظبت نموده تا مرتكب چنين اعمال و رفتارهايى نگردد و براى ديگران و حقوق آنها ارزش قائل شده و مصداق عينى اين كلام حكيمانه باشد كه « آنچه را براى خود مىپسندى براى ديگران نيز بپسند و آنچه را براى خود نمىپسندى براى ديگران نيز نپسند » .\r\nبرخى از آداب اجتماعى اسلام از قبيل استحباب سلام ، دست دادن و مصافحه با يكديگر هنگام ملاقات و رعايت انصاف در برخوردها ، همگى براى ايجاد رابطهء صميمانه و به دور از هر گونه ستم ، تحقير و حيثيت‌شكنى است .\r\nبنابراين معاشرت و برخورد مسلمانان با يكديگر بايد بر اساس برادرى و حفظ حقوق و شخصيت يكديگر انجام گيرد و امورى از قبيل عدالت ، احسان ، صداقت ، احترام متقابل ، فداكارى ، حفظ امنيت ،\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nرازدارى ، هميارى و . . . در معاشرت آنان با هم ملاك و معيار اصلى قرار گيرد و از كارهايى چون غيبت ، تهمت ، حسد ، تكبر ، ماجراجويى ، تجسس ، دروغ ، چاپلوسى ، نيرنگ ، پايمال كردن حقوق يكديگر ، مسخره‌نمودن ديگران ، خيانت و . . . خوددارى گردد .\r\nبر همهء مسلمانان لازم است كه در برخوردهاى خود با ديگران به‌خصوص پدر و مادر ، مربيان و اساتيد ، همسايه ، بستگان و بزرگان دين و دانش و همهء كسانى كه به گونه‌اى بر آنها حقى دارند جنبه‌هاى انسانى و آداب اسلامى را رعايت نموده و نسبت به رفع مشكلات ديگر مسلمانان خصوصاً افراد محروم و مستضعف ، سالخورده و مصيبت‌ديده به اندازهء قدرت و توان خود اقدام نمايند ؛ در سخنى از امام صادق عليه السلام چنين آمده است : « انسان‌هاى با ايمان برادر يكديگر بوده و همانند بدن واحدى هستند كه اگر يك قسمت از آن دچار بيمارى گردد اثر و درد آن در تمام بخش‌ها ظاهر مىشود . » « 1 » و چه زيبا شاعر شيرين سخن شيراز سعدى اين سخن را به نظم كشيده است :\r\n بنى آدم اعضاى يك پيكرند * كه در آفرينش ز يك گوهرند\r\nچو عضوى به درد آورد روزگار * دگر عضوها را نماند قرار\r\nتو كز مِحنت ديگران بىغمى * نشايد كه نامت نهند آدمى « 2 » \r\nانسان مؤمن بايد نسبت به امور مسلمانان اهتمام ورزيده و از كنار آنها به سادگى عبور نكند ؛ رسول خدا صلى الله عليه و آله و سلم فرمودند : « هر كس صبح نمايد در\r\n\r\n\r\n","description":"","footnote":"\r\n( 1 ) - بحارالانوار ، ج 58 ، ص 148 ، حديث 25\r\n( 2 ) - گلستان ، باب اول در سيرت پادشاهان ، ص 61 ، حكايت 10\r\n","page_name":" 362 ","page_number":362},
  {"content":"\r\n\r\nحالى كه نسبت به امور مسلمانان اهتمام نداشته باشد مسلمان نخواهد بود . » « 1 » نكتهء قابل توجه اين كه رابطهء مسلمانان با افراد غير مسلمان نيز بايد بر اساس دستورات اسلام و حفظ حقوقشان باشد و لازم است در برخورد با آنان از انجام كارهايى همچون تخلف از قرارداد و وعده ، فريبكارى ، كم‌فروشى در دادوستد ، خيانت در امانت و ستمكارى اجتناب شود ؛ چرا كه از نظر اسلام انسان ، هرچند غيرمسلمان ، قابل احترام است و از حقوق انسانى برخوردار است ، و به همين جهت حضرت على عليه السلام در عهدنامهء خويش به مالك اشتر مىنويسد : « در برخورد با زيردستان چون درنده‌خويان رفتار نكن ، چرا كه آنان دو گروه هستند : يا برادر دينى تو هستند و يا در خلقت همانند تو هستند . » « 2 »\r\n\r\nسلام ، راهى براى پيوند عاطفى انسان‌ها\r\nدر اين جا مناسب است مطالبى در بارهء « سلام » و اهميت آن در اسلام ذكر شود . بدون ترديد بيشتر انسان‌ها هنگامى كه با يكديگر برخورد مىنمايند براى اظهار محبت خويش ، نوعى تحيت و دعا براى سلامتى و حيات يكديگر دارند ، كه اين كار گاهى به شكل سخن و لفظ و گاهى به شكل عمل و حركت مخصوص دست يا ساير اعضاء صورت مىپذيرد ؛ يكى از روشن‌ترين روش‌هاى بيان علاقهء مسلمانان به همديگر كه نقش بسزايى در پيوند عاطفى آنها دارد « سلام » مىباشد . در حقيقت معناى\r\n\r\n\r\n","description":"","footnote":"\r\n( 1 ) - وسائل الشيعه ، ج 16 ، ص 336 ، حديث 2\r\n( 2 ) - نهج البلاغه ، بخش نامه‌ها ، نامهء 53 ، ص 326\r\n","page_name":" 363 ","page_number":363},
  {"content":"\r\n\r\n« سلام عليكم » كه يك تحيت الهىِ مبارك و پاكيزه است ، اين است كه خداوند تو را به سلامت دارد .\r\nآن گونه كه از برخى آيات قرآن استفاده مىشود يكى از راه‌هاى ابراز علاقهء انسان‌هاى نيكوكار در بهشت نسبت به يكديگر « سلام » است « 1 » . اين تحيت و ابراز علاقه ، مخصوص اسلام نيست ، بلكه در ميان اقوام پيش از اسلام نيز وجود داشته است ، و بدين جهت هنگامى كه فرشتگان به صورت افراد ناشناس بر حضرت ابراهيم عليه السلام وارد شدند به او سلام نمودند و حضرت نيز جواب سلام آنها را داد « 2 » .\r\nبه چند سخن حكيمانه در اين‌باره توجه نماييد : پيامبر اكرم صلى الله عليه و آله و سلم : « سخن خود را با سلام آغاز نماييد ، پس هر كس كه پيش از سلام شروع به سخن نمايد پاسخ او را ندهيد . » « 3 » امام صادق عليه السلام : « بخيل كسى است كه از سلام كردن خوددارى نمايد . » « 4 » در پاره‌اى از احاديث پيشوايان معصوم عليهم السلام وارد شده است كه شخص عابر و نيز فرد ايستاده بر كسى كه نشسته ، سواره بر پياده ، قاطرسوار بر الاغ‌سوار و اسب‌سوار بر قاطرسوار سلام نمايد . « 5 » از اين كه صاحبان وسايل نقليهء گران‌قيمت بايد بر صاحبان وسيلهء سوارى ارزان‌قيمت سلام\r\n\r\n\r\n","description":"","footnote":"\r\n( 1 ) - سورهء ابراهيم ( 14 ) : آيهء 23\r\n( 2 ) - سورهء ذاريات ( 51 ) : آيهء 25\r\n( 3 ) - وسائل الشيعه ، ج 12 ، ص 56 ، حديث 4\r\n( 4 ) - همان ، ص 59 و 60 ، حديث 6\r\n( 5 ) - همان ، ص 73 و 74 ، حديث 1 - / 5\r\n","page_name":" 364 ","page_number":364},
  {"content":"\r\n\r\nنمايند ! به دست مىآيد كه اين دستور نوعى مبارزه با تكبر و خودبزرگ‌بينى ناشى از ثروت و مقام و مانند آن است ، ولى متأسفانه امروزه به جاى عمل به اين سفارش و دستور ارزشمند ديده مىشود كه در موارد زيادى سلام كردن به عنوان ابزارى جهت بيان فرمانبردارى انسان‌هاى فقير نسبت به افراد پولدار و قدرتمند در آمده و شكلى از استعمار و بندگى ديگران را به خود گرفته است .\r\nپيامبر اكرم صلى الله عليه و آله و سلم خود بر كودكان سلام مىكرد و اين كار را يكى از پنج كارى كه تا هنگام مرگ ترك نمىنمود ، برمىشمرد تا پس از وى سنت قرار گيرد . « 1 » ناگفته نماند چنان كه از پيامبر اكرم صلى الله عليه و آله و سلم روايت گرديده ، سلام نمودن امرى مستحب ولى پاسخ آن امرى لازم و واجب است . « 2 »\r\n\r\nرعايت عفت عمومى\r\nاسلام با وضع قوانين فردى و اجتماعى در صدد تكامل انسان و حركت دادن او به سوى خوشبختى در دنيا و سعادت در آخرت است . از نظر اسلام همانگونه كه انسان از نظر فردى مىبايست داراى ظاهر و باطنى آراسته باشد و آنها را از آلودگى حفظ نمايد ، همچنين بايد در جهت آراستگى و پاك كردن مجتمع انسانى كه در آن زندگى مىنمايد ، حركت كند و در نهايت جامعه‌اى به دور از آلودگى ، گناه ، خيانت ، جنايت ، فساد ،\r\n\r\n\r\n","description":"","footnote":"\r\n( 1 ) - همان ، ص 62 ، حديث 1\r\n( 2 ) - همان ، ص 58 ، حديث 3\r\n","page_name":" 365 ","page_number":365},
  {"content":"\r\n\r\nتبعيض و ظلم و ستم براى خويش فراهم آورد . در شريعت اسلام هيچ كس حق ندارد به بهانهء آزادىهاى فردى امنيت و عفت عمومى را پايمال نمايد ، به همين جهت با كسانى كه بخواهند به حقوق مادى و معنوى ديگران تجاوز نمايند به شدت برخورد گرديده است و علاوه بر انذار و هشدار نسبت به عذاب اخروى ، در بسيارى از موارد مجازات‌هاى سختى نيز براى آنها پيش‌بينى شده است .\r\nدر زندگى اجتماعى رفتار هر فردى بر ساير افراد تأثير گذار بوده و به اصطلاح « واگيردار » خواهد بود ؛ شرابخوارى و قماربازى و فساد جنسى علنى و امثال آن پايه‌هاى اخلاقى اجتماع را سست و ويران كرده و زندگى انسان را به سوى حيوانيت سوق خواهد داد . از نظر اسلام كسى كه در خلوت مرتكب يكى از محرمات الهى مىگردد با شخصى كه در انظار عمومى به چنين كارى دست مىزند تفاوت بسيارى دارد ، چرا كه اولى فقط خود را آلوده كرده ولى دومى آلودگيش را به جامعه تزريق نموده است . دستورالعمل‌هاى زير تنها بخش كوچكى از احكام اسلام براى پاكسازى معنوى محيط اجتماعى مسلمانان مىباشد : الف - حرمت حضور دختر و پسر يا زن و مرد نامحرم در مكان خلوتى كه در معرض رفت و آمد افراد ديگر نيست ، بدين معنا كه افراد ديگر اجازه ندارند و يا نمىتوانند به آن مكان وارد شوند ؛ امام على عليه السلام مىفرمايند : « هيچ زن و مردى با هم خلوت نمىكنند مگر اين كه شيطان سومين فردى است كه در آنجا حضور دارد . » « 1 »\r\n\r\n\r\n","description":"","footnote":"\r\n( 1 ) - مستدرك الوسائل ، ج 14 ، ص 265 ، حديث 2\r\n","page_name":" 366 ","page_number":366},
  {"content":"\r\n\r\nب - حرمت چشم‌چرانى و نگاههاى شهوت‌آلود دختر و پسر يا زن و مرد به يكديگر ؛ امام صادق عليه السلام مىفرمايند : « نگاه تيرى از تيرهاى مسموم شيطان است ، چه بسيار نگاه‌ها كه حسرت و پشيمانى طولانى بر جا مىگذارد . » « 1 » ؛ همچنين مىفرمايند : « نگاه‌هاى پىدرپى تخم شهوت را در قلب پاشيده و شخص را دچار فتنه مىنمايد » « 2 » .\r\nج - لزوم رعايت پوشش و حجاب و حفظ اندام و زينت زن از تماشاى بيگانگان ؛ امام على عليه السلام مىفرمايند : « در آخرالزمان و هنگام برپايى قيامت كه بدترين زمان‌هاست زنانى يافت مىشوند برهنه ، در حالى كه زينت‌هاى خود را براى ديگران آشكار كرده و از دين بيرون رفته و در فتنه‌ها داخل شده و به سوى شهوت‌ها و لذت‌ها حركت نموده و حرام‌هاى خدا را حلال مىنمايند ، اين گونه زنان تا ابد در جهنم باقى خواهند ماند . » « 3 » د - خوددارى از سخنان تحريك‌آميز ؛ بايد سخن گفتن زن با ديگران طبيعى و به طور معمول باشد و از حرف‌زدن به گونه‌اى هوس‌انگيز و با گفتارى گناه‌آلود و همراه با ادا و اطوار مخصوص و شوخىهاى فسادانگيز كه بيگانگان را به خود جلب نموده و افراد بيماردل و شهوت‌ران را به فكر گناه مىاندازد ، پرهيز نمايد .\r\nاز اين دستور العملها و نظائر آن بر اين حقيقت مىتوان دست يافت كه اسلام در پى آن است كه از عوامل تحريك آتش شهوت زنان و مردان\r\n\r\n\r\n","description":"","footnote":"\r\n( 1 ) - وسائل الشيعه ، ج 20 ، ص 190 و 191 ، حديث 1\r\n( 2 ) - همان ، ص 192 ، حديث 6\r\n( 3 ) - همان ، ص 35 ، حديث 5\r\n","page_name":" 367 ","page_number":367},
  {"content":"\r\n\r\nبيگانه نسبت به يكديگر جلوگيرى نموده و فضا را براى يك زندگى سالم و به دور از هر گونه آلودگى و گناه آماده سازد .\r\nاميد است كه در سايهء آگاهى از اين دستورات و عمل به آنها ، ديگران را نيز از باب امر به معروف و نهى از منكر به رعايت اين احكام الهى تشويق و ترغيب نماييم و اجتماعى سالم و به دور از مظاهر فساد كه از آن به « مدينهء فاضله » تعبير مىگردد ، فراهم آوريم .\r\nپرسش : اگر انسان آبروى مسلمانى را خدشه‌دار كرده باشد ، مثلًا از او غيبت كرده يا به او تهمت زده باشد ، وظيفه‌اش چيست ؟\r\nپاسخ : تا جايى كه برايش ممكن است بايد از او حلاليت بخواهد ، اما اگر اين امر امكان نداشت ، يا مفاسد ديگرى به همراه داشت ، بايد از خداوند براى او طلب آمرزش نمايد . و اگر تهمت يا غيبت سبب شكست او و لكه‌دار شدن شخصيتش و وارد شدن خسارت مادى يا معنوى به وى شده است بايد تلاش كند تا جايى كه ممكن است آن را جبران و بر طرف نمايد .\r\nپرسش : اگر در جلسه‌اى از فرد مؤمنى غيبت شود وظيفهء شنونده چيست ؟\r\nپاسخ : در صورتى كه قدرت دارد بايد از آن مؤمن دفاع نمايد و اگر قدرت دفاع ندارد بايد حتىالمقدور آن جلسه را ترك كند .\r\nپرسش : آيا تجسس در زندگى شخصى و خانوادگى ديگران جايز است ؟\r\nپاسخ : خير ، تجسس در زندگى ديگران از هر طريقى كه باشد - خواه از طريق گوش دادن مكالمات تلفنى ، خواندن نامه‌هاى خصوصى ،\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nشنودگذارى و مانند آن - حرام مىباشد ؛ پيامبر اكرم صلى الله عليه و آله و سلم فرمودند : « هر كس بدون رضايت ديگران به سخن آنها گوش دهد در قيامت در گوش‌هاى او سرب گداخته ريخته مىشود . » « 1 » پرسش : آشكار كردن راز ديگران در اجتماع چه حكمى دارد ؟\r\nپاسخ : تجسس براى دسترسى بر رازهاى زندگى خصوصى ديگران كارى حرام است ، و كسى كه مرتكب چنين عملى شده يا به هر طريق بر رازى از رازهاى فردى آگاهى يافته است ، نبايد آن را افشا نمايد و اگر آن را افشا كند و باعث پديد آمدن زيان مالى يا آبرويى به آن فرد شود ، صرف نظر از گناهى كه مرتكب شده بايد آن خسارت و زيان را نيز جبران نمايد .\r\nپرسش : نگاه كردن افراد به بدن ، سر و صورت يكديگر چه حكمى دارد ؟\r\nپاسخ : اين سؤال داراى صورتهاى گوناگونى است كه به قرار زير مىباشد : 1 - نگاه كردن مرد به بدن مرد ديگر و همچنين زن به بدن زن ديگر به قصد لذت و شهوت حرام است و بدون آن مانعى ندارد ، البته نگاه‌كردن به عورت و شرمگاه يكديگر در هر حال حرام است .\r\n2 - نگاه كردن زن به بدن مرد نامحرم حرام است مگر اعضايى چون سر ، صورت و دست‌ها كه معمولًا مردان آن را نمىپوشانند كه نگاه كردن بدون قصد لذت به آنها اشكالى ندارد .\r\n\r\n\r\n","description":"","footnote":"\r\n( 1 ) - بحار الانوار ، ج 73 ، ص 340 ، حديث 8\r\n","page_name":" 369 ","page_number":369},
  {"content":"\r\n\r\n3 - نگاه كردن مرد به سر و بدن و موى زن نامحرم - گرچه بدون قصد لذت باشد - حرام است .\r\n4 - مردان و زنانى كه با يكديگر محرمند - مانند برادر و خواهر يا پدر و دختر و يا مادر و پسر - مىتوانند بدون قصد لذت به يكديگر نگاه كنند ، ولى احتياط واجب آن است كه به قسمت‌هايى از بدن يكديگر كه معمولًا پوشانده مىشود ، نگاه نكنند .\r\nپرسش : نگاه كردن و يا تماس پزشك با بيمار نامحرم چگونه است ؟\r\nپاسخ : اگر مراجعه به پزشك همجنس يا محرم مشكل باشد و پزشك براى درمان ناچار باشد به بدن نامحرم نگاه كند يا دست بزند اشكال ندارد ، ولى بايد به اندازهء نياز اكتفا نمايد .\r\nپرسش : زن چه مقدارى از بدن خود را از مرد نامحرم بايد بپوشاند ؟\r\nپاسخ : زن بايد بدن ، سر و موى خود را بپوشاند ولى پوشاندن صورت و دست‌ها تا مچ اگر به قصد نشان دادن به مرد نباشد لازم نيست ، هرچند پوشاندن آن خوب است ؛ ولى بايد قدم‌هاى خود را بپوشاند و بنابر احتياط واجب پوشش او طورى باشد كه برجستگىهاى بدن وى نمايان نباشد .\r\nپرسش : آيا زن و مرد نامحرم مىتوانند صداى يكديگر را بشنوند ؟\r\nپاسخ : در صورتى كه بدون قصد لذت باشد مانعى ندارد - خواه به صورت مستقيم يا غير مستقيم - ولى اگر صداى زن مهيّج بوده و موجب\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nتحريك مىگردد ، بنابر احتياط از گوش دادن به آن اجتناب شود .\r\nپرسش : آيا حضور زن در عرصه‌هاى گوناگون و فعاليت‌هاى اجتماعى جايز است ؟\r\nپاسخ : در صورتى كه اولًا : عفت عمومى را مراعات كرده و مرتكب حرامى نشود و ثانياً : حضور وى باعث از بين رفتن حقوق شوهر و فرزندانش نگردد ، مانعى ندارد ، ولى با اين حال از قرآن و روش معصومين عليهم السلام چنين استفاده‌اى مىگردد كه براى زنان بهتر است در غير موارد لزوم در اجتماعاتى كه نامحرم وجود دارد ظاهر نشوند .\r\nپرسش : آيا زن مىتواند شغلى را انتخاب كند كه مراعات حجاب براى او ممكن نيست ؟\r\nپاسخ : چون اصل لزوم حجاب براى زن از ضروريات اسلام است زن بايد شغلى را انتخاب نمايد كه بتواند در خلال آن حجاب شرعى خود را حفظ نمايد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nفصل بيست و پنجم : احكام و آداب خوردن و آشاميدن\r\nقرآن كريم : « اى كسانى كه ايمان آورده‌ايد از غذاهاى پاكيزه‌اى كه به شما روزى نموده‌ايم بخوريد و سپاس خداى را بجا آوريد » « 1 » .\r\nگرچه بشر براى ادامهء حيات خود نيازمند تغذيه و خوردن و آشاميدن است ، ولى بايد كميت و كيفيت خوراك و نوشيدنى خود را با دقت مورد توجه قرار دهد ؛ خداوند متعال مىفرمايد :\r\n« فَلْيَنْظُرِ الانسانُ إلى طَعامِهِ » « 2 »\r\nيعنى : انسان بايد به خوراك و قوت خود بنگرد .\r\nميل و علاقهء به غذا نبايد انسان را از دقت و توجه نسبت به آنچه كه مىخورد باز داشته و حجابى بين او و خردش گردد ؛ و گرنه غذايى كه مىخورد نه تنها برايش سودى نخواهد داشت بلكه چه بسا بلاى جانش مىشود .\r\nپيامبر اكرم صلى الله عليه و آله و سلم مىفرمايند : « اولين اسباب عصيان و نافرمانى خداوند متعال شش خصلت است : دنيادوستى ، رياست‌طلبى ، علاقهء وافر به غذا ،\r\n\r\n\r\n","description":"","footnote":"\r\n( 1 ) - سورهء بقره ( 2 ) : آيهء 172\r\n( 2 ) - سورهء عبس ( 80 ) : آيهء 24\r\n","page_name":" 372 ","page_number":372},
  {"content":"\r\n\r\nشهوت‌رانى ، علاقهء به خواب و راحت‌طلبى » « 1 » ؛ همچنين در روايت آمده است كه از پيامبر اكرم صلى الله عليه و آله و سلم سؤال شد : چه چيزى از همه بيشتر انسان را به دوزخ مىكشاند ؟ حضرت فرمودند : « دو چيز ميان تهى : شكم و زير شكم . » « 2 »\r\n خوردن براى زيستن و ذكر كردن است * تو معتقد كه زيستن از بهر خوردن است « 3 » \r\n\r\nامورى كه در خوردن و آشاميدن از آنها نهى شده است\r\nبا توجه به اين كه نوع و مقدار تغذيه در روح انسان تأثير فراوانى دارد و غذاهاى مختلف آثار اخلاقى و جسمانى متفاوتى دارد ، دين اسلام توجه خاصى نسبت به اين امر نموده است و با ذكر دستوراتى اهميت دقت و رسيدگى به امر تغذيه را متذكر شده و از انجام امور و كارهايى در رابطه با خوردن و آشاميدن نهى نموده است . برخى از اين امور بدين قرارند :\r\n\r\n1 - پرخورى\r\nسرچشمهء بسيارى ازبيمارىها مواد خوراكى است كه به صورت چربىهاى انباشته در بدن انسان باقى مىماند ، اين مواد اضافى بار سنگينى براى قلب و ساير دستگاه‌هاى بدن محسوب شده و منبع\r\n\r\n\r\n","description":"","footnote":"\r\n( 1 ) - بحار الانوار ، ج 63 ، ص 313 و 314 ، حديث 1\r\n( 2 ) - همان ، ص 314 ، حديث 5\r\n( 3 ) - گلستان ، باب سوم ، در فضيلت قناعت ، ص 148 ، حكايت 5\r\n","page_name":" 373 ","page_number":373},
  {"content":"\r\n\r\nآماده‌اى براى انواع عفونت‌ها و امراض خواهد بود . عامل اصلى اين مواد مزاحم زياده روى در تغذيه و پرخورى است كه راهى براى جلوگيرى از آن جز ميانه‌روى در مصرف غذا وجود ندارد ؛ خداوند متعال در اين‌باره مىفرمايد :\r\n« كُلُوا وَ اشْرَبُوا وَلا تُسرِفُوا إنّه لا يُحِبُّ المُسْرِفين » « 1 »\r\nيعنى :\r\nبخوريد و بياشاميد و اسراف نكنيد كه خداوند اسراف‌كنندگان را دوست ندارد .\r\n نه چندان بخور كز دهانت برآيد * نه چندان كه از ضعف جانت برآيد « 2 » \r\nبه چند سخن حكيمانه در اين رابطه توجه فرماييد :\r\nالف - پيامبر اكرم صلى الله عليه و آله و سلم : « انسان مؤمن در يك روده مىخورد و فرد منافق در هفت روده . » « 3 » ب - امام على عليه السلام : « بر سر سفرهء غذا ننشين مگر هنگام گرسنگى ؛ از پاى سفره بر نخيز مگر وقتى كه هنوز اشتهاى خوردن دارى ؛ جويدن غذا را خوب رعايت كن ؛ هنگام خواب به دستشويى برو . در صورتى كه اين امور را رعايت نمايى از پزشك ودرمان بىنياز خواهى بود . » « 4 » ج - امام باقر عليه السلام : « هيچ چيزى پيش خدا مبغوض‌تر از شكم پر نمىباشد . » « 5 »\r\n\r\n\r\n","description":"","footnote":"\r\n( 1 ) - سورهء اعراف ( 7 ) : آيهء 31\r\n( 2 ) - گلستان ، باب سوم در فضيلت قناعت ، ص 149 ، حكايت 7\r\n( 3 ) - وسائل الشيعه ، ج 24 ، ص 241 ، حديث 6\r\n( 4 ) - همان ، ص 245 ، حديث 8\r\n( 5 ) - همان ، ص 248 ، حديث 2\r\n","page_name":" 374 ","page_number":374},
  {"content":"\r\n\r\nد - امام صادق عليه السلام : « آدميزاد براى ادامهء حيات نيازمند خوردن غذاست ، ولى وقتى غذا مىخوريد ثلث شكم خود را براى غذا ، وثلث آن را براى نوشيدنى ، و ثلث آن را براى نفس كشيدن بگذاريد ؛ و خود را مانند خوك‌هايى كه براى سر بريدن پرورش مىدهند چاق نكنيد . » « 1 » گفته شده است كه هارون‌الرشيد طبيبى مسيحى داشت كه مهارت او در پزشكى معروف بود . روزى اين طبيب به يكى از دانشمندان اسلامى گفت : من در كتاب آسمانى شما چيزى از طب نمىيابم ، در حالى كه دانش مفيد بر دو گونه است ، علم اديان و علم ابدان ، وى در پاسخش چنين گفت : خداوند همهء دستورات پزشكى را در نصف آيه از كتابش چنين آورده است :\r\n« كُلُوا وَاشْرَبُوا وَ لا تُسْرِفُوا » « 2 »\r\nيعنى : بخوريد و بياشاميد ولى اسراف نكنيد ؛ همچنين پيامبر ما طب را در اين دستور خويش خلاصه كرده است : « معده خانهء همهء بيمارىهاست ، و پرهيز و امساك سرآمد همهء داروهاست . . . » طبيب مسيحى هنگامى كه اين سخنان را شنيد ، گفت :\r\nقرآن شما و پيامبرتان طبى براى جالينوس باقى نگذاشته است . « 3 » سعدى مىگويد : « عابدى را حكايت كنند كه شبى ده من طعام بخوردى و تا سحر ختمى « 4 » در نماز بكردى ، صاحب‌دلى شنيد و گفت : اگر نيم نانى بخوردى و بخفتى بسيار ازين فاضل‌تر بودى . » « 5 »\r\n\r\n\r\n","description":"","footnote":"\r\n( 1 ) - همان ، ص 240 ، حديث 5\r\n( 2 ) - سورهء اعراف ( 7 ) : آيهء 31\r\n( 3 ) - مجمع البيان ، ج 2 ، ص 413\r\n( 4 ) - مراد ختم قرآن است ؛ يعنى : از اول تا آخر قرآن را در نماز شبانه مىخواند\r\n( 5 ) - گلستان ، باب دوم در اخلاق درويشان ، ص 118 ، حكايت 21\r\n","page_name":" 375 ","page_number":375},
  {"content":"\r\n\r\n\r\n2 - حرام خوارى\r\nغذاى انسان بايد مباح و حلال باشد و از خوردن غذايى كه از راه حرام تهيه شده خوددارى شود ؛ مگر در مواردى كه انسان در اثر گرسنگى يا تشنگى به حد اضطرار و ناچارى رسيده و چيز حلال براى خوردن يا آشاميدن در دسترس نداشته باشد ، كه در اين صورت مىتواند به حدى كه خود را از خطر نجات دهد از چيزى كه حلال و مباح نيست استفاده نمايد ، ولى به هر حال بايد عوض آن را به صاحبش برگرداند .\r\nبه چند سخن حكيمانه از پيامبر اكرم صلى الله عليه و آله و سلم در اين رابطه توجه فرماييد : الف - « كسى كه يك لقمهء حرام بخورد تا چهل شب نمازش مقبول درگاه خداوند نشده ، تا چهل صبح دعايش مستجاب نگشته و مقدار گوشتى كه به واسطهء آن لقمه در بدن او روييده مىشود سزاوار سوختن در آتش جهنم است . . . » « 1 » ب - « در صورتى كه چهار خصلت در غذا وجود داشته باشد غذاى كامل و تمامى است : از راه حلال تهيه شده باشد ، ديگران نيز از آن بهره‌مند باشند ، در آغاز غذا خوردن نام خدا بر آن برده شود ، و در پايان حمد و ستايش خداوند انجام شود . » « 2 » ج - « كسى كه غذاى حلالى را بخورد فرشته‌اى بالاى سر او قرار گرفته و تا پايان غذا براى او طلب آمرزش مىنمايد ، و وقتى لقمهء حرامى در\r\n\r\n\r\n","description":"","footnote":"\r\n( 1 ) - بحار الانوار ، ج 63 ، ص 314 و 315 ، حديث 7\r\n( 2 ) - همان ، ص 314 ، حديث 2\r\n","page_name":" 376 ","page_number":376},
  {"content":"\r\n\r\nدهان كسى قرار گيرد تمام فرشتگان آسمان و زمين او را لعن و نفرين مىكنند ، و تا زمانى كه لقمه در دهان اوست خداوند به او نظر رحمت نمىنمايد . . . » « 1 »\r\n\r\n3 - خوردن چيزهاى حرام و نجس\r\nانسان بايد از خوردن يا آشاميدن چيزهايى كه در شريعت حرام گرديده است ، اجتناب نمايد ؛ مگر در مواردى كه جان انسان در خطر باشد و چيز حلالى براى خوردن و آشاميدن نداشته باشد كه به اندازهء نجات جان خويش مىتواند از چيزهاى حرام استفاده نمايد .\r\nدر حقيقت نهى از عناوين سه گانهء فوق در شريعت مقدّس اسلام فلسفهء خاصى داشته و با توجه كامل به وضع جسم و جان انسان و با ملاحظهء تمام ويژگىهايش تنظيم گرديده است ؛ مثلًا در برخى از روايات ذكر شده است كه خوردن مردار بدن را ضعيف و رنجور نموده ، نيروى آن را كاسته و نسل انسان را قطع مىكند و كسى كه به خوردن آن ادامه دهد با سكته و مرگ ناگهانى از دنيا مىرود . « 2 » پاره‌اى از خوراكىهايى كه در اسلام حرام شمرده شده است به قرار زير است : الف - آشاميدن شراب و انواع مست كننده‌ها ؛ در روايتى از پيامبر اكرم صلى الله عليه و آله و سلم آمده است : « شراب ريشهء هر گناهى است » « 3 » ؛ بلكه در\r\n\r\n\r\n","description":"","footnote":"\r\n( 1 ) - همان ، حديث 6\r\n( 2 ) - وسائل الشيعه ، ج 24 ، ص 100 ، حديث 1\r\n( 3 ) - همان ، ج 25 ، ص 315 ، حديث 4\r\n","page_name":" 377 ","page_number":377},
  {"content":"\r\n\r\nروايات متعددى از نشستن بر سر سفره‌اى كه در آن شراب نوشيده مىشود نهى شده است ؛ در حديثى از پيامبر اكرم صلى الله عليه و آله و سلم در اين باره چنين نقل آمده است : « مورد لعن و نفرين است كسى كه بر سفره‌اى كه در آن شراب نوشيده مىشود بنشيند . » « 1 » در صورتى كه فرد مسلمانى كه عاقل و بالغ است با اختيار خود و از روى توجه يكى از انواع مشروبات الكلى مست كننده را بياشامد - هر چند به مقدار كمى باشد و او را مست ننمايد - و اين كار پيش حاكم شرع جامع‌الشرايط ثابت شود كيفر او هشتاد تازيانه خواهد بود .\r\nب - گوشت و شير حيوان نجس‌العين ( سگ و خوك ) و حيوانات درنده‌اى كه معمولًا نيش و چنگال دارند مانند : شير ، پلنگ ، يوزپلنگ ، گرگ ، كفتار ، شغال ، روباه و گربه ؛ و نيز حيواناتى مانند : فيل ، خرس ، بوزينه و خرگوش ؛ و نيز خوردن گوشت جانوران ريز و خزندگان و انواع حشرات مانند : موش ، مار ، سوسمار ، مارمولك ، خرچنگ ، عقرب ، سوسك ، زنبور ، مورچه ، مگس ، پشه ، شب‌پره و انواع كرم‌ها .\r\nج - خوردن چيزهاى نجس و نيز بنابر احتياط واجب هر چيز خبيثى كه طبيعت انسان از آن متنفّر است .\r\nد - خوردن ، آشاميدن ، تزريق و يا استعمال چيزى كه براى جسم يا روح انسان ضرر قابل توجه دارد ؛ مگر در موردى كه به نظر پزشك متخصص و مطمئن درمان بيمارى منحصر به آن باشد آن هم در حد ضرورت .\r\n\r\n\r\n","description":"","footnote":"\r\n( 1 ) - همان ، ج 24 ، ص 232 ، حديث 1\r\n","page_name":" 378 ","page_number":378},
  {"content":"\r\n\r\n\r\nمستحبات غذا خوردن\r\n1 - پيش از شروع به غذا خوردن و بعد از آن دست‌ها را بشويد .\r\n2 - در آغاز غذا خوردن « بسم اللَّه الرحمن الرحيم » بگويد و پس از غذا خوردن حمد و سپاس خدا را بجا آورد .\r\n3 - با دست راست غذا خورده و غذا خوردن را طول دهد .\r\n4 - لقمه را كوچك برداشته و غذا را خوب بجود .\r\n5 - پس از خوردن غذا دندان‌هايش را مسواك نمايد .\r\n6 - پس از خوردن غذا مقدارى به پشت بخوابد و پاى راست را روى پاى چپ بيندازد .\r\n7 - در آغاز روز و آغاز شب غذا بخورد ، و از غذا خوردن در ميان روز و ميان شب بپرهيزد .\r\n\r\nمكروهات غذا خوردن\r\n1 - در حال سيرى غذا خوردن .\r\n2 - پرخورى .\r\n3 - خوردن غذاى داغ .\r\n4 - فوت كردن خوراكى يا نوشيدنى .\r\n\r\nمستحبات آشاميدن آب\r\n1 - در روز ايستاده آب بياشامد .\r\n2 - آب را به طور مكيدن و با سه نفس و از روى ميل بياشامد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n3 - پيش از آشاميدن « بسم اللَّه الرحمن الرحيم » و پس از آن « الحمد للَّه » گفته و بر حضرت امام حسين عليه السلام و ياران ايشان درود فرستاده و بر قاتلان آن حضرت لعن و نفرين نمايد .\r\n\r\nمكروهات آشاميدن آب\r\n1 - آشاميدن پس از غذاى چرب .\r\n2 - آشاميدن آب در شب به حالت ايستاده .\r\n3 - آشاميدن با دست چپ .\r\n4 - آشاميدن از جاى شكستهء كوزه ، ليوان و هر ظرف ديگر و نيز از جايى كه دستهء آن قرار دارد .\r\nپرسش : كدام يك از حيوانات دريايى حلال‌گوشت و كدام يك حرام‌گوشت هستند ؟\r\nپاسخ : از ميان حيوانات دريايى ميگو و همچنين ماهى پولك‌دار حلال است گرچه پولك‌هاى آن هنگام صيد يا به واسطهء امر ديگرى ريخته باشد و ماهى بدون پولك و ساير حيوانات دريايى همانند نهنگ ، خرچنگ و قورباغه حرام‌گوشت مىباشند .\r\nپرسش : از ميان پرندگان كدام يك حرام‌گوشت و كدام يك حلال‌گوشت هستند ؟\r\nپاسخ : آن دسته از پرندگانى كه داراى چنگال بوده و درنده مىباشند مانند : عقاب ، باز ، كركس و شاهين حرام‌گوشت هستند ، و بنابر احتياط واجب از گوشت پرستو و هدهد ( شانه به سر ) پرهيز شود ، ولى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nگوشت پرندگانى مانند : انواع كبوتر ، كبك ، تيهو ، مرغ‌خانگى ، مرغابى ، بوقلمون و انواع گنجشك حلال است .\r\nپرسش : آيا خوراندن چيزهاى نجس به اطفال جايز است ؟\r\nپاسخ : خير ، خوراندن آن به اطفال در صورتى كه ضرر قابل توجهى براى آنان داشته باشد حرام است ، بلكه اگر ضرر هم نداشته باشد بنابر احتياط واجب بايد از خوراندن آن خوددارى كنند .\r\nپرسش : اگر انسان ببيند كسى چيز نجسى را مىخورد ، آيا لازم است به او بگويد ؟\r\nپاسخ : خير ، مگر اين كه آن فرد نداند كه از نظر اسلام خوردن آن چيز حرام است كه در اين صورت لازم است حكم شرع به او گفته شود .\r\nپرسش : اگر ميهمان در بين غذا خوردن بفهمد كه غذا نجس است ، آيا بايد به ديگران خبر دهد ؟\r\nپاسخ : خير ، مگر اين كه طورى با آنان معاشرت و برخورد داشته باشد كه بداند به واسطهء نگفتن ، نجاست به خود او هم سرايت مىكند كه در اين صورت مىتواند بعد از غذا به آنان بگويد .\r\nپرسش : اگر حيوانى مقدارى از غذاى انسان را بخورد و مقدارى از آن را باقى بگذارد ، خوردن نيم‌خوردهء آن چه حكمى دارد ؟\r\nپاسخ : نيم‌خوردهء سگ ، خوك و كافر غير كتابى نجس و خوردن آن حرام است ؛ و نيم‌خوردهء حيوانات حرام گوشت پاك است ولى خوردن آن مكروه است .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n\r\nفهرست پاره‌اى از منابع\r\n1 - « بحار الأنوار الجامعة لدرر أخبار الأئمّة الأطهار عليهم السلام » ؛ تأليف علامه محمدباقر مجلسى رحمه الله ( متوفى 1111 ه ق ) ، 110 جلد ، چاپ مؤسسة الوفاء ، بيروت .\r\n2 - « بوستان » ؛ تأليف شيخ مصلح‌الدين سعدى ( از شعراى قرن هفتم هجرى ) ، يك جلد ، تصحيح و توضيح دكتر غلامحسين يوسفى ، انتشارات شركت سهامى خوارزمى ، تهران ، چاپ پنجم ، دى ماه 1375 ه ش .\r\n3 - « تفسير مجمع‌البيان » ؛ تأليف ابى على الفضل بن الحسن الطبرسى رحمه الله ( متوفى 548 ه ق ) ، 10 جلد در 5 مجلد ، چاپ مكتبة العلمية الاسلامية .\r\n4 - « تفسير نمونه » ؛ با همكارى جمعى از نويسندگان ، 27 جلد به ضميمهء يك جلد فهرست موضوعى ، چاپ انتشارات دار الكتب الاسلامية .\r\n5 - « رسالهء توضيح المسائل » ؛ مطابق با فتاواى حضرت آيت اللَّه العظمى موسوى اردبيلى ( دام عزّه الشريف ) ، انتشارات نجات ، چاپ\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nپانزدهم .\r\n6 - « السنن الكبرى » ؛ تأليف أحمد بن الحسين البيهقى ( متوفى 458 ه ق ) ، 10 جلد ، چاپ دارالهجرة ، بيروت .\r\n7 - « شرح نهج البلاغه » ؛ تأليف ابن أبي الحديد ( متوفى 656 ه ق ) ، تحقيق محمّد ابوالفضل ابراهيم ، 20 جلد در 10 مجلد ، چاپ منشورات كتابخانهء آيت اللَّه مرعشى رحمه الله .\r\n8 - « الكافى » ؛ تأليف محمد بن يعقوب كلينى رحمه الله ( متوفى 328 يا 329 ه ق ) ، شامل 2 جلد اصول و 5 جلد فروع و 1 جلد به عنوان روضه ، چاپ دارالأضواء ، بيروت .\r\n9 - « كنز العمّال في سنن الأقوال والأفعال » ؛ تأليف علاء الدين على متقى هندى ( متوفى 975 ه ق ) ، 16 جلد ، چاپ مؤسسة الرسالة ، بيروت .\r\n10 - « گلستان » ؛ تأليف شيخ مصلح‌الدين سعدى ( از شعراى قرن هفتم هجرى ) ، تصحيح حسين استاد ولى ، انتشارات قديانى ، چاپ سيزدهم .\r\n11 - « مستدرك الوسائل و مستنبط المسائل » ؛ تأليف ميرزا حسين نورى طبرسى رحمه الله ( متوفى 1320 ه ق ) ، بخش اول 18 جلد به ضميمهء 7 جلد به عنوان خاتمه ، تحقيق مؤسسهء آل البيت عليهم السلام .\r\n12 - « مسند أحمد بن حنبل » ؛ تأليف أحمد بن حنبل ( متوفى 241 ه ق ) ، 6 جلد ، چاپ دار احياء التراث الطبرسى ، بيروت .\r\n13 - « معالم القربة في أحكام الحسبة » ؛ تأليف محمد بن محمد بن أحمد القرشى معروف به « ابن الاخوة » ( متوفى 729 ه ق ) ، يك جلد ، تحقيق محمد محمود شعبان و صديق أحمد عيسى المطيعى ، مصر ، چاپ\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nاول ، سال 1408 ه ق .\r\n14 - « نهج البلاغه » ؛ ترجمهء دكتر سيد جعفر شهيدى ، يك جلد ، چاپ انتشارات و آموزش انقلاب اسلامى .\r\n15 - « وسائل الشيعة إلى تحصيل مسائل الشريعة » ؛ تأليف محمّد بن الحسن الحرّ العاملى رحمه الله ( متوفى 1104 ه ق ) ، 30 جلد ، چاپ مؤسسهء آل‌البيت عليهم السلام .\r\n\r\n\r\n","description":"","footnote":"","page_name":" 384 ","page_number":384}
  ]