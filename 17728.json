[
  {"content":"\r\n\r\nبه نام آن كه\r\nگل\r\nرا آفريد\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nواژه نامه زعفران\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : جمشيدى ، امير حسين\r\nعنوان ونام پديدآور : واژه نامه زعفران / نويسنده امير حسين جمشيدى ، نبى شريعتى فر\r\nمشخصات نشر : تهران : راه كمال 1388\r\nشابك : 2 - 93 - 2542 - 964 - 978\r\nوضعيت فهرست نويسى : فيپا\r\nموضوع : واژه نامه\r\nموضوع : مصارف درمانى\r\nشناسه افزوده : نبى شريعتى فر\r\nرده بندى كنگره : 164 rs الف 1388 4 ف 875 د /\r\nرده بندى ديويى : 32 / 615\r\nشماره كتابشناسى ملى : 1271367\r\nنام كتاب : واژه نامه زعفران\r\nنويسنده : دكتر امير حسين جمشيدى - دكتر نبى شريعتى فر\r\nناشر : راه كمال\r\nنوبت چاپ : اول 1388\r\nتيراژ : 1000 نسخه\r\nقيمت : 45000 ريال\r\nشابك : 2 - 93 - 2542 - 964 - 978\r\nتلفن مركز پخش : 0912391443\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست\r\nديباچه صفحه 7\r\nبخش اول صفحه 9\r\nواژه‌نامه زعفران\r\nبخش دوم صفحه 51\r\nنام‌هاى زعفران به زبان‌هاى مختلف\r\nشرح تصاوير جلد صفحه 60\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nديباچه\r\nبدون شك بر هيچ‌كس پوشيده نيست كه نام زعفران جايگاه ويژه‌اى در بين ايرانيان دارد . در مورد اين گياه كه بعضى به درستى طلاى سرخش مىنامند بس سخنها گفته‌اند و سطور فراوان نگاشته‌اند . ليكن با تمام اين وجود مىتوانيم ادعا كنيم كه هنوز هم كه هنوز است مىتوان از اين گياه ارزشمند بهره‌هاى بيشترى برد و تحقيقات فراوان‌ترى بر روى آن انجام داد .\r\nدر اين راستا وجود واژه‌نامه‌اى اختصاصى براى زعفران ضرورى مىنمايد . اين واژه‌نامه مىبايد حاوى لغات و اصطلاحاتى باشد كه خواننده در زمان مطالعه متون مرتبط با زعفران به آنها برمىخورد و برايش مورد سؤال واقع مىشود . به عبارت ديگر هدف از تدوين كتاب اين بود كه خوانندگان براى مطالعه منابع خارجى از مراجعه به ديگر كتب بىنياز باشند .\r\nاين كتاب در دو بخش است . بخش اول به واژه‌ها و اصطلاحات مرتبط به زعفران اختصاص يافته است كه لغات به ترتيب حروف انگليسى آورده شده‌اند و بخش دوم به نام‌هاى زعفران در بيش از هشتاد زبان و گويش مختلف جهان مىپردازد . در بخش دوم سعى بر اين بوده است كه در هر مورد ، خط تحرير هر زبان و گويش نيز آورده شود كه اين امر در بيشتر موارد رعايت شده است . در باب منابع كتاب نيز بايد گفت كه مطالب از كتب و نيز تارنما ( وب سايت ) هاى مرتبط با زعفران برداشت و تخليص شده است .\r\nهرچند كه در اختصار الفاظ و دورى از تكرار و اشتباه نهايت جد و جهد به كار رفته است ، ليكن معترفيم كه اين مجموعه از كاستىها به دور\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنيست و عزم و لطف خوانندگان ارجمند را مىطلبد كه با تذكرات خويش بر بار آن بيفزايند .\r\nدر پايان ، پس از اظهار كمال حق‌شناسى و تشكر فراوان از قطب تحقيقات زعفران كشور ، وظيفه اخلاقى نگارندگان است كه از آقايان دكتر احمد شيبانى معاونت محترم غذا و داروى وزارت بهداشت ، درمان و آموزش پزشكى و دكتر عليرضا مسلم رئيس محترم دانشگاه علوم پزشكى گناباد كه در تنظيم و ترتيب وسايل چاپ اين مجلد بذل مساعدت داشته‌اند از صميم قلب سپاسگزارى نمايند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبخش اول [ واژه‌نامه زعفران 
  ]\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\n A \r\n\r\n adulterations \r\nانواع مختلفى از تقلبات زعفران در طى قرون و اعصار وجود داشته است . در قرون وسطى از آنجا كه زعفران خيلى ارزش داشت ، مجازات تقلبات آن مرگ بود . امروزه متاسفانه اين امر هنوز نيز صورت مىگيرد . تقلبات شامل افزودن مواد خارجى در زعفران به منظور افزايش وزن آن است . افزودن چغندر ، فيبرهاى انار يا پرچم زعفران كه رنگى كم دارد و بدون مزه است ، اسپرى فيبرهاى زعفران با عسل يا روغن و در حال حاضر افزودن مواد غير خوراكى مانند رنگ قرمز و ابريشم جز تقلبات زعفران محسوب مىشود .\r\nبعضى از روش‌هاى زيركانه‌ى توليد زعفران تقلبى افزودن موادى از قبيل زردچوبه و فلفل قرمز است . در حال حاضر زعفران با ارزش بالا را با زعفران ارزان‌تر ( درجه پايين ) مخلوط مىكنند . اين كار عموما در هندوستان انجام مىشود . از آنجا كه هنوز هم زعفران گران‌ترين ادويه است امكان جايگزين كردن زعفران با ديگر مواد ناخالص همچنان وجود دارد .\r\n\r\n Afghanistan \r\nدر حال حاضر كشور افغانستان در زمينه توليد زعفران سير صعودى را مىپيمايد . اين امر به دليل جايگزينى اين گياه با محصولات غير قانونى نظير خشخاش رشد مضاعفى داشته است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n Alexander the Great \r\nاسكندر اهل مقدونيه يونان و فاتح خاورميانه ، مصر ، ايران و قسمت‌هاى وسيعى از هندوستان است . معروف است كه وى توسط زعفران موهاى خود را رنگ مىنمود .\r\n\r\n Aquila saffron \r\nزعفران اكى يولا تنها در هشت هكتار زمين در دره‌ى ناولى  ( Navely valley )  منطقه‌ى ابروتزى  ( Abruzzi )  ايتاليا توليد مىشود . اين زعفران از اسپانيا توسط دومنيكن مونك كشيش به ايتاليا آورده شد . اين زعفران در اروپا و در طى قرون وسطى محبوب و توسط بازرگانان ونيز تجارت مىشد .\r\nاين زعفران در زمان حاضر و پس از هفتصد سال هنوز طالبان خود را دارد .\r\nاز خصوصيات آن مىتوان به طول بلند كلاله ، محتواى بالاى سافرانال ، رنگ خوب و پيازهاى بزرگ آن اشاره كرد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\n Arab \r\nزعفران به‌طور وسيعى در آشپزى اقوام عرب نمود دارد . در بين كشورهاى مسلمان و حتى جهان اين گياه وسيعترين كشت را در ايران دارد . مراكش و تركيه نيز توليدكننده هستند و تعداد زيادى از مسلمانانى كه در كشمير زندگى مىكنند به توليد زعفران مىپردازند .\r\n\r\n Asian \r\nزعفران در چندين كشور آسيايى توليد مىشود به‌طور مثال در ايران ، منطقه‌ى كشمير هندوستان و قسمت‌هايى از چين .\r\n\r\n aroma \r\nعطر زعفران كه بيشتر مربوط به روغن فرار آن است . بيشترين بخش روغن فرار زعفران را سافرانال تشكيل مىدهد . اين ماده فرار زردرنگ بوده و بيش از 70 درصد تركيبات فرار زعفران را تشكيل مىدهد .\r\n\r\n Asian Minor \r\nزعفران در آسياى صغير سابقه‌ى تجارت طولانى دارد . اين گياه از جاده  Incense  در دوره‌ى ملكه‌ى سبا در 1500 سال قبل از ميلاد تا جاده ابريشم زعفران تجارت مىشد و همواره به عنوان يك كالاى ارزشمند مطرح بود .\r\n\r\n Australian \r\nدر استراليا زعفران در جزيره تاسمانيا كشت مىشود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n Austrian \r\nدر اتريش زعفران در هلرس باخ  ( Hollersbach )  كشت مىشود . پيشينه تجارت آن توسط تاجران ونيزى به قرون وسطى مىرسد . تجار آلمانى براى كنترل بعضى از بازارهايشان اقدام به تكثير زعفران در شمال كشور خود مانند اتريش و سوئيس نمودند . تكثير زعفران در  mund  و  valais canton  سوئيس ادامه يافت . در آن منطقه در برخى دوران قيمت زعفران برابر با طلا بوده است .\r\n\r\n autumn harvest \r\nبرداشت گل‌هاى زعفران در پاييز جمع‌آورى مىشود . در بسيارى از مناطق كشت زعفران در تابستان صورت مىگيرد . از زمان كاشت تا زمان جمع‌آورى بيش از 40 روز طول مىكشد . اگر پيازهاى زعفران در نيمكره‌ى جنوبى كاشته شود ، زمان جمع‌آورى مارس تا آوريل يا در بهار خواهد بود .\r\n\r\n BC \r\n\r\n Bouillabaisse \r\nسوپ ماهى مشهور و سنتى كه با زعفران ساخته مىشود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n bread Saffron \r\nانواع بسيار زيادى از نان زعفرانى در سراسر اروپا تهيه مىشود .\r\n\r\n Buns - Saffron Buns \r\nغذايى كه در سوئد با زعفران به منظور شركت در جشن سنت لوسيا در سيزدهم دسامبر تهيه مىشود .\r\n\r\n cake - Saffron \r\nكيك زعفرانى كه براى جشن عيد پاك پخته مىشود . روس‌ها كيكى زعفرانى در عيد پاك به نام كليچ  ( kulich )  آماده مىكنند . در اين كيك كمى زعفران ، كشمش و آجيل خردشده و نيز ميوه شيرين به كيك معمولى اضافه شده و مخلوط مىشود .\r\n\r\n Californian \r\nزعفران هم‌اكنون در كاليفرنيا كشت مىشود . حضور ايرانيان در آن منطقه در كشت زعفران و نيز پرورش خرما بىتأثير نبوده است .\r\n\r\n carotenoid \r\nكاروتنوييدها رنگ‌هاى طبيعى هستند كه رنگدانه‌هايى با طيف بين رنگ زرد ، نارنجى تا قرمز ايجاد مىكنند . تا به امروز بيش از 600 رنگ طبيعى مشخص شده است . آنها در سال 1831 زمانى كه دانشمندى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبه نام  Wackenroder  به دنبال اين بود كه چه چيزى رنگ نارنجى هويج را ايجاد كرده است شناخته شدند . كاروتنوييدها مواد چند منظوره هستند .\r\nآنها رنگ ، طعم و در بعضى اوقات عطر و رايحه توليد مىكنند . ارزش آنتىاكسيدانى بالايى دارند و منبع خوب ويتامين  A  محسوب مىشوند . هم اكنون اين مواد به‌طور گسترده‌اى در پزشكى همانند بيمارىهاى قلبى ، سرطان‌ها ، انكسار چشمى و نيز به عنوان تنظيم‌كننده سيستم ايمنى بدن مورد استفاده قرار مىگيرند . كاروتنوييدهاى موجود در گوجه‌فرنگى همانند روش فوق عمل مىكنند . زمانى كه گوجه‌فرنگى سبز است رنگدانه‌هاى كلروفيلى سبز تراكم بيشترى از كاروتنوييدهاى قرمز دارند ولى در زمان رسيدن گوجه‌فرنگى كلروفيل سبز كاهش و كاروتنوييدهاى قرمز افزايش مىيابند . در اين هنگام گوجه‌فرنگى رسيده و آماده مصرف است . در كلاله زعفران يا رشته زرد - قرمز ، كاروتنوييد وجود دارد . كاروتنوييدها زمانى كه با پروتئين‌ها مخلوط شوند مىتوانند رنگ سبز ، آبى و بنفش ايجاد كنند كه اين امر در ماهىها و موجودات دريايى ديده مىشود .\r\n\r\n chemical composition \r\nاجزاى شيميايى اصلى زعفران طعم ، عطر و رنگ آن را تشكيل مىدهند .\r\nكروسين توليد رنگ ، پيكروكروسين توليد طعم و سافرانال توليد عطر مىكنند .\r\n\r\n colour \r\nرنگ زعفران از كاروتنوييدهايى از قبيل كروسين و كروستين به وجود مىآيد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n colouring strength \r\nايزو ( سازمان بين المللى استاندارد ) قدرت رنگى زعفران را براى تعيين رده ( درجه‌بندى ) يا كيفيت آن تعيين نموده است . قدرت رنگى زعفران با ميزان كروسين تعيين مىشود . زعفران درجه  I  قدرت رنگى 190 يا بالاتر دارد .\r\n\r\n cooking \r\nبراى آشپزى به زعفران كمى نياز است . غالبا پيشنهاد مىشود كه زعفران بايستى به مدت 20 دقيقه تا 12 ساعت يا حتى يك شب قبل از استفاده خيسانده شود . زعفران خيسانده غالبا به‌طور مستقيم به غذا اضافه مىشود .\r\nعقيده بر اين است كه زعفران خشك‌شده تمام عطر و طعم خود را در هنگام خيساندن آزاد خواهد كرد . رشته‌هاى زعفران عمل آزاد كردن طعم و رنگ خود را تا 24 ساعت بعد از خيساندن و يا آغاز فرايند پختن ادامه مىدهند . برخى معتقد هستند زمانى كه زعفران به مدت طولانى خيسانده شود به مقدار كمترى از آن نياز است . مراقب باشيد كه زعفران بيش از حد به غذا اضافه نشود زيرا كه طعم دل‌پذير آن به طعم تلخ تبديل مىشود .\r\n\r\n corms \r\nپيازهاى زعفران همانند پياز سير و لاله در قسمت ريشه گياه قرار دارند . هر پياز مىتواند 10 - 4 پياز جديد توليد كند . پيازهاى جديد بايد از بوته اصلى جدا شوند و به‌طور جداگانه و به منظور توليد گياه جديد به كار روند . انتقال پيازهاى زعفران به وسيله دست انجام مىشود . در قرون وسطى پيازهاى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nزعفران بسيار ارزشمند بودند كه در بعضى موارد چند پوند از اين پيازها را به عنوان وثيقه براى وام طلا و جواهرات گرانبها در نظر مىگرفتند .\r\n\r\n Coupe or Cut \r\nاين واژه به زعفرانى كه برش داده شده است اطلاق مىشود . اين برش به نحوى است كه تنها قسمت قرمز كلاله بماند . اين محصول ، زعفران با طعم شيرين توليد مىكند و نام فارسى آن سرگل است .\r\n\r\n Crocetin \r\nكروستين كاروتنوييد موجود در زعفران بوده كه همراه كروسين مسؤول توليد رنگ زعفران است .\r\n\r\n Croci \r\nنام يونانى زعفران كه از كلمه  Croci  به معناى رشته‌هاى افقى در منسوجات مشتق شده است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n Crocin \r\nكروسين يكى از كاروتنوييدهاى موجود در زعفران است كه رنگ اين گياه را موجب مىشود .\r\n\r\n Crocologia \r\nيك كتاب پزشكى است كه توسط پزشكى آلمانى به نام  J . F . Hertodt  نوشته شده است . اين كتاب به‌طور كامل به زعفران اختصاص دارد . زعفران براى درمان طيف وسيعى از بيمارىها به كار مىرود .\r\n\r\n Crocus cartwrightianus \r\nاين‌گونه زعفران در منطقه جنوب يونان و جزيره كرت  ( crete )  يافت شده است . اعتقاد بر اين است كه اين گياه منشا گونه ساتيووس  ( C . sativus )  باشد .\r\n\r\n Crocus sativus \r\nنام لاتين براى گياه زعفران است . كروكوس ساتيوا به معنى زعفرانى كه كشت داده مىشود است . نام‌هاى لاتين ديگر زعفران عبارتند از : كروكوس ساتيووس - كروكوس ساتيوا و كروكوس اتومناليس .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\n cultivation \r\nكشت زعفران تقريبا كاملا توسط دست انجام مىشود . زعفران توليد پياز مىكند كه همانند سير و لاله است . گل‌هاى زعفران از پياز يا بنه كوچك به وجود مىآيند . به منظور كشت زعفران ، پياز جديد كه از پياز بزرگتر به وجود آمده است ، به‌طور جداگانه كاشته و فرايند دوباره توليد پيازها آغاز مىشود . جلوگيرى از توليد پيازها در زيرزمين مشكل خواهد بود كه اين موجب مىشود گياه زعفران به‌طور رقابتى براى تغذيه در درون خاك رشد كند و نهايتا منجر به نقصان كيفيت و توليد زعفران مىشود . برخى اجازه مىدهند ، پياز زعفران براى مدت 8 - 3 سال يا حتى 12 سال در زمين باقى بماند . روشى در ايتاليا توسط يك راهب به نام دومينكن ارايه شد . بدين معنا كه هر سال پيازهاى زعفران را از زمين جدا كنند . اين كار به رشد بيشتر و انتخاب بهترين و بزرگترين پيازها براى كاشت مجدد و دستيابى به بالاترين كيفيت با بيشترين بازده كمك مىكند .\r\n\r\n DEF \r\n\r\n Dasteh \r\nدسته نوعى زعفران ايرانى است كه به‌طور سنتى با همديگر و به صورت دسته بسته شده و ارايه مىشود .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n drying \r\nزعفران به منظور ذخيره بايد به درستى خشك شود كه اين امر پس از مرحله جمع‌آورى و برداشت انجام مىگيرد . گلهاى زعفران چيده مىشوند ، كلاله آنها جدا و پس از آن خشك مىشوند . در طى قرن‌ها ، فرايند خشك كردن زعفران تغيير كرده است . امروزه روش‌هاى مدرن در حال توسعه است اما به‌طور سنتى در اسپانيا و ايتاليا عموما زعفران در يك الك ابريشمى با عمق يك سانتىمتر قرار مىگيرد و خشك مىشود . فرايند خشك كردن 45 - 30 دقيقه طول مىكشد . در حالى كه در ايران كلاله از گل جدا ، به همديگر بسته و در آفتاب خشك مىشود . زعفران توليدشده به اين روش را  Gucci  مىگويند .\r\n\r\n dying agents \r\nزعفران به عنوان عامل رنگى مطرح است ، زيرا حاوى كروسين كه عامل رنگ و حلال در آب است مىباشد . زعفران در غذا و دارو به عنوان رنگ به كار مىرود . در گذشته به عنوان رنگ پارچه نيز از آن استفاده به عمل مىآمد .\r\n\r\n Egyptian Ancient \r\nدر مصر باستان ، زعفران در تهيه كيك به كار مىرفت و براى پرستش خدايان مورد مصرف قرار مىگرفت . كلئوپاترا يك كتاب كامل در مورد زعفران و ويژگىهاى آرايشى و جنسى آن نوشته است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n Eos \r\nائوس الهه زعفران يونان باستان ، همانند الهه آفتاب بوده و رنگ زعفران منبع توليد نور و روشنايى عنوان شده است .\r\n\r\n expensive \r\nزعفران بدون شك گران‌ترين ادويه جهان است . قيمت بالاى آن به علت هزينه‌هاى بسيار زياد توليد براى مقادير كم ادويه است . هر گل زعفران توليد سه رشته قرمز رنگ مىكند . گل زعفران بايد قبل يا در هنگام طلوع خورشيد چيده شود تا در معرض نور زياد قرار نگيرد . پس از چيدن گلها ، سه رشته قرمز از هر گل جدا ، خشك و براى ذخيره‌سازى آماده مىشود . تمام اين مراحل با دست انجام مىگيرد . براى توليد يك گرم ادويه 200 - 150 گل بايد چيده و خشك شود و براى يك كيلوگرم زعفران 600 - 500 هزار رشته زعفران نياز است . كار توليد زعفران بسيار فشرده و سخت است . تمام مراحل كاشت ، برداشت و فراورى بايد با دست انجام گيرد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n exports \r\nكشورهاى عمده صادركننده زعفران ايران ، اسپانيا ، يونان ، كشمير ، هند و مراكش هستند . ايران بزرگترين توليدكننده زعفران در دنيا است .\r\nكشورهايى مثل اسپانيا و امارات به عنوان محل جمع‌آورى عمده زعفران جهان بوده ، حدود دوسوم زعفران دنيا را وارد كرده و سپس فراورى و بسته بندى و به سراسر دنيا صادر مىكنند .\r\n\r\n flower - Crocus sativus \r\nگل زعفران قسمت اصلى گياه بوده كه براى توليد ادويه زعفران به كار مىرود .\r\n\r\n flavour \r\nطعم و رنگ زعفران وابسته به خود زعفران است . زعفران تيره‌تر طعم تلخ‌تر دارد . عنصر اصلى طعم زعفران پيكروكروسين است كه مزه تلخى به زعفران مىدهد .\r\n\r\n flavonoids \r\nفلاونوييدها تركيباتى با خاصيت آنتى اكسيدانى و رنگى هستند كه در حجم زياد در زعفران وجود دارند .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n France \r\nزعفران در فرانسه در منطقه  Gatinais  توليد مىشود . بر خلاف زعفران ايتاليايى كه در ابتدا از اسپانيا به آن منطقه توسط مبلغين مسيحى آورده شد ، خاستگاه اوليه زعفران فرانسه را خاورميانه مىدانند . در طى سال‌ها ميزان زعفران توليدى فرانسه كاهش يافته است . فرانسويان در كريسمس كيك و نان زعفرانى تهيه مىكردند .\r\n\r\n GH \r\n\r\n German Saffron \r\nزعفران آلمان ، در طول قرون وسطى بازرگانان نورنبرگ زعفران ايتاليا را تجارت مىكردند . آنها براى دستيابى به قيمت مناسب‌تر زعفران به منطقه ابروتزى  ( Abruzzi )  نقل مكان كردند . دادوستد زعفران در آن منطقه در سال‌هاى بعد به دنبال افزايش ماليات شركت‌هاى بازرگانى زعفران رو به افول گذاشت . بنابراين منطقه به زودى تسلطش را در اروپا به عنوان مركز كشت زعفران از دست داد . در گذشته تاجران نورنبرگ به معامله‌گرانى كه زعفران تقلبى دادوستد مىكردند معروف بودند ! ! ! امروزه نيز در اتريش و مناطقى از سوئيس زعفران كشت مىشود . به‌طور سنتى نان زعفرانى در آلمان تهيه مىشود . امروزه آلمان يكى از بزرگترين واردكنندگان زعفران است .\r\n\r\n glucoside Picrocrocin \r\nگليكوزيد پيگروكروسين مسؤول طعم تلخ زعفران است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n Greece \r\nزعفران در يونان باستان به عنوان ادويه ، عطر ، رنگ و به منظور اثرات دارويى مورد استفاده قرار مىگرفت . بقراط به عنوان پدر پزشكى ، اغلب زعفران را به عنوان دارو به كار مىبرده است . زعفران در عطرسازى نيز استفاده مىشده است . اين گياه از اتريش توسط تجار مقدونى به يونان برده شد . در حال حاضر مراكز كشت زعفران در يونان بيشتر در شمال كشور موسوم به  Krokos  واقع هستند .\r\n\r\n Greek Mythology \r\nتقريبا تمام خدايان اساطيرى يونان با زعفران ارتباط داشتند . زعفران غالبا به افتخار خدايان از جمله زئوس مورد استفاده قرار مىگرفت .\r\n\r\n gucci \r\nشكل خشك‌شده كلاله زعفران كه به صورت دسته گره خورده و توسط نور آفتاب خشك شده است .\r\n\r\n harvest Safftron \r\nبرداشت و جمع‌آورى زعفران در پاييز يا سپتامبر و اوايل دسامبر در نيمكره شمالى و در نيمكره جنوبى در بهار از مارس تا آوريل انجام مىشود .\r\nزعفران از گل آن كه بنفش‌رنگ است به دست مىآيد . مرحله جمع‌آورى و برداشت گل در حدود 2 هفته انجام مىشود . گلها كه شروع به شكوفه دادن مىكنند رشته‌هاى قرمز زعفران نمايان مىشوند . هر گل به وسيله دست بايد چيده و سپس رشته قرمز كلاله جدا و خشك شود . فرآيند كار\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبسيار فشرده و دشوار است . فستيوال ( جشنواره ) زعفران در بسيارى از جوامع معمولا هم‌زمان با چيدن زعفران برگزار مىشود . در جشنواره‌ها غالبا مسابقاتى براى جداسازى رشته‌هاى زعفران از گل انجام مىپذيرد .\r\n\r\n Hippocrates \r\nبقراط پدر علم پزشكى و ديگر پزشكان يونان باستان مانند ديوسكوريدوس زعفران را به عنوان دارو به كار مىبرده‌اند .\r\n\r\n hydroponics \r\nدر حال حاضر بعضى از كشورها زعفران را به طريقه هيدروپونيك پرورش مىدهند . ممكن است اين امر آينده كشت زعفران را تشكيل دهد . مسلم است با اجراى اين روش كنترل كيفيت نهايى فرآورده عملىتر خواهد بود .\r\n\r\n IJK \r\n\r\n imports \r\nتقريبا زعفران به تمام نقاط دنيا وارد و يا صادر مىشود . در حال حاضر\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nايران بزرگترين توليدكننده و اسپانيا بزرگترين صادركننده در جهان هستند .\r\nمقادير بالايى از واردات زعفران از كشورهاى توليدكننده عمده آن مانند ايران ، يونان و مراكش ، پس از فرآورى بسته‌بندى و به ساير نقاط دنيا صادر مىشود . عمده واردكنندگان زعفران در اروپا سوئد ، آلمان ، ايتاليا ، فرانسه ، سوئيس ، اتريش ، انگلستان و روسيه هستند . در آسيا ، تايوان ، ژاپن ، كره جنوبى و استراليا بزرگترين واردكنندگان را تشكيل مىدهند . در امريكاى جنوبى نيز آرژانتين ، مكزيك ، شيلى ، برزيل و ونزوئلا جز واردكنندگان هستند . در قاره آفريقا نيز آفريقاى جنوبى عمده‌ترين واردكننده محسوب مىشود و در خاورميانه عربستان سعودى ، امارات و عمان واردكنندگان اصلى هستند .\r\n\r\n Incense Route \r\nاين جاده يك مسير تجارت باستانى بود كه از اتيوپى شروع و از طريق كشورهاى عربى به غزه مىرسيد . ملكه سبا از يمن توسط اين جاده به اتيوپى براى ديدار حضرت سليمان سفر مىكرد . وى معمولا هدايايى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاز جمله زعفران و ديگر ادويه‌ها با خود همراه داشت .\r\n\r\n India \r\nدر هند اكثر زعفران در منطقه كشمير توليد مىشود . كشمير در دامنه هيماليا منطقه‌اى مناسب براى رشد زعفران است . معمولا زعفران كشميرى را به عنوان زعفران با بالاترين كيفيت در جهان مىشناسند .\r\n\r\n Iran \r\nايران بزرگترين توليدكننده زعفران جهان است . اين كشور در يك سال مىتواند چيزى حدود 170 - 100 تن زعفران توليد كند . حدود 90 درصد زعفران عمدتا در منطقه خراسان ايران توليد مىشود . آب و هواى ايران براى رشد گياه بسيار مناسب است . برخى منشا زعفران را اين منطقه از آسيا مىدانند . در قديم از طريق جاده ابريشم ، زعفران و ابريشم بين ايران و چين مورد معامله قرار مىگرفت . در گذشته سربازان ايرانى لباسى به رنگ زعفران مىپوشيدند . امروزه ايران انواع زعفران و با كيفيت بالا به دنيا عرضه مىكند . زعفران ايران به صور سرگل ، پوشالى و دسته ارايه مىشود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n Iridaceae \r\nزنبق تيره‌اى از گياهان چندساله كه زعفران نيز متعلق به اين تيره است .\r\n\r\n I . S . O . \r\nمقر ايزو يا سازمان بين المللى استاندارد در ژنو سوئيس است . ايزو يك سازمان غير دولتى است و مسؤول تهيه و توسعه استانداردهاى بين المللى براى محصولات و صنايع مختلف از جمله زعفران است . سطوح و درجه هاى مختلف براى زعفران وجود دارد . اين درجه‌بندى با اندازه‌گيرى قدرت رنگ‌آميزى ، مزه تلخ و حلاليت در آب ، رطوبت و مواد فرار ، خاكستر تام و محتواى فيبرى ( رشته ) و . . . سنجيده مىشود .\r\n\r\nطبقه‌بندى زعفران براى رشته و پودر ( بر مبناى كروسين )\r\n( درجه ) دسته  I  بيشتر 190\r\n( درجه ) دسته  II  189 - 150\r\n( درجه ) دسته  III  149 - 110\r\n( درجه ) دسته  IV  109 - 80\r\nزعفران يونانى 230 - 198\r\nسرگل ايرانى 255 - 230\r\nمانچاى اسپانيايى 188 - 136\r\nكشميرى بيشتر 250\r\n\r\n Italian Saffron \r\nدر ايتاليا از گذشته زعفران در دو مكان آبروتزى در مركز ايتاليا و جزيره ساردينيا كشت مىشده است . زعفران آبروتزى به وسيله راهب دومينيكس اسپانيايى در قرن 13 به ايتاليا آورده شد . زعفران ساردينيا منشا نامشخص\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدارد اما عقيده بر اين است كه احتمالا فنيقىها در انتقال اين گياه به اين منطقه نقش داشته‌اند . هر دو منطقه ايتاليا مقدار كمى زعفران در سال توليد مىكنند . اين زعفران داراى كيفيت بالايى است و در اروپا و ژاپن فروخته مىشود .\r\n\r\n Kashmiri Saffron \r\nغالبا زعفران كشمير به عنوان زعفران درجه يك در جهان طبقه‌بندى مىشود . رنگ ، طعم و عطر زعفران اساسىترين روش اندازه‌گيرى كيفيت آن است . زعفران كشمير تيره‌ترين رنگ را در بين تمام زعفران‌ها دارد .\r\nرنگ آن زرشكى مايل به ارغوانى است . ظرفيت توليد زعفران در كشمير بسيار بيشتر از ميزان فعلى است . دليل كاهش توليد آن وجود نزاع در آن سرزمين است . زعفران توليدى اكثرا در بازار هندوستان مصرف مىشود .\r\n\r\n Kerman / Iran \r\nمنطقه كرمان يكى از مناطق توليدكننده زعفران ايران است . چيزى حدود 6000 هكتار در آن منطقه به كشت زعفران اختصاص دارد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n Khorassan Province / Iran \r\nحدود 90 درصد زعفران ايران در استان خراسان توليد مىشود . منطقه قاين ، گناباد ، تربت حيدريه و سبزوار در اين ناحيه براى توليد زعفران با كيفيت خوب شناخته شده‌اند .\r\n\r\n Kulich - Russian Orthodox \r\nروس‌ها در بعضى از جشن‌هاى عيد پاك كيكى به نام  Kulich  مىپزند . براى تهيه اين كيك به زعفران ، كشمش ، آجيل و ميوه‌هاى شيرين نياز است .\r\n\r\n Krokos \r\nنام شهرى در منطقه كوزانى  ( Kozani )  يونان كه مركز توليد زعفران است .\r\n\r\n Kurkum \r\nزعفران در پهلوى به نام كوركوم است .\r\n\r\n LM \r\n\r\n medical uses \r\nموارد مصرف درمانى زيادى براى زعفران وجود دارد . بقراط در يونان باستان زعفران را تجويز مىكرد . سال‌ها از اين گياه به عنوان آرام‌بخش ،\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمقوى ، محرك و خلطآور استفاده مىشد . امروزه پژوهش‌هاى زيادى در خصوص خواص كاروتنوييدهاى زعفران وجود دارد . كروسين اثر كاهش‌دهنده‌ى سرطان دارد ، به ويژه زمانى كه به‌طور خالص استفاده شده و در ناحيه تومورى تزريق شود . تحقيقات جديد مويد اين امر است كه زعفران در درمان افسردگى ، مشكلات جنسى و آلزايمر نيز موثر است . در طب سنتى ايرانى نيز براى زعفران مصارف درمانى گسترده‌اى ذكر شده است .\r\nزعفران در مقدار زياد سمى است . مقدار توصيه شده از زعفران در هر روز 5 / 1 گرم براى هر فرد است كه حتى اين مقدار نيز بايد با احتياط مصرف شود .\r\n\r\n Mediterranean Saffron \r\nزعفران در بسيارى از كشورهاى حاشيه درياى مديترانه توليد مىشود .\r\nبخش عمده‌اى از اين زعفران به صورت محلى به فروش مىرسد .\r\n\r\n Mendoza Saffron \r\nزعفران مشهور جهان كه در مندوزاى آرژانتين توليد مىشود . اين زعفران تيره‌رنگ است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n Mexican Saffron \r\nزعفران مكزيكى كه از گياه گلرنگ گرفته شده است به‌طور كلى زعفران نيست و به نام زعفران آمريكايى خوانده مىشود . از نظر ظاهر و رنگ شبيه زعفران و كمى هم مزه آن را مىدهد . اين گياه جايگزينى كم‌ارزش براى زعفران است .\r\n\r\n Middle East \r\nايران توليدكننده عمده زعفران در خاورميانه است . در خاورميانه زعفران به‌طور عمده‌اى در پخت‌وپز به‌كارمىرود . قهوه عربى با هل و زعفران تهيه مىشود .\r\n\r\n Moors \r\nمورز گروهى از مسلمانان بودند كه اسپانيا در سال 713 فتح كردند . در طول چند قرن ، زندگى اسپانيايىها به شدت بهبود يافته بود . در حقيقت اين زمان آغاز رنسانس در معمارى و آموزش در اروپا است . آنها در قرن دهم كشت زعفران را به اسپانيا معرفى كردند . مسلمانان در اسپانيا براى نزديك به 900 سال باقى ماندند .\r\n\r\n Moroccan Saffron \r\nمراكش يكى از مناطق توليدكننده‌ى زعفران در دنيا است . اين كشور در حدود 1 / 1 درصد زعفران دنيا را ( يعنى حدود 2 تن در سال ) توليد مىكند .\r\nاغلب زعفران اين كشور به اسپانيا صادر مىشود . تاريخچه زعفران مراكش همانند زعفران اسپانيايى است . زعفران توسط مسلمانان به اسپانيا و مراكش برده شد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n Mund , Switzerland \r\nمقدار كمى از زعفران در  Mund  ( شهر كوچكى در منطقه كوهستانى سوئيس ) توليد مىشود كه مقدار آن 2 تا 4 كيلوگرم در سال است . اين زمين‌ها كاملا به كشت زعفران اختصاص داده نشده است و اين ادويه گران ، همراه با چاودار به‌طور مشترك كشت داده مىشود . پيازهاى زعفران در كنار چاودار كاشته شده است و بعد از چاودار جمع‌آورى مىشود .\r\nاز گران‌بهاترين زعفران‌هاى دنيا ، زعفران موند است . تاجران نورمبرگ ، تجارت زعفران را در طى قرون وسطى ، هنگامى كه اغلب زعفران اروپا در آبروتزى  ( Abrozzi )  ايتاليا توليد مىشد انجام مىدادند . آن‌ها به دليل كاهش قيمت زعفران و كنترل بيشتر بازار به كشت زعفران علاقه‌مند شدند . بنابراين كشت زعفران در شهرهايى نظير موند ، بازل و ژنوا گسترش يافت . موند تنها منطقه‌ى باقيمانده‌ى توليد زعفران در سوئيس است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\n N \r\n\r\n Nero \r\nنرون امپراطور روم در هنگام بازديد خيابان‌هاى رم دستور داده بود در مسير عبور وى زعفران بپاشند .\r\n\r\n Nutrition Information Saffron / 100 grams \r\nارزش تغذيه‌اى 100 گرم زعفران در ذيل آمده است . بديهى است اين ميزان بسيار بيشتر از ميزان مصرف روزانه مجاز آن است :\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\n OP \r\n\r\n odour \r\nروغن‌هاى فرار زعفران به ويژه سافرانال مسؤول بوى آن هستند . سافرانال زردرنگ است و 70 درصد تركيبات فرار زعفران را تشكيل مىدهد .\r\n\r\n origin \r\nزادگاه اوليه زعفران شناخته نشده است . آنچه مسلم است زعفران به‌طور وسيع در ايران ، يونان قديم و هند استفاده مىشده است و همه اين مناطق به عنوان زادگاه و رويشگاه اوليه زعفران شناخته شده‌اند .\r\n\r\n Paella \r\nيك نوع غذاى اسپانيايى حاوى برنج ، گوشت ماهى ، غذاى دريايى و سوسيس به همراه زعفران .\r\n\r\n Persia \r\nپرشيا نام قديم ايران است . به بسيارى از فرآورده‌ها مانند فرش و زعفران عنوان ايرانى نسبت داده شده است . تاريخ استفاده از زعفران در ايران بسيار طولانى است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n picrocrocin \r\nپيكروكروسين طعم تلخ زعفران را تشكيل مىدهد .\r\n\r\n pooshali \r\nزعفران درجه دو ايرانى پوشالى است . اين زعفران با زعفران مانچاى اسپانيا مقايسه شده است . اختلاف بين پوشالى و نوع سرگل زعفران ايران ، اين است كه زعفران شامل همه رشته‌ها يا همان قسمت‌هاى زرد پايين رشته زعفران نيز هست . وجود اين بخش بر رنگ و دوام عطر زعفران موثر است .\r\n\r\n pooshali , poushal , pushali \r\nهمگى انواع مختلف نگارش يك كلمه در زبان فارسى هستند .\r\n\r\n powder \r\nزعفران به شكل پودر و رشته‌اى يا همان مادگى گل به فروش مىرسد .\r\nمنظور از اين واژه زعفران به شكل پودر است . امكان تقلب در اين شكل بيشتر است . يك پيمانه پودر زعفران معادل وزنى 8 پيمانه كلاله پودر نشده است .\r\n\r\n preparation \r\nبه عنوان يك اصل كلى براى فرآورى و آماده‌سازى زعفران مىبايد آن را در آب نيم‌گرم و يا سوپ شير براى حد اقل 20 دقيقه تا 12 ساعت يا يك\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشب قبل از پختن غذا خيساند تا عطر و طعم زعفران بيشتر نمود يابد .\r\nآزادسازى طعم و رنگ زعفران تا 24 ساعت مىتواند هم‌چنان افزايش يابد .\r\nدر بعضى مواقع خشك كردن و له كردن زعفران در هاون بهتر است .\r\nهرچند كه ثابت شده كه بعد از برداشت زعفران و خشك كردن آن نياز به خشك كردن دوباره نيست . خشك كردن بيشتر زعفران ، كوبيدن آن و تبديلش به پودر باعث مىشود پخت آن راحت‌تر باشد . بسيارى اين قوانين را ناديده مىگيرند و زعفران را بدون فراورى به غذا اضافه مىكنند . اگر زعفران درست استفاده شود طعم و عطر بهترى در غذا خواهد داشت . اگر زعفران به شكل پودر خريدارى شود فراورى كمترى نياز دارد . زعفران مىتواند مستقيما هم به غذا اضافه شود اما خيساندن و يا دم كردن آن موجب مىشود طعم بيشترى بدهد .\r\n\r\n price of Saffron \r\nقيمت زعفران را با توجه به ميزان فعاليتى كه براى كشت و توليد آن صرف مىشود ارزيابى مىكنند . ادويه زعفران از سه كلاله قرمز گل آن به دست مىآيد . نزديك به 500 هزار از اين رشته‌ها يك كيلو وزن دارد . همه اين گل‌ها بايد به وسيله دست برداشت و كلاله‌ها از آنها جدا شوند . رشته يا مادگىهاى گل بايد در نور آفتاب يا به وسيله هيتر خشك شوند . از آنجايى كه سيستم‌هاى خودكار كشت و برداشت زعفران چندان موثر نيستند توليد ميزان كمى از ادويه زعفران وقت زيادى مىبرد . قيمت زعفران انعكاس قيمت تمام‌شده و ميزان درخواست مردم براى تهيه ادويه است .\r\nويژگىهاى ارزش‌گذارى زعفران شامل رنگ ، عطر و طعم آن است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n Provence \r\nنوعى زعفران كه در بخشى از فرانسه توليد مىشود . اين ناحيه رقيب اسپانيا و از قرون وسطى توليدكننده بوده است .\r\n\r\n Provencal bouillabaisse \r\nنوعى سوپ ماهى كه با زعفران درست مىشود .\r\n\r\n QR \r\n\r\n queen of spice \r\nزعفران به نام ملكه ادويه‌ها مشهور شده است .\r\n\r\n red gold \r\nايرانيان زعفران را طلاى قرمز مىنامند .\r\n\r\n red spice \r\nزعفران به نام ادويه قرمز ناميده شده است .\r\n\r\n red Saffron , Greek \r\nزعفران قرمز نام يونانى آن در شهر كوركوس در منطقه غرب مقدونيه در شمال يونان است . اين نوع در رتبه‌بندى ايزو درجه يك است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n Risotto Milanesa \r\nبرنج ايتاليايى سنتى با زعفران\r\n\r\n russian Orthodox \r\nدر جشن عيد پاك بسيارى از روس‌ها كيك زعفرانى به نام كوليك  ( Kulick )  تهيه مىكنند . اين كيك با كمى زعفران ، كشمش ، مغز گردو ، فندق و ميوه‌هاى شيرين درست مىشود .\r\n\r\n S \r\n\r\n Saffron \r\nادويه زعفران سه كلاله قرمز زرشكى گل زعفران هست . طعم و عطر آن ويژه است و مزه آن شبيه عسل تلخ و گران‌ترين ادويه جهان است . ميزان كمى از آن در غذا مورد نياز است . 70 - 200 هزار كلاله يك كيلو ادويه توليد مىكند . كشت ، برداشت و فرآورى زعفران كاملا به وسيله دست انجام مىشود كه بر قيمت زعفران مىافزايد . زعفران به عنوان چاشنى شيرينىها و خوش‌طعم و خوش‌رنگ‌كننده غذا مانند برنج ، گوشت و ماهى استفاده مىشود . جداى نقش غذايى از زعفران به عنوان دارو نيز استفاده فراوان به عمل مىآيد . حدود 150 تا 200 تن زعفران هر ساله توليد\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىشود . اكثر توليد آن در ايران و پس از آن يونان ، كشمير و اسپانيا صورت مىپذيرد .\r\n\r\n Saffron gathers \r\nيك نقاشى روى گچ است كه دخترى را در حال برداشت گل زعفران در 3500 سال قبل در يونان نشان مىدهد . اين نقاشى در المپيك 2004 آتن رونمايى شد كه اهميت زعفران را نشان مىدهد .\r\n\r\n saffrony \r\nداشتن رنگى كه شبيه به زعفران است ، مايل به زرد\r\n\r\n safran \r\nفرانسه و يونان اين كلمه را براى زعفران به كار مىبرند . همچنين كشورهاى ديگرى از قبيل تركيه ، اسلوواكى ، رومانى ، نروژ ، دانمارك ، كروواسى از آن استفاده مىكنند . اين واژه با اختلاف كمى در ديگر كشورها مانند  shafran  در روسيه و بلغارستان و يا  zafran  در اسلوواكى و نيز  saffron  در اتيوپى به كار مىرود .\r\n\r\n Safranal \r\nجزء اصلى تركيبات زعفران است كه عطر زعفران را شامل مىشود . اين ماده هفتاد درصد روغن فرار زعفران را به خود اختصاص مىدهد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n Sargol or cut saffron \r\nسرگل يا زعفران بريده ، زمانى كه قسمت قرمز هر رشته زعفران بريده و مورد استفاده قرار گيرد . با جدا كردن قسمت پايانه با قسمت قرمز رشته زعفران رنگ و طعم قوىتر مىشود .\r\n\r\n soaking \r\nزعفران مىبايد حد اقل 20 دقيقه تا 12 ساعت و يا شب قبل مصرف در آب گرم خيسانده شود . خيساندن يا دم كردن زعفران كمك مىكند كه طعم آن افزايش يابد . در اين روش زعفران كمترى براى دستيابى به همان ميزان رنگ و طعم نياز است . در انواع مختلف مايعات مىتوان زعفران را خيساند مانند آب گرم يا داغ ، سوپ ، سركه‌ى سفيد ، آب مركبات و حتى آب‌هاى طعم‌دار از قبيل گلاب و يا آب شكوفه پرتقال . يك روش كلى براى مواقعى كه زمان كمترى در دست داريم وجود دارد . زعفران خشك در هاون كوبيده و مستقيما در داخل كترى ريخته مىشود .\r\n\r\n spanish Saffron \r\nبيشتر زعفران اسپانيا در منطقه مانچا توليد مىشود . نام اين نوع زعفران لامانچا و داراى كيفيت بالايى است . اسپانيا در حدود 4 تن يا 2 درصد زعفران دنيا را توليد مىكند . زعفران توسط مسلمانان در قرن 10 ميلادى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبه اسپانيا برده شد . بيشتر زعفران اسپانيا به روش قديمى توليد مىشود . اما امروزه روش‌هاى جديد توليد نيز مورد استفاده قرار مىگيرد . روش‌هايى از قبيل كاشت زعفران به شيوه هيدروپونيك . اين روش‌ها در آينده ممكن است بر توليد زعفران اثر داشته باشد .\r\n\r\n spice \r\nادويه و يا گياه معطرى كه به منظور استفاده از عطر ، طعم و بوى خوش آن استفاده مىكنند .\r\n\r\n stamen \r\nپرچم يا قسمت نر گل كه زردرنگ است . پرچم در داخل ادويه زعفران نبايد باشد .\r\n\r\n stigma \r\nكلاله يا قسمت مادگى قرمز گل زعفران كه به عنوان ادويه استفاده مىشود .\r\n\r\n stigmata \r\nقسمت مادگى گياه . در گل زعفران كلاله‌اى سه شاخه وجود دارد كه طول آنها بستگى به نژاد آن دارد . اندازه آنها به 25 تا 30 ميلىمتر مىرسد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nزعفران كشمير بلندترين كلاله را دارد . طول كلاله در هنگام خشك كردن كاهش مىيابد .\r\n\r\n storage \r\nرشته‌هاى زعفران اگر در ظرف سربسته و دور از نور مستقيم نگهدارى شوند براى سال‌ها دوام دارند . پودر زعفران نيز به همان روش بايد ذخيره شود اما در طول يك سال بايد استفاده شود .\r\n\r\n style \r\nكم‌ارزش‌ترين قسمت زعفران خامه است . خامه سختر است ، فيبر بيشترى دارد و تقريبا قسمت سفيد گل زعفران كه كلاله به آن چسبيده را شامل مىشود . زعفران قسمت كلاله‌ها يا رشته‌هاى قرمزرنگ است كه از بالاى گل بيرون زده‌اند . خامه در زعفران در هنگام خريد و فروش نبايد وجود داشته باشد .\r\n\r\n substitute \r\nجانشينى براى عطر و بوى زعفران وجود ندارد . جايگزين‌هاى رنگ زعفران عبارتند از :\r\n* زردچوبه : اگرچه قبل از آسياب كردن تقريبا به ريشه‌هاى زنجبيل شباهت دارد ، اما به نام زعفران هندى نام‌گذارى شده است . بعضى آن را با رنگ و طعمى شبيه به زعفران مىدانند .\r\n* گلرنگ : گلى شبيه به گل زعفران دارد و حاوى دانه‌هايى است كه روغن خوراكى توليد مىكند . گلرنگ به صورت خودرو رشد مىكند و اغلب به نام\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nزعفران مكزيكى و آمريكايى ناميده مىشود . رنگ آن به زعفران نزديك است . اگرچه به نظر كمى مزه زعفران دارد .\r\n\r\n TUV \r\n\r\n taste \r\nمزه زعفران پيچيده و كمى شبيه به عسل تلخ است . اين طعم به وسيله پيكروكروسين ايجاد مىشود .\r\n\r\n threads or strands \r\nرشته‌هاى زعفران سه كلاله قرمزرنگ است . آنها وقتى كه جدا و خشك شوند ادويه زعفران را تشكيل مىدهند .\r\n\r\n threads vs . powder \r\nزعفران مىتواند هم به شكل رشته‌اى و هم پودرى به فروش رود . پودر راحت‌تر و آسانتر در پخت و پز استفاده مىشود اما رشته‌ها رنگ و مزه زعفران را به خوبى نشان نمىدهند . احتمال تقلب در پودر بيشتر است . حتى يك دلال باسابقه در خريدن زعفران پودرى ممكن است گول بخورد و آن كاملا خالص نباشد . پودر زعفران در طى يك سال بايد مصرف شود .\r\nبنابراين حد اكثر بايد به ميزان نياز سالانه خريدارى نمود . زعفران رشته‌اى اگر در ظرف سربسته و دور از نور مستقيم نگهدارى شود مىتواند بيشتر از 9 سال دوام داشته باشد . بنابراين مىتوان به ميزان زيادترى خريدارى نمود .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n toxicity \r\nهيچ عوارض خاصى با مصرف 5 / 1 گرم زعفران در روز گزارش نشده است .\r\nدر هر حال مصرف زياد زعفران سمى است . دوزهاى بالاتر از 5 گرم عوارض جدى دارد از جمله استفراغ ، اسهال خونى ، فشار خون بطنى ، خونريزى بينى و . . . ده گرم زعفران به عنوان عامل سقط جنين و ميزان 20 گرم از آن كشنده است .\r\n\r\n veil Saffron \r\nدر گذشته عروس‌هاى يونانى پوشش زردرنگى مىپوشيدند .\r\n\r\n WXYZ \r\n\r\n Walden Essex , England \r\nشهر والدن انگلستان به فروش و پرورش زعفران مشهور است . اين شهر بيش از 400 سال مركز تجارت زعفران بود . زعفران شهرهاى همسايه نيز براى فروش و فرآورى به اين شهر آورده مىشد . افسانه‌اى مىگويد :\r\nسربازى تعداد كمى پياز و بنه زعفران از خاورميانه در كفش‌هايش پنهان نموده بود و به منطقه آورد . صحت يا نادرستى اين داستان مشخص نيست .\r\n\r\n What is Saffron ? \r\nزعفران ادويه قرمز است كه براى رنگ و چاشنى به غذا به آن اضافه مىشود . آن را براى اهداف درمانى نيز مصرف مىكنند . ادويه از سه كلاله قرمزرنگ گل زعفران تشكيل شده است . طعم و عطر تندى دارد كه براى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nطعم و رنگ شيرينى و دسر غذا و نوشيدنى استفاده مىشود .\r\n\r\n Whole saffron \r\nرشته‌هاى كامل زعفران داراى پايانه زرد يا سفيد مايل به زرد هستند . اين قسمت‌ها روشن‌تر و از كيفيت پايين‌ترى برخوردار هستند . براى زعفرانى كه پايانه ( قسمت سفيد ) به‌طور كامل حذف شده قيمت بالاترى پرداخته مىشود به اين دليل كه اين قسمت‌ها به وزن زعفران اضافه مىكنند اما كيفيت ، رنگ و طعم در غذا را چندان تغيير نمىدهند .\r\n\r\n Za'faran \r\nبه فارسى و عربى به زعفران اطلاق مىشود . در اصل كلمه‌اى ايرانى به معناى زرد و درخشان است .\r\n\r\n zargol \r\nسرگل ايرانى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n Zeaxanthin \r\nاز كاروتنوييدهاى كشف‌شده در زعفران كه خود شامل كاروتنوييدهاى آلفا و بتا و ليكوپن است . كاروتنوييدها به توليد رنگ قرمز و عطر زعفران كمك مىكنند .\r\n\r\n Zeus \r\nخداى المپيك ، زئوس را روى تختى از زعفران مىنشاندند و از وى با سوزاندن زعفران تجليل به‌عمل مىآمد .\r\n\r\n zoroasterian \r\nزرتشتى ، زعفران برحسب آيين و شعاير زرتشتى در احترام به خداوند مورد استفاده قرار مىگرفت .\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\nبخش دوم [ نام‌هاى زعفران به زبان‌هاى مختلف جهان 
  ]\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\nنام‌هاى زعفران به زبان‌هاى مختلف جهان\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n . \r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n . \r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n . \r\n","description":"","footnote":"","page_name":" 59 ","page_number":59},
  {"content":"\r\n\r\n\r\n[ شرح تصاوير 
  ]\r\n\r\nشرح عكس روى جلد :\r\nتصوير گياه كامل زعفران توسط هنرمند عارف ميرالوند نقاش و ميناتوريست . وى از برگزيدگان دوسالانه نقاشى ايران در سال 1372 است . با تشكر از آقاى مهندس سيد جمال الدين جلالى مدير عامل محترم شركت گياهان سبز زندگى ( ايمپيران ) كه اصل طرح را در اختيار نگارندگان قرار دادند .\r\n\r\nشرح عكس پشت جلد :\r\nتصوير هرباريومى گياه زعفران ، اين نمونه تاريخى گياه در سال 1753 ميلادى توسط گياه‌شناس مشهور جهان كارل فون لينه تهيه و نام‌گذارى شده است .\r\nكارل فون لينه ( 1778 - 1707 ) گياه‌شناس و جانورشناس سوئدى مبدع نام‌گذارى گياهان است . حرف ال در انتهاى نام علمى زعفران مخفف نام اوست .\r\n\r\n\r\n","description":"","footnote":"","page_name":" 60 ","page_number":60}
  ]